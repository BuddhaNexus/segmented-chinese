{
    "T37n1764_001:0613a03": "大般涅槃經義記卷第一(之上)",
    "T37n1764_001:0613a05": "隋淨影寺沙門釋慧遠述",
    "T37n1764_001:0613a06": "聖教萬差。要唯有二。謂聲聞藏及菩薩藏。教",
    "T37n1764_001:0613a07": "聲聞法名聲聞藏。教菩薩法名菩薩藏。聲聞",
    "T37n1764_001:0613a08": "藏中所教有二。一聲聞聲聞。二緣覺聲聞。聲",
    "T37n1764_001:0613a09": "聞聲聞者。是人先來求聲聞道。常樂觀察四",
    "T37n1764_001:0613a10": "真諦法。成聲聞性。於最後身。值佛為說四真",
    "T37n1764_001:0613a11": "諦法。而得悟道。本聲聞性。今復聞聲而得悟",
    "T37n1764_001:0613a12": "道。是故名曰聲聞聲聞。如經中說。求聲聞者",
    "T37n1764_001:0613a13": "為說四諦。據此為言。緣覺聲聞者。是人本來",
    "T37n1764_001:0613a14": "求緣覺道。常樂觀察十二緣法。於最後身。值",
    "T37n1764_001:0613a15": "佛為說十二緣法。而得悟道。本緣覺性。於最",
    "T37n1764_001:0613a16": "後身聞聲悟道。是故名為緣覺聲聞。如經中",
    "T37n1764_001:0613a17": "說。為求緣覺者說十二緣法。就斯為論。是二",
    "T37n1764_001:0613a18": "雖殊。同求小法。藉教處等。是故對斯二人所",
    "T37n1764_001:0613a19": "說。為聲聞藏。菩薩藏中。所教之人亦有二種。",
    "T37n1764_001:0613a20": "一漸。二頓。言漸入者。是人過去曾習大法。中",
    "T37n1764_001:0613a21": "間學小。後還入大。大從小入。謂之為漸。故經",
    "T37n1764_001:0613a22": "說言。除先修習學小乘者。我今亦令入是法",
    "T37n1764_001:0613a23": "中。此是漸入。言頓悟者。有諸眾生。久習大乘",
    "T37n1764_001:0613a24": "相應善根。今始見佛。則能入大。大不由小。目",
    "T37n1764_001:0613a25": "之為頓。故經說言。或有眾生。世世已來常受",
    "T37n1764_001:0613a26": "我化。始見我身。聞我所說。則皆信受。入如來",
    "T37n1764_001:0613a27": "慧。此是頓悟。漸入菩薩始小終大。頓悟之人",
    "T37n1764_001:0613a28": "一往入深。頓漸雖殊。以其當時受大處一。是",
    "T37n1764_001:0613a29": "故對斯二人所說。為菩薩藏。聖教雖眾。不出",
    "T37n1764_001:0613b01": "此二。故龍樹云。佛滅度後。迦葉阿難。於王舍",
    "T37n1764_001:0613b02": "城。結集三藏。為聲聞藏。文殊阿難。於鐵圍",
    "T37n1764_001:0613b03": "山。集摩訶衍經。為菩薩藏。地持亦云。佛為",
    "T37n1764_001:0613b04": "聲聞菩薩行出苦道。說修多羅。結集經者。集",
    "T37n1764_001:0613b05": "為二藏。以說聲聞所行。為聲聞藏。說菩薩所",
    "T37n1764_001:0613b06": "行。為菩薩藏。彼論復云。十二部中。唯方廣",
    "T37n1764_001:0613b07": "部是菩薩藏。餘十一部是聲聞藏。此經亦云。",
    "T37n1764_001:0613b08": "唯方廣部菩薩所持。餘十一部二乘所持。菩",
    "T37n1764_001:0613b09": "薩所持猶菩薩藏。二乘所持猶聲聞藏。故知",
    "T37n1764_001:0613b10": "聖說無出此二。此二亦名大乘小乘半滿教",
    "T37n1764_001:0613b11": "等。名雖改變。其義不殊。今此經者。二藏之中",
    "T37n1764_001:0613b12": "菩薩藏收。漸教眾生長養法門。故下文言。先",
    "T37n1764_001:0613b13": "教半字。後教滿字。已知教之分齊。次釋其名。",
    "T37n1764_001:0613b14": "今言大涅槃者。乃是標經別部名也。經名不",
    "T37n1764_001:0613b15": "同。乃有多種。或有當法。或復就人。或時隨",
    "T37n1764_001:0613b16": "事。或從喻況。或就人法。或從法喻。或隨事",
    "T37n1764_001:0613b17": "法。其例非一。今此經者從法為名。法謂諸佛",
    "T37n1764_001:0613b18": "大涅槃果。故始舉之。此名不足。若依梵本。名",
    "T37n1764_001:0613b19": "為摩訶般涅槃那。摩訶名大。歎勝之詞。涅槃",
    "T37n1764_001:0613b20": "有三。謂聲聞緣覺及佛所得。簡別前二不加。",
    "T37n1764_001:0613b21": "是故言大。體實絕待。寄對顯之。大義有六。一",
    "T37n1764_001:0613b22": "常故名大。故下文言。大名為常。二勝故名大。",
    "T37n1764_001:0613b23": "如世勝人。名為大人。故下文言。是人若能安",
    "T37n1764_001:0613b24": "住正法。名人中勝。勝故名大。涅槃如是。三廣",
    "T37n1764_001:0613b25": "故名大。故下文言。大名廣博。體窮法界。名性",
    "T37n1764_001:0613b26": "廣博。四多故名大。故下文言。譬如大藏。多諸",
    "T37n1764_001:0613b27": "珍異。涅槃如是。多有種種妙法珍寶。故名為",
    "T37n1764_001:0613b28": "大。五高故名大。故下文言。譬如大山。人不能",
    "T37n1764_001:0613b29": "上。故名大山。涅槃如是。凡夫二乘乃至十住",
    "T37n1764_001:0613c01": "不能到故。名之為大。六深故名大。如海淵深。",
    "T37n1764_001:0613c02": "名為大海。故下文言。大者名為不可思議。淵",
    "T37n1764_001:0613c03": "深難測。名不可思。大體不同。略有三種。一者",
    "T37n1764_001:0613c04": "體大。謂性淨涅槃。體窮真性。義充法界。二者",
    "T37n1764_001:0613c05": "相大。謂方便涅槃。過無不盡。德無不備。三者",
    "T37n1764_001:0613c06": "用大。謂應化涅槃。妙用曠周。巧化無盡。故下",
    "T37n1764_001:0613c07": "文言。大般涅槃能建大義。義猶用也。具斯三",
    "T37n1764_001:0613c08": "義。是故言大。所言般者。此翻名入。入義有",
    "T37n1764_001:0613c09": "三。一就實以論。息妄歸真。從因趣果。名之為",
    "T37n1764_001:0613c10": "入。二據化辨入。示滅有因。現亡身智。趣入無",
    "T37n1764_001:0613c11": "為。三就真應相對說入。息化歸真。今此所論",
    "T37n1764_001:0613c12": "備具三義。言涅槃者。有人釋言。非梵非漢。直",
    "T37n1764_001:0613c13": "是佛語。若論佛語。一切皆是。豈獨涅槃。故下",
    "T37n1764_001:0613c14": "文言。種種異論文章呪術。皆是佛說。雖是佛",
    "T37n1764_001:0613c15": "說。不離方言。若離方言。佛則無說。云何而言",
    "T37n1764_001:0613c16": "非梵非漢。有人復言。是天竺語。名總萬德。此",
    "T37n1764_001:0613c17": "方更無一名能翻。故存梵本。名曰涅槃。涅槃",
    "T37n1764_001:0613c18": "之體。實備萬德。涅槃一名非盡萬德。若使涅",
    "T37n1764_001:0613c19": "槃名含萬德。是則宣說萬德之時。不應隨德。",
    "T37n1764_001:0613c20": "更立名字。欲說萬德。更立別名。明知非總。若",
    "T37n1764_001:0613c21": "言此方無名能翻。此義不然。如下文中如來",
    "T37n1764_001:0613c22": "隨類普告眾生。今日如來將欲涅槃。隨音異",
    "T37n1764_001:0613c23": "告。云何叵翻。今正相翻。名之為滅。隨義傍",
    "T37n1764_001:0613c24": "翻。名別多種。或云不生。或云不滅。或稱不",
    "T37n1764_001:0613c25": "燃。或言不織。或曰寂靜。或名無為。或云無",
    "T37n1764_001:0613c26": "相。如是非一。云何得知是滅非總。今此且以",
    "T37n1764_001:0613c27": "四義驗之。一就昔以求。如來昔於餘契經中。",
    "T37n1764_001:0613c28": "每常宣說。生死因果盡無之處。以為涅槃。今",
    "T37n1764_001:0613c29": "日涅槃名不異昔。何忽是總。二據終以驗。如",
    "T37n1764_001:0614a01": "來今於婆羅樹間。大音普告云今涅槃。眾生",
    "T37n1764_001:0614a02": "聞已。咸皆悲惱。詣佛請住。若使涅槃名總萬",
    "T37n1764_001:0614a03": "德。是則宣唱萬德示人。眾生應喜。何故悲泣",
    "T37n1764_001:0614a04": "詣佛請住。以斯准驗。明知非總。三准定方言。",
    "T37n1764_001:0614a05": "其外國人。見人死滅。咸皆稱言某甲涅槃。世",
    "T37n1764_001:0614a06": "人死滅。何德可總。四取文為證。如下文中佛",
    "T37n1764_001:0614a07": "歎純陀。能知如來云同眾生。方便涅槃。世間",
    "T37n1764_001:0614a08": "眾生何曾有彼萬德涅槃。可以示同。蓋乃如",
    "T37n1764_001:0614a09": "來同世盡滅。名示涅槃。又法華中。日月燈佛",
    "T37n1764_001:0614a10": "說法華竟。於夜後分。入般涅槃。下偈頌云。",
    "T37n1764_001:0614a11": "佛此夜滅度。如薪盡火滅。明知涅槃是滅非",
    "T37n1764_001:0614a12": "總。問曰。若言涅槃名滅。下文說言。諸結火滅",
    "T37n1764_001:0614a13": "名為滅度。離覺觀故。名曰涅槃。是則涅槃與",
    "T37n1764_001:0614a14": "滅義異。云何而言涅槃名滅。釋言。外國滅有",
    "T37n1764_001:0614a15": "多名。所謂涅槃毘尼及與彌留陀等。以名多",
    "T37n1764_001:0614a16": "故。隨其異義。各施異名。故滅覺觀說為涅槃。",
    "T37n1764_001:0614a17": "諸結火滅。更作異稱。此翻名滅。此方名少。涅",
    "T37n1764_001:0614a18": "槃毘尼彌留陀等。同翻名滅。其猶外國菩提",
    "T37n1764_001:0614a19": "末伽。此俱名道。何者是滅。滅有四義。一是事",
    "T37n1764_001:0614a20": "滅。滅生死因。盡生死果。二是德滅。捨修安寂。",
    "T37n1764_001:0614a21": "故名為滅。又佛真德離相離性。亦名為滅。言",
    "T37n1764_001:0614a22": "離相者。如淨醍醐。體雖是有。而無青黃赤白",
    "T37n1764_001:0614a23": "等相。亦如一切眾生心識。體雖是有。而無大",
    "T37n1764_001:0614a24": "小長短等相。涅槃亦爾。體雖是有。而無一相",
    "T37n1764_001:0614a25": "無何等相。如下文說。謂無色聲香味觸相。無",
    "T37n1764_001:0614a26": "生住滅男女等相。乃至無有自相可取。言離",
    "T37n1764_001:0614a27": "性者。大涅槃中。諸德同體。共相集成。無有一",
    "T37n1764_001:0614a28": "德別守自性。如就諸德宣說常義。離諸德外。",
    "T37n1764_001:0614a29": "無別有一常性可得。諸義齊然。故下文言。又",
    "T37n1764_001:0614b01": "非別異。故成涅槃。三是應滅。隨化世間。示滅",
    "T37n1764_001:0614b02": "有因。現亡身智。四是理滅。如經中說。一苦滅",
    "T37n1764_001:0614b03": "諦。一切眾生畢竟寂滅。即涅槃相。如是等也。",
    "T37n1764_001:0614b04": "理滅有二。一是相空。妄想諸法。空無自實。二",
    "T37n1764_001:0614b05": "是真空。如來藏中恒沙佛法。離相離性。言離",
    "T37n1764_001:0614b06": "相者。如馬鳴說。謂非有相。非無相。非非有相",
    "T37n1764_001:0614b07": "非非無相。非有無俱相。非自相。非他相。非非",
    "T37n1764_001:0614b08": "自相非非他相。非自他俱相。如是一切妄心",
    "T37n1764_001:0614b09": "分別。悉不相應。唯證境界。言離性者。是諸佛",
    "T37n1764_001:0614b10": "法同一體性。互相集成。不離不脫。不斷不異。",
    "T37n1764_001:0614b11": "以同體故。無有一法別守自性。滅義雖眾。要",
    "T37n1764_001:0614b12": "唯此四。此四滅中理滅為本。由見相空。成前",
    "T37n1764_001:0614b13": "事滅。由見真空。成前德滅。依德起用。便有應",
    "T37n1764_001:0614b14": "滅。若以分相說前三滅。以為涅槃。攝相論之。",
    "T37n1764_001:0614b15": "四滅俱是。問曰。此經具明諸義。何故偏言大",
    "T37n1764_001:0614b16": "涅槃乎。涅槃為宗。故偏言耳。亦可諸義不可",
    "T37n1764_001:0614b17": "備彰。且舉涅槃那者名息。今略不舉。息有三",
    "T37n1764_001:0614b18": "義。一息生死有為因果。趣入無為。名之為息。",
    "T37n1764_001:0614b19": "二息修契實。名之為息。故下文言。若能斷除",
    "T37n1764_001:0614b20": "三十七品所行之事。是名涅槃。三息化歸真。",
    "T37n1764_001:0614b21": "名之為息。此舉所詮。經為能詮。外國正音名",
    "T37n1764_001:0614b22": "修多羅。此翻名線。以能貫穿一切法相。如線",
    "T37n1764_001:0614b23": "貫華。是故就喻說之為線。而言經者。線能貫",
    "T37n1764_001:0614b24": "華。經能持緯。其用相似。故復名經。若依俗",
    "T37n1764_001:0614b25": "訓。經者常也。教之一法。經古歷今。恒有曰常。",
    "T37n1764_001:0614b26": "壽命品者。依多品經。名為序品。依小品經。名",
    "T37n1764_001:0614b27": "壽命品。諸經立品。大例有三。或有從廣。或復",
    "T37n1764_001:0614b28": "就略。或當相以名。此言壽命。從略言耳。以下",
    "T37n1764_001:0614b29": "迦葉偈請之後。明其慈悲不殺因緣。得壽命",
    "T37n1764_001:0614c01": "長。就此彰名。名壽命品。命限稱壽。神慧不",
    "T37n1764_001:0614c02": "斷。目之為命。品者品別。亦可品者是其品類。",
    "T37n1764_001:0614c03": "隨其所明類類同聚。故言品類。此經合有十",
    "T37n1764_001:0614c04": "三章別。此品建始。故稱第一。",
    "T37n1764_001:0614c05": "此經始終。文別有五。一者序分。二純陀下開",
    "T37n1764_001:0614c06": "宗顯德分。三三告下辯修成德分。四若人能",
    "T37n1764_001:0614c07": "知是名沙門婆羅門下破邪通正分。五如來滅",
    "T37n1764_001:0614c08": "度闍維供養分。此後一分。外國不來。化必有",
    "T37n1764_001:0614c09": "由。故先明序。由序既興。宜顯所明。故次第二",
    "T37n1764_001:0614c10": "開宗顯德。宗謂諸佛圓極妙果。果成由因。故",
    "T37n1764_001:0614c11": "次第三辯修成德。真法既開。欲以所明傳化",
    "T37n1764_001:0614c12": "不絕。故次第四破邪通正。故下文中對破外",
    "T37n1764_001:0614c13": "道。以通正義。對破眾魔。以通正說。為化既",
    "T37n1764_001:0614c14": "周。遷影歸寂。故次第五如來示滅。人天大眾。",
    "T37n1764_001:0614c15": "闍維供養。問曰。諸人多以三分。科判此經。今",
    "T37n1764_001:0614c16": "以何故離分為五。釋言。准依勝鬘經等。三分",
    "T37n1764_001:0614c17": "科文。實有道理。故彼經中十五章前。別有由",
    "T37n1764_001:0614c18": "序。十五章後別立流通。此經判文不得同彼。",
    "T37n1764_001:0614c19": "以第五分非流通故。又諸論者作論解經。多",
    "T37n1764_001:0614c20": "亦不以三分科文。五中初一化益方便。中三",
    "T37n1764_001:0614c21": "正益。後之一分化訖取滅。就初序中義要有",
    "T37n1764_001:0614c22": "二。一發起序。二證信序。辯此二序略有五門。",
    "T37n1764_001:0614c23": "一釋名義并顯立意。二明兩序名之差別并",
    "T37n1764_001:0614c24": "顯得失。三明二序名之通局。四定二序文之",
    "T37n1764_001:0614c25": "前却。五隨文解釋。就初門中。先釋名義。言發",
    "T37n1764_001:0614c26": "起者。佛將說經。先託時處。神力集眾。發起",
    "T37n1764_001:0614c27": "所說。名為發起。以此發起。與說為由。名發起",
    "T37n1764_001:0614c28": "序。言證信者。阿難昔時稟承佛說。欲以所聞",
    "T37n1764_001:0614c29": "傳之末代。先對眾生。言如是法我從佛聞。證",
    "T37n1764_001:0615a01": "成可信。名為證信。以此證信。與傳經為由。名",
    "T37n1764_001:0615a02": "證信序。名義如是。次顯立意。何故有二。由經",
    "T37n1764_001:0615a03": "二故。經正是一。何曾有二。經體雖一。約時就",
    "T37n1764_001:0615a04": "人。故得分二。一如來所說經。二阿難所傳經。",
    "T37n1764_001:0615a05": "如來所說。益在當時。阿難所傳傳之末代。對",
    "T37n1764_001:0615a06": "斯二經。故立兩序。對佛所說立發起序。對阿",
    "T37n1764_001:0615a07": "難所傳立證信序。第二門中。先明二序名之",
    "T37n1764_001:0615a08": "差別。後辯得失。名別有四。一當相以名。名為",
    "T37n1764_001:0615a09": "發起。及以證信。二就人為名。名如來序及阿",
    "T37n1764_001:0615a10": "難序。發起序者。如來所為名如來序。證信序",
    "T37n1764_001:0615a11": "者。阿難所作名阿難序。三就時為名。名現在",
    "T37n1764_001:0615a12": "序及未來序。如來序者名現在序。阿難序者",
    "T37n1764_001:0615a13": "名未來序。四對經為名。名經前序及經後序。",
    "T37n1764_001:0615a14": "如來序者名為經前。阿難序者說為經後。此",
    "T37n1764_001:0615a15": "名佛說以之為經。約對此經。以別前後。彼證",
    "T37n1764_001:0615a16": "信序更有一名。名遺教序。佛將滅度。遺言教",
    "T37n1764_001:0615a17": "置。故曰遺教。名別如此。次明得失。此四對",
    "T37n1764_001:0615a18": "中。證信發起名義無爽。第二對中。阿難序者",
    "T37n1764_001:0615a19": "名亦無過。道如來序。義有不足。云何不足。如",
    "T37n1764_001:0615a20": "說勝鬘。有佛化主王及夫人旃提勝鬘五人",
    "T37n1764_001:0615a21": "影響。共為發起。諸經發起多不獨佛。若使發",
    "T37n1764_001:0615a22": "起名如來序。失他餘人發起之義。以如來序",
    "T37n1764_001:0615a23": "有過須廢。阿難序者對亦不立。第三對中現",
    "T37n1764_001:0615a24": "在無爽。未來不便。是義云何。若使如來現在",
    "T37n1764_001:0615a25": "說經。所立之序名為現在。阿難傳時亦是現",
    "T37n1764_001:0615a26": "在所立之序。何為非現。若對如來現在說時。",
    "T37n1764_001:0615a27": "阿難之序遂名未來。是則對於阿難傳時。如",
    "T37n1764_001:0615a28": "來之序應名過去。佛雖過去。正取說時以為",
    "T37n1764_001:0615a29": "現在。阿難亦爾。對佛雖未。正取傳時。亦是現",
    "T37n1764_001:0615b01": "在。二俱現在。何可偏名一為未來。良以未來",
    "T37n1764_001:0615b02": "有過須廢。所對現在。事亦不立。第四對中經",
    "T37n1764_001:0615b03": "前無過。經後不便。若道經後。云何名序。若說",
    "T37n1764_001:0615b04": "為序。則非經後。當知二序約對二經。皆是經",
    "T37n1764_001:0615b05": "前。不可偏判一為經後。良以經後不便須廢。",
    "T37n1764_001:0615b06": "所對經前。義亦不立。良以諸名斯皆有過。故",
    "T37n1764_001:0615b07": "今釋者偏存證信發起之稱。第三明其名之",
    "T37n1764_001:0615b08": "通局。通則二序俱名證信。齊號發起。立序之",
    "T37n1764_001:0615b09": "意。皆為生信。故通名證信。同為發起。故齊號",
    "T37n1764_001:0615b10": "發起。今為別二序。故如來序偏名發起。阿難",
    "T37n1764_001:0615b11": "序者偏號證信。等為別序。隨便以彰。便義如",
    "T37n1764_001:0615b12": "何。阿難小聖。懼人輕謗。立序之意專為生信。",
    "T37n1764_001:0615b13": "故今釋者望其本意。名阿難序以為證信。如",
    "T37n1764_001:0615b14": "來大聖。人皆重信。立序之意多為起發。不專",
    "T37n1764_001:0615b15": "為信。故今釋者望其本意。說為發起。第四定",
    "T37n1764_001:0615b16": "其文之前却。先敘異說。次辯得失。後顯正義。",
    "T37n1764_001:0615b17": "異說云何。昔來相傳。言證信中句別有五。一",
    "T37n1764_001:0615b18": "如是。二我聞。三一時。四住處。五同聞。後來",
    "T37n1764_001:0615b19": "釋者更加一佛。通餘說六異說如此。言得失",
    "T37n1764_001:0615b20": "者。如是我聞判為證信。此言當理。是其得也。",
    "T37n1764_001:0615b21": "一時佛等定判經後。此言乖理。是其失也。是",
    "T37n1764_001:0615b22": "義云何。先以事徵。後以文證。言事徵者。一時",
    "T37n1764_001:0615b23": "佛等若是經後。經前無佛。誰之說經。無時無",
    "T37n1764_001:0615b24": "處。說何所託。經前無眾。說何所被。賴藉此",
    "T37n1764_001:0615b25": "等。起發所說。何得一向判為經後。人復救言。",
    "T37n1764_001:0615b26": "事雖經前後引來證成可信。故判經後。若爾",
    "T37n1764_001:0615b27": "何獨五句六句。正說已前但可有事。所有",
    "T37n1764_001:0615b28": "言說皆後引來。如此經中流血已前。當時但",
    "T37n1764_001:0615b29": "可有事而已。是中言說。悉是阿難後時引來。",
    "T37n1764_001:0615c01": "然下文中六種相等雖後引來。得判經前。一",
    "T37n1764_001:0615c02": "時佛等。何為不爾。以斯推驗。一時佛等定判",
    "T37n1764_001:0615c03": "經後。實非道理。事驗如此。今以文證。如彼地",
    "T37n1764_001:0615c04": "論。解佛在於第二七日他化天說。言時處等。",
    "T37n1764_001:0615c05": "校量顯勝。此法勝故在於初時及勝處說。佛",
    "T37n1764_001:0615c06": "將說經。先託時處表彰法勝。然後起說明知",
    "T37n1764_001:0615c07": "時處經前起發。又法華論釋法華經。義亦同。",
    "T37n1764_001:0615c08": "爾彼言何故在王舍城祇闍崛山。此法勝故",
    "T37n1764_001:0615c09": "寄處表法。然後起說。明非經後。得失如是。次",
    "T37n1764_001:0615c10": "顯正義。如是我聞一向證信。一時佛下義有",
    "T37n1764_001:0615c11": "兩兼。取其當時起發之義。判為發起。阿難引",
    "T37n1764_001:0615c12": "來證成可信。判為證信。義既兩兼。不可偏取。",
    "T37n1764_001:0615c13": "第五門中。先解如是我聞之言。三門辯釋。一",
    "T37n1764_001:0615c14": "解如是我聞有之所由。二明立意。三釋其文。",
    "T37n1764_001:0615c15": "如是我聞何因緣有。由佛教故。佛何故教。阿",
    "T37n1764_001:0615c16": "難請故。彼何緣請。阿尼樓駄教故。彼何因教。",
    "T37n1764_001:0615c17": "由見阿難心憂惱故。阿難比丘何故憂惱。由",
    "T37n1764_001:0615c18": "見如來般涅槃故。佛將滅度。在雙林間。北首",
    "T37n1764_001:0615c19": "而臥。阿難爾時以佛將滅。心懷悲惱。莫能自",
    "T37n1764_001:0615c20": "勝。阿尼樓駄開覺阿難。汝傳法人。何不請佛",
    "T37n1764_001:0615c21": "未來世事。徒悲何益。阿難對曰。我今心沒憂",
    "T37n1764_001:0615c22": "海。知何所問。阿尼樓駄遂教阿難請佛四事。",
    "T37n1764_001:0615c23": "一問佛滅後。諸比丘等以何為師。二問比丘",
    "T37n1764_001:0615c24": "依何而住。三問惡性比丘云何共居。四問一",
    "T37n1764_001:0615c25": "切經首當置何字。阿難聞之。心少惺悟。受教",
    "T37n1764_001:0615c26": "請佛。佛依答之。諸比丘等以何為師者。當依",
    "T37n1764_001:0615c27": "波羅提木叉為師。若我住世。無異於此。木叉",
    "T37n1764_001:0615c28": "是戒。比丘所學。故說為師。一切比丘依何住",
    "T37n1764_001:0615c29": "者。當依四念處住。何謂四念。所謂比丘觀內",
    "T37n1764_001:0616a01": "身循身觀。精勤一心。除世貪憂。如是觀外身",
    "T37n1764_001:0616a02": "內外身受心法亦如是。是謂比丘所依住處。",
    "T37n1764_001:0616a03": "故經說言。若住四念名自境界。不為魔縛。若",
    "T37n1764_001:0616a04": "住五欲名他境界。為魔所縛。惡性比丘云何",
    "T37n1764_001:0616a05": "共住者。梵檀治之。若調為說離有無經。梵檀",
    "T37n1764_001:0616a06": "是其默不共語。一切經首置何字者。當置如是",
    "T37n1764_001:0616a07": "我聞一時佛在某方某叢林等。由佛本教。故",
    "T37n1764_001:0616a08": "有斯言。言立意者。為生物信。云何生信。言如",
    "T37n1764_001:0616a09": "是者。阿難彰己自信佛語。道佛所說以為如",
    "T37n1764_001:0616a10": "是。令他眾生同已生信。言我聞者。阿難自是",
    "T37n1764_001:0616a11": "不足之人。若道此法是我所說。人多不信。道",
    "T37n1764_001:0616a12": "我聞故。人多生信。生信如是。信有何義。而為",
    "T37n1764_001:0616a13": "生乎。信者是其入法初門。攝法上首。凡入佛",
    "T37n1764_001:0616a14": "法要先生信故華嚴中說信為手。如人有手。",
    "T37n1764_001:0616a15": "至珍寶所隨意採取若當無手。空無所獲。信",
    "T37n1764_001:0616a16": "亦如是。入佛法者有信心手。隨意採取道法",
    "T37n1764_001:0616a17": "之寶。若無信心。空無所得。次釋其文。先解如",
    "T37n1764_001:0616a18": "是。於中初先就人以定。然後解釋。定之云何。",
    "T37n1764_001:0616a19": "昔來多就阿難以釋。阿難所傳如佛所說。故",
    "T37n1764_001:0616a20": "名為如。簡去相似。故復云是。究尋此言。就佛",
    "T37n1764_001:0616a21": "以釋。非就阿難。何以得知。如大智論言。如是",
    "T37n1764_001:0616a22": "者信順之詞。其信者言是事如是。不信者言",
    "T37n1764_001:0616a23": "是事不如是。阿難彰已信順佛語。名佛所說。",
    "T37n1764_001:0616a24": "以為如是。又溫室經初云。阿難曰。吾從佛聞",
    "T37n1764_001:0616a25": "如是。故知阿難名佛所說。以為如是。但方言",
    "T37n1764_001:0616a26": "不同。彼溫室經順此方語。故說從佛聞於如",
    "T37n1764_001:0616a27": "是。餘經多順外國人語。先舉如是。後彰我聞。",
    "T37n1764_001:0616a28": "定之麁爾。釋之云何。言如是者。解有兩義。一",
    "T37n1764_001:0616a29": "約法解。阿難道彼如來所說如於諸法。故名",
    "T37n1764_001:0616b01": "為如。說理如理。說事如事。說因如因。說果如",
    "T37n1764_001:0616b02": "果。如是一切如法之言。是當道理。故曰如是。",
    "T37n1764_001:0616b03": "良以乖法。名為非故。如法之言得稱為是。二",
    "T37n1764_001:0616b04": "約人解。阿難道今釋迦所說。如於過去一切",
    "T37n1764_001:0616b05": "佛說。故名為如。如諸佛說。是當道理。故曰如",
    "T37n1764_001:0616b06": "是。良以乖佛所說為非。如諸佛說得名為是。",
    "T37n1764_001:0616b07": "言我聞者。阿難對彼未來眾生道已飡說。故",
    "T37n1764_001:0616b08": "曰我聞。聞實是耳。云何稱我。諸根之別皆我",
    "T37n1764_001:0616b09": "用具。就主以名。故曰我聞。法中無人。云何就",
    "T37n1764_001:0616b10": "主宣說我聞。釋言。法中雖無定主。非無假名。",
    "T37n1764_001:0616b11": "綰御眾生。故得稱我。譬如四兵合以為軍。雖",
    "T37n1764_001:0616b12": "無定主。亦得稱言我軍勇健。我軍勝彼。此亦",
    "T37n1764_001:0616b13": "同爾。問曰。阿難得理聖人。以何義故同凡說",
    "T37n1764_001:0616b14": "我。釋言。阿難雖復說我。不同凡夫。云何不同。",
    "T37n1764_001:0616b15": "說我有三。一見心說我。謂諸凡夫我見未亡。",
    "T37n1764_001:0616b16": "於此心中稱說有我。二慢心說我。謂諸學人",
    "T37n1764_001:0616b17": "我見雖亡。我慢猶在。於此心中宣說有我。三",
    "T37n1764_001:0616b18": "世流布我謂無學人見慢已除。隨世流布。稱",
    "T37n1764_001:0616b19": "說有我。阿難當於結集法時。身居無學。見慢",
    "T37n1764_001:0616b20": "已除。隨世流布。稱說有我。是故不同。問曰。無",
    "T37n1764_001:0616b21": "我是勝。有我不如。何不從勝就劣說我。答。化",
    "T37n1764_001:0616b22": "我眾生。法須如是。若不說我。何由可得標別",
    "T37n1764_001:0616b23": "彼此。令人識知。是故至佛化我眾生。皆自說",
    "T37n1764_001:0616b24": "我。一時已下義雖兩兼。對前一向證信序故。",
    "T37n1764_001:0616b25": "今偏就其發起以釋。於中初先就佛明處。與",
    "T37n1764_001:0616b26": "大已下就佛明眾。時則兼通。前中有三。一明",
    "T37n1764_001:0616b27": "化時。二明化主。三明化處。言一時者。為化時",
    "T37n1764_001:0616b28": "也。釋此時中。先敘異說。次辨過非。後顯正",
    "T37n1764_001:0616b29": "義。言異說者。昔來相傳。言佛說時。阿難聞",
    "T37n1764_001:0616c01": "時更無先後。簡去傳謬。成上我聞。故云一時。",
    "T37n1764_001:0616c02": "異說如是。辯過云何。先以事徵。後以文證。言",
    "T37n1764_001:0616c03": "事徵者。阿難是佛得道夜生。佛成道已。過六",
    "T37n1764_001:0616c04": "七日。即便說經。若依大乘。過二七日。佛便說",
    "T37n1764_001:0616c05": "經。阿難爾時猶在懷抱。身不預會。度二十年",
    "T37n1764_001:0616c06": "方始出家。三十年後方為侍者。自斯已前所",
    "T37n1764_001:0616c07": "說諸經。多不親聞。雖不親聞。而所集經皆云",
    "T37n1764_001:0616c08": "一時。判知一時非簡傳之詞。又小乘中。不得",
    "T37n1764_001:0616c09": "說言阿難是權。何由得言說聽一時。以斯推",
    "T37n1764_001:0616c10": "驗。定知人語。不可輒依。云何得知阿難是佛",
    "T37n1764_001:0616c11": "得道夜生。為證此義。須知阿難立字因緣。阿",
    "T37n1764_001:0616c12": "難陀者是外國語。此名歡喜。喜有三緣。一過",
    "T37n1764_001:0616c13": "去因緣。釋迦過去行菩薩時。見過去世釋迦",
    "T37n1764_001:0616c14": "文佛。父名淨飯。母名摩耶。侍者弟子名曰阿",
    "T37n1764_001:0616c15": "難。國土眷屬與今不別。因即發願。願我當來",
    "T37n1764_001:0616c16": "成得佛道。如今無異。由斯本願。今得果成。故",
    "T37n1764_001:0616c17": "今侍者還字阿難。二現在因緣。阿難端正。人",
    "T37n1764_001:0616c18": "見皆歡。故字歡喜。三父母立字。父母何緣與",
    "T37n1764_001:0616c19": "字歡喜。喜時生故。何者喜時。佛得道時。如來",
    "T37n1764_001:0616c20": "十九踰城出家。既出家已。五年習定。六年",
    "T37n1764_001:0616c21": "自餓。父王知子身極微劣。常恐不全。菩薩後",
    "T37n1764_001:0616c22": "時知餓非道。受食乳糜。欲取正覺。魔作是念。",
    "T37n1764_001:0616c23": "若佛成道。空我境界。曼道未成。當敗其志。遂",
    "T37n1764_001:0616c24": "率官屬十八億萬。將諸苦具。來怖菩薩。菩薩",
    "T37n1764_001:0616c25": "爾時入勝意慈定。令魔眷屬顛倒墮落。魔既",
    "T37n1764_001:0616c26": "被降。便作是念。菩薩力大。非我能勝。當惱其",
    "T37n1764_001:0616c27": "父。遂便往詣淨飯宮上。唱如是言。大王當知。",
    "T37n1764_001:0616c28": "悉達太子昨夜死矣王聞是語從床而墮猶若",
    "T37n1764_001:0616c29": "魚王熱沙所爍良久乃蘇念子在家當為輪王",
    "T37n1764_001:0617a01": "何期出家空無所獲。未久之間菩提樹神以佛",
    "T37n1764_001:0617a02": "道成。遂持天華慶賀父王淨飯宮上唱如是言",
    "T37n1764_001:0617a03": "地天太子昨夜道成。明星出時降魔兵眾。得",
    "T37n1764_001:0617a04": "成佛道。故以天華。用相慶賀。王聞生疑。向者",
    "T37n1764_001:0617a05": "有天言我子死。今復有天云子成道。何者可",
    "T37n1764_001:0617a06": "信。菩提神曰。我言可信。向者是魔故相惱耳。",
    "T37n1764_001:0617a07": "王便作念。我子在家當為輪王。今日出家為法",
    "T37n1764_001:0617a08": "輪王。彼此無失。向者聞死。今忽聞活。一重大",
    "T37n1764_001:0617a09": "喜。復聞道成。兩重大喜。未久之間。王弟斛飯",
    "T37n1764_001:0617a10": "夜生阿難。寅抱詣王。弟於昨夜生此一男。王",
    "T37n1764_001:0617a11": "便對曰。我子成道。汝復生男。眾慶併集。與字",
    "T37n1764_001:0617a12": "歡喜。以斯推驗。阿難定是得道夜生。何緣得",
    "T37n1764_001:0617a13": "言說聽一時。事驗如此。次以文證。如轉法輪",
    "T37n1764_001:0617a14": "經。宣說阿難結集法時。先昇高座。而說偈言。",
    "T37n1764_001:0617a15": "佛初說法時。爾時我不見。如是展轉聞。佛遊",
    "T37n1764_001:0617a16": "波羅[木*奈]。為五比丘眾。轉四諦法輪。然彼經首",
    "T37n1764_001:0617a17": "亦云一時。彼言傳聞。復云一時。明知一時非",
    "T37n1764_001:0617a18": "簡傳謬。辯過如是。次辯正義。蓋乃如來為化",
    "T37n1764_001:0617a19": "之辰。說之為時。化時眾多。簡別餘時。是故言",
    "T37n1764_001:0617a20": "一。此云何知。如彼地經大本之中。云言爾時",
    "T37n1764_001:0617a21": "佛在天中。及其別傳。改爾為一。爾時之言不",
    "T37n1764_001:0617a22": "可成上。改爾為一。寧不屬下。諸經之中大有",
    "T37n1764_001:0617a23": "此例。如下文中。我於一時在尸首林。我於一",
    "T37n1764_001:0617a24": "時在迦尸國。我於一時在王舍城。我於一時",
    "T37n1764_001:0617a25": "在恒河岸。如是非一。所言佛者。標其化主。此",
    "T37n1764_001:0617a26": "翻名覺。覺有兩義。一覺察名覺。如人覺賊。二",
    "T37n1764_001:0617a27": "覺悟名覺。如人睡寤。言覺察者對煩惱障。煩",
    "T37n1764_001:0617a28": "惱侵害。事等如賊。唯聖覺知不為其害。故名",
    "T37n1764_001:0617a29": "為覺。言覺悟者對其智障。無明昏寢。事等如",
    "T37n1764_001:0617b01": "睡。聖慧一起。朗然大悟。如睡得寤。故名為",
    "T37n1764_001:0617b02": "覺。無明有二。一性結無明。迷覆實性。對除",
    "T37n1764_001:0617b03": "彼故。覺窮自實如來藏性。故名為覺。二事中",
    "T37n1764_001:0617b04": "無知。不了世諦。對除彼故。覺知一切善惡無",
    "T37n1764_001:0617b05": "記三聚之法。故名為覺。故地持云。於義饒益",
    "T37n1764_001:0617b06": "聚。非義饒益聚。非義非非義饒益聚。平等開",
    "T37n1764_001:0617b07": "覺。故名為佛。義聚是善。非義不善。非義非非",
    "T37n1764_001:0617b08": "義是其無記。於此悉知。故名覺矣。既能自覺。",
    "T37n1764_001:0617b09": "復能覺他。覺行窮滿。名之為佛。自覺簡凡。覺",
    "T37n1764_001:0617b10": "他簡異聲聞緣覺。覺行窮滿彰異菩薩。是故",
    "T37n1764_001:0617b11": "獨此偏名為佛。在拘尸國等。是化處也。處別",
    "T37n1764_001:0617b12": "有四。一國。二地。三河。四林。遊化處中。目之",
    "T37n1764_001:0617b13": "為在。拘尸國者。從城為名。此云軟草。阿含經",
    "T37n1764_001:0617b14": "中名曰茅城。力士地者。約人別處。國界寬漫。",
    "T37n1764_001:0617b15": "故復別指。諸力士子生於此處。是故名為力",
    "T37n1764_001:0617b16": "士生地。阿利羅跋提河邊。約河別處。生地猶",
    "T37n1764_001:0617b17": "寬。故復辯之。此方翻名金沙河也。娑羅樹者。",
    "T37n1764_001:0617b18": "約林別處。河猶寬長。故復曲指此。方翻名堅",
    "T37n1764_001:0617b19": "固林也。冬夏不改。名堅固林。何故在此國樹",
    "T37n1764_001:0617b20": "二處。下文自解地河二處當亦有以。文中不",
    "T37n1764_001:0617b21": "辯。不可輒言。有人於此寄事表法。言拘尸城。",
    "T37n1764_001:0617b22": "是仙人城。仙人長命表佛長壽。力士生地",
    "T37n1764_001:0617b23": "表佛大力。不為四魔之所摧伏。金沙河者。表",
    "T37n1764_001:0617b24": "涅槃河有佛性沙。堅固林者。表示如來真身",
    "T37n1764_001:0617b25": "堅固不可破壞。或可如此。但非經說。未可為",
    "T37n1764_001:0617b26": "定。自下第二就佛明眾。三門分別。一就佛分",
    "T37n1764_001:0617b27": "別。二就眾分別。三就佛眾相對分別。為知化",
    "T37n1764_001:0617b28": "相。是故宜須就佛分別。為知所化新舊之異。",
    "T37n1764_001:0617b29": "是故宜須就眾分別。為識其文。是故宜須佛",
    "T37n1764_001:0617c01": "眾參論。言就佛者。佛現六相。一出聲。二放",
    "T37n1764_001:0617c02": "光。三動地。四變林。五淨土。六攝光歸口。於",
    "T37n1764_001:0617c03": "此六中。先辯正義。後非異說。正義如何通則",
    "T37n1764_001:0617c04": "此六斯皆表滅。與滅為相。於中別分。前三召",
    "T37n1764_001:0617c05": "眾。後三起說。就前三中。兩門分別。一表滅分",
    "T37n1764_001:0617c06": "別。初一聲相。令知滅時及知滅人。第二光相。",
    "T37n1764_001:0617c07": "令知滅處。第三動地。彰滅決定。示滅不貰。二",
    "T37n1764_001:0617c08": "召眾分別。初一聲相。告滅令知。為使眾生戀",
    "T37n1764_001:0617c09": "聖故來。第二光相。令知滅處。并除惱礙。前聞",
    "T37n1764_001:0617c10": "聖滅。有心欲赴。惱礙嬰纏。莫能自運。故放慈",
    "T37n1764_001:0617c11": "光。除其惱礙。故下文言。其中眾生遇斯光者。",
    "T37n1764_001:0617c12": "罪垢煩惱一切消除。第三地動催令速集。故",
    "T37n1764_001:0617c13": "下大眾覩相催集。後三相中亦兩門分別。一",
    "T37n1764_001:0617c14": "表滅分別。第一變林。改常住處顯聖必去。第",
    "T37n1764_001:0617c15": "二淨土。示所歸處。彰聖必赴。第三攝光。示化",
    "T37n1764_001:0617c16": "已周。彰滅不貰。二敦勵眾心起說分別。初一",
    "T37n1764_001:0617c17": "變林。此方眾集。見聖猶在。望佛不滅。求法心",
    "T37n1764_001:0617c18": "貰。佛為敦勵。變林現滅。以增求心。第二淨",
    "T37n1764_001:0617c19": "土。他方眾集。見佛猶在。望佛不滅。求法心",
    "T37n1764_001:0617c20": "貰。佛為敦勵。變土現滅。以增求心。前雖知",
    "T37n1764_001:0617c21": "滅。謂滅不即。戀情猶貰。受法不慇。故復敦",
    "T37n1764_001:0617c22": "勵。攝光歸口。彰化已周。示滅在今。令增渴",
    "T37n1764_001:0617c23": "仰。聞法即受。正義如是。次非異說。於中有",
    "T37n1764_001:0617c24": "三。一破多相。有人於此建立七相六種如前。",
    "T37n1764_001:0617c25": "加一現堂。通前為七。若林上現堂。堂為別相。",
    "T37n1764_001:0617c26": "堂下有池。池亦應異。池中有華。華亦應別。池",
    "T37n1764_001:0617c27": "華嚴堂不可別分。堂為嚴林。何得為別。故下",
    "T37n1764_001:0617c28": "文中現堂之後。方言爾時娑羅樹林種種莊",
    "T37n1764_001:0617c29": "嚴甚可愛樂。如欝單越歡喜之園明知不別。",
    "T37n1764_001:0618a01": "二破少相。有人於此但立四相。動地淨土非",
    "T37n1764_001:0618a02": "涅槃相。故但有四。何故動地非涅槃相。以眾",
    "T37n1764_001:0618a03": "哀泣。故令地動。非佛所現。故非滅相。何故淨",
    "T37n1764_001:0618a04": "土非涅槃相。淨土由於大眾心淨。非佛所現。",
    "T37n1764_001:0618a05": "又淨殊好。故非滅相。若言動地由眾哀泣。非",
    "T37n1764_001:0618a06": "表滅相。何故大眾見動止悲。相催詣佛。見動",
    "T37n1764_001:0618a07": "相催。何為非相。若動非相。大眾因何共相抑",
    "T37n1764_001:0618a08": "止。若言土淨。由眾心淨。非佛所現。全非滅",
    "T37n1764_001:0618a09": "相。何故下言佛神力故地皆柔軟。不言由心。",
    "T37n1764_001:0618a10": "若土嚴淨。便非滅相。莊嚴樹林。何得為相。彼",
    "T37n1764_001:0618a11": "得為相。此亦同爾。三破異表。有人說言。第",
    "T37n1764_001:0618a12": "一聲相為表滅時。不表餘義。聲中舉時。便名",
    "T37n1764_001:0618a13": "表時。聲中道佛將欲涅槃。何為不表。人復說",
    "T37n1764_001:0618a14": "言。光示滅處。不表餘義。若爾文中應言眾生",
    "T37n1764_001:0618a15": "遇光知處。不應說言眾生遇光罪垢煩惱皆",
    "T37n1764_001:0618a16": "悉消除。人復說言。何故變林得表滅者。林白",
    "T37n1764_001:0618a17": "死相。故得表滅。此乃鮮白。非是艾白。故下文",
    "T37n1764_001:0618a18": "言。其林變白。猶如白鶴。甚可愛樂。林白可",
    "T37n1764_001:0618a19": "愛。云何死相。人復說言。淨土為欲顯說淨法。",
    "T37n1764_001:0618a20": "不為表滅。此同前破。嚴林表滅。淨土似彼。何",
    "T37n1764_001:0618a21": "為不表。此是第一就佛分別。第二別就徒眾",
    "T37n1764_001:0618a22": "分別。開合不定。或分為二。唯新與舊。離合為",
    "T37n1764_001:0618a23": "三。一列舊眾。二列新眾。三爾時娑羅吉祥已",
    "T37n1764_001:0618a24": "下總結新舊。文別有五。一明舊眾。二聲光已",
    "T37n1764_001:0618a25": "下明其新眾覩相增悲相催詣佛。三時有無",
    "T37n1764_001:0618a26": "量大弟子下明前舊眾覩相增悲。四復有八",
    "T37n1764_001:0618a27": "十百千已下明新眾雲集。五吉祥已下總結",
    "T37n1764_001:0618a28": "眾集。若隨眾別。有四十八。新舊比丘。兼尼為",
    "T37n1764_001:0618a29": "三。始從一恒乃至十恒。通前十三。二十恒下",
    "T37n1764_001:0618b01": "乃至林白。有二十四。通前合為三十七眾。林",
    "T37n1764_001:0618b02": "白已後。梵眾新集。并有十方菩薩新來。通前",
    "T37n1764_001:0618b03": "合為四十八也。若分欲天色無色天。并分四",
    "T37n1764_001:0618b04": "方無量無數無邊身。眾即無限。舊傳五十四",
    "T37n1764_001:0618b05": "眾之言。一向非是。此第二門就眾分別。第三",
    "T37n1764_001:0618b06": "佛眾合明之中。文有十二。一明舊眾。二聲光",
    "T37n1764_001:0618b07": "召新。三明新眾覩相增悲。第四如來動地催",
    "T37n1764_001:0618b08": "集。五明諸眾見動相催雲集佛所。六明如來",
    "T37n1764_001:0618b09": "變林敦勵。七重明諸眾覩相增悲雲集獻供。",
    "T37n1764_001:0618b10": "八總結眾集。九變土令淨。十眾因土淨普見",
    "T37n1764_001:0618b11": "十方。十一如來攝光。十二眾因攝光悲歎流",
    "T37n1764_001:0618b12": "血。下即依此十二段文。次第解釋。就初段中。",
    "T37n1764_001:0618b13": "言爾時者。集眾時也。謂佛在於拘尸國時。言",
    "T37n1764_001:0618b14": "世尊者。是集眾人。佛備眾德。為世欽重。故號",
    "T37n1764_001:0618b15": "世尊。與大已下是所集眾。以身兼彼。稱之為",
    "T37n1764_001:0618b16": "與。大比丘者。標別其眾。大者外國名曰摩訶。",
    "T37n1764_001:0618b17": "此翻有三。一名為多。如世多人名為大眾。二",
    "T37n1764_001:0618b18": "名為勝。勝過餘眾。三名為大。曠備高德。比丘",
    "T37n1764_001:0618b19": "梵語。此翻有五。一名怖魔。初出家時。令魔戰",
    "T37n1764_001:0618b20": "怯。魔性垢弊。懼他勝己故生怯怖。二名乞",
    "T37n1764_001:0618b21": "士。既出家已。無所貯畜。乞求自活。三名淨",
    "T37n1764_001:0618b22": "命。以正乞求。離於邪命。四名破惡。持戒離",
    "T37n1764_001:0618b23": "過。五名淨持戒。以離惡故。持戒清淨。五中",
    "T37n1764_001:0618b24": "初一就始彰名。中二據次。後二就終。八十億",
    "T37n1764_001:0618b25": "百千。列其數也。前後圍繞。彰其所在。在佛前",
    "T37n1764_001:0618b26": "後。圍繞如來。自下第二聲光召新。先聲後光。",
    "T37n1764_001:0618b27": "音聲是語。表召分明。故先出之。二月十五日",
    "T37n1764_001:0618b28": "者。出聲時也。垂滅曰臨。晨朝出聲。後夜當",
    "T37n1764_001:0618b29": "滅。去滅不遙。故曰臨也。此說化滅以為涅",
    "T37n1764_001:0618c01": "槃。又復息化歸真。亦名涅槃。問曰。何故此",
    "T37n1764_001:0618c02": "時涅槃。下經自釋。依阿含經。如來八月八",
    "T37n1764_001:0618c03": "日涅槃。此經下文亦有此相。故下文言。須跋",
    "T37n1764_001:0618c04": "陀羅竟安居已。當至我所。是故我昔告魔波",
    "T37n1764_001:0618c05": "旬。過三月已。吾當涅槃。今言二月十五日者。",
    "T37n1764_001:0618c06": "當是見聞不同故爾。以佛神力。明出聲人。亦",
    "T37n1764_001:0618c07": "得名為聲發所由。此是如來如意通力。非餘",
    "T37n1764_001:0618c08": "通等。通有幾種。而言非餘。通有四種。一是",
    "T37n1764_001:0618c09": "幻通。轉變外事。二如意通。運變自身。大音普",
    "T37n1764_001:0618c10": "告。三法智通。通達諸法。四聖自在通。能於",
    "T37n1764_001:0618c11": "苦中生於樂想。於樂事中生於苦想。苦樂法",
    "T37n1764_001:0618c12": "中生不苦樂想。不隨緣變名聖自在。今出大",
    "T37n1764_001:0618c13": "音。是其第二如意通矣。出大音下正明出聲。",
    "T37n1764_001:0618c14": "出大音聲。是其總也。音謂言音。謂梵漢等音",
    "T37n1764_001:0618c15": "體是聲。下別顯之。大有三義。一寬遠故大。二",
    "T37n1764_001:0618c16": "普告故大。三說大事故名為大。其聲遍滿乃",
    "T37n1764_001:0618c17": "至有頂。是其初大。傍遍餘方。上極有頂。悲想",
    "T37n1764_001:0618c18": "是其三有之窮。故曰有頂。上明所至。餘略不",
    "T37n1764_001:0618c19": "辯。當知十方隨所至處。皆從阿鼻。上至有頂。",
    "T37n1764_001:0618c20": "非獨此界隨類普告。第二大也。梵中梵語。漢",
    "T37n1764_001:0618c21": "中漢言。名隨類音。此乃一音令人異解。非作",
    "T37n1764_001:0618c22": "多音。有緣齊悟。故曰普告。今日已下第三大",
    "T37n1764_001:0618c23": "也。於中有二。一告聖今滅。為令眾生戀聖故",
    "T37n1764_001:0618c24": "來。二舉疑勸問。欲使眾生為益故集。又唱",
    "T37n1764_001:0618c25": "聖滅。欲令眾生獻供請住。以攝功德。舉疑勸",
    "T37n1764_001:0618c26": "問。為使眾生雲集請法。以生智慧。前唱滅中",
    "T37n1764_001:0618c27": "言今日者。告示滅時。言如來等。告語滅人。將",
    "T37n1764_001:0618c28": "欲涅槃。告其滅事。人中如來應正遍知。是自",
    "T37n1764_001:0618c29": "利德。乘如實道來成正覺。故曰如來。應者是",
    "T37n1764_001:0619a01": "其應供之號。諸過永斷。證滅相應。故名為應。",
    "T37n1764_001:0619a02": "又應供養。亦名為應。正遍知者。理無偏邪。故",
    "T37n1764_001:0619a03": "名為正。於理窮照。稱曰遍知。自德無量。且舉",
    "T37n1764_001:0619a04": "此三。憐愍已下是利他德。初憐愍等顯利他",
    "T37n1764_001:0619a05": "相。大覺世尊舉利他號。利他相中。憐為慈憐。",
    "T37n1764_001:0619a06": "愍為悲愍。此二內心。覆者覆令善法增長。護",
    "T37n1764_001:0619a07": "者防護使其離惡。此二外相。等視眾生顯前",
    "T37n1764_001:0619a08": "憐愍。等視正辯如羅睺羅。類以顯之。為作歸",
    "T37n1764_001:0619a09": "等。顯前覆護。作歸法說。屋等喻況。利他號",
    "T37n1764_001:0619a10": "中。大覺佛號。言世尊者是世尊號。化德無量。",
    "T37n1764_001:0619a11": "略舉此耳。將欲涅槃。是告滅事。垂滅曰將。下",
    "T37n1764_001:0619a12": "勸問中。一切眾生有疑悉問。彰己無偏。欲令",
    "T37n1764_001:0619a13": "齊問。舉一齊餘。故名一切。眾法成生。故曰眾",
    "T37n1764_001:0619a14": "生。又多死生。亦名眾生。有疑須決。故悉可",
    "T37n1764_001:0619a15": "問。為最後問。顯己定滅。欲令必問。何故此中",
    "T37n1764_001:0619a16": "無眾悲歎。乍聞唱滅。必未審定。悲惱相微。為",
    "T37n1764_001:0619a17": "是不說。又設有悲。悲相同後。故不別論。光明",
    "T37n1764_001:0619a18": "之中。初明如來放光普照。其中已下。明諸眾",
    "T37n1764_001:0619a19": "生蒙光獲益。初中。爾時放光時也。言世尊者。",
    "T37n1764_001:0619a20": "放光人也。於晨朝時。重復明時。日時寬長。故",
    "T37n1764_001:0619a21": "復曲指。從其面門。明放光處。口是面門。何故",
    "T37n1764_001:0619a22": "此放。佛一一相備含多用。寧可具責。又復如",
    "T37n1764_001:0619a23": "來面門放光多為授記。下說眾生皆有佛性",
    "T37n1764_001:0619a24": "悉當作佛。即是普授眾生記別。故此放之。下",
    "T37n1764_001:0619a25": "明放光。放種種光。總以標舉。其明雜色。總顯",
    "T37n1764_001:0619a26": "其相。青黃赤等。別以顯之。別有六色。光遍已",
    "T37n1764_001:0619a27": "下辯光分齊。近照三千。遠至十方三千世界。",
    "T37n1764_001:0619a28": "如論中說。千四天下合之為一。名小千界。數",
    "T37n1764_001:0619a29": "小至千。復合為一。名中千界。數中至千。復合",
    "T37n1764_001:0619b01": "為一。名為大千。此三千界名世界剎。同時成",
    "T37n1764_001:0619b02": "壞。故合為一。光今遍之。人言此光與下所攝",
    "T37n1764_001:0619b03": "光相別異。云何知異。此六彼五。故知不同。此",
    "T37n1764_001:0619b04": "照十方。下但覆會。明知別異。計應無別。何以",
    "T37n1764_001:0619b05": "得知。下文說言。所放光明還從口入。自下更",
    "T37n1764_001:0619b06": "無放光之處。故知是一。若爾。何故此六下五。",
    "T37n1764_001:0619b07": "一義解云。頗梨瑪瑙為一雜色。故下說五。外",
    "T37n1764_001:0619b08": "國相傳。所放光中。攝五留一。以通正法。故下",
    "T37n1764_001:0619b09": "說五。或可如此。何故此中云照十方。下言覆",
    "T37n1764_001:0619b10": "會。蓋隨所照眾生故爾。此中所照眾生未集。",
    "T37n1764_001:0619b11": "故隨所照。言至十方。下眾皆集。故隨所照。云",
    "T37n1764_001:0619b12": "言覆會。若下所攝唯覆一會。何故下言必於",
    "T37n1764_001:0619b13": "十方所作已辦。將是最後涅槃之相。既言十",
    "T37n1764_001:0619b14": "方所作已辦。明與此同。下明眾生蒙光益中。",
    "T37n1764_001:0619b15": "其中六趣。舉其所益。謂前光明所照之中六",
    "T37n1764_001:0619b16": "趣眾生皆得益也。人天修羅及三惡道為因",
    "T37n1764_001:0619b17": "所向故名六趣。道別不同故亦名道。經或說",
    "T37n1764_001:0619b18": "五。離合故爾。六中修羅攝入何道。經論不同。",
    "T37n1764_001:0619b19": "依毘曇論。攝入鬼道。依法念經。攝入鬼畜。如",
    "T37n1764_001:0619b20": "彼羅睺阿修羅王。是師子兒。名為畜生。依伽",
    "T37n1764_001:0619b21": "陀經。是天鬼畜三趣所攝。毘摩之母。天女所",
    "T37n1764_001:0619b22": "生。名之為天。是故經言汝本是天。又復經中",
    "T37n1764_001:0619b23": "名為劣天。今此利分以為六趣。遇斯光者簡",
    "T37n1764_001:0619b24": "去無緣。罪垢煩惱。一切消除。正明利益。罪名",
    "T37n1764_001:0619b25": "罪報。即是報障。垢是業障。煩惱即是煩惱障",
    "T37n1764_001:0619b26": "也。遇佛光故。三障皆除。亦可罪垢是其惡業。",
    "T37n1764_001:0619b27": "業與煩惱。遇光皆滅。自下第三明其新眾覩",
    "T37n1764_001:0619b28": "相增悲。是諸眾生。舉悲哀人。見聞是已。生悲",
    "T37n1764_001:0619b29": "所由。見光聞聲。名見聞已。下顯悲相。心大憂",
    "T37n1764_001:0619c01": "惱。意業憔惱。舉聲啼等。口業傷歎。舉手拍",
    "T37n1764_001:0619c02": "頭。身業悲惱。身惱不同。或有悲切不能自裁。",
    "T37n1764_001:0619c03": "舉手拍頭。搥胸大叫。或有自抑內心難忍。身",
    "T37n1764_001:0619c04": "體戰慄。涕泣哽咽。問曰。何故拍頭搥胸。有人",
    "T37n1764_001:0619c05": "釋言。拍頭顯己失於導首。搥胸彰己心胸不",
    "T37n1764_001:0619c06": "暢。未必如此。蓋乃世人悲怨之相。世人悲怨",
    "T37n1764_001:0619c07": "相別種種。或有拍頭。或復搥胸。或有拍手。或",
    "T37n1764_001:0619c08": "時拍頰。或復蹋地。何必一一別有所表。自下",
    "T37n1764_001:0619c09": "第四動地催集。言爾時者。動地時也。下正明",
    "T37n1764_001:0619c10": "動。大地山海皆悉震動。彰大異小。故下文言。",
    "T37n1764_001:0619c11": "獨地動者名為地動。山河海水一切動者名大",
    "T37n1764_001:0619c12": "地動。是中略無動地所由。若具應言。以佛神",
    "T37n1764_001:0619c13": "力故地震動。自下第五明諸大眾見動相催",
    "T37n1764_001:0619c14": "雲集佛所。於中有三。一明諸眾見動相催。二",
    "T37n1764_001:0619c15": "時有無量大弟子下明其舊眾覩相增悲。三",
    "T37n1764_001:0619c16": "復有八十百千已下明新眾雲集。初中有三。",
    "T37n1764_001:0619c17": "應上三相。初應地動相催詣佛。二互相執下",
    "T37n1764_001:0619c18": "應前光相而為傷歎。三復作是言世間空下",
    "T37n1764_001:0619c19": "應前聲相重為傷歎。初中有二。一共相抑止。",
    "T37n1764_001:0619c20": "且各裁抑莫大愁苦。若不詣佛。徒悲無益。故",
    "T37n1764_001:0619c21": "相抑止。望留聖住。未敢專決。故言且抑莫大",
    "T37n1764_001:0619c22": "愁苦。二當疾往下共相驅催。三相頻現。聖滅",
    "T37n1764_001:0619c23": "不賒。故須疾詣。頭面禮等明催所為。為請佛",
    "T37n1764_001:0619c24": "住。禮敬身請。頭面己尊。佛足彼卑。以己至",
    "T37n1764_001:0619c25": "尊。禮接彼卑。顯敬慇至。勸下口請。請佛住",
    "T37n1764_001:0619c26": "世一劫及減。有人釋言。請住一劫為顯滿字。",
    "T37n1764_001:0619c27": "請減一劫為表半字。此何必爾。若此大眾已",
    "T37n1764_001:0619c28": "知滿字。便解佛常。何勞請住。蓋乃大眾自許",
    "T37n1764_001:0619c29": "之詞。多望一劫。脫若不遂。望滅一劫。下應光",
    "T37n1764_001:0620a01": "相。於中有三。初相執手共相開慰。同失所尊。",
    "T37n1764_001:0620a02": "故相執手。二復作言下發言傷歎。世間虛空。",
    "T37n1764_001:0620a03": "傷失所尊。時中無佛。故言世空。眾生福下傷",
    "T37n1764_001:0620a04": "己失利。由佛滅度。無人教善。故生福盡。無人",
    "T37n1764_001:0620a05": "示惡教令裁斷。故不善業增長出世。十惡是",
    "T37n1764_001:0620a06": "其不善諸業。惡本性成。加以現起。故言增",
    "T37n1764_001:0620a07": "長。流行世間。名為出世。非是增長過出世法。",
    "T37n1764_001:0620a08": "何故此中為此傷歎。前蒙佛光。罪垢消除。聖",
    "T37n1764_001:0620a09": "若一去。我等罪業誰能復滅。故為此歎。三仁",
    "T37n1764_001:0620a10": "等已下共相驅催。速往速往正相。駈催不久。",
    "T37n1764_001:0620a11": "必入須速。所以下應聲相而為傷歎。復作是",
    "T37n1764_001:0620a12": "言。世空世空。傷失所尊。何故重言。人言。前",
    "T37n1764_001:0620a13": "空傷失如來。後空失法。當應不然。直是大眾",
    "T37n1764_001:0620a14": "怨嗟之深。重言空耳。如世間人。得稱意事。快",
    "T37n1764_001:0620a15": "哉快哉。得違意事。禍哉禍哉。何必重言即有",
    "T37n1764_001:0620a16": "異表。我等已下傷己失利。我等從今無救護",
    "T37n1764_001:0620a17": "等。對上聲中憐愍覆護而為傷歎。一旦遠下。",
    "T37n1764_001:0620a18": "對上聲中舉疑勸問而為傷歎。前中初言我",
    "T37n1764_001:0620a19": "等從今。明無救時。先來有師。失蔭在後。故言",
    "T37n1764_001:0620a20": "從今。無有救護。無離惡處。現惡無救。當惡無",
    "T37n1764_001:0620a21": "護。無所宗仰。無集善處。言貧窮者。彰無宗",
    "T37n1764_001:0620a22": "損。謂無法財。言孤露者。顯無救失。無人救",
    "T37n1764_001:0620a23": "護。所以孤露。後中初言一旦遠者。就始為言。",
    "T37n1764_001:0620a24": "設有疑佛斷。後疑不定。故言設有。當復問誰",
    "T37n1764_001:0620a25": "以除疑也。此三段中。初應地動共相抑止。後",
    "T37n1764_001:0620a26": "二略無文之隱顯。第二段中。共相開慰。餘二",
    "T37n1764_001:0620a27": "略無。亦是隱顯。初二段中。共相驅催。後一略",
    "T37n1764_001:0620a28": "無。亦是隱顯。後兩段中。發言傷歎。初段略",
    "T37n1764_001:0620a29": "無。亦是隱顯道理齊等。自下第二明其舊眾",
    "T37n1764_001:0620b01": "覩相增悲。云何知此是前舊眾。文不說來。故",
    "T37n1764_001:0620b02": "知舊眾。下簡未集。不簡此眾。故知是舊。以是",
    "T37n1764_001:0620b03": "舊故。六卷經中全無此文。問曰。憍梵佛滅度",
    "T37n1764_001:0620b04": "時。在忉利天。文不說來。下亦不簡。而非舊",
    "T37n1764_001:0620b05": "眾。今此所辯。何必不然。釋言不同。依大智",
    "T37n1764_001:0620b06": "論。佛滅度後。結集法時。唯說憍梵在天不來。",
    "T37n1764_001:0620b07": "遣人往喚。喚亦不來。不言更有。故知不同。時",
    "T37n1764_001:0620b08": "有無量諸大弟子。標別其人。學在佛後。故名",
    "T37n1764_001:0620b09": "為弟。從佛化生。故復言子。迦旃延等列其名",
    "T37n1764_001:0620b10": "字。遇佛光下覩相增悲。先別。後結。別中遇光",
    "T37n1764_001:0620b11": "其身戰等。身業不安。心濁意惱。發聲大喚。口",
    "T37n1764_001:0620b12": "言傷歎。如是下結。問曰。羅漢已離壞苦。何故",
    "T37n1764_001:0620b13": "悲惱。釋言。羅漢於世法中。憂悲已斷。於佛境",
    "T37n1764_001:0620b14": "界。不能自裁。故生悲惱。其猶迦葉及阿難等。",
    "T37n1764_001:0620b15": "世間五欲不能傾敗。大樹緊那鼓琉璃琴。摩",
    "T37n1764_001:0620b16": "訶迦葉不覺起舞。阿難比丘不覺歌吟。大樹",
    "T37n1764_001:0620b17": "緊那是其菩薩。上人五欲。小乘不堪。此亦相",
    "T37n1764_001:0620b18": "似。亦可現悲。生眾戀意。自下第三新眾雲集。",
    "T37n1764_001:0620b19": "何故須集。所為有八。一為請住。故上文言疾",
    "T37n1764_001:0620b20": "至佛所。勸請如來莫般涅槃。二為獻供。故下",
    "T37n1764_001:0620b21": "諸眾辯供奉佛。三為闍維。故下文言為欲闍",
    "T37n1764_001:0620b22": "毘如來身故。四為決疑。故下文言并可禮敬",
    "T37n1764_001:0620b23": "請決所疑。五為顯法。故下文言為顯如來方",
    "T37n1764_001:0620b24": "便密教。六為眾生。故下文言為益眾生。七為",
    "T37n1764_001:0620b25": "論難。如下文中十仙雲集。八為觀看。如律中",
    "T37n1764_001:0620b26": "說。佛滅度後。摩訶迦葉見一尼乾手持天華尋",
    "T37n1764_001:0620b27": "路而行。問從何來。尼乾對曰。從拘尸來。見世",
    "T37n1764_001:0620b28": "尊不。答言我見。平安已不。答言。滅來已過七",
    "T37n1764_001:0620b29": "日。我從彼會持此華來。如是等輩。直為觀看。",
    "T37n1764_001:0620c01": "來意如是。今此所列具前六意。所以來集。文",
    "T37n1764_001:0620c02": "中初先隨數多少。漸增以列。二十恒河大香",
    "T37n1764_001:0620c03": "象下亂列諸眾。前漸增中。初列道眾。四恒已",
    "T37n1764_001:0620c04": "下明常流眾。道眾德尊數少故先。常流行卑",
    "T37n1764_001:0620c05": "數多故後。道法眾中。先列出家。後列在家。以",
    "T37n1764_001:0620c06": "出家者形尊數少。是故先列。在家形卑數多",
    "T37n1764_001:0620c07": "故後。出家眾中。先列聲聞。後列菩薩。諸經多",
    "T37n1764_001:0620c08": "爾。何故而然。汎解有四。一遠近分別。聲聞之",
    "T37n1764_001:0620c09": "人常隨如來。因明佛後。隨近先列。如上所列",
    "T37n1764_001:0620c10": "比丘眾是。菩薩不爾。故在後論。何故聲聞多",
    "T37n1764_001:0620c11": "近如來。釋有兩義。一聲聞智劣。未閑道法。雖",
    "T37n1764_001:0620c12": "得聖果。進止威儀常須佛教。是故如來乃至",
    "T37n1764_001:0620c13": "滅度常為制戒。二聲聞眾現蒙佛度。捨凡成",
    "T37n1764_001:0620c14": "聖。荷恩深重。雖得漏盡。常隨供養。故近如",
    "T37n1764_001:0620c15": "來。菩薩兩義。故不近佛。一智解殊勝。深閑道",
    "T37n1764_001:0620c16": "法。不假佛教。二隨感現化。故不近佛。此是第",
    "T37n1764_001:0620c17": "一遠近分別。二形相分別。聲聞之人。執持威",
    "T37n1764_001:0620c18": "儀。形相端嚴。世共尊敬。故列在先。菩薩隨",
    "T37n1764_001:0620c19": "化。身無定准。形儀不整。故列在後。三就德",
    "T37n1764_001:0620c20": "分別。亦得名為約教分別。如龍樹說。教有二",
    "T37n1764_001:0620c21": "種。一祕密教二顯示教。祕密教中。菩薩德尊。",
    "T37n1764_001:0620c22": "理應在前。如華嚴經。顯示教中。羅漢辟支同",
    "T37n1764_001:0620c23": "佛漏盡。人多重敬。宜在先列。菩薩隨化。現處",
    "T37n1764_001:0620c24": "諸漏。若聞菩薩在羅漢上。人多驚怪。故列在",
    "T37n1764_001:0620c25": "後。如大品等。今依顯示先列聲聞。四就數分",
    "T37n1764_001:0620c26": "別。聲聞眾少。故列在先。菩薩眾多。故彰在",
    "T37n1764_001:0620c27": "後。雖有四義。此中具依後三釋之。聲聞眾",
    "T37n1764_001:0620c28": "中先列比丘。後列尼眾。比丘人尊數少故先。",
    "T37n1764_001:0620c29": "尼眾形卑數多故後。比丘眾中文別有三。一",
    "T37n1764_001:0621a01": "列眾歎德。二覩相增悲。三雲集佛所。就初段",
    "T37n1764_001:0621a02": "中。先列其眾。舉數辯眾。文顯可知。下歎其德。",
    "T37n1764_001:0621a03": "初先總歎。次別。後結。皆阿羅漢是總歎也。羅",
    "T37n1764_001:0621a04": "漢梵語。此名無生。隨義傍翻。亦名無著。無生",
    "T37n1764_001:0621a05": "報亡。無著因盡。心得下別。別中初先歎其德",
    "T37n1764_001:0621a06": "備。加栴檀下歎其眾純。歎德備中。准下歎尼。",
    "T37n1764_001:0621a07": "最初少一諸漏已盡。通其所少。文別八句。句",
    "T37n1764_001:0621a08": "雖有八。體唯有四。所謂四智。前四正歎。後四",
    "T37n1764_001:0621a09": "重顯。所少漏盡。明我生盡。准毘婆沙。生盡即",
    "T37n1764_001:0621a10": "是斷集之智。故盡諸漏。名我生盡。心得自在。",
    "T37n1764_001:0621a11": "明梵行立。依毘婆沙。是修道智。道行成滿。進",
    "T37n1764_001:0621a12": "任從意。名心自在。所作已辯。即是所作已辦",
    "T37n1764_001:0621a13": "智也。依毘婆沙。是證滅智。證滅功成。名所作",
    "T37n1764_001:0621a14": "辦。離惱是其不受後有。准毘婆沙。是斷苦智。",
    "T37n1764_001:0621a15": "今言離惱。舉因顯果。由離惱故不受後有。此",
    "T37n1764_001:0621a16": "之四義廣如後釋。調根顯初諸漏已盡。從眼",
    "T37n1764_001:0621a17": "至意。生識名根。善調諸根。故不生漏。如龍有",
    "T37n1764_001:0621a18": "威。顯前自在。成慧顯前所作已辦。斯乃成就",
    "T37n1764_001:0621a19": "眾生空慧。逮得己利。顯前離惱。煩惱損己。故",
    "T37n1764_001:0621a20": "離煩惱名為己利。逮名為至。亦曰及矣。下歎",
    "T37n1764_001:0621a21": "眾純。有行共俱。故如檀林栴檀圍遶。備斷同",
    "T37n1764_001:0621a22": "聚。如師子王師子圍遶。行德普熏。其猶栴",
    "T37n1764_001:0621a23": "檀。斷德摧惡。狀同師子。上來別歎。成就下",
    "T37n1764_001:0621a24": "結。成無量等結歎前德。一切皆等結歎前人。",
    "T37n1764_001:0621a25": "從佛化生。名佛真子。第二覩相增悲之中。初",
    "T37n1764_001:0621a26": "明見光。次相驅催。後增悲哽。戀情深重。沸血",
    "T37n1764_001:0621a27": "將出。故體血現如波羅華。六卷經云。如日初",
    "T37n1764_001:0621a28": "出。照青樹葉。赤脈皆現。自下第三雲集佛所。",
    "T37n1764_001:0621a29": "於中先明集之所為。為益眾生。句別有五。為",
    "T37n1764_001:0621b01": "欲利益安樂眾生一句是總。中三是別。成就",
    "T37n1764_001:0621b02": "大乘第一空行。大乘法化。大乘離相。故名空",
    "T37n1764_001:0621b03": "行。顯發如來方便密教。小乘法化。無小權施。",
    "T37n1764_001:0621b04": "故名方便。權言覆實。名為密教。為不斷絕種",
    "T37n1764_001:0621b05": "種說法。世間法化。世行參差。名為種種。亦可",
    "T37n1764_001:0621b06": "此三同成大乘。成就大乘第一空行。令其入",
    "T37n1764_001:0621b07": "證。顯發已下令入阿含。顯發密教。令知昔權。",
    "T37n1764_001:0621b08": "棄而不從。不斷說法。令修今實。是義云何。",
    "T37n1764_001:0621b09": "由諸比丘集詣佛所。佛教修學大乘空行。他",
    "T37n1764_001:0621b10": "聞同入。故令他成。由其詣佛。佛對破小。彰昔",
    "T37n1764_001:0621b11": "是權。論昔覆實。名顯如來方便密教。由其詣",
    "T37n1764_001:0621b12": "佛。佛教修習大乘諸行。名為不斷種種說法。",
    "T37n1764_001:0621b13": "為生調伏一句總結。上來五句明集所為。疾",
    "T37n1764_001:0621b14": "至佛所。正明雲集。稽首佛等。到已設敬。列尼",
    "T37n1764_001:0621b15": "眾中。先實後權。實中三分。與比丘同。就初段",
    "T37n1764_001:0621b16": "中。先列其眾。列名舉數。辯眾可知。下歎其",
    "T37n1764_001:0621b17": "德。一切亦是。大阿羅漢。是總歎也。諸漏已",
    "T37n1764_001:0621b18": "下是別歎也。別中准上。文少不足。前比丘",
    "T37n1764_001:0621b19": "中先歎德備。後歎眾純。今此略無歎眾之文。",
    "T37n1764_001:0621b20": "就歎德中。准歎比丘。末後少一逮得己利。通",
    "T37n1764_001:0621b21": "其所少。文亦八句。所歎四知與上無別。諸漏",
    "T37n1764_001:0621b22": "盡者。煩惱連注。其猶瘡漏。故名為漏。漏別有",
    "T37n1764_001:0621b23": "三。所謂欲有無明漏等。下當具辯。三漏非一。",
    "T37n1764_001:0621b24": "是故言諸。無學斷竟。名之為盡。餘如前釋。",
    "T37n1764_001:0621b25": "亦於晨下覩相增悲。亦欲利下雲集佛所。文",
    "T37n1764_001:0621b26": "如上說。明權眾中。於尼眾中復有諸尼。皆是",
    "T37n1764_001:0621b27": "菩薩。拂權顯實。人中龍下就實歎德。先歎自",
    "T37n1764_001:0621b28": "德。人中之龍彰其人尊。龍是一切畜生中上。",
    "T37n1764_001:0621b29": "此諸尼等。人中最勝。與龍相似。約喻名人。名",
    "T37n1764_001:0621c01": "人中龍。位階已下明其位極。位階十住。簡異",
    "T37n1764_001:0621c02": "前九安住不動簡異初住。下歎利他。為化現",
    "T37n1764_001:0621c03": "女是化他身。常修無量是化他心。四無量義。",
    "T37n1764_001:0621c04": "下當別論。得自在力能化作佛。是化他能。通",
    "T37n1764_001:0621c05": "力自在。故能作佛。次列菩薩。文亦有三。與比",
    "T37n1764_001:0621c06": "丘同。初中有四。一列其眾。二略歎德。三列其",
    "T37n1764_001:0621c07": "名。四廣歎德。初列眾中。一恒舉數。菩薩摩訶",
    "T37n1764_001:0621c08": "薩者。標其眾別。菩薩梵語。此方翻之名道眾",
    "T37n1764_001:0621c09": "生。此人求道。內懷道行。以道成人。名道眾",
    "T37n1764_001:0621c10": "生。問曰。二乘之人並皆求道。斯有道行。何故",
    "T37n1764_001:0621c11": "菩薩獨得其名。釋言。賢聖。名有通別。通則",
    "T37n1764_001:0621c12": "須陀乃至諸佛。名同無別。如下文說。別則各",
    "T37n1764_001:0621c13": "異。今為分別。賢聖不同。故此菩薩偏得名",
    "T37n1764_001:0621c14": "為道眾生也。何故如此。釋有三義。一就願心",
    "T37n1764_001:0621c15": "望果分別。唯此眾生求大菩提餘悉不求。是",
    "T37n1764_001:0621c16": "故獨此名道眾生。故地論言。上決定願成大",
    "T37n1764_001:0621c17": "菩提。偈言菩薩故。二就解心望理分別。凡夫",
    "T37n1764_001:0621c18": "著有。二乘住無。有無乖中。不會中道。是故不",
    "T37n1764_001:0621c19": "得名道眾生。唯此菩薩妙捨有無。契會中道。",
    "T37n1764_001:0621c20": "是故獨此名道眾生。三就行分別。入佛法中",
    "T37n1764_001:0621c21": "有三種門。一教。二義。三者是行。教淺義深。",
    "T37n1764_001:0621c22": "行為最勝。聲聞軟根。從教為名。聲者是教。飡",
    "T37n1764_001:0621c23": "聲悟解。故號聲聞。緣覺次勝從義立稱。緣者",
    "T37n1764_001:0621c24": "是義。於緣悟解。故名緣覺。菩薩最勝。就行彰",
    "T37n1764_001:0621c25": "名。以能成就自利利他俱利之道。故名菩薩。",
    "T37n1764_001:0621c26": "故地持云。聲聞緣覺但能自度。菩薩不爾。自",
    "T37n1764_001:0621c27": "度度他。是名道勝。以道勝故。名道眾生摩訶",
    "T37n1764_001:0621c28": "薩者。此翻名大。大有三種。如地論說。一者",
    "T37n1764_001:0621c29": "願大。期大菩提。二者行大。曠集諸度。三利",
    "T37n1764_001:0622a01": "眾生大。四攝等益。人中龍下第二略歎。先歎",
    "T37n1764_001:0622a02": "自德。方便現身歎利他德。第三列名。名別可",
    "T37n1764_001:0622a03": "知。其心皆下第四廣歎。廣中初別。成如是下",
    "T37n1764_001:0622a04": "總以結歎。別中歎其三世功德。先歎現德。次",
    "T37n1764_001:0622a05": "過。後未。此三世中。皆歎自利利他之德。就現",
    "T37n1764_001:0622a06": "在中。先歎自德。句別有五。前四攝法。後一護",
    "T37n1764_001:0622a07": "法。就前四中。敬重大乘。是自分始。乘者是其",
    "T37n1764_001:0622a08": "行之功用。行能運通。名之為乘。乘別有三。所",
    "T37n1764_001:0622a09": "謂聲聞緣覺佛乘。諸佛所乘。前二不加。故名",
    "T37n1764_001:0622a10": "為大。安住大乘。是自分終。修成不退。故曰安",
    "T37n1764_001:0622a11": "住。深解大乘。是勝進始。於未修處。觀照分",
    "T37n1764_001:0622a12": "明。故曰深解。愛樂大乘。是勝進終。於前所",
    "T37n1764_001:0622a13": "解。樂欲修行。上來攝法守護大乘。是護法行。",
    "T37n1764_001:0622a14": "不令他人誹謗毀滅。故言守護。是義如下金",
    "T37n1764_001:0622a15": "剛身品具廣分別。上歎自德。下歎利他。善隨",
    "T37n1764_001:0622a16": "世間。世間法化。世間有二。一眾生世間。二器",
    "T37n1764_001:0622a17": "世間。今此善隨眾生世間。眾生云何得名世",
    "T37n1764_001:0622a18": "間。世者是時。間者名中。所化眾生不出時中。",
    "T37n1764_001:0622a19": "故名世間。作是誓下出世法化。已於過下歎",
    "T37n1764_001:0622a20": "過去德。先歎自利。已於過去修持淨戒。是離",
    "T37n1764_001:0622a21": "惡行。善持所行。是攝善行。解未解下歎利他",
    "T37n1764_001:0622a22": "德。解未解者小乘法化。紹三寶等大乘法化。",
    "T37n1764_001:0622a23": "此如華嚴明法品說。彼有三番。能令眾生發",
    "T37n1764_001:0622a24": "菩提心。令佛寶不斷。開示演說十二部經甚",
    "T37n1764_001:0622a25": "深法藏。令法寶不斷。受持一切威儀行法。令",
    "T37n1764_001:0622a26": "僧寶不斷。其第二番讚嘆大願。令佛寶不斷。",
    "T37n1764_001:0622a27": "分別顯示十二緣起。令法寶不斷。修六和敬。",
    "T37n1764_001:0622a28": "令僧寶不斷。其第三番。下佛種子於眾生田。",
    "T37n1764_001:0622a29": "生正覺芽。令佛寶不斷。護持法藏。不惜身命。",
    "T37n1764_001:0622b01": "令法寶不斷。善御大眾。心無憂悔。令僧寶不",
    "T37n1764_001:0622b02": "斷。此三番中亦有階降。先就佛寶。彰其階降。",
    "T37n1764_001:0622b03": "初番能令發菩提心。起求佛願。第二番中讚",
    "T37n1764_001:0622b04": "大願者。讚起行願。令其修習。第三番中下佛",
    "T37n1764_001:0622b05": "種子於生田者。化成行種。次就法寶。彰其階",
    "T37n1764_001:0622b06": "降。初番演說十二部經。是其教法。第二番中",
    "T37n1764_001:0622b07": "顯示緣起。是其理法。第三番中護持法者。是",
    "T37n1764_001:0622b08": "其行法。下就僧寶。彰其階降。初番受持威儀",
    "T37n1764_001:0622b09": "法者。僧行方便。第二番中修六和者。行成不",
    "T37n1764_001:0622b10": "乖。第三番中善御大眾。德熟攝他。下歎未來。",
    "T37n1764_001:0622b11": "於未來世當轉法輪。是利他德。未來成佛。故",
    "T37n1764_001:0622b12": "能轉法。以大嚴等。是自利德。謂以功德智慧",
    "T37n1764_001:0622b13": "莊嚴。而自嚴也。上來別歎。下總結之。成如是",
    "T37n1764_001:0622b14": "等結前自利。等觀生下結前利他。上來第一",
    "T37n1764_001:0622b15": "列眾歎德。增悲雲集。並同前釋。問曰。何故上",
    "T37n1764_001:0622b16": "來諸眾不明獻供。以出家者無為法住。無所",
    "T37n1764_001:0622b17": "貯畜。故無奉獻。自下次明在家二眾。以優婆",
    "T37n1764_001:0622b18": "塞形尊數少。故在前列。優婆夷等形卑數多。",
    "T37n1764_001:0622b19": "彰之在後。優婆塞中文別有四。一列眾歎德。",
    "T37n1764_001:0622b20": "二於晨朝下辯供奉佛。三世尊知下如來不",
    "T37n1764_001:0622b21": "受。四不果却住。此之四分。諸眾多同。宜審",
    "T37n1764_001:0622b22": "記知。初中有四。一列其眾。二恒舉數。前說一",
    "T37n1764_001:0622b23": "恒。今增說二。問曰。現觀人類不多。今此何故",
    "T37n1764_001:0622b24": "獨優婆塞有其二恒。餘眾漸多。釋言。今此三",
    "T37n1764_001:0622b25": "千同聚。故有二恒。又隨報別。一處之中有多",
    "T37n1764_001:0622b26": "種人。斯皆雲集。故有二恒。如法華中。眾生見",
    "T37n1764_001:0622b27": "劫盡。大火所燒時。天人常充滿。如是等也。下",
    "T37n1764_001:0622b28": "諸眾中恒數漸增。其例皆爾。諸優婆塞標別",
    "T37n1764_001:0622b29": "其眾。此云近住。近善而居。亦名善宿男。懷",
    "T37n1764_001:0622c01": "善而住。名為善宿。又亦名為清信士也。二受",
    "T37n1764_001:0622c02": "持下略歎其德。受持五戒。明離重過。威儀具",
    "T37n1764_001:0622c03": "足。彰離輕罪。五戒是其在家正行。故偏歎之。",
    "T37n1764_001:0622c04": "三其名下列其名字。四深樂已下廣歎其德。",
    "T37n1764_001:0622c05": "於中初歎護煩惱行。亦欲樂下歎護小乘行。",
    "T37n1764_001:0622c06": "護煩惱中。初總。次別。後總結之。深樂觀察諸",
    "T37n1764_001:0622c07": "對治門。是其總也。此下所觀皆能治過。故名",
    "T37n1764_001:0622c08": "治門。所謂下別。治門無量。今此略舉六種門",
    "T37n1764_001:0622c09": "矣。初苦樂等。是八修門。觀生死法。無常苦",
    "T37n1764_001:0622c10": "等。觀涅槃法。常樂淨等。二實不實者。是二諦",
    "T37n1764_001:0622c11": "門。真諦為實。世諦不實。三歸非歸。是忻厭",
    "T37n1764_001:0622c12": "門。歸向三寶。名為歸依。背離邪法。名非歸",
    "T37n1764_001:0622c13": "依。亦可趣向出世涅槃。名為歸依。連背生死。",
    "T37n1764_001:0622c14": "名非歸依。四生非生者。是假實門。五陰非生。",
    "T37n1764_001:0622c15": "所成假人。名為眾生。五恒非恒等。是因果門。",
    "T37n1764_001:0622c16": "恒與非恒。是其果門。涅槃是恒。生死非恒。安",
    "T37n1764_001:0622c17": "與非安。是因行門。善行是安。惡行非安。亦可",
    "T37n1764_001:0622c18": "無漏聖行是安。有漏非安。六為無為等。是四",
    "T37n1764_001:0622c19": "諦門。為無為者是其苦諦。有為是苦。色法心",
    "T37n1764_001:0622c20": "法非色心法。是有為也。無為非苦。相對故來。",
    "T37n1764_001:0622c21": "虛空數滅非數滅等。是無為也。斷者是集。可",
    "T37n1764_001:0622c22": "斷名斷。不斷非集。相對故來。涅槃是滅。非涅",
    "T37n1764_001:0622c23": "槃者相對故來。增上是道。以殊勝故。非增上",
    "T37n1764_001:0622c24": "者相對故來。常樂已下第三總結。護小乘中。",
    "T37n1764_001:0622c25": "初別。後結。別中唯歎現未功德。不歎過去。以",
    "T37n1764_001:0622c26": "優婆塞迹居近行。故略不歎。就歎現中。自他",
    "T37n1764_001:0622c27": "並歎。文有三對。初對行始。第二行次。第三行",
    "T37n1764_001:0622c28": "終。亦欲樂聞無上大乘。是自利始。對前稱亦。",
    "T37n1764_001:0622c29": "如聞為他。是利他始。此是初對。善持淨戒。渴",
    "T37n1764_001:0623a01": "仰大乘。是自利次。持戒離過。渴大修善。既自",
    "T37n1764_001:0623a02": "充足。復充餘渴。是利他次。此第二對。善能攝",
    "T37n1764_001:0623a03": "等。是自利終。句別有三。前之兩句明攝法",
    "T37n1764_001:0623a04": "行。攝無上智。求大果也。愛樂大乘。學大因",
    "T37n1764_001:0623a05": "也。亦可攝取無上智慧求於證法。愛樂大乘",
    "T37n1764_001:0623a06": "求於教法。守護一句是護法行。善能隨下是",
    "T37n1764_001:0623a07": "利他終。善隨世間。世間法化。度未度等小乘",
    "T37n1764_001:0623a08": "法化。度未度者令度苦果。解未解者令斷集",
    "T37n1764_001:0623a09": "因。紹三寶等大乘法化。此第三對。下歎未來",
    "T37n1764_001:0623a10": "當轉利他。以大嚴等是其自利。以大莊嚴是",
    "T37n1764_001:0623a11": "攝善行。深味淨戒是離過行。上來別歎。下總",
    "T37n1764_001:0623a12": "結之。悉能成等結前自利。於眾生等結上利",
    "T37n1764_001:0623a13": "他。自下第二辯供養佛。以在家者。有供可奉。",
    "T37n1764_001:0623a14": "故下辯之。文別有四。一辯諸供具。二復作念",
    "T37n1764_001:0623a15": "如來今者受我供下。念佛受已當入涅槃。心",
    "T37n1764_001:0623a16": "懷悲惱。三各各齎下持供奉佛。四舉聲號下",
    "T37n1764_001:0623a17": "哀請佛受。前中有二。一財供養。二各作是念",
    "T37n1764_001:0623a18": "一切眾生若有乏下明行供養。財中有八。一",
    "T37n1764_001:0623a19": "辯香木。二具寶幢。三持寶蓋。四作眾樂。五擎",
    "T37n1764_001:0623a20": "妙華。六齎眾香。七備食具。八嚴處所。就初段",
    "T37n1764_001:0623a21": "中。亦於晨朝。辯木時也。為欲闍毘。辯木所",
    "T37n1764_001:0623a22": "為。此云焚屍。人人各取。正明辯木。其栴檀",
    "T37n1764_001:0623a23": "等是其木體。光香華幡。嚴木之事。車馬二種",
    "T37n1764_001:0623a24": "運木之具。第二寶幢加以網嚴。第三寶蓋雜",
    "T37n1764_001:0623a25": "以華飾。是華臺中多有黑蜂。何故在此。蜂多",
    "T37n1764_001:0623a26": "依華。何故云黑。人言為表無明眾生容有所",
    "T37n1764_001:0623a27": "表。文中不說。不可輒定。何故道此是蜂出聲。",
    "T37n1764_001:0623a28": "有所陳說。所以舉之。伎樂華香。文別可知。第",
    "T37n1764_001:0623a29": "七食中。為佛及僧辯食是總。下別顯之。香薪",
    "T37n1764_001:0623b01": "德水成食之緣。苦酢辛等食之體味。下有三",
    "T37n1764_001:0623b02": "德。顯食殊勝。成食緣中。八功德水之所成者。",
    "T37n1764_001:0623b03": "清淨不臭。輕冷軟美。飲時調適。飲已無患。是",
    "T37n1764_001:0623b04": "其八也。清淨色入。不臭香入。輕冷及軟。此三",
    "T37n1764_001:0623b05": "觸入。美為味入。後二法入。此八是其水之功",
    "T37n1764_001:0623b06": "能。水家之德。故名功德。食體味中。六味總",
    "T37n1764_001:0623b07": "舉。苦等列名。下說甜酥。八味具足。今此言",
    "T37n1764_001:0623b08": "六。其義何耶。然六與八離合言耳。合即說六。",
    "T37n1764_001:0623b09": "離即為八。分甘為三。一不苦名甘。翻對苦味。",
    "T37n1764_001:0623b10": "二不酢名甘。翻對酢味。三不辛名甘。翻對辛",
    "T37n1764_001:0623b11": "味。其猶醎淡二味相翻。外國語中應有別名。",
    "T37n1764_001:0623b12": "此無異稱。通說為甘。後三德中先舉後列。言",
    "T37n1764_001:0623b13": "輕軟者。是食功能。食之令人身輕體軟。言淨",
    "T37n1764_001:0623b14": "潔者。食體精純。無餘穢污。言如法者。受用順",
    "T37n1764_001:0623b15": "道。非酒肉等。第八處中。先到。後嚴。初嚴其",
    "T37n1764_001:0623b16": "地。次座。後樹。諸優婆塞現居人報。安能嚴座",
    "T37n1764_001:0623b17": "如須彌山。釋言。此等雖居人位。並是出世不",
    "T37n1764_001:0623b18": "思菩薩。故能如是。又是如來三昧法門之所",
    "T37n1764_001:0623b19": "示現。故能如此。下皆同爾。上來等一明財供",
    "T37n1764_001:0623b20": "養。下明行供。亦名法供。地持名為至處道供。",
    "T37n1764_001:0623b21": "於中有三。初作是念。一切眾生若有乏等。念",
    "T37n1764_001:0623b22": "眾生心。二作是施時離欲瞋等。護煩惱心。三",
    "T37n1764_001:0623b23": "無餘思下求菩提心。無餘思惟。求世福樂。唯",
    "T37n1764_001:0623b24": "期菩提。求佛果也。皆已安住於菩薩道。具佛",
    "T37n1764_001:0623b25": "因也。又復前句是求佛願。皆以安等是求佛",
    "T37n1764_001:0623b26": "行。上來第一辯諸供具。復作念下是第二段。",
    "T37n1764_001:0623b27": "念受當滅。心懷悲惱。各各齎下是第三段。持",
    "T37n1764_001:0623b28": "供奉佛。舉聲號下是第四段。哀請佛受。初先",
    "T37n1764_001:0623b29": "號泣。復相謂下發言傷歎。便自舉下正請佛",
    "T37n1764_001:0623c01": "受。舉身身請。而曰口請。上來第二辯供奉佛。",
    "T37n1764_001:0623c02": "自下第三如來不受。言知時者。不受所以。知",
    "T37n1764_001:0623c03": "今非是受供之時。故曰知時。何者受時。受時",
    "T37n1764_001:0623c04": "有二。一許受時。純陀章中。二正受時。大眾問",
    "T37n1764_001:0623c05": "品。前許受時顯示佛常。後正受時顯涅槃常。",
    "T37n1764_001:0623c06": "今非彼時所以不受。言默然者。明不受相。何",
    "T37n1764_001:0623c07": "故須默。如來大人。體道少欲。若受不受多皆",
    "T37n1764_001:0623c08": "默然。云何可別。現相令知。言不受者。正明不",
    "T37n1764_001:0623c09": "受。釋意有四。一欲令諸眾齊有獻奉。故此不",
    "T37n1764_001:0623c10": "受。若受此供。餘眾絕意。何敢更獻。二為使純",
    "T37n1764_001:0623c11": "陀獻供顯法。故此不受。若受此供。純陀何敢",
    "T37n1764_001:0623c12": "更生獻意。三欲令諸眾於施重心。故此不受。",
    "T37n1764_001:0623c13": "至後大眾問品之中。方為受之。四於此處未",
    "T37n1764_001:0623c14": "對純陀顯佛常義。恐彼諸眾施無所趣故此",
    "T37n1764_001:0623c15": "不受。下對純陀顯常已竟。眾問品中等為受",
    "T37n1764_001:0623c16": "之。今對此供不受既然。下餘眾中不受例爾。",
    "T37n1764_001:0623c17": "自下第四不果却住。初先不果。後悲却住。於",
    "T37n1764_001:0623c18": "中初法。次以喻顯。供佛善根可愛如子。如來",
    "T37n1764_001:0623c19": "不受。名病喪亡。所設虛棄。名送塚間。無善復",
    "T37n1764_001:0623c20": "本。名為歸還。施心不申。名為悵恨。下合可知。",
    "T37n1764_001:0623c21": "優婆夷中。文亦有四。一列眾歎德。二辯供奉",
    "T37n1764_001:0623c22": "佛。三如來不受。四不果却住。初中有四。第一",
    "T37n1764_001:0623c23": "列眾。三恒舉數。諸優婆夷標別其眾。此云近",
    "T37n1764_001:0623c24": "住女。亦云善宿女。義同前釋。二受持下略歎",
    "T37n1764_001:0623c25": "其德。亦如上解。三列其名。四廣歎其德。於中",
    "T37n1764_001:0623c26": "初別。後總結歎。別中有四。初能堪任護持法",
    "T37n1764_001:0623c27": "等。護小乘行。二呵責家法。護煩惱行。三自觀",
    "T37n1764_001:0623c28": "下廣護煩惱。四深樂下廣護小乘。初中悉能",
    "T37n1764_001:0623c29": "護持正法。是護法行。為度已下是攝人行。第",
    "T37n1764_001:0624a01": "二段中呵家法者。呵責自家五陰身法。呵義",
    "T37n1764_001:0624a02": "如後。第三段中。文別有二。一觀過生厭。二以",
    "T37n1764_001:0624a03": "是緣下修治斷除。前中初先觀身五過。寧以",
    "T37n1764_001:0624a04": "牛下二事顯失。是故當下總結生厭。初觀過",
    "T37n1764_001:0624a05": "中。先觀身苦。觀身如蛇。是其內苦。譬如四蛇",
    "T37n1764_001:0624a06": "性相乖反。四大如是。地堅而重。風動而輕。水",
    "T37n1764_001:0624a07": "濕而冷。火燥而熱。各相乖反。故如四蛇。諸虫",
    "T37n1764_001:0624a08": "唼食是其外苦。苦別無量。略舉此二。是身臭",
    "T37n1764_001:0624a09": "下觀身不淨。不淨有五。一種子不淨。現在父",
    "T37n1764_001:0624a10": "母精血為種。過去煩惱結業為種。二住處不",
    "T37n1764_001:0624a11": "淨。在母腹中。生藏之下。熟藏之上。安置己",
    "T37n1764_001:0624a12": "體。三自體不淨。三十六物共成己體。四自相",
    "T37n1764_001:0624a13": "不淨。九孔常流。五畢竟不淨。此身死已。虫食",
    "T37n1764_001:0624a14": "成糞。火燒為灰。埋之為土。至竟無淨。今此文",
    "T37n1764_001:0624a15": "中略舉三種。身臭貪縛。種子不淨。現在父母",
    "T37n1764_001:0624a16": "精血為種。故身臭穢。過去貪愛煩惱為種。名",
    "T37n1764_001:0624a17": "貪獄縛。身如死狗。自體不淨。九孔常流。自相",
    "T37n1764_001:0624a18": "不淨。兩眼兩耳。兩鼻及口。大小便道。是九孔",
    "T37n1764_001:0624a19": "也。身如城下。觀身無我。於中初先當相觀察。",
    "T37n1764_001:0624a20": "寄託城喻。明身虛假。文相可知。如是身城諸",
    "T37n1764_001:0624a21": "佛棄下。寄人顯法。諸佛棄捨。彰實無我。凡愚",
    "T37n1764_001:0624a22": "常味貪等止住。明著是癡。又佛棄捨。舉聖呵",
    "T37n1764_001:0624a23": "凡。凡愚味著。責凡異聖。是身不堅。如蘆葦等。",
    "T37n1764_001:0624a24": "觀身是空。下觀無常。初先正觀。誰有智下寄",
    "T37n1764_001:0624a25": "聖顯過。前中汎論無常有三。一分段無常。六",
    "T37n1764_001:0624a26": "道果報。三世分異。二念無常。念念遷謝。三者",
    "T37n1764_001:0624a27": "自性不成實無常。有法虛集。都無自性。今略",
    "T37n1764_001:0624a28": "論二。是身無常念念不住。是念無常如電光",
    "T37n1764_001:0624a29": "等。喻以況之。是身易下分段無常。是身易壞",
    "T37n1764_001:0624b01": "如河岸等。觀生易死。先法後喻。不久已下觀",
    "T37n1764_001:0624b02": "死易至。上來正觀。誰有智者當樂此身。舉聖",
    "T37n1764_001:0624b03": "不樂。明身可厭。上來第一觀身五過。自下第",
    "T37n1764_001:0624b04": "二二事顯失。兩義釋之。一難易分別。牛跡盛",
    "T37n1764_001:0624b05": "海。丸地如棗乃至如塵。是事至難。猶可為之。",
    "T37n1764_001:0624b06": "具說身過。畢竟叵得。二多少分別。大海深廣。",
    "T37n1764_001:0624b07": "牛跡盛之。數亦可盡。大地寬廣。丸之如棗乃",
    "T37n1764_001:0624b08": "至如塵。數亦可盡。身患多彼。具說叵盡。是故",
    "T37n1764_001:0624b09": "當捨。如棄涕唾。是第三段總結生厭。上來第",
    "T37n1764_001:0624b10": "一觀過生厭。以是緣下修治斷除。以是觀身",
    "T37n1764_001:0624b11": "多過因緣。故修空等而為對治。空無相願。廣",
    "T37n1764_001:0624b12": "如別章。就第四段廣護小中。歎其現在未來",
    "T37n1764_001:0624b13": "功德。不歎過去。義同前釋。現中歎其自利利",
    "T37n1764_001:0624b14": "他。文別三對。初對行始。第二行次。第三行終。",
    "T37n1764_001:0624b15": "深樂諮受。自行始也。聞已演說。利他始也。此",
    "T37n1764_001:0624b16": "是初對護本願等。自行次也。護持本願。守菩",
    "T37n1764_001:0624b17": "提心。毀呰女下起菩提行。先厭有為。次忻無",
    "T37n1764_001:0624b18": "為。厭有為中。毀呰女等現過能厭。破壞生等",
    "T37n1764_001:0624b19": "當過能滅。渴仰大乘是趣無為。既自充下利",
    "T37n1764_001:0624b20": "他次也。此第二對。深樂大下是自行終。深樂",
    "T37n1764_001:0624b21": "守護。就實歎德。深樂還是攝法之行。守護還",
    "T37n1764_001:0624b22": "是護法之行。雖現女下拂權顯實。善能隨下",
    "T37n1764_001:0624b23": "是利他終。善隨世間世間法化。度未度等小",
    "T37n1764_001:0624b24": "乘法化。令度苦果。解其集因。紹三寶下大乘",
    "T37n1764_001:0624b25": "法化。此第三對。歎未來中。當轉利他。以大嚴",
    "T37n1764_001:0624b26": "等歎其自利。以大莊嚴是攝善行。堅持禁戒",
    "T37n1764_001:0624b27": "是離惡行。上來別歎。下總結之。皆悉成等結",
    "T37n1764_001:0624b28": "前自利。於諸生等結上利他。上來第一列眾",
    "T37n1764_001:0624b29": "歎德。後三可知。上明道眾。下列常流。先列離",
    "T37n1764_001:0624c01": "車。以此人供多前少後。故次列之。文別有四。",
    "T37n1764_001:0624c02": "一列眾歎德二辯供奉佛。三如來不受。四佛",
    "T37n1764_001:0624c03": "力住空。就初段中。先列眾。次歎德。後列其",
    "T37n1764_001:0624c04": "名。初列眾中。四恒舉數。離車辯眾。離車梵",
    "T37n1764_001:0624c05": "語。有人傳釋。此名迭治。是其王種。迭治國",
    "T37n1764_001:0624c06": "事。故云迭治。下列諸王。過於五恒。夫人七",
    "T37n1764_001:0624c07": "恒。王種應多。今此何故但有四恒。有緣者來。",
    "T37n1764_001:0624c08": "無緣不集。多少何定。次歎其德。先別。後結。",
    "T37n1764_001:0624c09": "別中有三。一護法行。二願令我下明護法願。",
    "T37n1764_001:0624c10": "三常欲樂下明護法心。此三段中。皆利自他。",
    "T37n1764_001:0624c11": "護法行中。為求法故善修戒等。是攝法行。此",
    "T37n1764_001:0624c12": "即自利。摧伏異等是護法行。此即利他。摧伏",
    "T37n1764_001:0624c13": "異學壞正法者。是摧邪行。異學外道邪見無",
    "T37n1764_001:0624c14": "信。懷正內學。破戒無行。並以王力而摧伏之。",
    "T37n1764_001:0624c15": "常相謂下是通正行。常相謂言相率弘法。當",
    "T37n1764_001:0624c16": "以金等。捨財通道。供人使學。故令甘露久住",
    "T37n1764_001:0624c17": "於世。佛法能除煩惱燋渴。故如甘露。寬廣難",
    "T37n1764_001:0624c18": "窮。名無盡法。潤邃叵測。名深奧藏。護法願",
    "T37n1764_001:0624c19": "中願我常學。是攝法願。此即自利。誹謗已下",
    "T37n1764_001:0624c20": "是護法願。此即利他於中四句。前二罰惡。後",
    "T37n1764_001:0624c21": "二賞善。前罰惡中若有謗等。外道毀正。斷舌",
    "T37n1764_001:0624c22": "令息。若出家等內學犯戒。罷以清眾。下賞善",
    "T37n1764_001:0624c23": "中有能樂等。在俗有信。敬事若尊。若有僧下",
    "T37n1764_001:0624c24": "出家有行。憙助如親。故令得力。護法心中常",
    "T37n1764_001:0624c25": "欲聞等。是攝法心。即是自利。亦為人說。是通",
    "T37n1764_001:0624c26": "法心。即是利他。上來別歎。下總結之。列名可",
    "T37n1764_001:0624c27": "知。此初段竟。次二可解。第四段中初明離車。",
    "T37n1764_001:0624c28": "不果悲惱。後以佛力令其住空。何故而然。以",
    "T37n1764_001:0624c29": "諸離車專情護法。護法功高。故令住空使人",
    "T37n1764_001:0625a01": "倣習。七多羅者。一多羅樹去地七仞。一仞七",
    "T37n1764_001:0625a02": "尺。一樹合有四十九尺。七樹合有三百四十",
    "T37n1764_001:0625a03": "三尺。次列大臣及諸長者。亦以人供多前少",
    "T37n1764_001:0625a04": "後。故次列之。文亦有四。一列眾歎德。辯眾",
    "T37n1764_001:0625a05": "歎德。列名可知。二辯供奉佛。五倍前者。當應",
    "T37n1764_001:0625a06": "望彼最初說五。三如來不受。四佛力住空。此",
    "T37n1764_001:0625a07": "亦護法。故令住空。次列諸王。亦以人供多前",
    "T37n1764_001:0625a08": "少後。故此列之。文別有六。一列其眾。二辯供",
    "T37n1764_001:0625a09": "具。三歎其德。四持供奉佛。五如來不受。六",
    "T37n1764_001:0625a10": "不果却住。就初段中。先明所集。除阿闍下簡",
    "T37n1764_001:0625a11": "所未集。世上殺父。愧懼情深。故此未來。下列",
    "T37n1764_001:0625a12": "其名。以何義故。不列其數。當以諸王過於五",
    "T37n1764_001:0625a13": "恒。不滿六恒。分齊難彰。故隱不列。第二可",
    "T37n1764_001:0625a14": "知。第三歎中。先自後他。自中四句。前之兩",
    "T37n1764_001:0625a15": "句捨邪歸正。後之兩句棄小學大。利他可知。",
    "T37n1764_001:0625a16": "後三易解。次列夫人。亦以人供多前少後。故",
    "T37n1764_001:0625a17": "此列之。文別有四。一列眾歎德。二辯供奉佛。",
    "T37n1764_001:0625a18": "三如來不受。四不果却住。初中有四。一列其",
    "T37n1764_001:0625a19": "眾。二歎其德。三列其名。四重歎德。初列眾",
    "T37n1764_001:0625a20": "中。七恒夫人。正列所集。除阿闍下簡所未集。",
    "T37n1764_001:0625a21": "世王未至。夫人亦爾。隨王未來。第二歎中為",
    "T37n1764_001:0625a22": "度現女。是利他德。常觀身等。是自利德。列",
    "T37n1764_001:0625a23": "名可知。第四歎中。初明自利。安住攝善。修",
    "T37n1764_001:0625a24": "戒防惡。憐下利他。後三可知。次列天女。文",
    "T37n1764_001:0625a25": "別有六。一列其眾。二作是言下詳宜獻奉。三",
    "T37n1764_001:0625a26": "歎其德。四辯供奉佛。五如來不受。六不",
    "T37n1764_001:0625a27": "果却住。初段可知。第二段中。初相告勸。觀",
    "T37n1764_001:0625a28": "他所設。我等亦下自欲獻奉。於中有四。一",
    "T37n1764_001:0625a29": "許有奉獻。二念佛受已。當入涅槃。顯必須",
    "T37n1764_001:0625b01": "為。三明最後。供佛至難。彰必須作。四舉如來",
    "T37n1764_001:0625b02": "滅後世空。明今應供。第三歎中。先別。後結。別",
    "T37n1764_001:0625b03": "中歎其現未功德。不歎過去。義同前釋。現中",
    "T37n1764_001:0625b04": "歎其自利利他。文有三對。初對行始。第二行",
    "T37n1764_001:0625b05": "次。第三行終。愛樂欲聞。自利始也。聞已為",
    "T37n1764_001:0625b06": "人。利他始也。此是初對。渴仰大乘。自利次",
    "T37n1764_001:0625b07": "也。既自充下利他次也。此第二對。守護大等。",
    "T37n1764_001:0625b08": "自利終也。於中先明攝善之行。此以護法為",
    "T37n1764_001:0625b09": "攝善行。守大是總。若有異下別顯護相。持戒",
    "T37n1764_001:0625b10": "儀具。是離過行。善能隨下是利他終。善隨世",
    "T37n1764_001:0625b11": "間。世間法化。度未度等。出世法化。此第三",
    "T37n1764_001:0625b12": "對。下歎未來。當轉法等是其利他。以大嚴等。",
    "T37n1764_001:0625b13": "是其自利。上來別歎。下總結之。成如是德。結",
    "T37n1764_001:0625b14": "前自利。等慈生下結上利他。第四辯供奉佛",
    "T37n1764_001:0625b15": "之中。文別有四。一嚴辯供事。供事有十。所謂",
    "T37n1764_001:0625b16": "香木。蓋。帳。幢。甘饍。伎樂。床座。灯。華。二念",
    "T37n1764_001:0625b17": "佛將滅。心懷悲惱。三為生詣佛。文同前釋。四",
    "T37n1764_001:0625b18": "請佛受供。後二可知。龍等眾中。多先列眾。次",
    "T37n1764_001:0625b19": "辯供奉佛。後如來不受下不果却住。文顯可",
    "T37n1764_001:0625b20": "知。上來隨數漸增。以列二十恒河。大香象下",
    "T37n1764_001:0625b21": "亂列諸眾。爾時閻浮比丘及尼一切集者。與",
    "T37n1764_001:0625b22": "上何別而復列之。前唯無學。此通上下。凡聖",
    "T37n1764_001:0625b23": "皆集。故云一切。唯除迦葉阿難眾者。阿難林",
    "T37n1764_001:0625b24": "外為魔所嬈。故此未至。迦葉後來。佛現雙足。",
    "T37n1764_001:0625b25": "廣益多人。故此未集。問曰。如來般涅槃時。憍",
    "T37n1764_001:0625b26": "梵波提在天不來。何故不簡。釋言。迦葉及與",
    "T37n1764_001:0625b27": "阿難。今雖未至。後必當來。故此簡之。憍梵在",
    "T37n1764_001:0625b28": "天。畢竟不來。故今不簡。如此流例亦應非一。",
    "T37n1764_001:0625b29": "此第五竟。自下第六如來變林以敦眾心。何",
    "T37n1764_001:0625c01": "故須爾。新眾既來。見佛猶在。望聖不滅。戀情",
    "T37n1764_001:0625c02": "容賒。故佛變林。表滅敦勵。文中初辯。次類。",
    "T37n1764_001:0625c03": "後合。辯中初先變林令白。明是鮮白。故說如",
    "T37n1764_001:0625c04": "鶴。何故現白。人言白色。是樹死相。為表聖",
    "T37n1764_001:0625c05": "滅。此如前破。又人復云。白是色本。顯佛歸",
    "T37n1764_001:0625c06": "本。或容可爾。但非經說。未可專定。次現寶",
    "T37n1764_001:0625c07": "堂。映發雙林。人亦就此。種種異表。難知且",
    "T37n1764_001:0625c08": "止。下現泉池。妙華盈滿。映飾寶堂。類合可",
    "T37n1764_001:0625c09": "知。准此合文。定知林堂非是別相。現堂之後",
    "T37n1764_001:0625c10": "方言樹林。種種莊嚴甚可愛等。自下第七重",
    "T37n1764_001:0625c11": "明諸眾覩相增悲。獻奉供養。於中有二。一明",
    "T37n1764_001:0625c12": "此方所集諸眾。覩相增悲。獻奉供養。二爾時",
    "T37n1764_001:0625c13": "東方去此已下。明他方眾雲集獻供。就初段",
    "T37n1764_001:0625c14": "中。先明覩相。皆悉悲感。是增悲也。名前變",
    "T37n1764_001:0625c15": "林。為涅槃相。下明獻供。問曰。此等是前眾",
    "T37n1764_001:0625c16": "不。釋言。欲天及阿修羅。是上所列天及修羅",
    "T37n1764_001:0625c17": "二眾所攝。今復舉之。故前文中標列四王。今",
    "T37n1764_001:0625c18": "復重舉。餘亦如是。梵眾新來。如下所列。欲天",
    "T37n1764_001:0625c19": "修羅既是前眾。何故至此。方論獻供。釋言。此",
    "T37n1764_001:0625c20": "等向前空來。既至雙林。見眾施設。方生獻意。",
    "T37n1764_001:0625c21": "故此列之。故下相謂。汝觀人天。大設供養。",
    "T37n1764_001:0625c22": "我等亦供。亦可前者人供俱來。其中人供。漸",
    "T37n1764_001:0625c23": "次增者。前即具列。或有人多而供減少。或復",
    "T37n1764_001:0625c24": "人少而供增多。前列不便。故此辯之。於中有",
    "T37n1764_001:0625c25": "六。一明欲界地天獻供。二明欲界空天獻供。",
    "T37n1764_001:0625c26": "三諸梵獻供。四毘摩質多修羅獻供。五魔王",
    "T37n1764_001:0625c27": "獻供。六大自在天王獻供。此等隨供。漸增以",
    "T37n1764_001:0625c28": "列。初中有三。一四王帝釋詳議獻奉。二四王",
    "T37n1764_001:0625c29": "獻供。三帝釋獻供。初中汝等觀天人等。觀他",
    "T37n1764_001:0626a01": "施設。我等亦下。自欲獻奉。若我最下舉益相",
    "T37n1764_001:0626a02": "觀。四王獻中。先標供主。須彌四面有四那",
    "T37n1764_001:0626a03": "乾呵羅山。去地四萬二千由旬。縱廣亦爾。上",
    "T37n1764_001:0626a04": "有四王。東方天王名提頭賴吒。此云持國。領",
    "T37n1764_001:0626a05": "諸天眾並乾闥婆及毘舍闍二部鬼神。南方",
    "T37n1764_001:0626a06": "天王名毘樓勒叉。此云增長主。領諸天眾并",
    "T37n1764_001:0626a07": "鳩槃荼及薜茘多二部鬼神。西方天王名毘",
    "T37n1764_001:0626a08": "樓博叉。此云雜語。領諸天眾及龍富單那二",
    "T37n1764_001:0626a09": "部鬼神。北方天王名毘沙門。此云多聞。領諸",
    "T37n1764_001:0626a10": "天眾及夜叉羅剎二部鬼神。是故向前鬼神",
    "T37n1764_001:0626a11": "王中。列毘沙門。此等四王今來獻奉。所設已",
    "T37n1764_001:0626a12": "下辯供奉佛。倍過前者。倍過上來一切所設。",
    "T37n1764_001:0626a13": "下佛不受。不果却住。帝釋獻中。先標供主。釋",
    "T37n1764_001:0626a14": "提桓因。忉利天王此翻名為能為天王。三十",
    "T37n1764_001:0626a15": "三天。兼列其眾。須彌頂上有其三十三處之",
    "T37n1764_001:0626a16": "別。當中釋居。面各八國。臣民所住。故通說為",
    "T37n1764_001:0626a17": "三十三天。次明獻供。倍過前者。倍過四王。亦",
    "T37n1764_001:0626a18": "可倍前一切所設。如來不受。不果同前。乃至",
    "T37n1764_001:0626a19": "第六所設已下。是其欲界空天獻供。始從夜",
    "T37n1764_001:0626a20": "摩。乃至他化。皆來獻奉。文相可知。諸梵獻",
    "T37n1764_001:0626a21": "中。文別有五。一總明梵眾。一切來集。上至有",
    "T37n1764_001:0626a22": "頂。一切來者。所謂至於色界有頂。無色無形。",
    "T37n1764_001:0626a23": "所以不說。亦可上至非想有頂。四空無色。彼",
    "T37n1764_001:0626a24": "云何來。釋言。凡夫二乘不見。故云無色。事實",
    "T37n1764_001:0626a25": "有之。故得說來。故阿含中。說舍利弗般涅槃",
    "T37n1764_001:0626a26": "時。無色諸天咸來淚下。如春細雨。華嚴亦云。",
    "T37n1764_001:0626a27": "菩薩鼻根聞無色界宮殿之香。此經下文亦",
    "T37n1764_001:0626a28": "說有色。故至非想。悉皆來耳。以色界上悉皆",
    "T37n1764_001:0626a29": "離欲。通名梵眾。二爾時下標別供主。前所集",
    "T37n1764_001:0626b01": "中有設不設。故別舉之。此應是彼中間梵王。",
    "T37n1764_001:0626b02": "云何得知。其幡短者。但懸梵宮。明知非上。亦",
    "T37n1764_001:0626b03": "可是其三禪梵王。三辯供奉佛。四如來不受。",
    "T37n1764_001:0626b04": "五不果却住。毘摩獻中。先標其主。此大菩薩。",
    "T37n1764_001:0626b05": "故放身光。過於梵天。蓋覆千界。辯供不受。不",
    "T37n1764_001:0626b06": "果同前。魔王獻中。文別有六。一標供主。并歎",
    "T37n1764_001:0626b07": "所作。二辯供奉佛。三獻神呪。四請佛受供。五",
    "T37n1764_001:0626b08": "佛許受呪。不受其供。六不果却住。初中欲界",
    "T37n1764_001:0626b09": "魔王波旬標列供主。魔羅梵語。此云殺者。害",
    "T37n1764_001:0626b10": "人善故。波旬梵語。此云極惡。依於佛法而得",
    "T37n1764_001:0626b11": "善利。不念酬報。反欲加毀。故名極惡。他化天",
    "T37n1764_001:0626b12": "上別有魔界。通亦是其他化天攝。故今說為",
    "T37n1764_001:0626b13": "欲界魔王。此多菩薩隨化示作。故引眷屬。來",
    "T37n1764_001:0626b14": "此供養。開地獄下歎其所為。先救獄苦。後攝",
    "T37n1764_001:0626b15": "魔民。救獄苦中。初明所與。後明所去。所與是",
    "T37n1764_001:0626b16": "何。與樂與善。開獄施水。是與樂也。因告已下",
    "T37n1764_001:0626b17": "是與善也。乘前施水。兼勸以善。故曰因告。汝",
    "T37n1764_001:0626b18": "無能為。彰所不堪。不堪供佛。唯當已下量其",
    "T37n1764_001:0626b19": "所堪。教修善意。初教念佛。後教隨喜。當令汝",
    "T37n1764_001:0626b20": "下明修利益。生死昏寢。說之為夜。輪轉無際。",
    "T37n1764_001:0626b21": "謂之為長。得善自寧。名為獲安。此明所與。魔",
    "T37n1764_001:0626b22": "於地獄悉除刀下明其所云。為除刀劍。注雨",
    "T37n1764_001:0626b23": "滅火。此是眾生惡業果報。魔復安能為之除",
    "T37n1764_001:0626b24": "遣。直爾不得。由前教勸。念佛隨喜。罪垢消",
    "T37n1764_001:0626b25": "薄。故得滅除。又魔是其不思菩薩。有逢遇者。",
    "T37n1764_001:0626b26": "必定是其宿世善人。受報可轉。故為除之。如",
    "T37n1764_001:0626b27": "人貧窮。雖是果報。可以財救。彼亦同爾。上救",
    "T37n1764_001:0626b28": "獄苦。下攝魔民。以佛神力。生心所由。復發是",
    "T37n1764_001:0626b29": "心。重起化意。令諸已下誡捨鬪具。魔專壞亂。",
    "T37n1764_001:0626c01": "壞人善時。多以鬪具。恐怖行者。今勸捨之。第",
    "T37n1764_001:0626c02": "二辯供。文顯可知。就第三段獻呪文中。別有",
    "T37n1764_001:0626c03": "六段。一自宣已心。彰已愛法。二男子女人為",
    "T37n1764_001:0626c04": "供養下明呪所為。為於一切諸持法者。三啅",
    "T37n1764_001:0626c05": "枳下正宣呪詞。四是呪能下辯呪功能。五為",
    "T37n1764_001:0626c06": "伏已下明說呪意。六若有能下明持者獲益。",
    "T37n1764_001:0626c07": "亦得名為舉益勸持。初中我等愛樂大乘。是",
    "T37n1764_001:0626c08": "攝法心。守護大乘。是護法心。魔多虛詐。懼佛",
    "T37n1764_001:0626c09": "不信。故發此言。顯已誠意。第二段中。明已為",
    "T37n1764_001:0626c10": "護受法之人。說呪以防。人通真偽。為道為人。",
    "T37n1764_001:0626c11": "名之為真。為身為財。說以為偽。文中具論。應",
    "T37n1764_001:0626c12": "有三分。一舉其真。二辯其偽。三或真偽下雙",
    "T37n1764_001:0626c13": "牒真偽。彰已為說。文但有二。略不舉真。偽者",
    "T37n1764_001:0626c14": "尚為。真則亡言。故略不舉。偽中有五。為供養",
    "T37n1764_001:0626c15": "者。為得衣食臥具湯藥四事供養。受持經法。",
    "T37n1764_001:0626c16": "為怖畏者。畏現諸苦當來惡道。為誑他者。欺",
    "T37n1764_001:0626c17": "誑他人令其敬已。為財利者。為得金銀倉庫",
    "T37n1764_001:0626c18": "等物。為隨他者。為他抑遣。自無誠意。為斯五",
    "T37n1764_001:0626c19": "事。受是大乘。所以名偽。通則受於一切經法。",
    "T37n1764_001:0626c20": "斯皆是偽。今對此經。且云受大。偽乃無量。且",
    "T37n1764_001:0626c21": "舉斯五。五中怖畏。一向為身。供養財利一向",
    "T37n1764_001:0626c22": "為財。誑他隨他。通為身財。下牒所為或真牒",
    "T37n1764_001:0626c23": "前所少真也。或偽牒上所辯偽也。我為是人",
    "T37n1764_001:0626c24": "除畏說呪。總明為說。益事非一。除畏功強。是",
    "T37n1764_001:0626c25": "以偏舉。第三呪詞。何故不翻。翻改失用多不",
    "T37n1764_001:0626c26": "神驗。所以不翻。又復呪詞未必專是天竺人",
    "T37n1764_001:0626c27": "語。翻者不解。是以不譯。諸經呪詞不翻多爾。",
    "T37n1764_001:0626c28": "第四能中。語義不足。若具應言。是呪能令諸",
    "T37n1764_001:0626c29": "失心者。怖者說者。不斷法者。離諸怖畏。離畏",
    "T37n1764_001:0627a01": "如後持益中說。故此不舉。言失心者。偽中之",
    "T37n1764_001:0627a02": "劣。此前偽中為供誑他。為財隨他。四種人也。",
    "T37n1764_001:0627a03": "此等失於出離善心。故名失心。言怖畏者。偽",
    "T37n1764_001:0627a04": "中之勝。謂前偽中為怖畏也。言說法者。真中",
    "T37n1764_001:0627a05": "之勝。所謂宣說大乘經法。不斷法者。真中之",
    "T37n1764_001:0627a06": "劣。所謂不斷小乘法者。權化不絕。名不斷法。",
    "T37n1764_001:0627a07": "以此呪力。通護一切四部眾故。大小通舉。此",
    "T37n1764_001:0627a08": "四種人。呪皆能令除滅怖畏。第五明魔說呪",
    "T37n1764_001:0627a09": "意中。先別。後結。別中四句。前二為人。後二",
    "T37n1764_001:0627a10": "為法。就為人中。初言為伏外道故者。對前說",
    "T37n1764_001:0627a11": "者不斷法者。彰說所為。為使此人宣通正法。",
    "T37n1764_001:0627a12": "降伏外道。故為說呪。防護其人。護己身者。對",
    "T37n1764_001:0627a13": "前失心及怖畏者。彰說所為。為使彼人得此",
    "T37n1764_001:0627a14": "神呪。防護己身。受持經法。故為說呪。就為法",
    "T37n1764_001:0627a15": "中。護正法者。護小乘法。魔意為護小乘法",
    "T37n1764_001:0627a16": "故。說呪護前不斷法者。護大乘者。魔意為護",
    "T37n1764_001:0627a17": "大乘法故。說呪護前說大法者。說如是呪。總",
    "T37n1764_001:0627a18": "以結之。第六持者。獲益之中。初獲法益。先",
    "T37n1764_001:0627a19": "列。後結。文中可知。持是呪者。我等護下獲",
    "T37n1764_001:0627a20": "其人益。持者我護。如龜藏六。護前失心及怖",
    "T37n1764_001:0627a21": "畏者。令無衰惱。龜藏四足頭尾為六。我不諛",
    "T37n1764_001:0627a22": "諂。至誠益力。助前說者不斷法者。令增說力。",
    "T37n1764_001:0627a23": "欲令未來傳法之人。知魔實護。決意弘法。故",
    "T37n1764_001:0627a24": "說不諂至誠益矣。上來六段。合為第三。獻奉",
    "T37n1764_001:0627a25": "神呪。第四請佛受供可知。第五段中。初不受",
    "T37n1764_001:0627a26": "供。次為受呪。後明受意。為安四眾。准此定",
    "T37n1764_001:0627a27": "知。魔意通為諸持法者。非唯此經下默不受。",
    "T37n1764_001:0627a28": "第六不果却住同前大自在中。先標供主。大",
    "T37n1764_001:0627a29": "自在者。猶是魔醯首羅天王。如龍樹說。五淨",
    "T37n1764_001:0627b01": "居上。別有菩薩淨居天處。名摩醯首羅。十地",
    "T37n1764_001:0627b02": "菩薩多生其中。今來獻供。所設已下辯供奉",
    "T37n1764_001:0627b03": "佛。於中有三。一辯供過前。持至佛所。二白佛",
    "T37n1764_001:0627b04": "已下彰已供微。顯佛田重。三是故下請佛哀",
    "T37n1764_001:0627b05": "受。初段可知。第二段中。別有三文。一彰已供",
    "T37n1764_001:0627b06": "微。二若以三千大千已下舉多顯少。三何以",
    "T37n1764_001:0627b07": "下釋。前中初法。次喻。後合。法說可知。喻中",
    "T37n1764_001:0627b08": "初先別舉五喻。就初喻中。蚊喻自己。我喻如",
    "T37n1764_001:0627b09": "來。餘四可知。豈當有下結前微少。不能益多。",
    "T37n1764_001:0627b10": "何者是少。自在所獻。何者是多。所謂如來淨",
    "T37n1764_001:0627b11": "土依果。但結後四。初喻不論。豈益大海。結前",
    "T37n1764_001:0627b12": "第二明一掬水不益大海。喻已所獻。不益如",
    "T37n1764_001:0627b13": "來淨土依果。豈益日明。結前第三明一小灯",
    "T37n1764_001:0627b14": "不益多日。豈益眾華。結前第四明其一華不",
    "T37n1764_001:0627b15": "益眾華。豈益須彌。結前第五明一亭歷不益",
    "T37n1764_001:0627b16": "須彌。下合可知。上來第一正辯供微。自下第",
    "T37n1764_001:0627b17": "二舉多顯少。佛德恩深。假以三千大千世界滿",
    "T37n1764_001:0627b18": "中供具。而為供養。尚不足言。我等所設。寧不",
    "T37n1764_001:0627b19": "微少。自下第三舉佛恩深。釋前供少。何故問",
    "T37n1764_001:0627b20": "也。何故三千大千供養猶名不足。下對釋之。",
    "T37n1764_001:0627b21": "以佛為生。常於地獄畜生餓鬼。受苦救拔。故",
    "T37n1764_001:0627b22": "以三千大千供養。猶名不足。地獄外國名曰",
    "T37n1764_001:0627b23": "泥犁。地持釋云。增上可厭。名為泥犁。雜心釋",
    "T37n1764_001:0627b24": "言。不可樂故名為地獄。其義一也。此之二義",
    "T37n1764_001:0627b25": "皆對厭心。以彰其過。非是當相。當相正解。就",
    "T37n1764_001:0627b26": "處彰名。地下牢獄。是其生處。故云地獄。言餓",
    "T37n1764_001:0627b27": "鬼者。雜心釋云。以從他求。故名餓鬼。又常飢",
    "T37n1764_001:0627b28": "渴。故名為餓。恐怯多畏。故名為鬼。言畜生",
    "T37n1764_001:0627b29": "者。雜心釋云。以傍行故名為畜生。此乃辯相。",
    "T37n1764_001:0627c01": "非解名義。正解從主畜養作名。一切世人或",
    "T37n1764_001:0627c02": "為噉食。或為驅使。畜養此生。片從此義。故名",
    "T37n1764_001:0627c03": "畜生。諸惡趣者。謂修羅等。佛為眾生。常於此",
    "T37n1764_001:0627c04": "處受苦救拔。故合多供。自佛至此。合為第二",
    "T37n1764_001:0627c05": "彰已供微。自下第三請佛哀受。是佛為生。常",
    "T37n1764_001:0627c06": "於惡趣受苦救拔。故今應愍受我微供。何故",
    "T37n1764_001:0627c07": "此中無佛不受。不果却住。有人釋言。他方客",
    "T37n1764_001:0627c08": "至。故略無之。當應不然。縱使客至。何妨不",
    "T37n1764_001:0627c09": "受不果却住。直是經家略不云耳。",
    "T37n1764_001:0627c10": "大般涅槃經義記卷第一",
    "T37n1764_001:0627c11": "　　　　　　　　　　　誂賴壽闍梨",
    "T37n1764_001:0627c12": "應永三年十月日以勸修寺大經藏書寫了。",
    "T37n1764_001:0627c13": "　　　　　　　　法印權大僧都賢寶",
    "T37n1764_001:0627c16": "大般涅槃經義記卷第一(之下)",
    "T37n1764_001:0627c18": "隋淨影寺沙門釋慧遠述",
    "T37n1764_001:0627c19": "自下第二明他方眾雲集獻供。彼他方眾何",
    "T37n1764_001:0627c20": "故至此。汎釋有三。一自為故來。欲來此處供",
    "T37n1764_001:0627c21": "養請法。供養起福。請法生智。故下文言。汝持",
    "T37n1764_001:0627c22": "此飯奉獻彼佛。并可禮敬請決所疑。何不即",
    "T37n1764_001:0627c23": "於彼方佛所供養請法。而來至此。於此佛所。",
    "T37n1764_001:0627c24": "有宿緣故。如說大品普明遠來。如是等也。二",
    "T37n1764_001:0627c25": "為他故來。於中有二。一為此土眾生故來。此",
    "T37n1764_001:0627c26": "土眾生應見彼來生善根故。二為彼土眾生故",
    "T37n1764_001:0627c27": "來。彼土眾生於此佛所。有宿因緣應見生善。",
    "T37n1764_001:0627c28": "德力微劣。莫能自運。故彼菩薩導引使來。故",
    "T37n1764_001:0627c29": "下無邊身中持彼無量眾生。令來至此。此是",
    "T37n1764_001:0628a01": "第二為他故來。三為影響顯法故來。文中宣",
    "T37n1764_001:0628a02": "說四方無量無邊身來。先列東方。文別有六。",
    "T37n1764_001:0628a03": "一列彼國及佛名字。二彰彼佛告無邊身令來",
    "T37n1764_001:0628a04": "至此。三無邊身奉命至此。四到已獻供。五如",
    "T37n1764_001:0628a05": "來不受。六不果却住。就初段中。言東方者。示",
    "T37n1764_001:0628a06": "其所在。去此無量。彰其遠近。土名意樂。列彼",
    "T37n1764_001:0628a07": "土名。佛號空下彰彼佛名。虛空別名。如來應",
    "T37n1764_001:0628a08": "等是其通號。諸佛皆有此二名字。化身須別。",
    "T37n1764_001:0628a09": "故立別名。實德須顯。故立通稱。通稱有十。如",
    "T37n1764_001:0628a10": "下廣釋。第二告中。先彰此國。彼有佛下彰此",
    "T37n1764_001:0628a11": "化主。欲般涅槃汝可往下勸來供養。以生功",
    "T37n1764_001:0628a12": "德。并可禮下勸來請法。生於智慧。禮敬身",
    "T37n1764_001:0628a13": "請。請決口請。第三無邊承命來此。隨化從於",
    "T37n1764_001:0628a14": "東方而來。實則平等法身中現。故名為來。準",
    "T37n1764_001:0628a15": "下琉璃放光應爾。今就化相。文別有九。一敬",
    "T37n1764_001:0628a16": "辭彼佛。欲來至此。二將來此處。先現瑞相。三",
    "T37n1764_001:0628a17": "明此處覩相驚怖。四文殊安慰。五明此眾尋",
    "T37n1764_001:0628a18": "言見彼。六文殊告眾。以佛力故。當見九方。七",
    "T37n1764_001:0628a19": "明大眾知彼來已。如來定滅。咸皆悲歎。八明",
    "T37n1764_001:0628a20": "大眾以無邊身威德之力。見其神變。九明無",
    "T37n1764_001:0628a21": "邊身量分齊。唯佛所覩。餘不能見。初無邊身",
    "T37n1764_001:0628a22": "即受教等。是初段也。應時此下第二段也。六",
    "T37n1764_001:0628a23": "種動者。如地經說。所謂動涌振覺吼起。於是",
    "T37n1764_001:0628a24": "眾下是第三段明眾驚怖。何故如是。以此菩",
    "T37n1764_001:0628a25": "薩威德尊重。深可驚畏。故令眾怖。又彼來已。",
    "T37n1764_001:0628a26": "如來定滅。大苦將至。事理如此。故使眾畏。下",
    "T37n1764_001:0628a27": "瑠璃來。何故不爾。彼來為欲開發實義。令人",
    "T37n1764_001:0628a28": "證入。又欲導人往生淨土。勝益將至。故令眾",
    "T37n1764_001:0628a29": "樂。無邊今來。眾意未純。為增戀仰。故使驚",
    "T37n1764_001:0628b01": "畏。化隨時變。不可一定。時文殊下是第四段",
    "T37n1764_001:0628b02": "文殊安慰。初勸莫怖。何以下釋。是故下結。爾",
    "T37n1764_001:0628b03": "時大眾悉遙見下。是第五段尋言見彼。文殊",
    "T37n1764_001:0628b04": "師利復告已下。是第六段文殊預記。明以佛",
    "T37n1764_001:0628b05": "力當見九方。何處得見。謂下如來變土中見。",
    "T37n1764_001:0628b06": "彼乃汎見十方佛國。非唯見於無邊來處。無",
    "T37n1764_001:0628b07": "邊來處唯在四方。爾時大眾各相謂下。是第",
    "T37n1764_001:0628b08": "七段大眾傷歎。大人既來。聖滅不遙。故歎世",
    "T37n1764_001:0628b09": "空。是時大眾一切悉下。是第八段。明眾以彼",
    "T37n1764_001:0628b10": "無邊之力。見其神變。於中有二。一見其神變。",
    "T37n1764_001:0628b11": "二以是菩薩神通力下明見所由。前中有三。",
    "T37n1764_001:0628b12": "一見其身并及眷屬。二一一毛下見其身中",
    "T37n1764_001:0628b13": "國土人民。三爾時無邊與無量菩薩圍遶已",
    "T37n1764_001:0628b14": "下。見其所持供養之具。初段可知。第二段中。",
    "T37n1764_001:0628b15": "初見國土。是一一城各有八萬四千王下見其",
    "T37n1764_001:0628b16": "人民。於中三有。一見其受樂。二是中已下見",
    "T37n1764_001:0628b17": "其修善。三安止已下見其傷歎。初中先見人",
    "T37n1764_001:0628b18": "王受樂。後見人民。文顯可知。見修善中。初明",
    "T37n1764_001:0628b19": "所聞。純聞大乘。華中各有師子座下明其所",
    "T37n1764_001:0628b20": "說。純說大乘。其衣微妙出三界者。出世淨報。",
    "T37n1764_001:0628b21": "故過三界。或有眾生書持已下明其所修。純",
    "T37n1764_001:0628b22": "修大乘。見傷歎中。安止無量。於自身已。牒前",
    "T37n1764_001:0628b23": "起後。令捨世樂生其厭心。皆言世空增其戀",
    "T37n1764_001:0628b24": "心。戀聖懼滅。發言傷歎。此等所見。為實為化。",
    "T37n1764_001:0628b25": "釋言應實。若實。何故在於無邊身中而住。釋",
    "T37n1764_001:0628b26": "言。身土相依不定。或身依土。如常所見。或土",
    "T37n1764_001:0628b27": "依身。如華嚴說。諸佛國土所依不定。或依菩",
    "T37n1764_001:0628b28": "薩天冠中住。或在菩薩衣文中住。或在力士",
    "T37n1764_001:0628b29": "掌中而住。或依普賢願力而住。今在無邊毛",
    "T37n1764_001:0628c01": "孔中住。何足可怪。上來第二見其身中國土",
    "T37n1764_001:0628c02": "人民。自下第三見所持供。爾時無邊示神通",
    "T37n1764_001:0628c03": "已。牒前起後。下明供事。先明香華幡蓋等事。",
    "T37n1764_001:0628c04": "種種多也。無量廣也。謂一一種皆有無量。下",
    "T37n1764_001:0628c05": "明飲食。上妙香美。食體勝也。若聞垢滅。資用",
    "T37n1764_001:0628c06": "勝也。上來第一見其神變。以是菩薩神通力",
    "T37n1764_001:0628c07": "下。是第二段。結明大眾得見所由。從眾悉見",
    "T37n1764_001:0628c08": "無邊身來。合為第八。自下第九明其無邊身",
    "T37n1764_001:0628c09": "量分齊。唯佛所覩。餘不能見。身大無邊量同",
    "T37n1764_001:0628c10": "空者。量同彼界虛空佛也。亦可同於法性虛",
    "T37n1764_001:0628c11": "空。上來大眾唯覩其化。實則寬廣。如於法界",
    "T37n1764_001:0628c12": "三世諸佛。法身體同。故唯佛知。餘不能見。等",
    "T37n1764_001:0628c13": "行菩薩。亦應見之。今略不論。上來九段。合為",
    "T37n1764_001:0628c14": "第三承命來此。第四獻供。第五不受。第六却",
    "T37n1764_001:0628c15": "住。文顯可知。下辯餘方無邊身來。南西北方",
    "T37n1764_001:0628c16": "彰其來處。亦有無量無邊身者。辯列其人。謂",
    "T37n1764_001:0628c17": "一一方各有無量無數菩薩。字無邊身。同來",
    "T37n1764_001:0628c18": "獻供。非謂一方各有一來。供倍前者。南方所",
    "T37n1764_001:0628c19": "設。倍過東方并上所獻。乃至北方倍過三方",
    "T37n1764_001:0628c20": "無邊所設及上所奉。越請不受。超舉却住。故",
    "T37n1764_001:0628c21": "曰乃至。自下第八總結眾集。於中有四。一明",
    "T37n1764_001:0628c22": "娑羅眾集多少。縱廣三十二由旬處。大眾充",
    "T37n1764_001:0628c23": "滿。此處生善。名吉祥地。其一由旬有四十里。",
    "T37n1764_001:0628c24": "三十二由旬。合有一千二百八十里。眾皆充",
    "T37n1764_001:0628c25": "滿。前優婆塞莊嚴處中十二由旬。此中三十",
    "T37n1764_001:0628c26": "二由旬。下師子中四十由旬。何故不等。當應",
    "T37n1764_001:0628c27": "三廣住處故爾。與法華同。二爾時四方無邊",
    "T37n1764_001:0628c28": "身下釋防疑難。疑相云何。無邊身大。三十二",
    "T37n1764_001:0628c29": "由旬。其處至狹。安得相受。復容餘眾。故今釋",
    "T37n1764_001:0629a01": "之。四方無邊。所坐之處或如錐頭針鋒塵許。",
    "T37n1764_001:0629a02": "故得相受。人多說言。有其十方無邊身來。準",
    "T37n1764_001:0629a03": "前驗此。唯有四方。三十方下明眾皆集。於中",
    "T37n1764_001:0629a04": "先明他方眾集。唯止菩薩。及閻浮下此方眾",
    "T37n1764_001:0629a05": "集。雜類皆聚。先明人集。除迦葉等。乃至已下",
    "T37n1764_001:0629a06": "餘眾皆集。十六行惡。如下師子品中宣說。四",
    "T37n1764_001:0629a07": "陀那婆下明所集眾。皆捨惡念慈心相視。於",
    "T37n1764_001:0629a08": "中初法。次喻。後合。下簡闡提。自下第九變土",
    "T37n1764_001:0629a09": "令淨。三千大千淨之分齊。以佛神力。土淨所",
    "T37n1764_001:0629a10": "由。地皆軟等。正明土淨。猶如西方。類顯淨",
    "T37n1764_001:0629a11": "相。其土常淨。物本見穢。由前心善。佛力轉",
    "T37n1764_001:0629a12": "之。今始見淨。名為變土。理實變心。自下第",
    "T37n1764_001:0629a13": "十明諸大眾。由土清淨。徹見十方微塵數剎。",
    "T37n1764_001:0629a14": "於中初法。次喻。後合。文殊向前言以佛力當",
    "T37n1764_001:0629a15": "見九方。指此事耳。此見十方。何故言九。前",
    "T37n1764_001:0629a16": "者告時。已見東方。對此所見。故偏言九。下第",
    "T37n1764_001:0629a17": "十一如來化周。攝光歸口。前放六光。何故言",
    "T37n1764_001:0629a18": "五此如上釋。頗梨碼碯合為雜色。是以言五。",
    "T37n1764_001:0629a19": "又外國人相傳釋云。所放六中。留一傳法。故",
    "T37n1764_001:0629a20": "但收五。前照十方。今此何故但言覆會。亦如",
    "T37n1764_001:0629a21": "上釋。隨其所照眾生故爾。示化已周。故從口",
    "T37n1764_001:0629a22": "入。下第十二明諸大眾覩相悲惱。於中有四。",
    "T37n1764_001:0629a23": "一覩相驚恐。見光入口。皆大恐怖。內心驚也。",
    "T37n1764_001:0629a24": "身毛皆竪。形不安也。二復作言下辨光入意。",
    "T37n1764_001:0629a25": "三何期已下發言傷歎。所傷有四。一傷已苦。",
    "T37n1764_001:0629a26": "現今悲惱。當墜生死。是其苦也。無慮卒至。故",
    "T37n1764_001:0629a27": "曰何期。哉是助詞。怨嗟之甚。重言以歎。二一",
    "T37n1764_001:0629a28": "旦下傷不受供。昔行四等饒益世間。今廢名",
    "T37n1764_001:0629a29": "捨。四無量心如下具論。不受供養。是捨離相。",
    "T37n1764_001:0629b01": "三聖慧永滅。傷失明師。聖慧除闇。如日如月。",
    "T37n1764_001:0629b02": "故從喻名。四法船沈沒。傷法早滅。法能汎濟。",
    "T37n1764_001:0629b03": "從喻名船。此第三竟。四嗚呼下悲怨懊惱。悲",
    "T37n1764_001:0629b04": "怨過增。流血灑地。此序分訖。",
    "T37n1764_001:0629b05": "經第二。第二開宗顯德分中。先敘異說。次",
    "T37n1764_001:0629b06": "辨得失。後顯正義。異說如何。昔來相傳。從此",
    "T37n1764_001:0629b07": "至後迦葉品來。同為正宗。正宗之中麁判有",
    "T37n1764_001:0629b08": "二。細分有六。麁判二者。唯略與廣。初至眾品",
    "T37n1764_001:0629b09": "是其略說。眾品已後是其廣說。細分六者。略",
    "T37n1764_001:0629b10": "中有三。一明佛現果。二三告下顯其緣因。三",
    "T37n1764_001:0629b11": "二十五有有我不下彰佛性正因。廣中亦三。初",
    "T37n1764_001:0629b12": "大眾問品廣前現果。二現病已下廣上緣因。",
    "T37n1764_001:0629b13": "三師子品下廣前正因。異說如此。次辨得失。",
    "T37n1764_001:0629b14": "昔來所傳。麁看似是。細窮則非。兩義辨之。一",
    "T37n1764_001:0629b15": "準問以驗。二即文以求。準問驗者。若眾品前",
    "T37n1764_001:0629b16": "與眾品後廣略別者。便應兩處別問別答。何",
    "T37n1764_001:0629b17": "緣略中與廣為問。廣文之中與略作答。然三",
    "T37n1764_001:0629b18": "告下迦葉廣問。如來廣答廣答未竟。忽爾中",
    "T37n1764_001:0629b19": "分。前略後廣。不亦枉乎。三告已下併問通答。",
    "T37n1764_001:0629b20": "明是一分。非別廣略。又若六分。一次第說。是",
    "T37n1764_001:0629b21": "則應在純陀章初。併問使託。然後併答。不應",
    "T37n1764_001:0629b22": "純陀哀歎章後方始為問。純陀哀歎二章之",
    "T37n1764_001:0629b23": "後。別為問答。明知與前分齊全別。不得相從",
    "T37n1764_001:0629b24": "合為六分。若使純陀哀歎所辨。與後義異。不",
    "T37n1764_001:0629b25": "得一處併問併答。三告已後併問併答。明是",
    "T37n1764_001:0629b26": "一分。不得與前合為六分。準問如是。次須即",
    "T37n1764_001:0629b27": "文驗其是非。就前所立六分之中。初分明果。",
    "T37n1764_001:0629b28": "第二分中辨明緣因。麁有此相。若言二十五",
    "T37n1764_001:0629b29": "有已下至後眾品。通皆明其佛性正因。是義",
    "T37n1764_001:0629c01": "不然。如下文中辨明菩薩。見難見性。解字半",
    "T37n1764_001:0629c02": "滿。未發心者得為菩薩。於眾無畏。處在濁世。",
    "T37n1764_001:0629c03": "不污如華。處在煩惱。煩惱不染。觀察三寶。得",
    "T37n1764_001:0629c04": "不壞眾。為諸生盲作眼目導。此答九問。皆明",
    "T37n1764_001:0629c05": "菩薩緣因之行。云何得名佛性正因。又如下",
    "T37n1764_001:0629c06": "說。如來現化如迦隣提。日月歲星。佛為船師。",
    "T37n1764_001:0629c07": "佛捨生死。如蛇脫皮。佛示多頭。說如初月。此",
    "T37n1764_001:0629c08": "答八問。皆明如來現果作用。云何得名佛性",
    "T37n1764_001:0629c09": "正因。人復釋言。雖辨此義。宗顯佛性。故名正",
    "T37n1764_001:0629c10": "因。文既不說。云何得知。爾許經文偏顯佛性。",
    "T37n1764_001:0629c11": "是大難解。又若此等實不論性。而言顯性。純",
    "T37n1764_001:0629c12": "陀哀歎。實不辨因。應名顯因。三告已下實不",
    "T37n1764_001:0629c13": "說果。應名顯果。然說果處不可名因。說因之",
    "T37n1764_001:0629c14": "處不可名果。不說性處。云何強抑令使說性。",
    "T37n1764_001:0629c15": "良以世人不識其文。妄為此判。六分科文。大",
    "T37n1764_001:0629c16": "過在斯。人言眾品廣前現果。是亦不然。云何",
    "T37n1764_001:0629c17": "不然。下眾品中。具答七問。答初一問。明佛常",
    "T37n1764_001:0629c18": "住。可使名果。答後六問皆明因行。云何得名",
    "T37n1764_001:0629c19": "廣前現果。又言師子迦葉二品廣前正因。是",
    "T37n1764_001:0629c20": "亦不然。准下問答。後迦葉品乃明如來德用",
    "T37n1764_001:0629c21": "善巧。能益闡提。非為顯性。云何得名廣前正",
    "T37n1764_001:0629c22": "因。以斯驗求。六分定非。次顯正義。此經始終",
    "T37n1764_001:0629c23": "文別五分。備如前判。上來序分此極哀歎。第",
    "T37n1764_001:0629c24": "二開宗顯德分也。三告已下是其第三辨修",
    "T37n1764_001:0629c25": "成德。若能知此是名沙門婆羅門下。是其第",
    "T37n1764_001:0629c26": "四破邪通正。第五一分如來滅度。人天大眾",
    "T37n1764_001:0629c27": "闍維供養。外國不來。五中初分化益方便。中",
    "T37n1764_001:0629c28": "三正益。末後一分化訖取滅。中間三分正化",
    "T37n1764_001:0629c29": "益中益人有三。文別有四。細分有六。益人三",
    "T37n1764_001:0630a01": "者。化益凡夫聲聞菩薩。是其三也。文別四者。",
    "T37n1764_001:0630a02": "從初訖盡星喻已來。化益聲聞令其學大。故",
    "T37n1764_001:0630a03": "下文中多明如來破小歸大。二譬如日出眾",
    "T37n1764_001:0630a04": "霧除下。化益凡夫令入佛法。故下文中多明",
    "T37n1764_001:0630a05": "化益三罪人等令入佛法。三聖行已下化益",
    "T37n1764_001:0630a06": "菩薩。故下文中純明菩薩所修所證。四迦葉",
    "T37n1764_001:0630a07": "品下盡陳如品。化益凡夫。故下文中明化闡",
    "T37n1764_001:0630a08": "提諸魔外道令入佛法。細分六者。前第二中",
    "T37n1764_001:0630a09": "相別分二。從初極盡大眾問品。多明化益有",
    "T37n1764_001:0630a10": "罪凡夫。令離三罪趣入佛法。現病一品。多明",
    "T37n1764_001:0630a11": "化益有苦凡夫。現通說法。令其離苦。第四重",
    "T37n1764_001:0630a12": "明化益凡中。相別亦二。初迦葉品。明化闡提",
    "T37n1764_001:0630a13": "令信佛法。陳如品中。化魔外道令歸佛法。通",
    "T37n1764_001:0630a14": "餘說六。中間三分益人如是。就初開宗顯德",
    "T37n1764_001:0630a15": "分中四句釋之。一辨開宗顯德之義。宗謂常",
    "T37n1764_001:0630a16": "果。開有二種。一者拂應顯真名開。二者破小",
    "T37n1764_001:0630a17": "顯大名開。純陀章中拂應顯真。名為開宗。哀",
    "T37n1764_001:0630a18": "歎章中破小顯大。說為開宗。良以常宗。昔為",
    "T37n1764_001:0630a19": "無常化迹所隱。故須拂應顯真以開。昔為小",
    "T37n1764_001:0630a20": "乘言迹所覆。故須破小顯大以開。二就人辨",
    "T37n1764_001:0630a21": "開。人有二種。一是所寄。二是所為。所寄是",
    "T37n1764_001:0630a22": "佛。所為眾生。所為眾生身有常性。惑障所覆。",
    "T37n1764_001:0630a23": "而不覺知。猶如貧女宅中寶藏莫能知者。今",
    "T37n1764_001:0630a24": "欲即忘顯真令入。但就妄辨真理。在難彰故。",
    "T37n1764_001:0630a25": "寄佛以開。雖說佛常。意顯眾生身有常性。令",
    "T37n1764_001:0630a26": "其趣入。三對人辯開。人有二種。一聖化所對。",
    "T37n1764_001:0630a27": "影響之流。二聖化所為。當機之眾。純陀文殊",
    "T37n1764_001:0630a28": "是其影響。諸比丘等無常學人是其所為。所",
    "T37n1764_001:0630a29": "為智劣。分外常義不能諮啟。是故先於純陀",
    "T37n1764_001:0630b01": "章中。對其影響。開示常法。因前開宗。諸比丘",
    "T37n1764_001:0630b02": "等。於常法中漸能悟入。故哀歎下對其所為。",
    "T37n1764_001:0630b03": "廣解常義。四分文解釋。純陀章中對其影響。",
    "T37n1764_001:0630b04": "開示如來菩提報常。哀歎章中對其所為。顯",
    "T37n1764_001:0630b05": "明如來涅槃法常。此二何異。而須別論。通釋",
    "T37n1764_001:0630b06": "是一。一切諸德寂名涅槃。虛通無礙悉名菩",
    "T37n1764_001:0630b07": "提。隨相別分。非無差異。異有三種。一因果分",
    "T37n1764_001:0630b08": "別。因名菩提。菩提是道。因中所行通人趣果。",
    "T37n1764_001:0630b09": "故悉名道。果名涅槃。涅槃是滅。至果捨修。無",
    "T37n1764_001:0630b10": "為安寂。故悉名滅。二行斷別說。一切行德悉",
    "T37n1764_001:0630b11": "名菩提。一切斷德齊稱涅槃。三就性淨方便",
    "T37n1764_001:0630b12": "別論。如下文說。生因所起方便之果。悉名菩",
    "T37n1764_001:0630b13": "提。了因所顯性淨之果。說為涅槃。今依後門。",
    "T37n1764_001:0630b14": "方便報麁。為是先明。性淨法細。故在後辯。問",
    "T37n1764_001:0630b15": "曰。此經涅槃為宗。今以何故宣說菩提。釋言",
    "T37n1764_001:0630b16": "分相。菩提涅槃兩門各別。若據攝相。互得相",
    "T37n1764_001:0630b17": "成。今據攝相。故說菩薩。亦成涅槃。亦可此經",
    "T37n1764_001:0630b18": "具明菩提涅槃常果。經初題言大涅槃者。名",
    "T37n1764_001:0630b19": "不盡法。且舉一邊。不具言耳。純陀章中義二",
    "T37n1764_001:0630b20": "文三。言義二者。一明如來真身常住。二明如",
    "T37n1764_001:0630b21": "來應身無常。問曰。真常昔來隱覆。今可須開。",
    "T37n1764_001:0630b22": "應是舊化。昔來恒見。何勞說乎。釋言應身雖",
    "T37n1764_001:0630b23": "是舊化。昔來言實。今方言應。是故須辯。又復",
    "T37n1764_001:0630b24": "權隱導引化廢。故須明應。明佛真常。欲令眾",
    "T37n1764_001:0630b25": "生趣入無為。顯佛應滅。為使眾生同厭有為。",
    "T37n1764_001:0630b26": "文別三者。初佛對純陀開真辨應。二純陀白",
    "T37n1764_001:0630b27": "佛如是如是誠如聖下。純陀對文殊廣顯前真。",
    "T37n1764_001:0630b28": "三從光照文殊已下。佛對純陀廣顯前應。前",
    "T37n1764_001:0630b29": "中初因純陀獻供。明佛應受。實則無待無差",
    "T37n1764_001:0630c01": "故常。二爾時大眾聞佛世尊普為已下。因純",
    "T37n1764_001:0630c02": "陀請住。明佛應滅。實即不遷。無為故常。前中",
    "T37n1764_001:0630c03": "初因純陀啟請。略開常法。二純陀白佛二施",
    "T37n1764_001:0630c04": "無差不然已下。因純陀設難。廣解常義。就初",
    "T37n1764_001:0630c05": "段中。先請。後答。請中初先標列請人。爾時會",
    "T37n1764_001:0630c06": "中彰其所在。有優婆塞標別其人。此實大聖",
    "T37n1764_001:0630c07": "示居始學導引不及。是拘尸城出其住處。工",
    "T37n1764_001:0630c08": "巧之子彰其種姓。名曰純陀。辯其名諱。與其",
    "T37n1764_001:0630c09": "同類十五人俱。兼列其眾。問曰。此等是上所",
    "T37n1764_001:0630c10": "列優婆塞不。釋言非是。云何知非。前從遠來。",
    "T37n1764_001:0630c11": "此是舊眾。又復向前優婆塞等。已辨食具。獻",
    "T37n1764_001:0630c12": "佛不受。今此純陀未有施設。下蒙佛許。方始",
    "T37n1764_001:0630c13": "備辯。故知不同。若非前眾。向前序中。何故不",
    "T37n1764_001:0630c14": "列拘尸舊眾。不列者多。何獨責此。下正為請。",
    "T37n1764_001:0630c15": "為令世間得善果故。意業方便。菩薩悲深。凡",
    "T37n1764_001:0630c16": "所施作。無不為物。故今獻供。為世得善。善謂",
    "T37n1764_001:0630c17": "善因。果是樂果。純陀自獻。云何令世得善果",
    "T37n1764_001:0630c18": "乎。由獻成佛。化他同己。故令得之。捨身已下",
    "T37n1764_001:0630c19": "身業方便。威儀有四。行住坐臥。今捨坐儀。進",
    "T37n1764_001:0630c20": "詣佛所。從座而起顯其捨相。偏袒右肩示有",
    "T37n1764_001:0630c21": "所作。右膝著地釋有三義。一右膝有力。跪能安",
    "T37n1764_001:0630c22": "人。二右膝有力。起止便易。二右多躁動。著地",
    "T37n1764_001:0630c23": "令安。故坐禪人右手右足皆令在下。合掌向",
    "T37n1764_001:0630c24": "佛為專其心。悲泣墮淚求佛哀憐。愍世長苦。",
    "T37n1764_001:0630c25": "傷己沈溺。并緣佛去。所以悲泣。頂禮佛足顯",
    "T37n1764_001:0630c26": "己虔至。頂是己尊。足是佛卑。以尊接卑。顯敬",
    "T37n1764_001:0630c27": "之極。而白佛下口言正請。先請受供。如剎利",
    "T37n1764_001:0630c28": "下請佛說法。我今所供雖復微下重請受供。",
    "T37n1764_001:0630c29": "純陀因前大眾獻供。如來不受。故先請供。請",
    "T37n1764_001:0631a01": "供為福。求智依法。故次請法。前雖請供。懼畏",
    "T37n1764_001:0631a02": "如來同上不受。故復重請。前請供中。初先為",
    "T37n1764_001:0631a03": "他我等從今無主已下第二自為。就為他中。",
    "T37n1764_001:0631a04": "先請受供。後顯所為。文顯可知。就自為中。先",
    "T37n1764_001:0631a05": "彰所為。後請受供。文之左右。明所為中句別",
    "T37n1764_001:0631a06": "有八。初六無人。次一無法。後一結求。從今無",
    "T37n1764_001:0631a07": "主。無離惡處。言無親者無集善處。對先有佛。",
    "T37n1764_001:0631a08": "故說從今。無救無護明無主失。現惡無救。當",
    "T37n1764_001:0631a09": "惡無護。無歸無趣明無親失。始無所歸。終無",
    "T37n1764_001:0631a10": "所趣。此六無人。貧窮飢困明無善法。欲從如",
    "T37n1764_001:0631a11": "來求將來食。結己所求。以從今後無主親等。",
    "T37n1764_001:0631a12": "故從如來求將來食。供佛期果。說之為求。當",
    "T37n1764_001:0631a13": "來佛果濟己虛乏。就喻名食。又是現在施食",
    "T37n1764_001:0631a14": "家果。從因名食。上明所為。唯願已下結請受",
    "T37n1764_001:0631a15": "供。唯是專義。專求受供。故曰唯願。食竟取滅。",
    "T37n1764_001:0631a16": "名後涅槃。純陀今者非直獻供。亦欲請住。何",
    "T37n1764_001:0631a17": "故言中聽佛涅槃。事不並說。且乞受供。蒙受",
    "T37n1764_001:0631a18": "供已然後請住。又復純陀為佛將滅。最後獻",
    "T37n1764_001:0631a19": "供不得請住。若請佛住不得為滅。請佛受供。",
    "T37n1764_001:0631a20": "下次請法。初先自為。拯及已下第二為他。與",
    "T37n1764_001:0631a21": "前左右。就自為中。初喻。次合。唯願已下結請",
    "T37n1764_001:0631a22": "令說。喻中六句。如剎利等。是第一句。喻於自",
    "T37n1764_001:0631a23": "己求法之人。剎利王種。婆羅門者。淨行高良。",
    "T37n1764_001:0631a24": "毘舍中庶。首陀雜役。此四性中。趣舉一種貧",
    "T37n1764_001:0631a25": "者為喻。不具取四。人言舉此。為欲要請。佛若",
    "T37n1764_001:0631a26": "說法。我同剎利及婆羅門。佛若不說。我即同",
    "T37n1764_001:0631a27": "於毘舍首陀。若爾世人可得天雨。即名剎利",
    "T37n1764_001:0631a28": "及婆羅門。不得天雨。便為毘舍及與首陀。義",
    "T37n1764_001:0631a29": "無斯理。以貧窮故是第二句。喻已所乏。遠至",
    "T37n1764_001:0631b01": "他下是第三句。喻昔所作。純陀昔日捨邪歸",
    "T37n1764_001:0631b02": "正。邪正疎異。故名為遠。歸投佛法。名至他",
    "T37n1764_001:0631b03": "國。行因資果。名役力作。得好已下是第四",
    "T37n1764_001:0631b04": "句。喻己所有。無諸沙下是第五句。喻已所無。",
    "T37n1764_001:0631b05": "唯悕天下是第六句。喻己所求。合中不次。而",
    "T37n1764_001:0631b06": "復不盡。先合後三。却合初二。故云不次。第三",
    "T37n1764_001:0631b07": "不合故言不盡。先合第四。言調牛者。牒舉前",
    "T37n1764_001:0631b08": "喻。喻身口七。合之顯法。此明有行。純陀先來",
    "T37n1764_001:0631b09": "為優婆塞。除身三邪。離口四過。是其七也。良",
    "T37n1764_001:0631b10": "田平正。牒舉前喻。喻慧顯法。此明有解。純陀",
    "T37n1764_001:0631b11": "先來修習小解。能為大因。故名為田。正解不",
    "T37n1764_001:0631b12": "邪。稱曰平正。通則過去所修大解。斯名智慧。",
    "T37n1764_001:0631b13": "次合第五無諸沙等。牒舉前喻。喻除煩惱。合",
    "T37n1764_001:0631b14": "以顯法。純陀昔來所斷見惑。如彼沙滷。所斷",
    "T37n1764_001:0631b15": "修惑如草株杌。亦可所斷四住之地如彼沙",
    "T37n1764_001:0631b16": "滷。四住所起如草株杌。世尊已下合第六句。",
    "T37n1764_001:0631b17": "我今身有調牛良田牒前第四。除去株杌牒",
    "T37n1764_001:0631b18": "前第五。求法依此。所以牒之。唯悕已下正合",
    "T37n1764_001:0631b19": "第六。如來合天。甘露法雨合前雨也。約喻名",
    "T37n1764_001:0631b20": "法。名甘露雨。四姓我是合第一句。貧法財寶",
    "T37n1764_001:0631b21": "合第二句。上來合竟。唯願哀愍除斷我貧。結",
    "T37n1764_001:0631b22": "請令說。上來自為。下明為他。拯猶濟也。因說",
    "T37n1764_001:0631b23": "廣濟。名拯無量苦惱眾生。下重請供。我供雖",
    "T37n1764_001:0631b24": "少。謙己供微。如下文說飯唯八斛。故言微少。",
    "T37n1764_001:0631b25": "所奉雖少。望得廣充。辨少兼多。是以言雖。問",
    "T37n1764_001:0631b26": "曰。純陀下為如來。莊嚴處所。令三千界如安",
    "T37n1764_001:0631b27": "樂國。應堪多辯。何故微少。釋言。純陀實能多",
    "T37n1764_001:0631b28": "辨。為欲寄少。顯示如來不思議力。令眾歸信。",
    "T37n1764_001:0631b29": "故下大眾見此神變。皆大歡喜。冀得充足。如",
    "T37n1764_001:0631c01": "來大眾申己廣意。冀猶望也。望以此食充足",
    "T37n1764_001:0631c02": "佛眾。如維摩詰取飯一鉢望充一切。為此言",
    "T37n1764_001:0631c03": "者。欲使如來遂己心願。演少為多。令諸大眾",
    "T37n1764_001:0631c04": "覩佛神變。歡喜信樂。我今無主無親已下請",
    "T37n1764_001:0631c05": "佛哀受。此還牒上無主親等請佛憐愍。求佛",
    "T37n1764_001:0631c06": "深憐。乞同羅睺。羅睺是佛生身之子。慈愛深",
    "T37n1764_001:0631c07": "重。諸憐眾生。多取為類。下佛答之。爾時世尊",
    "T37n1764_001:0631c08": "舉酬答人。一切種智無上調御。舉酬答德。於",
    "T37n1764_001:0631c09": "一切法種別而知。名一切智。自調調他。調御",
    "T37n1764_001:0631c10": "中極。名無上調御。別即種智。是能說德。無上",
    "T37n1764_001:0631c11": "調御是受供德。自調心故。能受物養。通則義",
    "T37n1764_001:0631c12": "等。一切智故。能為說法。能受其供。并知說",
    "T37n1764_001:0631c13": "時。及與受時。無上調故。能調眾生。為之說",
    "T37n1764_001:0631c14": "法。為之受供。告純陀下明酬答詞。先總歎",
    "T37n1764_001:0631c15": "善所請事好。是故言善。哉是助詞。由請契當。",
    "T37n1764_001:0631c16": "重言以歎。下正答之。先許說法。後許受供。何",
    "T37n1764_001:0631c17": "故與前請詞不次。良以純陀意專獻供。故先",
    "T37n1764_001:0631c18": "請受。佛意在法。故先說法。我今為汝除斷貧",
    "T37n1764_001:0631c19": "窮。對上請中唯願哀愍除斷我貧。由說得果。",
    "T37n1764_001:0631c20": "故斷貧窮。此明所去。無上法雨雨汝身田。對",
    "T37n1764_001:0631c21": "上請中唯悕法雨。依前身口七支授法。名雨",
    "T37n1764_001:0631c22": "汝身。依前智慧良田授法。名雨汝田。約喻名",
    "T37n1764_001:0631c23": "法。是故名雨。由說起彼法身種子。名生法芽。",
    "T37n1764_001:0631c24": "此明所與。許受供中。汝今於我欲求壽等。牒",
    "T37n1764_001:0631c25": "其所求。名前所求。將來之食為壽命等。我當",
    "T37n1764_001:0631c26": "說下正許受供。由佛受供令彼得果。是故云",
    "T37n1764_001:0631c27": "施。常田植福。得報不遷。是以言常。壽命色等",
    "T37n1764_001:0631c28": "是其果體。現在施食能令受者得其壽命。色",
    "T37n1764_001:0631c29": "力安辯。五事利益。故於未來還得此果。何以",
    "T37n1764_001:0632a01": "下釋。初先徵問。問有兩意。一問行因。自能得",
    "T37n1764_001:0632a02": "果。我以何故云言施汝。二問五果。是有為法。",
    "T37n1764_001:0632a03": "我以何故言施汝常。下別釋之。先解施常。釋",
    "T37n1764_001:0632a04": "意如何。由我常故。能施汝常。然今文中但解",
    "T37n1764_001:0632a05": "佛常。佛常既成。彼常自顯。不勞更辯。問曰。何",
    "T37n1764_001:0632a06": "不望直就彼所得解常。乃就佛乎。釋云。彼常",
    "T37n1764_001:0632a07": "當來未現。冥冥難彰。故就佛論。佛常為昔。權",
    "T37n1764_001:0632a08": "迹所隱。今須拂權以顯其實。故約二時無差",
    "T37n1764_001:0632a09": "以顯呼言純陀。起發其心。施食有二。果報無",
    "T37n1764_001:0632a10": "差。正解常義。施食有二。文少難解。若具應言",
    "T37n1764_001:0632a11": "受施食人有二。翻者為欲四字成文。略去初",
    "T37n1764_001:0632a12": "受。此云何知。下就受者以辯二故。果無差者。",
    "T37n1764_001:0632a13": "拂權顯實。隨化以論。前受施時是因非果。後",
    "T37n1764_001:0632a14": "受施時是果非因。因果兩差。即是無常。據實。",
    "T37n1764_001:0632a15": "二時無非佛果。果報無差。所以是常。問曰。上",
    "T37n1764_001:0632a16": "言此段因於純陀獻供。明佛無待。故名為常。",
    "T37n1764_001:0632a17": "今以何故無差釋常。釋言。無差猶是無待。今",
    "T37n1764_001:0632a18": "昔兩時並無假待。故曰無差。下辨二相。先問。",
    "T37n1764_001:0632a19": "後辯。一者受已得菩提者。未成佛前。先受二",
    "T37n1764_001:0632a20": "女所奉乳糜。然後成佛。阿耨菩提是外國語。",
    "T37n1764_001:0632a21": "此云無上正真正道。阿之言無。耨多羅言上。",
    "T37n1764_001:0632a22": "三之言正。藐之言真。三復名正。菩提名道。二",
    "T37n1764_001:0632a23": "者受已入於涅槃。指今所受。上來解常。下釋",
    "T37n1764_001:0632a24": "施義。我今受汝最後供養。令汝具檀未來得",
    "T37n1764_001:0632a25": "果。故名為施。此是法施。非餘施也。上來因請",
    "T37n1764_001:0632a26": "略開常法。自下第二因純陀設難。廣解常義。",
    "T37n1764_001:0632a27": "純陀先難無差之言乖昔所聞。是以難之。如",
    "T37n1764_001:0632a28": "佛所說二施果報無差不然。牒以總非。何以",
    "T37n1764_001:0632a29": "故下廣顯不然。先自徵責。我以何故道佛不",
    "T37n1764_001:0632b01": "然。下舉五事難破無差。成前不然。一就田為",
    "T37n1764_001:0632b02": "難。第二就人。第三就身。第四就因。第五就",
    "T37n1764_001:0632b03": "緣。受施是田。故先就田。田者是人。故次就",
    "T37n1764_001:0632b04": "人。人必有體。故次約身。身必有本。故次就",
    "T37n1764_001:0632b05": "因。身有假藉。故次就緣。此五難中例應有",
    "T37n1764_001:0632b06": "三。一彰昔異今。二明今異昔。三結破無差。然",
    "T37n1764_001:0632b07": "今文中有具不具。就初田中。但有前二。初彰",
    "T37n1764_001:0632b08": "昔異今。先受施者煩惱未盡。斷德不成。未成",
    "T37n1764_001:0632b09": "種智。智德未備。未能令生具足檀者。生福不",
    "T37n1764_001:0632b10": "勝。二明今異昔。後受施者煩惱已盡。明斷德",
    "T37n1764_001:0632b11": "成。已成種智。明智德備。令生具足。明生福",
    "T37n1764_001:0632b12": "勝。三應結破。文中略無。第二人中亦應具",
    "T37n1764_001:0632b13": "三。文但有二。初言先受。直是眾生。彰昔異",
    "T37n1764_001:0632b14": "今。前受施時生死未盡。猶是眾多生死所攝。",
    "T37n1764_001:0632b15": "故名眾生。二後受下明今異昔。如下文中。天",
    "T37n1764_001:0632b16": "有五種。一是世天。大智論中名假號天。謂世",
    "T37n1764_001:0632b17": "人王名為天子。或云天王。二者生天。從四天",
    "T37n1764_001:0632b18": "王乃至非想。三者淨天。從須陀洹乃至辟支。",
    "T37n1764_001:0632b19": "四者義天。從初地上乃至法雲諸菩薩等解",
    "T37n1764_001:0632b20": "達空義。故名義天。五第一義天。謂佛如來見",
    "T37n1764_001:0632b21": "性窮極。名第一義佛於如是五天之中。最為",
    "T37n1764_001:0632b22": "上天。名天中天。三應結破。文略無也。就難身",
    "T37n1764_001:0632b23": "中文具有三。一彰昔異今。先受施者是雜食",
    "T37n1764_001:0632b24": "身。約緣辯身。煩惱身者約因辯身。從煩惱生。",
    "T37n1764_001:0632b25": "生煩惱故。是後邊身。無常身者當相辯身。後",
    "T37n1764_001:0632b26": "邊簡前。生死之窮。故曰後邊。無常異後。遷機",
    "T37n1764_001:0632b27": "未息。故名無常。二明今異昔。後受施者無煩",
    "T37n1764_001:0632b28": "惱身。翻前煩惱。金剛別論。非是翻前。其身難",
    "T37n1764_001:0632b29": "壞。故如金剛。法身翻前雜食之身。諸功德法",
    "T37n1764_001:0632c01": "集成佛身。故名法身。常翻無常。無邊翻邊。問",
    "T37n1764_001:0632c02": "曰。純陀難破無差成佛無常。今言如來後受施",
    "T37n1764_001:0632c03": "時。法身常身無邊身等。已知佛常。何須更難。",
    "T37n1764_001:0632c04": "釋言。純陀道佛常者。一得不退。故名為常。非",
    "T37n1764_001:0632c05": "是凝然。故得為難。亦可純陀且縱佛常令與",
    "T37n1764_001:0632c06": "昔差。今昔既差。還是無常。難意如是。三云何",
    "T37n1764_001:0632c07": "下結破無差。就因難中文亦有三。一彰昔異",
    "T37n1764_001:0632c08": "今。先受施者未具檀等明行未圓。六度之義",
    "T37n1764_001:0632c09": "廣如別章。唯得肉下彰解不具。何故五眼乃",
    "T37n1764_001:0632c10": "名為解。於五眼中佛慧法眼。是智解故。五眼",
    "T37n1764_001:0632c11": "之義亦如別章。於五眼中。肉眼為始。天眼為",
    "T37n1764_001:0632c12": "次。慧眼第三。法眼第四。佛眼第五。於此五",
    "T37n1764_001:0632c13": "中。肉眼先有。故云唯得。餘四修起。爾時未",
    "T37n1764_001:0632c14": "得。就未得中。天眼凡法。今廢不論。餘三聖",
    "T37n1764_001:0632c15": "智。今此辯之。就此三中。從下向上。應當說",
    "T37n1764_001:0632c16": "言未得慧眼乃至佛眼。今此文中。從上向下。",
    "T37n1764_001:0632c17": "是故說言未得佛眼乃至慧眼。越法名乃。此",
    "T37n1764_001:0632c18": "約三乘別教言耳。據實菩薩亦分具五眼。二",
    "T37n1764_001:0632c19": "明今異昔。後受施者已具檀等明其行圓。以",
    "T37n1764_001:0632c20": "此諸度修在菩薩。成在佛故。具佛眼等彰其",
    "T37n1764_001:0632c21": "解具。就聖眼中從上向下。故云具佛乃至慧",
    "T37n1764_001:0632c22": "眼。天肉不論。三云何下結破無差。就緣難中",
    "T37n1764_001:0632c23": "文亦有三。初言先受入腹消等彰昔異今。二",
    "T37n1764_001:0632c24": "後受已下明今異昔。無五果者。無食所成色",
    "T37n1764_001:0632c25": "力壽等五事果也。三云何下結破無差。下佛",
    "T37n1764_001:0632c26": "釋難。與問不次。初先就身釋成無差。第二就",
    "T37n1764_001:0632c27": "因。第三就人。第四就田。第五就緣。身是德",
    "T37n1764_001:0632c28": "體。故先就之。身必有本。故次就因。身能成",
    "T37n1764_001:0632c29": "人。故次就人。身能受供。故次就田。身有假",
    "T37n1764_001:0633a01": "待。故次就緣。就此五中例應有三。一彰昔同",
    "T37n1764_001:0633a02": "今。二明今同昔。三結成無差。然今文中有無",
    "T37n1764_001:0633a03": "不等。就初身中但有前一。無後兩句。文顯可",
    "T37n1764_001:0633a04": "知。第二因中亦應具三。文中但有第一第三。",
    "T37n1764_001:0633a05": "略無第二。就初段中。釋難不盡。云何不盡。向",
    "T37n1764_001:0633a06": "前難中。言先受施。六度不具。五眼不足。今但",
    "T37n1764_001:0633a07": "釋眼。六度不論。就五眼中但釋佛眼。餘四不",
    "T37n1764_001:0633a08": "解。故云不盡。一義既通。餘類可知。故不具",
    "T37n1764_001:0633a09": "釋。云何得知偏釋佛眼。照見佛性。是佛眼故。",
    "T37n1764_001:0633a10": "文中初言未見佛性。名煩惱身雜食身等。約",
    "T37n1764_001:0633a11": "前顯實。亦得名為約果顯因。顯之云何。未見",
    "T37n1764_001:0633a12": "佛性名煩惱身。雜食後邊。無常身故。向前宣",
    "T37n1764_001:0633a13": "說。無量劫來無有食身煩惱身等。明知我於",
    "T37n1764_001:0633a14": "無量劫來已見佛性。已見性故。先有佛眼。菩",
    "T37n1764_001:0633a15": "薩爾時受飲食下約真顯應。顯之云何。實則",
    "T37n1764_001:0633a16": "如來無量劫來已是常身。已見佛性。而言爾",
    "T37n1764_001:0633a17": "時受飲食已入金剛定。始見佛性。得菩提者。",
    "T37n1764_001:0633a18": "明知是應。是故我下結成無差。良以今昔同",
    "T37n1764_001:0633a19": "見性故。二果無差。第三人中。文具有三。初言",
    "T37n1764_001:0633a20": "爾時破壞四魔。彰昔同今。煩惱陰死及與天",
    "T37n1764_001:0633a21": "魔。是其四也。破煩惱魔。離生死因。破壞天",
    "T37n1764_001:0633a22": "魔。離生死緣。破陰破死。離生死果。破此四",
    "T37n1764_001:0633a23": "魔。故非眾生。二今入下明今同昔。三是故下",
    "T37n1764_001:0633a24": "結成無差。第四田中文亦有三。初言爾時雖",
    "T37n1764_001:0633a25": "不廣等彰昔同今。釋難不盡。向前難云。前受",
    "T37n1764_001:0633a26": "施者煩惱未盡。未成種智。未能令人具足檀",
    "T37n1764_001:0633a27": "度。然今直釋。有智便羆。餘皆不論。此明如來",
    "T37n1764_001:0633a28": "前受施時。雖不廣說十二部經。先已通達。是",
    "T37n1764_001:0633a29": "故我先具一切智。十二部經下當具辨。二今",
    "T37n1764_001:0633b01": "入下明今同昔。三是故下結成無差。第五緣",
    "T37n1764_001:0633b02": "中亦應具三。一彰昔同今。二明今同昔。三結",
    "T37n1764_001:0633b03": "成無差。今有前二。略無第三。初中如來於無",
    "T37n1764_001:0633b04": "量劫不受飲食。正顯其實。為聲聞下拂權顯",
    "T37n1764_001:0633b05": "實。先舉昔權。言受難陀難陀波羅所奉乳者。",
    "T37n1764_001:0633b06": "昔有二女。長名難陀。少名難陀波羅。共牧千",
    "T37n1764_001:0633b07": "牛。於一時中。搆千牛乳用飲百頭。復搆百頭",
    "T37n1764_001:0633b08": "用飲十頭。復搆十頭用飲一頭。搆一牛乳。煮",
    "T37n1764_001:0633b09": "以為糜。糜在空中七尺而沸。女見奇異。不敢",
    "T37n1764_001:0633b10": "自食。用上樹神。佛在樹下。二女不知。到已遇",
    "T37n1764_001:0633b11": "見。遂即奉獻。故今舉之。上來舉權。即是顯",
    "T37n1764_001:0633b12": "應。我實不食。拂之顯實。我今為下是第二段",
    "T37n1764_001:0633b13": "明今同昔。為於此會受汝所奉。應同昔也。實",
    "T37n1764_001:0633b14": "亦不食。真同昔也。問曰。應身為一向食。亦有",
    "T37n1764_001:0633b15": "不食。佛化種種非是一向。如轉女身經說佛",
    "T37n1764_001:0633b16": "應身如全段金剛。無生熟藏。無大小便。無出",
    "T37n1764_001:0633b17": "入息。凡所受食持至十方。施諸大會。自無所",
    "T37n1764_001:0633b18": "食。故知應身亦有不食。今據一化。且言食也。",
    "T37n1764_001:0633b19": "自下第二因純陀請住。明佛應滅。實即不遷。",
    "T37n1764_001:0633b20": "無為故常。純陀先請。如來後答。請中有二。一",
    "T37n1764_001:0633b21": "眾推純陀以為請主。二純陀喜下為眾正請。",
    "T37n1764_001:0633b22": "前中初先總明眾喜。爾時大眾舉歡喜人。聞",
    "T37n1764_001:0633b23": "佛普為大會受供。明喜所由。歡喜踊躍正明",
    "T37n1764_001:0633b24": "歡喜。喜有二意。一純陀獻供。普為大眾。如",
    "T37n1764_001:0633b25": "來今受。眾則有分。所以歡喜。彼成時能度我",
    "T37n1764_001:0633b26": "故。二純陀為眾獻奉供養。如來為受。為眾請",
    "T37n1764_001:0633b27": "住。佛亦應留。豫望佛住。是故歡喜。二同聲下",
    "T37n1764_001:0633b28": "別顯喜意。別中有二。初盡長行。顯初喜意。下",
    "T37n1764_001:0633b29": "有四偈顯後喜意。前長行中初歎後歸。善哉",
    "T37n1764_001:0633c01": "歎也。南無歸也。以其所成檀行可尚。故眾同",
    "T37n1764_001:0633c02": "歎。所成可伏。故眾同歸。歎中初言善哉希有。",
    "T37n1764_001:0633c03": "是總歎也。汝今立下是別歎也。別中有四。一",
    "T37n1764_001:0633c04": "準德驗字。歎名不虛。二歎得名利。三歎願滿",
    "T37n1764_001:0633c05": "足。四歎成五難。於初段中別有四句。一歎名",
    "T37n1764_001:0633c06": "不虛。二言純陀下釋其名義。三汝今建下彰",
    "T37n1764_001:0633c07": "其實德。如地經中十波羅蜜有大義利。同名",
    "T37n1764_001:0633c08": "大義。純陀獻佛。成就檀度。名建大義。四是故",
    "T37n1764_001:0633c09": "下就德結名。能立大義。故名純陀。問曰。純陀",
    "T37n1764_001:0633c10": "所建大義。今時始立。名字先有。今云何言從",
    "T37n1764_001:0633c11": "義立名。名曰純陀解云。賢聖所有名字。雖是",
    "T37n1764_001:0633c12": "父母生時建立。冥與德會。如維摩詰名無垢",
    "T37n1764_001:0633c13": "稱。如須菩提名曰空生。如是等也。自下第二",
    "T37n1764_001:0633c14": "歎得名利。由佛受供。美響遐布稱得大名。由",
    "T37n1764_001:0633c15": "得名故。眾皆歸從。成攝他行。說得大利。自下",
    "T37n1764_001:0633c16": "第三歎其願滿。純陀過去迦葉佛時曾起供",
    "T37n1764_001:0633c17": "佛。攝功德願。彼願今遂。名德願滿。又於現在",
    "T37n1764_001:0633c18": "起供佛心。亦是純陀攝功德願。此願得遂。名",
    "T37n1764_001:0633c19": "德願滿。自下第四歎成五難。甚奇純陀。總以",
    "T37n1764_001:0633c20": "標歎下別顯之。何者是五。一人身難得。二佛",
    "T37n1764_001:0633c21": "世難值。三信心難生。四經法難聞。五後供難",
    "T37n1764_001:0633c22": "成。生在人中是初難也。下舉餘四。復得難得",
    "T37n1764_001:0633c23": "無上之利。總以標舉。於人身上更得四難。故",
    "T37n1764_001:0633c24": "云復得。人身世利。後四出世名無上利。下別",
    "T37n1764_001:0633c25": "列之。於中先明佛出世難。如優曇華世間希",
    "T37n1764_001:0633c26": "有。喻說彰難。此方名為靈瑞華也。輪王出世。",
    "T37n1764_001:0633c27": "此華乃現。名世希有。佛出世難。合喻顯難。下",
    "T37n1764_001:0633c28": "約此佛明後四難。差別可知。以此皆於難出",
    "T37n1764_001:0633c29": "佛邊而成就故。所以極難。上來歎竟。下歸命",
    "T37n1764_001:0634a01": "中。初歸純陀供佛之行。雖受人下歸命純陀",
    "T37n1764_001:0634a02": "供佛之心。行能度物。故歸其行。心專為物。故",
    "T37n1764_001:0634a03": "歸其心。前歸行中。初法。次喻。後合。下結法",
    "T37n1764_001:0634a04": "中。初言南無純陀。是歸命詞。梵言南無。此言",
    "T37n1764_001:0634a05": "歸命。誠心歸命。重言顯之。汝已具檀。出所歸",
    "T37n1764_001:0634a06": "事。喻中如月乃至無翳。喻前所歸。秋月正喻",
    "T37n1764_001:0634a07": "純陀之身。十五日夜喻佛滅時。淨滿無翳喻",
    "T37n1764_001:0634a08": "成檀行。一切眾生無不瞻仰。喻上能歸。合中",
    "T37n1764_001:0634a09": "初言汝亦如是。合上如月淨滿無翳。而為我",
    "T37n1764_001:0634a10": "下合一切生無不瞻仰。下牒結之。先牒前法。",
    "T37n1764_001:0634a11": "佛受汝供令汝具檀。牒上所歸。南無純陀牒",
    "T37n1764_001:0634a12": "上能歸。是故已下合之同喻。是汝具檀。故說",
    "T37n1764_001:0634a13": "如月。眾咸歸汝。故說一切無不瞻仰。下歸純",
    "T37n1764_001:0634a14": "陀供佛心中。南無純陀。歸命之詞。雖受人下",
    "T37n1764_001:0634a15": "出所歸事。雖受人身心如佛心。正出所歸。身",
    "T37n1764_001:0634a16": "劣心勝。舉劣兼勝。是故云雖。佛心為物。純陀",
    "T37n1764_001:0634a17": "亦爾。是故云如汝真佛子。歎人顯心。心如佛",
    "T37n1764_001:0634a18": "故。終能紹繼。名真佛子。如羅睺羅。類以顯",
    "T37n1764_001:0634a19": "之。純陀是佛法身之子。羅睺是佛生身之子。",
    "T37n1764_001:0634a20": "子義不異。是以言如。自下第二顯後喜意。推",
    "T37n1764_001:0634a21": "為請主。偈請之中。初之一偈推為請主。第二",
    "T37n1764_001:0634a22": "一偈正勸令請。第三一偈彰請所為。為留佛",
    "T37n1764_001:0634a23": "住。身口益物。第四一偈結勸令請。初中上半",
    "T37n1764_001:0634a24": "歎其人尊。以人尊故堪為導首。為眾啟請。所",
    "T37n1764_001:0634a25": "以歎之。解有兩義。一約純陀內心以釋。純陀",
    "T37n1764_001:0634a26": "之心為物如佛。是故雖復生在人趣。已超第",
    "T37n1764_001:0634a27": "六天道之上。二約純陀請德以解。佛初成時。",
    "T37n1764_001:0634a28": "初禪梵王請佛說法。純陀今者請德同彼。是",
    "T37n1764_001:0634a29": "故雖復生在人中。已超第六他化天上。我及",
    "T37n1764_001:0634b01": "一切今故稽首推為請主。第二偈中。上之半偈",
    "T37n1764_001:0634b02": "舉佛滅事。下之半偈正勸令請。第三偈中。上",
    "T37n1764_001:0634b03": "之半偈為留佛住身業益物。演說已下半偈",
    "T37n1764_001:0634b04": "之文。為留佛住口業益物。無上甘露是大乘",
    "T37n1764_001:0634b05": "法。為佛智者之所稱讚。願住演說。第四偈中。",
    "T37n1764_001:0634b06": "上半明其不請有損。解有二義。一現在悲苦",
    "T37n1764_001:0634b07": "身命不全。二流轉生死慧命不全。下之半偈",
    "T37n1764_001:0634b08": "結勸令請。此偈須記。純陀下還述此為請。",
    "T37n1764_001:0634b09": "上來大眾共推純陀以為請主。自下第二純",
    "T37n1764_001:0634b10": "陀為請。於中初明純陀心喜。彼何故喜。還有",
    "T37n1764_001:0634b11": "二意。一蒙佛受供。成檀故喜。二準前類後。望",
    "T37n1764_001:0634b12": "留佛住。所以生喜。文中初法。次以喻顯。父母",
    "T37n1764_001:0634b13": "卒喪忽還活者。解有二義。一就檀行以釋還",
    "T37n1764_001:0634b14": "活。供佛善根可尊可重。如世父母。佛前不受",
    "T37n1764_001:0634b15": "人天供養。名為卒喪。今受純陀所奉供養。如",
    "T37n1764_001:0634b16": "似還活。二就佛解。佛如父母。向前唱滅。名為",
    "T37n1764_001:0634b17": "卒喪。純陀今者準前驗後。望留佛住。說為還",
    "T37n1764_001:0634b18": "活。下合可知。次以身禮。下以口請。偈言巧",
    "T37n1764_001:0634b19": "妙。少字之中能攝多義。故以偈請。於中偈有",
    "T37n1764_001:0634b20": "十八行半。判以為二。初十偈半慶前所得。下",
    "T37n1764_001:0634b21": "之八偈啟請於後。對前大眾歎成五難。所以",
    "T37n1764_001:0634b22": "慶前。對上大眾四偈推請。所以請後。此二即",
    "T37n1764_001:0634b23": "顯喜中二意。問曰。純陀今為請住。直請便足。",
    "T37n1764_001:0634b24": "何勞慶前。欲使如來述後同前。故須慶前。於",
    "T37n1764_001:0634b25": "中初偈慶得人身。快哉獲利。慶喜之詞。下出",
    "T37n1764_001:0634b26": "所慶。善得人身。彰己所得。得身修善。故名善",
    "T37n1764_001:0634b27": "得。蠲除貪等明己所離。蠲貪恚等明斷惡因。",
    "T37n1764_001:0634b28": "舉除貪恚等取離癡。永離三惡明離苦果。依",
    "T37n1764_001:0634b29": "六卷經。此離泥犁地獄之苦。今以人身勝過",
    "T37n1764_001:0634c01": "三塗。故言永離三惡道也。第二一偈慶得值",
    "T37n1764_001:0634c02": "佛。快哉慶詞。下出所慶。遇得金聚值調御師。",
    "T37n1764_001:0634c03": "明己所得。先喻後法。不懼墮畜。彰己所離值",
    "T37n1764_001:0634c04": "佛除癡。故離畜生。前得人身應離地獄。隱別",
    "T37n1764_001:0634c05": "彰通。後值佛等亦應通離。隱通彰別。文之左",
    "T37n1764_001:0634c06": "右。次一偈半慶得生信及與聞法。先彰所得。",
    "T37n1764_001:0634c07": "佛如優曇。明佛希有。下對此佛明其生信。聞",
    "T37n1764_001:0634c08": "法為難。值生信難。慶生信也。遇己種善。慶聞",
    "T37n1764_001:0634c09": "法也。下明所離。永滅餓鬼。生信所離。信樂供",
    "T37n1764_001:0634c10": "養。故離餓鬼。亦復損減修羅種者。聞法所離。",
    "T37n1764_001:0634c11": "聞法除疑。故離修羅。下有七偈。慶成檀度。於",
    "T37n1764_001:0634c12": "中有二。初之五偈舉其所慶。下之兩偈彰己",
    "T37n1764_001:0634c13": "歡喜。前五偈中。初明所得。度人天下彰其所",
    "T37n1764_001:0634c14": "離。前所得中。芥子投針佛出難是。明佛難值。",
    "T37n1764_001:0634c15": "舉佛難值。明於佛所成檀至難。先舉難事。後",
    "T37n1764_001:0634c16": "約顯佛。我已具檀。明於向前難值佛所成檀",
    "T37n1764_001:0634c17": "可慶。下明所離。度人天死總明所離。佛不染",
    "T37n1764_001:0634c18": "下別明所離。於中有二。一以己檀行上求佛",
    "T37n1764_001:0634c19": "果。故得度於人天生死。二一切煩惱摧破已",
    "T37n1764_001:0634c20": "下。不將檀行求人天報。故得度於人天生死。",
    "T37n1764_001:0634c21": "前中先明佛出生死。生世難下用己檀行。迴",
    "T37n1764_001:0634c22": "以求之。明佛出中。佛不染世。離生死緣。緣謂",
    "T37n1764_001:0634c23": "煩惱。善斷有種。離生死因。因謂業行。非想是",
    "T37n1764_001:0634c24": "其三有之窮。名為有頂。佛斷其種。下即亡言。",
    "T37n1764_001:0634c25": "度生死流。離生死果。下以檀度願求之中。初",
    "T37n1764_001:0634c26": "明生世為人至難。舉此為顯難得身中所起",
    "T37n1764_001:0634c27": "檀行。唯應求佛。不應求餘。彼云何難。如下文",
    "T37n1764_001:0634c28": "說。捨於人身還生人中。如爪上土。值佛世下",
    "T37n1764_001:0634c29": "明佛難逢。先法後喻。舉此為顯難值佛邊所",
    "T37n1764_001:0635a01": "成檀行。唯應求佛。不應求餘。我今奉食願無",
    "T37n1764_001:0635a02": "上報。正願求佛。求前不染。乃至永渡生死流。",
    "T37n1764_001:0635a03": "佛名無上報。以求此報。故得度於人天生死。",
    "T37n1764_001:0635a04": "下明不求人天之中。一切惱結摧破不堅。破",
    "T37n1764_001:0635a05": "人天因。行檀求佛。故能破之。我於此下離",
    "T37n1764_001:0635a06": "人天果。我今此處不求天人。未得不求。謂今",
    "T37n1764_001:0635a07": "於此供佛所成檀行之處。不求未來人天之",
    "T37n1764_001:0635a08": "身。設使得之心亦不樂。已得不受。上來五偈",
    "T37n1764_001:0635a09": "舉己所慶。下明歡喜。於中初法。次喻。後合。",
    "T37n1764_001:0635a10": "下結可知。上來慶前。自下請後。述前大眾四",
    "T37n1764_001:0635a11": "偈所勸即為請也。下八偈中。初之一偈。述前",
    "T37n1764_001:0635a12": "大眾第一偈意。明眾推已以為請主。次有兩",
    "T37n1764_001:0635a13": "偈。述前大眾第二偈意。為之正請。次有三偈。",
    "T37n1764_001:0635a14": "述前大眾第三偈意。彰請所為。為留佛住。身",
    "T37n1764_001:0635a15": "口益物。此亦即明聖住有益。下有兩偈。述前",
    "T37n1764_001:0635a16": "大眾第四偈意。明眾有苦。此亦即顯聖去有",
    "T37n1764_001:0635a17": "損。就初偈中。我得現報最勝上處。述上偈中",
    "T37n1764_001:0635a18": "汝雖生人已超六天。由佛受供。得為大眾攝",
    "T37n1764_001:0635a19": "法上首。名得現報最勝上處。釋梵天等悉來",
    "T37n1764_001:0635a20": "供我。述上偈中我及一切今稽首請。次二偈",
    "T37n1764_001:0635a21": "中。初至高聲唱無調御。述上偈中人中勝尊",
    "T37n1764_001:0635a22": "今當涅槃。明眾悲苦。一切世間悉生苦惱。以",
    "T37n1764_001:0635a23": "知世尊欲入涅槃。明眾心苦。高聲唱言世無",
    "T37n1764_001:0635a24": "調御。明眾口怨。道佛涅槃名無調御。不應捨",
    "T37n1764_001:0635a25": "生應視如子。述上偈中汝應愍我唯速請佛。",
    "T37n1764_001:0635a26": "為之正請。次三偈中。如來在僧。述上偈中久",
    "T37n1764_001:0635a27": "住世間利無量眾。明住身益。僧猶是前無量",
    "T37n1764_001:0635a28": "眾矣。演無上法。述前偈中演智所讚無上甘",
    "T37n1764_001:0635a29": "露。明住口益。如須彌山安處大海。顯前如來",
    "T37n1764_001:0635b01": "在僧之益。須彌寶成。映發大海。佛眾德成。顯",
    "T37n1764_001:0635b02": "發大眾。佛智能下顯前演說無上法益。佛智",
    "T37n1764_001:0635b03": "能斷我等無明。除無明地。如虛空中起雲清",
    "T37n1764_001:0635b04": "涼。喻以顯之。佛如虛空。說如起雲。由斷無明。",
    "T37n1764_001:0635b05": "四住不生。猶如日出。除雲光照。喻以顯之。斷",
    "T37n1764_001:0635b06": "除四住。由滅無明。故如日出。除雲光照。斯乃",
    "T37n1764_001:0635b07": "本末互相顯示。下兩偈中。初偈述上第四偈",
    "T37n1764_001:0635b08": "中汝若不請我命不全。是諸眾生啼泣面腫。",
    "T37n1764_001:0635b09": "明現悲苦身命不全。悉為生死苦水所漂。明",
    "T37n1764_001:0635b10": "沒生死慧命不全。後偈述上是故應見為啟請",
    "T37n1764_001:0635b11": "調御師。以是故者。以眾啼泣生死漂故。應長",
    "T37n1764_001:0635b12": "信者。對前啼泣請佛住也。眾謂佛滅。所以啼",
    "T37n1764_001:0635b13": "泣。佛應久住。長其常信。為斷生死。對前生",
    "T37n1764_001:0635b14": "死苦水所漂。請佛斷也。久住於世。總以結請。",
    "T37n1764_001:0635b15": "下佛答之。文還有二。一述前所慶。二不應請",
    "T37n1764_001:0635b16": "下違其後請。前中先述所成五難。汝今已下",
    "T37n1764_001:0635b17": "述勸令喜。前中初言如是如是如汝所說。總",
    "T37n1764_001:0635b18": "述其言。佛出世下別述其言。上有五難。今述",
    "T37n1764_001:0635b19": "其三。人身聞法略而不舉。於中先明如來難",
    "T37n1764_001:0635b20": "出。下約此佛明其值遇生信等難。下勸令喜。",
    "T37n1764_001:0635b21": "於中初言莫大愁苦。勸苦愁心。應生踊等教",
    "T37n1764_001:0635b22": "生喜心。得值如來最後供等。舉上後難。成前",
    "T37n1764_001:0635b23": "應喜。下違請中。文別有二。一明如來化必須",
    "T37n1764_001:0635b24": "滅不應請住。二從離欲善思已下。明真常存",
    "T37n1764_001:0635b25": "不應請住。前則顯應。後則開真。前中有二。一",
    "T37n1764_001:0635b26": "正違其請。不應請佛久住於世。二汝今觀下",
    "T37n1764_001:0635b27": "明化須滅。成前不應。於中初先明應須滅。彰",
    "T37n1764_001:0635b28": "請不應。即為純陀而說偈下九偈半文。明有",
    "T37n1764_001:0635b29": "叵樂。成請不應。前中初言汝觀佛境悉無常",
    "T37n1764_001:0635c01": "者。明應境界之無常也。應身分齊名佛境界。",
    "T37n1764_001:0635c02": "隨化示滅故曰無常。斯乃如來得大涅槃。不",
    "T37n1764_001:0635c03": "捨世間常共無常。諸行性相亦如是者。以聖",
    "T37n1764_001:0635c04": "類凡。五陰諸法遷流名行。同佛無常。故云如",
    "T37n1764_001:0635c05": "是。正應先明諸行無常。後類於佛。今此何故",
    "T37n1764_001:0635c06": "先說諸佛境界無常。後類諸行。釋言。取義左",
    "T37n1764_001:0635c07": "右不同。若欲知佛有為無常。舉行以類。若欲",
    "T37n1764_001:0635c08": "令人知行無常。舉佛以類。然今化意。為使眾",
    "T37n1764_001:0635c09": "生因佛無常。知有為行無常可厭。故先舉佛。",
    "T37n1764_001:0635c10": "後類諸行。自下第二明有叵樂。成請不應。為",
    "T37n1764_001:0635c11": "純陀說。經家總舉。下正說之。於中合有九偈",
    "T37n1764_001:0635c12": "半文。前九廣明有為多過。未後半偈結己不",
    "T37n1764_001:0635c13": "樂。前九偈中明有為法五非常過。初三偈半",
    "T37n1764_001:0635c14": "明其無常。次一偈明苦。次半偈明空。次兩偈",
    "T37n1764_001:0635c15": "半明其無我。下一偈半明其不淨。空與無我。",
    "T37n1764_001:0635c16": "有何差別。空是法空。無我是其眾生無我。初",
    "T37n1764_001:0635c17": "中約就生老病死。以說無常。初偈明其生法",
    "T37n1764_001:0635c18": "無常。一切世間生皆歸死。明無常寬遍。壽雖",
    "T37n1764_001:0635c19": "無量要必當盡。明無常決定。生無常故。皆死",
    "T37n1764_001:0635c20": "必盡。次有三句。明老無常。夫盛有衰。合會別",
    "T37n1764_001:0635c21": "離。汎舉世事。類身必老。壯年不停。正明老",
    "T37n1764_001:0635c22": "體。盛色病侵一句明病。下一偈半明死無常。",
    "T37n1764_001:0635c23": "命為死吞。當相辨死。無法常下舉類顯死。無",
    "T37n1764_001:0635c24": "有法常舉法以類。諸王自在勢力無雙一切",
    "T37n1764_001:0635c25": "遷動。舉人以類。壽亦如是。約類顯死。就明苦",
    "T37n1764_001:0635c26": "中。初有半偈。明其麁苦。言眾苦者是其重苦。",
    "T37n1764_001:0635c27": "內有生老病死等苦。外有種種逼迫等苦。名",
    "T37n1764_001:0635c28": "為眾苦。無際無息是其深苦。過去無際。未來",
    "T37n1764_001:0635c29": "無息。下半明其生滅細苦。三界無常明苦所",
    "T37n1764_001:0636a01": "以。諸有無樂正明其苦。良以三界皆無常故。",
    "T37n1764_001:0636a02": "三有之中悉無有樂。就明空中。有道性相一",
    "T37n1764_001:0636a03": "切空者。三有六道因緣虛集。求其性相。一切",
    "T37n1764_001:0636a04": "空也。假中無性名為性空。緣假亦無名為相",
    "T37n1764_001:0636a05": "空。明無我中。初之二偈正明無我。下有半偈",
    "T37n1764_001:0636a06": "約智顯過。前兩偈中。初一偈半就生死果以",
    "T37n1764_001:0636a07": "說無我。後之半偈就生死因以明無我。前偈",
    "T37n1764_001:0636a08": "半中。初偈正辨。後半結之。前正辨中。可壞流",
    "T37n1764_001:0636a09": "動。約無常義以顯無我。常有憂等。約其苦過",
    "T37n1764_001:0636a10": "以顯無我。憂患心苦。恐等身苦。就身苦中。恐",
    "T37n1764_001:0636a11": "怖諸惡是其外苦。老病死等是其內苦。亦可",
    "T37n1764_001:0636a12": "憂者是其心苦。患是身苦。此二並舉。是故名",
    "T37n1764_001:0636a13": "等。恐怖諸惡出其所憂。老病死等出其所患。",
    "T37n1764_001:0636a14": "上來正辨。下次結之。是諸無邊是總結也。是",
    "T37n1764_001:0636a15": "前諸過細分廣多。故曰無邊。易壞怨侵是別",
    "T37n1764_001:0636a16": "結也。易壞結前可壞流動。怨侵結前常有憂",
    "T37n1764_001:0636a17": "等。上來就果。下就因說。煩惱所纏法說以論。",
    "T37n1764_001:0636a18": "如蠶處繭。類以顯之。唯是妄想煩惱所纏。故",
    "T37n1764_001:0636a19": "無我體。上來正辨。何有智者而當樂此。約智",
    "T37n1764_001:0636a20": "顯過。下明不淨。此身苦集一切不淨。果體不",
    "T37n1764_001:0636a21": "淨。扼縛癰瘡根本無利。種子不淨。扼者四扼。",
    "T37n1764_001:0636a22": "所謂欲有無明及見。欲界煩惱除無明見。名",
    "T37n1764_001:0636a23": "為欲扼。色無色界一切煩惱除無明見。名為",
    "T37n1764_001:0636a24": "有扼。三界無明名無明扼。三界諸見名為見",
    "T37n1764_001:0636a25": "扼。此等四種能令眾生為苦所扼。故名為扼。",
    "T37n1764_001:0636a26": "如雜心釋。縛謂四縛。名同四扼。癰瘡是漏。漏",
    "T37n1764_001:0636a27": "有三種。所謂欲有及無明漏。廣如下釋用此",
    "T37n1764_001:0636a28": "以為身之根本。故無義利。上至天身皆亦如",
    "T37n1764_001:0636a29": "是。明其分齊。下至地獄。上至天身。皆是苦",
    "T37n1764_001:0636b01": "集。根本無利。故是不淨。上來廣辨五非常過。",
    "T37n1764_001:0636b02": "諸欲無常故我不貪。總結捨離。上有五過以",
    "T37n1764_001:0636b03": "何義故偏言無常。無常在初。故偏說之。亦可",
    "T37n1764_001:0636b04": "諸義互以相顯。且言無常。上來第一明應須",
    "T37n1764_001:0636b05": "滅不應請住。自下第二明真常存不應請住。",
    "T37n1764_001:0636b06": "於中偈文多少不定。凡有三別。依一經本但",
    "T37n1764_001:0636b07": "有兩偈。依一經本有五偈半。依一經本有六",
    "T37n1764_001:0636b08": "行偈。六行者是。今依解釋。於中分二。前三偈",
    "T37n1764_001:0636b09": "半明真常住。彰其不應請住所以。後兩偈半",
    "T37n1764_001:0636b10": "正勸不應。前明應中。先勸不應。後出不應請",
    "T37n1764_001:0636b11": "住所以。今此先明不應所以。後勸不應。文之",
    "T37n1764_001:0636b12": "左右。前三偈半明真常中。分之為四。一斷集",
    "T37n1764_001:0636b13": "證真。二究竟斷下除苦得滅。三我渡有下明",
    "T37n1764_001:0636b14": "其除苦得滅故樂。四以是緣下明其斷集證",
    "T37n1764_001:0636b15": "真故常。初中離欲。明其斷集諸過皆斷。欲過",
    "T37n1764_001:0636b16": "深重。受生之本。三毒之首。故偏說離。善思已",
    "T37n1764_001:0636b17": "下明其證真。善思是其趣證方便。而證真實。",
    "T37n1764_001:0636b18": "正明入證。如來藏性是其真實。捨妄契真。說",
    "T37n1764_001:0636b19": "以為證。第二段中究竟斷有。明其除苦。今當",
    "T37n1764_001:0636b20": "涅槃。明其得滅。實自久證。對今息化。始歸其",
    "T37n1764_001:0636b21": "實。故言今日當涅槃矣。第三段中。我渡有岸",
    "T37n1764_001:0636b22": "牒前斷有。已得過苦牒前涅槃。涅槃之果超",
    "T37n1764_001:0636b23": "出眾苦。故言過苦。下約此義以明佛樂。以過",
    "T37n1764_001:0636b24": "諸苦。故於今者純受上樂。第四段中以是緣",
    "T37n1764_001:0636b25": "者。以初段中離欲因緣。證無戲邊。猶初段中",
    "T37n1764_001:0636b26": "善思證實。妄心分別名為戲論。得實除捨故",
    "T37n1764_001:0636b27": "名為證無戲論邊。下約此義明佛常住。永斷",
    "T37n1764_001:0636b28": "纏縛今入涅槃。離無常因。以前離欲故斷纏",
    "T37n1764_001:0636b29": "縛。纏有十種。謂無慚。無愧。睡悔。慳。愱。掉。",
    "T37n1764_001:0636c01": "眠。忿。覆。此是十也。通則諸結。斯名纏矣。縛",
    "T37n1764_001:0636c02": "如上辨。我無老病壽命不盡。離無常果。由前",
    "T37n1764_001:0636c03": "證實。故命不盡。上來第一明佛常住。自下第",
    "T37n1764_001:0636c04": "二彰請不應。於中分二。初一偈半對向永斷。",
    "T37n1764_001:0636c05": "諸纏縛等勸其莫思。下有一偈。對前今者純",
    "T37n1764_001:0636c06": "受上樂。勸其莫啼。前中初言我今涅槃猶如",
    "T37n1764_001:0636c07": "火滅。對前文中永斷纏縛今入涅槃。明己諸",
    "T37n1764_001:0636c08": "過畢竟永滅。純陀不應思如來者。對上我無",
    "T37n1764_001:0636c09": "老病死等。勸其莫思。莫思如來有老病死諸",
    "T37n1764_001:0636c10": "過之義。當觀如來如須彌山。對前文中壽命",
    "T37n1764_001:0636c11": "不盡。教其正觀。正觀如來常住不動如須彌",
    "T37n1764_001:0636c12": "山。後中初言我入涅槃受第一樂。牒前文中",
    "T37n1764_001:0636c13": "是故今者純受上樂。諸佛如是不應啼哭。結",
    "T37n1764_001:0636c14": "勸止悲。",
    "T37n1764_001:0636c15": "上來第一佛對純陀開真辨應。自下純陀對於",
    "T37n1764_001:0636c16": "文殊廣顯前真。又復前來佛對純陀。以理正",
    "T37n1764_001:0636c17": "教。生其常解。自下文殊反試純陀。堅其常解。",
    "T37n1764_001:0636c18": "然下純陀對於文殊。還顯向前兩段中真。先",
    "T37n1764_001:0636c19": "對後段。廣顯如來不滅之真。如來次後自當",
    "T37n1764_001:0636c20": "廣下。廣顯如來無待之真。乘言便故。從後向",
    "T37n1764_001:0636c21": "前次第顯之。初中有四。一純陀乘言啟請為",
    "T37n1764_001:0636c22": "由。二文殊反試。三純陀因試自申己解。四文",
    "T37n1764_001:0636c23": "殊述讚堅其常解。初中有三。第一純陀述佛前",
    "T37n1764_001:0636c24": "言彰己智微。不能思佛涅槃深義。故須佛住。",
    "T37n1764_001:0636c25": "二我今與下明己所解。高參上流。聞說堪受。",
    "T37n1764_001:0636c26": "敢留佛住。三譬如飢下請佛深憐必為己住。",
    "T37n1764_001:0636c27": "初中如是誠如聖教。總述佛語。依舊經本。向",
    "T37n1764_001:0636c28": "前偈中佛勸純陀。不應思量如來之義。故今",
    "T37n1764_001:0636c29": "述之我今智微。何能思量如來深義。別述佛",
    "T37n1764_001:0637a01": "言。以我智微。不能思量如來涅槃。故須佛住。",
    "T37n1764_001:0637a02": "第二請中。初法。次喻。後合。下結。法中明己",
    "T37n1764_001:0637a03": "內有常解。故與文殊法王子等。喻中幼年初",
    "T37n1764_001:0637a04": "出家者。習道未久名為幼年。常解始生名初",
    "T37n1764_001:0637a05": "出家。未有常行名未受具。解常處同名墮僧",
    "T37n1764_001:0637a06": "數。合中初言我亦如是。正合前喻。以佛菩薩",
    "T37n1764_001:0637a07": "神通力故得在如是菩薩數者。純陀明己在數",
    "T37n1764_001:0637a08": "所以。以現佛力過去菩薩教化之力。生我常",
    "T37n1764_001:0637a09": "解。故在如是大菩薩數。是故下結。是我有解。",
    "T37n1764_001:0637a10": "上同菩薩堪受法故。故請佛住。第三請中。如",
    "T37n1764_001:0637a11": "飢無吐。立喻請佛。佛常思化。如世飢人。願莫",
    "T37n1764_001:0637a12": "捨我。名不變吐。願使已下約喻求佛。願如飢",
    "T37n1764_001:0637a13": "人。莫捨我等入涅槃去。第二文殊反試之中。",
    "T37n1764_001:0637a14": "先呵。後教。初文殊告汝今不應發是言等。是",
    "T37n1764_001:0637a15": "呵詞也。明佛無常。是故不應。汝今觀下是教",
    "T37n1764_001:0637a16": "詞也。教觀如來有為無常。息其請意。汝今當",
    "T37n1764_001:0637a17": "觀諸行性相。正教起觀。小乘法中佛是有為。",
    "T37n1764_001:0637a18": "諸行所攝。若觀諸行性相無常。自然知佛終歸",
    "T37n1764_001:0637a19": "盡滅。不應請住。如是觀行具空三昧。舉益勸。",
    "T37n1764_001:0637a20": "由觀無常。知法無性。故具空定。欲求正法應",
    "T37n1764_001:0637a21": "如是學。結勸修習。欲求空法。應當如是。學觀",
    "T37n1764_001:0637a22": "有為性相無常。第三純陀顯己解中。初先受",
    "T37n1764_001:0637a23": "前文殊所教。以理觀佛。非是有為。短壽喻下",
    "T37n1764_001:0637a24": "以己所知。教呵文殊。前中初言夫如來者天",
    "T37n1764_001:0637a25": "上人中最尊最勝。直立道理。下約此理推驗",
    "T37n1764_001:0637a26": "如來。明非有為。於中初明同於有為非尊非",
    "T37n1764_001:0637a27": "勝。力士喻下明是尊勝。必破有為。前中有二。",
    "T37n1764_001:0637a28": "一正明如來是其有為非尊非勝。二復次文",
    "T37n1764_001:0637a29": "殊為如說下重審文殊。前中有四。初如是如",
    "T37n1764_001:0637b01": "來豈是行者。審定其言。二若是行下縱以示",
    "T37n1764_001:0637b02": "過。明同諸行。則有生滅流轉之過。三我聞下",
    "T37n1764_001:0637b03": "明有生滅流轉之過。便非尊勝。四是故下結",
    "T37n1764_001:0637b04": "呵文殊。就初段中。如是如來牒上之詞。所謂",
    "T37n1764_001:0637b05": "如是天上人中最勝如來。豈是行耶。審定其",
    "T37n1764_001:0637b06": "言。疑問不決故言豈耶。第二段中。若是行者",
    "T37n1764_001:0637b07": "牒其所立。下就顯過。於中初先就佛明過。一",
    "T37n1764_001:0637b08": "切行下類以顯之。前中初言為生滅法。法說",
    "T37n1764_001:0637b09": "明有生滅之過。譬如水泡速起速滅。喻說明",
    "T37n1764_001:0637b10": "有。生滅之過。往來流轉。法說明有流轉之過。",
    "T37n1764_001:0637b11": "猶如車輪。立喻彰過。下類顯中一切諸行亦",
    "T37n1764_001:0637b12": "如是者。生死諸行亦同有此二種過也。諸行",
    "T37n1764_001:0637b13": "例然。佛是有為。何獨不爾。第三段中。初就生",
    "T37n1764_001:0637b14": "滅。明佛不得為尊為勝。如聚落下就前流轉。",
    "T37n1764_001:0637b15": "明佛不得為尊為勝。前中我聞諸天極長。舉",
    "T37n1764_001:0637b16": "凡驗聖。亦得名為辨凡過聖。如四天王壽五",
    "T37n1764_001:0637b17": "百歲。乃至非想壽八萬劫。名為極長。云何世",
    "T37n1764_001:0637b18": "尊是天中天不滿百年。準凡責聖。亦得名為",
    "T37n1764_001:0637b19": "彰聖劣凡。世尊既是天中之天。壽應無量。云",
    "T37n1764_001:0637b20": "何命短不滿百年。不滿百故不得名為天中",
    "T37n1764_001:0637b21": "之天最尊最勝。下就流轉明非尊中。初先立",
    "T37n1764_001:0637b22": "喻。如聚落主。喻佛得為三千化主。勢力自在",
    "T37n1764_001:0637b23": "能制他者。喻佛自在能調眾生。其後貧賤人",
    "T37n1764_001:0637b24": "所輕者。喻佛流轉為人輕也。為他使者。反為",
    "T37n1764_001:0637b25": "他化。所以下釋。下合顯法。世尊亦爾。合聚落",
    "T37n1764_001:0637b26": "主勢力自在能制伏他。同於諸行。合其福盡。",
    "T37n1764_001:0637b27": "不得稱為天中之天。合其貧賤為人輕也。何",
    "T37n1764_001:0637b28": "以下釋。即是合上失勢力故。第四結中。是故",
    "T37n1764_001:0637b29": "文殊勿觀如來同諸行者。以同諸行。便有生",
    "T37n1764_001:0637c01": "滅流轉之過。不得名為天中天故。莫觀如來",
    "T37n1764_001:0637c02": "同有為行非尊非勝。自下第二重審文殊。文",
    "T37n1764_001:0637c03": "殊高人。喜有異見。故須審之。復次文殊為知",
    "T37n1764_001:0637c04": "而說不知而說。審定其言。為當知佛定是有",
    "T37n1764_001:0637c05": "為。說同諸行。為當不知闇心妄說。設使已下",
    "T37n1764_001:0637c06": "縱以示過。設知如來同於諸行。命報短促。不",
    "T37n1764_001:0637c07": "得名為天中之天。流轉不定。如聚落主。不得",
    "T37n1764_001:0637c08": "名為自在法王。上來明佛同於有為非尊非",
    "T37n1764_001:0637c09": "勝。自下第二明是尊勝必破有為。破離四魔",
    "T37n1764_001:0637c10": "有為生死。方得名為三界尊故。於中先喻。次",
    "T37n1764_001:0637c11": "合。後結。喻中有三。一佛破有為喻。二如是力",
    "T37n1764_001:0637c12": "士王所愛下世共尊敬喻。三所以下佛是無為",
    "T37n1764_001:0637c13": "喻。初中如王有力士者。眾生有其感聖之力。",
    "T37n1764_001:0637c14": "為佛隨從。故名為王。佛能摧破四魔強敵。名",
    "T37n1764_001:0637c15": "為力士。力當千者當敵四魔。更無降者魔不",
    "T37n1764_001:0637c16": "能伏。故稱當千。結佛力勝。第二段中。如是",
    "T37n1764_001:0637c17": "力士牒佛如來。王所愛念為世尊仰。偏賜爵",
    "T37n1764_001:0637c18": "等別加敬養。第三段中。所以得稱當千人者。",
    "T37n1764_001:0637c19": "問前起後。是人未必力敵千者。簡前起後未",
    "T37n1764_001:0637c20": "必專以破障之力。當敵千人種種伎能。能勝",
    "T37n1764_001:0637c21": "千者。具足種種無為功德。過千人也。故稱結",
    "T37n1764_001:0637c22": "之。如來下合。依前三段次第合之。合初段中。",
    "T37n1764_001:0637c23": "如來亦爾合前力士。降煩惱等合力當千。更",
    "T37n1764_001:0637c24": "無降者。降煩惱魔。斷生死因。降伏天魔。摧生",
    "T37n1764_001:0637c25": "死緣。降陰及死。離生死果。以降此四。故非有",
    "T37n1764_001:0637c26": "為。是故如來名三界尊。合第二段王所愛念偏",
    "T37n1764_001:0637c27": "賜爵祿。如彼已下舉喻以帖。偏帖初段。以是",
    "T37n1764_001:0637c28": "緣下合第三段。以是緣者牒前顯後。以佛破",
    "T37n1764_001:0637c29": "壞有為因緣。成就種種無為功德。成就種種",
    "T37n1764_001:0638a01": "無量真德。合上種種伎能勝千。故稱如來應",
    "T37n1764_001:0638a02": "正遍知。合前喻中故稱當千。文殊不應憶想",
    "T37n1764_001:0638a03": "如來同於諸行。總以結呵。上來純陀受文殊",
    "T37n1764_001:0638a04": "教。以理推驗。佛非有為。自下純陀以己所知。",
    "T37n1764_001:0638a05": "教呵文殊。於中先呵。貧女下教。呵中先喻。譬",
    "T37n1764_001:0638a06": "如巨富長者生子。喻凡感聖。感聖之人內有",
    "T37n1764_001:0638a07": "道機。名富長者。感聖出現名為生子。相師占",
    "T37n1764_001:0638a08": "之有短壽相。喻前文殊說佛有為。文殊相師",
    "T37n1764_001:0638a09": "觀佛名占。說佛今滅名短壽相。父母聞下喻",
    "T37n1764_001:0638a10": "世輕賤。父母聞等喻明感聖道機眾生聞短",
    "T37n1764_001:0638a11": "不愛。知佛不能常流法化。名為不任紹繼家",
    "T37n1764_001:0638a12": "嗣。由是不愛。觀同凡夫聲聞緣覺。名視如草。",
    "T37n1764_001:0638a13": "夫短壽下喻明其餘。無道眾生聞短不敬。次",
    "T37n1764_001:0638a14": "合顯法。若使如來同諸行者。合前生子有短",
    "T37n1764_001:0638a15": "壽相。亦復不為世間敬者。超合不為沙門等",
    "T37n1764_001:0638a16": "敬。如來所說不變真法亦無受者。却合父母",
    "T37n1764_001:0638a17": "不復愛等。以不愛故所說不受。是故文殊不",
    "T37n1764_001:0638a18": "應說下總以結呵。自下純陀以己所知反教",
    "T37n1764_001:0638a19": "文殊。於中兩喻。初貧女喻反教文殊。顯佛無",
    "T37n1764_001:0638a20": "為。後大人喻。反教文殊覆佛有為。前中先喻。",
    "T37n1764_001:0638a21": "次勸。後合。喻中六句。一處苦求善喻。二止他",
    "T37n1764_001:0638a22": "已下依教主解喻。三是客舍下教授令出喻。",
    "T37n1764_001:0638a23": "四其產未下懷解向果喻。五於其中路遇惡已",
    "T37n1764_001:0638a24": "下逢苦不退喻。六慈念已下賞解得果。喻初",
    "T37n1764_001:0638a25": "中貧女喻修行人無德稱貧。能生常解。故名",
    "T37n1764_001:0638a26": "為女。無境安心名無居家。離善知識名無救",
    "T37n1764_001:0638a27": "護。煩惱嬰纏名加病苦。無法充神名飢渴逼。",
    "T37n1764_001:0638a28": "訪友遊行。求法乞匃。第二句中止他客舍生",
    "T37n1764_001:0638a29": "一子者。名佛為他。大乘教法是佛攝人所安",
    "T37n1764_001:0638b01": "止處。名為客舍。依教曰止。起解名生。終能結",
    "T37n1764_001:0638b02": "繼故說為子。第三句中是客舍主驅逐去者。",
    "T37n1764_001:0638b03": "佛是舍主。教授向果名驅逐去。亦可教令捨",
    "T37n1764_001:0638b04": "詮求實。名驅逐去。第四句中其產未久携抱",
    "T37n1764_001:0638b05": "是兒至他國者。解生不遙名為未久。懷解在",
    "T37n1764_001:0638b06": "心名抱是兒。悕心向果名為欲至。無上菩提",
    "T37n1764_001:0638b07": "是佛住處。名為他國。第五句中於修行時。名",
    "T37n1764_001:0638b08": "為中路。觸對塵境名遇風雨。起惡招苦逼切",
    "T37n1764_001:0638b09": "自身。名寒苦至。加為惡友侵害善法。名為毒",
    "T37n1764_001:0638b10": "虫之所唼食。中逢小乘名經恒河。賞解求出",
    "T37n1764_001:0638b11": "名抱兒渡。小乘眾生共相逼勸。名水漂疾。守",
    "T37n1764_001:0638b12": "解不從名不放捨。乃至為彼小乘所殺。人喪",
    "T37n1764_001:0638b13": "道廢。是故名為母子俱沒。未必有此。蓋乃假",
    "T37n1764_001:0638b14": "設過分為言。縱使有此。亦須堅守。第六句中",
    "T37n1764_001:0638b15": "如是女人生梵天者。喻諸菩薩賞解功德終",
    "T37n1764_001:0638b16": "得菩提。上來立喻。下次教勸。於中有二。一勸",
    "T37n1764_001:0638b17": "愚人一切莫說。二若正見下勸其智者定說",
    "T37n1764_001:0638b18": "無為。前中文殊欲護正法勿說如來同於諸",
    "T37n1764_001:0638b19": "行。勸其莫說。良以愚人心未見法。言多謬失。",
    "T37n1764_001:0638b20": "是故勸其一切莫說。次教莫著。唯當自責我",
    "T37n1764_001:0638b21": "今愚痴。勸捨解心。如來正法不可思議。教生",
    "T37n1764_001:0638b22": "信心。是故已下結勸莫說。是如來法不可思",
    "T37n1764_001:0638b23": "故。不應定說有為無為。下勸智者定說無為。",
    "T37n1764_001:0638b24": "若正見者應說如來定是無為。以理正勸。何",
    "T37n1764_001:0638b25": "以下釋。先問。後解。由說無為。令人正解起修",
    "T37n1764_001:0638b26": "趣向。名生善法。不說有為令人捨謗不墮三",
    "T37n1764_001:0638b27": "惡。名生憐愍。下次合喻。前六句中。但合後",
    "T37n1764_001:0638b28": "二。如女在河愛念子等。牒前第五。護法菩薩",
    "T37n1764_001:0638b29": "亦應如是。寧捨身等。舉法以合。以說如來同",
    "T37n1764_001:0638c01": "無為下合第六句。於中有二。一明得果。二明",
    "T37n1764_001:0638c02": "其人得果自然。前得果中。初先正合。如彼女",
    "T37n1764_001:0638c03": "下舉喻以帖。何以下釋。云何護下顯護法相。",
    "T37n1764_001:0638c04": "謂說如來同於無為。所謂同於涅槃無為。亦",
    "T37n1764_001:0638c05": "得同於法性無為。下自然中。初先舉法。後以",
    "T37n1764_001:0638c06": "喻帖。文中可知。下教文殊覆有為中。初先立",
    "T37n1764_001:0638c07": "喻。次勸。後合。喻中有六。一行修中癈喻。二",
    "T37n1764_001:0638c08": "寄止下退住小乘喻。三臥寐下聞。說無常喻。",
    "T37n1764_001:0638c09": "四即時驚下懼說濫佛喻。五具慚愧下正言",
    "T37n1764_001:0638c10": "覆佛喻。六生忉利下覆佛得果喻。就初句中。",
    "T37n1764_001:0638c11": "起修長久名為遠行。行修中癈名為疲極。第",
    "T37n1764_001:0638c12": "二句中。止他舍者小乘之法。是小乘人所安",
    "T37n1764_001:0638c13": "止處。名為他舍。退住名止。暫停名奇。第三句",
    "T37n1764_001:0638c14": "中。大解未發名臥寐中。聞說無常燒諸世間。",
    "T37n1764_001:0638c15": "名室忽然大火卒起。權教忽施。所以言卒。第",
    "T37n1764_001:0638c16": "四句中覺知無常濫佛之過。名即驚悟。愁慮",
    "T37n1764_001:0638c17": "佛身為彼無常。權教所隱。名自思惟。我於今",
    "T37n1764_001:0638c18": "者定死不疑。此以自身喻於佛身。諸佛法身",
    "T37n1764_001:0638c19": "是己體故。第五句中。具慚愧故衣纏身者。佛",
    "T37n1764_001:0638c20": "現無常。似若身醜。恥佛無常名具慚愧。說佛",
    "T37n1764_001:0638c21": "真常隱佛無常。名衣纏身。護佛至死名即命",
    "T37n1764_001:0638c22": "終。第六句中。生忉利天。喻得三十二相之果。",
    "T37n1764_001:0638c23": "滿八十返作大梵王。喻得如來八十種好。滿",
    "T37n1764_001:0638c24": "百千世為輪王等。喻得十八不共法等無量",
    "T37n1764_001:0638c25": "功德。上來立喻。下次教勸。於中文有六句三",
    "T37n1764_001:0638c26": "對。一邪正相對。有慚愧者不應觀佛同於諸",
    "T37n1764_001:0638c27": "行。明正不應。外道邪見可說如來同於諸行。",
    "T37n1764_001:0638c28": "彰邪所應。二持犯相對。持戒比丘不應如是",
    "T37n1764_001:0638c29": "生有為想。明持不應。若言如來是有為下彰",
    "T37n1764_001:0639a01": "犯所為若言有為即是妄語。明有罪因。死入",
    "T37n1764_001:0639a02": "地獄彰有罪果。三心言相對。如來無為不應",
    "T37n1764_001:0639a03": "說言如來有為。勸捨邪言。汝從今日應捨無",
    "T37n1764_001:0639a04": "智求正智等。勸捨邪心。上來教勸。若能下合。",
    "T37n1764_001:0639a05": "前六句中但合第六。文相可知。上來第三純",
    "T37n1764_001:0639a06": "陀因試自顯己解。自下第四文殊述歎堅其",
    "T37n1764_001:0639a07": "常解。文殊歎言善哉善哉。是總歎也。下別歎",
    "T37n1764_001:0639a08": "之。別中初先約貧女喻反歎純陀。汝今已作",
    "T37n1764_001:0639a09": "長壽因緣。歎其所成。能知如來是常法等。歎",
    "T37n1764_001:0639a10": "其所解。是常總也。不變無為是其別也。離細",
    "T37n1764_001:0639a11": "生滅名不變易。離麁分段名曰無為。亦可如",
    "T37n1764_001:0639a12": "來真身無生。名曰無為。以無終滅。說為不變。",
    "T37n1764_001:0639a13": "下復約前火人之喻。反歎純陀。汝今如是善",
    "T37n1764_001:0639a14": "覆如來有為相等。歎其所說。於中先法。後以",
    "T37n1764_001:0639a15": "喻帖。以是善心生忉利下。歎其所得。於中先",
    "T37n1764_001:0639a16": "喻。汝亦下合。汝亦如是善覆有為。合前以是",
    "T37n1764_001:0639a17": "善心言也。必定當得三十二相合生忉利。八",
    "T37n1764_001:0639a18": "十種好合為梵王。十八不共無量壽命合為",
    "T37n1764_001:0639a19": "輪王。不在生死合不生惡。常受安樂合常受",
    "T37n1764_001:0639a20": "樂。上來四段合為第一顯佛無為。自下第二",
    "T37n1764_001:0639a21": "明佛無待。於中有四。一明如來身患已亡。二",
    "T37n1764_001:0639a22": "佛告已下如來述讚。三因前言重明如來心",
    "T37n1764_001:0639a23": "患已盡。四文殊言如是如是如汝說下文殊",
    "T37n1764_001:0639a24": "述讚。就初段中。文殊初先催供反試。純陀言",
    "T37n1764_001:0639a25": "下。純陀以理明佛無待。文殊催中。先止前言。",
    "T37n1764_001:0639a26": "下正催之。止前言中如來次後自當廣說。推",
    "T37n1764_001:0639a27": "說歸佛。佛哀歎下廣顯己常。名後自說。我與",
    "T37n1764_001:0639a28": "汝下自相抑止。我之與汝俱覆有為。息其論",
    "T37n1764_001:0639a29": "心。有為無為且共置者。止其論言。暫停非永。",
    "T37n1764_001:0639b01": "故言且置。下正催中句別有四。一催令速施。",
    "T37n1764_001:0639b02": "二如是施下歎勝勸為。何故此施偏得為最。",
    "T37n1764_001:0639b03": "解有三義。一因此施廣顯法化。故得為最。二",
    "T37n1764_001:0639b04": "佛食此已入大涅槃。所為事大故施為最。三",
    "T37n1764_001:0639b05": "如來垂滅。道眾斯集。供奉寬廣。故得為最。三",
    "T37n1764_001:0639b06": "若比丘下舉類顯勝。然此汎舉一切比丘比",
    "T37n1764_001:0639b07": "丘尼等。遠行疲極。隨時給施。具檀種子。類今",
    "T37n1764_001:0639b08": "亦然。不言此會。四若有最後施佛已下。舉滅",
    "T37n1764_001:0639b09": "重催。上來文殊催供反試。自下純陀明佛無",
    "T37n1764_001:0639b10": "待。施中四句。一呵文殊。汝今何故自貪此食",
    "T37n1764_001:0639b11": "令我時施。問曰。文殊為佛催供。純陀何故呵",
    "T37n1764_001:0639b12": "責文殊自貪此食。釋言。文殊為佛催供。元由",
    "T37n1764_001:0639b13": "自己須食心起。自己須食。謂佛亦然。純陀深",
    "T37n1764_001:0639b14": "測。就本以呵。故云何故自貪此食。又復文殊",
    "T37n1764_001:0639b15": "向前催供為佛及僧。文殊是僧。為己催食。是",
    "T37n1764_001:0639b16": "故呵之。汝今何故自貪此食。道其自貪明佛",
    "T37n1764_001:0639b17": "無待。二如來昔下正明無待。於中舉昔苦行",
    "T37n1764_001:0639b18": "以驗。三汝今實謂如來已下審定文殊。四我",
    "T37n1764_001:0639b19": "定知下申己所解。彰佛無待。第二如來讚純",
    "T37n1764_001:0639b20": "陀中。初對文殊印可純陀。文殊深智明練是",
    "T37n1764_001:0639b21": "非。對之述可。以顯純陀所言決定。善哉已下",
    "T37n1764_001:0639b22": "正對純陀而為述歎。純陀如學。人多不信故。",
    "T37n1764_001:0639b23": "佛述可令人歸信。汝成大智正是歎詞。善人",
    "T37n1764_001:0639b24": "已下顯大智相。入猶解也。謂解大乘經中深",
    "T37n1764_001:0639b25": "義。自下第三重明如來心患已盡。何因辨此。",
    "T37n1764_001:0639b26": "由向如來述可純陀。似有愛憎。故下遣之。於",
    "T37n1764_001:0639b27": "中有二。一明如來體無分別。二如國王下明",
    "T37n1764_001:0639b28": "佛出過分別境界。前中有四。一因文殊反試",
    "T37n1764_001:0639b29": "明佛無偏。二文殊言如來於汝及以我下。因",
    "T37n1764_001:0639c01": "文殊反試明佛無悅。三如來無有愛念想下",
    "T37n1764_001:0639c02": "顯前第二。四等視一切如羅睺下顯前第一。",
    "T37n1764_001:0639c03": "初中文殊先為反試。語純陀言汝謂如來是",
    "T37n1764_001:0639c04": "無為者。牒其上言。如來之身即是長壽。自述",
    "T37n1764_001:0639c05": "其語。若作是下明佛悅可。純陀答言非獨悅",
    "T37n1764_001:0639c06": "我亦悅一切。明佛無偏。第二段中。初文殊言",
    "T37n1764_001:0639c07": "如來於汝及我一切皆悉悅可。文殊反試。純",
    "T37n1764_001:0639c08": "陀答下明佛無悅。於中有四。一總呵文殊。汝",
    "T37n1764_001:0639c09": "不應言如來悅可。二夫悅可下明悅可過。過",
    "T37n1764_001:0639c10": "有四重。悅可一重。倒想兩重。生死三重。有為",
    "T37n1764_001:0639c11": "四重。三結呵文殊。句謂如來是其有為。據後",
    "T37n1764_001:0639c12": "以呵。四縱以示過。若言有為我與仁者俱行",
    "T37n1764_001:0639c13": "顛倒。言佛悅可即是有為。故是顛倒。自下第",
    "T37n1764_001:0639c14": "三明佛無愛。成前第二無悅可義。如來無有",
    "T37n1764_001:0639c15": "愛念之想。正明無愛。夫愛念下舉過彰離。先",
    "T37n1764_001:0639c16": "舉其過。夫愛念者總以標舉。如彼已下寄喻",
    "T37n1764_001:0639c17": "顯過。如世母牛愛念子故。雖復飢渴行求水",
    "T37n1764_001:0639c18": "草。若足不足。忽然還歸到其子所。喻明世人",
    "T37n1764_001:0639c19": "有愛念故。雖復行化饒益他人。若竟不竟。忽",
    "T37n1764_001:0639c20": "然放捨還益所親。佛無此念。對過彰離自下",
    "T37n1764_001:0639c21": "第四舉佛等慈。成上第一無偏之義。等視一",
    "T37n1764_001:0639c22": "切如羅睺羅。正明等慈。如是念者是佛境界。",
    "T37n1764_001:0639c23": "結德屬人。",
    "T37n1764_001:0639c24": "上來明佛體無分別。下明出過分別境界。於",
    "T37n1764_001:0639c25": "中兩喻。初喻明其近不及遠。亦得名為鈍不",
    "T37n1764_001:0639c26": "及利。後喻明其下不測上。前中先喻。譬如國",
    "T37n1764_001:0639c27": "王調御駕駟。喻佛勝出。久習勝慧名調駕駟。",
    "T37n1764_001:0639c28": "欲令驢及無有是處。喻己不及。下合可知。下",
    "T37n1764_001:0639c29": "不測中。先喻。後法。喻中偏明上能知下。如金",
    "T37n1764_001:0640a01": "翅鳥喻佛真身。昇虛空者喻佛真身。住法性",
    "T37n1764_001:0640a02": "空無量由旬。顯證深遠。此明證智。下觀海者",
    "T37n1764_001:0640a03": "喻佛教智。照知世間生死大海悉見水性魚鼈",
    "T37n1764_001:0640a04": "等者。喻見眾生愚智差別。及見己影。喻見自",
    "T37n1764_001:0640a05": "己應身隨世。法中偏明下不測上。文之左右。",
    "T37n1764_001:0640a06": "凡夫小智不能量者。明凡二乘不能知上。二",
    "T37n1764_001:0640a07": "乘之人名之小智。我與仁者亦復如是不能量",
    "T37n1764_001:0640a08": "者。明諸菩薩不能知上。純陀道己及與文殊。",
    "T37n1764_001:0640a09": "亦如向前凡夫小智不能量也。道己及與文",
    "T37n1764_001:0640a10": "殊不量。類諸菩薩一切皆爾。",
    "T37n1764_001:0640a11": "上來明佛心患已盡。自下第四文殊述讚。何",
    "T37n1764_001:0640a12": "故須然。文殊高人。言設非理。人多從受。故讚",
    "T37n1764_001:0640a13": "純陀令人歸信。如是如是印可其言。我於此",
    "T37n1764_001:0640a14": "下迴解歸己。彰己先解。成其說是。直欲試下",
    "T37n1764_001:0640a15": "拂會上言。自己久知。專為試彼。是故云直。試",
    "T37n1764_001:0640a16": "汝純陀同諸菩薩所解之事。故云試汝諸菩",
    "T37n1764_001:0640a17": "薩事。由前純陀自言己解。己與諸大菩薩齊",
    "T37n1764_001:0640a18": "等。故須試之。",
    "T37n1764_001:0640a19": "自下第三佛對純陀廣顯前應。問曰。直爾辨",
    "T37n1764_001:0640a20": "直便足。何勞說應。釋言。權隱導引化廢。故須",
    "T37n1764_001:0640a21": "辨應。其義何也。若不明佛應身有滅。無由使",
    "T37n1764_001:0640a22": "人厭捨有為。若不明佛應身受供。無由使人",
    "T37n1764_001:0640a23": "成就檀行。趣入無為。故須辨應。文中有四。初",
    "T37n1764_001:0640a24": "佛催供明佛有待。二爾時純陀聞佛語已舉聲",
    "T37n1764_001:0640a25": "啼下明應有為。三如來不欲久住已下。對前",
    "T37n1764_001:0640a26": "第二明應有滅。四我今受汝所獻供下。對上",
    "T37n1764_001:0640a27": "第一明應有受。問曰。何故有此四段。良以翻",
    "T37n1764_001:0640a28": "前成上故爾。四中前二翻上純陀所辨二真。",
    "T37n1764_001:0640a29": "後之兩段成前如來所顯二應。故有四段。是",
    "T37n1764_001:0640a30": "義云何。向前純陀初明如來真身無為。後顯",
    "T37n1764_001:0640b01": "如來真身無待。今乘言便。從後向前次第翻",
    "T37n1764_001:0640b02": "之。初段翻後真身無待明應有待。第二翻前",
    "T37n1764_001:0640b03": "真身無為明應有為。後之兩段成上如來所",
    "T37n1764_001:0640b04": "辨二應。如來向前初明如來應身有受。後明",
    "T37n1764_001:0640b05": "如來應身有滅。今乘言便。從後向前次第成",
    "T37n1764_001:0640b06": "之。第三成上應身有滅。第四成前應身有受。",
    "T37n1764_001:0640b07": "初中有二。一光照文殊身業催供。二言告純",
    "T37n1764_001:0640b08": "陀口業催供。前中有三。一光照文殊。何故須",
    "T37n1764_001:0640b09": "然。上來文中純陀辨真。文殊顯應。今欲述成",
    "T37n1764_001:0640b10": "文殊所顯。故光照之。又復文殊前已催供。如",
    "T37n1764_001:0640b11": "來今欲令其重催。是以光照。又佛大人望直",
    "T37n1764_001:0640b12": "發言自為催食。於化不便。故照文殊令其先",
    "T37n1764_001:0640b13": "催。然後助勸。第二文殊遇光知表。催令速施。",
    "T37n1764_001:0640b14": "遇斯光者身遇光也。知是事者內心知也。知",
    "T37n1764_001:0640b15": "佛滅事亦知放光為催供事。尋告已下口言",
    "T37n1764_001:0640b16": "催也。先辨光意。佛現是相。不久涅槃。次勸速",
    "T37n1764_001:0640b17": "施。下勸純陀令知光意。佛放是光為催汝供。",
    "T37n1764_001:0640b18": "非無因緣。三純陀聞已悲塞默然。佛口催中",
    "T37n1764_001:0640b19": "聖意慇懃。鄭重至三。上來第一明應有待。自",
    "T37n1764_001:0640b20": "下第二明應有為。於中純陀先請為由。後佛",
    "T37n1764_001:0640b21": "答之。請中有二。一聞如來正爾涅槃悲號啼",
    "T37n1764_001:0640b22": "哭。二復白眾下求眾共請。一人之感未若多",
    "T37n1764_001:0640b23": "人。故求眾請。答中還二。一對前悲哭。勸之",
    "T37n1764_001:0640b24": "莫啼。二當觀已下對前請住。勸觀五非。明應",
    "T37n1764_001:0640b25": "有為不可久住。初先勸觀空無我義。坏器已",
    "T37n1764_001:0640b26": "下勸觀無常。當觀諸行如雜毒食。勸觀其苦。",
    "T37n1764_001:0640b27": "有為多過勸觀不淨。三十六物集成己體。名",
    "T37n1764_001:0640b28": "多過患。自下第三明應有滅。文別有四。一純",
    "T37n1764_001:0640b29": "陀請。二如來答。三純陀領解。四如來述讚。初",
    "T37n1764_001:0640c01": "中有二。一對前如來莫啼之言。明佛不住悲",
    "T37n1764_001:0640c02": "啼難止。二唯願已下對上如來勸觀有為。請",
    "T37n1764_001:0640c03": "佛哀憐為我久住。請意如何。雖知如來自厭",
    "T37n1764_001:0640c04": "有為。願佛憐我。為我等故久住於世。又復我",
    "T37n1764_001:0640c05": "等有斯五過。未能捨離。願佛慈憐久住於世",
    "T37n1764_001:0640c06": "教我捨離。答中亦二。一對上後請。明為憐汝",
    "T37n1764_001:0640c07": "今入涅槃。二汝今觀下對上初請。明有為法",
    "T37n1764_001:0640c08": "不可久住。勸令止悲。前中四句。一呵其請詞。",
    "T37n1764_001:0640c09": "汝不應言憐我故住。二我以憐下顯己化意翻",
    "T37n1764_001:0640c10": "其請詞。我以憐汝。對前唯願憐愍我也。及一",
    "T37n1764_001:0640c11": "切者。對前及諸眾生言也。今入涅槃。翻前久",
    "T37n1764_001:0640c12": "住勿入言也。云何以憐今入涅槃。為令眾生",
    "T37n1764_001:0640c13": "同捨有為趣入無為。故曰憐愍。三何以下釋",
    "T37n1764_001:0640c14": "顯憐相。我以何故今入涅槃名為憐汝。諸佛",
    "T37n1764_001:0640c15": "法爾有為亦然。對問辨釋。諸佛為化。法爾盡",
    "T37n1764_001:0640c16": "滅。故云法爾。有為同佛。故名亦然。令諸眾生",
    "T37n1764_001:0640c17": "知佛法爾有為亦然。厭離有為。故名憐愍。此",
    "T37n1764_001:0640c18": "與向前諸佛境界皆悉無常。諸行亦然。其義",
    "T37n1764_001:0640c19": "相似。四是故下顯前有為亦然之相。有為無",
    "T37n1764_001:0640c20": "常。生已不住。明同如來有為無常。無常故苦",
    "T37n1764_001:0640c21": "寂滅樂者。明同如來滅已為樂。下對初請。勸",
    "T37n1764_001:0640c22": "止悲中。先對向前如來不欲久住之言。明有",
    "T37n1764_001:0640c23": "為法多過難住。是故已下。對上文中我當云",
    "T37n1764_001:0640c24": "何而不啼哭。結勸止悲。前中汝觀一切行雜",
    "T37n1764_001:0640c25": "勸其觀苦。諸法無我勸觀無我。無常不住勸",
    "T37n1764_001:0640c26": "觀無常。此身多有無量過患勸觀不淨。猶如",
    "T37n1764_001:0640c27": "水泡勸觀其空。是故汝今不應啼者。是有為",
    "T37n1764_001:0640c28": "法。具前諸過。不可住故。不應啼泣。第三純陀",
    "T37n1764_001:0640c29": "領解之中。如是如是誠如尊教。總述佛語。如",
    "T37n1764_001:0641a01": "佛所說一切皆是。故曰如是。下別對之。雖知",
    "T37n1764_001:0641a02": "如來方便涅槃。而我不能不懷苦惱。對佛後",
    "T37n1764_001:0641a03": "勸不應啼泣。顯悲難止。覆自思下對佛前答。",
    "T37n1764_001:0641a04": "明己歡喜。由佛示滅。知有為過。趣入無為。所",
    "T37n1764_001:0641a05": "以歡喜。第四如來述讚之中。初對向前。雖知",
    "T37n1764_001:0641a06": "如來方便涅槃而為讚歎。善哉歎詞。能知已",
    "T37n1764_001:0641a07": "下出其所歎。汝今已下對前不能不懷苦惱",
    "T37n1764_001:0641a08": "而為開解。於中有三。一明如來化必須滅。二",
    "T37n1764_001:0641a09": "不應思下明佛壽命長短難測不應愁惱。三",
    "T37n1764_001:0641a10": "一切法下明佛於有心不染著。令求捨離不",
    "T37n1764_001:0641a11": "應愁惱。初中先喻。如娑羅娑鳥喻佛應身。春",
    "T37n1764_001:0641a12": "陽月者是養子月。喻諸眾生道機熟時。皆共",
    "T37n1764_001:0641a13": "集彼阿耨池者。喻佛同歸盡滅大池。鳥入大",
    "T37n1764_001:0641a14": "池引子同入。佛入涅槃為引眾生趣入無為。",
    "T37n1764_001:0641a15": "下次合之。諸佛亦爾合娑羅娑鳥。皆至是處",
    "T37n1764_001:0641a16": "合春陽月。集阿耨池。所謂至於盡滅之處。第",
    "T37n1764_001:0641a17": "二句中不應思佛長壽短壽。以理誡勸長短",
    "T37n1764_001:0641a18": "難測。故不應思。第三句中一切諸法皆如幻",
    "T37n1764_001:0641a19": "者。明有虛妄。如來在中以方便力無所染著。",
    "T37n1764_001:0641a20": "明佛不染在而不著。故曰方便。何以下釋。諸",
    "T37n1764_001:0641a21": "佛於有法皆不染。故曰法爾。以不著故今入",
    "T37n1764_001:0641a22": "涅槃。不應愁惱。上來第三明應有滅。自下第",
    "T37n1764_001:0641a23": "四明應有受。於中有二。一佛許受供催令速",
    "T37n1764_001:0641a24": "施。二純陀奉命歸家辨供。前中復二。對上純",
    "T37n1764_001:0641a25": "陀自為之心許為受供。二汝若為生作福田",
    "T37n1764_001:0641a26": "下。對上純陀為他之心催令速施。前中我今",
    "T37n1764_001:0641a27": "受汝所獻。正許受供。為欲令汝渡生死者。明",
    "T37n1764_001:0641a28": "己受意。若諸人天於後供下歎益勸為。謂得",
    "T37n1764_001:0641a29": "如來不動果報。何以故下釋得所以。以我是",
    "T37n1764_001:0641b01": "生良福田故。供者皆得。對為他中。汝欲為生",
    "T37n1764_001:0641b02": "作福田者。舉其所求。速辨權施。就明純陀辦",
    "T37n1764_001:0641b03": "供之中。句別有三。初言為生得度脫故。低頭",
    "T37n1764_001:0641b04": "飲淚。強抑哀情。若不供佛求度生死。徒悲無",
    "T37n1764_001:0641b05": "益。故須強抑裁己哀情便淚不墮。名為飲淚。",
    "T37n1764_001:0641b06": "二白佛下領佛前勸。明己現在不能思量佛",
    "T37n1764_001:0641b07": "壽長短。於中先明當來能知。我等今下明現",
    "T37n1764_001:0641b08": "不知。此名如來應化示滅以為涅槃。真身當",
    "T37n1764_001:0641b09": "住為非涅槃。若我成佛堪為眾生作福田時。",
    "T37n1764_001:0641b10": "知佛化滅名知涅槃。知真常存名非涅槃。現",
    "T37n1764_001:0641b11": "在未知如來化滅。故言我等不能思量如來",
    "T37n1764_001:0641b12": "涅槃。亦不知佛真身常住。名非涅槃。三爾時",
    "T37n1764_001:0641b13": "下辭佛辨供。純陀獻供。須人教示。故與文殊",
    "T37n1764_001:0641b14": "相隨而去。",
    "T37n1764_001:0641b15": "上來第一對其影響明菩提報常。自下第二",
    "T37n1764_001:0641b16": "對其所為明涅槃法常。於中初先動地為由。",
    "T37n1764_001:0641b17": "時天龍下比丘哀請如來為說。前中有三。一正",
    "T37n1764_001:0641b18": "明地動。二動有二下汎明地動大小差別。三",
    "T37n1764_001:0641b19": "從兜率下明動所為。就初段中。其去未久明",
    "T37n1764_001:0641b20": "地動時。是時大地六種動者。正明地動。地動",
    "T37n1764_001:0641b21": "有六。如地經說。一動。二涌。三起。四振。五覺。",
    "T37n1764_001:0641b22": "六吼。乃至梵世明動分齊。第二段中先舉二",
    "T37n1764_001:0641b23": "數。次列兩名。或有地動是小動也。或大地動",
    "T37n1764_001:0641b24": "是大動也。依如地經動別有三。謂動遍動等",
    "T37n1764_001:0641b25": "遍。動也一處動者直名為動。前後次第周遍",
    "T37n1764_001:0641b26": "動者名為遍動。一時遍動名等遍動。今攝為",
    "T37n1764_001:0641b27": "二。初直動者名之為小。遍及等遍說之為大。",
    "T37n1764_001:0641b28": "下廣辨之。句別有五。第一就動以辨大小。動",
    "T37n1764_001:0641b29": "如車掉。第二就吼。地中出聲。三就振起。振則",
    "T37n1764_001:0641c01": "下去。起如麵起。第四就涌。涌如泉沸。第五就",
    "T37n1764_001:0641c02": "覺。令人覺知。文相可解。此集經者所分別耳。",
    "T37n1764_001:0641c03": "第三段中。初集經家汎明所為。如來八相成",
    "T37n1764_001:0641c04": "道之中。且就六相以明所為。一從兜率下閻",
    "T37n1764_001:0641c05": "浮時。二初生時。三出家時。四成佛時。五轉法",
    "T37n1764_001:0641c06": "時。六涅槃時。上生兜率及住胎中二時不論。",
    "T37n1764_001:0641c07": "今日已下地動聲中自辨所為。故下文言人",
    "T37n1764_001:0641c08": "非人等聞是語已身毛皆竪。自下第二比丘",
    "T37n1764_001:0641c09": "哀請佛為宣說。於此分中。義二文四。言義二",
    "T37n1764_001:0641c10": "者。一明如來三事涅槃。二時諸比丘聞佛世",
    "T37n1764_001:0641c11": "尊定涅槃下明四法實。義言文四者。一諸比",
    "T37n1764_001:0641c12": "丘等哀請為由。二佛告比丘莫如凡夫諸天",
    "T37n1764_001:0641c13": "人下。如來為說三事涅槃。三諸比丘聞佛世",
    "T37n1764_001:0641c14": "尊定涅槃下。比丘重復哀請為由。四佛告比",
    "T37n1764_001:0641c15": "丘諦聽已下。如來為說四法實義。第一段中。",
    "T37n1764_001:0641c16": "初明大眾覩相悲哀。先舉悲人。聞是語已悲",
    "T37n1764_001:0641c17": "哀所由。謂聞向前地動聲中。今日如來將入",
    "T37n1764_001:0641c18": "涅槃如是大動。身毛已下正明悲哀。先身後",
    "T37n1764_001:0641c19": "口。下請佛住。於中有二。一舉如來去住損益",
    "T37n1764_001:0641c20": "求請如來。二偈後長行舉聖去不應徵請如",
    "T37n1764_001:0641c21": "來。前中偈有十三行半。分之為二。初十一偈",
    "T37n1764_001:0641c22": "半明聖去有損。末後兩偈明聖住有益。損中",
    "T37n1764_001:0641c23": "有四。初四行半明己無救。次有四偈彰己無",
    "T37n1764_001:0641c24": "依。次有一偈舉聖去不還成前無救。下有二",
    "T37n1764_001:0641c25": "偈舉佛放捨成前無依。第一段中初有二偈",
    "T37n1764_001:0641c26": "明無救者。後兩偈半明無救損。無救者中。初",
    "T37n1764_001:0641c27": "有半偈自宣己心。次有半偈明無救者。後之",
    "T37n1764_001:0641c28": "一偈彰己悲苦。無救損中。初法。次喻。後合。",
    "T37n1764_001:0641c29": "下結。貧窮無救是法說也。貧無善財。惡無救",
    "T37n1764_001:0642a01": "護。猶如下喻。眾生下合。是故下結。其次四",
    "T37n1764_001:0642a02": "偈明無依中。初偈明無功德所依。先喻。後合。",
    "T37n1764_001:0642a03": "我等合人。失薩合前。國無君主及法味者。合",
    "T37n1764_001:0642a04": "前飢餓。第二一偈明己悲苦。先法。後喻。第三",
    "T37n1764_001:0642a05": "一偈無慧所依。大仙涅槃佛日墜地。無所依",
    "T37n1764_001:0642a06": "人。法水枯涸。無所依法。我等定死。明無依",
    "T37n1764_001:0642a07": "損。慧命不續故名定死。第四一偈明己悲苦。",
    "T37n1764_001:0642a08": "先法。後喻。其次一偈舉佛不還。成無救中。初",
    "T37n1764_001:0642a09": "之半偈舉佛不還。後之半偈彰己無救。其次",
    "T37n1764_001:0642a10": "兩偈舉佛放捨。成無依中。初有偈半明己悲",
    "T37n1764_001:0642a11": "苦。後之半偈怨佛放捨成已無依。上明去損。",
    "T37n1764_001:0642a12": "下彰住益。初一偈半明佛住世令人離苦。初",
    "T37n1764_001:0642a13": "偈立喻。後半合之。如來通光合前三句。能除",
    "T37n1764_001:0642a14": "我苦合後一句。下有半偈明能生善。先法。後",
    "T37n1764_001:0642a15": "喻。自下第二明去不應徵請如來。請別有五。",
    "T37n1764_001:0642a16": "兩義名之。一約所化以別五請。別之云何。一",
    "T37n1764_001:0642a17": "所化有本請。二所化堪受請。三所化未出請。",
    "T37n1764_001:0642a18": "四所化未齊請。五所化迷惑請。二就能化以",
    "T37n1764_001:0642a19": "別五請。別之云何。一明如來有始無終請。二",
    "T37n1764_001:0642a20": "有怖未除請。三所作未訖請。四所為未等請。",
    "T37n1764_001:0642a21": "五未同慈導請。第一請中。初喻。次合。唯願已",
    "T37n1764_001:0642a22": "下結請佛住。喻中如王喻佛如來。生育諸子",
    "T37n1764_001:0642a23": "喻諸比丘。從佛化起故言生育。道機不邪名",
    "T37n1764_001:0642a24": "貌端正。聖心慈憐名常愛念。勸教三學名教",
    "T37n1764_001:0642a25": "伎藝所習皆成名悉通利。此喻有始。下況無",
    "T37n1764_001:0642a26": "終。佛捨滅度令諸比丘為其變易生死所切。",
    "T37n1764_001:0642a27": "名為將付魁膾令殺。下次合之。我等今日為",
    "T37n1764_001:0642a28": "法王子合前王子。蒙佛教誨合教伎藝。已具",
    "T37n1764_001:0642a29": "正見合悉通利。亦可合前形貌端正。此合有",
    "T37n1764_001:0642b01": "始。下合無終。願莫放捨反合付殺。如其放捨",
    "T37n1764_001:0642b02": "順合付殺。結請可知。第二請中。初明如來有",
    "T37n1764_001:0642b03": "畏未除。若使已下請住除畏。前中先喻。有人",
    "T37n1764_001:0642b04": "喻佛。善學論者喻自知法。復於此論而生畏",
    "T37n1764_001:0642b05": "者。懼他不信。下次合之。如來亦爾合前有人。",
    "T37n1764_001:0642b06": "通達法者合學諸論。所謂通達大乘諸法。於",
    "T37n1764_001:0642b07": "法畏者合於此論而生怖畏。畏人不信墮於",
    "T37n1764_001:0642b08": "地獄。下請住中。若使如來久住於世說甘露",
    "T37n1764_001:0642b09": "味充足一切。請住說法。名大乘法以為甘露。",
    "T37n1764_001:0642b10": "如是眾生則不復畏墮地獄者。明說利益。謂",
    "T37n1764_001:0642b11": "於如是所化眾生。如來不復畏其不信墮於",
    "T37n1764_001:0642b12": "地獄。第三請中。先喻。後合。喻中如人初學作",
    "T37n1764_001:0642b13": "務為官所收閉囹圄者。喻佛化始隨物在。有",
    "T37n1764_001:0642b14": "有人喻佛。本在因時始習化人。名學作務。感",
    "T37n1764_001:0642b15": "聖之機名之為官。感佛在有名官所收。恒隨",
    "T37n1764_001:0642b16": "不捨名閉囹圄。古舊方獄名為囹圄。有人問",
    "T37n1764_001:0642b17": "下喻化未訖不得自安。有人問之汝受何事。",
    "T37n1764_001:0642b18": "假問起發。同行之流名為有人。問佛在於三",
    "T37n1764_001:0642b19": "有所以。名受何事。答曰我今受大苦者。假答",
    "T37n1764_001:0642b20": "顯德。為物辛勸名受大苦。若其脫下喻明化",
    "T37n1764_001:0642b21": "訖方得受樂。下次合之。世尊亦爾合有人也。",
    "T37n1764_001:0642b22": "為我等故修諸苦行。合初學作為官所收。我",
    "T37n1764_001:0642b23": "等今者未免生死云何如來得受樂者。合有",
    "T37n1764_001:0642b24": "人問汝受何事答言我今受大苦惱。我未出",
    "T37n1764_001:0642b25": "苦。佛今正應為我受苦。云何捨我自受安樂。",
    "T37n1764_001:0642b26": "若脫受樂。略而不合。第四請中文別有三。一",
    "T37n1764_001:0642b27": "明如來所為不等。二如來於法應無慳下以",
    "T37n1764_001:0642b28": "理責佛。三唯願下結請佛住。初中先喻。醫王",
    "T37n1764_001:0642b29": "喻佛善解方藥。喻佛能知大乘祕法。偏教子",
    "T37n1764_001:0642c01": "者喻教文殊。不教餘者。喻佛不教諸比丘等。",
    "T37n1764_001:0642c02": "下次合之。如來亦爾。合醫解藥。獨以祕藏偏",
    "T37n1764_001:0642c03": "教文殊。合以祕方偏教其子。遺棄我等合不",
    "T37n1764_001:0642c04": "教餘外受學者。第二責中。初明如來於法無",
    "T37n1764_001:0642c05": "慳責同世醫。後明如來於人無偏責同世醫。",
    "T37n1764_001:0642c06": "前中初言如來於法應無慳者。量聖異凡。以",
    "T37n1764_001:0642c07": "理測尋。未敢專決。是以言應。如彼醫王偏教",
    "T37n1764_001:0642c08": "子等。責聖同凡。後中初言彼醫所以不能普",
    "T37n1764_001:0642c09": "教。情存勝負。簡凡異聖。如來之心終無勝負。",
    "T37n1764_001:0642c10": "量聖異凡。何不見誨。責聖同凡。第三結請。文",
    "T37n1764_001:0642c11": "顯可知。第五請中。先喻。後合。喻中譬如老少",
    "T37n1764_001:0642c12": "病人。比丘喻己離善行險彰己迷惑。更有人",
    "T37n1764_001:0642c13": "等喻佛如來應見示導。異人喻佛。見之憐愍",
    "T37n1764_001:0642c14": "喻應憐已。即便示等喻應教已。合中初先合",
    "T37n1764_001:0642c15": "己迷惑。我亦如是是總合也。所謂下別。唯願",
    "T37n1764_001:0642c16": "已下約前異人請佛示導。唯願示我甘露正",
    "T37n1764_001:0642c17": "道。請佛說法。無上涅槃能除熱惱。故曰甘露。",
    "T37n1764_001:0642c18": "約喻名法說為正道。久住世等請佛不滅。然",
    "T37n1764_001:0642c19": "此二請。下佛對之有順有違。宜審記之。",
    "T37n1764_001:0642c20": "大般涅槃經義記卷第一(之下)",
    "T37n1764_001:0642c21": "應永三年十月日以勸修寺大經藏本誂弘",
    "T37n1764_001:0642c22": "清阿闍梨書寫了。",
    "T37n1764_001:0642c23": "　　　　　　　法印權大僧都　賢寶"
}