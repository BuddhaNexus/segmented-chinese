{
    "T09n0272_001:0317a02": "No. 272 [No. 271]",
    "T09n0272_001:0317a03": "大薩遮尼乾子所說經卷第一",
    "T09n0272_001:0317a05": "元魏天竺三藏菩提留支譯",
    "T09n0272_001:0317a06": "1 序品序品第一",
    "T09n0272_001:0317a07": "歸命大智海毘盧遮那佛外國本一切經首皆有此句。",
    "T09n0272_001:0317a08": "如是我聞：一時婆伽婆在欝闍延城，王名嚴",
    "T09n0272_001:0317a09": "熾，住王園中，其園所有殊勝莊嚴不可稱計，",
    "T09n0272_001:0317a10": "所謂：娑羅樹、多羅樹、多摩羅樹、迦尼迦羅",
    "T09n0272_001:0317a11": "樹、尼拘律樹、波羅叉樹、欝曇鉢華樹、婆師迦",
    "T09n0272_001:0317a12": "華樹、陀㝹尼迦華樹、阿提目多伽華樹、瞻蔔",
    "T09n0272_001:0317a13": "華樹、阿輸迦華樹、波吒羅華樹，如是無量百",
    "T09n0272_001:0317a14": "千眾妙樹林莊嚴。復有種種異相之水，所謂：",
    "T09n0272_001:0317a15": "泉水海水、直流水、曲流水、多羅迦水、池水、",
    "T09n0272_001:0317a16": "從上注下水、從下涌上水，如是無量百千妙",
    "T09n0272_001:0317a17": "相眾水莊嚴。復有種種眾妙雜華，所謂：優波",
    "T09n0272_001:0317a18": "羅華、鉢頭摩華、拘牟頭華、分陀利華、他羅",
    "T09n0272_001:0317a19": "華、摩訶他羅華、盧遮華、摩訶盧遮華，如是無",
    "T09n0272_001:0317a20": "量百千妙華以為莊嚴。復有種種妙音聲鳥，",
    "T09n0272_001:0317a21": "所謂：鵝鳥、崑崙遮鳥、拘只羅鳥、鉤那羅鳥、",
    "T09n0272_001:0317a22": "具多鳥、崛多鳥、鸚鵡鳥、鸜鵒鳥、耆婆耆婆",
    "T09n0272_001:0317a23": "鳥、迦陵頻伽鳥，有如是等無量百千眾妙聲",
    "T09n0272_001:0317a24": "鳥以為莊嚴。復有種種妙色眾蜂，飛在虛空，",
    "T09n0272_001:0317a25": "迭相連接，猶如羅網遍覆於上以為莊嚴。",
    "T09n0272_001:0317a26": "復有種種眾雜色草，柔軟香潔，無量百千",
    "T09n0272_001:0317a27": "異種文色莊嚴其地。如是眾妙莊嚴園中，與",
    "T09n0272_001:0317a28": "大比丘眾七十二百千萬等諸大眾俱，其名",
    "T09n0272_001:0317a29": "曰：慧命舍利弗、大目揵連、摩訶迦葉、阿㝹樓",
    "T09n0272_001:0317b01": "陀、須菩提、摩訶迦栴延、摩訶劫賓那、離波",
    "T09n0272_001:0317b02": "多、難陀、那提迦葉、伽耶迦葉、富樓那彌多羅",
    "T09n0272_001:0317b03": "尼子、憍範波提、般他迦、周羅般他迦、陀𩦠",
    "T09n0272_001:0317b04": "摩羅子、佉陀林純陀、摩訶拘絺羅、羅睺羅、",
    "T09n0272_001:0317b05": "慧命阿難等，七十二百千萬億諸大眾中而",
    "T09n0272_001:0317b06": "為上首。一切皆修如實法界境界諸行，一切",
    "T09n0272_001:0317b07": "皆入法界實性，一切皆得無障無礙虛空境",
    "T09n0272_001:0317b08": "界殊勝妙行，一切皆得無所著行，一切皆離",
    "T09n0272_001:0317b09": "煩惱諸垢一切結使，一切皆入如來法性光",
    "T09n0272_001:0317b10": "明照處，一切皆證同一法性平等大慧，一切",
    "T09n0272_001:0317b11": "皆得現諸如來一切智門，一切皆得常不休",
    "T09n0272_001:0317b12": "息大菩提道，一切皆得轉不退轉大菩提道，",
    "T09n0272_001:0317b13": "一切皆得證不退轉大菩提心，一切皆到第",
    "T09n0272_001:0317b14": "一彼岸般若智見，一切皆得究竟彼岸方便",
    "T09n0272_001:0317b15": "智慧。",
    "T09n0272_001:0317b16": "復有摩訶波闍波提比丘尼、耶輸陀羅比丘尼",
    "T09n0272_001:0317b17": "等八千比丘尼，於百千萬億比丘尼中而為",
    "T09n0272_001:0317b18": "上首。一切皆悉具足善集諸妙白法，一切善入",
    "T09n0272_001:0317b19": "一切智道，一切皆近一切智智，一切皆入無",
    "T09n0272_001:0317b20": "所有性，一切能觀諸法無相，一切善信法際",
    "T09n0272_001:0317b21": "無際，一切皆得無障解脫，一切皆得隨諸有",
    "T09n0272_001:0317b22": "緣，可化眾生示佛色身。諸菩薩摩訶薩七十",
    "T09n0272_001:0317b23": "二百千萬億諸大眾俱，其名曰：大速行菩薩、",
    "T09n0272_001:0317b24": "大速行住持菩薩、大奮迅菩薩、大奮迅王菩",
    "T09n0272_001:0317b25": "薩、大精進奮迅菩薩、大勇奮迅菩薩、現大勇",
    "T09n0272_001:0317b26": "勢奮迅菩薩、大力奮迅菩薩、大眾自在菩薩、",
    "T09n0272_001:0317b27": "大香象菩薩、大月菩薩、善月菩薩、月功德",
    "T09n0272_001:0317b28": "菩薩、寶月菩薩、月光普照菩薩、法無垢月菩",
    "T09n0272_001:0317b29": "薩、月普照菩薩、月名稱菩薩、放月光明菩薩、",
    "T09n0272_001:0317c01": "滿月菩薩、範聲菩薩、範自在吼聲菩薩、地",
    "T09n0272_001:0317c02": "吼聲菩薩、法界吼聲菩薩、驚怖一切魔宮吼",
    "T09n0272_001:0317c03": "聲菩薩、出法鼓聲菩薩、普識聲菩薩、無分別",
    "T09n0272_001:0317c04": "離分別聲菩薩、師子吼地勇聲菩薩、閉塞一",
    "T09n0272_001:0317c05": "切聲菩薩、普藏菩薩、功德藏菩薩、普照藏菩",
    "T09n0272_001:0317c06": "薩、寶藏菩薩、月藏菩薩、日藏菩薩、日光藏菩",
    "T09n0272_001:0317c07": "薩、波頭摩藏菩薩、福德藏菩薩、智勝藏菩",
    "T09n0272_001:0317c08": "薩、大慧菩薩、勝慧菩薩、名稱慧菩薩、快慧菩",
    "T09n0272_001:0317c09": "薩、上慧菩薩、增長慧菩薩、無邊慧菩薩、廣慧",
    "T09n0272_001:0317c10": "菩薩、佛慧菩薩、無盡慧菩薩、彌留山燈明菩",
    "T09n0272_001:0317c11": "薩、燃大燈明菩薩、法燈明菩薩、遍十方燈明",
    "T09n0272_001:0317c12": "菩薩、普照菩薩、普滅一切闇燈明菩薩、普照",
    "T09n0272_001:0317c13": "諸趣燈明菩薩、常放大光燈明菩薩、月光燈",
    "T09n0272_001:0317c14": "明菩薩、日光燈明菩薩、離惡道菩薩、降魔菩",
    "T09n0272_001:0317c15": "薩、大降魔菩薩、希生菩薩、難降菩薩、難量菩",
    "T09n0272_001:0317c16": "薩、難知智菩薩、竭惡道菩薩、大勢至菩薩、觀",
    "T09n0272_001:0317c17": "世自在菩薩、彌勒菩薩、文殊師利法王子菩",
    "T09n0272_001:0317c18": "薩等，七十二百千萬眾而為上首。如是諸菩",
    "T09n0272_001:0317c19": "薩摩訶薩等，一切皆得一生補處，一切皆",
    "T09n0272_001:0317c20": "得諸陀羅尼，一切皆得諸三昧海，一切皆得",
    "T09n0272_001:0317c21": "無邊樂說無礙辯才，一切皆得無畏說法，一",
    "T09n0272_001:0317c22": "切皆到第一彼岸功德叢林如意自在，一切",
    "T09n0272_001:0317c23": "皆得大神通道奮迅自在到諸佛國，一切皆",
    "T09n0272_001:0317c24": "得無礙自在身心解脫，一切皆得無障無礙",
    "T09n0272_001:0317c25": "畢竟知見，一切皆得普現佛身遊諸十方無",
    "T09n0272_001:0317c26": "佛國土，一切皆得如實正智轉大法輪無過",
    "T09n0272_001:0317c27": "無謬，一切皆得隨順十方堪聞眾生而為說",
    "T09n0272_001:0317c28": "法，一切皆得陀羅尼門說無非法，一切皆得",
    "T09n0272_001:0317c29": "無取無捨如實法界，一切皆得能說諸法空",
    "T09n0272_001:0318a01": "義無礙，一切皆能師子吼吼，一切皆能降伏",
    "T09n0272_001:0318a02": "外道，一切皆能摧魔怨敵，一切皆得菩薩神",
    "T09n0272_001:0318a03": "通諸勝妙行，一切皆得離諸怨憎，一切皆得",
    "T09n0272_001:0318a04": "地水火風平等大心，一切皆得入諸如來深",
    "T09n0272_001:0318a05": "密之處，一切皆得為諸眾生住持佛事，一",
    "T09n0272_001:0318a06": "切皆得諸佛如來所共讚歎稱譽隨喜說其勝",
    "T09n0272_001:0318a07": "行，一切皆能具足住持無邊際劫，一切皆能",
    "T09n0272_001:0318a08": "住持如來所說法輪，一切皆得放大法寶勝",
    "T09n0272_001:0318a09": "妙光明，一切皆得說不可盡勝行功德，一切",
    "T09n0272_001:0318a10": "皆得於諸世間具足自在，一切皆得具足成",
    "T09n0272_001:0318a11": "就過去諸願，一切皆得諸佛如來信行境界，",
    "T09n0272_001:0318a12": "一切皆得過去所修善行具足，一切皆得具",
    "T09n0272_001:0318a13": "足清淨佛無垢智，一切皆得常不休息勇猛",
    "T09n0272_001:0318a14": "精進供養一切諸佛如來，一切皆得勇猛發",
    "T09n0272_001:0318a15": "起畢定取於不退轉地，一切皆得大悲現前，",
    "T09n0272_001:0318a16": "一切皆得自性清淨深心解脫，一切皆得離",
    "T09n0272_001:0318a17": "諸疑悔戒取煩惱，一切皆得過去諸佛神力",
    "T09n0272_001:0318a18": "所加。",
    "T09n0272_001:0318a19": "復有無量諸優婆塞、諸優婆夷。復有三千大",
    "T09n0272_001:0318a20": "千世界具大威德、具大威德上下殊勝諸天",
    "T09n0272_001:0318a21": "天王、諸龍龍王、諸夜叉夜叉王、諸乾闥婆乾",
    "T09n0272_001:0318a22": "闥婆王、諸阿修羅阿修羅王、諸迦樓羅迦樓",
    "T09n0272_001:0318a23": "羅王、諸緊那羅緊那羅王、諸摩睺羅伽摩睺",
    "T09n0272_001:0318a24": "羅伽王、人及人王，彼時一切諸大眾等，各有",
    "T09n0272_001:0318a25": "百千萬億眷屬俱集會坐。",
    "T09n0272_001:0318a26": "爾時世尊為諸無量百千萬億諸大眾等恭",
    "T09n0272_001:0318a27": "敬圍繞，處在百千萬福莊嚴功德勝藏師子",
    "T09n0272_001:0318a28": "座上結加趺坐。如來妙色身光威德，其相",
    "T09n0272_001:0318a29": "殊特，照曜顯現，蓋諸一切天龍八部。譬如須",
    "T09n0272_001:0318b01": "彌山王涌出大海，威光殊勝，照曜顯現，蓋諸",
    "T09n0272_001:0318b02": "小山；如來世尊大須彌王處在百千萬福莊",
    "T09n0272_001:0318b03": "嚴師子妙座，威光殊特，照曜顯現，蓋諸大眾，",
    "T09n0272_001:0318b04": "亦復如是。譬如初月，光輪漸長至月滿足，其",
    "T09n0272_001:0318b05": "光殊勝，照曜顯現，映奪一切星宿諸光；如來、世",
    "T09n0272_001:0318b06": "尊處在百千萬福莊嚴師子妙座，威光殊特，",
    "T09n0272_001:0318b07": "照曜顯現，映諸一切天人大眾，亦復如是。譬",
    "T09n0272_001:0318b08": "如虛空清淨無垢，離諸一切雲翳塵染，其中",
    "T09n0272_001:0318b09": "日輪放大光明，其光殊勝，照曜顯現，映奪一",
    "T09n0272_001:0318b10": "切諸虫螢火所有光明皆悉不現；如來日輪",
    "T09n0272_001:0318b11": "處在百千萬福莊嚴師子妙座，威光殊特，照",
    "T09n0272_001:0318b12": "曜顯現，映蔽一切釋提桓因、諸梵天王、四天王",
    "T09n0272_001:0318b13": "等光明不現，亦復如是。譬如闇夜在大山頂",
    "T09n0272_001:0318b14": "然大火輪，光明殊勝，照曜顯現，一切皆見；如",
    "T09n0272_001:0318b15": "來山火處在百千萬福莊嚴師子妙座，光明",
    "T09n0272_001:0318b16": "殊特，照曜顯現，有緣皆見，亦復如是。譬如師",
    "T09n0272_001:0318b17": "子諸獸之王在於深山，威力殊勝，照曜顯現，",
    "T09n0272_001:0318b18": "降伏一切諸虫獸等；如來師子諸法之王處在",
    "T09n0272_001:0318b19": "百千萬福莊嚴師子妙座，威光殊特，照曜顯現，",
    "T09n0272_001:0318b20": "降伏一切外道、異見諸眾生等，亦復如是。譬",
    "T09n0272_001:0318b21": "如離垢八楞摩尼如意寶珠置在高幢，放大",
    "T09n0272_001:0318b22": "光明，隨眾生願，雨令滿足，其光殊勝，照曜顯",
    "T09n0272_001:0318b23": "現，遍照十方；如來摩尼處在百千萬福莊嚴",
    "T09n0272_001:0318b24": "師子妙座，大智慧明，威光殊特，照曜顯現，遍",
    "T09n0272_001:0318b25": "照十方，滿眾生願，亦復如是。譬如自在轉輪",
    "T09n0272_001:0318b26": "聖王威德殊勝，照曜顯現，悉能降伏遍四天",
    "T09n0272_001:0318b27": "下，一切無有能敵對者；如來世尊轉法輪王",
    "T09n0272_001:0318b28": "處在百千萬福莊嚴師子妙座，威光殊特，照",
    "T09n0272_001:0318b29": "曜顯現，降伏一切諸魔怨敵，亦復如是。譬如",
    "T09n0272_001:0318c01": "釋提桓因以帝釋寶摩尼瓔珞繫在頸上，處",
    "T09n0272_001:0318c02": "善法堂諸天眾中，威德殊勝，照曜顯現，降伏",
    "T09n0272_001:0318c03": "一切諸天大眾；如來帝釋處在百千萬福莊",
    "T09n0272_001:0318c04": "嚴師子妙座，威光殊特，照曜顯現，蓋諸天人，",
    "T09n0272_001:0318c05": "亦復如是。",
    "T09n0272_001:0318c06": "2 問疑品大薩遮尼乾子所說經問疑品第二",
    "T09n0272_001:0318c07": "爾時，聖者文殊師利法王子菩薩見諸無量",
    "T09n0272_001:0318c08": "大眾雲集，見佛、世尊現大勝妙希有之相，作",
    "T09n0272_001:0318c09": "是思惟：「今者世尊為何事故先現此相？我有",
    "T09n0272_001:0318c10": "疑事今應當問。何以故？如來、世尊處在百",
    "T09n0272_001:0318c11": "千萬福莊嚴師子妙座，威光殊特，照曜顯現，",
    "T09n0272_001:0318c12": "如是無量大眾集會，難可值遇。」作是念已，即",
    "T09n0272_001:0318c13": "從坐起，偏袒右肩，右膝著地，合掌向佛，即以",
    "T09n0272_001:0318c14": "偈頌讚歎如來而說偈言：",
    "T09n0272_001:0318c15": "「世尊十力雄，　　天人諸世間，",
    "T09n0272_001:0318c16": "三界無與等，　　何有能過者。",
    "T09n0272_001:0318c17": "譬如須彌王，　　出大海小山，",
    "T09n0272_001:0318c18": "深固不傾動，　　諸天蒙安隱；",
    "T09n0272_001:0318c19": "如來須彌王，　　過聖生死海，",
    "T09n0272_001:0318c20": "諸功德住持，　　安住不可動，",
    "T09n0272_001:0318c21": "功德須彌身，　　顯出諸世間，",
    "T09n0272_001:0318c22": "一切依如來，　　安隱住涅槃。",
    "T09n0272_001:0318c23": "譬如空無障，　　滿月獨明照，",
    "T09n0272_001:0318c24": "一切星宿光，　　隱沒不能現；",
    "T09n0272_001:0318c25": "如來十力淨，　　智慧月明朗，",
    "T09n0272_001:0318c26": "神通弟子眾，　　亦如星宿光。",
    "T09n0272_001:0318c27": "譬如日光輪，　　照曜諸世間，",
    "T09n0272_001:0318c28": "除滅一切闇，　　諸小光不現；",
    "T09n0272_001:0318c29": "如來智日輪，　　照除世間闇，",
    "T09n0272_001:0318c30": "諸梵王等光，　　隱沒不能現。",
    "T09n0272_001:0319a01": "譬如夜然火，　　置在高山頂，",
    "T09n0272_001:0319a02": "以體明淨故，　　十方闇皆見；",
    "T09n0272_001:0319a03": "如來大明火，　　智慧山高顯，",
    "T09n0272_001:0319a04": "照煩惱闇界，　　法性令開現。",
    "T09n0272_001:0319a05": "譬如師子王，　　雄猛蓋諸獸，",
    "T09n0272_001:0319a06": "不現威怒相，　　一切獸降伏；",
    "T09n0272_001:0319a07": "如來師子王，　　無畏力具足，",
    "T09n0272_001:0319a08": "慈心諸外道，　　自然皆降伏。",
    "T09n0272_001:0319a09": "譬如摩尼珠，　　放光照世間，",
    "T09n0272_001:0319a10": "隨諸眾生願，　　一切雨滿足；",
    "T09n0272_001:0319a11": "如來摩尼珠，　　智慧幢照遠，",
    "T09n0272_001:0319a12": "能雨大法雨，　　滿足眾生願。",
    "T09n0272_001:0319a13": "譬如轉輪王，　　具足七寶福，",
    "T09n0272_001:0319a14": "遊諸四天下，　　怨對生親友；",
    "T09n0272_001:0319a15": "如來轉輪王，　　具足十力寶，",
    "T09n0272_001:0319a16": "攝諸四魔眾，　　皆歸如來道。",
    "T09n0272_001:0319a17": "譬如帝釋王，　　三十三天主，",
    "T09n0272_001:0319a18": "布正善法堂，　　諸天歡喜受；",
    "T09n0272_001:0319a19": "如來天帝釋，　　三界大法王，",
    "T09n0272_001:0319a20": "慈心觀諸趣，　　坐涅槃法堂，",
    "T09n0272_001:0319a21": "興大慈悲雲，　　雨甘露法雨，",
    "T09n0272_001:0319a22": "天人歡喜受，　　修行無上道。」",
    "T09n0272_001:0319a23": "爾時聖者文殊師利法王子菩薩說諸偈頌讚",
    "T09n0272_001:0319a24": "歎佛已，合掌白佛言：「世尊！如來乃能為諸大",
    "T09n0272_001:0319a25": "眾說菩薩行方便境界奮迅法門，以聞此經，",
    "T09n0272_001:0319a26": "諸有信樂無上大乘善根眾生皆發阿耨多",
    "T09n0272_001:0319a27": "羅三藐三菩提心，及信小乘狹劣眾生亦發",
    "T09n0272_001:0319a28": "無上菩提之心，已發無上大心眾生而能增",
    "T09n0272_001:0319a29": "長菩提之念，諸狹劣行小見眾生能發大行，",
    "T09n0272_001:0319b01": "退道眾生而能進取大菩提道，以取菩提勝",
    "T09n0272_001:0319b02": "道眾生能入如來智慧莊嚴深密法中。」爾時",
    "T09n0272_001:0319b03": "世尊告文殊師利法王子菩薩言：「文殊師利！",
    "T09n0272_001:0319b04": "諸佛、如來、應、正遍知所有難信、難知、難覺、難",
    "T09n0272_001:0319b05": "識、難量、難入深密之法，一切天、人不知如來",
    "T09n0272_001:0319b06": "依何意說。文殊師利！如此甚深微妙之法，若",
    "T09n0272_001:0319b07": "有眾生行惡行者，不知此法、不識此法；諸破",
    "T09n0272_001:0319b08": "戒者，不知此法、不識此法；樂小行者，不信此",
    "T09n0272_001:0319b09": "法；破壞心者，不信此法；為惡知識所攝持者，",
    "T09n0272_001:0319b10": "不入此法；諸善知識所不攝者，不入此法；不",
    "T09n0272_001:0319b11": "為諸佛住持眾生，不聞此法——除諸如來加力",
    "T09n0272_001:0319b12": "持者，能聞此法、能信此法，無有是處。」爾時",
    "T09n0272_001:0319b13": "世尊重宣此義而說偈言：",
    "T09n0272_001:0319b14": "「美妙聲法子，　　能問我此事，",
    "T09n0272_001:0319b15": "汝今至心聽，　　我當為汝說。",
    "T09n0272_001:0319b16": "眾生無明覆，　　唯有信小心，",
    "T09n0272_001:0319b17": "聞此大乘法，　　不信故不說。",
    "T09n0272_001:0319b18": "若於無量世，　　過去諸佛所，",
    "T09n0272_001:0319b19": "修行諸善行，　　善根具成熟，",
    "T09n0272_001:0319b20": "如是諸眾生，　　常被如來加，",
    "T09n0272_001:0319b21": "聞說生歡喜，　　乃能諦信受。",
    "T09n0272_001:0319b22": "若為惡知識，　　毒蛇之所螫，",
    "T09n0272_001:0319b23": "離於善知識，　　不聞甘露法，",
    "T09n0272_001:0319b24": "於諸勝法中，　　起於放逸心，",
    "T09n0272_001:0319b25": "墮大邪見坑，　　聞說不生信。",
    "T09n0272_001:0319b26": "眾生心狹劣，　　不堪受大法，",
    "T09n0272_001:0319b27": "聞退生不信，　　起於誹謗心，",
    "T09n0272_001:0319b28": "長夜墮惡道，　　永不聞佛法，",
    "T09n0272_001:0319b29": "為彼起悲心，　　故我不速說。」",
    "T09n0272_001:0319c01": "爾時聖者文殊師利法王子菩薩白佛言：「世",
    "T09n0272_001:0319c02": "尊！此會大眾皆善清淨，善行諸行，善能供養",
    "T09n0272_001:0319c03": "諸佛、如來，善能將護諸善知識，善能修集清",
    "T09n0272_001:0319c04": "淨信眼，善入大智信諸境界，善具清淨深心、",
    "T09n0272_001:0319c05": "直心。此會大眾一切善能觀諸境界，能知此",
    "T09n0272_001:0319c06": "法、能識此法。善哉，世尊！唯願為我及時會大",
    "T09n0272_001:0319c07": "眾樂聞之心善說此法。」而說偈言：",
    "T09n0272_001:0319c08": "「此會諸眾生，　　已於無量劫，",
    "T09n0272_001:0319c09": "一切諸佛所，　　種善根滿足。",
    "T09n0272_001:0319c10": "如是眾生等，　　能入佛境界，",
    "T09n0272_001:0319c11": "為滿法器故，　　願佛今速說。",
    "T09n0272_001:0319c12": "一切皆瞻仰，　　天人師面門，",
    "T09n0272_001:0319c13": "恭敬合掌觀，　　渴仰目不捨。",
    "T09n0272_001:0319c14": "願世尊愍此，　　渴仰眾生心，",
    "T09n0272_001:0319c15": "雨大妙法雨，　　令生善法牙。",
    "T09n0272_001:0319c16": "我今請如來，　　無上大法王，",
    "T09n0272_001:0319c17": "願開甘露門，　　轉最勝法輪。",
    "T09n0272_001:0319c18": "是諸眾生等，　　若聞佛所說，",
    "T09n0272_001:0319c19": "能行無上道，　　究竟涅槃法。」",
    "T09n0272_001:0319c20": "3 一乘品之一大薩遮尼乾子所說經一乘品第三之一",
    "T09n0272_001:0319c21": "爾時聖者文殊師利法王子菩薩如是問已，",
    "T09n0272_001:0319c22": "佛告文殊師利：「善哉，善哉！法王子！善哉，文殊",
    "T09n0272_001:0319c23": "師利！汝今善能問於如來、應、正遍知菩薩所",
    "T09n0272_001:0319c24": "行甚深法門。何以故？文殊師利！汝見諸法實",
    "T09n0272_001:0319c25": "義現前無有疑惑，究竟到於智波羅蜜第",
    "T09n0272_001:0319c26": "一彼岸，為欲利益無量眾生，令入菩薩無上",
    "T09n0272_001:0319c27": "道故，問如是法。文殊師利！汝能復為未來眾",
    "T09n0272_001:0319c28": "生然大明燈滅諸闇故，問如是法。善哉，善哉！",
    "T09n0272_001:0319c29": "文殊師利！汝今諦聽，我當為汝說菩薩行方",
    "T09n0272_001:0320a01": "便境界奮迅法門。」文殊師利白佛言：「善哉，世",
    "T09n0272_001:0320a02": "尊！願樂欲聞。」時諸一切菩薩大眾一心同聲",
    "T09n0272_001:0320a03": "俱白佛言：「善哉，世尊！願樂欲聞。」",
    "T09n0272_001:0320a04": "爾時世尊欲說此法，告諸大眾：「諸善男子！若",
    "T09n0272_001:0320a05": "有善男子、善女人等，畢竟成就十二法者，乃",
    "T09n0272_001:0320a06": "能發於阿耨多羅三藐三菩提心。何等十二？",
    "T09n0272_001:0320a07": "一者、自性信大乘法，為離小乘狹劣心故，發",
    "T09n0272_001:0320a08": "菩提心；二者、自性成就大悲，為欲具足諸白",
    "T09n0272_001:0320a09": "法故，發菩提心；三者、直心本行堅固，為厭生",
    "T09n0272_001:0320a10": "死向彼岸故，發菩提心；四者、善集一切功德，",
    "T09n0272_001:0320a11": "為欲修滿諸願行故，發菩提心；五者、能善供",
    "T09n0272_001:0320a12": "養諸佛，為欲善起諸白法故，發菩提心；六者、",
    "T09n0272_001:0320a13": "身口意業清淨，為離一切諸惡行故，發菩提",
    "T09n0272_001:0320a14": "心；七者、遠離諸惡知識，為欲親近善知識故，",
    "T09n0272_001:0320a15": "發菩提心；八者、聞法如說修行，為不虛妄誑",
    "T09n0272_001:0320a16": "眾生故，發菩提心；九者、為欲利益一切，畜諸",
    "T09n0272_001:0320a17": "資生，不貪不慳故，發菩提心；十者、以得諸佛",
    "T09n0272_001:0320a18": "加護，為離一切諸魔加故，發菩提心；十一",
    "T09n0272_001:0320a19": "者、於諸眾生常起大悲，能捨內外一切諸物，",
    "T09n0272_001:0320a20": "為離慳嫉故，發菩提心；十二者、具法行力，為",
    "T09n0272_001:0320a21": "能成就諸功德故，發菩提心。善男子！是名十",
    "T09n0272_001:0320a22": "二妙法。若善男子、善女人成就此十二法者，",
    "T09n0272_001:0320a23": "乃能發於阿耨多羅三藐三菩提心。」「善男子！",
    "T09n0272_001:0320a24": "復有十二種勝法菩薩成就，名發阿耨多羅",
    "T09n0272_001:0320a25": "三藐三菩提心。何等十二？一者、安隱心——為與",
    "T09n0272_001:0320a26": "一切眾生樂故，發菩提心；二者、愍念心——他惡",
    "T09n0272_001:0320a27": "來加，能忍將護，不生異相故，發菩提心；三者、",
    "T09n0272_001:0320a28": "大悲心——為荷眾生大重擔故，發菩提心；四者、",
    "T09n0272_001:0320a29": "大慈心——為拔一切惡道苦故，發菩提心；五者、",
    "T09n0272_001:0320b01": "清淨心——能於餘乘不生願樂故，發菩提心；六",
    "T09n0272_001:0320b02": "者、無染心——為離一切煩惱濁故，發菩提心；七",
    "T09n0272_001:0320b03": "者、光明心——為求無上自性清淨光明照故，發",
    "T09n0272_001:0320b04": "菩提心；八者、幻心——能知諸法究竟無物故，發",
    "T09n0272_001:0320b05": "菩提心；九者、無物心——能知一切無所有故，發",
    "T09n0272_001:0320b06": "菩提心；十者、堅固心——於諸法中不可動故，發",
    "T09n0272_001:0320b07": "菩提心；十一者、不退心——能證諸法究竟盡故，",
    "T09n0272_001:0320b08": "發菩提心；十二者、度諸眾生不生厭心——如說",
    "T09n0272_001:0320b09": "修行故，發菩提心。」爾時世尊重說偈言：",
    "T09n0272_001:0320b10": "「諸善男子等，　　若有諸眾生，",
    "T09n0272_001:0320b11": "欲修諸白法，　　成就無垢法，",
    "T09n0272_001:0320b12": "能於怨親中，　　悲潤心平等，",
    "T09n0272_001:0320b13": "如是諸菩薩，　　名發菩提心。",
    "T09n0272_001:0320b14": "若有眾生等，　　已於無量劫，",
    "T09n0272_001:0320b15": "將護惡知識，　　供養善知識，",
    "T09n0272_001:0320b16": "護持菩提門，　　起諸大願行，",
    "T09n0272_001:0320b17": "如是諸菩薩，　　名發菩提心。",
    "T09n0272_001:0320b18": "若有諸眾生，　　憶念過去世，",
    "T09n0272_001:0320b19": "無量億劫事，　　堅固如山王，",
    "T09n0272_001:0320b20": "精進心無惓，　　常行不休息，",
    "T09n0272_001:0320b21": "如是諸菩薩，　　名發菩提心。",
    "T09n0272_001:0320b22": "若有眾生等，　　捨離諸惡法，",
    "T09n0272_001:0320b23": "具足悲愍心，　　安隱心成就，",
    "T09n0272_001:0320b24": "念示諸眾生，　　一切善業道，",
    "T09n0272_001:0320b25": "如是諸菩薩，　　名發菩提心。",
    "T09n0272_001:0320b26": "若有眾生等，　　見諸勝智者，",
    "T09n0272_001:0320b27": "念於大菩提，　　無上勝功德，",
    "T09n0272_001:0320b28": "欲於餘乘中，　　心淨無點穢，",
    "T09n0272_001:0320b29": "如是諸菩薩，　　名發菩提心。",
    "T09n0272_001:0320c01": "菩薩得淨心，　　離虛妄分別，",
    "T09n0272_001:0320c02": "觀世間涅槃，　　平等無差別，",
    "T09n0272_001:0320c03": "雖行化眾生，　　如見鏡中像，",
    "T09n0272_001:0320c04": "如是發心者，　　是實菩提心。",
    "T09n0272_001:0320c05": "已離煩惱過，　　一切諸塵勞，",
    "T09n0272_001:0320c06": "清淨如虛空，　　不為垢所染，",
    "T09n0272_001:0320c07": "諸相永寂滅，　　出離言語道，",
    "T09n0272_001:0320c08": "是名滿足修，　　清淨菩提心。",
    "T09n0272_001:0320c09": "如是諸菩薩，　　不久坐道場，",
    "T09n0272_001:0320c10": "得大陀羅尼，　　無上勝辯才，",
    "T09n0272_001:0320c11": "具足三十二，　　八十相好身，",
    "T09n0272_001:0320c12": "能住一切佛，　　本性功德中。",
    "T09n0272_001:0320c13": "「復次，文殊師利！菩薩摩訶薩能住如是勝功",
    "T09n0272_001:0320c14": "德中，有十二種布施妙行，能大利益，疾到菩",
    "T09n0272_001:0320c15": "提，菩薩應行檀波羅蜜。何等十二？一者、布施",
    "T09n0272_001:0320c16": "能速增長無上菩提功德利故，菩薩應行檀波",
    "T09n0272_001:0320c17": "羅蜜；二者、布施生處富足，手中常出無盡",
    "T09n0272_001:0320c18": "寶故，菩薩應行檀波羅蜜；三者、布施隨願",
    "T09n0272_001:0320c19": "得生釋梵天王、諸大家故，菩薩應行檀波羅",
    "T09n0272_001:0320c20": "蜜；四者、布施能離一切慳貪心過，棄捨諸",
    "T09n0272_001:0320c21": "有不生願樂故，菩薩應行檀波羅蜜；五者、",
    "T09n0272_001:0320c22": "布施能捨世間貪染縛故，菩薩應行檀波",
    "T09n0272_001:0320c23": "羅蜜；六者、布施出餓鬼門、離諸惡趣故，菩薩",
    "T09n0272_001:0320c24": "應行檀波羅蜜；七者、布施離諸世間多人共",
    "T09n0272_001:0320c25": "物，能得菩提不共物故，菩薩應行檀波羅蜜；",
    "T09n0272_001:0320c26": "八者、布施能稱眾生歡喜心故，菩薩應行檀",
    "T09n0272_001:0320c27": "波羅蜜；九者、布施能捨內外、行佛行故，菩薩",
    "T09n0272_001:0320c28": "應行檀波羅蜜；十者、布施於諸一切所愛事",
    "T09n0272_001:0320c29": "中，能離縛著垢害心故，菩薩應行檀波羅蜜；",
    "T09n0272_001:0321a01": "十一者、布施行能滿足無上檀波羅蜜故，菩",
    "T09n0272_001:0321a02": "薩應行檀波羅蜜；十二者、布施行能隨如來",
    "T09n0272_001:0321a03": "教、所願成就故，菩薩應行檀波羅蜜。善男子！",
    "T09n0272_001:0321a04": "是名菩薩摩訶薩十二種修行檀波羅蜜得大",
    "T09n0272_001:0321a05": "利益，迴向阿耨多羅三藐三菩提。」爾時世尊",
    "T09n0272_001:0321a06": "即以偈頌讚歎檀波羅蜜，重說偈言：",
    "T09n0272_001:0321a07": "「欲求無上道，　　修行諸功德，",
    "T09n0272_001:0321a08": "破於慳貪心，　　布施最第一。",
    "T09n0272_001:0321a09": "佛子行捨心，　　見來乞求者，",
    "T09n0272_001:0321a10": "能生歡喜心，　　一切無悋惜。",
    "T09n0272_001:0321a11": "國城及妻子，　　乃至天王位，",
    "T09n0272_001:0321a12": "身肉及手足，　　頭目諸膸腦，",
    "T09n0272_001:0321a13": "清淨無垢眼，　　施已心歡喜，",
    "T09n0272_001:0321a14": "如是行捨心，　　名檀波羅蜜。",
    "T09n0272_001:0321a15": "一切諸如來，　　滿足諸功德，",
    "T09n0272_001:0321a16": "具勝涅槃道，　　皆由布施故。",
    "T09n0272_001:0321a17": "是故諸佛子，　　欲求無上道，",
    "T09n0272_001:0321a18": "常當修捨心，　　行檀波羅蜜。",
    "T09n0272_001:0321a19": "施能得菩提，　　不住於世間，",
    "T09n0272_001:0321a20": "是故諸菩薩，　　常當行捨心。",
    "T09n0272_001:0321a21": "施能斷貧窮，　　富足七淨財，",
    "T09n0272_001:0321a22": "慳嫉妬心盡，　　清淨佛菩提。",
    "T09n0272_001:0321a23": "布施能滿足，　　成就十自在，",
    "T09n0272_001:0321a24": "是故諸如來，　　讚歎行施福。",
    "T09n0272_001:0321a25": "菩薩見是利，　　為成波羅蜜，",
    "T09n0272_001:0321a26": "是故修捨心，　　常施一切物。",
    "T09n0272_001:0321a27": "「善男子！菩薩復有十二種持戒得大利益，菩",
    "T09n0272_001:0321a28": "薩應行尸波羅蜜。何等十二？一者、持戒能攝",
    "T09n0272_001:0321a29": "一切諸善根故，菩薩應行尸波羅蜜；二者、持",
    "T09n0272_001:0321b01": "戒入菩薩道故，菩薩應行尸波羅蜜；三者、持",
    "T09n0272_001:0321b02": "戒解脫一切煩惱縛故，菩薩應行尸波羅蜜；",
    "T09n0272_001:0321b03": "四者、持戒能過一切諸惡道故，菩薩應行尸",
    "T09n0272_001:0321b04": "波羅蜜；五者、持戒能拔惡道苦眾生故，菩薩",
    "T09n0272_001:0321b05": "應行尸波羅蜜；六者、持戒身口意業不為諸",
    "T09n0272_001:0321b06": "佛如來訶故，菩薩應行尸波羅蜜；七者、持",
    "T09n0272_001:0321b07": "戒諸佛如來常讚歎故，菩薩應行尸波羅蜜；",
    "T09n0272_001:0321b08": "八者、持戒能入諸有不放逸故，菩薩應行尸",
    "T09n0272_001:0321b09": "波羅蜜；九者、持戒即施眾生無怖畏故，菩",
    "T09n0272_001:0321b10": "薩應行尸波羅蜜；十者、持戒成就身口意業",
    "T09n0272_001:0321b11": "善故，菩薩應行尸波羅蜜；十一者、持戒能",
    "T09n0272_001:0321b12": "得於諸法中隨順自在故，菩薩應行尸波羅",
    "T09n0272_001:0321b13": "蜜；十二者、持戒成就第一彼岸功德波羅蜜",
    "T09n0272_001:0321b14": "業故，菩薩應行尸波羅蜜。善男子！是名菩薩",
    "T09n0272_001:0321b15": "摩訶薩十二種修行尸波羅蜜，得大利益，迴",
    "T09n0272_001:0321b16": "向阿耨多羅三藐三菩提。」爾時世尊即以偈",
    "T09n0272_001:0321b17": "頌讚歎尸波羅蜜，重說偈言：",
    "T09n0272_001:0321b18": "「欲離諸生死，　　安隱到涅槃，",
    "T09n0272_001:0321b19": "一切如來說，　　持戒最第一。",
    "T09n0272_001:0321b20": "戒如清涼池，　　能生諸善花，",
    "T09n0272_001:0321b21": "亦如猛熾火，　　能燒諸惡草。",
    "T09n0272_001:0321b22": "戒善持行者，　　如鳥飛虛空，",
    "T09n0272_001:0321b23": "不懼墮生死，　　諸趣惡道中。",
    "T09n0272_001:0321b24": "惡道大毒龍，　　無明諸羅剎，",
    "T09n0272_001:0321b25": "見持淨戒者，　　恭敬捨害心。",
    "T09n0272_001:0321b26": "一切諸如來，　　安隱住涅槃，",
    "T09n0272_001:0321b27": "斷諸惡趣道，　　皆由持戒故。",
    "T09n0272_001:0321b28": "是故諸佛子，　　欲求無上道，",
    "T09n0272_001:0321b29": "堅固諸善本，　　持戒波羅蜜。",
    "T09n0272_001:0321c01": "菩薩應思惟，　　善住戒品中，",
    "T09n0272_001:0321c02": "解脫煩惱縛，　　閉諸惡趣門。",
    "T09n0272_001:0321c03": "若欲持淨戒，　　應當如犛牛，",
    "T09n0272_001:0321c04": "為護一毛故，　　守死不惜命。",
    "T09n0272_001:0321c05": "如是護諸業，　　是名持戒人，",
    "T09n0272_001:0321c06": "如來常讚歎，　　所求皆成就。",
    "T09n0272_001:0321c07": "能持淨戒者，　　有如是功德，",
    "T09n0272_001:0321c08": "是故諸菩薩，　　常當持淨戒。",
    "T09n0272_001:0321c09": "身口意業淨，　　諸惡皆不行，",
    "T09n0272_001:0321c10": "是能到菩提，　　一切智現前。",
    "T09n0272_001:0321c11": "持戒不放逸，　　諸善皆堅固，",
    "T09n0272_001:0321c12": "法中得自在，　　能淨諸佛戒。",
    "T09n0272_001:0321c13": "菩薩持淨戒，　　視物無怨親，",
    "T09n0272_001:0321c14": "等心諸群生，　　見者無怖心。",
    "T09n0272_001:0321c15": "我住於彼處，　　常修不放逸，",
    "T09n0272_001:0321c16": "是故今得離，　　一切諸惡趣。",
    "T09n0272_001:0321c17": "到第一彼岸，　　如實功德地，",
    "T09n0272_001:0321c18": "是故諸菩薩，　　常當持淨戒。",
    "T09n0272_001:0321c19": "菩薩若欲求，　　菩提佛功德，",
    "T09n0272_001:0321c20": "持戒如犛牛，　　常念不放逸。",
    "T09n0272_001:0321c21": "如是諸菩薩，　　是名為智者，",
    "T09n0272_001:0321c22": "能速到彼岸，　　住佛果菩提。",
    "T09n0272_001:0321c23": "「善男子！菩薩如是修行諸法已，復有十三種",
    "T09n0272_001:0321c24": "觀修行羼提波羅蜜得大利益，菩薩應行忍波",
    "T09n0272_001:0321c25": "羅蜜。何等十三？一者、忍行堪忍諸惱，能證一",
    "T09n0272_001:0321c26": "切諸法空故，菩薩應行忍波羅蜜；二者、忍行",
    "T09n0272_001:0321c27": "不見有我為他害故，菩薩應行忍波羅蜜；三",
    "T09n0272_001:0321c28": "者、忍行不見眾生有怨親故，菩薩應行忍波",
    "T09n0272_001:0321c29": "羅蜜；四者、忍行不見自他身可損故，菩薩應",
    "T09n0272_001:0322a01": "行忍波羅蜜；五者、忍行聞毀讚歎心常不動",
    "T09n0272_001:0322a02": "故，菩薩應行忍波羅蜜；六者、忍行能斷煩",
    "T09n0272_001:0322a03": "惱諸結使故，菩薩應行忍波羅蜜；七者、忍行",
    "T09n0272_001:0322a04": "能斷瞋恨諸結使故，菩薩應行忍波羅蜜；八",
    "T09n0272_001:0322a05": "者、忍行能成三十二相、八十種好故，菩薩應",
    "T09n0272_001:0322a06": "行忍波羅蜜；九者、忍行能離惡道生梵天故，",
    "T09n0272_001:0322a07": "菩薩應行忍波羅蜜；十者、忍行能過一切損",
    "T09n0272_001:0322a08": "害境界故，菩薩應行忍波羅蜜；十一者、忍行",
    "T09n0272_001:0322a09": "能得盡智、無生智故，菩薩應行忍波羅蜜；十",
    "T09n0272_001:0322a10": "二者、忍行能降一切惡魔諸境界故，菩薩應",
    "T09n0272_001:0322a11": "行忍波羅蜜；十三者、忍行能見如來無量功",
    "T09n0272_001:0322a12": "德莊嚴身故，菩薩應行忍波羅蜜。善男子！是",
    "T09n0272_001:0322a13": "名菩薩十三種觀修羼提波羅蜜得大利益，",
    "T09n0272_001:0322a14": "迴向阿耨多羅三藐三菩提。」爾時世尊即以",
    "T09n0272_001:0322a15": "偈頌讚歎忍辱波羅蜜，重說偈言：",
    "T09n0272_001:0322a16": "「若欲為眾生，　　作諸歸依處，",
    "T09n0272_001:0322a17": "令生無畏心，　　忍辱最第一。",
    "T09n0272_001:0322a18": "能行忍辱者，　　見者皆歡喜，",
    "T09n0272_001:0322a19": "怨家捨毒心，　　皆生親友想。",
    "T09n0272_001:0322a20": "一切諸如來，　　成就平等心，",
    "T09n0272_001:0322a21": "眾生所歸依，　　皆由行忍故。",
    "T09n0272_001:0322a22": "是故諸佛子，　　欲求無上道，",
    "T09n0272_001:0322a23": "為物作依止，　　當堅固忍辱。",
    "T09n0272_001:0322a24": "菩薩若欲住，　　一切佛菩提，",
    "T09n0272_001:0322a25": "當觀諸法空，　　眾生不可得，",
    "T09n0272_001:0322a26": "如是行忍行，　　能具佛功德，",
    "T09n0272_001:0322a27": "是故諸菩薩，　　常應修忍辱。",
    "T09n0272_001:0322a28": "菩薩若修忍，　　當遠離二邊，",
    "T09n0272_001:0322a29": "不見自他身，　　能有損益者。",
    "T09n0272_001:0322b01": "如來大慈悲，　　讚歎如是觀，",
    "T09n0272_001:0322b02": "是故諸菩薩，　　常應修忍辱。",
    "T09n0272_001:0322b03": "若欲得盡智，　　滅諸使煩惱，",
    "T09n0272_001:0322b04": "不怯弱修忍，　　常無分別心，",
    "T09n0272_001:0322b05": "如是觀諸法，　　成忍波羅蜜，",
    "T09n0272_001:0322b06": "是故諸菩薩，　　常應修忍辱。",
    "T09n0272_001:0322b07": "菩薩欲莊嚴，　　如來相好身，",
    "T09n0272_001:0322b08": "復生梵世界，　　出離諸魔道，",
    "T09n0272_001:0322b09": "樂行忍辱行，　　一切皆成就，",
    "T09n0272_001:0322b10": "是故諸菩薩，　　應堅固忍辱。",
    "T09n0272_001:0322b11": "忍辱力最上，　　諸行無過者，",
    "T09n0272_001:0322b12": "一切諸功德，　　住在忍行中。",
    "T09n0272_001:0322b13": "四魔力難敵，　　忍力能除滅，",
    "T09n0272_001:0322b14": "是故諸菩薩，　　常應修忍辱。",
    "T09n0272_001:0322b15": "大薩遮尼乾子所說經卷第一"
}