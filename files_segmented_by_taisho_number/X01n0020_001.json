{
    "X01n0020_001:0404a03": "佛說地藏菩薩發心因緣十王經",
    "X01n0020_001:0404a05": "成都麻大聖慈恩寺沙門　藏川　述",
    "X01n0020_001:0404a06": "如是我聞一時佛在鳩尸那城跋提河邊沙羅雙樹",
    "X01n0020_001:0404a07": "入涅槃處諸大聲聞前後圍遶無量菩薩皆悉集會",
    "X01n0020_001:0404a08": "天人大會五十二類皆來雲集前分之後遺教之前。",
    "X01n0020_001:0404a09": "爾時世尊放大光明照閻魔國嘿然而住時閻魔王",
    "X01n0020_001:0404a10": "十大王眾獄司侯官司命令神司錄記神閻魔使者",
    "X01n0020_001:0404a11": "羅剎婆無量異類無數鬼神部類從屬忽然涌出恭",
    "X01n0020_001:0404a12": "敬供養合掌向佛爾時世尊還內光明告閻魔法王",
    "X01n0020_001:0404a13": "言是娑婆國一切眾生根鈍障重不孝父母不信因",
    "X01n0020_001:0404a14": "果以心為師造作五逆四重十惡皆悉墮在閻魔地",
    "X01n0020_001:0404a15": "獄冥途中間都不覺知非我世尊誰人起慈孔雀等",
    "X01n0020_001:0404a16": "經與百年壽雖然終盡人間八苦猶如深樂冥塗受",
    "X01n0020_001:0404a17": "苦極苦中苦我今略說。",
    "X01n0020_001:0404a18": "爾時閻魔法王及諸王等從座而起合掌向佛而白",
    "X01n0020_001:0404a19": "佛言世尊善哉善哉釋迦牟尼法王能以平等大慈",
    "X01n0020_001:0404a20": "大悲為我等說照三塗闇。",
    "X01n0020_001:0404a21": "爾時世尊告閻魔王及秦廣王等言一切眾生各有",
    "X01n0020_001:0404a22": "六識八識九識義如前說今此經中唯有二說魂識",
    "X01n0020_001:0404a23": "說三魄識說七三種魂識一名胎光業魂神識二名",
    "X01n0020_001:0404a24": "幽精轉魂神識三名相靈現魂神識於阿賴耶識開",
    "X01n0020_001:0404b01": "為三魂心性心相如水中波不二而二性者三身法",
    "X01n0020_001:0404b02": "報應性本覺如來無一眾生而不具足三身如來依",
    "X01n0020_001:0404b03": "我此覺智覺樹成道依我此理雙樹示滅相者三魂",
    "X01n0020_001:0404b04": "隨善惡業流轉生死受苦受樂無有間斷依造惡業",
    "X01n0020_001:0404b05": "受三塗苦如今眾生依我修善令得佛道一切眾生",
    "X01n0020_001:0404b06": "亦復如是七種魄識一名雀陰魄神識二名天賊魄",
    "X01n0020_001:0404b07": "神識三名非毒魄神識四名尸垢魄神識五名臭肺",
    "X01n0020_001:0404b08": "魄神識六名除穢魄神識七名伏尸魄神識於七轉",
    "X01n0020_001:0404b09": "識分別性相准魂可知一切眾生臨命終時閻魔法",
    "X01n0020_001:0404b10": "王遣閻魔卛一名奪魂鬼二名奪精鬼三名縛魄鬼",
    "X01n0020_001:0404b11": "即縛三魂至門關樹下樹有荊棘宛如鋒刃二鳥栖",
    "X01n0020_001:0404b12": "掌一名無常鳥二名跋目鳥我汝舊里化成[監*鳥]鷜示",
    "X01n0020_001:0404b13": "怪語鳴別都頓宜壽(此鳥近吳語云析家命鳴)我汝舊里化成烏",
    "X01n0020_001:0404b14": "鳥示怪語鳴阿和薩加(此鳥遠吳語病來將命盡)爾時知否亡人",
    "X01n0020_001:0404b15": "答曰都不覺知爾時二鳥忿怒熾盛呵亡人曰汝在",
    "X01n0020_001:0404b16": "人間不恐罪業我為懲惡心不飲歠腦汝在人間不",
    "X01n0020_001:0404b17": "恐罪業我為懲惡心不食拔汝眼然通樹門閻魔王",
    "X01n0020_001:0404b18": "國塊死天山南門亡人重過兩莖相逼破[勝力+天]割[虎儿+肉]析",
    "X01n0020_001:0404b19": "骨漏髓死天重死故言死天從此亡人向入死山險",
    "X01n0020_001:0404b20": "坂尋杖路石願鞋然即男女於葬送具三尺杖頭書",
    "X01n0020_001:0404b21": "地藏狀并隨求陀羅尼具鞋一具置魄神邊(墓處名也)輕",
    "X01n0020_001:0404b22": "過亡人如通大穴微善亡人兩莖不礙死天冥塗間",
    "X01n0020_001:0404b23": "五百臾繕那。",
    "X01n0020_001:0404b24": "爾時秦廣王告亡人言哀哉苦哉吊苦頌曰。",
    "X01n0020_001:0404c01": "　汝去過死山　　漸近閻魔王　　山路無衣食",
    "X01n0020_001:0404c02": "　飢寒苦何忍",
    "X01n0020_001:0404c03": "爾時天尊說是偈言。",
    "X01n0020_001:0404c04": "　一七亡人中陰身　　駈將墜墯數如塵",
    "X01n0020_001:0404c05": "　且向初王齊撿點　　由來未度奈河津",
    "X01n0020_001:0404c06": "　召於亡人坐門關　　死天山門集鬼神",
    "X01n0020_001:0404c07": "　殺生之類先推問　　銕杖打體難通申",
    "X01n0020_001:0404c08": "第一秦廣王(不動明王)",
    "X01n0020_001:0404c09": "第二初江王宮(釋迦如來)",
    "X01n0020_001:0404c10": "葬頭河曲於初江邊官廳相連承所渡前大河即是",
    "X01n0020_001:0404c11": "葬頭見渡亡人名奈河津所渡有三一山水瀨二江",
    "X01n0020_001:0404c12": "深淵三有橋渡官前有大樹名衣領樹影住二鬼一",
    "X01n0020_001:0404c13": "名奪衣婆二名懸衣翁婆鬼警盜業折兩手指翁鬼",
    "X01n0020_001:0404c14": "惡無義逼頭足一所尋初開男負其女人牛頭銕棒",
    "X01n0020_001:0404c15": "挾二人肩追渡疾瀨悉集樹下婆鬼脫衣翁鬼懸枝",
    "X01n0020_001:0404c16": "顯罪低昂與後王廳爾時天尊說是偈言。",
    "X01n0020_001:0404c17": "　二七亡人渡奈河　　千群萬隊涉江波",
    "X01n0020_001:0404c18": "　引路牛頭肩挾棒　　催行馬頭腰擎叉",
    "X01n0020_001:0404c19": "　苦牛食牛牛頭來　　乘馬苦馬馬頭多",
    "X01n0020_001:0404c20": "　無衣寒苦逼自身　　翁鬼惡眼出利牙",
    "X01n0020_001:0404c21": "第三宋帝王宮(文殊菩薩)",
    "X01n0020_001:0404c22": "於二江岸上官廳之前惡貓群集大虵並出來時亡",
    "X01n0020_001:0404c23": "人割破嬭房繫縛身體時閻魔卛呵亡人言我等非",
    "X01n0020_001:0404c24": "無慈逼汝邪婬業此苦猶輕後王逼何爾時天尊說",
    "X01n0020_001:0405a01": "是偈言。",
    "X01n0020_001:0405a02": "　三七亡人轉恓惶　　始覺冥塗險路長",
    "X01n0020_001:0405a03": "　各各點名知所在　　群群駈送五官王",
    "X01n0020_001:0405a04": "第四五官王宮(普賢菩薩)",
    "X01n0020_001:0405a05": "於三江間建立官廳大殿左右各有一舍左秤量舍",
    "X01n0020_001:0405a06": "右勘錄舍左有高臺臺上有秤量幢業匠構巧懸七",
    "X01n0020_001:0405a07": "秤量身口七罪為紀輕重意業所作不懸秤量次至",
    "X01n0020_001:0405a08": "鏡臺當見鏡影於此秤量點目有三別一者斤目斷",
    "X01n0020_001:0405a09": "為重罪重中開輕為二八獄罪二者兩目斷為中罪",
    "X01n0020_001:0405a10": "為餓鬼罪三分目斷為下罪為畜生罪先破不妄語",
    "X01n0020_001:0405a11": "戒後餘造惡至秤前時秤錘自動自然低昂課亡人",
    "X01n0020_001:0405a12": "言汝所造罪秤目定重亡人欺咳曰我未昂秤闇何",
    "X01n0020_001:0405a13": "為我敢不信之爾時訪羅取於罪人置秤盤上秤目",
    "X01n0020_001:0405a14": "如故亡人閉口造惡變面訪羅下之傳勘錄舍赤紫",
    "X01n0020_001:0405a15": "冥官令點秤書光祿司候印押錄帳具載憲章奏閻",
    "X01n0020_001:0405a16": "魔宮爾時天尊說是偈言。",
    "X01n0020_001:0405a17": "　五官業秤向空懸　　左右雙童業薄全",
    "X01n0020_001:0405a18": "　輕重豈由情所願　　低昂自任昔因緣",
    "X01n0020_001:0405a19": "雙童子形弉偈曰。",
    "X01n0020_001:0405a20": "　證明善童子　　時不離如影　　低耳聞修善",
    "X01n0020_001:0405a21": "　無不記微善　　證明惡童子　　如響應聲體",
    "X01n0020_001:0405a22": "　留目見造惡　　無不錄小惡",
    "X01n0020_001:0405a23": "第五閻魔王國(地藏菩薩)",
    "X01n0020_001:0405a24": "閻魔王國(自人間地去五百臾善那)名無佛世界亦名預[方*尒]國亦",
    "X01n0020_001:0405b01": "名閻魔羅國大城四面周圍銕墻四方開銕門左右",
    "X01n0020_001:0405b02": "有檀恭幢上安人頭形人能見人間如見掌中菴羅",
    "X01n0020_001:0405b03": "之果右黑闇天女幢左太山府君幢爾時世尊告大",
    "X01n0020_001:0405b04": "眾言謂諸眾生有同生神魔奴闍耶(同生略語)左神記惡",
    "X01n0020_001:0405b05": "形如羅剎常隨不離悉記小惡右神記善形如吉祥",
    "X01n0020_001:0405b06": "常隨不離皆錄微善總名雙童亡人先身若福若罪",
    "X01n0020_001:0405b07": "諸業皆書盡持奏與閻魔法王其王以簿推問亡人",
    "X01n0020_001:0405b08": "筭計所作隨惡隨善而斷分之復二幢主以人頭所",
    "X01n0020_001:0405b09": "見重奏彼王次有二院一名光明王院二名善名稱",
    "X01n0020_001:0405b10": "院光明王院於中殿裏有大鏡臺懸光明王鏡名淨",
    "X01n0020_001:0405b11": "頗梨鏡昔依無遮因感一大王鏡閻魔法王向此王",
    "X01n0020_001:0405b12": "鏡鑑自心事三世諸法情非情事皆悉照然復圍八",
    "X01n0020_001:0405b13": "方每方懸業鏡一切眾生共業增上鏡時閻魔王同",
    "X01n0020_001:0405b14": "生神簿與人頭見亡人策髮右繞令見即於鏡中現",
    "X01n0020_001:0405b15": "前生所作善福惡業一切諸業各現形像猶如對人",
    "X01n0020_001:0405b16": "見面眼耳爾時同生神從座而起合掌向佛說是偈",
    "X01n0020_001:0405b17": "言。",
    "X01n0020_001:0405b18": "　我閻浮如見　　今現與業鏡　　毫末無差別",
    "X01n0020_001:0405b19": "　質影同一相",
    "X01n0020_001:0405b20": "爾時亡人驚悸逼心頌曰。",
    "X01n0020_001:0405b21": "　前知有業鏡　　敢不造罪業　　鑑鏡如削身",
    "X01n0020_001:0405b22": "　何此知男女",
    "X01n0020_001:0405b23": "爾時閻魔法王重告大眾我以閻浮日月所行正五",
    "X01n0020_001:0405b24": "九月長月十齊殊向閻浮於人眾同分為作善福人",
    "X01n0020_001:0405c01": "遣監福監醮使乘飛面白馬至須臾之頃見所作業",
    "X01n0020_001:0405c02": "即還須臾向我說所見福為作惡罪人遣通奏通府",
    "X01n0020_001:0405c03": "使至如上使我今慇懃斷眾生業眾生不知恣作惡",
    "X01n0020_001:0405c04": "業墮三惡道非我無悲心善福眾生於十齊日受持",
    "X01n0020_001:0405c05": "十戒存當苦悲一日至心進念定光佛八日至心進",
    "X01n0020_001:0405c06": "念藥師瑠璃光如來十四日至心進念賢劫千佛十",
    "X01n0020_001:0405c07": "五日至心進念阿彌陀佛十八日至心進念地藏菩",
    "X01n0020_001:0405c08": "薩從旦至食供養稱名必定不受四惡道苦二十三",
    "X01n0020_001:0405c09": "日至心進念勢至菩薩二十四日至心進念觀世音",
    "X01n0020_001:0405c10": "菩薩二十八日至心進念毗盧遮那如來二十九日",
    "X01n0020_001:0405c11": "至心進念藥王菩薩三十日至心進念釋迦牟尼佛",
    "X01n0020_001:0405c12": "如是十齊修習一年能持十戒能念十尊能除疫病",
    "X01n0020_001:0405c13": "五病鬼使得壽百年得福百秋命終之後生諸佛國",
    "X01n0020_001:0405c14": "復能於我及奪魂神名拏吉尼眾并傳屍鬼名起死",
    "X01n0020_001:0405c15": "鬼制呾羅月(正月)室羅伐拏(五月)未伽始羅(九月)於白黑七",
    "X01n0020_001:0405c16": "日至黃昏時供養我等所謂香花金米銀錢銀幡銀",
    "X01n0020_001:0405c17": "弊仙果二種(石榴棗果)清茶正向北方皆備諸供一心頂",
    "X01n0020_001:0405c18": "禮至心請念大神呪一百八遍我閻魔王并諸眷屬",
    "X01n0020_001:0405c19": "哀愍納受供養已後錢幡弊等皆是醮之當爾之時",
    "X01n0020_001:0405c20": "以本誓力雖著死簿反著生書橫死非命必轉延壽",
    "X01n0020_001:0405c21": "受持不綺語戒之人必定不受橫死非命即於佛前",
    "X01n0020_001:0405c22": "說神呪曰。",
    "X01n0020_001:0405c23": "唵炎摩曳達羅磨羅闍耶薩縛賀",
    "X01n0020_001:0406a01": "爾時閻魔法王說根本呪已告監福使言若有眾生",
    "X01n0020_001:0406a02": "日日持念一百八遍者汝具無量閻魔率不離左右",
    "X01n0020_001:0406a03": "如守眼睛若有所求速疾圓滿若有苦痛與阿伽陀",
    "X01n0020_001:0406a04": "若求園林若願浴池種種眾願皆令滿足爾時監福",
    "X01n0020_001:0406a05": "使等合掌恭敬進承教勑退當奉行隨善惡業定七",
    "X01n0020_001:0406a06": "道報爾時天尊說是偈言。",
    "X01n0020_001:0406a07": "　五七亡人息諍聲　　罪人心恨未甘情",
    "X01n0020_001:0406a08": "　策髮仰頭看業鏡　　悉知先世事分明",
    "X01n0020_001:0406a09": "復說善名稱院此處殊勝於無佛處別立淨土金沙",
    "X01n0020_001:0406a10": "滿地銀玉疊道四畔築四寶四門開順金樹分七珍",
    "X01n0020_001:0406a11": "枝開妙花每房結微菓花尋開花長春不散果尋結",
    "X01n0020_001:0406a12": "果長秋不落池開七寶蓮重青黃赤白汀鳴六種鳥",
    "X01n0020_001:0406a13": "和宮商角徵羽莊嚴微妙如兜率天中殊勝殿安五",
    "X01n0020_001:0406a14": "寶座即是地藏菩薩入定寶處四方有座四大菩薩",
    "X01n0020_001:0406a15": "所座所謂破惡趣菩薩悲旋潤菩薩金剛笑菩薩除",
    "X01n0020_001:0406a16": "憂闇菩薩爾時無佛世界能化導師悲願金剛地藏",
    "X01n0020_001:0406a17": "菩薩坐中央座每日晨朝入恒沙定從定起已遍十",
    "X01n0020_001:0406a18": "方國住立有情室宅門戶淨信念我開於兩手熈怡",
    "X01n0020_001:0406a19": "微笑現智笑士(亦名金剛笑大菩薩)聞行不淨以左中指針於",
    "X01n0020_001:0406a20": "臆上悲泣而去現悲旋潤或入地獄皆令離苦及餘",
    "X01n0020_001:0406a21": "惡趣遍入救生願力自在日日不怠。",
    "X01n0020_001:0406a22": "昔在因地發大願故我念過去無數劫中有佛出世",
    "X01n0020_001:0406a23": "號名覺華定自在王佛彼佛世尊入涅槃後於像法",
    "X01n0020_001:0406a24": "中有佛形像爾時我為聖近士女起大深信供養恭",
    "X01n0020_001:0406b01": "敬我知悲母墮在地獄為救彼苦七日斷食一心祈",
    "X01n0020_001:0406b02": "請於第七日第五更時室中空內忽現佛身而告我",
    "X01n0020_001:0406b03": "言善哉善哉聖近士女欲得度脫悲母極苦當發無",
    "X01n0020_001:0406b04": "上大菩提心能度三世一切父母能化無佛世界眾",
    "X01n0020_001:0406b05": "生能化地獄悲母等類故名地藏地獄眾生為庫藏",
    "X01n0020_001:0406b06": "故於未來世堪救極苦依佛教勑始發善心初發無",
    "X01n0020_001:0406b07": "上大菩提心同諸佛行願即救母苦令得解脫如彼",
    "X01n0020_001:0406b08": "佛說我其後發事願立誓頌曰。",
    "X01n0020_001:0406b09": "　我若證真後　　於地獄代苦　　可代不代者",
    "X01n0020_001:0406b10": "　誓不取正覺　　我若證真後　　於餓鬼施食",
    "X01n0020_001:0406b11": "　可施不施者　　誓不取正覺　　我若證真後",
    "X01n0020_001:0406b12": "　於畜生[齒*齊]噉　　可救不救者　　誓不取正覺",
    "X01n0020_001:0406b13": "　我若證真後　　於修羅諍苦　　可和不和者",
    "X01n0020_001:0406b14": "　誓不取正覺　　我若證真後　　於有緣眾生",
    "X01n0020_001:0406b15": "　不入三昧者　　誓不取正覺　　我若證真後",
    "X01n0020_001:0406b16": "　畏短命念我　　不令得長壽　　誓不取正覺",
    "X01n0020_001:0406b17": "　我若證真後　　為病苦念我　　不令得除愈",
    "X01n0020_001:0406b18": "　誓不取正覺　　我若證真後　　除王難念我",
    "X01n0020_001:0406b19": "　不令得恩赦　　誓不取正覺　　我若證真後",
    "X01n0020_001:0406b20": "　離怨賊念我　　速疾不遠離　　誓不取正覺",
    "X01n0020_001:0406b21": "　我若證真後　　厭貧苦念我　　不令豐衣食",
    "X01n0020_001:0406b22": "　誓不取正覺　　我若證真後　　求官位念我",
    "X01n0020_001:0406b23": "　不令得高官　　誓不取正覺　　我若證真後",
    "X01n0020_001:0406b24": "　於臨終念我　　其時不現身　　誓不取正覺",
    "X01n0020_001:0406c01": "　我若證真後　　為六道眾生　　隨應所得度",
    "X01n0020_001:0406c02": "　為施甘露法　　我隨趣分身　　於緣熟眾生",
    "X01n0020_001:0406c03": "　以六種名字　　應於當當身",
    "X01n0020_001:0406c04": "爾時世尊告乞叉底孽波菩薩言善哉善哉諦聽地",
    "X01n0020_001:0406c05": "藏於未來世為緣現身我當授記六種名字頌告言。",
    "X01n0020_001:0406c06": "　預天賀地藏　　左持如意珠　　右手說法印",
    "X01n0020_001:0406c07": "　利諸天人眾　　放光王地藏　　左手持錫杖",
    "X01n0020_001:0406c08": "　右手與願印　　雨雨成五糓　　金剛幢地藏",
    "X01n0020_001:0406c09": "　左持金剛幢　　右手施無畏　　化修羅靡幡",
    "X01n0020_001:0406c10": "　金剛悲地藏　　左手持錫杖　　右手引攝印",
    "X01n0020_001:0406c11": "　利傍生諸界　　金剛寶地藏　　左手持寶珠",
    "X01n0020_001:0406c12": "　右手甘露印　　施餓鬼飽滿　　金剛願地藏",
    "X01n0020_001:0406c13": "　左持閻魔幢　　右手成辨印　　入地獄救生",
    "X01n0020_001:0406c14": "爾時乞叉底孽波菩薩歡喜踊躍而起合掌前白佛",
    "X01n0020_001:0406c15": "言今從空佛聞此授記得未曾有若於未來當堪利",
    "X01n0020_001:0406c16": "益惡趣眾生不捨此身成大丈夫爾時世尊而告我",
    "X01n0020_001:0406c17": "言善哉如願善哉如願即時動地即天雨花忽然變",
    "X01n0020_001:0406c18": "成大丈夫僧即得大乘第三果位爾時世尊而告我",
    "X01n0020_001:0406c19": "言今無佛世能化堪忍於未來世有佛名為釋迦牟",
    "X01n0020_001:0406c20": "尼佛處忉利天先知汝來滅後弟子皆悉付汝其娑",
    "X01n0020_001:0406c21": "婆國人多好惡實非汝願不見能化若入地獄授五",
    "X01n0020_001:0406c22": "八戒惡趣救生於此一事超過恒沙無數菩薩即我",
    "X01n0020_001:0406c23": "略說汝未來世善權方便功德偈言。",
    "X01n0020_001:0406c24": "　若有順母教　　皆是地藏身　　慇懃化悲母",
    "X01n0020_001:0407a01": "　願力自在故　　若有念我名　　每日稱百返",
    "X01n0020_001:0407a02": "　於四惡趣中　　代苦與解脫　　若有正王臣",
    "X01n0020_001:0407a03": "　為帝釋擁護　　若有邪王臣　　為閻魔罸之",
    "X01n0020_001:0407a04": "　極惡罪人海　　無能渡導者　　乘地藏願船",
    "X01n0020_001:0407a05": "　必定到彼岸",
    "X01n0020_001:0407a06": "爾時空佛說是偈已忽然變化隱而不現我大丈夫",
    "X01n0020_001:0407a07": "聞佛記別即得善現色身三昧從其已來每日入定",
    "X01n0020_001:0407a08": "利益眾生無時暫怠。",
    "X01n0020_001:0407a09": "爾時大會閻魔王等諸羅剎婆聞乞义底孽婆菩薩",
    "X01n0020_001:0407a10": "宿世因緣深信因果無量功德皆為眷屬扶助化導",
    "X01n0020_001:0407a11": "於善名處略說往古本願事竟。",
    "X01n0020_001:0407a12": "第六變成王廳(彌勒菩薩)",
    "X01n0020_001:0407a13": "依前二王秤鏡兩現若罪逼惡若福勸善爾時天尊",
    "X01n0020_001:0407a14": "說是偈言。",
    "X01n0020_001:0407a15": "　亡人六七滯冥途　　切怕坐人警意愚",
    "X01n0020_001:0407a16": "　日日只看功德力　　天堂地獄在須臾",
    "X01n0020_001:0407a17": "第七太山王廳(藥師如來)",
    "X01n0020_001:0407a18": "依前三王處斷勘決兩舌之罪善因惡緣求於生緣",
    "X01n0020_001:0407a19": "爾時天尊說是偈言。",
    "X01n0020_001:0407a20": "　七七冥途中陰身　　專求父母會情親",
    "X01n0020_001:0407a21": "　福業此時仍未定　　更看男女造何因",
    "X01n0020_001:0407a22": "亡人逼苦愁歎頌曰。",
    "X01n0020_001:0407a23": "　待七七箇日　　不飲食逼寒　　男女以遺財",
    "X01n0020_001:0407a24": "　早造善扶我　　設親禁入獄　　子靜居家哉",
    "X01n0020_001:0407b01": "　何[(工*几)/儿]閻獄苦　　頭燃猶非喻",
    "X01n0020_001:0407b02": "第八平等王(觀世音菩薩)",
    "X01n0020_001:0407b03": "內含慈悲外現怒相且施教化之且貪刑罸之爾時",
    "X01n0020_001:0407b04": "天尊說是偈言。",
    "X01n0020_001:0407b05": "　亡人百日更恓惶　　身遭枷械被鞭傷",
    "X01n0020_001:0407b06": "　男女努力造功德　　從茲妙善見天堂",
    "X01n0020_001:0407b07": "第九都市王廳(阿閦如來)",
    "X01n0020_001:0407b08": "哀亡人言於諸經中造法花經龍女出海無垢成道",
    "X01n0020_001:0407b09": "於諸佛中造阿彌陀佛光明遍照除熱寒苦緣人男",
    "X01n0020_001:0407b10": "女欲救亡人今日追善受八齊戒福力殊勝男女勿",
    "X01n0020_001:0407b11": "瞋能救亡苦爾時天尊說是偈言。",
    "X01n0020_001:0407b12": "　一年過此轉苦辛　　男女修齊福業因",
    "X01n0020_001:0407b13": "　六道輪回仍未定　　造經造佛出迷津",
    "X01n0020_001:0407b14": "　極惡極善不來處　　微惡微善為亡賓",
    "X01n0020_001:0407b15": "　依佛經力定二報　　以追修福登金人",
    "X01n0020_001:0407b16": "第十五道轉輪王廳(阿彌陀佛)",
    "X01n0020_001:0407b17": "爾時天尊說是偈言。",
    "X01n0020_001:0407b18": "　後三所歷是關津　　好惡唯憑福業因",
    "X01n0020_001:0407b19": "　不善尚憂千日內　　胎生產死夭亡身",
    "X01n0020_001:0407b20": "　邪見放逸過　　愚癡無智罪　　猶如車輪迴",
    "X01n0020_001:0407b21": "　常在三途獄",
    "X01n0020_001:0407b22": "爾時十王諸羅剎婆冥官司候從座而起合掌向佛",
    "X01n0020_001:0407b23": "而白佛言世尊我等諸王或權或實如實類等受苦",
    "X01n0020_001:0407b24": "難忍何離苦宮歸無為家爾時世尊告諸王言汝等",
    "X01n0020_001:0407c01": "先世見他惡苦悅為自樂勸他造惡聞他善憎聞有",
    "X01n0020_001:0407c02": "得死以為歡樂貪心惜財瞋恚失理如是等眾生得",
    "X01n0020_001:0407c03": "生閻魔國前分涅槃中如廣說佛性常住凡有心盧",
    "X01n0020_001:0407c04": "當具佛性悉皆當得無上菩提汝等有心當知佛性",
    "X01n0020_001:0407c05": "必定永離三熱大苦佛性偈曰。",
    "X01n0020_001:0407c06": "　諸行無常　　是生滅法　　生滅滅已　　寂滅為樂",
    "X01n0020_001:0407c07": "我念過去無量劫中爾時我為雪山童子始聞此義",
    "X01n0020_001:0407c08": "永離生死得涅槃道爾時諸王聞佛偈語深生歡喜",
    "X01n0020_001:0407c09": "味甘露膳即離熱惱得不退轉爾時大眾聞佛所說",
    "X01n0020_001:0407c10": "皆大歡喜皆悉作禮而去涅槃處還閻魔王國信受",
    "X01n0020_001:0407c11": "奉行。",
    "X01n0020_001:0407c13": "佛說地藏菩薩發心因緣十王經"
}