{
    "T38n1776_04a:0495c21": "folio_4a 維摩義記卷第四本",
    "T38n1776_04a:0495c23": "沙門慧遠撰",
    "T38n1776_04a:0495c24": "第十六中，初「電天曰」，標人別說。下彰所說。「明",
    "T38n1776_04a:0495c25": "無明二」，返舉二相。分別有二：一、隨相說。闇惑",
    "T38n1776_04a:0495c26": "之心緣而不了名曰無明，緣智顯了說之為",
    "T38n1776_04a:0495c27": "明。二、約心說。妄心性闇，設有緣解亦是無明。",
    "T38n1776_04a:0495c28": "如人夢中雖有分別性是昏睡，亦如樂受性",
    "T38n1776_04a:0495c29": "是行苦。真心性照說之為明，乃至凡時性淨",
    "T38n1776_04a:0496a01": "之心亦說為明。今依後門。下翻此二以明不",
    "T38n1776_04a:0496a02": "二。於此門中，真妄同體以為不二。先辨、後結。",
    "T38n1776_04a:0496a03": "言「無明即是明」者，會妄即真。妄心體實即是",
    "T38n1776_04a:0496a04": "真心，故無明性即是明也，如昏睡體即是報",
    "T38n1776_04a:0496a05": "心。此句正顯不三義竟。噵言「明亦不可取」",
    "T38n1776_04a:0496a06": "者，簡真異妄。何故須簡？人聞是明，取同緣治。",
    "T38n1776_04a:0496a07": "為遮此見，故說是明不可取同緣治之。「明名",
    "T38n1776_04a:0496a08": "不可取」，離一切數，釋前叵取緣治。之明是妄",
    "T38n1776_04a:0496a09": "心邊，慧數所攝。令言明者，是真心體，真心平",
    "T38n1776_04a:0496a10": "等性如虛空離一切數，是故不可取同緣治。",
    "T38n1776_04a:0496a11": "亦可是中二相雙遣以為不二。言無明性即",
    "T38n1776_04a:0496a12": "是明者，遣無明相。無明實性即明，故不可一",
    "T38n1776_04a:0496a13": "向取。離一切數，遣其明相。二相俱泯，名為不",
    "T38n1776_04a:0496a14": "二。此解不二。言「於其中等無二」者，釋其入義。",
    "T38n1776_04a:0496a15": "「是為」下結。第十七中，初「喜見曰」，標人別說。下",
    "T38n1776_04a:0496a16": "明所說，先辨、後結。中初就色陰論之，後就",
    "T38n1776_04a:0496a17": "餘陰。前色陰中，「色空二」者，反舉二相。次解有",
    "T38n1776_04a:0496a18": "三：一、色非我所名之為空，如《毘曇》說。二、假名",
    "T38n1776_04a:0496a19": "色中無其定性名之為空，如《成實》說。三、假名",
    "T38n1776_04a:0496a20": "色相亦無所有名之為空，此唯在大。今此所",
    "T38n1776_04a:0496a21": "論，義常第三。下翻此二以明不二。於此門中，",
    "T38n1776_04a:0496a22": "二諦同體名為不二，非全破遣。「色即是空」，明",
    "T38n1776_04a:0496a23": "有即無。云色為色，色即無色，故色即空。「非",
    "T38n1776_04a:0496a24": "色滅空」，簡異對治事滅之空。「色性自空」，簡異",
    "T38n1776_04a:0496a25": "將因分果之空，如陽炎水自性非水，不待塵",
    "T38n1776_04a:0496a26": "大分為無水。色亦如是，自性空無，不待塵大",
    "T38n1776_04a:0496a27": "分之為空，名自性空。下餘陰中亦無舉二、後",
    "T38n1776_04a:0496a28": "明不二，文與前同。此解不二。言「於其中而通",
    "T38n1776_04a:0496a29": "達」者，釋其入義。「是為」下結。第十八中，初「明相",
    "T38n1776_04a:0496b01": "曰」，標人別說。下明所說。言「四種異空種異」者，",
    "T38n1776_04a:0496b02": "反舉二相。言四種異，明有異空。地水火風為",
    "T38n1776_04a:0496b03": "四種，此有別空，名之為異；亦可四大各別名",
    "T38n1776_04a:0496b04": "異。空種異者，明空異有，空有相異故名為二。",
    "T38n1776_04a:0496b05": "下翻此二以明不二。於此門中，二法同體名",
    "T38n1776_04a:0496b06": "為不二。先辨、後結。言「四種性即是空性」，正解",
    "T38n1776_04a:0496b07": "不二。四大無性、四大無相，故即是空。言「如前",
    "T38n1776_04a:0496b08": "際後際空故中際亦空」，類顯不二。生死前際、",
    "T38n1776_04a:0496b09": "涅槃後際、聖道名中，前後空故，中際亦空；四",
    "T38n1776_04a:0496b10": "大同爾。此解不二。「若能如是知諸種性」，解釋",
    "T38n1776_04a:0496b11": "入義。「是為」下結。第十九中，初「妙意曰」，標人別",
    "T38n1776_04a:0496b12": "說。下明所說，先辨、後結。辨中約就十二入法",
    "T38n1776_04a:0496b13": "以明不二，初先約就眼色論之。「眼色為二」，反",
    "T38n1776_04a:0496b14": "舉二相。下翻此二以明不二，二相雙遣為不",
    "T38n1776_04a:0496b15": "二矣。「若知眼性於色不貪不恚不癡是名寂",
    "T38n1776_04a:0496b16": "滅」，破遣眼相。性空是其眼之體性，此眼性中",
    "T38n1776_04a:0496b17": "無期。眼既不有，誰於色所生貪恚癡？貪等",
    "T38n1776_04a:0496b18": "不生故名為寂。此偏破眼破色，不論餘義。若",
    "T38n1776_04a:0496b19": "具為文，亦應說言若知色性，眼無所貪無恚",
    "T38n1776_04a:0496b20": "無癡是名寂滅。且舉一邊，一邊可知。下餘入",
    "T38n1776_04a:0496b21": "中，亦先舉二後明不二。明不中偏就意說，餘",
    "T38n1776_04a:0496b22": "類可解。「安住其中」，為入不二，牒以結之。",
    "T38n1776_04a:0496b23": "第二十中，「無盡意曰」，標人別說。下顯所說，先辨、",
    "T38n1776_04a:0496b24": "後結。辨中初先解不二義，後釋入義。解不二",
    "T38n1776_04a:0496b25": "中，約就六度及迴向心而辨不二，先就布施及",
    "T38n1776_04a:0496b26": "迴向說。「布施迴向一切智二」，反舉二相。諸佛",
    "T38n1776_04a:0496b27": "果德名一切智，用己施行迴求彼德名為迴向",
    "T38n1776_04a:0496b28": "一切智矣。下翻此二以為不二。於此門中，二",
    "T38n1776_04a:0496b29": "相同體名為不二，非令破遣。言「布施性即彼",
    "T38n1776_04a:0496c01": "迴向智性」，解有兩義：一約空說，同一空性；二",
    "T38n1776_04a:0496c02": "約有說，此二同用真心為性，體無別故，故云",
    "T38n1776_04a:0496c03": "不二。下餘度中，亦先舉二後明不二，文同前",
    "T38n1776_04a:0496c04": "釋。此解不二。言「於其中入一相」者，釋其入義。",
    "T38n1776_04a:0496c05": "「是為」下結。二十一中，初「深慧曰」，標人別說。下",
    "T38n1776_04a:0496c06": "明所說。「是空無相是無作二」，反舉二相。此三",
    "T38n1776_04a:0496c07": "廣釋，如三脫章。此乃三種，云何稱二？異故名",
    "T38n1776_04a:0496c08": "二。又於其中二云相對亦名為二。下會此二",
    "T38n1776_04a:0496c09": "以為不二。於此門中，二法同體為不二矣。「空",
    "T38n1776_04a:0496c10": "即無相，無相即無作」，遣其別相。一空理中隨",
    "T38n1776_04a:0496c11": "義分三，故得相即。故龍樹云「摩訶衍中三脫",
    "T38n1776_04a:0496c12": "體一。若人入空，即知無相亦知無作；乃至入",
    "T38n1776_04a:0496c13": "於無作之中，亦知於空及無相。」「若空無相無",
    "T38n1776_04a:0496c14": "作則無心意識」者，遣其別情。別曲情取，故須",
    "T38n1776_04a:0496c15": "遣之。心意識等，通釋是一，於中別分：七識名",
    "T38n1776_04a:0496c16": "心，集起本故；六識名意，同說塵故；五識名",
    "T38n1776_04a:0496c17": "識，了現境故。此三差別，如《楞伽》說。就理推求，",
    "T38n1776_04a:0496c18": "此三體空，相亦不有，作用叵得，故悉無之。上",
    "T38n1776_04a:0496c19": "來破別以歸其一。「於一解脫即是三脫」，觀一",
    "T38n1776_04a:0496c20": "開別，成前一義。下總結之，如是知者名入不",
    "T38n1776_04a:0496c21": "二。「是為」下結。二十二中，初「寂根曰」，標人別說。",
    "T38n1776_04a:0496c22": "下彰所說。「佛法僧二」，反舉二相。三寶相二，故",
    "T38n1776_04a:0496c23": "名為二。又於三中二云相對亦名為二。三寶",
    "T38n1776_04a:0496c24": "之義，廣如別章，此應具論。下會此二以為不",
    "T38n1776_04a:0496c25": "二。於此門中，異法同體名為不二，非有破遣。",
    "T38n1776_04a:0496c26": "先辨、後結。辨中先解不二之義。「佛即是法，法",
    "T38n1776_04a:0496c27": "即是眾」，歷別相即而顯不二。此即經中一體",
    "T38n1776_04a:0496c28": "三寶，亦名同體。是義云何？汎解有四：一、就事",
    "T38n1776_04a:0496c29": "辨一。一佛果上隨義分三，覺義名佛、可軌名",
    "T38n1776_04a:0497a01": "法、違淨過盡即名為僧。此之一義該通大",
    "T38n1776_04a:0497a02": "小，乃至《毘曇》亦有此義。二、就破性空理辨一。",
    "T38n1776_04a:0497a03": "三寶雖殊，皆無定性，無性理齊故名同體。此",
    "T38n1776_04a:0497a04": "通大小，乃至《成實》亦有此義，不唯在大。三、就",
    "T38n1776_04a:0497a05": "破相空理辨一。三寶雖別，皆空無相，不但無",
    "T38n1776_04a:0497a06": "性，相亦不有。無相理一，故名同體。此唯在",
    "T38n1776_04a:0497a07": "大。四、就真實緣起門中以辨其一。三寶皆用",
    "T38n1776_04a:0497a08": "真如來藏佛性為體，真識之心緣起集成三",
    "T38n1776_04a:0497a09": "寶義故，於此門中說一不定。若就涅槃以辨",
    "T38n1776_04a:0497a10": "三寶，三寶皆用涅槃為體，故名一體。故《涅槃》",
    "T38n1776_04a:0497a11": "中，菩薩思惟云何三事與我一體？佛自釋言：",
    "T38n1776_04a:0497a12": "我說三事即大涅槃，故名一體。若就佛性以",
    "T38n1776_04a:0497a13": "辨三寶，三寶皆用佛性為體，故名一體，故《涅",
    "T38n1776_04a:0497a14": "槃》云「如是三歸即是我性」。若就真諦以辨三",
    "T38n1776_04a:0497a15": "寶，三寶悉用真諦為體，故《涅槃》云「若能觀三",
    "T38n1776_04a:0497a16": "寶常住同真諦」。若就常義以論三寶，三寶皆",
    "T38n1776_04a:0497a17": "用常義為體，名為一體，故《涅槃》云「我亦不說",
    "T38n1776_04a:0497a18": "佛法眾僧無差別相，唯說常恒無有變易無",
    "T38n1776_04a:0497a19": "差別耳」。若就空門以分三寶，三寶悉用空理",
    "T38n1776_04a:0497a20": "為體。就不二門而辨三寶，齊以不二為體，如",
    "T38n1776_04a:0497a21": "是一切。此一切一，非一種一。今此所論，約就",
    "T38n1776_04a:0497a22": "真實緣起門說。一真如法緣起為三，三皆是",
    "T38n1776_04a:0497a23": "如，佛即法、法即眾矣。前別相即。言「是三寶皆",
    "T38n1776_04a:0497a24": "無為」者，總顯不二。三寶悉是真如常法，故皆",
    "T38n1776_04a:0497a25": "無為。「與虛空等」，類以顯之。如似塵空無礙不",
    "T38n1776_04a:0497a26": "動，隨義以分而體是一。三寶如是，故體是一。",
    "T38n1776_04a:0497a27": "言「一切法亦爾」者，以此三寶同體不二，類一",
    "T38n1776_04a:0497a28": "切法悉皆同體，故云亦爾。此解不二。「能隨此",
    "T38n1776_04a:0497a29": "行」，解釋入義。「是為」下結。二十三中，「無礙曰」，標",
    "T38n1776_04a:0497b01": "人別說。下明所說。「身身滅二」，反舉二相。生死",
    "T38n1776_04a:0497b02": "之報名之為身，身滅涅槃名為身滅，有無兩",
    "T38n1776_04a:0497b03": "分名之為二。下翻此二以明不二，二相雙遣",
    "T38n1776_04a:0497b04": "為不二矣。先辨、後結。辨中「身即是身滅」者，略",
    "T38n1776_04a:0497b05": "明不二。身之無處與彼身滅無處一理，故言",
    "T38n1776_04a:0497b06": "即是。「所以」下釋之，先問、後解。「見身寶相不",
    "T38n1776_04a:0497b07": "起見身及滅身」者，觀一破別。第一義空是身",
    "T38n1776_04a:0497b08": "實相，於此實中由來無身，何有所滅？故見身",
    "T38n1776_04a:0497b09": "實，不起見身及與滅身。「身與滅身無無二無",
    "T38n1776_04a:0497b10": "別」，破別歸一。身滅竝無，故云無二，此遣別相。",
    "T38n1776_04a:0497b11": "二相既無，取情亦息，名無分別，此遣別情。上",
    "T38n1776_04a:0497b12": "來辨竟。言「於其中不驚不懼為入不二」，牒以",
    "T38n1776_04a:0497b13": "結之。小乘眾生聞說無身及滅亦無，多生怖",
    "T38n1776_04a:0497b14": "畏，故頓宣說不驚不懼，於滅無處不生驚怪、",
    "T38n1776_04a:0497b15": "於身無處不生恐懼。且可於身無處不驚，於",
    "T38n1776_04a:0497b16": "彼身滅無處不懼。通則義齊。「是為」下結。二十",
    "T38n1776_04a:0497b17": "四中，初「上善曰」，標人別說。下彰所說。「身口意",
    "T38n1776_04a:0497b18": "善」，反舉二相。別故稱二。又於其中二二相",
    "T38n1776_04a:0497b19": "對亦名為二。下翻此二以明不二，二相雙遣",
    "T38n1776_04a:0497b20": "為不二矣。先辨、後結。辨中初先釋不二義。言",
    "T38n1776_04a:0497b21": "「是三業皆無作」者，總明不二。窮之皆空，無法",
    "T38n1776_04a:0497b22": "可起，名皆無作。「身無作相即口無作，口無作",
    "T38n1776_04a:0497b23": "相即意無作」，別顯不二。無義不殊，故得相即。",
    "T38n1776_04a:0497b24": "「是三無作即一切法無作相」者，牒此類餘，明",
    "T38n1776_04a:0497b25": "一切法悉皆不二。「能如是隨無作慧」者，釋其",
    "T38n1776_04a:0497b26": "入義。「是為」下結。二十五中，初「福田曰」，標人前",
    "T38n1776_04a:0497b27": "說。下彰所說。「福行罪行不動行二」，反舉二相。",
    "T38n1776_04a:0497b28": "三塗惡業及人天中別報苦業名為罪行，欲",
    "T38n1776_04a:0497b29": "界人天一切善業及鬼畜中別報樂業名為福",
    "T38n1776_04a:0497c01": "行，上二界中稱定靜業名不動行。下翻此二",
    "T38n1776_04a:0497c02": "以明不二，二相雙遣為不二矣。先辨、後結。辨",
    "T38n1776_04a:0497c03": "中初言「三行實性即是空」，破別歸一。空則無",
    "T38n1776_04a:0497c04": "有罪福不動，以一遣別。此解不二。「於此三行",
    "T38n1776_04a:0497c05": "不起」者，釋其人義。「是為」下結。二十六中，初「華",
    "T38n1776_04a:0497c06": "嚴曰」，標人別說。下彰所說。「從我起二」，反舉二",
    "T38n1776_04a:0497c07": "相。五陰及與和合假人名之為我，我所造作",
    "T38n1776_04a:0497c08": "一切諸法名我所起，此別名二。下翻此二以",
    "T38n1776_04a:0497c09": "明不二，二相雙遣為不二矣。先辨、後結。「見我",
    "T38n1776_04a:0497c10": "實性不起二」者，破遣二相。無我之理是我實",
    "T38n1776_04a:0497c11": "相，此實相中本無有我，焉有所起？故不起二。",
    "T38n1776_04a:0497c12": "「不住二法則無有識」，破遣二情。「無所識者為",
    "T38n1776_04a:0497c13": "入不二」，牒以結之。二十七中，初「德藏曰」，標人",
    "T38n1776_04a:0497c14": "別說。下明所說。「有所得二」，反舉二相。造作善",
    "T38n1776_04a:0497c15": "惡得苦樂報名為所得，所得之中苦樂等異",
    "T38n1776_04a:0497c16": "名之為二。下翻此二以明不二，二相雙遣為",
    "T38n1776_04a:0497c17": "不二矣。先辨、後結。「若無所得無取捨」者，於第",
    "T38n1776_04a:0497c18": "一義所得本無，無所得故無樂可取、無苦可",
    "T38n1776_04a:0497c19": "捨。「無取捨者」，牒以結之。二十八中，初「月上曰」，",
    "T38n1776_04a:0497c20": "標人別說。下明所說。「闇與明二」，反舉二相。煩",
    "T38n1776_04a:0497c21": "惱闇惑名之為闇，智慧為明。下翻此二以明",
    "T38n1776_04a:0497c22": "不二，二相雙遣為不二矣。先辨、後結。辨中先",
    "T38n1776_04a:0497c23": "明不二之義。「無闇無明則無有二」，略以辨之。",
    "T38n1776_04a:0497c24": "「所以」下釋，先徵、後解。「如入滅定無闇無明」，",
    "T38n1776_04a:0497c25": "玄喻顯示。「一切法相亦復如是」，合喻顯法。",
    "T38n1776_04a:0497c26": "此解不二。言「於其中平等入者」，釋其入義。「是",
    "T38n1776_04a:0497c27": "為」下結。二十九中，「寶印手曰」，標人別說。下彰",
    "T38n1776_04a:0497c28": "所說。「樂涅槃不樂世間二」，反舉二相。下翻此",
    "T38n1776_04a:0497c29": "二以明不二，二相雙遣為不二矣。先辨、後結。",
    "T38n1776_04a:0498a01": "辨中初言「不樂涅槃不厭世間則無有二」，略",
    "T38n1776_04a:0498a02": "辨其相。「所以」下釋，先徵、後解。言「若有縛則有",
    "T38n1776_04a:0498a03": "解」者，反釋不二。「若本無縛其誰求解」，順解不",
    "T38n1776_04a:0498a04": "二，此遣二法。「無縛無解則無樂厭」，破遣二情，",
    "T38n1776_04a:0498a05": "無解可樂無縛可厭。「是為」下結。第三十中，「殊",
    "T38n1776_04a:0498a06": "頂王曰」，標人別說。下彰所說。初言「正道邪道",
    "T38n1776_04a:0498a07": "二」者，反舉二相。汎解有二：一就行論、二就",
    "T38n1776_04a:0498a08": "法說。就行於三：一、凡聖相對。凡夫八邪名為",
    "T38n1776_04a:0498a09": "邪道，一切聖人所修八正悉名正道。二、大小",
    "T38n1776_04a:0498a10": "相對。小乘所明是異乘見名之為邪，大乘名",
    "T38n1776_04a:0498a11": "正。三、相實相對。緣明是邪，實證名正。就行",
    "T38n1776_04a:0498a12": "如是。言就法者亦有三種：一、外法名邪，佛法",
    "T38n1776_04a:0498a13": "為正。二、小法為邪，大法為正。三、妄法名邪，真",
    "T38n1776_04a:0498a14": "法為正。今就法論。等就法中，據第三說，邪正",
    "T38n1776_04a:0498a15": "兩分故名為二。下泯此二以為不二，二相雙",
    "T38n1776_04a:0498a16": "遣為不二矣。先辨、後結。辨中「住正則不分別",
    "T38n1776_04a:0498a17": "是邪正」者，妄情取法名住邪道，滅妄證真名",
    "T38n1776_04a:0498a18": "住正道。若據妄情住邪者說，邪外有正，對邪",
    "T38n1776_04a:0498a19": "為二；若就滅妄住正者說，正外無邪，以無邪",
    "T38n1776_04a:0498a20": "故正亦妄對，不可名正。以無邪故，不生分",
    "T38n1776_04a:0498a21": "別彼為邪道；正妄對故，亦不分別此為正道，",
    "T38n1776_04a:0498a22": "二相雙遣名住不二。「離此二」下，牒以結之。三",
    "T38n1776_04a:0498a23": "十一中，初「樂實曰」，標人別說。下彰所說。「實不",
    "T38n1776_04a:0498a24": "實二」，反舉二相。世諦虛假名為不實，真諦名",
    "T38n1776_04a:0498a25": "實。下泯此二以為不二，先辨、後結。辨中初言",
    "T38n1776_04a:0498a26": "「實見者尚不見實何況非實」，略明不二。就虛",
    "T38n1776_04a:0498a27": "望實，虛外有實，對虛為二。就實論實，實外無",
    "T38n1776_04a:0498a28": "虛，故實亦亡對。實亡對故，有實見者不取實",
    "T38n1776_04a:0498a29": "相。尚不見實，何況非實？是二俱泯名為不二。",
    "T38n1776_04a:0498b01": "「所以」下釋，初先徵問。問意如何？以見實故名",
    "T38n1776_04a:0498b02": "為實見。已言實見，有何所以言不見實及與",
    "T38n1776_04a:0498b03": "非實？下對釋之。「非肉眼見慧眼能見」，釋前實",
    "T38n1776_04a:0498b04": "見。眼有五種，所見各異：一、肉眼，見於彰內麁",
    "T38n1776_04a:0498b05": "近之色。二是天眼，見於彰外細遠之色。三",
    "T38n1776_04a:0498b06": "者法眼，見於一切苦無常等生滅法數，及見眾",
    "T38n1776_04a:0498b07": "生根欲性等。四者慧眼，見諸法空。五者佛眼，",
    "T38n1776_04a:0498b08": "見法實性。今說空以之為實，是故此實非肉",
    "T38n1776_04a:0498b09": "眼見。唯慧眼見，天眼法眼亦不見空，對初以",
    "T38n1776_04a:0498b10": "論，是故偏言非肉眼見。「而此慧眼無見無不",
    "T38n1776_04a:0498b11": "見」，釋前略中尚不見實何況非實。是義云何？",
    "T38n1776_04a:0498b12": "菩薩慧眼見空之時，窮空畢竟，不見空外有",
    "T38n1776_04a:0498b13": "眼能見。既無空外有眼能見，為有眼外空為",
    "T38n1776_04a:0498b14": "所見？故《涅槃》云「菩薩摩訶薩明大涅槃不見",
    "T38n1776_04a:0498b15": "虛空，如此不見真名見空，名無不見。」故《涅槃》",
    "T38n1776_04a:0498b16": "云「唯有慧眼乃能見之。如是見者無見為見，",
    "T38n1776_04a:0498b17": "故名為見。」共此相似。此言正解尚不見實，不",
    "T38n1776_04a:0498b18": "見非實易解不論。見不實者不能見空，名為",
    "T38n1776_04a:0498b19": "不見。菩薩斷離此不見心，名無不見。「是為」下",
    "T38n1776_04a:0498b20": "結。上來第一維摩為問，菩薩等以言遣相其",
    "T38n1776_04a:0498b21": "不二。自下第二諸菩薩問，文殊對之以言遣",
    "T38n1776_04a:0498b22": "言而顯不二。於中先問。「如是諸菩薩」，牒舉問",
    "T38n1776_04a:0498b23": "人。「各各說已」，結前起後。「問文殊」下，正宣問辭。",
    "T38n1776_04a:0498b24": "「何等菩薩入不二門」下，文殊答。「如我意者」，文",
    "T38n1776_04a:0498b25": "殊彰己隨自意語不隨他也。「於一切法無言",
    "T38n1776_04a:0498b26": "說」等，正辨其相。法有二種：一是世諦、二第一",
    "T38n1776_04a:0498b27": "義諦。通則此二皆有可說、不可說義。以名攝",
    "T38n1776_04a:0498b28": "法，法隨名轉，一切可說。以可說故，諸佛說法",
    "T38n1776_04a:0498b29": "常依二諦。就實推求，法皆離名。以無名故，一",
    "T38n1776_04a:0498c01": "切叵說。故《地持》中說「一切法離於言說、離假",
    "T38n1776_04a:0498c02": "名性。」於中別分，世諦可說、真說叵說。故龍",
    "T38n1776_04a:0498c03": "樹云「第一義者，言語道斷，心行處滅。」今據末",
    "T38n1776_04a:0498c04": "後。分相門中明第一義妙寂離言，故云無言",
    "T38n1776_04a:0498c05": "說乃至離答為真不二。問曰：言說示識有何",
    "T38n1776_04a:0498c06": "差異而別說無？答云：口陳文字謂之為言，以",
    "T38n1776_04a:0498c07": "言闡法方名為說。亦可依法施語為言，以言",
    "T38n1776_04a:0498c08": "闡法號之為說，顯法據人曰之為示，教人解法",
    "T38n1776_04a:0498c09": "說以為識。隨俗有是，真中悉無，說曰無言乃",
    "T38n1776_04a:0498c10": "至無識。言說既無，請酬義絕，故「離問答」。「是為」",
    "T38n1776_04a:0498c11": "下結。前諸菩薩雖復遣相，留言對法即是其",
    "T38n1776_04a:0498c12": "二，亡言絕對方是不二，故今結之無言說等",
    "T38n1776_04a:0498c13": "為入不二。自下第三文殊為問維摩默顯。於",
    "T38n1776_04a:0498c14": "中文殊初問起發，維摩次默，「文殊」下復一歎",
    "T38n1776_04a:0498c15": "以顯之。初中「文殊」，標舉問人。「問維摩詰」，啟告",
    "T38n1776_04a:0498c16": "所問。「我等說已」，結前起後。「仁者常說何等是」",
    "T38n1776_04a:0498c17": "下，正申問辭。次維摩詰默而顯之。維摩窮證",
    "T38n1776_04a:0498c18": "不二之實，實處亡情，言說悉無，故默顯之。又",
    "T38n1776_04a:0498c19": "前文殊對言期道，未若維摩淵默去求。亡言",
    "T38n1776_04a:0498c20": "即道，故默不言。無言之道居言莫測，欲令言",
    "T38n1776_04a:0498c21": "者息言同會，故下文殊嘆以顯之。「文殊嘆曰」，",
    "T38n1776_04a:0498c22": "總以標舉。「善哉善哉」，正是歎辭。亡言入實顯",
    "T38n1776_04a:0498c23": "理最勝，故名為善。哉是助辭。好中之極，重言",
    "T38n1776_04a:0498c24": "歎善。「乃至無有文字語」下，出其善事。超言至",
    "T38n1776_04a:0498c25": "默，故曰乃至。無言即道，道絕言對，是故名為",
    "T38n1776_04a:0498c26": "「真入不二」。上來第一明入不二，下明說益。五",
    "T38n1776_04a:0498c27": "千菩薩皆入不二，得無生忍。",
    "T38n1776_04a:0498c28": "10 香積品(四本)「香積品」者，此品寄就香積如來以顯諸佛淨",
    "T38n1776_04a:0498c29": "土之果，就所寄人以題品目，名香積品。此品",
    "T38n1776_04a:0498c30": "之中三門分別：一定所辨、二釋來意、三隨文",
    "T38n1776_04a:0499a01": "解。所辨有二：一、就維摩顯德分別。此品亦為",
    "T38n1776_04a:0499a02": "顯示維摩不思議德，取飯香積、小室廣容，是",
    "T38n1776_04a:0499a03": "其所顯不思德也。二、就法分別。法謂法身淨",
    "T38n1776_04a:0499a04": "土因果，今此正顯淨土因果，明眾香界莊嚴",
    "T38n1776_04a:0499a05": "妙事是淨土果，下文所說修十修八是淨土",
    "T38n1776_04a:0499a06": "因。所辨如是。次釋來意。還約向前兩義釋之。",
    "T38n1776_04a:0499a07": "一、就維摩以釋來意。維摩德中義別四對，已",
    "T38n1776_04a:0499a08": "如上辨。〈入不二〉下是第四對。於此對中，前品",
    "T38n1776_04a:0499a09": "所行，修行實證；此品所成，成就不思解脫之",
    "T38n1776_04a:0499a10": "德。因行有就，故須辨之。又復前品入不二門",
    "T38n1776_04a:0499a11": "明解脫體，此品明其解脫之用。依體有用，故",
    "T38n1776_04a:0499a12": "次辨之。第二、約法以釋來意。從上以疾國王",
    "T38n1776_04a:0499a13": "大臣皆往問來，廣明如來法身因果；此品明佛",
    "T38n1776_04a:0499a14": "淨二因果。身必依土，故須辨之。來意如是，須",
    "T38n1776_04a:0499a15": "釋其文。此品有二：一、正辨法；二、「維摩文殊於",
    "T38n1776_04a:0499a16": "大眾」下明說利益。前中復二：一、因舍利念食",
    "T38n1776_04a:0499a17": "為由，取飯香積，明淨土果。二、「彼菩薩聞皆曰未」",
    "T38n1776_04a:0499a18": "下，因彼新來菩薩讚請，明淨土因。淨土之果",
    "T38n1776_04a:0499a19": "香積最顯，奇彼以彰。淨土之因，娑婆明勝，故",
    "T38n1776_04a:0499a20": "就此說。然此所明淨土因果，成上初會。云何",
    "T38n1776_04a:0499a21": "成乎？前初會中宣說菩薩成佛之時具足一",
    "T38n1776_04a:0499a22": "切功德國土，相猶未顯，今此寄就香積顯之，",
    "T38n1776_04a:0499a23": "故下文中明眾香即一切皆以香作，樓閣經",
    "T38n1776_04a:0499a24": "行香地苑薗皆香如是等也。又初會中宣說",
    "T38n1776_04a:0499a25": "菩薩成佛之時，大乘眾生來生其國，相亦未",
    "T38n1776_04a:0499a26": "顯，故今亦就香積顯之，故下文中明香積國",
    "T38n1776_04a:0499a27": "無有聲聞辟支佛名，唯有清淨天菩薩。又初",
    "T38n1776_04a:0499a28": "會中宣說菩薩成佛之時，具足一切功德眾生",
    "T38n1776_04a:0499a29": "來生其國，相亦未顯。今此亦寄香積顯之，故",
    "T38n1776_04a:0499b01": "下文中明香積國諸菩薩等生香樹下即獲",
    "T38n1776_04a:0499b02": "一切德藏三昧，得是三昧菩薩所有功德皆具。",
    "T38n1776_04a:0499b03": "成果如是。又前會中宣說六度四攝等行以",
    "T38n1776_04a:0499b04": "為土因，未出明處，今此辨之，故下文中明娑",
    "T38n1776_04a:0499b05": "婆界獨有十事，諸餘淨土之所無有。又前會",
    "T38n1776_04a:0499b06": "中宣說諸行為淨土因，未出明法，今此辨之，",
    "T38n1776_04a:0499b07": "故下文中明此菩薩成就八法，行無創疣生乎",
    "T38n1776_04a:0499b08": "淨土。此八純是攝明之法，依此攝起一切諸",
    "T38n1776_04a:0499b09": "行為淨土因。成因如是。就初辨明淨土果中，",
    "T38n1776_04a:0499b10": "初舍利弗念食為由，後維摩詰為之取食，顯",
    "T38n1776_04a:0499b11": "示自己不思議力，并顯香積淨土之事。舍利",
    "T38n1776_04a:0499b12": "念中，「於是舍利」，舉興念人。以此慧勝能多起",
    "T38n1776_04a:0499b13": "發，故偏生念。下出所念。「日時欲至，此諸菩薩",
    "T38n1776_04a:0499b14": "常於何食」。因尚空室，故生此念。良以飲食，時",
    "T38n1776_04a:0499b15": "中所須，所以念之。又因念食多有開發，故今",
    "T38n1776_04a:0499b16": "念之。問曰：何故前念床坐通為弟子，今此念",
    "T38n1776_04a:0499b17": "食偏為菩薩？釋言：床坐大小同須，是故通為。",
    "T38n1776_04a:0499b18": "食中聲聞有乞食法，故不為之。又前念坐通",
    "T38n1776_04a:0499b19": "為弟子，而被呵責，故今不舉。就下維摩為取",
    "T38n1776_04a:0499b20": "食中，文曲有三：一、呵所念令捨穢食。二、「若欲」",
    "T38n1776_04a:0499b21": "下，許為取飲，令求淨食。三、「時維摩入三昧」下，",
    "T38n1776_04a:0499b22": "正為取食，遂其心欲。初中「維摩」，舉能呵入。「知",
    "T38n1776_04a:0499b23": "下意」者，明呵所由。「而語」已下，正出呵辭。「佛說",
    "T38n1776_04a:0499b24": "八解仁者受行」，舉其所明。八解是其離欲之",
    "T38n1776_04a:0499b25": "法，所以偏舉。義如別章，此應廣論，今且列",
    "T38n1776_04a:0499b26": "名。內有色想外觀色、內無色想外想色、淨想",
    "T38n1776_04a:0499b27": "解脫以為第三，空處第四，識處第五，無所有",
    "T38n1776_04a:0499b28": "第六，非相第七，滅盡第八。此八離縛，名為解",
    "T38n1776_04a:0499b29": "脫。背離下過，是故經中名為背捨。又龍樹云",
    "T38n1776_04a:0499c01": "「背淨五欲，捨離著心，亦名背捨。」「仁者受行」，明",
    "T38n1776_04a:0499c02": "應無欲。「豈雜欲」等，約明以呵。豈謂可也。受行",
    "T38n1776_04a:0499c03": "八解，可得雜於貪欲食心而聞法乎？以此穢",
    "T38n1776_04a:0499c04": "食受用多過，故呵令捨。問曰：舍利向前念食",
    "T38n1776_04a:0499c05": "為菩薩，維摩何故呵其自欲？釋言：舍利向前",
    "T38n1776_04a:0499c06": "念食，原從自己須食心起。自有所欲，謂他亦",
    "T38n1776_04a:0499c07": "須，故念菩薩常於何食。維摩今者深察其",
    "T38n1776_04a:0499c08": "本，故就呵之。自下第二許為取食。「若欲食者」，",
    "T38n1776_04a:0499c09": "舉其所須。「常令汝得未曾有食」，許為取之。淨",
    "T38n1776_04a:0499c10": "土之食受用多益，欲令求故須許之。自下第",
    "T38n1776_04a:0499c11": "三正為取食，顯示自己不思議力，令人習學",
    "T38n1776_04a:0499c12": "并顯眾香淨土之果，使人願求。於此文中，宗",
    "T38n1776_04a:0499c13": "為彰淨，對穢顯之。文有六段，攝為三對。言六",
    "T38n1776_04a:0499c14": "段者，第一、維摩以神通力顯示上方香積佛",
    "T38n1776_04a:0499c15": "界，遣他取食，令此眾見。二、「彼諸大士見化」已",
    "T38n1776_04a:0499c16": "下，明眾香國諸菩薩等因化往彼，知此娑婆，",
    "T38n1776_04a:0499c17": "而來聽法。此二一對，顯示異土，令互相知。三、",
    "T38n1776_04a:0499c18": "「維摩即化九百萬」下，明此娑婆小室廣容。四、",
    "T38n1776_04a:0499c19": "「維摩詰語舍利等可食」已下，明眾香界少飯",
    "T38n1776_04a:0499c20": "廣竟。此二一對，顯示異事，令互相敬。五、「維摩",
    "T38n1776_04a:0499c21": "問香積如來以何說」下，彰彼如來攝他之儀。",
    "T38n1776_04a:0499c22": "六、「彼菩薩問釋迦牟尼以何說」下，明此世尊",
    "T38n1776_04a:0499c23": "開道之法。此二一對，顯示異法，互相學。六",
    "T38n1776_04a:0499c24": "中前四為彰食益，後之兩段為顯法益。彰食",
    "T38n1776_04a:0499c25": "益中，初維摩取、二彼佛與、第三維摩從他受",
    "T38n1776_04a:0499c26": "食、第四維摩與眾令食。初中有三：一、維摩詰",
    "T38n1776_04a:0499c27": "現眾香界令此眾見；二、「問菩薩」下命眾取食；",
    "T38n1776_04a:0499c28": "三、「於是維摩不起坐」下，命眾不得，遣他往取。",
    "T38n1776_04a:0499c29": "就初段中，維摩初現，後眾共見。問曰：維摩何",
    "T38n1776_04a:0500a01": "故現彼令眾見乎？為顯淨土，令眾求故。又現",
    "T38n1776_04a:0500a02": "自己不思議力，令眾學故。云何示現？分別有",
    "T38n1776_04a:0500a03": "二：一為彰所取是實非虛，寄實以顯不思議",
    "T38n1776_04a:0500a04": "力；二為彰所取是遠非近，寄遠以顯不思議",
    "T38n1776_04a:0500a05": "力。文中初言「即入三昧」，現化所依無時不在，",
    "T38n1776_04a:0500a06": "隨化現入，以神通力彰其所用此不思議如",
    "T38n1776_04a:0500a07": "意通力。「示諸大眾」，現化所為。下明所現，於中",
    "T38n1776_04a:0500a08": "有五：一示方界分；二、示遠近，「度四十二恒沙",
    "T38n1776_04a:0500a09": "佛土」；三、所現國，「國名眾香」；四、所現佛，「佛名香",
    "T38n1776_04a:0500a10": "積，於今現在」；五、就所現廣辨其相。辨相有四：",
    "T38n1776_04a:0500a11": "一土、二人、三土、四人。「其國香氣比於十方最",
    "T38n1776_04a:0500a12": "為第一」，是其初段明土勝也。汎論淨土有三",
    "T38n1776_04a:0500a13": "莊嚴，已如上辨：一、事莊嚴，五欲精勝；二、法莊",
    "T38n1776_04a:0500a14": "嚴，純說大乘；三、人莊嚴，純諸菩薩。此三莊嚴",
    "T38n1776_04a:0500a15": "眾香具有，此即第一事莊嚴中香莊嚴也。「彼",
    "T38n1776_04a:0500a16": "土無有聲聞辟支，唯有清淨大菩薩眾，佛為說",
    "T38n1776_04a:0500a17": "法」，是第二段明人勝也。此亦即是人法莊嚴。",
    "T38n1776_04a:0500a18": "「其界皆以香作樓」，是第三段重明大勝。「彼佛",
    "T38n1776_04a:0500a19": "與」下是第四段重明人勝。「佛與菩薩方共坐",
    "T38n1776_04a:0500a20": "食」，受供人勝。「有諸天子皆號香」等，能供人勝。",
    "T38n1776_04a:0500a21": "上來現土，眾見可知。自下第二命眾取食。何",
    "T38n1776_04a:0500a22": "不望真遣化往取，乃須命眾？示不自高、不輕",
    "T38n1776_04a:0500a23": "眾故。又欲對彼顯己力勝，令眾尊敬起佛求",
    "T38n1776_04a:0500a24": "故。於中有四：一、維摩詰命眾取食，故問菩薩，",
    "T38n1776_04a:0500a25": "「仁者誰能致彼佛飯」。是運致擔輦之謂。二、「以",
    "T38n1776_04a:0500a26": "文殊威神力故眾皆默然」。文殊為使維摩化",
    "T38n1776_04a:0500a27": "取，故剬令默。文殊何意欲令維摩遣化往取？",
    "T38n1776_04a:0500a28": "維摩化往，彼多菩薩尋化推本來此聽法。餘",
    "T38n1776_04a:0500a29": "往無宜，故制使默。三、維摩詰擊眾令取。仁德",
    "T38n1776_04a:0500b01": "眾多不堪取食，可明之甚。故今反擊「仁此大",
    "T38n1776_04a:0500b02": "眾無乃可恥」。四、文殊師利為眾解過。「如佛所",
    "T38n1776_04a:0500b03": "言勿輕未學」，以眾生學解脫之德，不堪往取，",
    "T38n1776_04a:0500b04": "願莫輕辱。自下第三彼維摩詰命眾不得，遣",
    "T38n1776_04a:0500b05": "化往取。何不身往，乃使化乎？維摩即是此食",
    "T38n1776_04a:0500b06": "化主，客在其室，無宜輒捨。又欲使彼諸菩薩",
    "T38n1776_04a:0500b07": "等尋化推本來此聽法，故身不去。於中有三：",
    "T38n1776_04a:0500b08": "一、化為菩薩，相好殊勝；二、「而告之」下，教往取",
    "T38n1776_04a:0500b09": "食；三、「時化」下，明化菩薩蒙命往取。初中「維摩",
    "T38n1776_04a:0500b10": "不起於坐居眾食前」，明起化處。「化作菩薩相",
    "T38n1776_04a:0500b11": "好光明威德勝」等，明化所作。依《金光明》，聖身",
    "T38n1776_04a:0500b12": "有三：一是真身，謂法與報；二是應身，隨化現",
    "T38n1776_04a:0500b13": "生；三是化身，從應化起。今維摩詰備此三身：",
    "T38n1776_04a:0500b14": "彼維摩詰真德之體即是真身，毘耶所受即",
    "T38n1776_04a:0500b15": "是應身，所化菩薩即是化身。第二教中「而告",
    "T38n1776_04a:0500b16": "之曰」，總舉教辭。下別顯之，先示其處須教身",
    "T38n1776_04a:0500b17": "往，下教乞辭。「如我辭曰」，總舉教辭。下別，於中",
    "T38n1776_04a:0500b18": "先教問訊世尊。「願得」已下，教從求食。「今此樂」",
    "T38n1776_04a:0500b19": "下，明乞所為。「令樂小者得弘大道」，通法之益。",
    "T38n1776_04a:0500b20": "「亦使如來名聲普聞」，傳人之益。又弘大道，受",
    "T38n1776_04a:0500b21": "法之益。亦使如來名聲普聞，聞佛之益。問曰：",
    "T38n1776_04a:0500b22": "何故舍利念食偏為菩薩，維摩取食偏為樂",
    "T38n1776_04a:0500b23": "小？答：舍利念食偏為菩薩，義如前解。又復舍",
    "T38n1776_04a:0500b24": "利實謂菩薩身有所待，故為念食。維摩深知",
    "T38n1776_04a:0500b25": "菩薩無須，今時取食，專欲使彼樂小法者覩",
    "T38n1776_04a:0500b26": "佛菩薩淨土境界妙用難測，發心願求。第三",
    "T38n1776_04a:0500b27": "化往取食之中，初化菩薩昇于上方舉眾皆",
    "T38n1776_04a:0500b28": "見，後化菩薩發言求食，合眾同聞言如前",
    "T38n1776_04a:0500b29": "教。上來第一現眾香界，遣化取食，合眾同見。",
    "T38n1776_04a:0500c01": "自下第二、明眾香園諸菩薩等因化知此而",
    "T38n1776_04a:0500c02": "來聽法。問曰：諸佛同不異，即彼佛所聽法是",
    "T38n1776_04a:0500c03": "得，何勞來此？汎解有三：一、自為故來。欲於此",
    "T38n1776_04a:0500c04": "方佛菩薩所供養聽法，以於此方佛菩薩所",
    "T38n1776_04a:0500c05": "有最因緣，供養聽法獲多益故。二、為他故來。",
    "T38n1776_04a:0500c06": "所為有二：一、為彼土眾生於此佛所有最因",
    "T38n1776_04a:0500c07": "緣，應見得益。德力微劣莫能自運，須大菩薩",
    "T38n1776_04a:0500c08": "導引將來。如無邊身、流離光等，各將無量菩",
    "T38n1776_04a:0500c09": "薩來此而得利益。如是等也。二、為此土眾生",
    "T38n1776_04a:0500c10": "故來。此土眾生應見彼來，得多益故。此是第",
    "T38n1776_04a:0500c11": "二為他故來。三、為讚揚三寶功德是故須來。",
    "T38n1776_04a:0500c12": "於中或有讚揚佛德，佛如初成，菩薩眾集讚",
    "T38n1776_04a:0500c13": "歎等是。或為顯法，顯法多端不可具列。或為",
    "T38n1776_04a:0500c14": "顯揚菩薩功德，德義非一。今諸菩薩從眾香",
    "T38n1776_04a:0500c15": "來，應具前意。文中正求，為自故來，并欲顯揚",
    "T38n1776_04a:0500c16": "維摩之德。文中有五：一、眾香菩薩覩他致",
    "T38n1776_04a:0500c17": "問，彼佛具答。二、菩薩審問，維摩其人如何能",
    "T38n1776_04a:0500c18": "作是化？彼佛具答。三、彼如來鉢盛香飯與化",
    "T38n1776_04a:0500c19": "菩薩。四、眾香菩薩請欲來此，彼佛聽許。五、「時",
    "T38n1776_04a:0500c20": "化菩薩既受鉢」下，化及彼眾承力至此。初中",
    "T38n1776_04a:0500c21": "先問，彼佛酬答。問中初言「彼諸大士」，舉能問",
    "T38n1776_04a:0500c22": "人。「見化菩薩」，彰其所覩。「欲未曾有」，嗟其高勝。",
    "T38n1776_04a:0500c23": "下正為問。「今此上人從何所來」，間其所從。「娑",
    "T38n1776_04a:0500c24": "婆世界為在何許」，問其方所。言「何名為樂少",
    "T38n1776_04a:0500c25": "法者」，問其所為。彼國無小，所以問之。由化菩",
    "T38n1776_04a:0500c26": "薩前請彼佛，欲於娑婆施作佛事，令樂小者",
    "T38n1776_04a:0500c27": "得弘大道，故發斯問。「即問佛」者，請聖辨答。下",
    "T38n1776_04a:0500c28": "佛答之。「佛告之曰」，總舉答辭。「下方度」等，隨問",
    "T38n1776_04a:0500c29": "別答。於中初至「界名娑婆」，答上問中娑婆世",
    "T38n1776_04a:0501a01": "界為在何許。娑婆，胡語，此翻名忍。《悲華經》釋：",
    "T38n1776_04a:0501a02": "此土眾生忍受三毒及諸煩惱，土從人稱故",
    "T38n1776_04a:0501a03": "名為忍。「佛號釋迦，於五濁世，為小樂眾生敷",
    "T38n1776_04a:0501a04": "演道教」，答上問中云何樂小法者。彼佛所化",
    "T38n1776_04a:0501a05": "五濁惡世樂小眾生，名樂小者。「彼有菩薩名",
    "T38n1776_04a:0501a06": "維摩」下，答上問中今此上人從何所來，明此",
    "T38n1776_04a:0501a07": "化人維摩遣來。先列維摩住不思議，辨其所",
    "T38n1776_04a:0501a08": "得。「為菩薩說」，明其所作。「故遣化來」，彰其所遣。",
    "T38n1776_04a:0501a09": "「稱揚我名并讚此土，令彼菩薩增益功德」，明",
    "T38n1776_04a:0501a10": "遣所為，使此慕求，名增功德。自下第二彼諸",
    "T38n1776_04a:0501a11": "菩薩審定維摩。「其人何如乃作是化」，問其人",
    "T38n1776_04a:0501a12": "也。「德力無畏神足若斯」，問其德也。下佛答之。",
    "T38n1776_04a:0501a13": "「佛言甚大」，差其人高，對其初問。「一切十方皆",
    "T38n1776_04a:0501a14": "遣化往」，歎其化廣，對其後問。第三彼佛以眾",
    "T38n1776_04a:0501a15": "香鉢盛滿香飯授化菩薩。文顯可知。自下第",
    "T38n1776_04a:0501a16": "四眾香菩薩請佛來此，彼佛聽許。聽中先請，",
    "T38n1776_04a:0501a17": "初列請人。「俱發聲」等，發言正請。「供養釋迦見",
    "T38n1776_04a:0501a18": "維摩」等，彰請所為。下佛聽許。「可往」，聽去。下",
    "T38n1776_04a:0501a19": "為誡約，先誡其身、後誡其心。身有二：一、教攝",
    "T38n1776_04a:0501a20": "身香。「無今」已下，明教所為。彼見受染，名起惑",
    "T38n1776_04a:0501a21": "著。二、教捨本形。「勿使」已下，明教所為。覩勝卑",
    "T38n1776_04a:0501a22": "退，名自鄙恥。誡心中，「又汝於彼莫壞輕賤而",
    "T38n1776_04a:0501a23": "作礙想」，正勸捨過。於人莫輕、於直莫礙、畏而",
    "T38n1776_04a:0501a24": "不入，名為礙想。「所以」下釋，先徵、後解。「十方如",
    "T38n1776_04a:0501a25": "空」，明古實淨。土等如空，非無如空。「又為他",
    "T38n1776_04a:0501a26": "小不盡現淨」，明化現穢。亦可十方皆如虛空，",
    "T38n1776_04a:0501a27": "明其性淨。佛為化小不盡現淨，明其報淨。彼",
    "T38n1776_04a:0501a28": "土實淨，為化不現，故莫輕賤而作礙想。自下",
    "T38n1776_04a:0501a29": "第五化及彼眾承力至此。「時化菩薩既受鉢",
    "T38n1776_04a:0501b01": "飯」，所求遂心。「與九百萬」，所攝稱意。「俱承佛威",
    "T38n1776_04a:0501b02": "及維摩力」，明來所依。於中分別，眾香菩薩承",
    "T38n1776_04a:0501b03": "彼佛威，其化菩薩承維摩力，通則義有。「於彼",
    "T38n1776_04a:0501b04": "世界忽然不現」，發之速也。「須臾之間至維摩",
    "T38n1776_04a:0501b05": "舍」，所至疾也。由承聖力故彼不現，須臾至此。",
    "T38n1776_04a:0501b06": "彼彰忽然，此云須臾，言左右耳。上來五段合",
    "T38n1776_04a:0501b07": "為第二。自下第三明維摩詰從化受飯，并顯",
    "T38n1776_04a:0501b08": "維摩不思議力小室廣容，令彼新來菩薩深",
    "T38n1776_04a:0501b09": "敬。於中有四：一、維摩詰化九百萬師子之坐，",
    "T38n1776_04a:0501b10": "高廣如前，令彼新來菩薩坐上。二、化菩薩以",
    "T38n1776_04a:0501b11": "所取飯受維摩詰。三、明飯香普薰毘耶及三",
    "T38n1776_04a:0501b12": "千界。四、由香普薰，諸眾雲集。此即香之飯益",
    "T38n1776_04a:0501b13": "也。於中初明聞香快樂，口歎未有。明雲集",
    "T38n1776_04a:0501b14": "中，初明人眾雲集。「諸地神」下，餘眾雲集。人中",
    "T38n1776_04a:0501b15": "初先辨列其眾，次來入舍，後明所見歡喜設",
    "T38n1776_04a:0501b16": "禮。下明却住，餘眾可知。此第三竟。自下第四",
    "T38n1776_04a:0501b17": "維摩得飯，命眾同食，即顯香積少飯廣竟，令",
    "T38n1776_04a:0501b18": "此尊敬。於中有二：一命共食，彰食無盡。二「其",
    "T38n1776_04a:0501b19": "諸菩薩聲聞」已下，明食身樂，顯食殊勝。前中",
    "T38n1776_04a:0501b20": "偏告聲聞令食，不命菩薩。問曰：前坐大小通",
    "T38n1776_04a:0501b21": "告，今此何故偏命聲聞？解有四義：一、前者念",
    "T38n1776_04a:0501b22": "坐通為大小，故前等告。今此念食，偏為菩薩，",
    "T38n1776_04a:0501b23": "恐彼聲聞不敢取食，故偏告之。第二、床坐大",
    "T38n1776_04a:0501b24": "小通須，故所通告。食中聲聞別有乞法，於此",
    "T38n1776_04a:0501b25": "所取無心欲食，故偏告之。第三義者，前所取",
    "T38n1776_04a:0501b26": "坐至極高大，通此人量，須教菩薩變身如坐，",
    "T38n1776_04a:0501b27": "須教聲聞禮佛而坐，為是通告。今所取食至",
    "T38n1776_04a:0501b28": "少不多，聲聞心局畏少不足，無心欲食，為是",
    "T38n1776_04a:0501b29": "次告。菩薩意廣，知少竟多，不慮不食，是故",
    "T38n1776_04a:0501c01": "不告。第四義者，向前取坐不簡大小，故前通",
    "T38n1776_04a:0501c02": "告。今此取食，云言此樂小法者得弘大道，彼",
    "T38n1776_04a:0501c03": "佛與食意亦如之，良以聲聞正是所為，故今",
    "T38n1776_04a:0501c04": "偏告，欲使共食，知飯無盡，發心願求。義意如",
    "T38n1776_04a:0501c05": "是。文中有三：一、告聲聞直勸命食；二、自果",
    "T38n1776_04a:0501c06": "聲聞念其食小，化菩薩彰食無盡。三、「於是鉢",
    "T38n1776_04a:0501c07": "飯悉飽眾」下，者食無盡。初中先告舍利弗等，",
    "T38n1776_04a:0501c08": "勸之令食。「大悲勳」下，誡捨小意。食從悲起，",
    "T38n1776_04a:0501c09": "名大悲勳。取為定少，名為限意。用不應法，名",
    "T38n1776_04a:0501c10": "為不消。此食無宜，故須預誡「無以限意使不",
    "T38n1776_04a:0501c11": "消也」。第二段中，文別有二：初、異聲聞念其飯",
    "T38n1776_04a:0501c12": "少。異有兩種：一、別大稱異。大乘法中見道",
    "T38n1776_04a:0501c13": "已前依教明行，名大聲聞。彼不同此，故名為",
    "T38n1776_04a:0501c14": "異。二、於小中簡大稱異。簡彼舍利、目健連等",
    "T38n1776_04a:0501c15": "諸大聲聞，故名為異。而此大眾人人常食。",
    "T38n1776_04a:0501c16": "二、「化菩薩」下，呵其所念，明食無盡。「勿以聲聞",
    "T38n1776_04a:0501c17": "小德小智稱量如來無量福慧」，言小德者，聲",
    "T38n1776_04a:0501c18": "聞福德莊嚴少也。言小智者，聲聞智慧莊嚴",
    "T38n1776_04a:0501c19": "小也。無量福者，佛福多也。無量慧者，佛智多",
    "T38n1776_04a:0501c20": "也。用少量多，理所不合，故云勿以。「四海竭」下，",
    "T38n1776_04a:0501c21": "明飯無盡，成念不應。「四海有竭此飯無盡」，假",
    "T38n1776_04a:0501c22": "約也事明食無盡。「一切人食揣若須彌乃至",
    "T38n1776_04a:0501c23": "一劫亦不盡」者，假約世人明食無盡。一切人",
    "T38n1776_04a:0501c24": "食，食人廣也。揣若須彌，所食多也。人別須彌，",
    "T38n1776_04a:0501c25": "「乃至一劫」，食時文也。假使如此，猶亦不盡。「所",
    "T38n1776_04a:0501c26": "以」下釋，初先徵問。一鉢之飯所以我言不盡",
    "T38n1776_04a:0501c27": "者何？下對釋之。無盡德人所食之餘終不可",
    "T38n1776_04a:0501c28": "盡。「無盡惑」等，是五分身。「功德具」者，餘德具",
    "T38n1776_04a:0501c29": "也。「於是鉢飯悉飽眾」下，是第三段明諸大眾",
    "T38n1776_04a:0502a01": "共食不盡。上來三段令為第一明食無盡。下",
    "T38n1776_04a:0502a02": "明食者身安快樂，顯食彌勝。於中初明食者",
    "T38n1776_04a:0502a03": "身樂，次喻顯，後明食者身皆出香。下以喻顯。",
    "T38n1776_04a:0502a04": "此第四境。自下第五明香積佛攝化儀，令此",
    "T38n1776_04a:0502a05": "眾生捨言習學。維摩先問「香積如來以何說",
    "T38n1776_04a:0502a06": "法」，下具答之。「彼菩薩曰：我土如來無文字說」，",
    "T38n1776_04a:0502a07": "彰彼異此。「但以眾香令諸天人得入律」等，正",
    "T38n1776_04a:0502a08": "辨其相。但以眾香得入律行，依香離道。「菩薩",
    "T38n1776_04a:0502a09": "各各坐香樹」等，依香具善。文顯可知。自下第",
    "T38n1776_04a:0502a10": "六彰此如來開導之法，彼使習學。於中初先",
    "T38n1776_04a:0502a11": "眾菩薩問維摩詰「釋迦牟尼以何說法」。「維摩」",
    "T38n1776_04a:0502a12": "下答。於中初總、須別、後結。「此土眾生剛強難",
    "T38n1776_04a:0502a13": "化，佛為說剛強之語以調伏之」，是初總也。「是",
    "T38n1776_04a:0502a14": "地獄」等，是其別也。別中約就四諦分四：一苦、",
    "T38n1776_04a:0502a15": "二集、三道、四滅。何故偏約此四明法？上說說",
    "T38n1776_04a:0502a16": "釋迦於五濁世為樂少眾生敷演道教，教少",
    "T38n1776_04a:0502a17": "眾生多說四諦，故偏舉之。苦中「地獄、畜生、餓",
    "T38n1776_04a:0502a18": "鬼」，是三塗難。「是諸難處」者，謂欝單越、長壽天",
    "T38n1776_04a:0502a19": "等難處也。「愚人生處」，謂餘邊地無法處也。次",
    "T38n1776_04a:0502a20": "明其集。於中雖復因果通舉，約果顯因，宗成",
    "T38n1776_04a:0502a21": "集義。無舉三邪。「是殺生」等，明其十惡。「是慳悋」",
    "T38n1776_04a:0502a22": "等，彰其下弊。文皆可知。次明其道。於中雖",
    "T38n1776_04a:0502a23": "復邪政道舉，對邪辨五。道行雖眾，要唯三",
    "T38n1776_04a:0502a24": "學。先明其戒。「是結戒」者，明其戒法。「是持戒」等，",
    "T38n1776_04a:0502a25": "明其戒行。持戒者是止持也。「是犯戒」者，是止",
    "T38n1776_04a:0502a26": "犯也。「是應作」者，是作持也。「是不應作」，是作犯",
    "T38n1776_04a:0502a27": "也。「是障礙」者，明前二犯能障道也。「是不障」者，",
    "T38n1776_04a:0502a28": "明前二持不障道也。「是得罪」者，明前二犯得",
    "T38n1776_04a:0502a29": "罪報也。「是離罪」者，明前二持離罪報也。次明",
    "T38n1776_04a:0502b01": "定學。言「是淨」者，世俗淨定也。言「是垢」者，味相",
    "T38n1776_04a:0502b02": "應定。亦可淨者是無漏定，垢者一切世俗定",
    "T38n1776_04a:0502b03": "也。下明慧學。「是有漏」者，世俗等智。「是無漏」者，",
    "T38n1776_04a:0502b04": "出世聖智。「是邪道」者，解道邪智。「是正道」者，內",
    "T38n1776_04a:0502b05": "學正智。下明滅諦。是非通舉，對非彰是。「是有",
    "T38n1776_04a:0502b06": "為」者，生死因也。業煩惱等興集生死，故曰有",
    "T38n1776_04a:0502b07": "為。「是無為」者，因中之滅。「是世間」者，生死果也。",
    "T38n1776_04a:0502b08": "「是涅槃」者，果中滅也。亦可分段因之與果名",
    "T38n1776_04a:0502b09": "曰有為，盡此之滅稱無為。變易因果名為世",
    "T38n1776_04a:0502b10": "間，除此之滅說為涅槃。上來別相，下總結之。",
    "T38n1776_04a:0502b11": "於中初法、次喻、後合。「以難化人心如猨猴，以",
    "T38n1776_04a:0502b12": "若干法制御乃調」，是法說也。「譬如」喻下食",
    "T38n1776_04a:0502b13": "可知。上來明果，自下第二明因。彼菩薩讚歎",
    "T38n1776_04a:0502b14": "請問明淨土因。起因此勝，就辨之。於中有二：",
    "T38n1776_04a:0502b15": "一、因彼讚歎，彰此明勝。二、因彼請問淨土因，",
    "T38n1776_04a:0502b16": "顯此明法。又復前段明攝善行，後明離過，故",
    "T38n1776_04a:0502b17": "下名為行無瘡疣生乎淨土。又復前段明攝",
    "T38n1776_04a:0502b18": "土行，自攝常土。後段明其生淨土，現生他國。",
    "T38n1776_04a:0502b19": "前中先歎，後對辨勝。歎中，「彼諸菩薩聞也",
    "T38n1776_04a:0502b20": "皆曰未有」，是總歎也。下別歎之，初先歎佛。「隱",
    "T38n1776_04a:0502b21": "其無量自在之力，以貧樂法度眾生」者，此國",
    "T38n1776_04a:0502b22": "眾生無有大乘法財自資，名之為貧。唯樂小",
    "T38n1776_04a:0502b23": "乘，說小以為貧所樂法，如來以此度眾生也。",
    "T38n1776_04a:0502b24": "下歎菩薩。「斯諸菩薩亦能勞謙，無量大悲生",
    "T38n1776_04a:0502b25": "在土」者，勞謂懃勞，懃化人。謙謂謙下，謙卑謙",
    "T38n1776_04a:0502b26": "物。憐苦隨生，名無量悲生是佛土。上來歎竟。",
    "T38n1776_04a:0502b27": "下維摩詰因歎顯勝。明此修勝，故生此土。於",
    "T38n1776_04a:0502b28": "中初明「菩薩於諸眾生大悲堅固，一世所行",
    "T38n1776_04a:0502b29": "多於彼國百千劫行」。所言非虛，故曰誠如。「所",
    "T38n1776_04a:0502c01": "以」下釋，先徵、後解。「此娑婆界有十事善，淨土",
    "T38n1776_04a:0502c02": "所無」，對問總釋。「何等」下別，先問、後別，通皆利",
    "T38n1776_04a:0502c03": "他。於中別分，前六以已所修六度攝益利眾",
    "T38n1776_04a:0502c04": "生，後四以其化他之法隨宜度物。於中前三",
    "T38n1776_04a:0502c05": "是化他法，後一化行。法中初句「說除難法度",
    "T38n1776_04a:0502c06": "八難者」，小乘法化。「以大乘法度樂小者」，大乘",
    "T38n1776_04a:0502c07": "法化。「以諸善根濟無德者」，人天法化。化他行",
    "T38n1776_04a:0502c08": "中，「常以四攝成就眾生」。「是為」下結。自下第二",
    "T38n1776_04a:0502c09": "因彼諸聞顯此修法。於中先問「此土菩薩",
    "T38n1776_04a:0502c10": "成就幾法，於此世界行無瘡疣，生于淨土」。此",
    "T38n1776_04a:0502c11": "菩薩來意，導人往生淨土，故為此問。與《涅槃》",
    "T38n1776_04a:0502c12": "中無畏菩薩問生淨土，其義相似。「維摩」下答。",
    "T38n1776_04a:0502c13": "「成就八法，行無創疣，生乎淨土」，是總答也。行",
    "T38n1776_04a:0502c14": "無瘡疣，能淨其因。生乎淨土，能招淨果。又無",
    "T38n1776_04a:0502c15": "創疣能捨穢國，生于淨土能入淨國。「何等」下",
    "T38n1776_04a:0502c16": "別，先徵、後列。此乃約就修義不同以分以種。",
    "T38n1776_04a:0502c17": "此八悉是攝修之法，用此攝起初會之中淨",
    "T38n1776_04a:0502c18": "土行也。八中初四是利他法。「饒益眾生而不",
    "T38n1776_04a:0502c19": "望報」，是第一句，慈無量也。慈怜心益，故不",
    "T38n1776_04a:0502c20": "望報。「代一切生受諸苦惱」，是第二句，悲無量",
    "T38n1776_04a:0502c21": "也。悲心深厚，故代一切受諸苦惱。問曰：若是",
    "T38n1776_04a:0502c22": "眾生法報，何可代受？由其菩薩住苦教化，彼",
    "T38n1776_04a:0502c23": "得出離，故名代受。又復繫囚鞭杖等苦，有可",
    "T38n1776_04a:0502c24": "代處，菩薩亦代。「功德盡施」，是第三句，喜無量",
    "T38n1776_04a:0502c25": "也。以喜除嫉，故能盡施。「等心眾生謙下無」等，",
    "T38n1776_04a:0502c26": "色第四句，除無量也。捨除憎愛，名為等心。",
    "T38n1776_04a:0502c27": "齊能卑敬，故曰謙下。絕離怨親差別之異，故",
    "T38n1776_04a:0502c28": "言無礙。後四自利。「於諸菩薩視之如佛，所",
    "T38n1776_04a:0502c29": "未聞經聞之不疑」，是一句。於自學處起敬信",
    "T38n1776_04a:0503a01": "心，於菩薩視之如佛，於人敬也。所未聞經聞",
    "T38n1776_04a:0503a02": "之不疑，於法信也。「不與聲聞而相違背」，是第",
    "T38n1776_04a:0503a03": "二句，於他學處去恚礙心。「不嫉彼供、不高已",
    "T38n1776_04a:0503a04": "利，而於其中調伏其心」，是第三句，於受用事",
    "T38n1776_04a:0503a05": "恩癡穢心。彼供已利，言之左右。有過背捨，名",
    "T38n1776_04a:0503a06": "為調伏。「常省已過、不訟彼短，恒以一心求諸",
    "T38n1776_04a:0503a07": "功德」，是第四句，於明行事起專精心。常省",
    "T38n1776_04a:0503a08": "已過、不訟彼短，離過心精。恒以一心求諸功",
    "T38n1776_04a:0503a09": "德，慕善心專。不離餘想，名為一心。有善皆",
    "T38n1776_04a:0503a10": "欲，名求功德。以此通前，合為八也。「是為」下結。",
    "T38n1776_04a:0503a11": "上來辨法。「維摩文殊於大眾」下，大段第二明",
    "T38n1776_04a:0503a12": "說利益。此即通明一會之益，故言「維摩文殊",
    "T38n1776_04a:0503a13": "說時，百千天天人發菩提心，十千菩薩得無生",
    "T38n1776_04a:0503a14": "忍。」若準此品，文殊不說。第二會竟。",
    "T38n1776_04a:0503a15": "11 菩薩行品(四本)「菩薩行品」者，於此品中，因彼眾香菩薩諸法，",
    "T38n1776_04a:0503a16": "廣辨菩薩盡不盡行，因以標品，是故名為菩",
    "T38n1776_04a:0503a17": "薩行品。從此已下，第三會說。於中頌以四門",
    "T38n1776_04a:0503a18": "分別：一釋來意、二就維摩顯德分別、三就法",
    "T38n1776_04a:0503a19": "分別、四科文辨釋。來意如何？釋有四義：一、維",
    "T38n1776_04a:0503a20": "摩室中所辨之法，須佛述讚，傳希於後，故為",
    "T38n1776_04a:0503a21": "此會。二、維摩所現不思議，菴羅未覩，化事未",
    "T38n1776_04a:0503a22": "周，故興此會。三、香積之飯，菴羅未知，欲使同",
    "T38n1776_04a:0503a23": "知，彼此共求，故須此會。四、眾香菩薩來為見佛",
    "T38n1776_04a:0503a24": "土，上來未覩，今須往見請法還土，故集此會。",
    "T38n1776_04a:0503a25": "來意如是。次維摩顯德。分別有三明維摩",
    "T38n1776_04a:0503a26": "解脫之行。寄往見佛明因趣果，趣入如來實",
    "T38n1776_04a:0503a27": "證法身，名解脫體。二彰維摩解脫之用。掌持",
    "T38n1776_04a:0503a28": "大眾往詣菴羅，遠接妙喜安置此土，是不思",
    "T38n1776_04a:0503a29": "議解脫用也。顯德如是，須辨其法。法謂因果。",
    "T38n1776_04a:0503b01": "此品總明法身、淨土二種之因。〈阿閦品〉明其",
    "T38n1776_04a:0503b02": "身淨土之果。問曰：此中所辨因果，與上何異",
    "T38n1776_04a:0503b03": "而須更論？異如上辨，今更顯之。先就因明，後",
    "T38n1776_04a:0503b04": "就異說。因異有二：一、約人分別。向前兩會，",
    "T38n1776_04a:0503b05": "為化娑婆穢土眾生，專教求淨，明所行專求",
    "T38n1776_04a:0503b06": "淨土。此會為化眾香世界淨土菩薩，教其隨",
    "T38n1776_04a:0503b07": "深，不盡不為、不住無為。二、常法分別。前初會",
    "T38n1776_04a:0503b08": "中直出法體，未明修相；後之兩會明修成相。",
    "T38n1776_04a:0503b09": "於中前會教修趣寂，破離有無趣入不二。〈問",
    "T38n1776_04a:0503b10": "疾〉訖盡〈觀眾生品〉，破離凡夫著有趣寄。〈佛道〉",
    "T38n1776_04a:0503b11": "一品，破離二乘著無趣寂。〈不二門品〉，破離菩",
    "T38n1776_04a:0503b12": "薩差別二見以趣一寂。此會明其從寂起用，",
    "T38n1776_04a:0503b13": "不盡有為是其用也。麁分且然，細分實謙通。",
    "T38n1776_04a:0503b14": "因異如是。果異如何？先就身論，後就土說。身",
    "T38n1776_04a:0503b15": "中初會明應身果，前寄寶積歎以顯之，始在",
    "T38n1776_04a:0503b16": "佛樹力降魔等，悉明應也。第二會中明報身",
    "T38n1776_04a:0503b17": "果，說從一無量功德生等。此會明其法身之",
    "T38n1776_04a:0503b18": "果，如下文說「觀身實相，觀佛亦然。我觀如來，",
    "T38n1776_04a:0503b19": "前際不來、後際不去。」如是等也。細求亦通，麁",
    "T38n1776_04a:0503b20": "分亦然。土果如何？前初會中寄就釋迦顯其",
    "T38n1776_04a:0503b21": "淨土，第二會中寄就香積而辨淨土，此會寄",
    "T38n1776_04a:0503b22": "就無動如來而彰淨土。前寄釋迦，即染彰淨，",
    "T38n1776_04a:0503b23": "明淨土體。第二寄就香積如來，染外彰淨，明",
    "T38n1776_04a:0503b24": "淨土相。此會寄就無動如來而辨淨土，取之",
    "T38n1776_04a:0503b25": "置此，彰淨隨染，明淨土用。通則前會取飯、",
    "T38n1776_04a:0503b26": "此食亦是用矣。辨法如是。次第四門科分辨",
    "T38n1776_04a:0503b27": "釋。就此會中，初明由序。「眾坐定」下是其正宗。",
    "T38n1776_04a:0503b28": "序中有三：一、維摩詰欲往佛所先現瑞相發",
    "T38n1776_04a:0503b29": "起眾心；二、掌持大眾往詣佛所起眾所欲；三、",
    "T38n1776_04a:0503c01": "佛為化益勅眾令坐。初中復三：一、維摩現相；",
    "T38n1776_04a:0503c02": "二、阿難請；三、如來辨。初中「是時佛說法」者，明",
    "T38n1776_04a:0503c03": "現相時。「於菴羅薗」，明現相處。「其地忽然廣博",
    "T38n1776_04a:0503c04": "嚴」等，正明現相。為容多眾，故今地廣。為安淨",
    "T38n1776_04a:0503c05": "眾現宣淨法，故令嚴淨。使大眾咸皆慕仰，故",
    "T38n1776_04a:0503c06": "令眾會皆作金色，此亦即顯不思議也。二、阿",
    "T38n1776_04a:0503c07": "難請，三、佛辨答，文皆可知。此初段竟。自下第",
    "T38n1776_04a:0503c08": "二常持大眾往詣菴羅。於中，維摩初命文",
    "T38n1776_04a:0503c09": "殊，可共見佛，與諸菩薩禮事供養。次、文殊述。",
    "T38n1776_04a:0503c10": "「善哉行矣。今正是時」。下維摩詰正持眾往，先",
    "T38n1776_04a:0503c11": "標其人。「即以神力」，明其所用。謂不思議如意",
    "T38n1776_04a:0503c12": "通力，持諸眾等，顯其所作。先持眾往，須到",
    "T38n1776_04a:0503c13": "著地。下與諸眾禮敬如來。維摩先禮。「稽首足」",
    "T38n1776_04a:0503c14": "下，禮之別稱，此表敬也。屈首接足，是自卑相，",
    "T38n1776_04a:0503c15": "故用表敬。右遶表愛。𧞽還不離，是愛戀相，故",
    "T38n1776_04a:0503c16": "用表愛。「一心合掌」，明心專也。恭持如來，故「一",
    "T38n1776_04a:0503c17": "面立」。次諸菩薩、後餘聲聞釋梵等眾，咸皆避",
    "T38n1776_04a:0503c18": "坐，稽首佛足。以此諸眾前背在坐，維摩持來，",
    "T38n1776_04a:0503c19": "故須比之。上來第二維摩持眾往詣菴羅，自",
    "T38n1776_04a:0503c20": "下第三佛勅令坐。先勅、後坐，文顯可知。上來",
    "T38n1776_04a:0503c21": "由序。自下正宗。於中有三：一、重辨前事，令",
    "T38n1776_04a:0503c22": "菴羅薗舊眾同知；二、「或有佛土以佛光明作",
    "T38n1776_04a:0503c23": "佛事」下，淨眾心器；三、「爾時眾香世界菩薩來",
    "T38n1776_04a:0503c24": "者」已下，以法正教。初中有二：一、問舍利所見",
    "T38n1776_04a:0503c25": "維摩神異之事，令此眾知；二、「阿難自」下，辨前",
    "T38n1776_04a:0503c26": "所取香積之飯，令此眾知。前中初言「眾坐已",
    "T38n1776_04a:0503c27": "定」，彰問時也。下正問之，二問兩答。「佛語舍利",
    "T38n1776_04a:0503c28": "汝見大士之所為乎」，問其見不。良以舍利前",
    "T38n1776_04a:0503c29": "與文殊共往，維摩所現舍利具見，故今問之。",
    "T38n1776_04a:0504a01": "「唯然已見」，舍利隨答。「汝意云何」，問其勝劣。「我",
    "T38n1776_04a:0504a02": "覩其為不可思」等，舍利辨答。不可思議，總歎",
    "T38n1776_04a:0504a03": "顯勝。「非意所圖非度所測」，別歎顯勝。非意所",
    "T38n1776_04a:0504a04": "圖，明其不可以識識也。心意識等，眼目之別。",
    "T38n1776_04a:0504a05": "圖謂圖量，凡夫心識不能圖量，是故名為非",
    "T38n1776_04a:0504a06": "意所圖。非度所測，明其不可以智知也。聖以",
    "T38n1776_04a:0504a07": "智慧測度不及，是故名為非度所測。自下第",
    "T38n1776_04a:0504a08": "二辨前香飯令此眾知。文別有四：一、阿難怪",
    "T38n1776_04a:0504a09": "問，如來為辨。二、舍利弗自說身香。阿難審問，",
    "T38n1776_04a:0504a10": "舍利具答。第三、阿難維摩詰飯消文𮞲，維",
    "T38n1776_04a:0504a11": "摩為辨。四、阿難讚歎，如來述成。初中阿難先",
    "T38n1776_04a:0504a12": "問起發。「今所聞香自昔未有，是為何香」。下佛",
    "T38n1776_04a:0504a13": "為辨。「是彼菩薩毛孔之香」。第二段中，初先舍",
    "T38n1776_04a:0504a14": "利自說身香，阿難次問此所從來，舍利後辨。",
    "T38n1776_04a:0504a15": "「長者維摩從眾香國取佛餘飯，於舍食者一切",
    "T38n1776_04a:0504a16": "毛孔皆香若此，故我身香。」第三段中有兩問",
    "T38n1776_04a:0504a17": "答。初阿難問「香住久如」，維摩次答「至此飯消」。",
    "T38n1776_04a:0504a18": "阿難重問「久如當消」，維摩下答。於中，初約行",
    "T38n1776_04a:0504a19": "德以答，後約斷德。前約行中，初就凡論。「此飯",
    "T38n1776_04a:0504a20": "勢力至于七日後乃消」，凡夫感薄，故唯七日。",
    "T38n1776_04a:0504a21": "次就聲聞。「未入正位食此飯者，得入正位然",
    "T38n1776_04a:0504a22": "後乃消」，謂見道已上。「入正位食此飯者，得正",
    "T38n1776_04a:0504a23": "解脫然後乃消」，謂無學果。下就大說。「若未發",
    "T38n1776_04a:0504a24": "意食此飯者，發意乃消」，種姓已上，亦可是其",
    "T38n1776_04a:0504a25": "初地已上。「發意食者得無生忍」，謂七地已上。",
    "T38n1776_04a:0504a26": "「得無生忍至一生補處然後消」者，謂第十地。",
    "T38n1776_04a:0504a27": "十地學窮度一生已便得菩提，是故名為一生",
    "T38n1776_04a:0504a28": "補處。上來約行明消久近。下就斷絕，先喻、後",
    "T38n1776_04a:0504a29": "合。「譬如有藥名上味」等，立喻顯食。「此飯如是",
    "T38n1776_04a:0504b01": "滅一切煩惱然後乃消」，辨食同喻。問曰：此",
    "T38n1776_04a:0504b02": "飯為實是食、為常是法假說為飯？慕訖之",
    "T38n1776_04a:0504b03": "家言此是法，假說名飯。若實是飯，安能如此？",
    "T38n1776_04a:0504b04": "若法能然，何是稱奇？飯食能示，方是叵思。又",
    "T38n1776_04a:0504b05": "法能示，淺而非深；飯食能示，方為深極。實深",
    "T38n1776_04a:0504b06": "為淺，更別求深，入之謬矣。諸佛菩薩凡所受",
    "T38n1776_04a:0504b07": "用一切境界悉皆如是，能資行用非獨此飯。",
    "T38n1776_04a:0504b08": "如轉輪王所生𤴻寶，聖王居上自然離欲逮",
    "T38n1776_04a:0504b09": "得四禪；玉女雖見，如覩佛像不生欲染。況菩",
    "T38n1776_04a:0504b10": "薩所受境界，如經中說「菩薩有一照法性冠，",
    "T38n1776_04a:0504b11": "善此冠時一切法性悉來現心，諸事齊爾。」第",
    "T38n1776_04a:0504b12": "四段中，阿難先歎。「未有」總歎。「如此香飯然作",
    "T38n1776_04a:0504b13": "佛事」，重復辨歎。下佛述成。如是所歎契當，故",
    "T38n1776_04a:0504b14": "重印之。自下第二淨眾心器。心垢染妨於受",
    "T38n1776_04a:0504b15": "法，故須淨之。所淨有三淨眾香菩薩之心；",
    "T38n1776_04a:0504b16": "二淨菴羅聲聞之心。眾香菩薩前來見此，生",
    "T38n1776_04a:0504b17": "下劣心，故須淨之。菴羅薗中聲聞之眾，未",
    "T38n1776_04a:0504b18": "覩維摩妙德神奇，尊仰不深，故二須淨。文",
    "T38n1776_04a:0504b19": "中初先淨彼眾香菩薩之心；「且止阿難其有",
    "T38n1776_04a:0504b20": "智」下，淨彼菴羅聲聞之心。前中初明諸佛如",
    "T38n1776_04a:0504b21": "來法門不同，去彼輕心。「阿難汝見諸佛國地",
    "T38n1776_04a:0504b22": "土若干」下，彰實平等，生其重心，尊重釋迦同",
    "T38n1776_04a:0504b23": "彼佛也。復就前中，先明如來化門不同。「是名",
    "T38n1776_04a:0504b24": "入」下，結明知益，使彼解入除離心過。前中文",
    "T38n1776_04a:0504b25": "別有十五句。初言「阿難或有佛土以佛光明",
    "T38n1776_04a:0504b26": "作佛事」等；十四種別，順行示現；末後一句「八",
    "T38n1776_04a:0504b27": "萬四千諸煩惱門作佛事」者，逆行示現。何者",
    "T38n1776_04a:0504b28": "八萬四千煩惱？未見說處，不可輒言。若翻八",
    "T38n1776_04a:0504b29": "萬四千度門而為八萬四千煩惱，義則可知。",
    "T38n1776_04a:0504c01": "何者八萬四千度門？如《賢劫經》具廣辨列。彼",
    "T38n1776_04a:0504c02": "真菩提名曰喜王，心自思惟：「行何三昧，便",
    "T38n1776_04a:0504c03": "速能致八萬四千諸度法門、諸陀羅尼、解脫門",
    "T38n1776_04a:0504c04": "等？」思已諸佛，佛隨答之，言：「有三昧，名了法",
    "T38n1776_04a:0504c05": "本。菩薩行之，便速遂致八萬四千諸度門等。」",
    "T38n1776_04a:0504c06": "何者是乎？彼說：佛德具有三百五十種門，一",
    "T38n1776_04a:0504c07": "一門中皆修六度為因，便有二千一百諸度。",
    "T38n1776_04a:0504c08": "用此諸度對治四大、六衰之患，便為二萬一",
    "T38n1776_04a:0504c09": "千諸度。言四大者，凡夫用其地水火風四大",
    "T38n1776_04a:0504c10": "為身。聖修諸度得淨法身，捨彼四大，名為對",
    "T38n1776_04a:0504c11": "治。言六衰者，六塵大賊衰耗善法故名六衰。",
    "T38n1776_04a:0504c12": "聖修諸度諸入佛境，捨彼六塵，名治六衰。用",
    "T38n1776_04a:0504c13": "此二萬一千諸度治四心病，是故便有八萬",
    "T38n1776_04a:0504c14": "四千。何者是乎？治多貪病二萬一千，治多瞋",
    "T38n1776_04a:0504c15": "病二萬一千，治多癡病二萬一千，毒等分二",
    "T38n1776_04a:0504c16": "萬一千，是故合有八萬四千。此諸煩惱，驅眾",
    "T38n1776_04a:0504c17": "生六道往來受苦不息，多為瘦勞。諸佛現起，",
    "T38n1776_04a:0504c18": "攝化眾生，是故以此而作佛事。煩惱既然，業",
    "T38n1776_04a:0504c19": "苦亦爾。文略不說。化門無量，且舉斯耳。上來",
    "T38n1776_04a:0504c20": "廣舉諸佛化門。下結知益，使彼斯來菩薩入",
    "T38n1776_04a:0504c21": "中際遣心過。「名入一切諸佛法門」，是結言",
    "T38n1776_04a:0504c22": "也。依前具解，名之為入。下彰知益。「菩薩入此",
    "T38n1776_04a:0504c23": "門者」，舉能知。下就論益。益有二種：一於佛土",
    "T38n1776_04a:0504c24": "離分別益、二於諸佛齊敬之益。前中初言「若",
    "T38n1776_04a:0504c25": "見一切淨好佛土不以為喜不貪不高」，見淨",
    "T38n1776_04a:0504c26": "無過。始無欣慶名為不喜，中無貪求偏欲往",
    "T38n1776_04a:0504c27": "生稱曰不貪，終在離慢說為不高。「若見一切",
    "T38n1776_04a:0504c28": "不淨佛土不以為憂不礙不沒」，覩深無失。始",
    "T38n1776_04a:0504c29": "無憂畏名為不憂，中無局難捨而不生說為",
    "T38n1776_04a:0505a01": "無礙，身在不下生退沒想名為不沒。下明",
    "T38n1776_04a:0505a02": "於佛齊敬之益。「但於諸佛生清淨心」，總以標",
    "T38n1776_04a:0505a03": "舉信佛地異、非行不純，名清淨心。無穢唯淨，",
    "T38n1776_04a:0505a04": "故說為但。「歡喜恭敬未曾有也」，顯前清淨慶",
    "T38n1776_04a:0505a05": "佛巧化，所以歡喜。重佛化能，故云恭敬。讚佛",
    "T38n1776_04a:0505a06": "化希，故云未有。「諸佛如來功德平等為化眾",
    "T38n1776_04a:0505a07": "生現土不同」，出其所敬未曾有事。上來第一",
    "T38n1776_04a:0505a08": "明佛化異去眾輕心。自下第二明佛實等生",
    "T38n1776_04a:0505a09": "眾重心。於中初明佛實平等生眾等心；「是故",
    "T38n1776_04a:0505a10": "名為三藐」已下，結歎顯勝，生眾重心。前明等",
    "T38n1776_04a:0505a11": "中，「阿難汝見諸佛國土地有若干空無若干」，",
    "T38n1776_04a:0505a12": "立喻顯法，即明土等。「如是見」下，辨法同喻，即",
    "T38n1776_04a:0505a13": "明佛等。於中初言「諸佛色身有若干耳，其無",
    "T38n1776_04a:0505a14": "礙慧無若干也」，略明佛等，此即明佛證智等",
    "T38n1776_04a:0505a15": "也。「諸佛色身威相種」等也，別明佛等、此亦",
    "T38n1776_04a:0505a16": "即顯餘德等也。於中先別，「具諸」下結。別中初",
    "T38n1776_04a:0505a17": "明身德平等，後明土等。前身德中初明自德，",
    "T38n1776_04a:0505a18": "「大慈悲」下明利他德。「威儀所行及其壽命」，復",
    "T38n1776_04a:0505a19": "明自德。「說法教他」，重明化德。自德中有五",
    "T38n1776_04a:0505a20": "種等：一色身等、二威神等、三相好等、四種姓",
    "T38n1776_04a:0505a21": "等、五「戒定」下明功德等，餘皆可知。上來明等",
    "T38n1776_04a:0505a22": "生眾等心。自下第二結歎顯勝生眾重心，尊",
    "T38n1776_04a:0505a23": "重釋迦同於香積。先法三名，後就顯勝。名別",
    "T38n1776_04a:0505a24": "無量，且彰三種。「是故名為三藐三佛」，此翻名",
    "T38n1776_04a:0505a25": "為正真正覺。三言正，藐之言真，三復名正。佛",
    "T38n1776_04a:0505a26": "陀名覺。「名為多陀阿伽度者」，此名如來，乘",
    "T38n1776_04a:0505a27": "如實道來成正覺，故名如來。又復如後諸佛",
    "T38n1776_04a:0505a28": "而來，亦名如來。「名為佛陀」，此直名佛。良以諸",
    "T38n1776_04a:0505a29": "佛功德平等，是故一切悉名三藐乃至名佛。",
    "T38n1776_04a:0505b01": "下就顯勝。於中有三：一、正歎顯勝。明此三義",
    "T38n1776_04a:0505b02": "若具廣說，阿難等輩所不能受。二、阿難聞已",
    "T38n1776_04a:0505b03": "不能受持，便生退心，不敢自謂以為多聞。三、",
    "T38n1776_04a:0505b04": "如來安慰。前正歎中，「若我廣說此三句義」，明",
    "T38n1776_04a:0505b05": "其義廣。「汝已劫壽不能受」等，顯其廣相。於中",
    "T38n1776_04a:0505b06": "初明阿難一人壽命一劫不能受持。「正使」已",
    "T38n1776_04a:0505b07": "下，假舉三千大千眾生皆如阿難，壽命一劫，",
    "T38n1776_04a:0505b08": "亦不能受。「如是阿難諸佛阿耨菩薩」已下，舉",
    "T38n1776_04a:0505b09": "佛德廣，成前不能受持所以。「阿耨菩提無有",
    "T38n1776_04a:0505b10": "限量」，明佛體廣。「智慧辨才不可思」者，明佛用",
    "T38n1776_04a:0505b11": "廣。「阿難白佛不敢自謂為多聞」者，是第二句",
    "T38n1776_04a:0505b12": "阿難自退。聞已不能受三句義，故生退心。「佛",
    "T38n1776_04a:0505b13": "告」已下是第三句如來安慰。「佛告阿難勿起",
    "T38n1776_04a:0505b14": "退意」，正安其心。佛義廣多，聲聞不及，故不能",
    "T38n1776_04a:0505b15": "受，非是阿難退失聞持故不能受。已告之勿",
    "T38n1776_04a:0505b16": "起退意。「所以」下釋，初先徵問。所以白前道",
    "T38n1776_04a:0505b17": "汝不能受三句義，今言勿起退意者何？下對",
    "T38n1776_04a:0505b18": "釋之。「我昔說汝聲聞人中為最多聞，不同菩",
    "T38n1776_04a:0505b19": "薩」，良以說汝聲聞人中為最多聞，非菩薩故，",
    "T38n1776_04a:0505b20": "雖復多聞而不能受諸佛功德，非由退失方",
    "T38n1776_04a:0505b21": "妨不能。是故勸汝勿起退意。上來一段淨彼",
    "T38n1776_04a:0505b22": "新來菩薩之心。下次淨彼菴羅薗中聲聞之",
    "T38n1776_04a:0505b23": "心，令於維摩起深敬意。於中先明維摩智德",
    "T38n1776_04a:0505b24": "聲聞不量，後彰維摩所有神通二乘不作。先",
    "T38n1776_04a:0505b25": "中初言「且止阿難」，止其前言。亦可止其測度之",
    "T38n1776_04a:0505b26": "心，故曰且止。下正誡之。「其有智者不應限度",
    "T38n1776_04a:0505b27": "諸菩薩也」，明人叵測。「一切海測高可測」等，",
    "T38n1776_04a:0505b28": "明德難量，別言菩薩，正論維摩。下明神通不",
    "T38n1776_04a:0505b29": "可作中，「汝等捨置菩薩所行」，簡去前行。「是維",
    "T38n1776_04a:0505c01": "摩詰一時所現神通力」等，正就神通明不能",
    "T38n1776_04a:0505c02": "作。「是維摩詰」，人之劣也。「一時所現」，時中從",
    "T38n1776_04a:0505c03": "也。「一切聲聞辟支佛」等，明人多也。「於百千劫」，",
    "T38n1776_04a:0505c04": "時之長也。多人多劫尚不能為，何況少人少",
    "T38n1776_04a:0505c05": "時而能作也。上來第二淨眾心器。自下第三",
    "T38n1776_04a:0505c06": "正教以法。於中分二：盡此品來以為初段，〈見",
    "T38n1776_04a:0505c07": "閦品〉為第二段。此兩段中，三句分別：一約分",
    "T38n1776_04a:0505c08": "別。此品化益眾香菩薩，後品化益娑婆之眾。",
    "T38n1776_04a:0505c09": "二、約修分別。此品明其自分所修，後品彰其",
    "T38n1776_04a:0505c10": "勝進所習，行修上進入佛境界能見佛故。三、",
    "T38n1776_04a:0505c11": "約法分別。法謂因果，此品明因，後品明果。",
    "T38n1776_04a:0505c12": "就此品中，文別有三：一、眾香菩薩請法還土；",
    "T38n1776_04a:0505c13": "二、「佛告」下，如來為說；三、「爾時彼諸菩薩聞」下，",
    "T38n1776_04a:0505c14": "明諸菩薩聞法歡喜禮敬辭去。就初請中，先",
    "T38n1776_04a:0505c15": "悔前過。「唯然」下，請求後法。悔前過中，「爾時眾",
    "T38n1776_04a:0505c16": "香世界」者，標列其人。「合掌向佛」，啟告所請。「我",
    "T38n1776_04a:0505c17": "見此生下劣心」，自申己過。「今日悔責」，捨離是",
    "T38n1776_04a:0505c18": "心，悔愧前愆。「所以者何」下，領佛前教，明悔所",
    "T38n1776_04a:0505c19": "以。「諸佛方便不可思議，為度眾生現佛國異」，",
    "T38n1776_04a:0505c20": "我前不知妄生分別，故今自責。下請法中，言",
    "T38n1776_04a:0505c21": "「唯然」者，求佛許可。唯是專義，然是可義。專求",
    "T38n1776_04a:0505c22": "如來然可於已，故曰然。「願賜少法」，正請佛",
    "T38n1776_04a:0505c23": "說。「還於彼土當念如來」，明佛教益。亦可此言",
    "T38n1776_04a:0505c24": "明己敬順念簡佛恩。隨順修行名念如來，亦",
    "T38n1776_04a:0505c25": "可念佛所教之法名念如來。下佛為說。說中",
    "T38n1776_04a:0505c26": "有三：第一總勸。「有盡無盡解脫法門汝等當",
    "T38n1776_04a:0505c27": "學」。二、「何謂」下，隨別以教。三、「是為有盡無盡法",
    "T38n1776_04a:0505c28": "門汝等當學」，結勸修習。就初總中，言「有盡」者",
    "T38n1776_04a:0505c29": "世帝可思言。言「無盡」者，真帝常住。此二無",
    "T38n1776_04a:0506a01": "礙，名為解脫。此舉其法。「汝等當學」，勸之修習。",
    "T38n1776_04a:0506a02": "下文別教。於中初略，「何為不盡有為」下廣。",
    "T38n1776_04a:0506a03": "略中初言「何謂為盡謂有為法」，釋前有盡。世",
    "T38n1776_04a:0506a04": "諦起作名曰有為。以有為故，經可息滅，故名",
    "T38n1776_04a:0506a05": "有盡。「何謂無盡謂無為法」，釋前無盡。真諦常",
    "T38n1776_04a:0506a06": "住，故曰無為。以無為故，不可息滅，故名無盡。",
    "T38n1776_04a:0506a07": "此釋向前有盡無盡解脫法門。「如菩薩」下，釋",
    "T38n1776_04a:0506a08": "顯學法。汎論有三：一、取寂門。同聲聞行，不住",
    "T38n1776_04a:0506a09": "有為、不離無為。二、起用門。別二乘行，不盡有",
    "T38n1776_04a:0506a10": "為、不住無為。三、䨥修具足。離二邊行，於有法",
    "T38n1776_04a:0506a11": "不住不捨，無為亦然。有為不住，即於有為不",
    "T38n1776_04a:0506a12": "生染著。有為不捨，即於有為不生怖畏。離此",
    "T38n1776_04a:0506a13": "二過，名於有為得解脫矣。於無為法不一向",
    "T38n1776_04a:0506a14": "住，於空不著；於無為法不一向捨，於空不畏。",
    "T38n1776_04a:0506a15": "離此二過，名於無為而得解脫。今此為教眾",
    "T38n1776_04a:0506a16": "香菩薩隨有起用，是故偏授第二門說。「如菩",
    "T38n1776_04a:0506a17": "薩者」，標別二乘。「不盡有為」，即是《地經》發起勝",
    "T38n1776_04a:0506a18": "行常隨有也。「不住無為」，即是《地經》修方便智",
    "T38n1776_04a:0506a19": "不住空。此二為門，下廣顯之。於中初就始修",
    "T38n1776_04a:0506a20": "行中以明不盡不住之義，又具論下終成行",
    "T38n1776_04a:0506a21": "中明其不盡不住之義。前中先明不盡有為，",
    "T38n1776_04a:0506a22": "後顯不住無為之義。就明不盡有為之中，初",
    "T38n1776_04a:0506a23": "問、後總結之。「何謂不盡」，是初問也。「謂不離」等，",
    "T38n1776_04a:0506a24": "是廣辨也。法多難識，今且言之。麁分為二：一、",
    "T38n1776_04a:0506a25": "明地前世間之行；二、「發行善根」下明初地上",
    "T38n1776_04a:0506a26": "出世間行。世間行中，初發正修；「在諸禪定如",
    "T38n1776_04a:0506a27": "地獄」下，教起正止。前正修中，初教悲願以",
    "T38n1776_04a:0506a28": "為行因；後教正行。前教因中，「不離大慈不捨",
    "T38n1776_04a:0506a29": "大悲」，是利他因。慈言不離、悲云不捨，左右言",
    "T38n1776_04a:0506b01": "耳。「除發智心而不忽忘」，是菩提願自行因",
    "T38n1776_04a:0506b02": "也。發意求佛一切種智，是故名發一切智心。",
    "T38n1776_04a:0506b03": "忽謂輕忽。於菩提心重而不輕，名為不忽；堅",
    "T38n1776_04a:0506b04": "守不失，故言不忘。如《涅槃》說。下教正行，於中",
    "T38n1776_04a:0506b05": "初明自分之行，「求法」已下明勝進行。前自分",
    "T38n1776_04a:0506b06": "中，先明利他。「教化眾生終不厭惓」，常化行也。",
    "T38n1776_04a:0506b07": "「於四攝法常念順行」，功攝行也。下明自利。「護",
    "T38n1776_04a:0506b08": "持正法不惜身命」，堅守正法以為行本。「種諸",
    "T38n1776_04a:0506b09": "善根無疲厭」者，依法造修。種諸善根，明修頓",
    "T38n1776_04a:0506b10": "也。無有疲厭，明修常也。「志常安住方迴向」，",
    "T38n1776_04a:0506b11": "用前所修上求佛也。求心不退，名為安住。巧",
    "T38n1776_04a:0506b12": "以諸善迴求菩提，是故名為方便迴向。此三",
    "T38n1776_04a:0506b13": "行修之次第矣。下勝進中，初智、後福。前修智",
    "T38n1776_04a:0506b14": "中，「求法不懈」，是其自利。「說法不悋」，是其利他。",
    "T38n1776_04a:0506b15": "後修福中，「懃供諸佛」，是其自利。下「不畏」等，是",
    "T38n1776_04a:0506b16": "其利他。於中七句。初「不畏生死」，是勇猛心，以",
    "T38n1776_04a:0506b17": "不畏故常在教化。亦有經言「入生死而無所",
    "T38n1776_04a:0506b18": "畏」，其義相似，翻譯不同。二「於諸榮辱心無憂",
    "T38n1776_04a:0506b19": "喜」，是不動心，榮辱不動故能常化；此亦即是",
    "T38n1776_04a:0506b20": "平等心也，以無憂喜故能齊化。三「不輕未學",
    "T38n1776_04a:0506b21": "敬學如佛」，是離慢心，情無慢高故能接化。四",
    "T38n1776_04a:0506b22": "「墮煩惱者令發正念」，是開導心，教修六念四",
    "T38n1776_04a:0506b23": "念處等令離煩惱。五「於遠離樂不以為貴」，是",
    "T38n1776_04a:0506b24": "隨有心，不貴涅槃遠離樂故，常能隨有教化",
    "T38n1776_04a:0506b25": "眾生。六「不著以樂」，是離著心。得樂不著，故能",
    "T38n1776_04a:0506b26": "捨之利益眾生。七「慶於彼樂」，是隨喜心。菩薩",
    "T38n1776_04a:0506b27": "專以利物為意，故於自樂心不愛著，化樂慶",
    "T38n1776_04a:0506b28": "喜。上來第一教修正行。下教正心，於中有四：",
    "T38n1776_04a:0506b29": "一、利他心。「在諸禪定如地獄想」，離凡夫心，得",
    "T38n1776_04a:0506c01": "而不味，故如地獄。「於生死中薗觀想」，離二乘",
    "T38n1776_04a:0506c02": "心，常樂遊處，故如薗觀。二、自利心。「見來求者",
    "T38n1776_04a:0506c03": "起善師想」，起敬喜心，凡是善師教人生善，來",
    "T38n1776_04a:0506c04": "乞求者能生我善心，故如師想。「捨諸所有具",
    "T38n1776_04a:0506c05": "一切智想」，生福利心，如施能生一切種智，故",
    "T38n1776_04a:0506c06": "喜不悔。三、重明利他。「見毀戒人起救護想」。四、",
    "T38n1776_04a:0506c07": "重明自利。「諸波羅蜜為父母想」，能生法身。「道",
    "T38n1776_04a:0506c08": "品法為眷屬想者」，能親益己，故如眷屬。上來",
    "T38n1776_04a:0506c09": "明其世間之行。下明出世，於中有二：一、修廣",
    "T38n1776_04a:0506c10": "行。「生死無數劫意而勇」下，明修勝行。前廣行",
    "T38n1776_04a:0506c11": "中，「發行善根無齊限」者，始修寬廣，初地已上",
    "T38n1776_04a:0506c12": "發生廣願，有行皆修，名發善根無有齊限。「以",
    "T38n1776_04a:0506c13": "諸淨國成已土」者，成行寬廣。於中四句：一、依",
    "T38n1776_04a:0506c14": "淨土攝報寬廣，「以諸淨國嚴飾之事成己佛",
    "T38n1776_04a:0506c15": "土」。是義云何？廣修淨因，令一切因莊嚴妙事",
    "T38n1776_04a:0506c16": "於己土中悉皆備有，故云以諸淨國嚴飾之",
    "T38n1776_04a:0506c17": "事成己佛土。二、依淨土起自寬廣，行無限施。",
    "T38n1776_04a:0506c18": "亦有經言「開門大施」，其義相似。諸行皆因，且",
    "T38n1776_04a:0506c19": "舉布施。三、依法身攝報寬廣，具足相好。四、依",
    "T38n1776_04a:0506c20": "法身起因寬廣，「除一切惡淨身口意」，諸行皆",
    "T38n1776_04a:0506c21": "因，且舉持戒，生相好中戒行強故。故《地持》云",
    "T38n1776_04a:0506c22": "「三十二相無差別因，皆是持戒。」若不持戒，尚",
    "T38n1776_04a:0506c23": "不能得下賤人身，沒大人相。前明廣行，下",
    "T38n1776_04a:0506c24": "修勝行。「生死無數意而有勇，聞佛無量德志",
    "T38n1776_04a:0506c25": "而不惓」，起以勝也。於彼而生死無數劫苦，",
    "T38n1776_04a:0506c26": "力能伏斷，故意有勇。聞佛廣德決修不退，名",
    "T38n1776_04a:0506c27": "志不惓。前意、後志，眼目異辭。「以智慧」下，發行",
    "T38n1776_04a:0506c28": "勝也。於中有二：一、依前生死意而有勇，起治",
    "T38n1776_04a:0506c29": "過行；二、「不壞」下，依前聞佛志而不惓，修攝善",
    "T38n1776_04a:0507a01": "行。前中四句，初二破障、後二攝治。前破障",
    "T38n1776_04a:0507a02": "中，初以智慧破諸煩惱障，後以精進摧伏魔",
    "T38n1776_04a:0507a03": "軍遠離業障。又破煩惱明離解障，後摧魔軍",
    "T38n1776_04a:0507a04": "明除行障。又破煩惱明除慧障，後魔軍明除",
    "T38n1776_04a:0507a05": "福障。前中初先自破煩惱。「以智慧劍破煩惱",
    "T38n1776_04a:0507a06": "賊」，斷戒因也。慧能破裂故說為劍，煩惱侵害",
    "T38n1776_04a:0507a07": "就喻名賊。「出陰界入」，雜戒果也。下明兼他，",
    "T38n1776_04a:0507a08": "「荷負眾生永使解脫」。就後句中，「以大精進摧",
    "T38n1776_04a:0507a09": "魔軍」者，魔謂四魔，煩惱、陰、死及與天魔。軍謂",
    "T38n1776_04a:0507a10": "十軍，如龍樹說。故彼文言「欲是汝初軍，憂愁",
    "T38n1776_04a:0507a11": "為第二，飢渴第三軍，渴愛第四，睡眠第五軍，",
    "T38n1776_04a:0507a12": "怖畏為第六，疑悔第七軍，瞋恚為第八，利養",
    "T38n1776_04a:0507a13": "軍第九，日高夢人第十。如是等軍眾，塵沒出",
    "T38n1776_04a:0507a14": "家人，我以禪智力，破汝等諸軍。」得成佛道已，",
    "T38n1776_04a:0507a15": "廣脫一切。亦可正名魔眾為軍，令以精進而摧",
    "T38n1776_04a:0507a16": "伏之。上來兩句明其破障，下二攝治。「常求無",
    "T38n1776_04a:0507a17": "念實相智慧」，對上初句，明攝對治，修起向前",
    "T38n1776_04a:0507a18": "破煩惱慧。真慧離妄名為無念，真慧證實名",
    "T38n1776_04a:0507a19": "實相慧，此常求之於世間法。「少欲知足而不",
    "T38n1776_04a:0507a20": "捨世」，對上後句，明攝對法，修前摧前魔精",
    "T38n1776_04a:0507a21": "進行也。「少欲知足」，自行離染。「而不捨世」，隨有",
    "T38n1776_04a:0507a22": "益物。勤修此行，故摧魔事。上來第一依前意",
    "T38n1776_04a:0507a23": "勇，明修對治破生死行。自下依前志而不惓，",
    "T38n1776_04a:0507a24": "修攝善行。於中初明三業化他，「淨十善」下明",
    "T38n1776_04a:0507a25": "具自德。前中初言「不壞威儀能隨俗」等，明身",
    "T38n1776_04a:0507a26": "業化。不壞威儀而能隨俗，俗法益人，所謂不",
    "T38n1776_04a:0507a27": "捨道法能隨俗也。「起神通慧引導眾生」，道法",
    "T38n1776_04a:0507a28": "利物。「得念總」下，明意業化。「得念總持所聞不",
    "T38n1776_04a:0507a29": "忘」，明閑法藥。「善別諸根斷眾生疑」，知物心器。",
    "T38n1776_04a:0507b01": "「以樂說辨演法無礙」，明口業化。上來利他，下",
    "T38n1776_04a:0507b02": "明自德。於中初攝凡夫善法，「勸請說」下明攝",
    "T38n1776_04a:0507b03": "佛善，「深修善」下攝菩薩善。攝凡善中，「淨十善",
    "T38n1776_04a:0507b04": "道」，明修戒因。「受人天福」，明具戒果。於人天中",
    "T38n1776_04a:0507b05": "受八勝報名人天福，此欲界善。「修四無量」，明",
    "T38n1776_04a:0507b06": "修定因。「開梵天道」，明攝定果。四無量心能生",
    "T38n1776_04a:0507b07": "梵果，名開梵道，此上界善。次攝佛善。「隨喜讚",
    "T38n1776_04a:0507b08": "善得佛音聲」，具佛口業。法螺聲相是佛音聲，",
    "T38n1776_04a:0507b09": "良以勸請諸佛說法，故得佛聲。又見眾生所",
    "T38n1776_04a:0507b10": "作善業隨喜讚善，故得佛聲。「身口意善得佛",
    "T38n1776_04a:0507b11": "威儀」，具佛身業。下明攝修菩薩善法。「深修善",
    "T38n1776_04a:0507b12": "法所生轉勝」，因修成德。亦有經言「深行善",
    "T38n1776_04a:0507b13": "法」，其義相似。「以大乘教成菩薩僧」，依法成德。",
    "T38n1776_04a:0507b14": "依大乘法而起行，故與菩薩行德不乖，是故",
    "T38n1776_04a:0507b15": "得成菩薩僧矣。「心無放逸不失眾善」，依心成",
    "T38n1776_04a:0507b16": "德。此三句中，若就所依初句明勝，第三心勝。",
    "T38n1776_04a:0507b17": "若論所成初句報，第二人勝、第三德勝。上來",
    "T38n1776_04a:0507b18": "廣辨，「行如此」下總以結之。下次明其不住無",
    "T38n1776_04a:0507b19": "為，先問、次辨、後總結之。「何謂菩薩不住無為」，",
    "T38n1776_04a:0507b20": "是初問也。下廣辨之。於中初明地前所修，「觀",
    "T38n1776_04a:0507b21": "無常」下地上所成。地前修中，依空、無相、無作、",
    "T38n1776_04a:0507b22": "無起四門修之。諸法體空名定為空，於此空",
    "T38n1776_04a:0507b23": "中無相可得名為無相，無果可造名為無作，",
    "T38n1776_04a:0507b24": "無因可生稱曰無起。於此四中雖復學觀，而",
    "T38n1776_04a:0507b25": "不住著故云「不證」，以不證故能起有行。上來",
    "T38n1776_04a:0507b26": "明其世間所修，下明出世。如實正觀理實同",
    "T38n1776_04a:0507b27": "時，寄從且分。於中初至「觀於寂滅」是初地中",
    "T38n1776_04a:0507b28": "見道解也，見無常等四法即名為見道。「觀於",
    "T38n1776_04a:0507b29": "無常而不厭善本」者，雖見有為無常多過，而",
    "T38n1776_04a:0507c01": "常在中種善根也。「觀世間苦而不惡生死」者，",
    "T38n1776_04a:0507c02": "雖知苦過，願恒處之度眾生也。「觀於無我誨",
    "T38n1776_04a:0507c03": "人不惓」者，見生無實，而隨假名常教誨也。「觀",
    "T38n1776_04a:0507c04": "於寂滅而不永滅」者，雖知涅槃寂滅之樂，為",
    "T38n1776_04a:0507c05": "他在有，不取證也。「觀於遠離而身心修善」，是",
    "T38n1776_04a:0507c06": "二地上修道行也。觀第一義離身心相名觀遠",
    "T38n1776_04a:0507c07": "離，而依身心修智善行。二地持戒名身修修",
    "T38n1776_04a:0507c08": "善也，三地修定名心修善。「觀無所歸而歸善",
    "T38n1776_04a:0507c09": "法」，是四地上順忍行也。觀第一義無所歸趣",
    "T38n1776_04a:0507c10": "而修順忍，歸趣土地無生善法。「觀於無生而",
    "T38n1776_04a:0507c11": "以生法荷負一切」，是七地上無生忍也。雖復",
    "T38n1776_04a:0507c12": "觀理無生無起，而常現生教化眾生。「觀於無",
    "T38n1776_04a:0507c13": "漏而不斷漏」，是七地上發起勝行。知諸煩惱",
    "T38n1776_04a:0507c14": "本來寂滅名觀無漏，而常現起煩惱業行名不",
    "T38n1776_04a:0507c15": "斷漏。「觀無所行而以行法教化眾生」，是九地",
    "T38n1776_04a:0507c16": "中化應生行。了知諸行空寂不有，而以諸行",
    "T38n1776_04a:0507c17": "教化應生。「觀於空無不捨大悲」，是九地中化",
    "T38n1776_04a:0507c18": "眾生心。雖知眾生空無所有，大捨大悲怜念",
    "T38n1776_04a:0507c19": "眾生。亦可前句以行教化明其慈益，此不捨",
    "T38n1776_04a:0507c20": "悲彰其悲益。「觀正法位不隨小乘」，是十地中",
    "T38n1776_04a:0507c21": "見分堅固。觀法體空名正法位，於空不著故",
    "T38n1776_04a:0507c22": "不墮小。「觀法虛妄」，知法假有。「無牢人」等，知法",
    "T38n1776_04a:0507c23": "實無。虛妄法中無有真實堅牢之性，故曰無",
    "T38n1776_04a:0507c24": "牢。我人體空，名無人主。假名眾生相二不有，",
    "T38n1776_04a:0507c25": "名為無相。下明不著。隨有起行，本昔所發求",
    "T38n1776_04a:0507c26": "佛云願。十地未滿，是故名為「本心未滿」。為滿",
    "T38n1776_04a:0507c27": "彼願起修所行，是故名為「不虛福德禪定智",
    "T38n1776_04a:0507c28": "慧」。實心修行故曰不虛，所行施戒辱忍精進",
    "T38n1776_04a:0507c29": "說為福德。禪云度，智慧即是波若度也。此等",
    "T38n1776_04a:0508a01": "隨相約位且分，未可專定。上來廣辨。「修如此",
    "T38n1776_04a:0508a02": "下」總已結之。上來一對始修行中，明其不住",
    "T38n1776_04a:0508a03": "不盡之義；下次就其終成行中，明其不盡之",
    "T38n1776_04a:0508a04": "義。於中四對，初對自利、後三利他。前自利",
    "T38n1776_04a:0508a05": "中，「又具福德不住無」者，福隨有生，故不住無。",
    "T38n1776_04a:0508a06": "「具智慧故不盡有」者，慧知有為幻化非實，於",
    "T38n1776_04a:0508a07": "中不畏，常能處之，故具智慧不盡有為。後利",
    "T38n1776_04a:0508a08": "他中，初之一對見利他始、第二一對是利他",
    "T38n1776_04a:0508a09": "次、第三對是利他終。就初對中，「大慈悲故不",
    "T38n1776_04a:0508a10": "住無」者，慈悲隨有，故不住無。「滿本願故不盡",
    "T38n1776_04a:0508a11": "有」者，本願在有常化眾生，今為滿之故不盡",
    "T38n1776_04a:0508a12": "有。第二對中，「集法藥故不住無」者，從師求於",
    "T38n1776_04a:0508a13": "化眾生法名集法藥。求法在有，故不住無。「隨",
    "T38n1776_04a:0508a14": "據藥故不盡有」者，普隨眾生授法不休，故不",
    "T38n1776_04a:0508a15": "盡有。第三對中，「知眾生病不住無」者，知病在",
    "T38n1776_04a:0508a16": "有，故不住無。「滅眾生病不盡有」者，生病無邊、",
    "T38n1776_04a:0508a17": "隨滅難窮，故不盡有。前總勸學、次別教之，下",
    "T38n1776_04a:0508a18": "總結勸。言「諸正士」，告命所勸。「菩薩已修不盡",
    "T38n1776_04a:0508a19": "有為不住無為，名盡無盡解脫法門」，是結辭",
    "T38n1776_04a:0508a20": "也。「如等當學」，是勸學也。前諸菩薩諸法還",
    "T38n1776_04a:0508a21": "土、次佛為說，下明菩薩聞法歡喜禮讚辭去。",
    "T38n1776_04a:0508a22": "於中初先三業敬養，後辭還土。前中初言「彼",
    "T38n1776_04a:0508a23": "諸菩薩聞說喜」，意業喜也。「以眾華」等，身供養",
    "T38n1776_04a:0508a24": "也。於中先以香華等事供養三寶，後為設禮。",
    "T38n1776_04a:0508a25": "供養中，「以眾妙華若干種色若干種香散遍三",
    "T38n1776_04a:0508a26": "千供養於佛」，供佛寶也。「及此經法」，供法寶也。",
    "T38n1776_04a:0508a27": "「并諸菩薩」，供僧寶也。上來供養。下為設禮，此",
    "T38n1776_04a:0508a28": "身業竟。「歎未」等，口業歎也。上來敬養。「言已不",
    "T38n1776_04a:0508a29": "現還本國」者，辭還土也。",
    "T38n1776_04a:0508b01": "維摩義記卷第四本"
}