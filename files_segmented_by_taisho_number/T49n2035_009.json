{
    "T49n2035_009:0194b16": "佛祖統紀卷第九",
    "T49n2035_009:0194b18": "宋景定四明東湖沙門志磐撰",
    "T49n2035_009:0194b19": "諸祖旁出世家第五之一",
    "T49n2035_009:0194b20": "南岳旁出世家",
    "T49n2035_009:0194b21": "(二世)南岳僧照禪師南岳大善禪師枝江",
    "T49n2035_009:0194b22": "慧成禪師藍谷慧超禪師巴丘慧耀禪",
    "T49n2035_009:0194b23": "師雲峯慧涌禪師江陵慧威禪師鍾",
    "T49n2035_009:0194b24": "山智瓘禪師仙城慧命禪師新羅玄光",
    "T49n2035_009:0194b25": "禪師枝江慧璀禪師(此下二人見南岳紀)南岳靈辯",
    "T49n2035_009:0194b26": "禪師南岳淨人方合郢州刺史劉懷寶",
    "T49n2035_009:0194b27": "(此下三人南岳紀)光州五百家巴子立南岳府君",
    "T49n2035_009:0194b28": "影堂二十八人(見光師傳)業高四百(此下見善師傳)信",
    "T49n2035_009:0194b29": "重三千",
    "T49n2035_009:0194c01": "(三世)南澗慧旻禪師(此下四人嗣光師)",
    "T49n2035_009:0194c02": "升堂受莂一人火光三昧一人水光三",
    "T49n2035_009:0194c03": "昧一人衡陽令陳正業(見善師傳)",
    "T49n2035_009:0194c04": "智者旁出世家",
    "T49n2035_009:0194c05": "(二世)天竺真觀禪師瓦官法喜禪師國清",
    "T49n2035_009:0194c06": "智越禪師瓦官法慎禪師國清普明禪",
    "T49n2035_009:0194c07": "師國清智璪禪師佛隴智晞禪師國",
    "T49n2035_009:0194c08": "清法彥禪師廬山智鍇禪師廬山大",
    "T49n2035_009:0194c09": "智禪師玉泉道悅禪師天台等觀禪",
    "T49n2035_009:0194c10": "師華頂般若禪師會稽禮宗禪師",
    "T49n2035_009:0194c11": "棲霞法嚮禪師玉泉行簡禪師國清慧",
    "T49n2035_009:0194c12": "威禪師碧澗法俊禪師興皇慧獎禪師",
    "T49n2035_009:0194c13": "南岳慧稠禪師當陽德抱禪師蔣山大",
    "T49n2035_009:0194c14": "忍禪師佛隴慧辯禪師玉泉道勢禪師",
    "T49n2035_009:0194c15": "天台慧瑫禪師天台惠普禪師玉泉法",
    "T49n2035_009:0194c16": "盛禪師玉泉法論禪師(下三人同紀)會稽智果",
    "T49n2035_009:0194c17": "禪師終南法琳禪師國清智寂禪師",
    "T49n2035_009:0194c18": "白馬敬韶禪師定林法歲禪師(此下十一人天台紀)",
    "T49n2035_009:0194c19": "禪眾智令禪師奉誠法安禪師玉泉法",
    "T49n2035_009:0194c20": "偃禪師國清道修禪師岳陽曇捷禪師",
    "T49n2035_009:0194c21": "玉泉義邃禪師國清師諫禪師國清如",
    "T49n2035_009:0194c22": "朗禪師佛隴慧綽禪師天鄉法延禪師",
    "T49n2035_009:0194c23": "慧日僧珍禪師玉泉法才禪師(此下四人見百錄)",
    "T49n2035_009:0194c24": "玉泉法璨禪師玉泉道慧禪師十住道",
    "T49n2035_009:0194c25": "臻禪師陳少帝(天台紀)陳皇太子陳永",
    "T49n2035_009:0194c26": "陽王隋煬帝(天台紀)玉泉關王(天台紀)中兵",
    "T49n2035_009:0194c27": "參軍陳鍼太中大夫蔣添玫開府儀同",
    "T49n2035_009:0194c28": "沈君理尚書左僕射徐陵光祿大夫王",
    "T49n2035_009:0194c29": "固開府儀同柳顧言五兵尚書毛喜",
    "T49n2035_009:0195a01": "儒士梁方茂開府儀同吳明徹(此下二人天台紀)",
    "T49n2035_009:0195a02": "岳州刺史王宣武侍中孔煥(此下二人沈博)僕射",
    "T49n2035_009:0195a03": "周弘正得門千數(梁氏禪林寺碑)",
    "T49n2035_009:0195a04": "諸祖前列所以明正統也。至若旁出法嗣。",
    "T49n2035_009:0195a05": "自南岳照禪師之下。皆足以光昭法運力",
    "T49n2035_009:0195a06": "扶宗門。誘掖來機扞禦外務(扞音汗抵也。禦音語止也。務侮",
    "T49n2035_009:0195a07": "同)摭言行之要。考師弟之緣。撰歷代諸祖旁",
    "T49n2035_009:0195a08": "出世家。南岳旁出世家(二世)",
    "T49n2035_009:0195a09": "禪師僧照。聞南岳妙善心觀特往參謁。凡",
    "T49n2035_009:0195a10": "所指授無不領解。後以南岳命行法華三",
    "T49n2035_009:0195a11": "昧。用銷宿障妙行將圓。覩普賢大士乘白",
    "T49n2035_009:0195a12": "象王放光證明。又感觀音為其說法。於是",
    "T49n2035_009:0195a13": "頓悟玄旨辯才無礙。師於眾中苦行禪定",
    "T49n2035_009:0195a14": "皆為第一。嘗用眾一撮鹽作齋飲。以所用",
    "T49n2035_009:0195a15": "無幾不以為慮。後行方等忽見相起。計",
    "T49n2035_009:0195a16": "三年增長至數十斛。急賣衣買鹽償眾。其",
    "T49n2035_009:0195a17": "相方滅。南岳入寂。師領眾行道不異於",
    "T49n2035_009:0195a18": "昔。",
    "T49n2035_009:0195a19": "禪師大善。幼棲林野常誦法華。後參南岳",
    "T49n2035_009:0195a20": "得開觀慧。躬行法華三昧所入最深。常於",
    "T49n2035_009:0195a21": "山中講釋論時眾推服。大都督吳明徹問",
    "T49n2035_009:0195a22": "南岳曰。法華禪門真德幾何。岳曰。信重三",
    "T49n2035_009:0195a23": "千業高四百。僧照得定最深。智顗說法無",
    "T49n2035_009:0195a24": "礙。兼之者大善也。後於禪堂趺坐而逝。七",
    "T49n2035_009:0195a25": "日之內。天常雨華異香凝結。衡陽令陳正業。",
    "T49n2035_009:0195a26": "聞師道德之盛。每往禮敬。蒙示法要內心",
    "T49n2035_009:0195a27": "歡喜。後見內史鄭僧杲。數稱師德。嘗同獵",
    "T49n2035_009:0195a28": "圍鹿一群。謂正業曰。君常稱善禪師有慈",
    "T49n2035_009:0195a29": "悲三昧力。今日其如此鹿何。正業即率左",
    "T49n2035_009:0195b01": "右同聲念南無大善禪師。應時群鹿騰空",
    "T49n2035_009:0195b02": "而出。僧杲為之駭服(涅槃五百力士。舉石不能佛擲置虛空。令力士貢高心",
    "T49n2035_009:0195b03": "息。爾時實不舉石。當知慈善根力令見此事)。",
    "T49n2035_009:0195b04": "禪師慧成。段氏。澧陽人。初受業於十住寺。",
    "T49n2035_009:0195b05": "誦法華淨名勝天王經二十餘卷。日為常課。",
    "T49n2035_009:0195b06": "既受具遊建業學成實論。一聽十年文理略",
    "T49n2035_009:0195b07": "盡。將歸本邑。聞南岳闡化之盛即往依之。",
    "T49n2035_009:0195b08": "岳以師依文生解激之曰。汝一生學問。與",
    "T49n2035_009:0195b09": "吾炙手猶不得熱。虛喪功夫豈不惜哉。",
    "T49n2035_009:0195b10": "師承法訓憤。取章疏盡焚之。開眼坐禪",
    "T49n2035_009:0195b11": "夜以達旦。如此五年。岳令入方等觀音法",
    "T49n2035_009:0195b12": "華般舟三昧。歷試諸行以銷宿障。行之三",
    "T49n2035_009:0195b13": "年得解眾生語言三昧。彼閉目坐禪者。觀道",
    "T49n2035_009:0195b14": "雖明開眼或失。岳歎之曰。智顗先發三昧",
    "T49n2035_009:0195b15": "後證總持。慧成今又及之。二子行解亦且齊",
    "T49n2035_009:0195b16": "矣。續於荊州枝江(邑名)創造藍寺。殿缺巨梁。",
    "T49n2035_009:0195b17": "忽六月江漲。夢有木可中梁用。往江視之",
    "T49n2035_009:0195b18": "果然。信士段弘為精舍主。忽氣絕召師至",
    "T49n2035_009:0195b19": "舍。弘乃省曰。初被執至王所。見師上殿",
    "T49n2035_009:0195b20": "曰。我與此人共立功業未辦。願宥之。王",
    "T49n2035_009:0195b21": "起禮足許之。陳後主聞師名召之。毅然不",
    "T49n2035_009:0195b22": "往。常又令江總往迎。且戒之曰。師若不允",
    "T49n2035_009:0195b23": "不勞返也。使人雨淚強邀上船。師奮身入",
    "T49n2035_009:0195b24": "水立江中。使更請曰。若不蒙往總等粉身",
    "T49n2035_009:0195b25": "無地矣。師閔其意。從至闕下。帝躬身請戒",
    "T49n2035_009:0195b26": "法。賜所居曰禪慧寺。有常律師過。師同寢",
    "T49n2035_009:0195b27": "夜。擲蝨於地。明將告別。師曰。夜來一檀越",
    "T49n2035_009:0195b28": "被凍可閔。常大慚。永以為戒。一日語門人",
    "T49n2035_009:0195b29": "急甃殿階。吾當講涅槃。及事成建講。適",
    "T49n2035_009:0195c01": "智者自玉泉來。共談玄理。良久入定示",
    "T49n2035_009:0195c02": "滅。",
    "T49n2035_009:0195c03": "禪師慧超。丹陽沈氏。幼入道誦法華。聞光",
    "T49n2035_009:0195c04": "州思禪師妙明三觀。與天台仙城命禪師",
    "T49n2035_009:0195c05": "同往請業。思師對眾稱之曰。超之神府得",
    "T49n2035_009:0195c06": "忍人也。後入嵩高餌藥坐禪。隋太子勇。召",
    "T49n2035_009:0195c07": "集名德總會京師。以師行業不群。獨留供",
    "T49n2035_009:0195c08": "養。有淨業法師隱居藍谷。欽師高道躬事",
    "T49n2035_009:0195c09": "邀迎。共止八年倍隆三慧。大業初。屢詔入",
    "T49n2035_009:0195c10": "宮說法。師所居常有數虎以任役使。平",
    "T49n2035_009:0195c11": "時誦經。五十餘年。幾一萬部。京邑名匠慧因",
    "T49n2035_009:0195c12": "保恭等咸就棲止以事請益。後因臥疾。示",
    "T49n2035_009:0195c13": "門人曰。生不忻死不戚吾之常也。第一義",
    "T49n2035_009:0195c14": "空清淨正觀吾之凭杖也。乃面西正坐入定。",
    "T49n2035_009:0195c15": "遺旨露骸松下以施禽獸。弟子如教。停月",
    "T49n2035_009:0195c16": "餘顏色不變。夜有霞光自身而發。時秦王",
    "T49n2035_009:0195c17": "世民聞之(唐太宗)遣人就視深歎希有。眾乃造",
    "T49n2035_009:0195c18": "塔奉藏全身。",
    "T49n2035_009:0195c19": "禪師慧耀。姓岐。襄陽人。初從南岳居數年。",
    "T49n2035_009:0195c20": "盡得心觀之妙。岳印之曰。子於實相理觀",
    "T49n2035_009:0195c21": "所造既深。宜隨方行化以酬本志。及南岳",
    "T49n2035_009:0195c22": "入滅。師至巴丘歎曰。此地禪法罕聞宜可",
    "T49n2035_009:0195c23": "開示。有道懿禪師。邀居道因寺。專尚禪寂",
    "T49n2035_009:0195c24": "不交人事。十有四年未嘗出門。一日謂人",
    "T49n2035_009:0195c25": "曰。吾不欲惱眾。欲往內華寺閒居。眾留",
    "T49n2035_009:0195c26": "不從。閱三年示疾。見南岳與仙城來迎。謂",
    "T49n2035_009:0195c27": "言。可同遊淨土。即趺坐入寂。葬全身於內",
    "T49n2035_009:0195c28": "華。",
    "T49n2035_009:0195c29": "禪師慧涌。受法華三昧行法於南岳。行之既",
    "T49n2035_009:0196a01": "久遂獲證入。乃隱迹雲峯不與世接。六",
    "T49n2035_009:0196a02": "十餘年一志禪定。當出定之頃心無他務。",
    "T49n2035_009:0196a03": "唯誦法華。既而又證火光三昧。不知所",
    "T49n2035_009:0196a04": "終。",
    "T49n2035_009:0196a05": "禪師慧威。江陵人。依南岳行法華三昧。得",
    "T49n2035_009:0196a06": "解一切眾生語言陀羅尼。聞人畜禽鳥聲必",
    "T49n2035_009:0196a07": "知其意。後又發證神通。飛空履水如步平",
    "T49n2035_009:0196a08": "地。",
    "T49n2035_009:0196a09": "禪師智瓘。早親南岳修法華三昧證入甚",
    "T49n2035_009:0196a10": "深。隱居鍾山未嘗越閫。煬帝屢詔勉為一",
    "T49n2035_009:0196a11": "赴。帝請問法要。禮為國師。",
    "T49n2035_009:0196a12": "禪師慧命天台仙城人。來參南岳。聞說三",
    "T49n2035_009:0196a13": "觀深悟玄旨。得無礙辯說法如瀉。將終",
    "T49n2035_009:0196a14": "誡門人精進淨行。眾忽見阿彌陀佛與大",
    "T49n2035_009:0196a15": "士來迎。即隨佛向西升空而去。",
    "T49n2035_009:0196a16": "禪師玄光。海東新羅人。遠越滄溟求法中",
    "T49n2035_009:0196a17": "夏。首造南岳授法華安樂行門。稟受勤行。",
    "T49n2035_009:0196a18": "俄證法華三昧。南岳謂之曰。汝還鄉國當",
    "T49n2035_009:0196a19": "以善權而行化度。若負螟蛉以成蜾蠃者",
    "T49n2035_009:0196a20": "也(詩。螟蛉有子。蜾蠃負之。教誨爾子。式穀似之。楊子。螟蛉之子。壹而逢蜾蠃祝之。曰類我類我。螟蛉桑上",
    "T49n2035_009:0196a21": "青虫。蜾蠃細腰蜂)師即禮辭南岳返錫江南。值本國",
    "T49n2035_009:0196a22": "海舶遂獲附載。方及大洋。忽覩采雲亂目",
    "T49n2035_009:0196a23": "雅樂盈空絳節霓旌傳呼而至。空中聲云。天",
    "T49n2035_009:0196a24": "帝召海東玄光禪師。師拱手遜避。即見青衣",
    "T49n2035_009:0196a25": "恭敬前。少選入大宮闕。見羽衛陳列。鱗介",
    "T49n2035_009:0196a26": "繁錯間以鬼神。咸仰敬曰。天帝降我龍宮",
    "T49n2035_009:0196a27": "請法師。說已證法門。吾曹受益不少矣。既",
    "T49n2035_009:0196a28": "升殿請陟高臺。天帝扣問。師為開演經七",
    "T49n2035_009:0196a29": "日而畢。帝躬送別。向所乘舟泛泛不進。師",
    "T49n2035_009:0196b01": "復登舟。舟人謂始半日耳(天親。上生兜率一遶彌勒座下。報無著已",
    "T49n2035_009:0196b02": "六月矣。此言天境時分常長。今光師龍宮七日說法。回至海船始半日耳。此蓋龍宮晝夜常短之驗。或欲以比地",
    "T49n2035_009:0196b03": "涌品六十小劫謂如食頃者。據疏記。六十非虛佛威所加。忘其為久。則知今龍宮既非佛國。又非佛加。應以龍宮自",
    "T49n2035_009:0196b04": "謂七日。船人自謂半日。各執情謂以之為實。如荊溪謂六十食頃。但是情謂非實短也)師既歸",
    "T49n2035_009:0196b05": "國。於熊州翁山結茅為居集眾說法。久",
    "T49n2035_009:0196b06": "之遂成寶坊。受道之眾咸蒙開悟。升堂受",
    "T49n2035_009:0196b07": "莂者一人(文句。受記亦云受莂。受是得義。莂是別了)入火光三昧者",
    "T49n2035_009:0196b08": "一人。入水光三昧者二人。南岳影堂如圖",
    "T49n2035_009:0196b09": "二十八人。師居一焉。",
    "T49n2035_009:0196b10": "淨人方合。常止南岳般若臺。為眾僧執役。",
    "T49n2035_009:0196b11": "密修禪觀既獲證悟。復得神通。每伸臂長",
    "T49n2035_009:0196b12": "一丈餘。",
    "T49n2035_009:0196b13": "新羅光禪師法嗣(三世)",
    "T49n2035_009:0196b14": "禪師慧旻。河東人。九歲出家。誦妙經朞月",
    "T49n2035_009:0196b15": "便過。年十五。請法於光禪師。英偉秀發宿士",
    "T49n2035_009:0196b16": "稱之。復十五年。還嘉禾海鹽主光興寺。講",
    "T49n2035_009:0196b17": "演法華。眾聞空中諸天彈指。異香滿堂。後",
    "T49n2035_009:0196b18": "止通玄寺。結徒行道。十七年間足不踰閫。",
    "T49n2035_009:0196b19": "隋末天下崩離。吳中飢饉四眾逃難。唯師守",
    "T49n2035_009:0196b20": "死禪誦。唐室之初。遷居南澗寺(在建康)有兩",
    "T49n2035_009:0196b21": "兔一彪。相親同止。一日眾聞異香天樂。競以",
    "T49n2035_009:0196b22": "問師。師曰。吾後日當往也。寄世若浮雲。",
    "T49n2035_009:0196b23": "須蚤求度。及期果順化而逝。",
    "T49n2035_009:0196b24": "智者大禪師旁出世家(二世)",
    "T49n2035_009:0196b25": "禪師真觀。字聖達。錢唐范氏。其母誦藥王觀",
    "T49n2035_009:0196b26": "音品以求嗣。遂生師。舌羅紫文手有異",
    "T49n2035_009:0196b27": "相。幼聰寤博通經史。遇善相者謂之曰。年",
    "T49n2035_009:0196b28": "少當成大器何滯塵網。師始欲出家。二親",
    "T49n2035_009:0196c01": "未見許。夢天神告曰。汝子法中英傑。何得",
    "T49n2035_009:0196c02": "籠檻。於此父母自是從其志。初讀成實十",
    "T49n2035_009:0196c03": "誦。始開一卷。神夢語曰。汝是大乘法器勿",
    "T49n2035_009:0196c04": "守小道。陳永陽王伯智夙事師。遣使送師",
    "T49n2035_009:0196c05": "謁智者。致書為贄。智者以齒相若。待之",
    "T49n2035_009:0196c06": "以兄弟。高談寂照金石相宣。時人為之語",
    "T49n2035_009:0196c07": "曰。錢唐有真觀。當天下一半。大忍禪師見",
    "T49n2035_009:0196c08": "而歎曰。龍樹之道方興東矣。時朝廷征周",
    "T49n2035_009:0196c09": "失律(陳宣帝大建十年。命吳明徹。北伐周。兵敗為周人所執)議括僧無名者",
    "T49n2035_009:0196c10": "令休道。師致書左僕射徐陵。事遂寢。隋文",
    "T49n2035_009:0196c11": "帝朝。三勅勞問。秦孝王總管維楊。兩加延請。",
    "T49n2035_009:0196c12": "並辭疾不赴。與道安禪師頭陀於靈隱山",
    "T49n2035_009:0196c13": "中。開皇十四年郡大旱。刺史劉景安請講海",
    "T49n2035_009:0196c14": "龍王經。序王義方竟驟雨霈然。十五年。始立",
    "T49n2035_009:0196c15": "精舍。號南天竺。常講法華用為要業。受持",
    "T49n2035_009:0196c16": "讀誦躬自書寫。五種法師於茲為備。每盥洗",
    "T49n2035_009:0196c17": "遺渧地為不濡。有一老人日至聽經。師延",
    "T49n2035_009:0196c18": "問之。對曰。弟子即此山龍王也。師曰。久旱",
    "T49n2035_009:0196c19": "何不降雨。老人曰。山民無知鑿斷山脈。諸",
    "T49n2035_009:0196c20": "龍不安使之若爾。師能為諸龍授戒。勸",
    "T49n2035_009:0196c21": "其向道則雨可即致。師許之。即作法召諸",
    "T49n2035_009:0196c22": "龍與授菩薩戒。即時降雨。是夜有峨冠朱",
    "T49n2035_009:0196c23": "服頂禮作謝。師因問曰。近年多旱何耶。龍",
    "T49n2035_009:0196c24": "曰。人無正信多行惡行。以故惡天。將地肥",
    "T49n2035_009:0196c25": "流入深土。雖結五穀食無肥膚旱涸不常",
    "T49n2035_009:0196c26": "固有由也。大業七年夏四月。郡司馬李子。深",
    "T49n2035_009:0196c27": "請出眾善寺講涅槃經。出山之日手標葬",
    "T49n2035_009:0196c28": "處。講至現病品。夢三人作禮告曰。淨居天",
    "T49n2035_009:0196c29": "遣迎禪師。六月六日。始臥病。夢與天台同",
    "T49n2035_009:0197a01": "輦翼佛還山。覺已歎曰。昔六十二當終。講",
    "T49n2035_009:0197a02": "法華力得延一紀。今七十四。復致斯應。生",
    "T49n2035_009:0197a03": "期必矣。乃集眾訓曰。欲出生死欲具佛",
    "T49n2035_009:0197a04": "法。宜須持戒修定慧學弘通正法勿令虛",
    "T49n2035_009:0197a05": "度。至七月一日。眾聞空中技樂之聲。即趺",
    "T49n2035_009:0197a06": "坐示滅。道俗獻供日致千輩。至二十六日。",
    "T49n2035_009:0197a07": "容色儼然眉毫增長。乃自眾善。遷窆於所標",
    "T49n2035_009:0197a08": "之地。四部大眾者。亘一由旬。香蓋成陰幢",
    "T49n2035_009:0197a09": "幡蔽野。道德之感有若此云(師即天竺靈山始祖。章安嘗撰別",
    "T49n2035_009:0197a10": "傳。其本不存。慈雲之世重修其塔。作六詩以為識。其序略曰。今土門自開一無遺物。不知全身隨多寶以證經乎。",
    "T49n2035_009:0197a11": "像佛隴以化往乎)。",
    "T49n2035_009:0197a12": "禪師法喜。力學無倦。參知識十七人得大",
    "T49n2035_009:0197a13": "開悟。年登六十。始於大蘇山值遇智者。一",
    "T49n2035_009:0197a14": "聞法音頓獲深證。於是盡舍舊徒專禪慧。",
    "T49n2035_009:0197a15": "陳光大元年。與同學二十七人從智者至",
    "T49n2035_009:0197a16": "金陵遊化。尚書毛喜嘲之曰。尊師猶少。弟",
    "T49n2035_009:0197a17": "子何老(時智者年三十)師答曰。所事者德。豈論其年。",
    "T49n2035_009:0197a18": "又問何以為德。答曰。善巧說法即後代富樓",
    "T49n2035_009:0197a19": "那。破魔得道即今日優波毱。喜善其對。常",
    "T49n2035_009:0197a20": "稱之朝列師行方等三昧。有雉來索命。神",
    "T49n2035_009:0197a21": "王訶之曰。禪師當往淨土即生得道。豈償",
    "T49n2035_009:0197a22": "汝命耶。後於瓦官趺坐入定。不起於座",
    "T49n2035_009:0197a23": "而終。",
    "T49n2035_009:0197a24": "禪師智越。南陽鄭氏。父與求昏。師極辭以",
    "T49n2035_009:0197a25": "拒即出家。遊方至金陵遇智者。北面受業。",
    "T49n2035_009:0197a26": "五門六妙莫不深達。誦法華經至滿萬部。",
    "T49n2035_009:0197a27": "智者晚歸台嶺付以四眾。二十年間循循善",
    "T49n2035_009:0197a28": "誘。德量寬曠學者歸心。所居之處瓶水自滿。",
    "T49n2035_009:0197a29": "自晉王造寺及登帝位。山中每遣僧使。奉",
    "T49n2035_009:0197b01": "啟致賀。必以師名居首。上虛己加敬。若",
    "T49n2035_009:0197b02": "智者在日無異。每獲嚫施用為功德。未",
    "T49n2035_009:0197b03": "嘗有所畜也。大業十二年十一月二十三日。",
    "T49n2035_009:0197b04": "告眾為別右脇而逝。風悽雲慘地動山頹。天",
    "T49n2035_009:0197b05": "雨異花一境冥晦。",
    "T49n2035_009:0197b06": "禪師法慎。初居金陵大莊嚴寺。從智者稟",
    "T49n2035_009:0197b07": "受三觀豁然深證。因定發持一聞能記。陳",
    "T49n2035_009:0197b08": "大建三年。智者於瓦官說次第禪門。師於",
    "T49n2035_009:0197b09": "聽次。私記為三十卷。尚未修治不幸入滅。",
    "T49n2035_009:0197b10": "其後章安治定為十卷即禪波羅蜜漸次止",
    "T49n2035_009:0197b11": "觀也。",
    "T49n2035_009:0197b12": "禪師普明。會稽朱氏。少有異志。嘗聚沙為",
    "T49n2035_009:0197b13": "塔刈蒿為殿。有僧乞食見之曰。郎子有善",
    "T49n2035_009:0197b14": "根可向天台出家。彼有初依菩薩現身說",
    "T49n2035_009:0197b15": "法。陳大建十四年。來天台值智者講次。座",
    "T49n2035_009:0197b16": "眾初散禮足歸依。智者笑曰。宿世願力今復",
    "T49n2035_009:0197b17": "相遇。於是服勤左右專習禪法。行方等般",
    "T49n2035_009:0197b18": "若諸三昧誦通法華。後隨智者止廬山。於",
    "T49n2035_009:0197b19": "陶侃瑞像閣。行請觀音三昧。隆冬身不衣絮。",
    "T49n2035_009:0197b20": "正行道間。見一異僧。謂之曰。汝名法京未",
    "T49n2035_009:0197b21": "為嘉稱。可改為普明。此言明者。謂能照了",
    "T49n2035_009:0197b22": "三世也。智者聞之曰。既是冥示宜從新名。",
    "T49n2035_009:0197b23": "智者住玉泉。令造大鍾充佛隴。用勸江",
    "T49n2035_009:0197b24": "陵道俗競為經營。偶盲人來視。師知相不",
    "T49n2035_009:0197b25": "吉。模開果缺。乃倍工再冶。誡不具者莫至。",
    "T49n2035_009:0197b26": "其聲遠聞七十里。暨居國清以取水為艱。",
    "T49n2035_009:0197b27": "指其石曰。此石出水不亦快乎。泉即涌出",
    "T49n2035_009:0197b28": "日給千眾。嘗鑄丈六盧舍那像。感異人施",
    "T49n2035_009:0197b29": "金為助。國清講堂狹小師欲廣之。章安勸",
    "T49n2035_009:0197c01": "勿改。俄而栝州都督周孝節(溫州在陳隋為栝州)施杉",
    "T49n2035_009:0197c02": "柱泛海而至。章安在赤城。忽見師身十餘",
    "T49n2035_009:0197c03": "丈。高出林表。翼從數十人。語章安勿苦諫",
    "T49n2035_009:0197c04": "吾所作當有成。章安感其神異望林合掌",
    "T49n2035_009:0197c05": "致敬曰。當依仁者區畫。創堂之日。感山神",
    "T49n2035_009:0197c06": "隱形而至。若雷震。摧樹傾枝。闊一步許。",
    "T49n2035_009:0197c07": "自佛隴下至於寺。日暮還返。聲如初至。比",
    "T49n2035_009:0197c08": "房聞師與之共語。多勸神為善。建堂既畢。",
    "T49n2035_009:0197c09": "忽蓋破衣與眾言別。奄然坐逝。信宿屈左",
    "T49n2035_009:0197c10": "三指。師不畜私財。以所得施。造金銅像十",
    "T49n2035_009:0197c11": "軀。閱大藏二過。每作利益事。一運其心金",
    "T49n2035_009:0197c12": "帛自至。",
    "T49n2035_009:0197c13": "禪師智璪。臨海張氏。父懷仕陳為中兵參",
    "T49n2035_009:0197c14": "軍。年十七。二親俱亡。服滿染病久醫無效。",
    "T49n2035_009:0197c15": "乃力疾出庭向月而臥。至心念月光菩薩。",
    "T49n2035_009:0197c16": "繫念旬日。夜中夢人以口就身噓吸。如此",
    "T49n2035_009:0197c17": "三夕疾遂瘳。因投安靜寺出家。聞智者為",
    "T49n2035_009:0197c18": "世良導。即往請業行法華三昧。至二七日",
    "T49n2035_009:0197c19": "初夜懺畢。就床欲坐。見九頭龍從地而起",
    "T49n2035_009:0197c20": "上升虛空。智者釋曰。此表九道眾生聞法",
    "T49n2035_009:0197c21": "華經。將破無明地入法性空耳。嘗往寶林",
    "T49n2035_009:0197c22": "寺行懺。初夜有人來撼戶扇。師問何人。答",
    "T49n2035_009:0197c23": "曰。我看燈耳。有成禪師聞之曰。此堂有惡",
    "T49n2035_009:0197c24": "鬼。今此聲者鬼也。即啟永陽王。遣十人執",
    "T49n2035_009:0197c25": "仗為護。師謝遣之曰。命由業耳。是夜鬼入",
    "T49n2035_009:0197c26": "堂槌壁擊柱周遍東西。師行道禪誦坦然",
    "T49n2035_009:0197c27": "無懼。三七日內事常如此。行法將訖。見",
    "T49n2035_009:0197c28": "一青衣童。稱讚善哉言已不見。又因往會",
    "T49n2035_009:0197c29": "稽。路由剡縣乞食。主人誤進毒蕈。食訖",
    "T49n2035_009:0198a01": "前邁。主人啖者。皆吐利委頓。隣人追師十里",
    "T49n2035_009:0198a02": "語之。師笑曰。貧道幸無他。大業元年。煬帝",
    "T49n2035_009:0198a03": "巡幸楊州。師自國清御使命至行在所。引",
    "T49n2035_009:0198a04": "見內殿賜坐慰勞。遣通事舍人盧正方送",
    "T49n2035_009:0198a05": "還山。為智者設千僧齋度一百人。師前",
    "T49n2035_009:0198a06": "後八入參覲。主上每加異禮。唐貞觀十二年。",
    "T49n2035_009:0198a07": "無疾正坐入滅。壽八十三。",
    "T49n2035_009:0198a08": "禪師智晞。陳氏。頴川人。先世遊宦寓家於",
    "T49n2035_009:0198a09": "越。年二十。往投智者剃度。稟受禪訣旦夕",
    "T49n2035_009:0198a10": "研心不見倦色。智者入滅。受命居佛隴。",
    "T49n2035_009:0198a11": "時眾行三昧者頗盛。殿堂展闢制度嚴整。唯",
    "T49n2035_009:0198a12": "香臺未架。當香鑪峯多檉柏木師欲伐用。",
    "T49n2035_009:0198a13": "眾疑神所據。夜夢神送疏舍木。遂遣伐",
    "T49n2035_009:0198a14": "之。寺眾法雲。欲往峯頂禪坐。師止之曰。",
    "T49n2035_009:0198a15": "汝道力微弱。山神剛猛不宜往。雲不從。甫",
    "T49n2035_009:0198a16": "留一夕。神現形軀令還。初智者勸沿江居",
    "T49n2035_009:0198a17": "民舍[竺-二+(一/(尸@邑))]梁為放生池。歷年未久復行漁捕。",
    "T49n2035_009:0198a18": "師與章安。禮智者塔焚香呪願。有漁人",
    "T49n2035_009:0198a19": "見僧立[竺-二+(一/(尸@邑))]上。意謂墮水者乘舟往救。忽不",
    "T49n2035_009:0198a20": "見。居人覩驗遂停採捕。時群獸悲鳴眾鳥",
    "T49n2035_009:0198a21": "翔集。屢日不止。東山銅鍾忽響震山谷。師",
    "T49n2035_009:0198a22": "曰。此召吾也。乃香湯沐浴趺坐執如意。說",
    "T49n2035_009:0198a23": "法良久寂然無聲。眾方號泣。復啟目戒之",
    "T49n2035_009:0198a24": "曰。有生必滅寧足為悲。或問生處。曰據",
    "T49n2035_009:0198a25": "吾夢驗當在兜率。宮殿青色居天西北",
    "T49n2035_009:0198a26": "(涅槃經。以兜率天常愛青色。用青色三昧以破此天之有)見吾先師侍左右",
    "T49n2035_009:0198a27": "者皆坐寶座。唯一座空吾詢所以。答云。却",
    "T49n2035_009:0198a28": "後六年。頂法師當升此座說法。師常往阿",
    "T49n2035_009:0198a29": "育王寶塔。禮八萬四千拜。感紫文印手方整",
    "T49n2035_009:0198b01": "明瑩。臨終告弟子曰。眾聖印我。吾今往生",
    "T49n2035_009:0198b02": "內院矣。忽聞弦管之聲。即趺坐而化。時貞",
    "T49n2035_009:0198b03": "觀元年十二月十八日也。",
    "T49n2035_009:0198b04": "禪師法彥。清河張氏。陳大建七年。侍智者於",
    "T49n2035_009:0198b05": "天台。授禪那之旨。寂坐林間不居房舍。常",
    "T49n2035_009:0198b06": "入定七日方起。智者證之曰。如汝所說是",
    "T49n2035_009:0198b07": "背捨觀中第二觀相。山神數嬈試之。恬不為",
    "T49n2035_009:0198b08": "動專修禪法。三十餘年常坐不臥。隋大業",
    "T49n2035_009:0198b09": "七年二月晦。於國清趺坐而化。",
    "T49n2035_009:0198b10": "禪師智鍇(音楷)豫章夏候氏。博通三論著名當",
    "T49n2035_009:0198b11": "世。及見智者。稟受禪法深有開悟。晚入",
    "T49n2035_009:0198b12": "廬山造大林精舍。專志修禪莫測其證。二",
    "T49n2035_009:0198b13": "十餘年影不入俗。隋文帝召入京。辭疾不",
    "T49n2035_009:0198b14": "赴。豫章郡守請講法華。力拒之曰。吾當終",
    "T49n2035_009:0198b15": "於山舍。既而道俗懇請不已。勉為之行講",
    "T49n2035_009:0198b16": "經未竟。果終於州治之寺。人始悟其先知。",
    "T49n2035_009:0198b17": "時炎暑正盛端坐如生。異香滿城數日方歇。",
    "T49n2035_009:0198b18": "眾奉禪龕還葬廬阜。",
    "T49n2035_009:0198b19": "禪師大志。會稽顧氏。依智者出家。以其志",
    "T49n2035_009:0198b20": "趣高放。為立此名。每誦法華音聲清轉聽",
    "T49n2035_009:0198b21": "者忘疲。既獲聞禪要。乃於廬山甘露峯行",
    "T49n2035_009:0198b22": "杜多行。投身猛虎虎輒避去。山粒或絕終日",
    "T49n2035_009:0198b23": "忘餐。或得餅果繼命而已。如是七載。禪誦",
    "T49n2035_009:0198b24": "不休。晚住福林。會大業中屏除佛教。師素",
    "T49n2035_009:0198b25": "服哭於佛像前者三日。誓舍身申明正道。",
    "T49n2035_009:0198b26": "遂往東都上表曰。願陛下興隆三寶。貧道",
    "T49n2035_009:0198b27": "當然臂報國。上許之。遂集七眾設大齋。",
    "T49n2035_009:0198b28": "絕糧三日。升大棚。布裹其臂。灌蠟作炬。",
    "T49n2035_009:0198b29": "度火然之。光耀巖坰。見者莫不心痛。師面",
    "T49n2035_009:0198c01": "色不變。讚佛誦經為眾說法。聲未嘗絕",
    "T49n2035_009:0198c02": "燒畢下棚。入定七日跏趺而終。撰願文七",
    "T49n2035_009:0198c03": "十紙。廬山諸寺。除夜眾集。讀誦此文。為之",
    "T49n2035_009:0198c04": "酸結。",
    "T49n2035_009:0198c05": "禪師道悅。昭丘張氏。十二投玉泉依智者",
    "T49n2035_009:0198c06": "出家。誦大品般若及妙經。日為常課。時",
    "T49n2035_009:0198c07": "造寺之初未有鍾磬。師於泉源得怪石縣",
    "T49n2035_009:0198c08": "之。每誦經卷通輒扣下。聲韻清徹聞者",
    "T49n2035_009:0198c09": "肅然。幽冥之徒屢獲祥感。偶患水脹腹急",
    "T49n2035_009:0198c10": "如鼓。唯念般若求勝應。一夕腹水迸流洪",
    "T49n2035_009:0198c11": "腫消退。隋末兇賊朱粲率徒入山。師端坐不",
    "T49n2035_009:0198c12": "動曰。吾沙門也。浮幻形骸任加白刃。賊異",
    "T49n2035_009:0198c13": "之不敢犯。師身衣麻。終日止一食。常分其",
    "T49n2035_009:0198c14": "半以資飛走。或翔集房上。或招來掌中。慈",
    "T49n2035_009:0198c15": "善所熏忘懷無畏。衣雖弊壞絕無蚤蝨。常",
    "T49n2035_009:0198c16": "於隣居乞蝨養之。勸其莫殺。居山五十",
    "T49n2035_009:0198c17": "年。操行若一。臨終預與人別。即端坐合掌",
    "T49n2035_009:0198c18": "而逝。後有人見僧跪足擎鉢於清溪之上。",
    "T49n2035_009:0198c19": "自稱為般若師。蓋師常誦是經。人以是為",
    "T49n2035_009:0198c20": "稱也。",
    "T49n2035_009:0198c21": "禪師等觀。富陽孫氏。受心觀於智者。居天",
    "T49n2035_009:0198c22": "台常誦法華。貞觀九年冬。餘杭法忍寺請",
    "T49n2035_009:0198c23": "師講演。明年正旦有王服者。至稱皐亭廟",
    "T49n2035_009:0198c24": "神。來謁師曰。禪師昨過廟廷。適弟子巡遊",
    "T49n2035_009:0198c25": "不及奉迎。今故遠來專求戒法。師即索鑪",
    "T49n2035_009:0198c26": "然香為授菩薩大戒。禮謝而退。明日夜半沐",
    "T49n2035_009:0198c27": "浴更衣。面西趺坐。稱三聖尊號及智者號。",
    "T49n2035_009:0198c28": "各百餘聲。復為惠法師說三觀法門。且云。",
    "T49n2035_009:0198c29": "此吾親承大師口說。言畢而終。",
    "T49n2035_009:0199a01": "禪師般若。高麗人。開皇十六年。來詣佛隴",
    "T49n2035_009:0199a02": "求禪法。未久有所證悟。智者謂之曰。汝於",
    "T49n2035_009:0199a03": "此有緣。須閒居靜處或辨妙行。華頂峯",
    "T49n2035_009:0199a04": "去此六七里。是吾昔日頭陀之所。住彼進",
    "T49n2035_009:0199a05": "道必有深益。師即遵奉明誨。宴坐十六年",
    "T49n2035_009:0199a06": "未嘗下山。忽一日。往佛隴上寺。有三人侍",
    "T49n2035_009:0199a07": "行。須臾不見。次至國清下寺。告別同志。",
    "T49n2035_009:0199a08": "居數日無疾而化。龕出寺門開眼示別。至",
    "T49n2035_009:0199a09": "山閉目如故。",
    "T49n2035_009:0199a10": "禪師禮宗。宋氏。會稽人。初參長壽通達禪",
    "T49n2035_009:0199a11": "觀。壽曰。良玉徑尺。千仞之土。不能掩其光。",
    "T49n2035_009:0199a12": "後往見智者。學三觀法門大有契悟。嘗注",
    "T49n2035_009:0199a13": "涅槃經疏為時所重。景龍三年(唐中宗)御史憑",
    "T49n2035_009:0199a14": "忠忽暴亡。有二童子領師庭對。判官案覆",
    "T49n2035_009:0199a15": "罪籍。見亡舅張思義曰。汝不合後宮中。",
    "T49n2035_009:0199a16": "亂越致此冥追可發願造涅槃疏并鑄鍾。",
    "T49n2035_009:0199a17": "庶消往過。疏是禮宗禪師所述者。此師親",
    "T49n2035_009:0199a18": "見智者傳授。每有天神守護。忠依舅誡遂",
    "T49n2035_009:0199a19": "獲放回。尋疏未獲再被冥譴。忠乞三日尋",
    "T49n2035_009:0199a20": "寫復俾其返。誠意搜求果得其本。遂急為",
    "T49n2035_009:0199a21": "經理後以壽終。",
    "T49n2035_009:0199a22": "禪師法響。楊州人。年十六。辭親入道從智",
    "T49n2035_009:0199a23": "者學。誦通法華。乃於棲霞寺側立法華堂。",
    "T49n2035_009:0199a24": "行三昧既獲證悟。默而不言。山中猛虎日",
    "T49n2035_009:0199a25": "害數人。眾設大齋以為禳禬。忽見一虎入",
    "T49n2035_009:0199a26": "眾中攫一人去。師高聲呼云。今日專為汝",
    "T49n2035_009:0199a27": "設齋可放此人。虎即置人而退。頃之群",
    "T49n2035_009:0199a28": "虎數十大集齋所舉眾驚避。師至虎前以",
    "T49n2035_009:0199a29": "杖扣群虎頸為其說法。自此之後遠遁無",
    "T49n2035_009:0199b01": "迹。",
    "T49n2035_009:0199b02": "禪師行簡。親承智者剃度。稟受禪法常坐",
    "T49n2035_009:0199b03": "不臥。智者在玉泉。令往澧州教化。耕牛回",
    "T49n2035_009:0199b04": "至中路。忽逢群盜。斬師之首奪牛而去。師",
    "T49n2035_009:0199b05": "之屍形即從地起。以手捧頭安項上。健步",
    "T49n2035_009:0199b06": "如飛來追賊黨。賊皆驚異遂還其牛。誓終",
    "T49n2035_009:0199b07": "身為奴以求謝過。今莊中佃奴。有姓向者。",
    "T49n2035_009:0199b08": "是其後。",
    "T49n2035_009:0199b09": "禪師慧威。依智者學心觀頓獲開悟。後受",
    "T49n2035_009:0199b10": "遺託造國清寺。凡所建立效力為多。密行",
    "T49n2035_009:0199b11": "殊常人不能測。",
    "T49n2035_009:0199b12": "禪師法俊。初於金陵見智者。行法華三昧",
    "T49n2035_009:0199b13": "即獲悟入。後弘法於碧澗。學者歸仰。入滅",
    "T49n2035_009:0199b14": "之日。仙樂盈空天香亘野。大眾望其隱隱",
    "T49n2035_009:0199b15": "西去。",
    "T49n2035_009:0199b16": "禪師慧獎。初居興皇寺。謁智者。學深禪定",
    "T49n2035_009:0199b17": "每誦法華。人聞天香滿室。非世所有。",
    "T49n2035_009:0199b18": "禪師慧稠。參智者學三觀。後居南岳。背誦",
    "T49n2035_009:0199b19": "法華華嚴。日為常課。外人嘗見天神翼衛",
    "T49n2035_009:0199b20": "左右。",
    "T49n2035_009:0199b21": "禪師德抱。當陽人。從智者學禪法久而獲",
    "T49n2035_009:0199b22": "悟。誦法華多瑞應。數十里咸聞異香。煬帝",
    "T49n2035_009:0199b23": "敬異。賜號大覺禪師。禪師大忍。擅得梁代。",
    "T49n2035_009:0199b24": "養道蔣山。時與智者義集山中。頓悟禪慧",
    "T49n2035_009:0199b25": "乃歎服曰。此非文字所出。乃是觀機縱辯般",
    "T49n2035_009:0199b26": "若。非鈍非利。利鈍由機。豐富適時是其利",
    "T49n2035_009:0199b27": "相。池深華大鈍可意得(智論。見兩猛知龍粗。覩池深知花大)餘輝",
    "T49n2035_009:0199b28": "有幸可不自慶。",
    "T49n2035_009:0199b29": "禪師慧辯。稟姿聰寤。聞智者開演觀道。默",
    "T49n2035_009:0199c01": "記無遺。如水傳瓶一滴不漏。後於佛隴會",
    "T49n2035_009:0199c02": "別大眾。架木成樓舉火焚軀用報佛德。煙",
    "T49n2035_009:0199c03": "籠林表舍利交凝。",
    "T49n2035_009:0199c04": "禪師道勢。幼負材器。遍參知識。凡所入室",
    "T49n2035_009:0199c05": "莫投其機。及見智者於玉泉。開說止觀",
    "T49n2035_009:0199c06": "頓獲妙悟。",
    "T49n2035_009:0199c07": "禪師慧瑫。聞智者說法即入深定。一坐旬",
    "T49n2035_009:0199c08": "日率以為常。所居之室神光夜照。",
    "T49n2035_009:0199c09": "禪師慧普。早親智者。聞深禪法常行法華",
    "T49n2035_009:0199c10": "三昧。感普賢乘大白象放光照身。忽然悟",
    "T49n2035_009:0199c11": "入。",
    "T49n2035_009:0199c12": "禪師法盛。初於玉泉見智者。稟受法要。旦",
    "T49n2035_009:0199c13": "夜不離禪定。後親受觀心論深悟玄旨。智",
    "T49n2035_009:0199c14": "者既往。乃於玉泉大敷教化。唐初入京師",
    "T49n2035_009:0199c15": "每說法。口出光明。四眾戴仰。同於真佛。朝",
    "T49n2035_009:0199c16": "廷尊其道。賜號悟真禪師。",
    "T49n2035_009:0199c17": "禪師法論。依玉泉學。與會稽智果終南龍",
    "T49n2035_009:0199c18": "田法琳。皆同學智者。並與智者作傳。皆不",
    "T49n2035_009:0199c19": "復存。章安所撰別傳。用國清智寂禪師本。",
    "T49n2035_009:0199c20": "稍加增益遂行於世。此四師雖無事迹可",
    "T49n2035_009:0199c21": "尋。亦皆當時得道英器(見百錄序及別傳注)。",
    "T49n2035_009:0199c22": "禪師敬韶。會稽上虞顏氏。初於白馬寺。弘化",
    "T49n2035_009:0199c23": "十年。智者居瓦官。躬詣求學深入定慧。陳",
    "T49n2035_009:0199c24": "至德元年十月。卒於鍾山開善寺。",
    "T49n2035_009:0199c25": "禪師僧珍。師事智者行解深著。初住京師勝",
    "T49n2035_009:0199c26": "光寺。唐武德四年(唐高祖)簡取名勝。住同華",
    "T49n2035_009:0199c27": "兩州。朝廷舉師往住慧日。時唐論是之",
    "T49n2035_009:0199c28": "(佛道論衡)。",
    "T49n2035_009:0199c29": "陳皇太子淵。後主子也。至德四年正月十五",
    "T49n2035_009:0200a01": "日。於崇正殿設千僧齋。請大師授菩薩",
    "T49n2035_009:0200a02": "戒(百錄請戒文名淵。南史名深。恐因請戒改此名)其請戒文云。重道尊",
    "T49n2035_009:0200a03": "師由來尚矣。請世世結緣遂其本願。授戒",
    "T49n2035_009:0200a04": "之日傳香在手。臉下垂淚。師為立名善萌。",
    "T49n2035_009:0200a05": "及後為隋所破。方悟垂淚者。讖自傷也。",
    "T49n2035_009:0200a06": "善萌者。不成材幹也。禎明三年正月。隋破",
    "T49n2035_009:0200a07": "陳。兵士扣閤而入。時太子年方十五。安坐",
    "T49n2035_009:0200a08": "勞之曰。戎士在路不致勞乎。三月隨後主",
    "T49n2035_009:0200a09": "入隋不知其終。",
    "T49n2035_009:0200a10": "陳永陽王伯智。字策之。文帝第八子。至德初",
    "T49n2035_009:0200a11": "出為東陽刺史。請大師出鎮開講。致書至",
    "T49n2035_009:0200a12": "三。師遂往王與子湛家人同稟菩薩戒執",
    "T49n2035_009:0200a13": "弟子禮。晝聆講說夜習坐禪。講事將解。立",
    "T49n2035_009:0200a14": "法名曰靜智。製疏文設大會。度人出家鑄",
    "T49n2035_009:0200a15": "大士像。其疏有云。願生生世世。與天台闍",
    "T49n2035_009:0200a16": "黎及講眾黑白。恒結善友俱向一乘。師謂",
    "T49n2035_009:0200a17": "門人智越曰。吾欲勸王修福禳禍。越曰。府",
    "T49n2035_009:0200a18": "僚非舊。或有炎涼。遂止。其後王出遊。墜馬",
    "T49n2035_009:0200a19": "將絕。師為率眾行觀音懺法。遂覺微醒凭",
    "T49n2035_009:0200a20": "几而坐。見一梵僧手擎香罏遶王一匝香",
    "T49n2035_009:0200a21": "氣裴回痛惱頓釋。",
    "T49n2035_009:0200a22": "陳鍼。智者之兄。為梁晉安王中兵參軍。年",
    "T49n2035_009:0200a23": "四十。仙人張果相之曰。死在期月。師令",
    "T49n2035_009:0200a24": "行方等懺。鍼見天堂門牌曰。陳鍼之堂。",
    "T49n2035_009:0200a25": "後十五年。當生於此。果後見鍼驚問曰。君",
    "T49n2035_009:0200a26": "服何藥。答曰。但修懺耳。果曰。若非道力",
    "T49n2035_009:0200a27": "安能超死。竟延十五年而終。智者嘗為其",
    "T49n2035_009:0200a28": "撰小止觀。咨受修習夙夜不怠。",
    "T49n2035_009:0200a29": "蔣添玫。官太中大夫。吳明徹位儀同公。皆陳",
    "T49n2035_009:0200b01": "朝貴重。同稟息法。久習不懈。神明凝寂。雖",
    "T49n2035_009:0200b02": "舊苦脚疾亦為之愈。",
    "T49n2035_009:0200b03": "沈君理。字仲倫。吳興人。尚陳武帝女會稽長",
    "T49n2035_009:0200b04": "公主位儀同。受大師菩薩戒。製疏請住瓦",
    "T49n2035_009:0200b05": "官開法華經題。宣帝勅停朝一日。令群臣",
    "T49n2035_009:0200b06": "往聽。時光祿王固。侍中孔煥。尚書毛喜。僕射",
    "T49n2035_009:0200b07": "周弘正。俱服戒香同餐妙法。仍請一夏剖",
    "T49n2035_009:0200b08": "釋玄義。道俗俱會開悟為多(妙玄云九旬談妙。即此時也)。",
    "T49n2035_009:0200b09": "徐陵。字孝穆。東剡人。母臧氏。夢五色雲化",
    "T49n2035_009:0200b10": "為鳳集左肩上已而誕。陵年數歲。家人携",
    "T49n2035_009:0200b11": "以侯沙門。寶誌摩其頂曰。天上石麒麟也。",
    "T49n2035_009:0200b12": "光宅雲法師見陵歎曰。顏回之儔也。八歲善",
    "T49n2035_009:0200b13": "屬文。少仕於梁。陳大建中。官至尚書左僕",
    "T49n2035_009:0200b14": "射。嘗夢其先人曰。禪師是吾夙世宗範。汝",
    "T49n2035_009:0200b15": "宜一志事之。陵奉冥訓資敬盡節。參不",
    "T49n2035_009:0200b16": "失時拜不避濕。每蒙書疏則洗手焚香。",
    "T49n2035_009:0200b17": "冠帶三禮。屏氣啟封對文伏讀。儀同沈君",
    "T49n2035_009:0200b18": "理請開法華。陵預聽席。以為餘年得逢妙",
    "T49n2035_009:0200b19": "說。致書自慶。後對大師立疏發五願云。",
    "T49n2035_009:0200b20": "弟子思出樊籠。無由羽化。既善根微弱。",
    "T49n2035_009:0200b21": "冀願力莊嚴。一願臨終正念成就。二願不更",
    "T49n2035_009:0200b22": "三塗。三願不高不下處託生。四願童真出家",
    "T49n2035_009:0200b23": "如法奉戒。五願不墮流俗之僧。憑此誓心",
    "T49n2035_009:0200b24": "以策西暮(二書見百錄)陵後身果為法華第六祖",
    "T49n2035_009:0200b25": "嗣章安之位。陳後主在東宮。召陵講大品。",
    "T49n2035_009:0200b26": "義學名僧自遠雲集。陳既破。嘗隨智者研",
    "T49n2035_009:0200b27": "精法要。晉王求淨名義疏。大師續為撰成",
    "T49n2035_009:0200b28": "二十八卷。陵與柳顧言並應奉文義。",
    "T49n2035_009:0200b29": "王固。字子堅。陳光大初為侍中。進金紫光祿",
    "T49n2035_009:0200c01": "大夫。終身不茹葷。夜則坐禪晝誦佛典。嘗",
    "T49n2035_009:0200c02": "聘魏。因宴饗請停殺一羊。羊至固前。跪",
    "T49n2035_009:0200c03": "拜若謝。又宴昆明池。魏以南人嗜魚。大",
    "T49n2035_009:0200c04": "設網罟。固以佛法禁之。一鱗不獲。大師講",
    "T49n2035_009:0200c05": "法華於瓦官。固預法會。即坐開悟。宛同宿",
    "T49n2035_009:0200c06": "學。",
    "T49n2035_009:0200c07": "柳顧言。法名正善。河東人。晉王初受菩薩",
    "T49n2035_009:0200c08": "戒。遣顧言送智者施物。及屢奉王教。往留",
    "T49n2035_009:0200c09": "智者。頻聞法要深有省發。智者回自江陵。",
    "T49n2035_009:0200c10": "晉王重乞稟受禪法。師為著淨名義疏初卷。",
    "T49n2035_009:0200c11": "顧言與徐陵奉酬文義。後智者續成玄義",
    "T49n2035_009:0200c12": "十卷。顧言報曰。持往仁壽宮。服讀八遍。粗",
    "T49n2035_009:0200c13": "疑略盡。細闇難除。新治六卷。并入文八軸。",
    "T49n2035_009:0200c14": "為莊治未竟。少日鑽研。今遣使人蕭通國",
    "T49n2035_009:0200c15": "參承書意。自當仰簡。顧言頻被顧問。每答",
    "T49n2035_009:0200c16": "以大師必來。願在夏竟。便事舟楫。冀此殘",
    "T49n2035_009:0200c17": "年盡心聽受。懺悔往日懈惰之咎。大業元年",
    "T49n2035_009:0200c18": "冬。煬帝勅顧言。為智者建碑於天台國清。",
    "T49n2035_009:0200c19": "主文尚理。人服其工。官至儀同三司。",
    "T49n2035_009:0200c20": "毛喜。字伯父。陽武人。少好學善草隷。陳宣",
    "T49n2035_009:0200c21": "帝時。為五兵尚書。瓦官法會獲預聽眾。懇",
    "T49n2035_009:0200c22": "求禪要。躬執弟子禮。受六妙門及四十二字",
    "T49n2035_009:0200c23": "法門。旦夜研習不因事廢。大師在石像。欲",
    "T49n2035_009:0200c24": "往天台營道場。喜致書勸回。謂鍾嶺攝山",
    "T49n2035_009:0200c25": "亦足棲心。而大師志願有素不復可挽。",
    "T49n2035_009:0200c26": "佛祖統紀卷第九(終)"
}