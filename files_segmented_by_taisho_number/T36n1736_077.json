{
    "T36n1736_077:0602a08": "2大方廣佛華嚴經隨疏演義鈔卷",
    "T36n1736_077:0602a09": "第七十七",
    "T36n1736_077:0602a11": "唐清涼山大華嚴寺沙門澄觀述",
    "T36n1736_077:0602a12": "疏「五天殉命以奔風」下，第六勸物修敬。初二",
    "T36n1736_077:0602a13": "句引例勸修。五天竺國，粗云二十萬里，孰",
    "T36n1736_077:0602a14": "知其實數耶？若以陸行，途經數百國、雲山",
    "T36n1736_077:0602a15": "幾萬重，或捫索憑虛、或飛梯架迴、或風行",
    "T36n1736_077:0602a16": "雪臥、或木食松棲、或惡獸盈群、或盜賊相繼。",
    "T36n1736_077:0602a17": "若以水行，洪濤無岸、雲島潛迴，精怪搖風、",
    "T36n1736_077:0602a18": "鯨鯢鼓浪，日月出沒於波底、魂魄飄颺於夢",
    "T36n1736_077:0602a19": "中。縱使浪息風停，只見水涵於天際；舟行",
    "T36n1736_077:0602a20": "棹舉，猶將息念作生涯。雖此難危，而三藏",
    "T36n1736_077:0602a21": "名僧相繼而至，總緣大聖委命輕生，故云",
    "T36n1736_077:0602a22": "五天殉命以奔風。言「八表妄軀而競託」者，",
    "T36n1736_077:0602a23": "自東自西、自南自北，天徼月窟、海潮日出，",
    "T36n1736_077:0602a24": "有耳目者不憚艱辛，遠而必至焉。疏「其有",
    "T36n1736_077:0602a25": "居神州」下，正勸，即反舉不往之失，以彰往",
    "T36n1736_077:0602a26": "者之得。謂葱嶺之東地方數千里，曰赤縣；",
    "T36n1736_077:0602a27": "神州，即有唐中華之國也。去清涼之境途",
    "T36n1736_077:0602a28": "程不遙，坦然通衢車馬溢路，隨方觀化不",
    "T36n1736_077:0602a29": "失家常。往必感徵，如何不往？是知不往即",
    "T36n1736_077:0602b01": "是三億之徒。故今秉鉞分茅，方面之重無",
    "T36n1736_077:0602b02": "不傾仰。西域諸王恨生五天不產東夏，",
    "T36n1736_077:0602b03": "豈唯遙禮大聖？每多仰羨此君。故有遊西",
    "T36n1736_077:0602b04": "天者，先問曾居五臺山不？若不曾居，棄而",
    "T36n1736_077:0602b05": "不顧。今此國眾生，宿因多幸得誕中華，諸",
    "T36n1736_077:0602b06": "佛祖師不解修敬，故此勸之。三億之徒者，",
    "T36n1736_077:0602b07": "《智論》第十一云「佛出世難值，如優曇華，時乃",
    "T36n1736_077:0602b08": "一有。如是罪人，輪轉三惡道，或在人天中，",
    "T36n1736_077:0602b09": "佛出世時天人不見。如說舍衛城中有九",
    "T36n1736_077:0602b10": "億家，三億家眼見佛，三億家耳聞有佛而眼",
    "T36n1736_077:0602b11": "不見，三億家不見不聞。」佛在舍衛國二十",
    "T36n1736_077:0602b12": "五年，而此眾生不見不聞，何況遠者。故今",
    "T36n1736_077:0602b13": "中華有人曾到臺山，即亦聞亦見。有聞清",
    "T36n1736_077:0602b14": "涼而不得到，即同聞名不見。只近五臺，",
    "T36n1736_077:0602b15": "亦有不聞不見之者，況於遠乎。故勸修敬。",
    "T36n1736_077:0602b16": "若見文殊，功德之廣如前略說，廣在經文。",
    "T36n1736_077:0602b17": "疏「案西域記第七」等者，彼云「吠舍釐國即",
    "T36n1736_077:0602b18": "毘耶離，梵音楚夏。云城東南行十四五里，至",
    "T36n1736_077:0602b19": "大窣堵波，是七百賢聖重結集處。佛涅槃後",
    "T36n1736_077:0602b20": "百一十年，吠舍釐城有諸苾芻，遠離佛法",
    "T36n1736_077:0602b21": "謬行戒律。時長老耶舍陀住憍薩羅國，長",
    "T36n1736_077:0602b22": "老三菩伽住󰡊菟羅國，長老釐波多住韓若",
    "T36n1736_077:0602b23": "國，長老沙羅住吠舍黎國，長老富闍蘇彌",
    "T36n1736_077:0602b24": "羅住娑羅梨佛國。諸大羅漢心得自在，持",
    "T36n1736_077:0602b25": "三藏得三明，有大名稱眾所知識，皆是",
    "T36n1736_077:0602b26": "尊者阿難弟子。時耶舍陀遣使告諸賢聖，",
    "T36n1736_077:0602b27": "皆集吠舍釐城。猶少一人未滿七百，是",
    "T36n1736_077:0602b28": "時富闍蘇彌羅以天眼見諸大賢聖集議",
    "T36n1736_077:0602b29": "法事，運神足至法會時，三菩伽於大眾中",
    "T36n1736_077:0602c01": "右袒長跪揚言曰：『眾無諠譁，欽哉念哉。昔",
    "T36n1736_077:0602c02": "大聖法王善權寂滅，歲月雖淹言教尚在。吠",
    "T36n1736_077:0602c03": "舍釐城懈怠苾芻謬於戒律，有十事出，違",
    "T36n1736_077:0602c04": "十力教。今諸賢者深明持犯，俱是大德阿難",
    "T36n1736_077:0602c05": "指誨，念報佛恩重宣聖旨。』時諸大眾莫不",
    "T36n1736_077:0602c06": "悲感，即召集諸苾芻，依毘奈耶訶責制止，",
    "T36n1736_077:0602c07": "削除謬法、宣明聖教。七百賢聖結集南行八",
    "T36n1736_077:0602c08": "九十里，至濕吠多補羅僧伽藍，層臺輪煥重",
    "T36n1736_077:0602c09": "閣翬飛，僧眾清肅並學大乘。其側則有過",
    "T36n1736_077:0602c10": "去四佛座，及經行遺迹之處。其傍窣堵波，無",
    "T36n1736_077:0602c11": "憂王之所建也。如來在昔南趣摩揭陀國，北",
    "T36n1736_077:0602c12": "顧吠舍釐城，中途止息遺迹之處。」疏「巴連",
    "T36n1736_077:0602c13": "弗邑」等者，《西域記》第八云「摩竭陀國殑伽河",
    "T36n1736_077:0602c14": "南有故城，周七十餘里，荒蕪雖久，基址尚",
    "T36n1736_077:0602c15": "存。昔者人壽無量歲時，號拘蘇摩補羅城，唐",
    "T36n1736_077:0602c16": "言香花宮城，王宮多花故以名焉。逮乎人",
    "T36n1736_077:0602c17": "壽數千歲，更名波吒釐子城。舊云巴連弗",
    "T36n1736_077:0602c18": "邑，訛也。初有婆羅門高才博學，門人數千傳",
    "T36n1736_077:0602c19": "以受業，與諸學徒相從遊觀。有一書生徘",
    "T36n1736_077:0602c20": "徊悵望，同儔謂曰：『夫何憂乎？』曰：『盛色方剛，",
    "T36n1736_077:0602c21": "羈遊履影。歲月已積，藝業無成。顧此為言，",
    "T36n1736_077:0602c22": "憂心彌劇。』於是學徒戲言之曰：『今將為子",
    "T36n1736_077:0602c23": "求嫂婚親。』乃假立二人為男父母，二人為",
    "T36n1736_077:0602c24": "女父母，遂坐波吒釐樹，謂女婿樹也。採時",
    "T36n1736_077:0602c25": "果酌清流，陳婚姻之緒，請好合之期。時假",
    "T36n1736_077:0602c26": "女父攀花枝以授書生曰：『斯嘉偶也，幸無",
    "T36n1736_077:0602c27": "辭焉。』書生之心欣然自得。日暮言歸，懷戀而",
    "T36n1736_077:0602c28": "止。學徒曰：『前言戲耳，幸可同歸。林中猛獸",
    "T36n1736_077:0602c29": "恐相殘害。』書生遂留往來樹側，景夕之後異",
    "T36n1736_077:0603a01": "光燭野，管絃清雅幃帳陳列。俄見老翁策",
    "T36n1736_077:0603a02": "杖來慰，頃有一嫗携引少女，並賓從盈路",
    "T36n1736_077:0603a03": "袨服奏樂。翁乃指少女曰：『此君之弱室也。』",
    "T36n1736_077:0603a04": "酣歌樂讌，經七日焉。學徒疑為獸害，往而",
    "T36n1736_077:0603a05": "求之，乃見獨坐陰樹若對上客。告與同",
    "T36n1736_077:0603a06": "歸，辭不從命。後自入城拜謁親故，說其始",
    "T36n1736_077:0603a07": "末。聞者驚該，與諸友人同往林中，咸見花",
    "T36n1736_077:0603a08": "樹是一大宅，僮僕役使驅馳往來。而彼老翁",
    "T36n1736_077:0603a09": "從容接對，陳饌奏樂，賓主禮備。諸友還城",
    "T36n1736_077:0603a10": "具告遠近。十歲之後生一男子，謂其妻",
    "T36n1736_077:0603a11": "曰：『吾今欲歸。未忍離阻，適復留心，棲寄飄",
    "T36n1736_077:0603a12": "露。』其妻既聞，具以白父。翁謂書生曰：『人生",
    "T36n1736_077:0603a13": "行樂，詎必故鄉？今將築室，宜無異志。』於是",
    "T36n1736_077:0603a14": "役使靈從，功成不日，香花舊城遷都此邑。由",
    "T36n1736_077:0603a15": "彼子故神為築城，自爾之後因名波吒釐",
    "T36n1736_077:0603a16": "子城焉。」疏「摩度羅」，亦云摩偷羅，亦中印度",
    "T36n1736_077:0603a17": "境。「西域記第四」者，彼記名󰡊菟羅國，記中",
    "T36n1736_077:0603a18": "不說孔雀之緣。言「有舍利等塔」者，等取大",
    "T36n1736_077:0603a19": "目揵連及富樓那塔。言「寺北有巖」等者，記云",
    "T36n1736_077:0603a20": "「城東行五六里，至一山伽藍，疎崖為室、因",
    "T36n1736_077:0603a21": "谷為門，尊者烏波毱多唐言近護之所建也。其",
    "T36n1736_077:0603a22": "中則有如來指爪窣堵波。伽藍北巖間有石",
    "T36n1736_077:0603a23": "室，高二十餘尺、廣三十餘尺，四寸細籌填積",
    "T36n1736_077:0603a24": "其內。尊者近護說法化道，夫妻俱證阿羅",
    "T36n1736_077:0603a25": "漢果者乃下一籌，異室別族雖證不記。」",
    "T36n1736_077:0603a26": "疏「安籌雖是後事」等者，恐人設難云：既是",
    "T36n1736_077:0603a27": "毱多建窟，乃是佛滅之後百年中事。今是始",
    "T36n1736_077:0603a28": "成說經，那是彼窟？故為此通。疏「三俱珍那城」",
    "T36n1736_077:0603a29": "者，大同釋嬌陳如名。疏「目真此云解脫」等",
    "T36n1736_077:0603b01": "者，《西域記》第八云「自支隣陀龍王池，其水清",
    "T36n1736_077:0603b02": "黑其味甘美。西岸有小精舍，中作佛像。昔如",
    "T36n1736_077:0603b03": "來初成正覺，於此宴坐七日入定，時此龍王",
    "T36n1736_077:0603b04": "警衛如來，即以其身繞佛七匝，化出多頭",
    "T36n1736_077:0603b05": "俯乘為蓋。故池西岸有其室焉。」疏「摩蘭陀",
    "T36n1736_077:0603b06": "國未詳所在」者，更以義推，摩蘭陀即摩伽陀。",
    "T36n1736_077:0603b07": "無礙龍王建立，正是普光法堂，是今說法之",
    "T36n1736_077:0603b08": "處耳。以不指云此處，故云未詳所在。疏",
    "T36n1736_077:0603b09": "「大集但名慈窟」者，即〈月藏分〉第十，亦但列名，",
    "T36n1736_077:0603b10": "無別指處。下當具引〈月藏〉之文。疏「此云多",
    "T36n1736_077:0603b11": "思惟」者，婆沙亦云支那，此云漢也。《西域記》",
    "T36n1736_077:0603b12": "云「大漢，具云摩訶支那。故真諦三藏云衣",
    "T36n1736_077:0603b13": "物。」意云：是衣冠人物之國。皆是義翻，疏翻",
    "T36n1736_077:0603b14": "為正。疏「亦青州分野」者，禹別九州，東為青",
    "T36n1736_077:0603b15": "州，則天下分，其九分野矣。疏「然今之到此",
    "T36n1736_077:0603b16": "山」者，相傳云：以是秦始皇築長城到此畢",
    "T36n1736_077:0603b17": "工，故立其名。疏「八疎勒國等具云佉路數",
    "T36n1736_077:0603b18": "怛勒」者，《西域記》第十二云「出葱嶺其烏鎩",
    "T36n1736_077:0603b19": "國，此國城西二百餘里至一大山，從此北行",
    "T36n1736_077:0603b20": "山磧曠野五百餘里至佉沙國。舊云為疎",
    "T36n1736_077:0603b21": "勒者，乃稱其城號也。正音具云室利訖",
    "T36n1736_077:0603b22": "栗多底。疎勒之言，猶為訛也。」釋曰：疏依古",
    "T36n1736_077:0603b23": "疏，即日照三藏釋《西域記》云：「佉沙國，周五千",
    "T36n1736_077:0603b24": "餘里，多砂磧少壤土，稼穡殷盛花果繁茂。",
    "T36n1736_077:0603b25": "從此東南行五百餘里，濟河踰沙至斫句",
    "T36n1736_077:0603b26": "迦國，唐言沮渠，周千餘里。國南境有大山，",
    "T36n1736_077:0603b27": "崖嶺嵯峨峯巒重疊，草木凌寒春秋一觀，溪",
    "T36n1736_077:0603b28": "㵎濬瀨飛流四注，崖龕石室棊布嚴林。印",
    "T36n1736_077:0603b29": "度得果人多運神通，輕舉遠遊棲止於此。諸",
    "T36n1736_077:0603c01": "阿羅漢於此寂滅者眾，是故多有窣堵波",
    "T36n1736_077:0603c02": "也。今猶現有三阿羅漢居巖岫中，入滅心",
    "T36n1736_077:0603c03": "定，形若羸人鬚鬢恒長，故諸沙門時往為",
    "T36n1736_077:0603c04": "剃。而此國中，大乘經典部數尤多，佛法至處",
    "T36n1736_077:0603c05": "莫斯為盛也，十萬頌為部者凡有十數。自",
    "T36n1736_077:0603c06": "茲已降其流寔廣釋曰：據此，《華嚴》等經却在此國。從此而東踰",
    "T36n1736_077:0603c07": "嶺越谷行八百餘里，至瞿薩旦那國，唐言",
    "T36n1736_077:0603c08": "地乳，即其俗之雅言也。俗語謂之漢那，凶奴",
    "T36n1736_077:0603c09": "謂之于遁，諸胡謂之豁旦，印度謂之屈丹，",
    "T36n1736_077:0603c10": "舊曰于闐者訛也。瞿薩旦那國，周四千餘",
    "T36n1736_077:0603c11": "里，砂磧大半壞土隘狹，宜穀稼、多眾果，",
    "T36n1736_077:0603c12": "宗尚佛法，伽藍百餘所，僧徒五千餘人，並",
    "T36n1736_077:0603c13": "多習學大乘教法。王甚驍武，敬重佛法，自",
    "T36n1736_077:0603c14": "云毘沙門天之祀胤也。昔者此國虛曠無",
    "T36n1736_077:0603c15": "人，毘沙門天於此棲宅，無憂王太子在呾",
    "T36n1736_077:0603c16": "叉始羅國，被抉目王怒譴，謫輔佐遷其豪",
    "T36n1736_077:0603c17": "嫉出雪山北，居荒谷間。遷人逐牧至此",
    "T36n1736_077:0603c18": "西界，推舉尊豪首立為主，當是地也。東",
    "T36n1736_077:0603c19": "土太子蒙譴流徒，居此東界，群下勸進，又",
    "T36n1736_077:0603c20": "自稱王。歲月已積風教不通，各因畋獵遇",
    "T36n1736_077:0603c21": "會荒澤，更問宗緒因而爭長，忿形辭語便",
    "T36n1736_077:0603c22": "欲交兵。或有諫曰：『今何遽乎？因獵決戰，",
    "T36n1736_077:0603c23": "未盡兵鋒。宜歸治兵，期而後集。』於是迴駕",
    "T36n1736_077:0603c24": "而返，各歸其國，校習戎馬督勵士卒。至",
    "T36n1736_077:0603c25": "期兵會旗鼓相望，旦日合戰西主不利，因",
    "T36n1736_077:0603c26": "而逐北遂斬其首。東王乘勝撫集亡國，",
    "T36n1736_077:0603c27": "遷都中地方建城郭，憂其無土恐難成",
    "T36n1736_077:0603c28": "功，宣告遠近誰識地理。時有塗灰外道，",
    "T36n1736_077:0603c29": "負大瓠盛滿水而自進曰：『我知地理。』遂以",
    "T36n1736_077:0604a01": "其水屈曲遺流，周而復始。因即藏軀，忽而不",
    "T36n1736_077:0604a02": "見。依彼水迹峙其基堵，遂得興工，即斯",
    "T36n1736_077:0604a03": "國治，今王所都於此城也。城非崇峻，攻擊",
    "T36n1736_077:0604a04": "難剋，自古已來未能有勝。其王遷都作邑",
    "T36n1736_077:0604a05": "建國安人，工績已成，齒耄云暮，未有胤嗣",
    "T36n1736_077:0604a06": "恐絕宗緒，乃往毘沙門天神所祈禱請嗣。",
    "T36n1736_077:0604a07": "神像額上剖出嬰孩，捧以迴駕，國人稱慶。",
    "T36n1736_077:0604a08": "既不飲乳，恐其不壽，尋詣神祠重請養育。",
    "T36n1736_077:0604a09": "神前之地忽然隆起，其狀如乳，神童飲吮，遂",
    "T36n1736_077:0604a10": "至成立，智勇光前，風教遐被。遂營神祠，",
    "T36n1736_077:0604a11": "崇先祖也。自茲已降，弈世相承，傳國君臨",
    "T36n1736_077:0604a12": "不失其緒。故今神廟多諸珍寶，拜祀享祭",
    "T36n1736_077:0604a13": "無替於時。地乳所育，因為國號。王城南十",
    "T36n1736_077:0604a14": "餘里有伽藍，此國先王為毘盧折那，唐言",
    "T36n1736_077:0604a15": "遍照，阿羅漢建也。王城西南二十餘里，至",
    "T36n1736_077:0604a16": "瞿室𩜁伽山，唐言牛角，山峰兩起巖隒四",
    "T36n1736_077:0604a17": "絕，於崖谷間建一伽藍，其中佛像時燭光",
    "T36n1736_077:0604a18": "明。昔如來曾至此處，為諸天人略說法要，",
    "T36n1736_077:0604a19": "懸記此地當建國土，敬崇遺法遵習大",
    "T36n1736_077:0604a20": "乘。即今處也。牛角巖有大石室，中有阿羅",
    "T36n1736_077:0604a21": "漢入滅心定，待慈氏佛，數百年間供養無",
    "T36n1736_077:0604a22": "替。近者崖崩，掩塞門徑，國王興兵欲除崩",
    "T36n1736_077:0604a23": "石，即黑蜂群飛毒螫人眾，以故至今石門不",
    "T36n1736_077:0604a24": "開。」釋曰：據此亦為聖居。「或指江表牛頭」者，",
    "T36n1736_077:0604a25": "即金陵南四十里有山名牛頭，謂由此山",
    "T36n1736_077:0604a26": "有雙峰，故一名雙闕、一名天闕、一名南郊、",
    "T36n1736_077:0604a27": "一名仙窟，皆以累朝改革不定。按《域地誌》",
    "T36n1736_077:0604a28": "云「此山高一千四百尺，周迴四十七里。」準《西",
    "T36n1736_077:0604a29": "域記》及舊《華嚴經．菩薩住處品》，心王菩薩告",
    "T36n1736_077:0604b01": "諸菩薩言：「東北方邊夷國土名牛頭」。若按新",
    "T36n1736_077:0604b02": "經云「疏勒國有一住處名牛頭山」。如前所",
    "T36n1736_077:0604b03": "引《西域記》文，此與真丹，處則異也此文見《金陵塔寺記》。古",
    "T36n1736_077:0604b04": "老相傳云：是辟支佛現形之所。而前後文多",
    "T36n1736_077:0604b05": "云「菩薩於中止住」，而其靈應往往有之。疏",
    "T36n1736_077:0604b06": "「迦濕彌羅」，記第三云「北印度境」。「末田乞地」，即",
    "T36n1736_077:0604b07": "阿羅漢名。昔云末田乞地，新云末田底迦",
    "T36n1736_077:0604b08": "迦濕彌羅國，周七千餘里。四境負山，山極峭",
    "T36n1736_077:0604b09": "峻，雖有門徑而復隘狹，自古隣敵無能攻",
    "T36n1736_077:0604b10": "伐云云。昔此國本龍池也。佛世尊自烏仗那",
    "T36n1736_077:0604b11": "國降惡神已欲還中國，乘空當此國上，",
    "T36n1736_077:0604b12": "告阿難曰：「我涅槃後，有末田底迦阿羅漢，",
    "T36n1736_077:0604b13": "當於此地建國安人弘揚佛法。」如來寂滅",
    "T36n1736_077:0604b14": "之後第五十年，阿難弟子末田底伽阿羅漢",
    "T36n1736_077:0604b15": "者，得六神通、具八解脫，聞佛懸記心自慶",
    "T36n1736_077:0604b16": "悅，便來至此。於大山巖宴坐林中，現大神",
    "T36n1736_077:0604b17": "通。龍見深信，請咨所欲。阿羅漢曰：「願於池",
    "T36n1736_077:0604b18": "內惠以容膝。」龍王於是縮水奉施羅漢。神",
    "T36n1736_077:0604b19": "通廣身，龍王縱力縮水，池空水盡。龍翻請",
    "T36n1736_077:0604b20": "池，阿羅漢於此西北為留一池，周百餘里，",
    "T36n1736_077:0604b21": "自餘枝屬別居小池。龍王曰：「池地總施，願恒",
    "T36n1736_077:0604b22": "受供。」末田底迦曰：「我今不久無餘涅槃。雖",
    "T36n1736_077:0604b23": "欲受請，其可得乎？」龍王重請：「五百羅漢常",
    "T36n1736_077:0604b24": "受我供，乃至法盡。法盡之後，還取此國以",
    "T36n1736_077:0604b25": "為居池。」末田底迦從其所請。時阿羅漢既",
    "T36n1736_077:0604b26": "得地已，運大神力立五百伽藍，於諸異",
    "T36n1736_077:0604b27": "國買鬻賤人，以充役使以供僧眾。末田底",
    "T36n1736_077:0604b28": "迦入寂滅後，彼諸賤人自立君長，隣境諸",
    "T36n1736_077:0604b29": "國鄙其賤種，莫與交親，謂之訖利多唐言買得。",
    "T36n1736_077:0604c01": "今時泉水已多流溢。疏「乾陀羅國」，《西域記》第",
    "T36n1736_077:0604c02": "三云「健馱邏國有伽膩色迦王，以如來涅",
    "T36n1736_077:0604c03": "槃之後第四百年，應期撫運，王風遠被殊俗",
    "T36n1736_077:0604c04": "內附。機務餘暇每習佛經，日請一僧入宮",
    "T36n1736_077:0604c05": "說法，而法異儀部執不同，王用深疑無以",
    "T36n1736_077:0604c06": "去惑。時脇尊者曰：『如來去世，歲月逾遠，弟",
    "T36n1736_077:0604c07": "子部執，師資異論，各據聞見，共為矛盾。』時",
    "T36n1736_077:0604c08": "王聞已甚用感傷，悲歎良久，謂尊者曰：『猥",
    "T36n1736_077:0604c09": "以餘福幸遵前緒，去聖雖遠猶為有幸。",
    "T36n1736_077:0604c10": "敢亡庸鄙紹隆法教，隨其部執具釋三",
    "T36n1736_077:0604c11": "藏。』下取意遂召眾僧七日供養，欲議法事。",
    "T36n1736_077:0604c12": "宣先下令，去凡留聖。聖眾猶多，復去有",
    "T36n1736_077:0604c13": "學。無學猶多，次留具三明六通具者。猶多，次",
    "T36n1736_077:0604c14": "取內具閑三藏、外達五明，乃至四百九十",
    "T36n1736_077:0604c15": "九人。後一世友，未得羅漢等，廣集三藏凡",
    "T36n1736_077:0604c16": "三十萬頌，王以銅鍱鏤寫、石函封緘，全捨",
    "T36n1736_077:0604c17": "此國與僧，故多聖居也。」疏「苫末羅」者，此翻",
    "T36n1736_077:0604c18": "為黃雜色。初品經巧幻術修羅王、苫末羅",
    "T36n1736_077:0604c19": "王，乃偈共長行唐梵互出，與此釋不同，偈",
    "T36n1736_077:0604c20": "云紅色光神。又其城東南十餘里有窣堵波，",
    "T36n1736_077:0604c21": "中有佛牙長可寸半，其色黃白。彼多聖迹，",
    "T36n1736_077:0604c22": "故是聖居。疏「相傳云是佛留影處」者，即《西域",
    "T36n1736_077:0604c23": "記》第二說「那揭羅國城西南二十餘里有伽",
    "T36n1736_077:0604c24": "藍，伽藍西南深㵎峭絕，瀑布飛流懸崖壁立，",
    "T36n1736_077:0604c25": "東岸石壁有大洞穴，瞿波羅龍之所居也。門",
    "T36n1736_077:0604c26": "徑狹小窟穴冥闇，崖石津壁溪徑餘流。昔有",
    "T36n1736_077:0604c27": "佛影煥若真容，相好具足儼然如在。近代",
    "T36n1736_077:0604c28": "已來人不遍覩，縱有所見，髣髴而已。至誠",
    "T36n1736_077:0604c29": "祈請有冥感者，乃暫明示，尚不能久。昔如",
    "T36n1736_077:0605a01": "來在世之時，此龍為牧牛之士，供王乳酪",
    "T36n1736_077:0605a02": "進奉失儀，既獲譴責，心懷恚恨，即以金錢",
    "T36n1736_077:0605a03": "買花，供養受記窣堵波，願為惡龍破國害",
    "T36n1736_077:0605a04": "王。即趣石壁投身而死。遂居此窟為大",
    "T36n1736_077:0605a05": "龍王，便欲出穴成本惡願。適起此心，如來",
    "T36n1736_077:0605a06": "已鑒，愍此國人為龍所害，運神通力自中",
    "T36n1736_077:0605a07": "印度至龍所。龍見如來毒心遂止，受不殺",
    "T36n1736_077:0605a08": "戒，願護正法。因請如來常居此窟，諸聖弟",
    "T36n1736_077:0605a09": "子恒受我供。如來告曰：『吾將寂滅，為汝留",
    "T36n1736_077:0605a10": "影。遣五羅漢常受汝供，正法隱沒其事無",
    "T36n1736_077:0605a11": "替。汝若毒心忿怒起時，當觀吾影，以慈善",
    "T36n1736_077:0605a12": "故毒心當止。此賢劫中當來世尊，亦愍汝",
    "T36n1736_077:0605a13": "等皆留影像。』」釋曰：此與《觀佛三昧海經》大",
    "T36n1736_077:0605a14": "同，已如初會鈔引。然《西域記》云「此國無別",
    "T36n1736_077:0605a15": "君長，屬迦畢試國，去健馱邏國不遠，或曾",
    "T36n1736_077:0605a16": "屬之耳。」疏「具如西域記及大集月藏分第十」",
    "T36n1736_077:0605a17": "者，此即總指上來諸處，引《西域記》不局",
    "T36n1736_077:0605a18": "一卷。〈月藏分〉的指第十。然〈月藏分〉當第十",
    "T36n1736_077:0605a19": "二，有十卷經。第十卷中，即〈建立塔寺品〉第",
    "T36n1736_077:0605a20": "十九。爾時娑婆世界主大梵天王、釋提桓因、",
    "T36n1736_077:0605a21": "曰四大天王等，及諸眷屬從坐而起，合掌向",
    "T36n1736_077:0605a22": "佛一心敬禮，而作是言：「佛說於此四天下",
    "T36n1736_077:0605a23": "中，所有過去諸佛如來之所建立住持大塔，",
    "T36n1736_077:0605a24": "牟尼諸佛所依住處，於現在世及未來世",
    "T36n1736_077:0605a25": "而常不空。佛與菩薩摩訶薩等，降大法雨",
    "T36n1736_077:0605a26": "皆悉充滿。初名眾仙所興、次名德積、次名",
    "T36n1736_077:0605a27": "金剛焰、次名香室、次名睒婆梨、次名賢城、",
    "T36n1736_077:0605a28": "次名須質多羅、次名水光、次名香熏、次名",
    "T36n1736_077:0605a29": "善建立、次名遮波羅、次名金燈、次名樂住、",
    "T36n1736_077:0605b01": "次名牟真隣陀、次名金剛地、次名慈窟、次",
    "T36n1736_077:0605b02": "名那羅延窟、次名渠摩娑羅香、次名惠頂、",
    "T36n1736_077:0605b03": "次名大德窟、次名善現、次名青欝茂、次名",
    "T36n1736_077:0605b04": "虛空子、次名牛頭栴檀室、次名難勝，此是",
    "T36n1736_077:0605b05": "過去諸佛建立住持大塔，常為菩薩等之所",
    "T36n1736_077:0605b06": "加護，是故我等常所供養。世尊所有聲聞",
    "T36n1736_077:0605b07": "弟子，於現在世及未來世，復有幾所塔寺住",
    "T36n1736_077:0605b08": "處，令我等輩護持養育。」然此初數處，與此經",
    "T36n1736_077:0605b09": "同，可以意得，故不具引。下取意引。爾時世",
    "T36n1736_077:0605b10": "尊微笑，面門放種種光。時四天下有無量",
    "T36n1736_077:0605b11": "百千諸佛住處而現，東州八萬佛現、北州百",
    "T36n1736_077:0605b12": "千、西州五百、南州二百五十千佛處現，廣說",
    "T36n1736_077:0605b13": "諸國各有佛現等，下諸天龍等發願護持。",
    "T36n1736_077:0605b14": "33 佛不思議法品佛不思議法品第三十三疏「初來意」者，文二：",
    "T36n1736_077:0605b15": "先正明、後解妨。今初。「古德但有三品」者，以後",
    "T36n1736_077:0605b16": "二品別為平等因果故。用品雖廣狹不同，",
    "T36n1736_077:0605b17": "答果義等。疏「若答前問」下，二解妨。先問，以",
    "T36n1736_077:0605b18": "前六會共答前問皆不重請，故問此品何",
    "T36n1736_077:0605b19": "以重請？從「因果隔絕」下，古德答。此乃有二意：",
    "T36n1736_077:0605b20": "一因果隔絕。前諸會同因，故不別問；此下是",
    "T36n1736_077:0605b21": "果，果隔於因，故此重問。二念法希奇，果不",
    "T36n1736_077:0605b22": "思議，故復念請。從「因德」已下，出念法希奇之",
    "T36n1736_077:0605b23": "相。上是通意。二「別明」下，唯明此品。疏「別就",
    "T36n1736_077:0605b24": "宗中三門分別」，初通辨佛德、二別顯義相、",
    "T36n1736_077:0605b25": "三顯不思議。今初通辨中，言「百四十不共」",
    "T36n1736_077:0605b26": "者，已見〈光明覺品〉。今重舉總數，謂三十二",
    "T36n1736_077:0605b27": "相、八十種好、四一切種清淨、十力、四無所畏、三",
    "T36n1736_077:0605b28": "念住、三不護、大悲、無忘失法、永斷習氣、一切種",
    "T36n1736_077:0605b29": "妙智為百四十。而言「通權小」者，小乘亦說，",
    "T36n1736_077:0605c01": "但相劣耳；權大說者，皆悉超勝。此約五教，已",
    "T36n1736_077:0605c02": "有其二。「若五法」下，正明實教，故云通權。權",
    "T36n1736_077:0605c03": "實皆有，但實教中會歸法性不壞相耳。「若",
    "T36n1736_077:0605c04": "言唯一味」下，二即頓教。「若言具無盡」下，三即",
    "T36n1736_077:0605c05": "是圓教。從「故後文中」下，四辨今經是圓教",
    "T36n1736_077:0605c06": "德。疏「二別顯義相」下，於中有三：初正顯二",
    "T36n1736_077:0605c07": "德、二四句融通、三揀權異實。今初言「信等」",
    "T36n1736_077:0605c08": "者，此通行位，信為萬行之首，則該進念定",
    "T36n1736_077:0605c09": "等位。亦以信為初，五十二位所有行德皆",
    "T36n1736_077:0605c10": "有二故。疏「此二無礙」下，第二融通，可知。疏",
    "T36n1736_077:0605c11": "「若權教所明」下，第三揀權異實。初明權教。",
    "T36n1736_077:0605c12": "言「不雜」者，如轉依果，有二，一者所生得，即",
    "T36n1736_077:0605c13": "是四智；二所顯得，即是涅槃。涅槃本有、四智",
    "T36n1736_077:0605c14": "修生，修生有為、修顯無為，故二不雜。疏「法",
    "T36n1736_077:0605c15": "報四句亦有差殊」者，遮救。恐外救云：我宗亦",
    "T36n1736_077:0605c16": "有四句，何異前融？謂一唯法，即在纏法身；",
    "T36n1736_077:0605c17": "二唯報，即四智菩提；三亦法亦報，謂真如出",
    "T36n1736_077:0605c18": "纏具諸功德；四非法非報，所謂應化。今言",
    "T36n1736_077:0605c19": "亦有差殊者，正揀權也。雖有四句，染淨時",
    "T36n1736_077:0605c20": "乖，法報非一。思之。後「依此經宗」下，顯實。",
    "T36n1736_077:0605c21": "舉喻四句，喻上四句。一「本有如真金」，是前",
    "T36n1736_077:0605c22": "第二句。二「修生如嚴具」，喻第一句。三「然由",
    "T36n1736_077:0605c23": "嚴具方顯金德」，喻第四句修生本有。四「嚴",
    "T36n1736_077:0605c24": "具無體全攬金成」，喻第三句。此即合初二句",
    "T36n1736_077:0605c25": "成三四句，離初二句無三四句，三四兩句",
    "T36n1736_077:0605c26": "同在一時更無別體。以此細尋，權實斯顯。",
    "T36n1736_077:0605c27": "五「故唯金不礙嚴具」下，結第二句歸初句。六",
    "T36n1736_077:0605c28": "「唯嚴具亦然」，結第一句歸第二句。此約喻",
    "T36n1736_077:0605c29": "說。若望前法，但初句為第二，第二句為第",
    "T36n1736_077:0606a01": "一耳。從「既互全收」下，結歸本宗無礙之相。",
    "T36n1736_077:0606a02": "今更以喻總喻二德，如修生在因漸顯於",
    "T36n1736_077:0606a03": "本有，在果圓滿於本有，非本有理有漸",
    "T36n1736_077:0606a04": "有圓。如初生月明雖漸滿，而常帶圓月，以",
    "T36n1736_077:0606a05": "圓月常在故，故十五日月遍在初一二三等",
    "T36n1736_077:0606a06": "中。則知滿果遍在因位，亦令後後常具前",
    "T36n1736_077:0606a07": "前、前前常具後後。以初一日有二日月乃",
    "T36n1736_077:0606a08": "至十五日月，以十五日月即初月故。法合",
    "T36n1736_077:0606a09": "可知，由此故云修生本有，以初圓時先已",
    "T36n1736_077:0606a10": "圓故；本有修生，以初生時亦已圓故。妄懷",
    "T36n1736_077:0606a11": "思之。疏「三顯不思議」，中三：初泛舉法體、二",
    "T36n1736_077:0606a12": "「就後一中」下別語此經、三「前並是宗」下結歸",
    "T36n1736_077:0606a13": "宗趣。二中四者：「一何者不思議」，徵不思議法",
    "T36n1736_077:0606a14": "體。答謂智悲等。「二於何不思議」，徵不思議人。",
    "T36n1736_077:0606a15": "答謂世間等此人不能思議。「三云何不思議」，",
    "T36n1736_077:0606a16": "徵不思議體。謂聞思等思不及故。「四何用",
    "T36n1736_077:0606a17": "不思議」，徵不思議意，謂如來說法本欲利",
    "T36n1736_077:0606a18": "生，今絕言思於物何益？答意云：令信入",
    "T36n1736_077:0606a19": "故。謂欲證入，要須心絕動搖、言忘戲論",
    "T36n1736_077:0606a20": "耳。疏「後四別顯佛德」者，是疏新意，欲將五",
    "T36n1736_077:0606a21": "品答其十問。然有三重：一此品總明佛德，",
    "T36n1736_077:0606a22": "具答十問，如下科釋；二者一一門中含答",
    "T36n1736_077:0606a23": "十問，亦如下釋；三者五品廣答十問，如下",
    "T36n1736_077:0606a24": "說分之初。疏「古德後二品」下，敘昔。疏且述",
    "T36n1736_077:0606a25": "古便，依三品科經。疏「後諸佛」下，正顯所",
    "T36n1736_077:0606a26": "念。疏文有三：一略示法體。其「不得一向」，下",
    "T36n1736_077:0606a27": "結彈異釋。二「然此」下，對前相攝。三「此十義",
    "T36n1736_077:0606a28": "相」下，指前釋相。二中，今當先列第二會初",
    "T36n1736_077:0606a29": "二十句問：一如來地、二如來境界、三如來神",
    "T36n1736_077:0606b01": "力、四如來所行、五如來十力、六如來無畏、",
    "T36n1736_077:0606b02": "七如來三昧、八如來神通、九如來自在、十",
    "T36n1736_077:0606b03": "如來無礙、十一如來眼、十二如來耳、十三如",
    "T36n1736_077:0606b04": "來鼻、十四如來舌、十五如來身、十六如來意、",
    "T36n1736_077:0606b05": "十七如來辯才、十八如來智慧、十九如來最",
    "T36n1736_077:0606b06": "勝，二十欠光明，故唯十九。然句句皆有",
    "T36n1736_077:0606b07": "「云何是」言。經中十句，次第可知。此中攝彼不",
    "T36n1736_077:0606b08": "依次第，對前成三類故。一前開此合、二前",
    "T36n1736_077:0606b09": "合此開、三無開無合，欲以此少攝彼之",
    "T36n1736_077:0606b10": "多故。先明前開此合，於中乃有三句，攝",
    "T36n1736_077:0606b11": "前十六句。第二前合此開，以前二句攝五",
    "T36n1736_077:0606b12": "句。第三節彼一句，則此中初合有三，次此開",
    "T36n1736_077:0606b13": "有六，後此不開有一，具足十句。後前初開",
    "T36n1736_077:0606b14": "有十六，次合有二，後不開合亦一，成十九",
    "T36n1736_077:0606b15": "句。就初前開中，第一「身攝六根」者，身即六",
    "T36n1736_077:0606b16": "中之一，兼攝欠光明一句，故有七句。第二",
    "T36n1736_077:0606b17": "智慧攝三，兼能攝智為四。第三自在攝五，",
    "T36n1736_077:0606b18": "兼能攝自在為六，故成十六。第二前合此",
    "T36n1736_077:0606b19": "開中亦有三節。而初境界開國土，無能攝",
    "T36n1736_077:0606b20": "句，境界由前智慧已攝竟故，故雖三節但",
    "T36n1736_077:0606b21": "有二句，境界是所化之境，國土是所依之境。",
    "T36n1736_077:0606b22": "第二節所行攝三，即有能攝，然三皆行故。",
    "T36n1736_077:0606b23": "言「出現與行互有寬狹」者，遮難。恐有難言：",
    "T36n1736_077:0606b24": "彼十門，出現行是其一，如何此行能攝彼耶？",
    "T36n1736_077:0606b25": "故以互有寬狹通之。如以菩提為門，則",
    "T36n1736_077:0606b26": "菩提之性攝於涅槃；若以涅槃為門，則涅",
    "T36n1736_077:0606b27": "槃般若攝於菩提。疏「前之無礙此開解脫」者，",
    "T36n1736_077:0606b28": "是第三節，則前但有一，此則具於無礙解脫。",
    "T36n1736_077:0606b29": "疏「音聲即辯」下，第三無開合，前後各一句，更",
    "T36n1736_077:0606c01": "為立圖。",
    "T36n1736_077:0606c02": "佛不思議品初十問○──如來名號品二十問○┐",
    "T36n1736_077:0606c03": "┌─────────┘　　┌────────┘",
    "T36n1736_077:0606c04": "└○一國土○───────○二如來境",
    "T36n1736_077:0606c05": "　　二本願○┐　　┌────四所行",
    "T36n1736_077:0606c06": "　　三種性○├──┘　　┌─十一眼",
    "T36n1736_077:0606c07": "　　四出現○┘　　　　　│　十二耳",
    "T36n1736_077:0606c08": "　　　　　　　　　　　　│　十三鼻",
    "T36n1736_077:0606c09": "　　五身○───────┤　十四舌",
    "T36n1736_077:0606c10": "　　　　　　　　　　　　│　十五身",
    "T36n1736_077:0606c11": "　　　　　　　　　　　　│　十六意",
    "T36n1736_077:0606c12": "　　　　　　　　　　　　└─二十光明",
    "T36n1736_077:0606c13": "　　六音聲○────────十七辯才",
    "T36n1736_077:0606c14": "　　　　　　　　　　　　┌─一佛地",
    "T36n1736_077:0606c15": "　　七智慧○──────┤　十八智慧",
    "T36n1736_077:0606c16": "　　　　　　　　　　　　└─十九最勝",
    "T36n1736_077:0606c17": "　　　　　　　　　　　　┌─三神力",
    "T36n1736_077:0606c18": "　　　　　　　　　　　　│　五十力",
    "T36n1736_077:0606c19": "　　　　　　　　　　　　├─六無畏",
    "T36n1736_077:0606c20": "　　八自在○──────┤　七三昧",
    "T36n1736_077:0606c21": "　　　　　　　　　　　　│　八神通",
    "T36n1736_077:0606c22": "　　　　　　　　　　　　└─九自在",
    "T36n1736_077:0606c23": "　　九無礙○─┬──────十無礙",
    "T36n1736_077:0606c24": "　　十解脫○─┘",
    "T36n1736_077:0606c25": "疏「七智性無差為次第」者，成十九最勝。彼欠",
    "T36n1736_077:0606c26": "二十光明行。次第本性無差，性隨次第而終",
    "T36n1736_077:0606c27": "不易。疏「果德離言藉因顯故」者，此文有四",
    "T36n1736_077:0606c28": "節，此對表華之義。經宗有因果二分，十地",
    "T36n1736_077:0606c29": "已明華引果故。二「因果同時」下，表蓮華義。謂",
    "T36n1736_077:0607a01": "有問言：是華引果，何要蓮華？故答云：餘華",
    "T36n1736_077:0607a02": "多華前果後。此華不有則已，有則華實雙含。",
    "T36n1736_077:0607a03": "又無染故，故舉蓮華。三又問言：蓮華有四，",
    "T36n1736_077:0607a04": "何要舉青？故答云：最超勝故。論云「水生華",
    "T36n1736_077:0607a05": "勝者，即優鉢羅華故。」四又蓮華一蓮多子，表",
    "T36n1736_077:0607a06": "一含一切故。此釋藏義。疏「二者此品具答",
    "T36n1736_077:0607a07": "十問」下，文中三：先總標示、二「昔以初十」下",
    "T36n1736_077:0607a08": "敘昔、三「今謂」下顯正。於中三：初略示大",
    "T36n1736_077:0607a09": "意、二「文分為」下正科、三「今初」下釋文。但明",
    "T36n1736_077:0607a10": "記上十問，尋文易了。或開或合，顯義無方",
    "T36n1736_077:0607a11": "耳。疏「如文殊般若中辯」，〈光明覺品〉已引。疏「別",
    "T36n1736_077:0607a12": "中十句多同〈出現〉身之十相」者，彼之十相即",
    "T36n1736_077:0607a13": "是十身。一普入成益相，即威勢身。二無心普",
    "T36n1736_077:0607a14": "應相，即是化身，故云種族調善。三平等隨應，",
    "T36n1736_077:0607a15": "即菩提身，由菩薩智無所住故，平等隨應。",
    "T36n1736_077:0607a16": "四無著無礙，即智身。五周遍十方，即是法",
    "T36n1736_077:0607a17": "身，故云一性。六嚴剎益生，即福德身。七無生",
    "T36n1736_077:0607a18": "潛益，即相好莊嚴身。八嚴好滿願，即是願身，",
    "T36n1736_077:0607a19": "願力周法界，恒轉妙法輪故。九窮盡後際，",
    "T36n1736_077:0607a20": "即力持身故。彼經中以醫王延壽為喻，喻",
    "T36n1736_077:0607a21": "佛雖涅槃而不失利樂。十圓迴等住，即意",
    "T36n1736_077:0607a22": "生身，故云心念則現。以彼十相十身，對今",
    "T36n1736_077:0607a23": "經文一無差異，其有難者隨句已釋。若依",
    "T36n1736_077:0607a24": "彼次，此一即彼三，二即彼七，三即彼四，四即",
    "T36n1736_077:0607a25": "彼二，五即彼一，六即彼九，七即彼五，八即彼",
    "T36n1736_077:0607a26": "十，九即彼八，十即彼六。但彼文廣，理無二",
    "T36n1736_077:0607a27": "也。疏「後一意生等身淨」者，由言解脫自在，",
    "T36n1736_077:0607a28": "故云意生身。言等身者，等取願身、化身等",
    "T36n1736_077:0607a29": "也。疏「四即三念處行」者，亦云三念住。念",
    "T36n1736_077:0607b01": "謂能緣之慧，處謂不增不減平等之理。初一",
    "T36n1736_077:0607b02": "心聽法不憂、二一心聽法不喜、三常行捨",
    "T36n1736_077:0607b03": "心，以法界中減退相不可得故、增進相不可",
    "T36n1736_077:0607b04": "得故、即涅槃相故，如次配之。疏「三後善謂",
    "T36n1736_077:0607b05": "究竟離垢等故」者，等字等取及一切究竟離",
    "T36n1736_077:0607b06": "欲，為後邊故、法性離垢故、能學者亦離垢",
    "T36n1736_077:0607b07": "故、修行究竟得離垢故。疏「諸經論中更有",
    "T36n1736_077:0607b08": "多釋恐厭繁文」者，《智論》云「讚布施為初善，",
    "T36n1736_077:0607b09": "讚持戒為中善，讚二果報生天淨土名後",
    "T36n1736_077:0607b10": "善。」復說聲聞、獨覺、大乘亦名三善。《寶愜經》",
    "T36n1736_077:0607b11": "云「知苦斷集名初善，修八正道為中善，",
    "T36n1736_077:0607b12": "證滅名後善。是名聲聞初中後善。若不捨",
    "T36n1736_077:0607b13": "菩提心、不念下乘，迴向一切智，是名菩薩",
    "T36n1736_077:0607b14": "初中後善等。」釋曰：今疏全依《瑜伽》，故指餘",
    "T36n1736_077:0607b15": "釋。疏「餘七經文略無」者，謂略故無，非是全無。",
    "T36n1736_077:0607b16": "今依《瑜伽》具出。論云「四者文巧，謂善緝綴名",
    "T36n1736_077:0607b17": "身等故。及八語具者，一先首、二美妙、三顯了、",
    "T36n1736_077:0607b18": "四易解、五樂聞、六無依、七無違、八廣大。」如《瑜",
    "T36n1736_077:0607b19": "伽》二十五說。五義妙，謂能引發利益安樂。",
    "T36n1736_077:0607b20": "六純一，謂不與外道共故。唯佛法有，外道",
    "T36n1736_077:0607b21": "所無。七圓滿，無限量故、最尊勝故。義豐且",
    "T36n1736_077:0607b22": "勝故名圓滿。八清淨，謂自性解脫故，一剎",
    "T36n1736_077:0607b23": "那自體解脫故，或法自體解脫故。九鮮白，謂",
    "T36n1736_077:0607b24": "相續解脫故，設多剎那亦解脫故，能學之者",
    "T36n1736_077:0607b25": "亦解脫故。十梵行之相，謂八聖道支，滅諦名",
    "T36n1736_077:0607b26": "梵，道諦名行與滅為因。此具八道名梵",
    "T36n1736_077:0607b27": "行相。當知此道由純一道等四種妙相之所",
    "T36n1736_077:0607b28": "顯說。四十七經疏「今初，十力是別名」下，疏文有六：",
    "T36n1736_077:0607b29": "一總科；二「是則標中十力一一遍下別中」下",
    "T36n1736_077:0607c01": "融通；三「古德」下敘昔；四「則令別中」下辨違；",
    "T36n1736_077:0607c02": "五「設欲」下遮救；六「十中一廣大」下正釋。四中，",
    "T36n1736_077:0607c03": "言「亦令餘門無廣大義」者，以廣大為初門",
    "T36n1736_077:0607c04": "故。言「初門無最上等」者，初門唯有廣大，故",
    "T36n1736_077:0607c05": "無餘九。最上在初，略舉其一等於下八。疏",
    "T36n1736_077:0607c06": "「設欲」下，五遮救。謂彼救云：雖則互有，何方",
    "T36n1736_077:0607c07": "從多立名？故今答云：從多可爾，不應順",
    "T36n1736_077:0607c08": "次，以逆次配與文相順，故下釋文一一從",
    "T36n1736_077:0607c09": "多逆次名釋。然總名那羅延幢者，即帝釋",
    "T36n1736_077:0607c10": "力士之名。疏「耆婆入火」，〈現相〉已引。「入獄問罪」，",
    "T36n1736_077:0607c11": "即《報恩經》第四。令耆婆往阿鼻地獄問調",
    "T36n1736_077:0607c12": "達云：「汝今受罪云何？」答云：「如第三禪樂。」今",
    "T36n1736_077:0607c13": "取入中問罪，苦不能害耳。疏「心善解脫由",
    "T36n1736_077:0607c14": "三相」者，即《瑜伽》八十五說。四十八經",
    "T36n1736_077:0607c15": "34 十身相海品1十身相海品第三十四疏「如來十身標人顯",
    "T36n1736_077:0607c16": "德」者，疏文有四：一釋名、二辨類、三出體、",
    "T36n1736_077:0607c17": "四辨因。若準《探玄》，宗中有佛相章八門分",
    "T36n1736_077:0607c18": "別：一釋名、二體性、三種類、四出因、五積",
    "T36n1736_077:0607c19": "成、六修時、七建立、八業用，今四門中已具",
    "T36n1736_077:0607c20": "其要。疏「觀佛三昧」下，第二辨類，即引證以",
    "T36n1736_077:0607c21": "辨。於中二：先正明、二料揀。前中，即第九經",
    "T36n1736_077:0607c22": "〈菩薩本行品〉第八「佛告阿難：『如來有三十二",
    "T36n1736_077:0607c23": "大人相、八十隨形好、金色光明。一一光明無",
    "T36n1736_077:0607c24": "量化佛，身諸毛孔一切變化及一切色。略中",
    "T36n1736_077:0607c25": "略說者，我今為此時會大眾及淨飯王，略說",
    "T36n1736_077:0607c26": "相好。佛生人間，示同人相故，說三十二相。",
    "T36n1736_077:0607c27": "勝諸天故，說八十種好。為諸菩薩說八萬",
    "T36n1736_077:0607c28": "四千諸妙相好。佛實相好，我初成道，摩竭提",
    "T36n1736_077:0607c29": "國寂滅道場，為普賢賢首等諸大菩薩，於《雜",
    "T36n1736_077:0608a01": "華經》中已廣分別。』」釋曰：略中略言，即是經文；",
    "T36n1736_077:0608a02": "二略三廣，乃疏取意釋之。以前有略中略，",
    "T36n1736_077:0608a03": "則必有略矣。又彼先說八萬四千，今有十",
    "T36n1736_077:0608a04": "蓮華藏，故對彼為廣。則彼經文從「為諸菩",
    "T36n1736_077:0608a05": "薩說八萬四千諸妙相好」為第二段，從「佛",
    "T36n1736_077:0608a06": "實相好我初成道」下為第三段，文亦分明。疏",
    "T36n1736_077:0608a07": "「三中初通」下，第二料揀。依前三類三重料揀：",
    "T36n1736_077:0608a08": "第一約乘、二約三身十身、三約機見。今初，",
    "T36n1736_077:0608a09": "兼含五教。初一小乘及始教，二即終教，三",
    "T36n1736_077:0608a10": "即圓教，其頓教以無相為宗，後二兼舉因",
    "T36n1736_077:0608a11": "顯果。言「示同於人端正不亂」者，《俱舍》說輪",
    "T36n1736_077:0608a12": "王相云「相不正圓明，故與佛非等。」此明",
    "T36n1736_077:0608a13": "輪王有三十二相，有三義不及如來：一處",
    "T36n1736_077:0608a14": "不正、二相不圓、三不明了。今正不亂，即處異",
    "T36n1736_077:0608a15": "輪王。其端正二字，是明是圓，故示同人而",
    "T36n1736_077:0608a16": "勝人矣。疏「次唯大乘」等者，即明果相。如因",
    "T36n1736_077:0608a17": "中斷八萬四千煩惱，成八萬四千波羅蜜，",
    "T36n1736_077:0608a18": "獲八萬四千相好。《無量壽觀經》云「阿彌陀佛",
    "T36n1736_077:0608a19": "有八萬四千相，一一相有八萬四千隨好，一",
    "T36n1736_077:0608a20": "一好復有八萬四千光明，一一光明遍照法",
    "T36n1736_077:0608a21": "界念佛眾生攝取不捨。」即此中等相也。疏「又",
    "T36n1736_077:0608a22": "初化」下，第二約三身十身料揀。若配三身，",
    "T36n1736_077:0608a23": "二是報身、三是法身。若約四身，二由屬他",
    "T36n1736_077:0608a24": "受用報，有分限故；後即自受用報及法。又",
    "T36n1736_077:0608a25": "法身無相，今前二屬三身，後一屬十身，十",
    "T36n1736_077:0608a26": "身必融三身，故後具前二。疏「又初凡聖同",
    "T36n1736_077:0608a27": "見」下，三約機見料揀。次「唯地上」者，他受用",
    "T36n1736_077:0608a28": "故。上報化不同，後唯圓機，即屬圓融，不分",
    "T36n1736_077:0608a29": "地前地上，故云「然通五位」。此五位者，即三",
    "T36n1736_077:0608b01": "賢、十聖、等妙二覺，六位之中除果位耳。若開",
    "T36n1736_077:0608b02": "十信，即除等覺。疏「若語其體」下，第三出體。",
    "T36n1736_077:0608b03": "「二即定慧」者，以法門為相故。疏「若語其因」",
    "T36n1736_077:0608b04": "下，第四辨因。「通純雜」者，即是圓融相因，如",
    "T36n1736_077:0608b05": "前主水神處已明。疏「前二相因如瑜伽等」",
    "T36n1736_077:0608b06": "者，指廣有源。《瑜伽》四十九云「一切菩薩資",
    "T36n1736_077:0608b07": "糧皆感相好，作惡業者宣說種種業，各各感",
    "T36n1736_077:0608b08": "等。如是三十二相無有差別，當知皆由淨",
    "T36n1736_077:0608b09": "戒為因。若犯戒，尚不得下賤人身，況佛相",
    "T36n1736_077:0608b10": "好。若言各各業感，如契經說，即是別因。就",
    "T36n1736_077:0608b11": "中有一行感一相，如云若諸有情有所",
    "T36n1736_077:0608b12": "希冀，隨其所樂正捨珍財，感得頰如師",
    "T36n1736_077:0608b13": "子。是或一行感多相，如能施悅意發喜飲",
    "T36n1736_077:0608b14": "食嚴具等，感身皮金色常光一尋，一毛孔一",
    "T36n1736_077:0608b15": "毛生，身皮細滑等。或多行感一相，如言於",
    "T36n1736_077:0608b16": "其父母種種供養，於諸有情諸苦惱事種種",
    "T36n1736_077:0608b17": "救護，由往來等動轉業故，得足下千輻輪相。",
    "T36n1736_077:0608b18": "又由四種修事業感一切相，謂決定修，感",
    "T36n1736_077:0608b19": "足下善安住；由委悉修，感千輻輪等；由恒",
    "T36n1736_077:0608b20": "常修，感纖長指等；由無罪修，感餘相皮金",
    "T36n1736_077:0608b21": "色等。又諸佛加行感異。」釋曰：此即一行品類",
    "T36n1736_077:0608b22": "所感不同。論云「此相好，種性地有種子，勝",
    "T36n1736_077:0608b23": "解行地修方便，清淨增上意樂地名得，餘上",
    "T36n1736_077:0608b24": "地轉勝清淨，佛地善淨無上。即此相由所",
    "T36n1736_077:0608b25": "依性能任持故，由極殊妙令端嚴故，說名",
    "T36n1736_077:0608b26": "隨好。」釋曰：從即此相由所依下釋好義，好義",
    "T36n1736_077:0608b27": "後品方用，因便此引。其《智論》、《涅槃》等經，初會",
    "T36n1736_077:0608b28": "主水神處已引。若《觀佛三昧海經》，次前明三",
    "T36n1736_077:0608b29": "品相後云「佛告阿難：『如來往昔無量無邊",
    "T36n1736_077:0608c01": "阿僧祇劫，以智慧火燒煩惱薪，修無相定，",
    "T36n1736_077:0608c02": "不作非時證，是故獲得如是相好。一一相",
    "T36n1736_077:0608c03": "中無量化佛，何況多耶！』」釋曰：此通後二相因。",
    "T36n1736_077:0608c04": "疏「令修無盡之行顯成為趣」者，顯約本有，成",
    "T36n1736_077:0608c05": "約修正。疏「普賢本是會主」者，此下通不請之",
    "T36n1736_077:0608c06": "妨。有二意通：初意可知；二「或前品末」下，二",
    "T36n1736_077:0608c07": "約五品答問通，謂先列國土等十問。前品",
    "T36n1736_077:0608c08": "答種性問，此下四品更答四問。餘之五問，",
    "T36n1736_077:0608c09": "或在此品之前已答。經來未盡，所以略無。",
    "T36n1736_077:0608c10": "別屬問答，前品已明。",
    "T36n1736_077:0608c11": "大方廣佛華嚴經隨疏演義鈔卷第七十七"
}