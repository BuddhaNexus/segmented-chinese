{
    "T51n2077_031:0679b10": "續傳燈錄卷第三十一",
    "T51n2077_031:0679b12": "大鑑下第十七世",
    "T51n2077_031:0679b13": "虎丘隆禪師法嗣",
    "T51n2077_031:0679b14": "明州天童應菴曇華禪師。蘄州江氏子。生而",
    "T51n2077_031:0679b15": "奇傑。年十七於東禪去髮。首依水南遂禪師",
    "T51n2077_031:0679b16": "染指法味。因遍歷江湖。與諸老激揚無不契",
    "T51n2077_031:0679b17": "者。至雲居禮圓悟禪師。悟一見痛與提策。及",
    "T51n2077_031:0679b18": "入蜀指見彰教。教移虎丘師侍行。未半載頓",
    "T51n2077_031:0679b19": "明大事。去謁此庵。分座連雲。開法妙嚴。後遷",
    "T51n2077_031:0679b20": "諸巨剎。住歸宗日大慧在梅陽。有僧傳師垂",
    "T51n2077_031:0679b21": "示語句。慧見之極口稱嘆。後以偈寄曰。坐斷",
    "T51n2077_031:0679b22": "金輪第一峯。千妖百怪盡潛蹤。年來又得真",
    "T51n2077_031:0679b23": "消息。報道楊岐正脈通。其歸重如此。上堂。九",
    "T51n2077_031:0679b24": "年面壁。壞却東土兒孫。隻履西歸。鈍置黃面",
    "T51n2077_031:0679b25": "老子。以拄杖畫一畫曰。石牛橫古路一馬生",
    "T51n2077_031:0679b26": "三寅。上堂。德章老瞎禿。從來沒滋味。拈得口",
    "T51n2077_031:0679b27": "失却鼻。三更二點唱巴歌。無端驚起梵王睡。",
    "T51n2077_031:0679b28": "喝一喝曰。我行荒草裏。汝又入深村。上堂。臨",
    "T51n2077_031:0679b29": "濟在黃檗處三度喫棒底意旨。爾諸人還覷",
    "T51n2077_031:0679c01": "得透也未。直饒一齩便斷。也未是大丈夫漢。",
    "T51n2077_031:0679c02": "三世諸佛口挂壁上。天下老和尚將甚麼喫",
    "T51n2077_031:0679c03": "飯。上堂。十五日已前水長船高。十五日已後",
    "T51n2077_031:0679c04": "泥多佛大。正當十五日。東海鯉魚打一棒雨",
    "T51n2077_031:0679c05": "似盆傾。直得三千大千世界一切眾生悉皆",
    "T51n2077_031:0679c06": "歡喜謂言。打這一棒。不妨應時應節。報恩不",
    "T51n2077_031:0679c07": "覺通身踊躍。遂作詩一首舉似大眾。蜻蜓許",
    "T51n2077_031:0679c08": "是好蜻蜓。飛來飛去不曾停。被我捉來摘却",
    "T51n2077_031:0679c09": "兩邊翼。恰似一枚大鐵釘。上堂。若作一句商",
    "T51n2077_031:0679c10": "量喫粥阿誰不會。不作一句商量。屎坑裏蟲",
    "T51n2077_031:0679c11": "子笑殺闍黎。拈拄杖曰。拄杖子罪犯彌天。貶",
    "T51n2077_031:0679c12": "向二鐵圍山。且道薦福還有過也無。卓拄杖",
    "T51n2077_031:0679c13": "曰。遲一刻。上堂。明不見暗暗不見明。明暗雙",
    "T51n2077_031:0679c14": "忘無異流俗阿師。野干鳴師子吼。師子吼野",
    "T51n2077_031:0679c15": "干鳴。三家村裏臭猢猻價增十倍。驪龍頷下",
    "T51n2077_031:0679c16": "明月珠分文不直。若作衲僧巴鼻。甚處得來。",
    "T51n2077_031:0679c17": "三十年後換手槌胸未是苦在。上堂。飯籮邊",
    "T51n2077_031:0679c18": "漆桶裏。相唾饒爾潑水。相罵饒爾接嘴。黃河",
    "T51n2077_031:0679c19": "三千年一度清。蟠桃五百年一次開花。鶴勒",
    "T51n2077_031:0679c20": "那咬定牙關。朱頂王呵呵大笑。歸宗五十年",
    "T51n2077_031:0679c21": "前有一則公案。今日舉似諸人。且道是甚麼",
    "T51n2077_031:0679c22": "公案。王節級失却帖。上堂。喫粥喫飯。不覺嚼",
    "T51n2077_031:0679c23": "破舌頭血濺梵天。四天之下霈然有餘。玉皇",
    "T51n2077_031:0679c24": "大帝。發追東海龍王。向金輪峯頂鞠勘。頃刻",
    "T51n2077_031:0679c25": "之間追汝諸人作證見也。且各請依實供通。",
    "T51n2077_031:0679c26": "切忌回避。儻若不實喪汝性命。上堂。五百力",
    "T51n2077_031:0679c27": "士揭石義。萬仞崖頭撒手行。十方世界一團",
    "T51n2077_031:0679c28": "鐵。虛空背上白毛生。直饒拈却職脂帽子。脫",
    "T51n2077_031:0679c29": "却鶻臭布衫。向報恩門下正好喫棒。何故半",
    "T51n2077_031:0680a01": "夜起來屈膝坐。旄頭星現衲僧前。上堂三世",
    "T51n2077_031:0680a02": "諸佛眼裏無筋。六代祖師皮下無血。分明齩",
    "T51n2077_031:0680a03": "定牙關[跳兆+孛]跳出他圈[袖由+貴]不得。何故南泉斬猫",
    "T51n2077_031:0680a04": "兒。上堂云。參禪人切忌錯用心。悟明見性是",
    "T51n2077_031:0680a05": "錯用心。成佛作祖是錯用心。看經講教是錯",
    "T51n2077_031:0680a06": "用心。行住坐臥是錯用心。喫粥喫飯是錯用",
    "T51n2077_031:0680a07": "心。屙屎送尿是錯用心。一動一靜一往一來",
    "T51n2077_031:0680a08": "是錯用心。更有一處錯用心。歸宗不敢與諸",
    "T51n2077_031:0680a09": "人說破。何故一字入公門九牛車不出。上堂",
    "T51n2077_031:0680a10": "云。良工未出玉石不分。巧冶無人金沙混雜。",
    "T51n2077_031:0680a11": "縱使無師自悟。向天童門下正好朝打三千",
    "T51n2077_031:0680a12": "暮打八百。驀拈拄杖云。喚作拄杖玉石不分。",
    "T51n2077_031:0680a13": "不喚作拄杖金沙混雜。其間一箇半箇善別",
    "T51n2077_031:0680a14": "端由。管取平步丹霄。苟或未然。卓拄杖云。急",
    "T51n2077_031:0680a15": "著眼看。僧問。婆子問岩頭。呈橈舞棹則不問。",
    "T51n2077_031:0680a16": "且道婆手中兒子甚處得來。岩頭扣船舷三",
    "T51n2077_031:0680a17": "下。意旨如何。師曰。焦磚打著連底凍。曰當時",
    "T51n2077_031:0680a18": "若問和尚如何對它。師曰。一棒打殺。曰這老",
    "T51n2077_031:0680a19": "和尚大似買帽相頭。師曰。爾向甚處見岩頭。",
    "T51n2077_031:0680a20": "曰劄。師曰。杜撰禪和。曰婆生七子六箇不遇",
    "T51n2077_031:0680a21": "知音。秖這一箇也不消得。擲向水中又且如",
    "T51n2077_031:0680a22": "何師曰。少賣弄。曰岩頭當時不覺吐舌意作",
    "T51n2077_031:0680a23": "麼生。師曰。樂則同歡。曰僧問雲門。如何是清",
    "T51n2077_031:0680a24": "淨法身。雲門曰。花藥欄。此意如何。師曰。深",
    "T51n2077_031:0680a25": "沙弩眼睛。問秖這是埋沒自己。秖這不是孤",
    "T51n2077_031:0680a26": "負先聖。去此二途和泥合水處請師道。師曰。",
    "T51n2077_031:0680a27": "玉筯撐虎口。曰一言金石談來重。萬事鴻毛",
    "T51n2077_031:0680a28": "脫去輕。師曰。莫謾老僧好。問人皆畏炎熱。我",
    "T51n2077_031:0680a29": "愛夏日長。薰風自南來。殿閣生微涼時如何。",
    "T51n2077_031:0680b01": "師曰。倒戈卸甲。虎丘忌日拈香曰。平生沒興",
    "T51n2077_031:0680b02": "撞著這無意智。老和尚做盡伎倆湊泊不得。",
    "T51n2077_031:0680b03": "從此卸却干戈。隨分著衣喫飯。二十年來坐",
    "T51n2077_031:0680b04": "曲彔床。懸羊頭賣狗肉。知它有甚憑據。雖然",
    "T51n2077_031:0680b05": "一年一度燒香日。千古令人恨轉深。師於室",
    "T51n2077_031:0680b06": "中能鍛鍊耆艾。故世稱大慧與師居處為二",
    "T51n2077_031:0680b07": "甘露門。嘗誡徒曰。衲僧家著草鞋住院。何啻",
    "T51n2077_031:0680b08": "如蚖蛇戀窟乎。隆興改元六月十三日奄然",
    "T51n2077_031:0680b09": "而化。塔全身於本山。",
    "T51n2077_031:0680b10": "育王裕禪師法嗣",
    "T51n2077_031:0680b11": "福州清涼坦禪師。有僧舉大慧竹篦話請益。",
    "T51n2077_031:0680b12": "師示以偈曰。徑山有箇竹篦。直下別無道理。",
    "T51n2077_031:0680b13": "佛殿厨庫三門。穿過衲僧眼耳。其僧言下有",
    "T51n2077_031:0680b14": "省。",
    "T51n2077_031:0680b15": "臨安府淨慈水庵師一禪師。婺州馬氏子。十",
    "T51n2077_031:0680b16": "六披削首參雪峯慧照禪師。照舉藏身無迹",
    "T51n2077_031:0680b17": "話問之。師數日方明。呈偈曰。藏身無迹更無",
    "T51n2077_031:0680b18": "藏。脫體無依便廝當。古鏡不勞還自照。澹煙",
    "T51n2077_031:0680b19": "和露濕秋光。照質之曰。畢竟那裏是藏身無",
    "T51n2077_031:0680b20": "迹處。師曰嗄照曰。無蹤迹處因甚麼莫藏身。",
    "T51n2077_031:0680b21": "師曰。石虎吞却木羊兒。照深肯之。住後上堂",
    "T51n2077_031:0680b22": "舉。圓悟師翁道。參禪參到無參處。參到無參",
    "T51n2077_031:0680b23": "始徹頭。水菴則不然。參禪參到無參處參到",
    "T51n2077_031:0680b24": "無參未徹頭。若也欲窮千里目。直須更上一",
    "T51n2077_031:0680b25": "層樓。上堂。凍雲欲雪未雪。普賢象駕崢嶸。嶺",
    "T51n2077_031:0680b26": "梅半合半開。少室風光漏泄。便恁麼去猶是",
    "T51n2077_031:0680b27": "半提。作麼生是全提底事。無智人前莫說。打",
    "T51n2077_031:0680b28": "爾頭破額裂。上堂。舉法眼示眾曰。盡十方世",
    "T51n2077_031:0680b29": "界明皎皎地。若有一絲頭即是一絲頭。師竪",
    "T51n2077_031:0680c01": "起拂子曰。還見麼。穿過髑髏猶未覺。法燈云。",
    "T51n2077_031:0680c02": "盡十方世界自然明皎皎地。若有一絲頭不",
    "T51n2077_031:0680c03": "是一絲頭。師曰。夜來月色十分好。今日秋",
    "T51n2077_031:0680c04": "山無限青。",
    "T51n2077_031:0680c05": "安吉州道場無庵法全禪師。姑蘇陳氏子。東",
    "T51n2077_031:0680c06": "齋川和尚為落髮。師久依佛智。每入室智以",
    "T51n2077_031:0680c07": "狗子無佛性話問之。師罔對。一日聞僧舉五",
    "T51n2077_031:0680c08": "祖頌云。趙州露刀劍。忽大悟。有偈曰。鼓吹轟",
    "T51n2077_031:0680c09": "轟袒半肩。龍樓香噴益州船。有時赤脚弄明",
    "T51n2077_031:0680c10": "月。踏破五湖波底天。住後上堂。欲得現前莫",
    "T51n2077_031:0680c11": "存順逆。卓拄杖云。三祖大師變作馬面夜叉。",
    "T51n2077_031:0680c12": "向東弗于逮西瞿耶尼南贍部洲北欝單越。",
    "T51n2077_031:0680c13": "却來山僧手裏呈身。元來只是一條黑漆拄",
    "T51n2077_031:0680c14": "杖。還見麼。直饒見得入地獄如箭射。卓拄杖",
    "T51n2077_031:0680c15": "下座。上堂。拈拄杖曰。汝等諸人箇箇頂天立",
    "T51n2077_031:0680c16": "地肩橫楖栗。到處行脚勘驗諸方。更來這裏",
    "T51n2077_031:0680c17": "覓箇甚麼。纔輕輕拶著。便言。天台普請南嶽",
    "T51n2077_031:0680c18": "游山。我且問爾。還曾收得大食國裏寶刀麼。",
    "T51n2077_031:0680c19": "卓拄杖曰。切忌口銜羊角。僧問。牛頭未見四",
    "T51n2077_031:0680c20": "祖時如何。師曰。天下無貧人。曰見後如何。師",
    "T51n2077_031:0680c21": "曰。四海無富漢。乾道己丑七月二十五日將",
    "T51n2077_031:0680c22": "入寂。眾求偈。師瞪目下視。眾請益堅。遂書無",
    "T51n2077_031:0680c23": "無二字棄筆而逝。火後設利五色。塔于金斗",
    "T51n2077_031:0680c24": "峯。",
    "T51n2077_031:0680c25": "泉州延福寒巖慧升禪師。建寧人也。上堂。喝",
    "T51n2077_031:0680c26": "一喝曰。盡十方世界會十世古今都盧。在裏",
    "T51n2077_031:0680c27": "許畐畐塞塞了也。若乃放開一針鋒許。則大",
    "T51n2077_031:0680c28": "海西流巨嶽倒卓。黿鼉魚龍鰕蟹蚯蚓。盡向",
    "T51n2077_031:0680c29": "平地上湧出波瀾游泳鼓舞。然雖如是。須向",
    "T51n2077_031:0681a01": "百尺竿頭自進一步。則步步踏轉無盡藏輪。",
    "T51n2077_031:0681a02": "方知道。鼻孔搭在上脣。眉毛不在眼下。還相",
    "T51n2077_031:0681a03": "委悉麼。復喝一喝曰。切忌轉喉觸諱。",
    "T51n2077_031:0681a04": "大溈泰禪師法嗣",
    "T51n2077_031:0681a05": "潭州慧通清旦禪師。蓬州嚴氏子。初出關至",
    "T51n2077_031:0681a06": "德山直泰。上堂。舉趙州曰。臺山婆子已為汝",
    "T51n2077_031:0681a07": "勘破了也。且道意在甚麼處。良久曰。就地撮",
    "T51n2077_031:0681a08": "將黃葉去。入山推出白雲來。師聞釋然翌日",
    "T51n2077_031:0681a09": "入室。山問。前百丈不落因果。因甚麼墮野狐。",
    "T51n2077_031:0681a10": "後百丈不昧因果。因甚麼脫野狐。師曰。好與",
    "T51n2077_031:0681a11": "一坑埋却。住後上堂。說佛說祖正如好肉剜",
    "T51n2077_031:0681a12": "瘡。舉古舉今猶若殘羹餿飯。一聞便悟已落",
    "T51n2077_031:0681a13": "第二頭。一舉便行早是不著便。須知箇事如",
    "T51n2077_031:0681a14": "天普蓋似地普擎。師子游行不求伴侶。壯士",
    "T51n2077_031:0681a15": "展臂不借他力。佛祖拈掇不起。衲僧願見無",
    "T51n2077_031:0681a16": "門。迷悟雙忘聖凡路絕。且道從上諸聖以何",
    "T51n2077_031:0681a17": "法示人。喝一喝曰。莫妄想。佛性和尚忌日上",
    "T51n2077_031:0681a18": "堂。三脚驢子弄蹄行。步步相隨不相到。樹頭",
    "T51n2077_031:0681a19": "驚起雙雙魚。拈來一老一不老。為憐松竹引",
    "T51n2077_031:0681a20": "清風。其奈出門便是草。因喚檀郎識得渠。大",
    "T51n2077_031:0681a21": "機大用都推倒。燒香勘證見根源。糞掃堆頭",
    "T51n2077_031:0681a22": "拾得寶。叢林浩浩謾商量。勸君莫謗先師",
    "T51n2077_031:0681a23": "好。",
    "T51n2077_031:0681a24": "澧州靈巖仲安禪師。幼為比丘壯遊講肆。後",
    "T51n2077_031:0681a25": "謁圓悟於蔣山。時佛性為座元。師扣之即領",
    "T51n2077_031:0681a26": "旨。逮性住德山。遣師至鍾阜通嗣書。圓悟問。",
    "T51n2077_031:0681a27": "千里馳來不辱宗風。公案現成如何通信。師",
    "T51n2077_031:0681a28": "曰。覿面相呈更無回互。曰此是德山底。那箇",
    "T51n2077_031:0681a29": "是上座底。師曰。豈有第二人。曰背後底聻。師",
    "T51n2077_031:0681b01": "投書。悟笑曰。作家禪客天然有在。師曰。付與",
    "T51n2077_031:0681b02": "蔣山。次至僧堂前。師捧書問訊首座。座曰。玄",
    "T51n2077_031:0681b03": "沙白紙此自何來。師曰。久默斯要不務速說。",
    "T51n2077_031:0681b04": "今日拜呈幸希一覽。座便喝。師曰。作家首座。",
    "T51n2077_031:0681b05": "座又喝。師以書便打。座擬議。師曰。未明三八",
    "T51n2077_031:0681b06": "九。不免自沈吟。師以書復打一下曰。接時圓",
    "T51n2077_031:0681b07": "悟與佛眼見。悟曰。打我首座死了也。佛眼曰。",
    "T51n2077_031:0681b08": "官馬廝踢有甚憑據。師曰。說甚官馬廝踢。正",
    "T51n2077_031:0681b09": "是龍象蹴踏。悟喚師至曰。我五百人首座爾",
    "T51n2077_031:0681b10": "為甚麼打他。曰和尚也須喫一頓始得。悟顧",
    "T51n2077_031:0681b11": "佛眼吐舌。眼曰。未在。却顧師問曰。空手把鋤",
    "T51n2077_031:0681b12": "頭。步行騎水牛。人從橋上過。橋流水不流。意",
    "T51n2077_031:0681b13": "作麼生。師鞠躬曰。所供並是詣實。眼笑曰。元",
    "T51n2077_031:0681b14": "來是屋裏人。又往見五祖自和尚通法眷書。",
    "T51n2077_031:0681b15": "祖曰。書裏說箇甚麼。師曰。文彩已彰。曰畢竟",
    "T51n2077_031:0681b16": "說箇甚麼。師曰。當陽揮寶劍。曰近前來這裏",
    "T51n2077_031:0681b17": "不識幾箇字。師曰。莫詐敗。祖顧侍者曰。是那",
    "T51n2077_031:0681b18": "裏僧。曰此上座向曾在和尚會下去。祖曰。怪",
    "T51n2077_031:0681b19": "得恁麼滑頭。師曰。被和尚鈍置來。祖乃將書",
    "T51n2077_031:0681b20": "於香爐上熏曰南無三滿多沒陀南。師近前",
    "T51n2077_031:0681b21": "彈指而已。祖便開書。回德山日佛果佛眼皆",
    "T51n2077_031:0681b22": "有偈送之。未幾靈巖虛席。衲子投牒乞師住",
    "T51n2077_031:0681b23": "持。遂嗣大溈焉。上堂。參禪不究淵源。觸途盡",
    "T51n2077_031:0681b24": "為留礙。所以守其靜默澄寂虛閑墮在毒海。",
    "T51n2077_031:0681b25": "以弱勝強自是非他。立人我量見處偏枯。遂",
    "T51n2077_031:0681b26": "致優劣不分照不搆用。用不離窠此乃學處",
    "T51n2077_031:0681b27": "不玄盡為流俗。到這裏須知有殺中透脫活",
    "T51n2077_031:0681b28": "處藏機。佛不可知祖莫能測。所以古人道。有",
    "T51n2077_031:0681b29": "時先照後用。且要共爾商量。有時先用後照。",
    "T51n2077_031:0681c01": "爾須是箇漢始得。有時照用同時。爾又作麼",
    "T51n2077_031:0681c02": "生抵當。有時照用不同時。爾又向甚麼處湊",
    "T51n2077_031:0681c03": "泊。還知麼。穿楊箭與驚人句。不是臨時學得",
    "T51n2077_031:0681c04": "來。",
    "T51n2077_031:0681c05": "成都府正法灝禪師上堂。舉永嘉到曹溪因",
    "T51n2077_031:0681c06": "緣乃曰。要識永嘉麼。掀翻海嶽求知己。要識",
    "T51n2077_031:0681c07": "祖師麼。撥動乾坤建太平。二老不知何處去。",
    "T51n2077_031:0681c08": "卓拄杖曰。宗風千古播嘉聲。",
    "T51n2077_031:0681c09": "成都府昭覺辯禪師上堂。毫釐有差天地懸",
    "T51n2077_031:0681c10": "隔。隔江人唱鷓鴣詞。錯認胡笳十八拍。要會",
    "T51n2077_031:0681c11": "麼。欲得現前莫存順逆。五湖煙浪有誰爭。",
    "T51n2077_031:0681c12": "自是不歸歸便得。",
    "T51n2077_031:0681c13": "護國元禪師法嗣",
    "T51n2077_031:0681c14": "台州國清簡堂行機禪師。本郡人姓楊氏。風",
    "T51n2077_031:0681c15": "姿挺異才壓儒林。年二十五棄妻拏學出世",
    "T51n2077_031:0681c16": "法。晚見此庵密有契識。出應莞山。刀耕火種",
    "T51n2077_031:0681c17": "單丁者一十七年。嘗有偈云。地爐無火客囊",
    "T51n2077_031:0681c18": "空。雪似楊花落歲窮。拾得斷麻穿壞衲。不知",
    "T51n2077_031:0681c19": "身在寂寥中。每謂人曰。某猶未穩在。豈以住",
    "T51n2077_031:0681c20": "山樂吾事耶。一日偶看斫樹倒地忽然大悟。",
    "T51n2077_031:0681c21": "平昔礙膺之物泮然氷釋。未幾有江州圓通",
    "T51n2077_031:0681c22": "之命。乃曰。吾道將行。即欣然曳杖而去。登座",
    "T51n2077_031:0681c23": "說法云。圓通不開生藥鋪。單單只賣死猫頭。",
    "T51n2077_031:0681c24": "不知那箇無思算。喫著通身冷汗流。上堂。單",
    "T51n2077_031:0681c25": "明自己樂是苦因。趣向宗乘地獄劫住。五日",
    "T51n2077_031:0681c26": "一參三八普說自揚家醜。更若問理問事問",
    "T51n2077_031:0681c27": "心問性充由叵耐。若是英靈漢。窺藩不入據",
    "T51n2077_031:0681c28": "鼎不嘗。便於未有生佛以前轉得身。却於今",
    "T51n2077_031:0681c29": "時大官路上捷行闊步。終不向老鼠窟草窠",
    "T51n2077_031:0682a01": "裏頭出頭沒。若也根性陋劣。要去有滋味處",
    "T51n2077_031:0682a02": "齩嚼。遇著義學阿師遞相錮鏴。直饒說得雲",
    "T51n2077_031:0682a03": "興雨現。也是蝦蟇化龍下梢依舊喫泥喫土。",
    "T51n2077_031:0682a04": "堪作甚麼。上堂。仲秋八月旦。庭戶入新涼。不",
    "T51n2077_031:0682a05": "露風骨句。愁人知夜長。上堂。無隔宿恩可參",
    "T51n2077_031:0682a06": "臨濟禪。有肯諾意難續楊岐派。窮廝煎餓廝",
    "T51n2077_031:0682a07": "炒。大海秖將折筋攪。爾死我活。猛火然鐺煮",
    "T51n2077_031:0682a08": "佛喋。恁麼作用方可撐門拄戶。更說聲和響",
    "T51n2077_031:0682a09": "順形直影端。驢年也未夢見僧問。三聖問雪",
    "T51n2077_031:0682a10": "峯。透網金鱗未審以何為食。峯云。待汝出網",
    "T51n2077_031:0682a11": "來即向汝道意旨如何。師曰。同途不同轍。曰",
    "T51n2077_031:0682a12": "三聖道。一千五百人善知識話頭也不識。峯",
    "T51n2077_031:0682a13": "云。老僧住持事繁又作麼生。師曰。前箭猶輕",
    "T51n2077_031:0682a14": "後箭深。曰秖如雪竇道。可惜放過好與三十",
    "T51n2077_031:0682a15": "棒。這棒一棒也較不得。直是罕遇作家。意又",
    "T51n2077_031:0682a16": "作麼生。師曰。陣敗說兵書。曰這棒是三聖合",
    "T51n2077_031:0682a17": "喫雪峯合喫。師以拂子擊禪床曰。這裏薦取。",
    "T51n2077_031:0682a18": "示眾云。衲僧拄杖子不用則已。用則如鴆鳥",
    "T51n2077_031:0682a19": "落水魚鼈皆死。正按傍提風颯颯地。獨步大",
    "T51n2077_031:0682a20": "方殺活在我。所以道。千人排門不如一人拔",
    "T51n2077_031:0682a21": "關。若一人拔關。千人萬人得到安樂田地。還",
    "T51n2077_031:0682a22": "知麼。鴛鴦繡出從君看。不把金針度與人。示",
    "T51n2077_031:0682a23": "眾云。觀色即空。成大智故不住生死。觀空即",
    "T51n2077_031:0682a24": "色。成大悲故不證涅槃。生死不住涅槃不證。",
    "T51n2077_031:0682a25": "漢地不收秦地不管。且道在甚麼處安身立",
    "T51n2077_031:0682a26": "命。莫是昭昭於心目之間而相不可覩。晃晃",
    "T51n2077_031:0682a27": "於色塵之內而理不可分麼。莫是起坐鎮相",
    "T51n2077_031:0682a28": "隨語默同居止麼。若恁麼總是髑髏前敲磕。",
    "T51n2077_031:0682a29": "須知過量人自有過量用。且作麼生是過量",
    "T51n2077_031:0682b01": "用。北斗藏身雖有語。出群消息少人知。",
    "T51n2077_031:0682b02": "鎮江府焦山或庵師體禪師。台州羅氏子。上",
    "T51n2077_031:0682b03": "堂。舉臨濟示眾四喝公案。乃召眾曰。這箇公",
    "T51n2077_031:0682b04": "案天下老宿拈掇甚多。弟恐皆未盡善。焦山",
    "T51n2077_031:0682b05": "不免四稜著地。與諸人分明注解一遍。如何",
    "T51n2077_031:0682b06": "是踞地師子咄。如何是金剛王寶劍咄。如何",
    "T51n2077_031:0682b07": "是探竿影草咄。如何是一喝不作一喝用咄。",
    "T51n2077_031:0682b08": "若也未會拄杖子與焦山吐露看。卓一下曰。",
    "T51n2077_031:0682b09": "笑裏有刀。又卓一下曰。毒蛇無眼。又卓一下",
    "T51n2077_031:0682b10": "曰。忍俊不禁。又卓一下曰。出門是路。更有一",
    "T51n2077_031:0682b11": "機舉話。長老也理會不得。上堂。年年浴佛在",
    "T51n2077_031:0682b12": "今朝。目擊迦維路不遙。果是當時曾示現。宜",
    "T51n2077_031:0682b13": "乎惡水驀頭澆。上堂。熱月須搖扇。寒來旋著",
    "T51n2077_031:0682b14": "衣。若言空過日。大似不知時。上堂。道生一。",
    "T51n2077_031:0682b15": "無角鐵牛眠少室。一生二。祖父開田說大義。",
    "T51n2077_031:0682b16": "二生三。梁間紫燕語呢喃。三生萬物。男兒活",
    "T51n2077_031:0682b17": "計離窠窟。多處添少處減。大蟲怕喫生人膽。",
    "T51n2077_031:0682b18": "有若無實若虛。爭掩驪龍明月珠。是則是。秖",
    "T51n2077_031:0682b19": "如焦山坐斷諸方舌頭一句。作麼生道。肚無",
    "T51n2077_031:0682b20": "偏僻病。不怕冷油虀。拍禪床下座。僧問。如何",
    "T51n2077_031:0682b21": "是即心即佛。師曰。鼎州出獰爭神。曰如何是",
    "T51n2077_031:0682b22": "非心非佛。師曰。閩蜀同風。曰如何是不是心",
    "T51n2077_031:0682b23": "不是佛不是物。師曰。窮坑難滿。問起滅不停",
    "T51n2077_031:0682b24": "時如何。師曰。謝供養。問我有沒絃琴。久居在",
    "T51n2077_031:0682b25": "曠野。不是不會彈。未遇知音者。知音既遇。未",
    "T51n2077_031:0682b26": "審如何品弄。師曰。鐘作鐘鳴。鼓作鼓響。曰雲",
    "T51n2077_031:0682b27": "門放洞山三頓棒意旨如何。師曰。和身倒和",
    "T51n2077_031:0682b28": "身攂。曰飯袋子江西湖南便恁麼去又作麼",
    "T51n2077_031:0682b29": "生。師曰。淚出痛膓。曰真金須是紅爐煆。白玉",
    "T51n2077_031:0682c01": "還他妙手磨。師曰。添一點也難為。室中常舉",
    "T51n2077_031:0682c02": "苕帚柄問學者曰。依稀苕帚柄。髣髴赤斑蛇。",
    "T51n2077_031:0682c03": "眾皆下語不契。有僧請益。師示以頌曰。依稀",
    "T51n2077_031:0682c04": "苕帚柄。髣髴赤斑蛇。棒下無生忍。臨機不識",
    "T51n2077_031:0682c05": "爺。淳熙己亥八月朔示微疾。染翰別郡守曾",
    "T51n2077_031:0682c06": "公。逮夜半書偈辭眾曰。鐵樹開華。雄雞生卵。",
    "T51n2077_031:0682c07": "七十二年。搖籃繩斷。擲筆云寂。",
    "T51n2077_031:0682c08": "常州華藏湛堂智深禪師。武林人也。佛涅槃",
    "T51n2077_031:0682c09": "日上堂。兜率降生雙林示滅。掘地討天虛空",
    "T51n2077_031:0682c10": "釘橛。四十九年播土揚塵。三百餘會納盡敗",
    "T51n2077_031:0682c11": "缺。盡力布網張羅。未免喚龜作鼈。末得拘",
    "T51n2077_031:0682c12": "尸城畔槨示雙趺。旁人冷眼看來。大似弄巧",
    "T51n2077_031:0682c13": "成拙。卓拄杖曰。若無這箇道理。千古之下",
    "T51n2077_031:0682c14": "誰把口說。且道是甚麼道理。癡人面前切",
    "T51n2077_031:0682c15": "忌漏洩。參政錢端禮居士。字處和號松窓。",
    "T51n2077_031:0682c16": "從此菴發明己事。後於宗門旨趣一一極之。",
    "T51n2077_031:0682c17": "淳熙丙申冬簡堂歸住平田遂與往來。丁酉",
    "T51n2077_031:0682c18": "秋微恙修書召堂及國清瑞巖主僧。有訣別",
    "T51n2077_031:0682c19": "之語。堂與二禪詣榻次。公起趺坐言笑移時。",
    "T51n2077_031:0682c20": "即書曰。浮世虛幻本無去來。四大五蘊必無",
    "T51n2077_031:0682c21": "終盡。雖佛祖具大威德力。亦不能免這一著",
    "T51n2077_031:0682c22": "子。天下老和尚一切善知識。還有跳得過者",
    "T51n2077_031:0682c23": "無。蓋為地水火風因緣和合暫時湊泊。不可",
    "T51n2077_031:0682c24": "錯認為己有。大丈夫磊磊落落。當用處把定",
    "T51n2077_031:0682c25": "立處皆真。順風使帆上下水。皆可因齋慶贊",
    "T51n2077_031:0682c26": "去留自在。此是上來諸聖開大解脫一路涅",
    "T51n2077_031:0682c27": "槃門。本來清淨空寂境界無為之大道也。今",
    "T51n2077_031:0682c28": "吾如是豈不快哉。塵勞外緣一時掃盡。荷諸",
    "T51n2077_031:0682c29": "山垂顧咸願證明。伏惟珍重。置筆顧簡堂曰。",
    "T51n2077_031:0683a01": "某坐去好臥去好。堂曰。相公去便了。理會甚",
    "T51n2077_031:0683a02": "坐與臥耶。公笑曰。法兄當為祖道自愛。遂斂",
    "T51n2077_031:0683a03": "目而逝。",
    "T51n2077_031:0683a04": "靈隱遠禪師法嗣",
    "T51n2077_031:0683a05": "慶元府東山齊已禪師。卭州謝氏子。上堂。舉",
    "T51n2077_031:0683a06": "脩山主偈曰。是柱不見柱。非柱不見柱。是非",
    "T51n2077_031:0683a07": "已去了。是非裏薦取。召大眾曰。薦得是移華",
    "T51n2077_031:0683a08": "兼蝶至。薦得非擔泉帶月歸。是也好。鄭州梨",
    "T51n2077_031:0683a09": "勝青州棗。非也好。象山路入蓬萊島。是亦沒",
    "T51n2077_031:0683a10": "交涉。踏著秤錘硬似鐵。非亦沒交涉。金剛寶",
    "T51n2077_031:0683a11": "劍當頭截。阿呵呵會也麼。知事少時煩惱少。",
    "T51n2077_031:0683a12": "識人多處是非多。蓮社會道友請上堂。漸漸",
    "T51n2077_031:0683a13": "雞皮鶴髮。父少而子老。看看行步躘蹱。疑殺",
    "T51n2077_031:0683a14": "木上座。直饒金玉滿堂。照顧白拈賊。豈免衰",
    "T51n2077_031:0683a15": "殘老病。正好著精彩。任汝千般快樂。渠儂合",
    "T51n2077_031:0683a16": "自由。無常終是到來。歸堂喫茶去。唯有徑路",
    "T51n2077_031:0683a17": "修行依舊打之遶。但念阿彌陀佛。念得不濟",
    "T51n2077_031:0683a18": "事。復曰。啞這條活路。已被善導和尚直截指",
    "T51n2077_031:0683a19": "出了也。是爾諸人朝夕在徑路中往來。因甚",
    "T51n2077_031:0683a20": "麼當面蹉過阿彌陀佛。這裏薦得便可除迷",
    "T51n2077_031:0683a21": "倒障。拔猶預箭。截疑惑網。斷癡愛河。伐心稠",
    "T51n2077_031:0683a22": "林。浣心垢濁。正心諂曲。絕心生死。然後轉入",
    "T51n2077_031:0683a23": "那邊。擡起脚向佛祖履踐不到處進一步。開",
    "T51n2077_031:0683a24": "却口向佛祖言詮不到處說一句。喚回善導",
    "T51n2077_031:0683a25": "和尚別求徑路修行。其或準前捨父逃走。流",
    "T51n2077_031:0683a26": "落他鄉撞東磕西。苦哉阿彌陀佛。",
    "T51n2077_031:0683a27": "撫州疎山歸雲如本禪師。台州人也。上堂久",
    "T51n2077_031:0683a28": "雨不晴戊在丙丁。通身泥水露出眼睛。且道",
    "T51n2077_031:0683a29": "是甚麼眼睛。卓拄杖曰。林間泥滑滑。時叫兩",
    "T51n2077_031:0683b01": "三聲。",
    "T51n2077_031:0683b02": "覺阿上人日本國滕氏子也。十四得度受具。",
    "T51n2077_031:0683b03": "習大小乘有聲。二十九屬商者自中都回言",
    "T51n2077_031:0683b04": "禪宗之盛。阿奮然拉法弟金慶航海而來。袖",
    "T51n2077_031:0683b05": "香拜靈隱佛海禪師。海問其來。阿輒書而對。",
    "T51n2077_031:0683b06": "復書曰。我國無禪宗。唯講五宗經論。國主無",
    "T51n2077_031:0683b07": "姓氏號金輪王。以嘉應改元捨位出家名行",
    "T51n2077_031:0683b08": "真。年四十四。王子七歲令受位。今已五載。度",
    "T51n2077_031:0683b09": "僧無進納而講義高者賜之。某等仰服。",
    "T51n2077_031:0683b10": "聖朝遠公禪師之名。特詣丈室禮拜。願傳心",
    "T51n2077_031:0683b11": "印以度迷津。且如心佛及眾生是三無差別離",
    "T51n2077_031:0683b12": "相離言假言顯之。禪師如何開示。海曰。眾生",
    "T51n2077_031:0683b13": "虛妄見見。佛見世界。阿書曰。無明因何而有。",
    "T51n2077_031:0683b14": "海便打。阿即命海陞座決疑。明年秋辭游金",
    "T51n2077_031:0683b15": "陵抵長蘆江岸。聞鼓聲忽大悟。始知佛海垂",
    "T51n2077_031:0683b16": "手旨趣旋靈隱。述五偈敘所見。辭海東歸偈",
    "T51n2077_031:0683b17": "曰。航海來探教外傳。要離知見脫蹄筌。諸方",
    "T51n2077_031:0683b18": "參遍草鞋破。水在澄潭月在天(其一)掃盡葛藤",
    "T51n2077_031:0683b19": "與知見。信手拈來全體現。腦後圓光徹太虛。",
    "T51n2077_031:0683b20": "千機萬機一時轉(其二)妙處如何說向人。倒地",
    "T51n2077_031:0683b21": "便起自分明。驀然踏著故田地。倒裹幞頭孤",
    "T51n2077_031:0683b22": "路行(其三)求真滅妄元非妙。即妄明真都是錯。",
    "T51n2077_031:0683b23": "堪笑靈山老古錐。當陽拋下破木杓(其四)竪拳",
    "T51n2077_031:0683b24": "下喝少賣弄。說是說非入泥水。截斷千差休",
    "T51n2077_031:0683b25": "指注。一聲歸笛囉囉哩(其五)海稱善書偈贈",
    "T51n2077_031:0683b26": "行。歸本國住叡山寺。洎通嗣法書海已入寂",
    "T51n2077_031:0683b27": "矣。",
    "T51n2077_031:0683b28": "內翰曾開居士字天游。久參圓悟。暨往來大",
    "T51n2077_031:0683b29": "慧之門有日矣。紹興辛未佛海補三衢光孝。",
    "T51n2077_031:0683c01": "公與超然居士趙公訪之。問曰。如何是善知",
    "T51n2077_031:0683c02": "識。海曰燈籠露柱猫兒狗子。公曰。為甚麼贊",
    "T51n2077_031:0683c03": "即歡喜毀即煩惱。海曰。侍郎曾見善知識否。",
    "T51n2077_031:0683c04": "公曰。某三十年參問何言不見。海曰。向歡喜",
    "T51n2077_031:0683c05": "處見煩惱處見。公擬議。海震聲便喝公擬對。",
    "T51n2077_031:0683c06": "海曰。開口底不是。公罔然。海召曰侍郎向甚",
    "T51n2077_031:0683c07": "麼處去也。公猛省遂點頭。說偈曰。咄哉瞎驢",
    "T51n2077_031:0683c08": "叢林妖蘖。震地一聲。天機漏泄。有人更問意",
    "T51n2077_031:0683c09": "如何。拈起拂子劈口截。海曰。也秖得一橛。",
    "T51n2077_031:0683c10": "知府葛郯居士。字謙問號信齋。少擢上第。玩",
    "T51n2077_031:0683c11": "意禪悅首謁無庵全禪師求指南。庵令究即",
    "T51n2077_031:0683c12": "心即佛久無所契。請曰。師有何方便使某得",
    "T51n2077_031:0683c13": "入。庵曰。居士大無厭生已。而佛海來居劍池",
    "T51n2077_031:0683c14": "公因從遊。乃舉無庵所示之語請為眾普說。",
    "T51n2077_031:0683c15": "海發揮之曰。即心即佛眉拕地。非心非佛雙",
    "T51n2077_031:0683c16": "眼橫。蝴蝶夢中家萬里。子規枝上月三更。留",
    "T51n2077_031:0683c17": "旬日而後返。一日舉不是心不是佛不是物",
    "T51n2077_031:0683c18": "豁然頓明頌曰。非心非佛亦非物。五鳳樓前",
    "T51n2077_031:0683c19": "山突兀。艶陽影裏倒翻身。野狐跳入金師窟。",
    "T51n2077_031:0683c20": "無庵肯之即遣書頌呈佛海。海報曰。此事非",
    "T51n2077_031:0683c21": "紙筆可既。居士能過我當有所聞矣。遂復至",
    "T51n2077_031:0683c22": "虎丘。海迎之曰居士見處止可入佛境界。入",
    "T51n2077_031:0683c23": "魔境界猶未得在公加禮不已。海正容曰。何",
    "T51n2077_031:0683c24": "不道金毛跳入野狐窟。公乃痛領。嘗問諸禪",
    "T51n2077_031:0683c25": "曰。夫婦二人相打通兒子作證。且道證父即",
    "T51n2077_031:0683c26": "是證母即是。或庵體禪師著語曰。小出大遇。",
    "T51n2077_031:0683c27": "淳熙六年守臨川。八年感疾一夕忽索筆書",
    "T51n2077_031:0683c28": "偈曰。大洋海裏打鼓須彌山上聞鐘。業鏡忽",
    "T51n2077_031:0683c29": "然撲破翻身跳出虛空。召僚屬示之曰。生之",
    "T51n2077_031:0684a01": "與死如晝與夜無足怪者。若以道論安得生",
    "T51n2077_031:0684a02": "死。若作生死會則去道遠矣。語畢端坐而",
    "T51n2077_031:0684a03": "化。",
    "T51n2077_031:0684a04": "華藏民禪師法嗣",
    "T51n2077_031:0684a05": "臨安府徑山別峯寶印禪師。嘉州李氏子。自",
    "T51n2077_031:0684a06": "幼通六經而厭俗務。乃從德山清素得度具",
    "T51n2077_031:0684a07": "戒。後聽華嚴起信既盡其說。棄依密印於中",
    "T51n2077_031:0684a08": "峯。一日印舉。僧問巖頭起滅不停時如何。巖",
    "T51n2077_031:0684a09": "叱曰。是誰起滅。師啟悟即首肯。會圓悟歸昭",
    "T51n2077_031:0684a10": "覺。印遣師往省。因隨眾入室。悟問。從上諸聖",
    "T51n2077_031:0684a11": "以何接人。師竪拳。悟曰。此是老僧用底。作麼",
    "T51n2077_031:0684a12": "生是從上諸聖用底。師以拳揮之。悟亦舉拳。",
    "T51n2077_031:0684a13": "相交大笑而止。後至徑山謁大慧。慧問。甚處",
    "T51n2077_031:0684a14": "來。師曰。西川。慧曰。未出劍門關。與汝三十棒",
    "T51n2077_031:0684a15": "了也。師曰。不合起動和尚。慧忻然掃室延之。",
    "T51n2077_031:0684a16": "慧南遷師乃西還。連主數剎。後再出峽住保",
    "T51n2077_031:0684a17": "寧金山雪竇徑山。開堂陞座曰。世尊初成正",
    "T51n2077_031:0684a18": "覺。於鹿野苑中轉四諦法輪。憍陳如比丘最",
    "T51n2077_031:0684a19": "初悟道。後來真淨禪師初住洞山。拈云。今日",
    "T51n2077_031:0684a20": "新豐洞裏。秖轉箇拄杖子。遂拈拄杖著左邊",
    "T51n2077_031:0684a21": "云。還有最初悟道者麼。若無丈夫自有衝天",
    "T51n2077_031:0684a22": "志。莫向如來行處行。遂喝一喝下座。若是印",
    "T51n2077_031:0684a23": "上座則不然。今日向鳳皇山裏初無工夫轉",
    "T51n2077_031:0684a24": "四諦法輪。亦無氣力轉拄杖子。秖教諸人行",
    "T51n2077_031:0684a25": "須緩步語要低聲。何故欲得不招無間業。莫",
    "T51n2077_031:0684a26": "謗如來正法輪。上堂。三世諸佛以一句演百",
    "T51n2077_031:0684a27": "千萬億句。收百千萬億句秖在一句。祖師門",
    "T51n2077_031:0684a28": "下半句也無。秖恁麼合喫多少痛棒。諸仁者。",
    "T51n2077_031:0684a29": "且諸佛是祖師是。若道佛是祖不是祖是佛",
    "T51n2077_031:0684b01": "不是。取捨未忘。若道佛祖一時是佛祖一時",
    "T51n2077_031:0684b02": "不是顢頇不少。且截斷葛藤一句作麼生道。",
    "T51n2077_031:0684b03": "大蟲裹紙帽。好笑又驚人。復舉僧問巖頭。浩",
    "T51n2077_031:0684b04": "浩塵中如何辯主。頭云。銅砂鑼裏滿盛油。師",
    "T51n2077_031:0684b05": "曰。大小巖頭打失鼻孔。忽有人問保寧。浩浩",
    "T51n2077_031:0684b06": "塵中如何辯主。秖對他道。天寒不及卸帽。上",
    "T51n2077_031:0684b07": "堂。六月初一燒空赤日。十字街頭雪深一尺。",
    "T51n2077_031:0684b08": "掃除不暇回避不及。凍得東村廖胡子。半夜",
    "T51n2077_031:0684b09": "著靴水上立。上堂。將心除妄妄難除。即妄明",
    "T51n2077_031:0684b10": "心道轉迂。桶底趯穿無忌諱。等閑一步一芙",
    "T51n2077_031:0684b11": "蕖。師至徑山彌浹　孝宗皇帝召對選德殿。",
    "T51n2077_031:0684b12": "稱旨入對。日賜肩輿於東華門內。十年二",
    "T51n2077_031:0684b13": "月上注圓覺經。遣使馳賜命作序。師年邁",
    "T51n2077_031:0684b14": "益厭住持。十五年冬奏乞庵居得請。紹熙元",
    "T51n2077_031:0684b15": "年十一月往見交承智策禪師與之言別。策",
    "T51n2077_031:0684b16": "問行日。師曰。水到渠成歸索紙書十二月初",
    "T51n2077_031:0684b17": "七夜雞鳴時九字如期而化。奉蛻質返寺之",
    "T51n2077_031:0684b18": "法堂留七日。顏色明潤髮長頂溫。越七日葬",
    "T51n2077_031:0684b19": "于庵之西崗。諡慈辯禪師。塔曰智光。",
    "T51n2077_031:0684b20": "昭覺元禪師法嗣",
    "T51n2077_031:0684b21": "鳳棲慧觀禪師上堂。前村落葉盡。深院桂花",
    "T51n2077_031:0684b22": "殘。此夜初冬節。從茲特地寒。所以道。欲識佛",
    "T51n2077_031:0684b23": "性義當觀時節因緣。時節若至其理自彰。喝",
    "T51n2077_031:0684b24": "一喝。恁麼說話成人者少。敗人者多。",
    "T51n2077_031:0684b25": "文殊道禪師法嗣",
    "T51n2077_031:0684b26": "潭州楚安慧方禪師。本郡許氏子。參道禪師",
    "T51n2077_031:0684b27": "於大別。未幾改寺為神霄宮。附商舟過湘南。",
    "T51n2077_031:0684b28": "舟中聞岸人操鄉音。厲聲云叫那。由是有省。",
    "T51n2077_031:0684b29": "即說偈曰。沔水江心喚一聲。此時方得契平",
    "T51n2077_031:0684c01": "生。多年相別重相見。千聖同歸一路行。住後",
    "T51n2077_031:0684c02": "上堂。臨老方稱住持。全無些子玄機。開口十",
    "T51n2077_031:0684c03": "字九乖。問東便乃答西。如斯出世討甚玄微。",
    "T51n2077_031:0684c04": "有時拈三放兩。有時就令而施。雖然如是同",
    "T51n2077_031:0684c05": "道方知。且道知底事作麼生。直須打翻鼻孔",
    "T51n2077_031:0684c06": "始得。上堂。達磨祖師在脚底。踏不著兮提不",
    "T51n2077_031:0684c07": "起。子細當頭放下看。病在當時誰手裏。張公",
    "T51n2077_031:0684c08": "會看脈。李公會使藥。兩箇競頭醫一時用不",
    "T51n2077_031:0684c09": "著藥不相投。錯錯喫茶去。",
    "T51n2077_031:0684c10": "常德府文殊思業禪師。世為屠宰。一日戮猪",
    "T51n2077_031:0684c11": "次忽洞徹心源。即棄業為比丘。述偈曰。昨日",
    "T51n2077_031:0684c12": "夜叉心。今朝菩薩面。菩薩與夜叉。不隔一條",
    "T51n2077_031:0684c13": "線。往見文殊。殊曰。爾正殺猪時見箇甚麼便",
    "T51n2077_031:0684c14": "乃剃頭行脚。師遂作鼓刀勢。殊喝曰。這屠兒",
    "T51n2077_031:0684c15": "參堂去。師便下參堂。住文殊日上堂。舉趙州",
    "T51n2077_031:0684c16": "勘婆話。乃曰。勘破婆子。面青眼黑。趙州老",
    "T51n2077_031:0684c17": "漢。瞞我不得。",
    "T51n2077_031:0684c18": "何山珣禪師法嗣",
    "T51n2077_031:0684c19": "婺州義烏稠巖了贇禪師上堂。舉趙州狗子",
    "T51n2077_031:0684c20": "無佛性話。乃曰。趙州狗子無佛性。萬疊青山",
    "T51n2077_031:0684c21": "藏古鏡。赤脚波斯入大唐。八臂那吒行正令。",
    "T51n2077_031:0684c22": "咄。",
    "T51n2077_031:0684c23": "待制潘良貴居士字義榮。年四十回心祖闈。",
    "T51n2077_031:0684c24": "所至挂鉢隨眾參扣。後依佛燈久之不契。因",
    "T51n2077_031:0684c25": "訴曰。某秖欲死去時如何。燈曰。好箇封皮且",
    "T51n2077_031:0684c26": "留著使用。而今不了不當。後去忽被他換却",
    "T51n2077_031:0684c27": "封皮卒無整理處。公又以南泉斬猫兒話問",
    "T51n2077_031:0684c28": "曰。某看此甚久終未透徹。告和尚慈悲。燈曰。",
    "T51n2077_031:0684c29": "爾秖管理會別人家猫兒。不知走却自家狗",
    "T51n2077_031:0685a01": "子。公於言下如醉醒。燈復曰。不易公進此一",
    "T51n2077_031:0685a02": "步。更須知有向上事始得。如今士大夫說禪",
    "T51n2077_031:0685a03": "說道。秖依著義理便快活。大率似將錢買油",
    "T51n2077_031:0685a04": "餈喫了便不饑。其餘便道是瞞他亦可笑也。",
    "T51n2077_031:0685a05": "公唯唯。",
    "T51n2077_031:0685a06": "泐潭明禪師法嗣",
    "T51n2077_031:0685a07": "漢州無為隨庵守緣禪師。本郡人姓史氏。年",
    "T51n2077_031:0685a08": "十二病目。去依棲禪慧目能禪師圓具。出峽",
    "T51n2077_031:0685a09": "至寶峯。值峯上堂舉永嘉曰。一月普現一切",
    "T51n2077_031:0685a10": "水。一切水月一月攝。師聞釋然領悟。住後上",
    "T51n2077_031:0685a11": "堂曰。以一統萬。一月普現一切水。會萬歸一。",
    "T51n2077_031:0685a12": "一切水月一月攝。展則彌綸法界。收來毫髮",
    "T51n2077_031:0685a13": "不存。雖然收展殊途。此事本無異致。但能",
    "T51n2077_031:0685a14": "於根本上著得一隻眼去。方見三世諸佛歷",
    "T51n2077_031:0685a15": "代祖師盡從此中示現。三藏十二部一切修",
    "T51n2077_031:0685a16": "多羅盡從此中流出。天地日月萬象森羅盡",
    "T51n2077_031:0685a17": "從此中建立。三界九地七趣四生盡從此中",
    "T51n2077_031:0685a18": "出沒。百千法門無量妙義乃至世間工巧諸",
    "T51n2077_031:0685a19": "技藝盡現行此事所以世尊拈華迦葉便乃微",
    "T51n2077_031:0685a20": "笑。達磨面壁二祖於是安心。桃華盛開靈雲",
    "T51n2077_031:0685a21": "疑情盡淨。擊竹作響香嚴頓忘所知。以至盤",
    "T51n2077_031:0685a22": "山於肉案頭悟道。彌勒向魚市裏接人。誠謂",
    "T51n2077_031:0685a23": "造次顛沛必於是。經行坐臥在其中。既有如",
    "T51n2077_031:0685a24": "是奇特。更有如是光輝。既有如是廣大。又有",
    "T51n2077_031:0685a25": "如是周遍。爾輩諸人因甚麼却有迷有悟。要",
    "T51n2077_031:0685a26": "知麼。幸無偏照處。剛有不明時。",
    "T51n2077_031:0685a27": "續傳燈錄卷第三十一"
}