{
    "X81n1571_015:0539b15": "五燈全書卷第十五",
    "X81n1571_015:0539b17": "京都聖感禪寺住持(臣)僧　(超永)　編輯",
    "X81n1571_015:0539b18": "京都古華嚴寺住持(臣)僧　(超揆)　較閱　進",
    "X81n1571_015:0539b19": "呈",
    "X81n1571_015:0539b20": "南嶽下七世",
    "X81n1571_015:0539b21": "瑞巖彥禪師法嗣",
    "X81n1571_015:0539b22": "南嶽橫龍禪師初住金輪。僧問。如何是金輪第一句。",
    "X81n1571_015:0539b23": "師曰。鈍漢　問如何是金輪一隻箭。師曰。過也　問",
    "X81n1571_015:0539b24": "如何是祖師。燈師。曰八風吹。不滅曰恁麼則暗冥不",
    "X81n1571_015:0539c01": "生也。師曰。白日沒閑人。",
    "X81n1571_015:0539c02": "溫州瑞峰院神祿禪師福州人。久為瑞巖侍者。後開",
    "X81n1571_015:0539c03": "山創院。學侶依附　示眾。蕭然獨處意沉吟。誰信無",
    "X81n1571_015:0539c04": "絃發妙音。終日法堂唯靜坐。更無人問本來心。時有",
    "X81n1571_015:0539c05": "朋彥上座。問曰。如何是本來心。師召朋彥。彥應諾。師",
    "X81n1571_015:0539c06": "曰。與老僧點茶。來彥於是信入　宋太宗太平興國",
    "X81n1571_015:0539c07": "丙子冬示寂。世壽一百零五歲。",
    "X81n1571_015:0539c08": "玄泉彥禪師法嗣",
    "X81n1571_015:0539c09": "鄂州黃龍山晦機超慧禪師清河張氏子。初參巖頭。",
    "X81n1571_015:0539c10": "問。如何是祖師西來意。頭曰。你還解救糍麼。師曰。解",
    "X81n1571_015:0539c11": "頭曰。且救糍去。後到玄泉。問如何是祖師西來意。泉",
    "X81n1571_015:0539c12": "拈起一莖皂角。曰會麼。師曰。不會。泉放下皂角。作洗",
    "X81n1571_015:0539c13": "衣勢。師便禮拜曰。信知佛法無別。泉曰。你見甚麼道",
    "X81n1571_015:0539c14": "理。師曰。某甲曾問巖頭。頭曰。你還解救糍麼。救糍也",
    "X81n1571_015:0539c15": "祇是解粘。和尚提起皂角。亦是解粘。所以道無別。泉",
    "X81n1571_015:0539c16": "呵呵大笑。師遂有省。唐昭宗天祐中。遊鄂州。節帥建",
    "X81n1571_015:0539c17": "院。奏賜紫衣法號。慧超法席大張　僧問不問祖佛",
    "X81n1571_015:0539c18": "邊事。如何是平常之事。師曰。我住山得十五年也",
    "X81n1571_015:0539c19": "　問如何是和尚家風。師曰。琉璃鉢盂無底　問如何",
    "X81n1571_015:0539c20": "是君王劒。師曰。不傷萬類。曰佩者如何。師曰。血濺梵",
    "X81n1571_015:0539c21": "天。曰大好不傷萬類。師便打　問佛在日。為眾生說",
    "X81n1571_015:0539c22": "法。佛滅後有人說法否。師曰。慚愧佛　問毛吞巨海。",
    "X81n1571_015:0539c23": "芥納須彌。不是學人本分事。如何是學人本分事。師",
    "X81n1571_015:0539c24": "曰。對了合盤市裏揭　問急切相投。請師通信。師曰。",
    "X81n1571_015:0540a01": "火燒裙帶香　問如何是大疑底人。師曰。對坐盤中",
    "X81n1571_015:0540a02": "弓落盞。曰如何是不疑底人。師曰。再坐盤中弓落盞",
    "X81n1571_015:0540a03": "　問風恬浪靜時如何。師曰。百尺竿頭五兩垂　師",
    "X81n1571_015:0540a04": "將順世。僧問。百年後。鉢囊子甚麼人將去。師曰。一任",
    "X81n1571_015:0540a05": "將去。曰裏面事如何。師曰。線綻方知。曰甚麼人得。師",
    "X81n1571_015:0540a06": "曰。待海鷰雷聲。即向汝道。言訖而寂。",
    "X81n1571_015:0540a07": "洛京栢谷禪師僧問。普濟法雨時如何。師曰。有道傳",
    "X81n1571_015:0540a08": "天位。不汲鳳凰池　問九旬禁足三月事如何。師曰。",
    "X81n1571_015:0540a09": "不墜蠟人機。",
    "X81n1571_015:0540a10": "懷州玄泉二世禪師僧問。辭窮理盡時如何。師曰。不",
    "X81n1571_015:0540a11": "入理。豈同盡　問妙有元珠如何取得。師曰。不似摩",
    "X81n1571_015:0540a12": "尼絕影艶。碧眼胡人豈能見。曰有口道不得時如何。",
    "X81n1571_015:0540a13": "師曰。三寸不能齊鼓韻。瘂人解唱木人歌。",
    "X81n1571_015:0540a14": "潞府妙勝玄密禪師僧問。四山相逼時如何。師曰。紅",
    "X81n1571_015:0540a15": "日不垂影。暗地莫知音。曰學人不會。師曰。鶴透羣峰。",
    "X81n1571_015:0540a16": "何伸向背　問雪峰一曲千人唱。月裏挑燈誰最明。",
    "X81n1571_015:0540a17": "師曰。無音和不齊明暗豈能收。",
    "X81n1571_015:0540a18": "羅山閑禪師法嗣",
    "X81n1571_015:0540a19": "婺州明招德謙禪師受羅山印記。激揚元旨。諸老宿",
    "X81n1571_015:0540a20": "皆畏其敏捷。後學鮮敢當其鋒者。嘗到招慶。指壁畫",
    "X81n1571_015:0540a21": "問僧。那箇是甚麼神。曰護法善神。師曰。會昌沙汰時。",
    "X81n1571_015:0540a22": "向甚麼處去來。僧無對。師令僧問演侍者。演曰。汝甚",
    "X81n1571_015:0540a23": "麼劫中。遭此難來。僧回舉似師。師曰。直饒演上座。他",
    "X81n1571_015:0540a24": "後聚一千眾。有甚麼用處。僧禮拜。請別語。師曰。甚麼",
    "X81n1571_015:0540b01": "處去也　次到坦長老處。坦曰。夫參學。一人所在亦",
    "X81n1571_015:0540b02": "須到。半人所在亦須到。師便問。一人所在即不問。作",
    "X81n1571_015:0540b03": "麼生是半人所在。坦無對。後令小師問師。師曰。汝欲",
    "X81n1571_015:0540b04": "識半人所在麼也。祇是弄泥團漢　清上座。舉仰山",
    "X81n1571_015:0540b05": "插鍬話問師。古人意。在叉手處插鍬處。師召清。清應",
    "X81n1571_015:0540b06": "諾。師曰。還夢見仰山麼。清曰。不要上座下語。祇要商",
    "X81n1571_015:0540b07": "量。師曰。若要商量。堂頭自有一千五百人老師在",
    "X81n1571_015:0540b08": "　師到雙巖。巖請喫茶次。曰某甲致一問。若道得便捨",
    "X81n1571_015:0540b09": "院與闍黎住。若道不得。即不捨院。遂舉金剛經。云一",
    "X81n1571_015:0540b10": "切諸佛。及諸佛阿耨多羅三藐三菩提法。皆從此經",
    "X81n1571_015:0540b11": "出。且道。此經是何人說。師曰。說與不說。拈向這邊著。",
    "X81n1571_015:0540b12": "祇如和尚決定。喚甚麼作此經。巖無對。師又曰。一切",
    "X81n1571_015:0540b13": "賢聖。皆以無為法而有差別則。以無為法為極。則憑",
    "X81n1571_015:0540b14": "何而有差別。祇如差別。是過不是過。若是過。一切賢",
    "X81n1571_015:0540b15": "聖悉皆是過。若不是過。決定喚甚麼作差別。巖亦無",
    "X81n1571_015:0540b16": "語。師曰。噫雪峰道底　師訪保寧。於中路相遇。便問。",
    "X81n1571_015:0540b17": "兄是道伴中人。乃點鼻頭。曰這箇礙塞我不徹。與我",
    "X81n1571_015:0540b18": "拈却少時得麼。寧曰。和尚有來多少時。師曰。噫洎賺",
    "X81n1571_015:0540b19": "我踏破一緉草鞋。便回。國泰代曰。非但某甲。諸佛亦",
    "X81n1571_015:0540b20": "不奈何。師曰。因甚麼以己方人　師在婺州智者寺。",
    "X81n1571_015:0540b21": "居第一座。尋常不受淨水。主事嗔曰。上座不識觸淨。",
    "X81n1571_015:0540b22": "為甚麼不受淨水。師跳下牀。提起淨瓶曰。這箇是觸",
    "X81n1571_015:0540b23": "是淨。事無語。師乃撲破。自爾道聲遐播。眾請居明招",
    "X81n1571_015:0540b24": "山　開法上堂。全鋒敵勝。罕遇知音。同死同生。萬中",
    "X81n1571_015:0540c01": "無一。尋言逐句。其數河沙。向上一路。啐啄猶乖。儒士",
    "X81n1571_015:0540c02": "相逢。握鞭回首。沙門所見。誠實苦哉。拋却真金。隨隊",
    "X81n1571_015:0540c03": "撮土。報諸稚子。莫謾波波。解得他元。猶兼瓦礫。不如",
    "X81n1571_015:0540c04": "一擲。騰過太虗。祇者靈峰。阿誰敢近。任君來箭。方稱",
    "X81n1571_015:0540c05": "丈夫。擬欲吞聲。不消一攫　僧問。師子未出窟時如",
    "X81n1571_015:0540c06": "何。師曰。俊鷂趂不及。曰出窟後如何。師曰。萬里正紛",
    "X81n1571_015:0540c07": "紛。曰欲出不出時如何。師曰。嶮曰向去事如何。師曰。",
    "X81n1571_015:0540c08": "劄　問如何是透法身外一句子。師曰北斗後翻身。",
    "X81n1571_015:0540c09": "　問十二時中如何趣向。師曰。拋向金剛地上著",
    "X81n1571_015:0540c10": "　問。文殊與維摩對談何事。師曰。葛巾紗帽。已拈向這",
    "X81n1571_015:0540c11": "邊著也　問如何是和尚家風。師曰。齩得著是好手。",
    "X81n1571_015:0540c12": "　問放鶴出籠和煙去時如何。師曰。爭奈頭上一點",
    "X81n1571_015:0540c13": "何　問無煙之火。是甚麼人向得。師曰。不惜眉毛底。",
    "X81n1571_015:0540c14": "曰和尚還向得麼。師曰。汝道我有多少莖眉毛在",
    "X81n1571_015:0540c15": "　新到參。纔上法堂。師舉拂子却擲下。其僧珍重便下",
    "X81n1571_015:0540c16": "去。師曰。作家作家　問全身佩劒時如何。師曰。忽遇",
    "X81n1571_015:0540c17": "正恁麼時又作麼生。僧無對　一日天寒。上堂。眾纔",
    "X81n1571_015:0540c18": "集。師曰。風頭稍硬。不是汝安身立命處。且歸暖室商",
    "X81n1571_015:0540c19": "量。便歸方丈。大眾隨至。立定。師又曰。纔到暖室。便見",
    "X81n1571_015:0540c20": "瞌睡。以拄杖一時趂下　師問國泰。古人道。俱胝祇",
    "X81n1571_015:0540c21": "念三行呪。便得名超一切人。作麼生與他拈却三行",
    "X81n1571_015:0540c22": "呪。便得名超一切人。泰豎起一指。師曰。不因今日爭。",
    "X81n1571_015:0540c23": "識得瓜州客　師有師叔。在廨院不安。附書來問曰。",
    "X81n1571_015:0540c24": "某甲有此大病。如今正受疼痛。一切處安置伊不得。",
    "X81n1571_015:0541a01": "還有人救得麼。師回信曰。頂門上中。此金剛箭透過。",
    "X81n1571_015:0541a02": "那邊去也　會下有僧去住庵。一年後却來。禮拜曰。",
    "X81n1571_015:0541a03": "古人道。三日不相見。莫作舊時看。師撥開胸曰。汝道",
    "X81n1571_015:0541a04": "我有幾莖葢膽毛。僧無對。師却問。汝甚麼時離庵。曰",
    "X81n1571_015:0541a05": "今朝。師曰。來時折脚鐺子。分付與阿誰。僧又無語。師",
    "X81n1571_015:0541a06": "乃喝出　問承師有言。我住明招頂。興傳古佛心。如",
    "X81n1571_015:0541a07": "何是明招頂。師曰。換却眼。曰如何是古佛心。師曰。汝",
    "X81n1571_015:0541a08": "還氣急麼　問學人拏雲攫浪上來。請師展鉢。師曰。",
    "X81n1571_015:0541a09": "拶破汝頂。曰也須仙陀去。師便打趂出　師有頌示",
    "X81n1571_015:0541a10": "眾曰。明招一拍和人稀。此是真宗上妙機。石火瞥然",
    "X81n1571_015:0541a11": "何處去。朝生之子合應知　臨遷化上堂。告眾囑付",
    "X81n1571_015:0541a12": "訖。僧問。和尚百年後。向甚麼處去。師擡起一足曰。足",
    "X81n1571_015:0541a13": "下看取。中夜問侍者。昔日靈山會上。釋迦如來。展開",
    "X81n1571_015:0541a14": "雙足。放百寶光。遂展足曰。吾今放多少。者曰。昔日世",
    "X81n1571_015:0541a15": "尊。今宵和尚。師以手撥眉曰。莫孤負麼。乃說偈曰。驀",
    "X81n1571_015:0541a16": "刀叢裏逞全威。汝等諸人善護持。火裏鐵牛生犢子。",
    "X81n1571_015:0541a17": "臨岐誰解湊吾機。偈畢。端坐而逝。塔院存焉。",
    "X81n1571_015:0541a18": "洪州大寧院隱微覺寂禪師豫章新淦楊氏子。誕夕",
    "X81n1571_015:0541a19": "有光明貫室。七歲依本邑石頭院道堅。出家受具。歷",
    "X81n1571_015:0541a20": "參宗匠。至羅山。山導以師子在窟出窟之要。因而省",
    "X81n1571_015:0541a21": "悟。後回江表。會龍泉宰季孟俊。請居十善道場　上",
    "X81n1571_015:0541a22": "堂。還有騰空底麼出來。眾無出者。師乃曰。騰空正是",
    "X81n1571_015:0541a23": "時。應須眨上眉。從茲出倫去。莫待白頭兒　僧問。如",
    "X81n1571_015:0541a24": "何是十善橋。師曰。險曰過者如何。師曰喪　問資福",
    "X81n1571_015:0541b01": "和尚遷化。向甚麼處去。師曰。草鞋破　問如何是黃",
    "X81n1571_015:0541b02": "梅一句。師曰。即今作麼生。曰如何通信。師曰。九江路",
    "X81n1571_015:0541b03": "絕　問初心後學如何是學。師曰。頭戴天。曰畢竟如",
    "X81n1571_015:0541b04": "何。師曰。脚踏地　問如何是法王劒。師曰。露曰還殺",
    "X81n1571_015:0541b05": "人也無。師曰。作麼　問如何是龍泉劒。師曰。不出匣。",
    "X81n1571_015:0541b06": "曰便請出匣。師曰。星辰失位　問國界安寧。為甚麼",
    "X81n1571_015:0541b07": "珠不現。師曰。落在甚麼處　後周廣順辛亥。金陵李",
    "X81n1571_015:0541b08": "氏。請居龍光。署覺寂禪師。至宋建隆辛酉。隨李氏住",
    "X81n1571_015:0541b09": "龍井大寧。其年十月示寂。壽七十有六。臘五十六。諡",
    "X81n1571_015:0541b10": "玄寂禪師。塔曰常寂。",
    "X81n1571_015:0541b11": "衡州華光範禪師僧問。靈臺不立。還有出身處也無。",
    "X81n1571_015:0541b12": "師曰。有曰如何是出身處。師曰。出　問如何是西來",
    "X81n1571_015:0541b13": "意。師曰。道　問如何是佛法大意。師曰。驗　問牛頭",
    "X81n1571_015:0541b14": "未見四祖時如何。師曰。自由自在。曰見後如何。師曰。",
    "X81n1571_015:0541b15": "自由自在　問如何是佛法中事。師曰。了。",
    "X81n1571_015:0541b16": "福州羅山紹孜禪師上堂。有數僧爭出問話。師曰。但",
    "X81n1571_015:0541b17": "一齊出來問。待老僧一齊與汝答。僧便問。學人一齊",
    "X81n1571_015:0541b18": "問。請師一齊答。師曰。得　問學人乍入叢林。祖師的",
    "X81n1571_015:0541b19": "的意。請師直指。師曰。好。",
    "X81n1571_015:0541b20": "西川定慧禪師初參羅山。山問。甚麼處來。師曰。遠離",
    "X81n1571_015:0541b21": "西蜀。近發開元。却近前問。即今事作麼生。山揖曰。喫",
    "X81n1571_015:0541b22": "茶去。師擬議。山曰。秋氣稍熱去。師出至法堂。歎曰。我",
    "X81n1571_015:0541b23": "在西蜀峨嵋山。脚下拾得一隻蓬蒿箭。擬撥亂天下。",
    "X81n1571_015:0541b24": "今日打羅山寨。弓折箭盡也。休休乃下參眾。山來日",
    "X81n1571_015:0541c01": "上堂。師出問。割開戶牖當軒者誰。山便喝。師無語。山",
    "X81n1571_015:0541c02": "曰。毛羽未備。且去。師因而摳衣。久承印記　後謁台",
    "X81n1571_015:0541c03": "州勝光。光坐次。師直入身邊。叉手而立。光問。甚處來。",
    "X81n1571_015:0541c04": "師曰。猶待答話在。便出。光拈得拂子。趂至僧堂前。見",
    "X81n1571_015:0541c05": "師。乃提起拂子曰。闍黎。喚這箇作甚麼。師曰。敢死喘",
    "X81n1571_015:0541c06": "氣。光低頭。歸方丈。",
    "X81n1571_015:0541c07": "建州白雲令弇禪師上堂。遣往先生門。誰云對喪主。",
    "X81n1571_015:0541c08": "珍重　僧問。己事未明以何為驗。師曰。木鏡照素容。",
    "X81n1571_015:0541c09": "曰驗後如何。師曰。不爭多　問三台有請。四眾臨筵。",
    "X81n1571_015:0541c10": "既處當仁。請師一唱。師曰。要唱也不難。曰便請。師曰。",
    "X81n1571_015:0541c11": "夜靜水寒魚不食。滿船空載月明歸。",
    "X81n1571_015:0541c12": "虔州天竺義證常真禪師在羅山數載。後因山示疾。",
    "X81n1571_015:0541c13": "師問。百年後。忽有人問和尚以何指示。山乃放身便",
    "X81n1571_015:0541c14": "倒。師從此契悟。即禮謝　住後。僧問。如何是佛法大",
    "X81n1571_015:0541c15": "意。師曰。寒暑相催。",
    "X81n1571_015:0541c16": "吉州清平惟曠真寂禪師上堂。不動神情。便有輸贏",
    "X81n1571_015:0541c17": "之意。還有麼時。有僧出禮拜。師曰。不是作家。便歸方",
    "X81n1571_015:0541c18": "丈　問如何是第一句。師曰。要頭將取去　問如何",
    "X81n1571_015:0541c19": "是活人劒。師曰。會麼。曰如何是殺人刀。師叱之　問",
    "X81n1571_015:0541c20": "如何是師子兒。師曰。毛頭排宇宙。",
    "X81n1571_015:0541c21": "婺州金柱山義昭照禪師僧問。如何是和尚家風。師",
    "X81n1571_015:0541c22": "曰。開門作活計。曰忽遇賊來。又作麼生。師曰。然　新",
    "X81n1571_015:0541c23": "到參。師揭簾。以手作除帽勢。僧擬欲近前。師曰。賺殺",
    "X81n1571_015:0541c24": "人　因事有偈曰。虎頭生角人難措。石火電光須密",
    "X81n1571_015:0542a01": "布。假饒烈士也應難。懵底那能解回互。",
    "X81n1571_015:0542a02": "潭州谷山禪師僧問。省要處乞師一言。師便起去",
    "X81n1571_015:0542a03": "　問羚羊挂角時如何。師曰。你向甚麼處覓。曰挂角後",
    "X81n1571_015:0542a04": "如何。師曰。走。",
    "X81n1571_015:0542a05": "湖南道吾從盛禪師初住龍回。僧問。如何是覿面事。",
    "X81n1571_015:0542a06": "師曰。新羅國去也　問如何是龍回家風。師曰。縱橫",
    "X81n1571_015:0542a07": "射直　問窮子投師。乞師極濟。師曰。莫是屈著汝麼。",
    "X81n1571_015:0542a08": "曰。爭奈窮何。師曰。大有人見。",
    "X81n1571_015:0542a09": "福州羅山義因禪師上堂良久曰。若是宗師門下客。",
    "X81n1571_015:0542a10": "必不怪於羅山。珍重　僧問。承古有言。自從認得曹",
    "X81n1571_015:0542a11": "谿路。了知生死不相關。曹谿路即不問。如何是羅山",
    "X81n1571_015:0542a12": "路。師展兩手。僧曰。恁麼則一路得通。諸路亦然。師曰。",
    "X81n1571_015:0542a13": "甚麼諸路。僧近前叉手。師曰。靈鶴煙霄外。鈍鳥不離",
    "X81n1571_015:0542a14": "窠　問教中道。順法身萬象俱寂。隨智用萬象齊生。",
    "X81n1571_015:0542a15": "如何是萬象俱寂。師曰。有甚麼曰如何是萬象齊生。",
    "X81n1571_015:0542a16": "師曰。繩牀倚子。",
    "X81n1571_015:0542a17": "灌州靈巖禪師僧問。如何是道中寶。師曰。地傾東南。",
    "X81n1571_015:0542a18": "天高西北。曰學人不會。師曰。落照機前異　師頌石",
    "X81n1571_015:0542a19": "鞏接三平曰。解擘當胸箭。因何祇半人。為從途路曉。",
    "X81n1571_015:0542a20": "所以不全身。",
    "X81n1571_015:0542a21": "吉安府匡山禪師示眾。匡山路。匡山路。巖崖嶮峻人",
    "X81n1571_015:0542a22": "難措。遊人擬議。隔千山一句。分明超佛祖　白牛頌",
    "X81n1571_015:0542a23": "曰。我有古壇真白牛。父子藏來經幾秋。出門直往孤",
    "X81n1571_015:0542a24": "峰頂。回來暫跨虎溪頭。",
    "X81n1571_015:0542b01": "福州與聖重滿禪師上堂。覿面分付。不待文宣。對眼",
    "X81n1571_015:0542b02": "投機。喚作參元上士。若能如此。所以宗風不墜。僧問。",
    "X81n1571_015:0542b03": "如何是宗風不墜底句。師曰。老僧不忍　問昔日靈",
    "X81n1571_015:0542b04": "山會裏。今朝興聖筵中。和尚親傳。如何舉唱。師曰。欠",
    "X81n1571_015:0542b05": "汝一問。",
    "X81n1571_015:0542b06": "潭州寶應清進禪師僧問。如何是實相。師曰。沒却汝",
    "X81n1571_015:0542b07": "　問至理無言。如何通信。師曰。千差萬別。曰得力處。",
    "X81n1571_015:0542b08": "乞師指示。師曰。瞌睡漢。",
    "X81n1571_015:0542b09": "玄沙備禪師法嗣",
    "X81n1571_015:0542b10": "漳州羅漢院桂琛禪師常山李氏子。為童兒時。日一",
    "X81n1571_015:0542b11": "素食。出言有異。既冠。於本府萬歲寺。投無相。披削登",
    "X81n1571_015:0542b12": "戒。學毗尼。一日為眾宣戒本布薩已。乃曰。持戒但律",
    "X81n1571_015:0542b13": "身而已。非真解脫也。依文作解。豈發聖智乎。於是訪",
    "X81n1571_015:0542b14": "南宗。初謁雲居雪峰。參訊勤恪。然猶未有所見。後造",
    "X81n1571_015:0542b15": "玄沙。一言啟發。廓爾無惑。沙問。三界唯心。汝作麼生",
    "X81n1571_015:0542b16": "會。師指椅子曰。和尚喚這箇作甚麼。曰椅子。師曰。和",
    "X81n1571_015:0542b17": "尚不會三界唯心。曰我喚這箇作竹木。汝喚作甚麼。",
    "X81n1571_015:0542b18": "師曰。桂琛亦喚作竹木。曰盡大地覓一箇會佛法底",
    "X81n1571_015:0542b19": "人不可得。師自爾愈加激勵。沙每誘迪學者。命師助",
    "X81n1571_015:0542b20": "發師雖處眾韜晦。然聲譽甚遠。時漳牧王公。建精舍",
    "X81n1571_015:0542b21": "曰地藏。請師開法　因插田次。見僧乃問。從甚處來。",
    "X81n1571_015:0542b22": "曰南州。師曰。彼中佛法如何。曰商量浩浩地。師曰。爭",
    "X81n1571_015:0542b23": "如我這裏栽田博飯喫。曰爭奈三界何。師曰。喚甚麼",
    "X81n1571_015:0542b24": "作三界　問僧。甚處來。曰南方來。師曰。南方知識。有",
    "X81n1571_015:0542c01": "何言句示徒。曰彼中道。金屑雖貴。眼裏著不得。師曰",
    "X81n1571_015:0542c02": "我道。須彌在汝眼裏　一日同中塔。侍玄沙。沙打中",
    "X81n1571_015:0542c03": "塔一棒曰。就名就體。中塔不對。沙乃問師。作麼生會。",
    "X81n1571_015:0542c04": "師曰。這僧著一棒。不知來處　僧報保福遷化。師曰。",
    "X81n1571_015:0542c05": "保福遷化。地藏入塔。(僧問法羚。古人意旨如何。眼曰。蒼天蒼天)後遷羅漢。",
    "X81n1571_015:0542c06": "上堂。宗門元妙。為當祇恁麼耶。更別有奇特。若別有",
    "X81n1571_015:0542c07": "奇特。汝且舉將來看。若無。去不可將兩箇字。便當却",
    "X81n1571_015:0542c08": "宗乘也。何者兩箇字。謂宗乘教乘也。汝纔道著宗乘。",
    "X81n1571_015:0542c09": "便是宗乘。道著教乘。便是教乘。禪德佛法宗乘。元來",
    "X81n1571_015:0542c10": "由汝口裏。安立名字。作取說取。便是也。斯須向這裏。",
    "X81n1571_015:0542c11": "說平說實。說圓說常。禪德。汝喚甚麼作平實。把甚麼",
    "X81n1571_015:0542c12": "作圓常。傍家行脚。理須甄別。莫相埋沒。得些子聲色",
    "X81n1571_015:0542c13": "名字。貯在心頭。道我會解。善能揀辨。汝且會箇甚麼。",
    "X81n1571_015:0542c14": "揀箇甚麼。記持得底是名字。揀辨得底是聲色。若不",
    "X81n1571_015:0542c15": "是聲色名字。汝又作麼生記持揀辨。風吹松樹也是",
    "X81n1571_015:0542c16": "聲。蝦蟇老鵶呌也是。聲何不那裏聽取揀擇去。若那",
    "X81n1571_015:0542c17": "裏有箇意度模樣。祇如老師口裏。又有多少意度。與",
    "X81n1571_015:0542c18": "上座莫錯。即今聲色摐摐地。為當相及不相及。若相",
    "X81n1571_015:0542c19": "及。即汝靈性金剛秘密。應有壞滅去也。何以如此。為",
    "X81n1571_015:0542c20": "聲貫破汝耳。色穿破汝眼。因緣即塞却。汝幻妄走殺",
    "X81n1571_015:0542c21": "汝聲色體。爾不可容也。若不相及。又甚麼處得聲色",
    "X81n1571_015:0542c22": "來會麼。相及不相及。試裁辨看。少間。又道。是圓常平",
    "X81n1571_015:0542c23": "實。甚麼人恁麼道。未是黃夷村裏漢解。恁麼說。是他",
    "X81n1571_015:0542c24": "古聖乖些子。相助顯發。今時不識好惡。便安圓實。道",
    "X81n1571_015:0543a01": "我別有宗風元妙。釋迦佛言舌頭。不如汝些子。便恁",
    "X81n1571_015:0543a02": "麼點胸。若論殺盜婬罪。雖重猶輕。尚有歇時。此箇謗",
    "X81n1571_015:0543a03": "般若。瞎却眾生眼。入阿鼻地獄吞鐵丸。莫將為等閑。",
    "X81n1571_015:0543a04": "所以古人道。過在化主。不干汝事。珍重　問如何是",
    "X81n1571_015:0543a05": "羅漢一句。師曰。我若向汝道。便成兩句也　問不會",
    "X81n1571_015:0543a06": "底人來。師還接否。師曰。誰是不會者。曰適來道了也。",
    "X81n1571_015:0543a07": "師曰。莫自屈麼　保福僧到。師問。彼中佛法如何。曰",
    "X81n1571_015:0543a08": "有時示眾道。塞却你眼。教你覷不見。塞却你耳。教你",
    "X81n1571_015:0543a09": "聽不聞。坐却你意。教你分別不得。師曰。吾問你。不塞",
    "X81n1571_015:0543a10": "你眼。見箇甚麼。不塞你耳。聞箇甚麼。不坐你意。作麼",
    "X81n1571_015:0543a11": "生分別(東禪齊云。那僧問了。忽然省去。更不他遊上座。如今還會麼。若不會。每日見箇甚麼)",
    "X81n1571_015:0543a12": "　問以字不成八字不是。未審。是甚麼字。師曰。汝實不",
    "X81n1571_015:0543a13": "會那。曰學人實不會。師曰。看取下頭註脚　問如何",
    "X81n1571_015:0543a14": "是沙門正命食。師曰。喫得麼。曰欲喫此食。作何方便。",
    "X81n1571_015:0543a15": "師曰。塞却你口　問如何是羅漢家風。師曰。不向你",
    "X81n1571_015:0543a16": "道。曰為甚麼不道。師曰。是我家風　問如何是法王",
    "X81n1571_015:0543a17": "身。師曰。汝今是甚麼身。曰恁麼即無身也。師曰。苦痛",
    "X81n1571_015:0543a18": "深　上堂纔坐。有二僧一時禮拜。師曰。俱錯。問如何",
    "X81n1571_015:0543a19": "是撲不破底句。師曰。撲　問一佛出世。普為羣生。和",
    "X81n1571_015:0543a20": "尚今日為箇甚麼。師曰。甚麼處遇一佛。曰恁麼即學",
    "X81n1571_015:0543a21": "人罪過。師曰。謹退　問如何是諸聖元旨。師曰。四楞",
    "X81n1571_015:0543a22": "塌地　問大事未肯時如何。師曰。由汝　問如何是",
    "X81n1571_015:0543a23": "十方眼。師曰。貶上眉毛著　請保福齋。令人傳語曰。",
    "X81n1571_015:0543a24": "請和尚慈悲降重。福曰。慈悲為阿誰。師曰。和尚恁麼",
    "X81n1571_015:0543b01": "道。渾是不慈悲　玩月次。乃曰。雲動有雨去。有僧曰。",
    "X81n1571_015:0543b02": "不是雲動。是風動。師曰。我道。雲亦不動。風亦不動。曰",
    "X81n1571_015:0543b03": "和尚適來。又道雲動。師曰。阿誰罪過　師見僧舉拂",
    "X81n1571_015:0543b04": "子。曰還會麼。曰謝和尚慈悲示學人。師曰。見我豎拂",
    "X81n1571_015:0543b05": "子。便道示學人。汝每日見山見水。可不示汝。又見僧",
    "X81n1571_015:0543b06": "來舉拂子。其僧讚歎禮拜。師曰。見我豎拂子。便禮拜",
    "X81n1571_015:0543b07": "讚歎。那裏掃地。豎起掃帚。為甚麼不讚歎　問承教",
    "X81n1571_015:0543b08": "有言。若見諸相非相。即見如來。如何是非相。師曰。燈",
    "X81n1571_015:0543b09": "籠子　問如何是出家。師曰。喚甚麼作家　問僧。甚",
    "X81n1571_015:0543b10": "處來。曰秦州。師曰。將得甚麼物來。曰不將得物來。師",
    "X81n1571_015:0543b11": "曰。汝為甚麼對眾謾語。其僧無對。師却問。秦州豈不",
    "X81n1571_015:0543b12": "是出鸚鵡。曰鸚鵡出在隴西。師曰。也不較多　問僧。",
    "X81n1571_015:0543b13": "甚處來。曰報恩。師曰。何不且在彼中。曰僧家不定。師",
    "X81n1571_015:0543b14": "曰。既是僧家。為甚麼不定。僧無對(玄覺代云。謝和尚顧問)　王",
    "X81n1571_015:0543b15": "太傅。上雪峰施眾僧衣。時從弇上座不在。師弟代。上",
    "X81n1571_015:0543b16": "名受衣。弇歸。弟曰。某甲為師兄上名了。弇曰。汝道我",
    "X81n1571_015:0543b17": "名甚麼。弟無對。師代曰。師兄得恁麼貪。又曰。甚麼處",
    "X81n1571_015:0543b18": "是貪處。又代曰。兩度上名(雲居錫云。甚麼處。是弇上座兩度上名處)　師",
    "X81n1571_015:0543b19": "與長慶保福。入州見牡丹障子。保福曰。好一朵牡丹",
    "X81n1571_015:0543b20": "花。長慶曰。莫眼花。師曰。可惜許一朵花(玄覺云。三尊宿語。還有親",
    "X81n1571_015:0543b21": "疎也無。祗如羅漢恁麼道。落在甚麼處)　問僧。汝在招慶有甚麼異聞",
    "X81n1571_015:0543b22": "底事。試舉看。曰不敢錯舉。師曰。真實底事。作麼生舉。",
    "X81n1571_015:0543b23": "曰和尚因甚麼如此。師曰。汝話墮也　晚參。聞角聲。",
    "X81n1571_015:0543b24": "師曰。羅漢三日一度上堂。王太傅二時相助　問如",
    "X81n1571_015:0543c01": "何是學人本來心。師曰。是你本來心　問師居寶座",
    "X81n1571_015:0543c02": "說法度人。未審。度甚麼人。師曰。汝也居寶座。度甚麼",
    "X81n1571_015:0543c03": "人　問鏡裏看形見不難。如何是鏡。師曰。還見形麼",
    "X81n1571_015:0543c04": "　問但得本莫愁末。如何是末。師曰。總有也　師因",
    "X81n1571_015:0543c05": "疾僧問和尚尊候較否。師以杖拄地曰。汝道。這箇還",
    "X81n1571_015:0543c06": "痛否。曰和尚問阿誰。師曰。問汝。曰還痛否。師曰。元來",
    "X81n1571_015:0543c07": "共我作道理　後唐天成戊子秋。復屆閩城舊止。遍",
    "X81n1571_015:0543c08": "遊近城梵宇已。乃示寂。壽六十二。臘四十。茶毗收舍",
    "X81n1571_015:0543c09": "利。建塔於院之西隅。諡真應禪師。",
    "X81n1571_015:0543c10": "杭州天龍寺重機明真禪師台州人。得法玄沙。復回",
    "X81n1571_015:0543c11": "浙中。錢武肅王。請出世開法。上堂。若直舉宗風。獨唱",
    "X81n1571_015:0543c12": "本分事。便同於頑石。若言絕凡聖消息。無大地山河。",
    "X81n1571_015:0543c13": "盡十方世界。都是一隻眼。此乃事不獲已。恁麼道。還",
    "X81n1571_015:0543c14": "會麼。盲聾瘖瘂。是仙陀滿眼。時人不奈何。祇向目前。",
    "X81n1571_015:0543c15": "須體妙身心。萬象與森羅　僧問。如何是璇璣不動。",
    "X81n1571_015:0543c16": "師曰。青山數重。曰如何是寂爾無垠。師曰。白雲一帶",
    "X81n1571_015:0543c17": "　問如何是歸根得旨。師曰。兔角生也。曰如何是隨",
    "X81n1571_015:0543c18": "照失宗。師曰。龜毛落也。",
    "X81n1571_015:0543c19": "福州僊宗院契符清法禪師開堂日。僧問。師登寶座。",
    "X81n1571_015:0543c20": "合談何事。師曰。剔開耳孔著。曰古人為甚麼。却道非",
    "X81n1571_015:0543c21": "耳目之所到。師曰。金櫻樹上不生梨。曰古今不到處。",
    "X81n1571_015:0543c22": "請師道。師曰。汝作麼生問　問眾手淘金。誰是得者。",
    "X81n1571_015:0543c23": "師曰。舉手隔千里。休功任意看　問飛岫巖邊華子",
    "X81n1571_015:0543c24": "秀仙境臺前事若何。師曰。無價大寶光中。現暗客惛",
    "X81n1571_015:0544a01": "惛爭奈何。曰優曇華拆。人皆覩向上宗乘意若何。師",
    "X81n1571_015:0544a02": "曰。闍黎。若問宗乘意。不如靜處薩婆訶　問如何是",
    "X81n1571_015:0544a03": "閩中諸佛境界。師曰。造化終難測。春風徒自輕　問",
    "X81n1571_015:0544a04": "如何是道中寶。師曰。雲孫淚亦垂　問諸聖收光歸",
    "X81n1571_015:0544a05": "源後如何。師曰。三聲猿屢斷。萬里客愁聽。曰未審。今",
    "X81n1571_015:0544a06": "時人如何湊得古人機。師曰。好心向子道。切忌未生",
    "X81n1571_015:0544a07": "時。",
    "X81n1571_015:0544a08": "婺州國泰院瑫禪師上堂。不離當處。咸是妙明真心。",
    "X81n1571_015:0544a09": "所以玄沙道。會我最後句。出世少人知。爭似國泰有",
    "X81n1571_015:0544a10": "末頭一句。僧問。如何是國泰末頭一句。師曰。闍黎問",
    "X81n1571_015:0544a11": "太遲生。便歸方丈　問如何是毗盧。師曰。某甲與老",
    "X81n1571_015:0544a12": "兄是弟子　問達磨來時即不問。如何是未來時事。",
    "X81n1571_015:0544a13": "師曰。親遇梁王　問古鏡未磨時如何。師曰古鏡。曰",
    "X81n1571_015:0544a14": "磨後如何。師曰古鏡。",
    "X81n1571_015:0544a15": "福州升山白龍院道希禪師本郡人。上堂。不要舉足。",
    "X81n1571_015:0544a16": "是誰威光。還會麼。若道自家去處。本自如是。且喜沒",
    "X81n1571_015:0544a17": "交涉　問如何是西來意。師曰。汝從甚處來　問如",
    "X81n1571_015:0544a18": "何是佛法大意。師曰。汝早禮三拜　問不責上來。請",
    "X81n1571_015:0544a19": "師直道。師曰。得　問如何是正真道。師曰。騎驢覓驢",
    "X81n1571_015:0544a20": "　問請師答無賓主話。師曰。昔年曾記得。曰即今如",
    "X81n1571_015:0544a21": "何。師曰。非但耳聾。亦兼眼暗　問情忘體合時如何。",
    "X81n1571_015:0544a22": "師曰。別更夢見箇甚麼　問學人擬伸一問請師裁。",
    "X81n1571_015:0544a23": "師曰。不裁。曰為甚麼不裁。師曰。須知好手　問大眾",
    "X81n1571_015:0544a24": "雲集。請師舉揚。師曰。少遇聽者　問不涉唇鋒。乞師",
    "X81n1571_015:0544b01": "指示。師曰。不涉唇鋒問將來。曰恁麼即羣生有賴。師",
    "X81n1571_015:0544b02": "曰。莫閑言語　問請和尚生機答話。師曰。把紙筆來",
    "X81n1571_015:0544b03": "錄將去　問如何是思大口。師曰。出來向你道。曰學",
    "X81n1571_015:0544b04": "人即今見出。師曰。曾賺幾人來。",
    "X81n1571_015:0544b05": "福州安國院慧球寂照禪師泉州莆田人。玄沙室中",
    "X81n1571_015:0544b06": "參訊居首。因問如何是第一月。沙曰。用汝箇月作麼。",
    "X81n1571_015:0544b07": "師從此悟入。後梁開平戊辰。玄沙將示滅。閩帥王氏。",
    "X81n1571_015:0544b08": "遣子至問疾。仍請密示繼踵說法者誰。沙曰。球子得。",
    "X81n1571_015:0544b09": "王默記遺旨。乃問鼓山。臥龍法席孰當其任。鼓山舉",
    "X81n1571_015:0544b10": "城下宿德。具道眼者。十有二人。皆堪出世。王亦默之。",
    "X81n1571_015:0544b11": "至開堂日。官僚與僧侶。俱會法筵。王忽問眾曰。誰是",
    "X81n1571_015:0544b12": "球上座。於是眾人指出師。王氏便請陞座。師良久曰",
    "X81n1571_015:0544b13": "莫嫌寂寞。莫道不堪。未詳涯際。作麼生論量。所以尋",
    "X81n1571_015:0544b14": "常用其音響。聊撥一兩下。助他發機。若論來十方世",
    "X81n1571_015:0544b15": "界。覓一切為伴侶不可得。僧問。佛法大意。從何方便",
    "X81n1571_015:0544b16": "頓入。師曰。入是方便。問雲自何山起。風從何澗生。師",
    "X81n1571_015:0544b17": "曰。盡力施為。不離中塔　上堂。我此間粥飯因緣。為",
    "X81n1571_015:0544b18": "兄弟舉唱。終是不常欲得省要却是山河大地。與汝",
    "X81n1571_015:0544b19": "發明。其道既常。亦能究竟。若從文殊門入者。一切無",
    "X81n1571_015:0544b20": "為。土木瓦礫。助汝發機。若從觀音門入者。一切音響。",
    "X81n1571_015:0544b21": "蝦蟇蚯蚓。助汝發機。若從普賢門入者。不動步而到。",
    "X81n1571_015:0544b22": "以此三門方便示汝。如將一隻折箸。攪大海水。令彼",
    "X81n1571_015:0544b23": "魚龍知水為命。會麼。若無智眼。而審諦之任。汝百般",
    "X81n1571_015:0544b24": "巧妙。不為究竟　問學人近入叢林。不明己事。乞師",
    "X81n1571_015:0544c01": "指示。師以杖指曰。會麼。曰不會。師曰。我恁麼為汝却",
    "X81n1571_015:0544c02": "成抑屈。人還知麼。若約當人分上。從來底事不論初",
    "X81n1571_015:0544c03": "入叢林。及過去諸佛。不曾乏少。如大海水。一切魚龍。",
    "X81n1571_015:0544c04": "初生及至老死。所受用水。悉皆平等　問不謬正宗。",
    "X81n1571_015:0544c05": "請師真實。師曰。汝替汝道。曰或有不辨者作麼生。師",
    "X81n1571_015:0544c06": "曰。待不辨者來　問諸佛還有師否。師曰。有曰如何",
    "X81n1571_015:0544c07": "是諸佛師。師曰。一切人識不得　上堂良久。有僧出",
    "X81n1571_015:0544c08": "禮拜。師曰。莫教髑髏拶損　問從上宗乘事如何。師",
    "X81n1571_015:0544c09": "良久。僧再問。師便喝出　問如何是大庾嶺頭事。師",
    "X81n1571_015:0544c10": "曰。料汝承當不得。曰重多少。師曰。這般底論劫不奈",
    "X81n1571_015:0544c11": "何　師問了院主。祇如先師道。盡十方世界。是真實",
    "X81n1571_015:0544c12": "人體你還見僧堂麼。了曰。和尚莫眼花。師曰。先師遷",
    "X81n1571_015:0544c13": "化。肉猶煖在　師于梁乾化癸酉八月十七日午時",
    "X81n1571_015:0544c14": "無疾而逝。",
    "X81n1571_015:0544c15": "衡嶽南臺誠禪師僧問。玄沙宗旨。請師舉揚。師曰。甚",
    "X81n1571_015:0544c16": "麼處得此消息。曰垂接者何。師曰。得人不迷己　問",
    "X81n1571_015:0544c17": "潭清月現。是何境界。師曰。不干你事。曰借問又何妨。",
    "X81n1571_015:0544c18": "師曰。覓潭月不可得　問離地四指。為甚麼却有魚",
    "X81n1571_015:0544c19": "紋。師曰。有聖量在。曰此量為甚麼人施。師曰。不為聖",
    "X81n1571_015:0544c20": "人。",
    "X81n1571_015:0544c21": "福州螺峰冲奧明法禪師上堂。人人具足。人人成現。",
    "X81n1571_015:0544c22": "爭怪得山僧。珍重　僧問。諸法寂滅相。不可以言宣。",
    "X81n1571_015:0544c23": "如何是寂滅相。師曰。問答俱備。曰恁麼。則真如法界。",
    "X81n1571_015:0544c24": "無自無他。師曰。特地令人愁　問牛頭未見四祖時",
    "X81n1571_015:0545a01": "如何。師曰。德重鬼神欽。曰見後如何。師曰。通身聖莫",
    "X81n1571_015:0545a02": "測　問如何是螺峰一句。師曰。苦　問如何是本來",
    "X81n1571_015:0545a03": "人。師曰。惆悵松蘿境界危。",
    "X81n1571_015:0545a04": "泉州睡龍山禪師僧問。如何是觸目菩提。師以杖趂",
    "X81n1571_015:0545a05": "之。僧乃走。師曰。住住。向後遇作家舉看　上堂。舉拄",
    "X81n1571_015:0545a06": "杖曰。三十年住山。得他氣力。時有僧問。和尚得他甚",
    "X81n1571_015:0545a07": "麼氣力。師曰。過谿過嶺。東拄西拄。",
    "X81n1571_015:0545a08": "天台山雲峰光緒至德禪師上堂。但以眾生日用而",
    "X81n1571_015:0545a09": "不知。譬如三千大千世界。日用星辰。江河淮濟。一切",
    "X81n1571_015:0545a10": "含靈。從一毛孔。入一毛孔。毛孔不小。世界不大。其中",
    "X81n1571_015:0545a11": "眾生。不覺不知。若要易會。上座日用。亦復不知。時有",
    "X81n1571_015:0545a12": "僧問。日裏僧駄像。夜裏像駄僧。未審。此意如何。師曰。",
    "X81n1571_015:0545a13": "闍黎。豈不是從茶堂裏來。",
    "X81n1571_015:0545a14": "福州大章山契如庵主本郡人。素蘊孤操。志探祖道。",
    "X81n1571_015:0545a15": "預玄沙之室。頴悟幽旨。玄沙記曰。子禪已逸格。他後",
    "X81n1571_015:0545a16": "要一人待立也無。師自此不務聚徒。不畜童侍。隱於",
    "X81n1571_015:0545a17": "小界山。剖大朽杉。若小庵。但容身而已。凡經游僧至。",
    "X81n1571_015:0545a18": "隨叩而應。無定開示。僧問。生死到來。如何回避。師曰。",
    "X81n1571_015:0545a19": "符到奉行。曰恁麼則被生死拘將去也。師曰。阿[口*耶][口*耶]",
    "X81n1571_015:0545a20": "　問西天持錫意作麼生。師拈錫杖。卓地振之。僧曰。",
    "X81n1571_015:0545a21": "未審。此是甚麼義。師曰。這箇是張家打。僧擬進語。師",
    "X81n1571_015:0545a22": "以錫攛之　僧問。雲臺欽如何是真言欽。曰南無佛",
    "X81n1571_015:0545a23": "陀耶。師別曰。作麼作麼　清豁冲煦二長老嚮師名。",
    "X81n1571_015:0545a24": "一旦同訪之。直師採粟。豁問道者。如庵主在何所。師",
    "X81n1571_015:0545b01": "曰。從甚麼處來。曰山下來。師曰。因甚麼得到這裏。曰",
    "X81n1571_015:0545b02": "這裏是甚麼處所。師揖曰。那下喫茶去。二公方省是。",
    "X81n1571_015:0545b03": "師遂詣菴所。頗味高論。晤坐於左右。不覺及夜。覩豺",
    "X81n1571_015:0545b04": "虎奔至庵前。自然馴遶。豁因有詩曰。行不等閒行。誰",
    "X81n1571_015:0545b05": "知去住情。一餐猶未飽。萬戶勿聊生。非道應難伏。空",
    "X81n1571_015:0545b06": "拳莫與爭。龍吟雲起處。閒嘯兩三聲。二公尋於大章",
    "X81n1571_015:0545b07": "山創庵。請師居之。兩處孤坐。垂五十二載而卒。",
    "X81n1571_015:0545b08": "福州蓮華山永興神祿禪師閩王請開堂日。未陞座。",
    "X81n1571_015:0545b09": "先於座前立曰。大王大眾聽。已有真正舉揚也。此一",
    "X81n1571_015:0545b10": "會總是得聞。豈有不聞者。若有不聞。彼此相謾去也。",
    "X81n1571_015:0545b11": "方乃登座。僧問。大王請師出世未委。今日一會。何以",
    "X81n1571_015:0545b12": "靈山。師曰。徹古傳今　問如何是和尚家風。師曰。毛",
    "X81n1571_015:0545b13": "頭顯沙界。日月現其中。",
    "X81n1571_015:0545b14": "天台國清寺師靜上座始遇玄沙。示眾曰。汝諸人。但",
    "X81n1571_015:0545b15": "能一生如喪考妣。吾保汝究得徹去。師躡前語問曰。",
    "X81n1571_015:0545b16": "祇如教中道。不得以所知心測度如來無上知見。又",
    "X81n1571_015:0545b17": "作麼生。沙曰。汝道。究得徹底所知心。還測度得及否。",
    "X81n1571_015:0545b18": "師從此信入。後居天台。二十餘載。不下山。博綜三學。",
    "X81n1571_015:0545b19": "操行孤立。禪寂之餘。常閱龍藏。遐邇欽重。時謂大靜",
    "X81n1571_015:0545b20": "上座　甞有人問。弟子每當夜坐。心念紛飛。未明攝",
    "X81n1571_015:0545b21": "伏之方。願垂示誨。師曰。如或夜閑安坐。心念紛飛。却",
    "X81n1571_015:0545b22": "將紛飛之心。以究紛飛之處。究之無處。則紛飛之念",
    "X81n1571_015:0545b23": "何存。反究究心。則能究之心安在。又能照之智本空。",
    "X81n1571_015:0545b24": "所緣之境亦寂。寂而非寂者。葢無能寂之人也。照而",
    "X81n1571_015:0545c01": "非照者。葢無所照之境也。境智俱寂。心慮安然。外不",
    "X81n1571_015:0545c02": "尋枝。內不住定。二途俱泯。一性怡然。此乃還源之要",
    "X81n1571_015:0545c03": "道也　師因覩教中幻義。乃述一偈。問諸學流曰。若",
    "X81n1571_015:0545c04": "道法皆如幻有。造諸過惡應無咎。云何所作業不忘。",
    "X81n1571_015:0545c05": "而藉佛慈興接誘。時有小靜上座。答曰。幻人興幻。幻",
    "X81n1571_015:0545c06": "輪圍幻。業能招幻。所治不了。幻生諸幻。苦覺知如。幻",
    "X81n1571_015:0545c07": "幻無為。二靜上座。竝終於本山。",
    "X81n1571_015:0545c08": "長慶稜禪師法嗣",
    "X81n1571_015:0545c09": "泉州招慶院道匡禪師潮州人。長慶始居招慶。師乃",
    "X81n1571_015:0545c10": "入室參侍。遂作桶頭。常與眾僧語話。一日慶見曰。爾",
    "X81n1571_015:0545c11": "每日口嘮嘮底作麼。師曰。一日不作。一日不食。慶曰。",
    "X81n1571_015:0545c12": "與麼則磨弓錯箭去也。師曰。專待尉遲來。慶曰。尉遲",
    "X81n1571_015:0545c13": "來後如何。師曰。教伊筋骨遍地。眼睛突出。慶便出去。",
    "X81n1571_015:0545c14": "洎慶被召。師繼踵住持　上堂。聲前薦得。孤負平生。",
    "X81n1571_015:0545c15": "句後投機。殊乖道體。為甚麼。如此大眾。且道從來合",
    "X81n1571_015:0545c16": "作麼生。又曰。招慶與諸人一時道却還委落處麼。時",
    "X81n1571_015:0545c17": "有僧出曰。大眾一時散去。還稱師意也無。師曰。好與",
    "X81n1571_015:0545c18": "二十拄杖。僧禮拜。師曰。雖有盲龜之意。且無曉月之",
    "X81n1571_015:0545c19": "程。曰如何是曉月之程。師曰。此是盲龜之意　問如",
    "X81n1571_015:0545c20": "何是沙門行。師曰。非行不行　問如何是西來意。師",
    "X81n1571_015:0545c21": "曰。蚊子上鐵牛　問如何是在匣劒。師良久。僧罔措。",
    "X81n1571_015:0545c22": "師曰。也須感荷招慶始得　問如何是提宗一句。師",
    "X81n1571_015:0545c23": "曰。不得昧著招慶。其僧禮拜起。師又曰。不得昧著招",
    "X81n1571_015:0545c24": "慶。囑汝作麼生。是提宗一句。僧無對　問文殊劒下",
    "X81n1571_015:0546a01": "不承當時如何。師曰。未是好手人。曰如何是好手人。",
    "X81n1571_015:0546a02": "師曰。是汝話墮也　問如何是招慶家風。師曰。寧可",
    "X81n1571_015:0546a03": "清貧。自樂不作。濁當多憂　問如何是南泉一線道。",
    "X81n1571_015:0546a04": "師曰。不辭向汝道。恐較中更較去　問如何是佛法",
    "X81n1571_015:0546a05": "大意。師曰。七顛八倒　問僧甚處去來。曰劈柴來。師",
    "X81n1571_015:0546a06": "曰。還有劈不破底也無。曰有師曰。作麼生是劈不破",
    "X81n1571_015:0546a07": "底。僧無語。師曰。汝若道不得問我。我與汝道。曰作麼",
    "X81n1571_015:0546a08": "生是劈不破底。師曰。賺殺人　師拈鉢囊問僧。你道",
    "X81n1571_015:0546a09": "直幾錢。僧無對(歸宗柔代云。留與人增價)　因地動。僧問。還有不",
    "X81n1571_015:0546a10": "動者也無。師曰。有曰如何是不動者。師曰。動從東來。",
    "X81n1571_015:0546a11": "却歸西去　問法雨普霑。還有不潤處否。師曰。有曰",
    "X81n1571_015:0546a12": "如何是不潤處。師曰。水灑不著　問如何是招慶深",
    "X81n1571_015:0546a13": "深處。師曰。和汝沒却　問如何是九重城裏人。師曰。",
    "X81n1571_015:0546a14": "還共汝知聞麼　上堂次。大眾擁法座而立。師曰。這",
    "X81n1571_015:0546a15": "裏無物。諸人苦恁麼。相促相拶作麼。擬心早沒交涉。",
    "X81n1571_015:0546a16": "更上門上戶。千里萬里。今既上來。各著精彩。招慶一",
    "X81n1571_015:0546a17": "時拋與諸人好麼。乃曰。還接得也無。眾無對。師曰。勞",
    "X81n1571_015:0546a18": "而無功。便陞座。復曰。汝諸人得恁麼鈍看。他古人一",
    "X81n1571_015:0546a19": "兩箇。得恁麼快。纔見便負將去也。較些子。若有此箇",
    "X81n1571_015:0546a20": "人。非但四事供養。便以琉璃為地。白銀為壁。亦未為",
    "X81n1571_015:0546a21": "貴。帝釋引前。梵王隨後。攪長河為酥酪。變大地作黃",
    "X81n1571_015:0546a22": "金。亦未為足。直得如是。猶更有一級在。還委得麼。珍",
    "X81n1571_015:0546a23": "重。",
    "X81n1571_015:0546a24": "婺州報恩院寶資曉悟禪師僧問。學人初心。請師示",
    "X81n1571_015:0546b01": "箇入路。師遂側掌示之曰。還會麼。曰不會。師曰。獨掌",
    "X81n1571_015:0546b02": "不浪鳴　問如何是報恩家風。師曰。也知闍黎入眾",
    "X81n1571_015:0546b03": "日淺　問古人拈槌豎拂意旨如何。師曰。報恩截舌",
    "X81n1571_015:0546b04": "有分。僧曰。為甚麼如此。師曰。屈著作麼　問如何是",
    "X81n1571_015:0546b05": "文殊劒。師曰。不知。曰祇如一劒下活得底人作麼生。",
    "X81n1571_015:0546b06": "師曰。山僧祇管二時齋粥　問如何是觸目菩提。師",
    "X81n1571_015:0546b07": "曰。背後是甚麼立地。曰學人不會。乞師再示。師提拄",
    "X81n1571_015:0546b08": "杖曰。汝不會。合喫多少拄杖　問如何是具大慙愧",
    "X81n1571_015:0546b09": "底人。師曰。開口取合不得。曰此人行履如何。師曰。逢",
    "X81n1571_015:0546b10": "茶即茶。逢飯即飯　問如何是金剛一隻箭。師曰。道",
    "X81n1571_015:0546b11": "甚麼。僧再問。師曰。過新羅國去也　問波騰鼎沸。起",
    "X81n1571_015:0546b12": "必全真。未審。古人意如何。師乃叱之曰。恁麼則非次",
    "X81n1571_015:0546b13": "也。師曰。你話墮。我話亦墮。汝作麼生。僧無對　問去",
    "X81n1571_015:0546b14": "却賞罰。如何是吹毛劒。師曰。延平屬劒州。曰恁麼則",
    "X81n1571_015:0546b15": "喪身失命去也。師曰。錢塘江裏潮。",
    "X81n1571_015:0546b16": "處州翠峰從欣禪師上堂曰。更不展席也。珍重。便歸",
    "X81n1571_015:0546b17": "方丈。却問侍者。還會麼。曰不會。師曰。將謂汝到百丈",
    "X81n1571_015:0546b18": "來。",
    "X81n1571_015:0546b19": "襄州鷲嶺明遠禪師初參長慶。慶問。汝名甚麼。師曰。",
    "X81n1571_015:0546b20": "明遠。慶曰。那邊事作麼生。師曰。明遠退兩步。慶曰。汝",
    "X81n1571_015:0546b21": "無端退兩步作麼。師無語。慶曰。若不退步。爭知明遠。",
    "X81n1571_015:0546b22": "師乃諭旨　住後。向火次。僧問。無一法當前應用無",
    "X81n1571_015:0546b23": "虧時如何。師以手卓火。其僧於此有省。",
    "X81n1571_015:0546b24": "杭州龍華寺彥球實相得一禪師開堂日。謂眾曰。今",
    "X81n1571_015:0546c01": "日既陞法座。又爭解諱得祇如不諱底事。此眾還有",
    "X81n1571_015:0546c02": "人與作證明麼。若有。即出來相共作箇牓樣。僧問。此",
    "X81n1571_015:0546c03": "座。為從天降下。為從地湧出。師曰。是甚麼。曰此座高",
    "X81n1571_015:0546c04": "廣如何陞得。師曰。今日幾被汝安頓著　問靈山一",
    "X81n1571_015:0546c05": "會。迦葉親聞。今日一會。何人得聞。師曰。同我者擊其",
    "X81n1571_015:0546c06": "大節。曰灼然俊哉。師曰。去搬水漿。茶堂裏用去。師復",
    "X81n1571_015:0546c07": "曰。從前佛法。付囑國王大臣及有力檀越。今日郡尊",
    "X81n1571_015:0546c08": "及諸官僚。特垂相請。不勝荷愧。山僧更有末後一句",
    "X81n1571_015:0546c09": "子。賤賣與諸人。師乃起身立曰。還有人買麼。若有人",
    "X81n1571_015:0546c10": "買即出來。若無人買即賤貨。自收去也。久立珍重",
    "X81n1571_015:0546c11": "　僧問。如何是學人自己。師曰。雪上更加霜。",
    "X81n1571_015:0546c12": "杭州保安連禪師僧問。如何是保安家風。師曰。問有",
    "X81n1571_015:0546c13": "甚麼難　問如何是吹毛劒。師曰。豫章鐵拄堅。曰學",
    "X81n1571_015:0546c14": "人不會。師曰。漳江親到來　問如何是沙門行。師曰。",
    "X81n1571_015:0546c15": "師僧頭上戴冠子　問如何是西來意。師曰。死虎足",
    "X81n1571_015:0546c16": "人看　問一問一答。彼此興來。如何是保安不驚人",
    "X81n1571_015:0546c17": "之句。師曰。汝到別處。作麼生舉。",
    "X81n1571_015:0546c18": "福州報慈院光雲慧覺禪師上堂。瘥病之藥不假驢",
    "X81n1571_015:0546c19": "駞。若據如今各自歸堂去。珍重　問僧近離甚處。曰",
    "X81n1571_015:0546c20": "臥龍。師曰。在彼多少時。曰經冬過夏。師曰。龍門無宿",
    "X81n1571_015:0546c21": "客。為甚在彼許多時。曰師子窟中無異獸。師曰。汝試",
    "X81n1571_015:0546c22": "作師子吼看。曰若作師子吼。即無和尚。師曰。念汝新",
    "X81n1571_015:0546c23": "到。放汝三十棒　問兼聞超覺有鎖口訣。如何示人。",
    "X81n1571_015:0546c24": "師曰。賴我拄杖不在手。曰恁麼則深領尊慈也。師曰。",
    "X81n1571_015:0547a01": "待我肯汝即得　閩王問。報慈與神泉相去近遠。師",
    "X81n1571_015:0547a02": "曰。若說近遠。不如親到。師却問。大王日應千差。是甚",
    "X81n1571_015:0547a03": "麼心。王曰。甚麼處得心來。師曰。豈有無心者。王曰。那",
    "X81n1571_015:0547a04": "邊事作麼生。師曰。請向那邊問。王曰。大師謾別人即",
    "X81n1571_015:0547a05": "得　問大眾臻湊。請師舉揚。師曰。更有幾人未聞。曰",
    "X81n1571_015:0547a06": "恁麼則不假上來也。師曰。不上來。且從汝向甚麼處",
    "X81n1571_015:0547a07": "會。曰若有處所。即孤負和尚去也。師曰。祇恐不辨精",
    "X81n1571_015:0547a08": "麤　問夫說法者。當如法說。此意如何。師曰。有甚麼",
    "X81n1571_015:0547a09": "疑訛　問古人面壁意旨如何。師便打　問不假言",
    "X81n1571_015:0547a10": "詮。請師徑直。師曰。何必更待商量。",
    "X81n1571_015:0547a11": "廬山開先寺紹宗圓智禪師姑蘇人。江南李主。巡幸",
    "X81n1571_015:0547a12": "洪井。入山瞻謁。請上堂。令僧問。如何是開先境。師曰。",
    "X81n1571_015:0547a13": "最好是一條。界破青山色。曰如何是鏡中人。師曰。拾",
    "X81n1571_015:0547a14": "枯柴煑布水。國主益加欽重。後終於本山。靈塔存焉。",
    "X81n1571_015:0547a15": "杭州傾心寺法瑫宗一禪師上堂。良久曰。大眾不待",
    "X81n1571_015:0547a16": "一句語。便歸堂去。還有紹繼宗風分也無。還有人酬",
    "X81n1571_015:0547a17": "得此問麼。若有人酬得。這裏與諸人為怪笑。若酬不",
    "X81n1571_015:0547a18": "得。諸人與這裏為怪笑。珍重　僧問。如何朴實免見",
    "X81n1571_015:0547a19": "虗頭。師曰。汝問若當眾人盡鑒。曰有恁麼來。皆不丈",
    "X81n1571_015:0547a20": "夫。祇如不恁麼來。還有紹繼宗風分也無。師曰。出兩",
    "X81n1571_015:0547a21": "頭致一問來。曰甚麼人辨得。師曰。波斯養兒　問佛",
    "X81n1571_015:0547a22": "法去處。乞師全示。師曰。汝但全致一問來。曰為甚麼",
    "X81n1571_015:0547a23": "却拈此問去。師曰。汝適來問甚麼。曰若不遇於師。幾",
    "X81n1571_015:0547a24": "成走作。師曰。賊去後關門　問別傳一句。如何分付。",
    "X81n1571_015:0547b01": "師曰。可惜許。曰恁麼則別酬亦不當去也。師曰。也是",
    "X81n1571_015:0547b02": "閑辭　問如何是不朝天子。不羨王侯底人。師曰。每",
    "X81n1571_015:0547b03": "日三條線。長年一衲衣。曰未審。此人還紹宗風也無。",
    "X81n1571_015:0547b04": "師曰。鵲來頭上語。雲向眼前飛　問承古有言。不斷",
    "X81n1571_015:0547b05": "煩惱。此意如何。師曰。又是發人業。曰如何得不發業。",
    "X81n1571_015:0547b06": "師曰。你話墮也　問請去賞罰。如何是吹毛劒。師曰。",
    "X81n1571_015:0547b07": "如法禮三拜。師後住龍冊寺。歸寂。",
    "X81n1571_015:0547b08": "福州水陸院洪儼禪師上堂。大眾集定。師下座棒香",
    "X81n1571_015:0547b09": "鑪。巡行大眾前曰。供養十方諸佛。便歸方丈　僧問。",
    "X81n1571_015:0547b10": "離却百非兼四句。請師盡力與提綱。師曰。落在甚麼",
    "X81n1571_015:0547b11": "處。曰恁麼則人天有賴去也。師曰。莫將惡水潑人好。",
    "X81n1571_015:0547b12": "杭州靈隱山廣嚴院咸澤禪師初參保福。福問。汝名",
    "X81n1571_015:0547b13": "甚麼。師曰。咸澤。福曰。忽遇枯涸者如何。師曰。誰是枯",
    "X81n1571_015:0547b14": "涸者。福曰。我是。師曰。和尚莫謾人好。福曰。却是汝謾",
    "X81n1571_015:0547b15": "我　師後承長慶印記。住廣嚴　僧問。如何是覿面",
    "X81n1571_015:0547b16": "相呈事。師下禪牀曰。伏惟尊體起居萬福　問不與",
    "X81n1571_015:0547b17": "萬法為侶者。是甚麼人。師曰。城中青史樓。雲外高峰",
    "X81n1571_015:0547b18": "塔　問如何是佛法大意。師曰。幽澗泉清。高峰月白",
    "X81n1571_015:0547b19": "　問如何是廣嚴家風。師曰。一塢白雲。三間茆屋。曰",
    "X81n1571_015:0547b20": "畢竟如何。師曰。既無維那。兼少典座　問如何是廣",
    "X81n1571_015:0547b21": "嚴家風。師曰。師子石前靈水響。鷄籠山上白猿啼。",
    "X81n1571_015:0547b22": "福州報慈院慧朗禪師上堂。從上諸聖。為一大事因",
    "X81n1571_015:0547b23": "緣故。出現於世。遞相告報。是汝諸人還會麼。若不會。",
    "X81n1571_015:0547b24": "大不容易。僧問。如何是一大事。師曰。莫錯相告報麼。",
    "X81n1571_015:0547c01": "曰恁麼則學人不疑也。師曰。爭奈一翳在目　問三",
    "X81n1571_015:0547c02": "世諸佛。盡是傳語人。未審傳甚麼人語。師曰聽。曰未",
    "X81n1571_015:0547c03": "審是甚麼語。師曰。你不是鍾期　問如何是學人眼。",
    "X81n1571_015:0547c04": "師曰。不可更撒沙。",
    "X81n1571_015:0547c05": "福州長慶常慧禪師僧問。王侯請命。法嗣怡山。鎖口",
    "X81n1571_015:0547c06": "之言。請師不謬。師曰得。曰恁麼則深領尊慈。師曰。莫",
    "X81n1571_015:0547c07": "鈍置人好　問不犯宗風。不傷物義。請師滿口道。師",
    "X81n1571_015:0547c08": "曰。今日豈不是開堂。曰燄續雪峰。印傳超覺。不違於",
    "X81n1571_015:0547c09": "物。不負於人。不在當頭。即今何道。師曰。違負即道。曰",
    "X81n1571_015:0547c10": "恁麼則善副來言。淺深已辨。師曰。也須識好惡。",
    "X81n1571_015:0547c11": "福州石佛院靜禪師上堂。若道素面相呈。猶添脂粉。",
    "X81n1571_015:0547c12": "縱離添過。猶有負愆。諸人且作麼生體悉　僧問。學",
    "X81n1571_015:0547c13": "人欲見和尚本來面目。師曰。洞上有言親體取。曰恁",
    "X81n1571_015:0547c14": "麼則不得見去也。師曰。客路如天遠。侯門似海深。",
    "X81n1571_015:0547c15": "福州枕峰觀音院清換禪師上堂。諸禪德。若要論禪",
    "X81n1571_015:0547c16": "說道。舉唱宗風。祇如當人分上以一毛端上。有無量",
    "X81n1571_015:0547c17": "諸佛。轉大法輪。於一塵中。現寶王剎。佛說眾生說。山",
    "X81n1571_015:0547c18": "河大地一時說。未甞間斷。如毗沙門王。始終不求外",
    "X81n1571_015:0547c19": "寶。既各有如是家風。阿誰欠少。不可更就別人處覓",
    "X81n1571_015:0547c20": "也　僧問。如何是法界性。師曰。汝身中有萬像。曰如",
    "X81n1571_015:0547c21": "何體得。師曰。虗谷尋聲。更求本末。",
    "X81n1571_015:0547c22": "福州東禪契訥禪師上堂。未曾暫失。全體現前。恁麼",
    "X81n1571_015:0547c23": "道亦是分外。既恁麼道不得。向兄弟前。合作麼生道。",
    "X81n1571_015:0547c24": "莫是無道處不受道麼。莫錯會好　僧問。如何是現",
    "X81n1571_015:0548a01": "前三昧。師曰。何必更待道　問己事未明。乞師指示。",
    "X81n1571_015:0548a02": "師曰。何不禮謝　問如何是東禪家風。師曰。一人傳",
    "X81n1571_015:0548a03": "虗。萬人傳實。",
    "X81n1571_015:0548a04": "福州長慶院弘辯妙果禪師上堂。於座前側立曰。大",
    "X81n1571_015:0548a05": "眾。各歸堂得也未。還會得麼。若也未會。山僧謾諸人",
    "X81n1571_015:0548a06": "去也。遂陞座。僧問。海眾雲臻。請師開方便門。示真實",
    "X81n1571_015:0548a07": "相。師曰。這箇是方便門。曰恁麼則大眾側聆去也。師",
    "X81n1571_015:0548a08": "曰。空側聆作麼。",
    "X81n1571_015:0548a09": "福州東禪院可隆了空禪師僧問。如何是道。師曰。正",
    "X81n1571_015:0548a10": "是道。曰如何是道中人。師曰。分明向汝道　上堂。大",
    "X81n1571_015:0548a11": "好省要。自不仙陀。若是聽響之流。不如歸堂向火。珍",
    "X81n1571_015:0548a12": "重　問如何是普賢第一句。師曰。落第二句也。",
    "X81n1571_015:0548a13": "福州仙宗院守玭禪師久不上堂。大眾入方丈參。師",
    "X81n1571_015:0548a14": "曰。今夜與大眾同請假。未審還給假也無。若未聞給",
    "X81n1571_015:0548a15": "假。即先言者負。珍重　僧問。十二時中。常在底人。還",
    "X81n1571_015:0548a16": "消得人天供養也無。師曰。消不得。曰為甚麼消不得。",
    "X81n1571_015:0548a17": "師曰。為汝常在。曰祇如常不在底人。還消得也無。師",
    "X81n1571_015:0548a18": "曰。驢年　問請師答無賓主話。師曰。向無賓主處問",
    "X81n1571_015:0548a19": "將來。",
    "X81n1571_015:0548a20": "撫州永安院懷烈淨悟禪師上堂。顧視左右曰。患謇",
    "X81n1571_015:0548a21": "作麼。便歸方丈　上堂。良久曰。幸自可憐生。又被污",
    "X81n1571_015:0548a22": "却也　上堂。大眾正是著力處。切莫容易。僧問。怡山",
    "X81n1571_015:0548a23": "親聞一句。請師為學人道。師曰。向後莫錯舉似人。",
    "X81n1571_015:0548a24": "福州閩山令含禪師上堂。還恩恩滿。賽願願圓。便歸",
    "X81n1571_015:0548b01": "方丈　僧問。既到妙峰頂。誰人為伴侶。師曰到。曰甚",
    "X81n1571_015:0548b02": "麼人為伴侶。師曰。喫茶去　問明明不會。乞師指示。",
    "X81n1571_015:0548b03": "師曰。指示且置。作麼生是你明明底事。曰學人不會。",
    "X81n1571_015:0548b04": "再乞師指。師曰。八棒十三。",
    "X81n1571_015:0548b05": "新羅國龜山禪師有人舉裴相國。啟建法會。問僧。看",
    "X81n1571_015:0548b06": "甚麼經。曰無言童子經。公曰。有幾卷。曰兩卷。公曰。既",
    "X81n1571_015:0548b07": "是無言。為甚麼却有兩卷。僧無對。師代曰。若論無言。",
    "X81n1571_015:0548b08": "非唯兩卷。",
    "X81n1571_015:0548b09": "吉州資國院道殷禪師僧問。如何是祖師西來意。師",
    "X81n1571_015:0548b10": "曰。普通八年遭梁怪。直至如今不得雪　問千山萬",
    "X81n1571_015:0548b11": "山如何是龍須山。師曰。千山萬山。曰如何是山中人。",
    "X81n1571_015:0548b12": "師曰。對面千里　問不落有無請師道。師曰。汝作麼",
    "X81n1571_015:0548b13": "生問。",
    "X81n1571_015:0548b14": "福州祥光院澄靜禪師僧問。如何是道。師曰。長安路",
    "X81n1571_015:0548b15": "上。曰向上事如何。師曰。谷聲萬籟起。松老五雲披",
    "X81n1571_015:0548b16": "　問如何是和尚家風。師曰。門下平章事。宮闈較幾重。",
    "X81n1571_015:0548b17": "杭州報慈院從瓌禪師福州陳氏子。僧問。承古有言。",
    "X81n1571_015:0548b18": "今人看古教。未免心中鬧。欲免心中鬧。應須看古教。",
    "X81n1571_015:0548b19": "如何是古教。師曰。如是我聞。曰如何是心中鬧。師曰。",
    "X81n1571_015:0548b20": "那畔雀兒聲　宋太祖開寶癸酉六月十四日辰刻。",
    "X81n1571_015:0548b21": "沐浴易衣。告門人付囑訖。右脇而逝。",
    "X81n1571_015:0548b22": "杭州龍華寺契盈廣辯周智禪師僧問。如何是龍華",
    "X81n1571_015:0548b23": "境。師曰。翠竹搖風。寒松鎖月。曰如何是境中人。師曰。",
    "X81n1571_015:0548b24": "切莫唐突　問如何是三世諸佛道場。師曰。莫別瞻",
    "X81n1571_015:0548c01": "禮。曰恁麼則亘古亘今。師曰。是甚麼年中。",
    "X81n1571_015:0548c02": "太傅王延彬居士一日入招慶佛殿。指鉢盂問殿主。",
    "X81n1571_015:0548c03": "這箇是甚麼鉢。主曰。藥師鉢。公曰。祇聞有降龍鉢。主",
    "X81n1571_015:0548c04": "曰。待有龍即降。公曰。忽遇挐雲攫浪來時作麼生。主",
    "X81n1571_015:0548c05": "曰。他亦不顧。公曰。話墮也(玄沙曰。盡你神力。走向甚麼處去。保福曰。皈依佛法",
    "X81n1571_015:0548c06": "僧。百丈恒作覆鉢勢。雲門曰。他日生天。莫孤負老僧)　長慶謂太傅曰。雪峰豎",
    "X81n1571_015:0548c07": "拂子示僧。其僧便出去。若據此僧。合喚轉痛與一頓。",
    "X81n1571_015:0548c08": "公曰。是甚麼心行。慶曰。洎合放過　公到招慶煎茶。",
    "X81n1571_015:0548c09": "朗上座與明招把銚。忽翻茶銚。公問。茶爐下是甚麼。",
    "X81n1571_015:0548c10": "朗曰。捧爐神。公曰。既是捧爐神。為甚麼翻却茶。朗曰。",
    "X81n1571_015:0548c11": "事官千日。失在一朝。公拂袖便出。明招曰。朗上座。喫",
    "X81n1571_015:0548c12": "却招慶飯了。却向外邊打野榸。朗曰。上座作麼生。招",
    "X81n1571_015:0548c13": "曰。非人得其便。",
    "X81n1571_015:0548c14": "保福展禪師法嗣",
    "X81n1571_015:0548c15": "潭州延壽寺慧輪禪師僧問。寶劒未出匣時如何。師",
    "X81n1571_015:0548c16": "曰。不在外。曰出匣後如何。師曰。不在內　問如何是",
    "X81n1571_015:0548c17": "一色。師曰。青黃赤白。曰大好一色。師曰。將謂無人也。",
    "X81n1571_015:0548c18": "有一箇半箇。",
    "X81n1571_015:0548c19": "漳州保福可儔禪師僧問。如何是和尚家風。師曰。雲",
    "X81n1571_015:0548c20": "在青天水在瓶　問如何是吹毛劒。師曰。瞥落也。曰",
    "X81n1571_015:0548c21": "還用也無。師曰。莫鬼語。",
    "X81n1571_015:0548c22": "舒州海會院如新禪師上堂。良久曰。禮繁即亂。便下",
    "X81n1571_015:0548c23": "座　僧問。從上宗乘。如何舉唱。師曰。轉見孤獨。曰親",
    "X81n1571_015:0548c24": "切處。乞師一言。師曰。不得雪也聽他　問如何是迦",
    "X81n1571_015:0549a01": "葉頓領底事。師曰。汝若領得。我即不悋。曰恁麼則不",
    "X81n1571_015:0549a02": "煩於師去也。師曰。又須著棒。爭得不煩　問牛頭橫",
    "X81n1571_015:0549a03": "說豎說。猶未知向上關捩子。如何是向上關捩。師曰。",
    "X81n1571_015:0549a04": "賴遇娘生臂短　問如何是祖師意。師曰。要道何難。",
    "X81n1571_015:0549a05": "曰便請師道。師曰。將謂靈利。又不仙陀。",
    "X81n1571_015:0549a06": "洪州漳江慧廉禪師僧問。師登寶座。曲為今時。四眾",
    "X81n1571_015:0549a07": "攀瞻。請師接引。師曰。甚麼處屈汝。曰恁麼則垂慈方",
    "X81n1571_015:0549a08": "便路。直下不孤人也。師曰。也須收取好　問如何是",
    "X81n1571_015:0549a09": "漳江境。師曰。地藏皺眉。曰如何是境中人。師曰。普賢",
    "X81n1571_015:0549a10": "斂袂　問如何是漳江水。師曰。苦　問如何是漳江",
    "X81n1571_015:0549a11": "第一句。師曰。到別處不得錯舉。",
    "X81n1571_015:0549a12": "福州報慈院文欽禪師僧問。如何是諸佛境。師曰。雨",
    "X81n1571_015:0549a13": "來雲霧暗。晴乾日月明　問如何是妙覺明心。師曰。",
    "X81n1571_015:0549a14": "今冬好晚稻。出自秋雨成　問如何是妙用河沙。師",
    "X81n1571_015:0549a15": "曰。雲生碧岫。雨降青天　問如何是平常心合道。師",
    "X81n1571_015:0549a16": "曰。喫茶喫飯隨時過。看山看水實暢情。",
    "X81n1571_015:0549a17": "泉州萬安院清運資化禪師僧問。諸佛出世。震動乾",
    "X81n1571_015:0549a18": "坤。和尚出世。未審如何。師曰。向汝道甚麼。曰恁麼則",
    "X81n1571_015:0549a19": "不異諸聖去也。師曰。莫亂道　問如何是萬安家風。",
    "X81n1571_015:0549a20": "師曰。苔羹倉米飯。曰忽遇上客來。將何祇待。師曰。飯",
    "X81n1571_015:0549a21": "後一巡茶　問如何是萬安境。師曰。一塔松蘿望海",
    "X81n1571_015:0549a22": "青。",
    "X81n1571_015:0549a23": "漳州報恩院道熙禪師初與保福送書。上泉州王太",
    "X81n1571_015:0549a24": "尉。尉問。漳南和尚。近日還為人也無。師曰。若道為人。",
    "X81n1571_015:0549b01": "即屈著和尚。若道不為人。又屈著太尉。來問太尉。道",
    "X81n1571_015:0549b02": "取一句。尉曰。待鐵牛能齧草。木馬解含煙。師曰。某甲",
    "X81n1571_015:0549b03": "惜口喫飯。尉良久。又問。驢來馬來。師曰。驢馬不同途。",
    "X81n1571_015:0549b04": "尉曰。爭得到這裏。師曰。特謝太尉領話　住後。僧問。",
    "X81n1571_015:0549b05": "明言妙句即不問。請師真實道將來。師曰。不阻來意。",
    "X81n1571_015:0549b06": "泉州鳳凰山從琛洪忍禪師僧問。如何是和尚家風。",
    "X81n1571_015:0549b07": "師曰。門風相似。即無阻矣。汝不是其人。曰忽遇其人",
    "X81n1571_015:0549b08": "時又如何。師曰。不可預搔待癢　問學人根思遲回。",
    "X81n1571_015:0549b09": "方便門中。乞師傍瞥。師曰傍瞥。曰深領師旨。安敢言",
    "X81n1571_015:0549b10": "乎。師曰。太多也　上堂。有僧出禮拜起退身立。師曰。",
    "X81n1571_015:0549b11": "我不如汝。僧應諾。師曰。無人處放下著　問如何是",
    "X81n1571_015:0549b12": "學人自己事。師曰。暗筭流年事可知　問如何是鳳",
    "X81n1571_015:0549b13": "凰境。師曰。雪夢觀明月　問如何是西來意。師曰。作",
    "X81n1571_015:0549b14": "人醜差。曰為人何在。師曰。莫屈著汝麼。",
    "X81n1571_015:0549b15": "福州永隆院明慧瀛禪師上堂。誰言侵早起。更有夜",
    "X81n1571_015:0549b16": "行人。似則似。是即不是。珍重　問無為無事人。為甚",
    "X81n1571_015:0549b17": "麼却是全鎖難。師曰。為斷麤纖。貴重難留。曰為甚麼",
    "X81n1571_015:0549b18": "道無為無事人。逍遙實快樂。師曰。為鬧亂且要斷送",
    "X81n1571_015:0549b19": "　僧參。師曰。不要得許多般數。速道速道。僧無對",
    "X81n1571_015:0549b20": "　上堂。日出卯。用處不須生善巧。便下座　問如何是",
    "X81n1571_015:0549b21": "進向得達本源。師曰。依而行之。",
    "X81n1571_015:0549b22": "洪州清泉山守清禪師福州人。僧問。如何是佛。師曰",
    "X81n1571_015:0549b23": "問。曰如何是祖。師曰。答　問和尚見古人。得箇甚麼",
    "X81n1571_015:0549b24": "便住此山。師曰。情知汝不肯。曰爭知某甲不肯。師曰。",
    "X81n1571_015:0549c01": "鑒貌辨色　問親切處。乞師一言。師曰。莫過於此",
    "X81n1571_015:0549c02": "　問古人面壁為何事。師曰屈。曰恁麼則省心力去也。",
    "X81n1571_015:0549c03": "師曰。何處有恁麼人　問諸餘即不問。如何是向上",
    "X81n1571_015:0549c04": "事。師曰。消汝三拜。不消汝三拜。",
    "X81n1571_015:0549c05": "漳州報恩院行崇禪師僧問。如何是佛法大意。師曰。",
    "X81n1571_015:0549c06": "碓搗磨磨　問曹谿一路。請師舉揚。師曰。莫屈著曹",
    "X81n1571_015:0549c07": "谿麼。曰恁麼則羣生有賴。師曰。也是老鼠喫鹽　問",
    "X81n1571_015:0549c08": "不涉公私。如何言論。師曰。喫茶去　問丹霞燒木佛。",
    "X81n1571_015:0549c09": "意作麼生。師曰。時寒燒火向。曰翠微迎羅漢。意作麼",
    "X81n1571_015:0549c10": "生。師曰。別是一家春。",
    "X81n1571_015:0549c11": "潭州嶽麓山禪師上堂。良久曰。昔日毗盧。今朝嶽麓。",
    "X81n1571_015:0549c12": "珍重　僧問。如何是聲色外句。師曰。猿啼鳥呌　問",
    "X81n1571_015:0549c13": "師唱誰家曲。宗風嗣阿誰。師曰。五音六律　問截舌",
    "X81n1571_015:0549c14": "之句。請師舉揚。師曰。日能熱。月能凉。",
    "X81n1571_015:0549c15": "朗州德山德海禪師僧問。靈山一會。何人得聞。師曰。",
    "X81n1571_015:0549c16": "闍黎得聞。曰未審靈山說箇甚麼。師曰。即闍黎會",
    "X81n1571_015:0549c17": "　問如何是該天括地句。師曰。十界搖動　問從上宗",
    "X81n1571_015:0549c18": "乘以何為驗。師曰。從上且置。即今作麼生。曰大眾總",
    "X81n1571_015:0549c19": "見。師曰。話墮也　問如何是祖師西來意。師曰。擘。",
    "X81n1571_015:0549c20": "泉州後招慶禪師僧問。末後一句。請師商量。師曰。塵",
    "X81n1571_015:0549c21": "中人自老。天際月常明　問如何是和尚家風。師曰。",
    "X81n1571_015:0549c22": "一缾兼一鉢。到處是生涯　問如何是佛法大意。師",
    "X81n1571_015:0549c23": "曰。擾擾怱怱。晨鷄暮鐘。",
    "X81n1571_015:0549c24": "鼎州梁山簡禪師問僧。甚處來。曰藥山來。師曰。還將",
    "X81n1571_015:0550a01": "得藥來否。曰和尚住山也不錯。師便休。",
    "X81n1571_015:0550a02": "洪州建山澄禪師僧問。如何是法王劒。師曰。可惜許。",
    "X81n1571_015:0550a03": "曰如何是人王劒。師曰。塵埋牀下履。風動架頭巾",
    "X81n1571_015:0550a04": "　問一代時教接引今時。未審祖宗如何示人。師曰。一",
    "X81n1571_015:0550a05": "代時教已有人問了也。曰和尚如何示人。師曰。惆悵",
    "X81n1571_015:0550a06": "庭前紅莧樹。年年生葉不生花　問故歲已去。新歲",
    "X81n1571_015:0550a07": "到來。還有不受歲者也無。師曰。作麼生。曰恁麼則不",
    "X81n1571_015:0550a08": "受歲也。師曰。城上已吹新歲角。牕前猶點舊年燈。曰",
    "X81n1571_015:0550a09": "如何是舊年燈。師曰。臘月三十日。",
    "X81n1571_015:0550a10": "泉州招慶院省僜淨修禪師初參保福。福一日入大",
    "X81n1571_015:0550a11": "殿覩佛像。乃舉手問師曰。佛恁麼意作麼生。師曰。和",
    "X81n1571_015:0550a12": "尚也是橫身。福曰。一撅我自收取。師曰。和尚非唯橫",
    "X81n1571_015:0550a13": "身。福然之　後住招慶。開堂陞座。良久曰。大眾。向後",
    "X81n1571_015:0550a14": "到處遇道伴。作麼生舉似他。若有人舉得。試對眾舉",
    "X81n1571_015:0550a15": "看。若舉得免孤負上祖。亦免埋沒後來。古人道。通心",
    "X81n1571_015:0550a16": "君子。文外相見。還有這箇人麼。況是曹谿門下子孫。",
    "X81n1571_015:0550a17": "合作麼生理論。合作麼生提唱。僧問。如何得不傷於",
    "X81n1571_015:0550a18": "己。不負於人。師曰。莫屈著汝這問麼。曰恁麼上來已",
    "X81n1571_015:0550a19": "蒙師指也。師曰。汝又屈著我作麼。問當鋒一句。請師",
    "X81n1571_015:0550a20": "道。師曰嗄。僧再問。師曰。瞌睡漢。問僧。近離甚處。曰報",
    "X81n1571_015:0550a21": "恩。師曰。僧堂大小。曰和尚試道看。師曰。何不待問。問",
    "X81n1571_015:0550a22": "學人全身不會。請師指示。師曰。還解笑得麼。乃曰。叢",
    "X81n1571_015:0550a23": "林先達者。不敢相觸忤。若是初心後學。未信直須信",
    "X81n1571_015:0550a24": "取。未省直須省取。不用掠虗諸人本分去處。未有一",
    "X81n1571_015:0550b01": "時不顯露。未有一物解葢覆得。如今若要知。不用移",
    "X81n1571_015:0550b02": "絲髮地。不用少許工夫。但向博地凡夫位中承當取。",
    "X81n1571_015:0550b03": "豈不省心力。既能省得。便與諸佛齊肩。依而行之。緣",
    "X81n1571_015:0550b04": "此事是箇白淨去處。今日須得白淨身心合他。始得",
    "X81n1571_015:0550b05": "自然合古合今。脫生離死。古人云。識心達本。解無為",
    "X81n1571_015:0550b06": "法。方號沙門。如今諸官大眾。各須體取好。莫全推過",
    "X81n1571_015:0550b07": "師僧分上。佛法平等。上至諸佛。下至一切。共同此事。",
    "X81n1571_015:0550b08": "既然如此。誰有誰無。王事之外。亦須努力。適來說如",
    "X81n1571_015:0550b09": "許多般。葢不得已而已。莫道從上宗門。合恁麼語話。",
    "X81n1571_015:0550b10": "祇如從上宗門。合作麼生。還相悉麼。若有人相悉。山",
    "X81n1571_015:0550b11": "僧今日雪得去也。久立大眾。珍重。示坐禪頌曰。四威",
    "X81n1571_015:0550b12": "儀內坐為先。澄濾身心漸坦然。瞥爾有緣隨濁界。當",
    "X81n1571_015:0550b13": "須莫續是天年。修持祇學從功路。至理寧論在那邊。",
    "X81n1571_015:0550b14": "一切時中常管帶。因緣相湊豁通元。又曰。大道分明",
    "X81n1571_015:0550b15": "絕點塵。何須長坐始相親。遇緣儻解無非是。處憒那",
    "X81n1571_015:0550b16": "能有故新。散誕肯齊支遁侶。逍遙曷與慧休隣。或遊",
    "X81n1571_015:0550b17": "泉石或闤闠。可謂煙霞物外人。",
    "X81n1571_015:0550b18": "福州康山契穩法寶禪師初開堂。僧問。威音王佛已",
    "X81n1571_015:0550b19": "後。次第相承。未審師今一會法嗣何方。師曰。象骨舉",
    "X81n1571_015:0550b20": "手。龍谿點頭　問圓明湛寂非師意。學人因底却無",
    "X81n1571_015:0550b21": "明。師曰。辨得也未。曰恁麼則識性無根去也。師曰。隔",
    "X81n1571_015:0550b22": "靴搔癢。",
    "X81n1571_015:0550b23": "泉州西明院琛禪師僧問。如何是和尚家風。師曰。竹",
    "X81n1571_015:0550b24": "箸瓦碗。曰忽遇上客來時如何祇待。師曰。黃虀倉米",
    "X81n1571_015:0550c01": "飯　問如何是祖師西來意。師曰。問取露柱看。",
    "X81n1571_015:0550c03": "五燈全書卷第十五"
}