{
    "T03n0165_001:0393a11": "No. 165 [No. 152(40)]",
    "T03n0165_001:0393a12": "佛說頂生王因緣經卷第一",
    "T03n0165_001:0393a14": "西天譯經三藏朝奉大夫試光祿卿傳",
    "T03n0165_001:0393a15": "法大師賜紫沙門臣施護等奉　詔譯",
    "T03n0165_001:0393a16": "佛世尊一時在舍衛國祇樹給孤獨園，時憍",
    "T03n0165_001:0393a17": "薩羅國主勝軍大王來詣佛所，到已頭面禮",
    "T03n0165_001:0393a18": "世尊足，退坐一面，白佛言：「世尊！世尊往昔",
    "T03n0165_001:0393a19": "為求阿耨多羅三藐三菩提時，云何行施作",
    "T03n0165_001:0393a20": "諸福行？」佛言：「大王！且止過去久遠劫事，我",
    "T03n0165_001:0393a21": "念於此賢劫之中，求阿耨多羅三藐三菩提",
    "T03n0165_001:0393a22": "時修布施行，其事因緣，汝當諦聽，極善作意，",
    "T03n0165_001:0393a23": "今為汝說。大王！此劫初時人壽無量歲，爾時",
    "T03n0165_001:0393a24": "有王名布沙陀，其王頂上忽爾肉生如皰，而",
    "T03n0165_001:0393a25": "軟如兜羅緜，又如細㲲，亦無痛惱。彼成熟已",
    "T03n0165_001:0393a26": "自然開裂，生一童子，最上色相端正可觀，身",
    "T03n0165_001:0393a27": "如金色，頭有旋文猶如妙蓋，雙臂𦟛長，額廣",
    "T03n0165_001:0393a28": "平正，眉復延袤，鼻高脩直，身分上下皆悉",
    "T03n0165_001:0393a29": "具足，有三十二大丈夫相莊嚴其身。童子生",
    "T03n0165_001:0393b01": "已乃入宮中，王有六萬宮女眷屬，見此童子",
    "T03n0165_001:0393b02": "乳自盈流，各作是言：『我養太子。』由是立名，呼",
    "T03n0165_001:0393b03": "為我養。或有說言：『今此太子從頂上生，應名",
    "T03n0165_001:0393b04": "頂生。』由是乃有呼頂生者，或號我養者。",
    "T03n0165_001:0393b05": "「時頂生太子在童子位，嬉戲娛樂經六帝釋",
    "T03n0165_001:0393b06": "滅；在太子位，復經六帝釋滅。太子一時，出於",
    "T03n0165_001:0393b07": "王宮，人民肆里次第遊觀。乃至後時，布沙陀",
    "T03n0165_001:0393b08": "王而忽寢疾，侍臣奉以華菓根苗藥餌治",
    "T03n0165_001:0393b09": "療，雖復勤力疾無瘳損。其王即勅諸臣佐",
    "T03n0165_001:0393b10": "言：『汝等速為太子授王灌頂。』臣佐受命，即遣",
    "T03n0165_001:0393b11": "使人詣太子所，謂太子言：『父王寢疾，拯療無",
    "T03n0165_001:0393b12": "損，呼命太子，今可速來授王灌頂。』使屆中",
    "T03n0165_001:0393b13": "途王身已謝。是時臣佐復遣使人接踵而進",
    "T03n0165_001:0393b14": "謂太子言：『父王已逝，太子速來授王灌頂。』",
    "T03n0165_001:0393b15": "時頂生太子即自惟忖：『父王已逝，奔往何及？』",
    "T03n0165_001:0393b16": "「時諸臣佐眾議，一人近侍大臣詣太子所，白",
    "T03n0165_001:0393b17": "言：『太子！願速來此，授王灌頂。』太子答言：『若",
    "T03n0165_001:0393b18": "我應統正法王位，彼當來此，為我灌頂。』近",
    "T03n0165_001:0393b19": "臣復言：『太子！授灌頂者，多有法儀，謂應施",
    "T03n0165_001:0393b20": "設寶師子座、繒葢、寶冠，是等所須，此何能備",
    "T03n0165_001:0393b21": "禮法？又合於王城中作灌頂事，是故太子宜",
    "T03n0165_001:0393b22": "往宮中，授王灌頂。』太子答言：『若我應統正法",
    "T03n0165_001:0393b23": "王位，一切所須今應自至。』時頂生太子有一",
    "T03n0165_001:0393b24": "導翼夜叉神名禰舞迦，即運神力追師子",
    "T03n0165_001:0393b25": "座、繒蓋、寶冠一切所須，乃至城邑聚落，皆悉",
    "T03n0165_001:0393b26": "置於太子之前；一切覩者，怪未曾有。「然後臣",
    "T03n0165_001:0393b27": "佐、人民及勝力兵眾等持妙繒帛，依灌頂法，",
    "T03n0165_001:0393b28": "欲為太子授其灌頂，作是白言：『大子！應授灌",
    "T03n0165_001:0393b29": "頂。』時太子言：『我今何用人間繒帛，為灌頂",
    "T03n0165_001:0393c01": "法繫於我頂；若我應統正法王位，必有天妙",
    "T03n0165_001:0393c02": "繒帛而為繫頂，乃至其後自然天降殊妙繒",
    "T03n0165_001:0393c03": "帛，為灌頂事統輪王位。』即有七寶隨時出",
    "T03n0165_001:0393c04": "現，所謂輪寶、象寶、馬寶、摩尼珠寶、玉女",
    "T03n0165_001:0393c05": "寶、主藏神寶、主兵神寶，如是七寶，皆悉具",
    "T03n0165_001:0393c06": "足；及有千子最上色相勇猛無畏能伏他軍。",
    "T03n0165_001:0393c07": "「彼時有城亦號廣嚴，城中周匝皆有稠密樹",
    "T03n0165_001:0393c08": "林，人所愛樂。於其林中，有五百仙人棲止，脩",
    "T03n0165_001:0393c09": "習五神通定。是時林間多諸飛鳥鷺𪆗等",
    "T03n0165_001:0393c10": "類，鳴噪喧煩妨所脩定。中一仙人名曰醜",
    "T03n0165_001:0393c11": "面，生恚怒心，即以呪句呪鷺𪆗群悉折其",
    "T03n0165_001:0393c12": "羽。是時折羽鷺𪆗循地徐進，咸詣頂生王",
    "T03n0165_001:0393c13": "門。王方出行，適觀門左，乃問近臣言：『何故",
    "T03n0165_001:0393c14": "此鷺𪆗群咸聚門側？』近臣答言：『天子！群鳥",
    "T03n0165_001:0393c15": "棲林噪驚禪定，仙人恚怒呪折其羽，循地而",
    "T03n0165_001:0393c16": "來聚於王門。』王言：『此等仙人何故於眾生",
    "T03n0165_001:0393c17": "中心無悲愍，今宜勅遣彼等仙眾速離我境。』",
    "T03n0165_001:0393c18": "臣佐奉命，於仙人所具宣王勅。時諸仙眾即",
    "T03n0165_001:0393c19": "起是念：『今此大王統四大洲最極自在，我宜",
    "T03n0165_001:0393c20": "從命，往須彌山側棲止林間。』",
    "T03n0165_001:0393c21": "「爾時，頂生王漸次思惟觀察稱量人間所宜",
    "T03n0165_001:0393c22": "種種事業，隨所思惟觀察稱量已，各各發",
    "T03n0165_001:0393c23": "起人間所有種類事業。其王出行初見人間",
    "T03n0165_001:0393c24": "耕植田里，見已乃問諸侍臣言：『此人所作名",
    "T03n0165_001:0393c25": "為何等？』臣白王言：『天子！此人耕耨其田、植",
    "T03n0165_001:0393c26": "諸種子，隨所滋長而為活命。』王言：『我為聖",
    "T03n0165_001:0393c27": "王，何假人間耕植滋養，自有天中種子生",
    "T03n0165_001:0393c28": "成。』彼頂生王纔言念時，有二十七類種子自",
    "T03n0165_001:0393c29": "天而降。其王即問諸人眾言：『此由何人福力",
    "T03n0165_001:0394a01": "所致？』人眾答言：『此由天子福力亦兼我等。』",
    "T03n0165_001:0394a02": "「復次，彼王漸行，又見農人種蒔㲲衣種子，見",
    "T03n0165_001:0394a03": "已乃問諸近臣言：『此人所作名為何等？』臣白",
    "T03n0165_001:0394a04": "王言：『天子！此人種蒔㲲華樹種，結實取綿",
    "T03n0165_001:0394a05": "可成㲲衣。』王言：『我為聖王，何假人間植㲲",
    "T03n0165_001:0394a06": "衣種，自有天中妙㲲種子。』纔言念時，妙㲲衣",
    "T03n0165_001:0394a07": "種自天而降。其王即問諸人眾言：『此由何人",
    "T03n0165_001:0394a08": "福力所致？』人眾答言：『此由天子福力亦兼我",
    "T03n0165_001:0394a09": "等。』",
    "T03n0165_001:0394a10": "「復次，彼王漸行，又見農人紡㲲衣線，見已乃",
    "T03n0165_001:0394a11": "問諸近臣言：『此人所作名為何等？』臣白王言：",
    "T03n0165_001:0394a12": "『天子！此人取綿紡線將成㲲段。』王言：『我為",
    "T03n0165_001:0394a13": "聖王，何假人間如是造作，自有天中妙㲲所",
    "T03n0165_001:0394a14": "用。』纔言念時，妙㲲衣緣自天而降。其王即",
    "T03n0165_001:0394a15": "問諸人眾言：『此由何人福力所致？』諸人眾",
    "T03n0165_001:0394a16": "言：『此由天子福力亦兼我等。』",
    "T03n0165_001:0394a17": "「復次，彼王漸行，又見農人次第織㲲衣段，見",
    "T03n0165_001:0394a18": "已乃問諸近臣言：『此人所作名為何等？』臣白",
    "T03n0165_001:0394a19": "王言：『天子！此人布設機杼織㲲衣段。』王言：",
    "T03n0165_001:0394a20": "『我為聖王，何假人間㲲衣被身，自有天中妙",
    "T03n0165_001:0394a21": "㲲衣飾。』纔言念時，上妙㲲衣自天而降。其王",
    "T03n0165_001:0394a22": "即問諸人眾言：『此由何人福力所致？』諸人眾",
    "T03n0165_001:0394a23": "言：『此由天子福力亦兼我等。』",
    "T03n0165_001:0394a24": "「爾時，頂生王見是事已，乃起思念：『我之福力，",
    "T03n0165_001:0394a25": "今於此間未能顯發。我已統治須彌山南外",
    "T03n0165_001:0394a26": "大海中此贍部洲，其內廣闊外如車形，人民",
    "T03n0165_001:0394a27": "熾盛安隱豐樂；又復國土城邑嚴麗，所居人",
    "T03n0165_001:0394a28": "眾妙色可觀。我有七寶：所謂輪寶、象寶、馬",
    "T03n0165_001:0394a29": "寶、摩尼珠寶、玉女寶、主藏神寶、主兵神寶，",
    "T03n0165_001:0394b01": "如是七寶皆悉具足。及有千子最上色相，勇",
    "T03n0165_001:0394b02": "猛無畏能伏他軍，若我有勝力者快哉。今時",
    "T03n0165_001:0394b03": "願我宮中雨金錢七日，乃至不使一錢墮於",
    "T03n0165_001:0394b04": "宮外。』王纔念時，即於宮中天雨金錢數滿七",
    "T03n0165_001:0394b05": "日，無一金錢墮於宮外；隨其所作善根福",
    "T03n0165_001:0394b06": "力，神通威德自受福果。其王即問諸人眾",
    "T03n0165_001:0394b07": "言：『此由何人福力所致？』諸人眾言：『天子福",
    "T03n0165_001:0394b08": "力。』王言：『如汝向說兼汝等力，何故今時天",
    "T03n0165_001:0394b09": "不雨金滿贍部洲，使一切人民隨所欲者，悉",
    "T03n0165_001:0394b10": "能取之，故知汝等宿因微尠。』」佛言：「大王！彼",
    "T03n0165_001:0394b11": "頂生王正法治世，又經六帝釋滅。",
    "T03n0165_001:0394b12": "「復次，頂生王謂導翼夜叉神禰舞迦言：『何處",
    "T03n0165_001:0394b13": "別有大洲為我所統？』禰舞迦答言：『天子！須彌",
    "T03n0165_001:0394b14": "山東外大海中，彼有大洲名曰勝身，其內廣",
    "T03n0165_001:0394b15": "闊外如半月，人民熾盛安隱豐樂；又復國土",
    "T03n0165_001:0394b16": "城邑嚴麗，所居人眾妙色可觀，王應往彼隨",
    "T03n0165_001:0394b17": "宜化導。』",
    "T03n0165_001:0394b18": "「時頂生王即自思惟：『我已統治此贍部洲，及",
    "T03n0165_001:0394b19": "有七寶千子圍繞宮中，又雨金錢七日。我又",
    "T03n0165_001:0394b20": "復聞，須彌山東外大海中有勝身洲，我今往",
    "T03n0165_001:0394b21": "彼而為化導。』王纔念時，舉身空中，與十八俱",
    "T03n0165_001:0394b22": "胝勝力兵眾，及千子圍繞七寶導從，剎那即",
    "T03n0165_001:0394b23": "到東勝身洲。大王！彼頂生王於其洲中，治",
    "T03n0165_001:0394b24": "化人民多百千歲，隨彼眾生各各所作福行",
    "T03n0165_001:0394b25": "善力，神通威德自受福果，如是又經六帝釋",
    "T03n0165_001:0394b26": "滅。",
    "T03n0165_001:0394b27": "「復次，頂生王謂導翼夜叉神禰舞迦言：『何處",
    "T03n0165_001:0394b28": "別有大洲為我所統？』禰舞迦答言：『天子！須",
    "T03n0165_001:0394b29": "彌山西外大海中，彼有大洲名曰牛貨，內外",
    "T03n0165_001:0394c01": "周遍其相圓滿，人民熾盛安隱豐樂；又復國",
    "T03n0165_001:0394c02": "土城邑嚴麗，所居人眾妙色可觀，王應往彼",
    "T03n0165_001:0394c03": "隨宜化導。』",
    "T03n0165_001:0394c04": "「時頂生王即自思惟：『我已統治彼贍部洲，七",
    "T03n0165_001:0394c05": "寶千子及雨金錢；我復至此東勝身洲，治化",
    "T03n0165_001:0394c06": "人民多百千歲。今又復聞，須彌山西外大海",
    "T03n0165_001:0394c07": "中有牛貨洲，我今往彼而為化導。』王纔念時，",
    "T03n0165_001:0394c08": "舉身空中，與十八俱胝勝力兵眾，及千子圍",
    "T03n0165_001:0394c09": "繞七寶導從，剎那即到西牛貨洲。大王！彼頂",
    "T03n0165_001:0394c10": "生王於其洲中，治化人民多百千歲，隨彼眾",
    "T03n0165_001:0394c11": "生各各所作福行善力，神通威德自受福果，",
    "T03n0165_001:0394c12": "如是又經六帝釋滅。",
    "T03n0165_001:0394c13": "「復次，頂生王謂導翼夜叉神禰舞迦言：『何處",
    "T03n0165_001:0394c14": "別有大洲為我所統？』禰舞迦答言：『天子！須彌",
    "T03n0165_001:0394c15": "山北外大海中，彼有大洲名曰俱盧，內外周",
    "T03n0165_001:0394c16": "遍其相四方，人民熾盛安隱豐樂；又復國土",
    "T03n0165_001:0394c17": "城邑嚴麗，所居人眾妙色可觀；又彼洲人，無",
    "T03n0165_001:0394c18": "我繫著無所攝屬，王應往彼隨宜化導。』",
    "T03n0165_001:0394c19": "「時頂生王即自思惟：『我已統治彼贍部洲，七",
    "T03n0165_001:0394c20": "寶千子及雨金錢；又往東勝身洲；而復至此",
    "T03n0165_001:0394c21": "西牛貨洲，治化人民多百千歲。今又復聞，須",
    "T03n0165_001:0394c22": "彌山北外大海中有俱盧洲，我今往彼而為",
    "T03n0165_001:0394c23": "化導。』王纔念時，舉身空中，與十八俱胝勝力",
    "T03n0165_001:0394c24": "兵眾，及千子圍繞七寶導從，往詣北俱盧洲，",
    "T03n0165_001:0394c25": "剎那即到須彌山側。其王遙見彼地白色，見",
    "T03n0165_001:0394c26": "已即問夜叉神禰舞迦言：『今此方處何故地",
    "T03n0165_001:0394c27": "白？』禰舞迦答言：『天子！此是北俱盧洲人所",
    "T03n0165_001:0394c28": "食香稻，其狀白色香味具足，不假耕植自然",
    "T03n0165_001:0394c29": "而生，稻長四指無芒無秕，清淨潔白依時成",
    "T03n0165_001:0395a01": "熟；彼洲人民不施其力取以食之，王今往彼",
    "T03n0165_001:0395a02": "亦取香稻而為其食。』時王聞已謂臣佐言：『汝",
    "T03n0165_001:0395a03": "等見此地白色不？』臣白王言：『唯然已見。』王言：",
    "T03n0165_001:0395a04": "『此是北俱盧洲人所食香稻，其狀白色香味",
    "T03n0165_001:0395a05": "具足，不假耕植自然而生，稻長四指無芒無",
    "T03n0165_001:0395a06": "秕，清淨潔白依時成熟，彼洲人民不施其力",
    "T03n0165_001:0395a07": "取以食之，汝等往彼亦取香稻而為其食。』",
    "T03n0165_001:0395a08": "「時頂生王又於須彌山北，遙見眾莊嚴樹圓",
    "T03n0165_001:0395a09": "無缺減殊妙可觀，即問禰舞迦言：『此是何",
    "T03n0165_001:0395a10": "等眾莊嚴樹？』禰舞迦答言：『天子！此是北俱",
    "T03n0165_001:0395a11": "盧洲人民所有四種劫波衣樹，謂青、黃、赤、白，",
    "T03n0165_001:0395a12": "其樹所出四色妙衣，彼洲人民若男若女須",
    "T03n0165_001:0395a13": "其衣者，纔起心時，即彼樹枝自然低垂，恣其",
    "T03n0165_001:0395a14": "所取。王今往彼亦被其衣。』",
    "T03n0165_001:0395a15": "「時王聞已，謂臣佐言：『汝等見此眾莊嚴樹，圓",
    "T03n0165_001:0395a16": "無缺減不？』臣白王言：『唯然已見。』王言：『此是",
    "T03n0165_001:0395a17": "北俱盧洲人民所有四種劫波衣樹，謂青、黃、",
    "T03n0165_001:0395a18": "赤、白，其樹所出四色妙衣，彼洲人民若男若",
    "T03n0165_001:0395a19": "女思其衣者，纔起心時，即彼樹枝自然低垂，",
    "T03n0165_001:0395a20": "恣其所取。汝等往彼亦被其衣。』「大王！彼頂生",
    "T03n0165_001:0395a21": "王於北俱盧洲治化人民多百千歲，隨彼眾",
    "T03n0165_001:0395a22": "生各各所作福行善力，神通威德自受福果，",
    "T03n0165_001:0395a23": "如是又經六帝釋滅。",
    "T03n0165_001:0395a24": "「復次，頂生王謂導翼夜叉神禰舞迦言：『別有",
    "T03n0165_001:0395a25": "方處為我統不？』禰舞迦答言：『天子！無別方",
    "T03n0165_001:0395a26": "處為王所統。有三十三天，長壽色相多諸快",
    "T03n0165_001:0395a27": "樂，高廣樓閣久固安居。快哉，天子！宜往觀",
    "T03n0165_001:0395a28": "矚。』",
    "T03n0165_001:0395a29": "「時頂生王即自思惟：『我已統治彼贍部洲，",
    "T03n0165_001:0395b01": "七寶千子及雨金錢；又往東勝身洲、西牛貨",
    "T03n0165_001:0395b02": "洲；今又至此北俱盧洲。復聞有彼三十三",
    "T03n0165_001:0395b03": "天，長壽色相多諸快樂，高廣樓閣久固安居，",
    "T03n0165_001:0395b04": "我今宜應往彼觀矚。』王纔念時，舉身空中，與",
    "T03n0165_001:0395b05": "十八俱胝勝力兵眾，及千子圍繞七寶導從，",
    "T03n0165_001:0395b06": "往須彌山外七重金山。其王初至儞民達囉",
    "T03n0165_001:0395b07": "山，其山嚴麗殊妙可觀，純金所成。彼有四大",
    "T03n0165_001:0395b08": "王天，諸天子眾往復其間。王以勝力兵眾於",
    "T03n0165_001:0395b09": "彼化導，又經六帝釋滅。",
    "T03n0165_001:0395b10": "「次至尾那󰦷計山，其山嚴麗殊妙可觀，純金",
    "T03n0165_001:0395b11": "所成，彼有四大王天，諸天子眾往復其間。王",
    "T03n0165_001:0395b12": "以勝力兵眾於彼化導，又經六帝釋滅。「次至",
    "T03n0165_001:0395b13": "馬耳山，其山嚴麗殊妙可觀，純金所成，彼有",
    "T03n0165_001:0395b14": "四大王天，諸天子眾往復其間。王以勝力兵",
    "T03n0165_001:0395b15": "眾於彼化導，又經六帝釋滅。「次至善見山，其",
    "T03n0165_001:0395b16": "山嚴麗殊妙可觀，純金所成，彼有四大王天，",
    "T03n0165_001:0395b17": "諸天子眾往復其間。王以勝力兵眾於彼化",
    "T03n0165_001:0395b18": "導，又經六帝釋滅。「次至佉禰囉迦山，其山嚴",
    "T03n0165_001:0395b19": "麗殊妙可觀，純金所成，彼有四大王天，諸天",
    "T03n0165_001:0395b20": "子眾往復其間。王以勝力兵眾於彼化導，又",
    "T03n0165_001:0395b21": "經六帝釋滅。「次至持軸山，其山嚴麗殊妙可",
    "T03n0165_001:0395b22": "觀，純金所成，彼有四大王天，諸天子眾往復",
    "T03n0165_001:0395b23": "其間。王以勝力兵眾於彼化導，又經六帝釋",
    "T03n0165_001:0395b24": "滅。",
    "T03n0165_001:0395b25": "佛說頂生王因緣經卷第一"
}