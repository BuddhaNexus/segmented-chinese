{
    "X38n0695_002:0703c15": "佛說梵網經菩薩心地品下略疏卷二",
    "X38n0695_002:0703c17": "姚秦三藏法師　鳩摩羅什　譯",
    "X38n0695_002:0703c18": "廣州寶象林沙門　弘贊　述",
    "X38n0695_002:0703c19": "○三一佛說法(分四)　初十處說法　二教起因緣",
    "X38n0695_002:0703c20": "　三降生非一　四為凡說戒。",
    "X38n0695_002:0703c21": "○初十處說法。",
    "X38n0695_002:0703c22": "爾時釋迦牟尼佛。從初現蓮華臺藏世界。東方來入",
    "X38n0695_002:0703c23": "天王宮中。說魔受化經已。下生南閻浮提。迦夷羅國。",
    "X38n0695_002:0703c24": "母名摩耶。父字白淨。吾名悉達。七歲出家。三十成道。",
    "X38n0695_002:0704a01": "號吾為釋迦牟尼佛。於寂滅道場。坐金剛華光王座。",
    "X38n0695_002:0704a02": "乃至摩醯首羅天王宮。其中次第十住處所說。",
    "X38n0695_002:0704a03": "前敘千佛。及千百億釋迦。於千百億世界說法。今",
    "X38n0695_002:0704a04": "敘此一日月界中之一釋迦。降生。國土。父母姓字。",
    "X38n0695_002:0704a05": "出家修道成佛。利生之大略也。東方者。謂此一日",
    "X38n0695_002:0704a06": "月世界。在華藏界中之東。故瓔珞經云。於一法界",
    "X38n0695_002:0704a07": "中。有一界報。於一切有為法。若凡若聖。若見著。若",
    "X38n0695_002:0704a08": "因果法。不出法界。唯佛一人。在法界外。然後為復",
    "X38n0695_002:0704a09": "來入法界藏中。為無明眾生。示一切善惡道果報",
    "X38n0695_002:0704a10": "差別無量。是也。天王宮者。凡佛佛出世。皆先在兜",
    "X38n0695_002:0704a11": "率天宮。教化諸天子已。乃降生閻浮提。言魔受化",
    "X38n0695_002:0704a12": "者。而兜率無魔。彼諸天子。常修喜足定故。摩醯首",
    "X38n0695_002:0704a13": "羅天王宮。在四禪天上。色界之頂。四禪共有九天。",
    "X38n0695_002:0704a14": "上五天。皆三果阿那含聖人所居。色界頂有毗盧",
    "X38n0695_002:0704a15": "遮那宮殿。諸大菩薩常集其中。亦必無魔。或在他",
    "X38n0695_002:0704a16": "化天上魔王宮中說法。令魔受化已。方至兜率。或",
    "X38n0695_002:0704a17": "魔自至兜率受化。集註云。兜率在六欲梵世七天",
    "X38n0695_002:0704a18": "之中。以佛常居中道故。是則魔宮包括其中矣。釋",
    "X38n0695_002:0704a19": "尊在兜率時。名護明菩薩。迦夷羅。此云赤澤。或云",
    "X38n0695_002:0704a20": "迦毗羅。此云黃色。謂上古有黃髮仙人。依此修道。",
    "X38n0695_002:0704a21": "故以為名。是中天竺境。中天竺共有一十二國。迦",
    "X38n0695_002:0704a22": "夷羅。乃贍部州地之中央也。梵語具云。摩訶摩耶。",
    "X38n0695_002:0704a23": "此云大幻。亦云大智母。謂成就菩薩大願智幻解",
    "X38n0695_002:0704a24": "脫門。以大幻術。常為諸佛之母。護明菩薩。七月八",
    "X38n0695_002:0704b01": "日。自兜率乘大白象王。從母右脇入胎。住於右脇。",
    "X38n0695_002:0704b02": "大乘人見菩薩乘旃檀樓等。住於胎中也。梵語閱",
    "X38n0695_002:0704b03": "頭檀。此云淨飯。今云白淨。二義一也。悉達。此云頓",
    "X38n0695_002:0704b04": "吉。謂佛四月八日降誕時。諸吉祥瑞。頓然出現故。",
    "X38n0695_002:0704b05": "亦翻一切義成。是佛小時字也。七歲出家者。諸經",
    "X38n0695_002:0704b06": "或言十九。或言二十四。今言七歲。或二十四出家。",
    "X38n0695_002:0704b07": "初訪諸仙人。知彼所得非正。乃於自昔在王田閻",
    "X38n0695_002:0704b08": "浮樹下。所修離欲寂靜之道。一年已。欲降伏諸外",
    "X38n0695_002:0704b09": "道故。示修苦行六年。共為七年。如是則應云出家",
    "X38n0695_002:0704b10": "七歲。三十成道也。有云十九。二月十五日。夜半乘",
    "X38n0695_002:0704b11": "天馬踰城。出家六年苦行。五歲遊歷。三十成道。此",
    "X38n0695_002:0704b12": "或如來隨機應化。非凡所測。抑或當時傳寫之譌。",
    "X38n0695_002:0704b13": "古人慎重。不敢輕改也。釋迦。此云能仁。姓也。牟尼。",
    "X38n0695_002:0704b14": "此云寂默。號也。由古佛授記。得斯聖號。亦如來昔",
    "X38n0695_002:0704b15": "為陶師時。供養古釋迦。自發誠願。願同彼佛姓號",
    "X38n0695_002:0704b16": "也。寂滅道場。即道樹下。坐此而證大寂滅涅槃道",
    "X38n0695_002:0704b17": "之場。或云寂五住煩惱。滅二種生死。得道之場也。",
    "X38n0695_002:0704b18": "華嚴云。爾時世尊。處於此座。於一切法。成最正覺。",
    "X38n0695_002:0704b19": "然法身無成。出障名成。報身四智剏圓為成。化身",
    "X38n0695_002:0704b20": "八相。坐菩提樹下為成。故云。所應物謂成身。隨宜",
    "X38n0695_002:0704b21": "立號。是也。",
    "X38n0695_002:0704b22": "○二教起因緣。",
    "X38n0695_002:0704b23": "時佛觀諸大梵天王。網羅幢。因為說無量世界。猶如",
    "X38n0695_002:0704b24": "網孔。一一世界。各各不同。別異無量。佛教門亦復如",
    "X38n0695_002:0704c01": "是。",
    "X38n0695_002:0704c02": "諸大梵天王者。謂此娑婆三千大千世界。有萬億",
    "X38n0695_002:0704c03": "大梵天王也。言大者。非初禪天之大梵天王。乃第",
    "X38n0695_002:0704c04": "四禪天之大自在梵天王。按上品。則有無量大梵",
    "X38n0695_002:0704c05": "天王。此或總舉微塵世界中梵天王來集也。網羅",
    "X38n0695_002:0704c06": "幢。萬目重重。各異無量。而珠光交映。不相妨礙。因",
    "X38n0695_002:0704c07": "以喻無量世界重重。各異無量。互相交徹。不相妨",
    "X38n0695_002:0704c08": "礙。而諸佛隨機設教。亦各異無量。互相交攝。不相",
    "X38n0695_002:0704c09": "妨礙也。",
    "X38n0695_002:0704c10": "○三降生非一。",
    "X38n0695_002:0704c11": "吾今來此世界八千返。為此娑婆世界。坐金剛華光",
    "X38n0695_002:0704c12": "王座。乃至摩醯首羅天王宮。為是中一切大眾。略開",
    "X38n0695_002:0704c13": "心地法門竟。",
    "X38n0695_002:0704c14": "如來法身。體若湛虗。本離能所生滅去來動靜之",
    "X38n0695_002:0704c15": "相。故般若經云。如來者。無所從來。亦無所去。今云",
    "X38n0695_002:0704c16": "百千返者。乃如來利生悲智之大用。華嚴經云。如",
    "X38n0695_002:0704c17": "來無身。為眾生故。示現其身。斯即法身無生。無所",
    "X38n0695_002:0704c18": "不生。無相無所不相。以化身法身。無異體故。亦由",
    "X38n0695_002:0704c19": "眾生緣感。則見佛興世。緣盡故見佛滅度。如雲籠",
    "X38n0695_002:0704c20": "日。愚蒙便謂日滅。雲開日現。謂復重來。眾生亦爾。",
    "X38n0695_002:0704c21": "障重不覩佛日。業輕見佛出世。實因眾生機感。非",
    "X38n0695_002:0704c22": "佛而有來去。出世滅度。無非利益眾生。故涅槃經",
    "X38n0695_002:0704c23": "云。諸佛如來。為令眾生。生欣樂故。出現於世。欲令",
    "X38n0695_002:0704c24": "眾生。生戀慕故。示現涅槃。是也。若據餘經。百千猶",
    "X38n0695_002:0705a01": "是隨俗大數而言。如涅槃經云。我雖在閻浮提中。",
    "X38n0695_002:0705a02": "數數示現入於涅槃。然我實不涅槃。而諸眾生。皆",
    "X38n0695_002:0705a03": "謂如來真實滅盡。而如來性實不滅。是故當知。是",
    "X38n0695_002:0705a04": "常住法。不變易法。大涅槃者。即是諸佛如來法界。",
    "X38n0695_002:0705a05": "眾生皆謂我始成佛。然我已於無量劫中。所作已",
    "X38n0695_002:0705a06": "辦。隨順世間法故。復示現閻浮提。出家。成道。法故",
    "X38n0695_002:0705a07": "華經云。我實成佛已來。無量無邊。百千萬億那由",
    "X38n0695_002:0705a08": "他劫。我常在此娑婆。說法教化。亦於餘處。百千那",
    "X38n0695_002:0705a09": "由他阿僧祗國。導利眾生。我壽命無量阿僧祇劫。",
    "X38n0695_002:0705a10": "常住不滅。非實滅度。而便唱言。當取滅度。如來以",
    "X38n0695_002:0705a11": "方便教化眾生故。問曰。如來既成佛久遠。何不直",
    "X38n0695_002:0705a12": "現身說法。而假父母降生。出家修道耶。答曰。若不",
    "X38n0695_002:0705a13": "如是。凡夫無智。疑佛是化人。或謂無父母妻子。方",
    "X38n0695_002:0705a14": "能得道。不肯傚修。此即如來示現。方便利生之妙",
    "X38n0695_002:0705a15": "用也。娑婆。此云能忍。亦云堪忍。謂此世界眾生能",
    "X38n0695_002:0705a16": "堪忍受貪瞋癡三毒。及諸煩惱之苦。而不生厭離。",
    "X38n0695_002:0705a17": "以求解脫也。乃至者。謂十處說法。今初舉金剛座。",
    "X38n0695_002:0705a18": "後舉天王宮。餘之八處。包括其中故也。前云千光",
    "X38n0695_002:0705a19": "王座。今云華光王座者。由千佛。悉皆出華光三昧。",
    "X38n0695_002:0705a20": "而坐此座。大地震動。此座不變。是表實相心地戒",
    "X38n0695_002:0705a21": "體猶如金剛。能摧諸煩惱。不為煩惱所動也。為是",
    "X38n0695_002:0705a22": "中一切大眾者。為十住處之大眾。略說百千恒河",
    "X38n0695_002:0705a23": "沙法門中心地。如毛頭許已。然後乃為地上凡夫",
    "X38n0695_002:0705a24": "說。詳見下文。",
    "X38n0695_002:0705b01": "○四為凡說戒。",
    "X38n0695_002:0705b02": "復從天王宮。下至閻浮提。菩提樹下。為此地上一切",
    "X38n0695_002:0705b03": "眾生。凡夫癡暗之人。說我本盧舍那佛心地中。初發",
    "X38n0695_002:0705b04": "心中。常所誦一戒。光明金剛寶戒。是一切佛本源。一",
    "X38n0695_002:0705b05": "切菩薩本源。佛性種子。一切眾生。皆有佛性。一切意",
    "X38n0695_002:0705b06": "識色心。是情是心。皆入佛性戒中。當當常有因故。當",
    "X38n0695_002:0705b07": "當常住法身。",
    "X38n0695_002:0705b08": "先為菩薩天眾說。今為地上凡夫說。癡者。不知正",
    "X38n0695_002:0705b09": "法。妄生邪見。暗者。無明煩惱。閉自心地。如來愍此。",
    "X38n0695_002:0705b10": "故八千返。傳說舍那正戒。以三世諸佛。皆先受此",
    "X38n0695_002:0705b11": "戒。為成佛初因。故云初發心中。常所誦一戒也。一",
    "X38n0695_002:0705b12": "戒。即光明金剛寶戒。是十重四十八輕之戒體也。",
    "X38n0695_002:0705b13": "光明謂此戒能燭破無始無明之暗宅。金剛之寶。",
    "X38n0695_002:0705b14": "其體最堅。能壞一切。不為一切所壞。以喻此正戒。",
    "X38n0695_002:0705b15": "能摧壞諸煩惱。愚癡邪見之慢山。復能出生無量",
    "X38n0695_002:0705b16": "功德法財。故如寶也。一切諸佛菩薩。無不以此戒。",
    "X38n0695_002:0705b17": "為本源佛性種子也。一切眾生皆有佛性者。眾生",
    "X38n0695_002:0705b18": "本具佛性。在凡不減。在聖不增。故經云。一切眾生。",
    "X38n0695_002:0705b19": "本來成佛。但因最初一念不覺。而起無明。成於癡",
    "X38n0695_002:0705b20": "暗。自為閉障。故令受此正戒。而閉障自除。佛性自",
    "X38n0695_002:0705b21": "現也。意識色心者。本為一真法界之體。以不守真",
    "X38n0695_002:0705b22": "如。故有心意識名。名雖分三。體本無二也。意識。乃",
    "X38n0695_002:0705b23": "心之次名。謂凡夫妄念。倏然集起名心。次心思量",
    "X38n0695_002:0705b24": "名意。後心了別名識也。色。是色質。即四大色身也。",
    "X38n0695_002:0705c01": "是情是心皆入佛性戒中者。情乃意識之別名。正",
    "X38n0695_002:0705c02": "發明一切色心眾生。俱有佛性。除此心外。無別有",
    "X38n0695_002:0705c03": "佛性可得。故云阿賴耶識。即如來藏。是也。當當者。",
    "X38n0695_002:0705c04": "決當也。謂受此戒。決當永作成佛之正因。有此正",
    "X38n0695_002:0705c05": "因。決當永住清淨法身之極果。如金出鑛。不復還",
    "X38n0695_002:0705c06": "為鑛。故云常也。心地觀經偈云。眾生本有菩提種。",
    "X38n0695_002:0705c07": "悉在賴耶藏識中。若遇善友發大心。三種鍊磨修",
    "X38n0695_002:0705c08": "妙行。永斷煩惱所知障。證得如來常住身。",
    "X38n0695_002:0705c09": "如是十波羅提木叉。出於世界。是法戒。是三世一切",
    "X38n0695_002:0705c10": "眾生。頂戴受持。",
    "X38n0695_002:0705c11": "波羅提木叉。此云保解脫。謂保任眾生。決定得解",
    "X38n0695_002:0705c12": "脫無明煩惱。而獲證清淨法身也。言十。即十重戒。",
    "X38n0695_002:0705c13": "在因能持。名波羅夷。在果所得。名波羅提木叉。今",
    "X38n0695_002:0705c14": "先舉重。總攝後輕也。出於世界者。謂此心地大戒。",
    "X38n0695_002:0705c15": "世所難值。如來出世。故今出矣。是法戒者。揀非二",
    "X38n0695_002:0705c16": "乘木叉。乃成佛正法之心地大戒。故當頂戴。尊重",
    "X38n0695_002:0705c17": "受持。不可暫時。輕忽忘失也。",
    "X38n0695_002:0705c18": "吾今當為此大眾。重說無盡藏戒品。是一切眾生戒。",
    "X38n0695_002:0705c19": "本源自性清淨。",
    "X38n0695_002:0705c20": "重說者。謂上已略說。今復再宣。或先為菩薩天人。",
    "X38n0695_002:0705c21": "今為凡夫。故言重也。無盡藏戒品者。謂此戒品。雖",
    "X38n0695_002:0705c22": "云是十。而包羅無盡菩薩戒法。具足無量法門也。",
    "X38n0695_002:0705c23": "是一切眾生戒。本源自性清淨者。謂此戒法。上則",
    "X38n0695_002:0705c24": "千佛所傳。下則普被羣機。僧俗人天共稟。神鬼畜",
    "X38n0695_002:0706a01": "生同受。生佛同源。性本清淨。在諸佛則已還其源。",
    "X38n0695_002:0706a02": "在眾生則要戒。方復其本。本源之性。性本清淨。非",
    "X38n0695_002:0706a03": "源外別有自性。亦無性外。更有清淨可得也。",
    "X38n0695_002:0706a04": "○四重頌。",
    "X38n0695_002:0706a05": "上之經文。是長行直說。今此結而為頌。或云應頌。",
    "X38n0695_002:0706a06": "謂應上長行之文。重宣其義。諸經中。或六句。或四",
    "X38n0695_002:0706a07": "句。二句。隨句多少不定。皆名為頌。今此頌。共有四",
    "X38n0695_002:0706a08": "十六句。若以四句為一頌。則有十一頌半。按此頌",
    "X38n0695_002:0706a09": "義。亦影略上品。由上品經文。未有結頌。故也。此中",
    "X38n0695_002:0706a10": "頌文大分八釋。",
    "X38n0695_002:0706a11": "一三佛依正本迹　二正化傳戒　三讚戒功能",
    "X38n0695_002:0706a12": "四傳誦　五囑信　六勸受　七授記　八勸聽。",
    "X38n0695_002:0706a13": "　我今盧舍那　　方坐蓮華臺　　周帀千華上",
    "X38n0695_002:0706a14": "　復現千釋迦　　一華百億國　　一國一釋迦",
    "X38n0695_002:0706a15": "　各坐菩提樹　　一時成佛道　　如是千百億",
    "X38n0695_002:0706a16": "　盧舍那本身",
    "X38n0695_002:0706a17": "盧舍那身。是戒果正報。蓮華臺。是戒德依報。又千",
    "X38n0695_002:0706a18": "佛百億佛。是正報。千華百億國。是依報。一國即一",
    "X38n0695_002:0706a19": "日月照臨之世界。舍那是本。千佛是迹。又千佛為",
    "X38n0695_002:0706a20": "本。百億為迹也。方坐者。方猶正也。安住正法戒。故",
    "X38n0695_002:0706a21": "云坐也。蓮華臺者。謂華藏世界。形似蓮華。華在下",
    "X38n0695_002:0706a22": "擎。臺居正中。表戒為中道之正因。能起中道之佛",
    "X38n0695_002:0706a23": "果。舍那身稱華臺。亦是依正無差也。舍那本佛坐",
    "X38n0695_002:0706a24": "華臺。為諸佛之主。而表戒法。是眾德之本也。藏者。",
    "X38n0695_002:0706b01": "包含十方法界。亦表戒含萬法也。周帀千華上。復",
    "X38n0695_002:0706b02": "現千釋迦者。周遍也。帀繞也。千華謂華具千葉。故",
    "X38n0695_002:0706b03": "有千釋迦。葉瓣也。人間華秖有十餘瓣。天上華有",
    "X38n0695_002:0706b04": "百瓣。諸佛菩薩華有千瓣也。一華百億國。一國一",
    "X38n0695_002:0706b05": "釋迦者。上明一華瓣為一世界。故有千釋迦。今明",
    "X38n0695_002:0706b06": "一瓣上。復有百億國土。故有百億釋迦。千瓣故成",
    "X38n0695_002:0706b07": "千百億釋迦。國土雖分。而成佛同時。以依正是一。",
    "X38n0695_002:0706b08": "體用無二故也。如是千百億。盧舍那本身者。謂用",
    "X38n0695_002:0706b09": "雖千百億。而體本是一也。言千百億者。億之一數",
    "X38n0695_002:0706b10": "有四。一以十萬為一億。二以百萬為一億。三以千",
    "X38n0695_002:0706b11": "萬為億。四以萬萬為億。然此娑婆三千大千世界。",
    "X38n0695_002:0706b12": "共有萬億日月。皆一佛化身所主。故同時成道。如",
    "X38n0695_002:0706b13": "上品云。我百阿僧祇劫修行心地。以之為因。初捨",
    "X38n0695_002:0706b14": "凡夫。成等正覺。號吾為盧舍那。住蓮華臺藏世界",
    "X38n0695_002:0706b15": "海。其臺周遍有千葉。一葉一世界。為千世界。我化",
    "X38n0695_002:0706b16": "為千釋迦。據千世界。後就一葉世界。復有百億須",
    "X38n0695_002:0706b17": "彌山。百億日月。百億四天下。百億南閻浮提。百億",
    "X38n0695_002:0706b18": "菩薩釋迦。坐百億菩提樹下。其餘九百九十九釋",
    "X38n0695_002:0706b19": "迦。各各現百億釋迦。亦復如是。千華上佛。是吾化",
    "X38n0695_002:0706b20": "身。千百億釋迦。是千釋迦化身。吾以為本源。名為",
    "X38n0695_002:0706b21": "盧舍那佛。是知千佛千百億佛。不出一舍那本源。",
    "X38n0695_002:0706b22": "本源即心地實相戒體也。",
    "X38n0695_002:0706b23": "　千百億釋迦　　各接微塵眾　　俱來至我所",
    "X38n0695_002:0706b24": "　聽我誦佛戒　　甘露門即開　　是時千百億",
    "X38n0695_002:0706c01": "　還至本道場　　各坐菩提樹　　誦我本師戒",
    "X38n0695_002:0706c02": "　十重四十八",
    "X38n0695_002:0706c03": "按品上下。千釋迦與千百億釋迦。各接有緣。皆至",
    "X38n0695_002:0706c04": "舍那前受菩薩戒藏。然後各坐道場。示成正覺。傳",
    "X38n0695_002:0706c05": "誦舍那戒藏也。言微塵者。謂所來之眾。不可數舉。",
    "X38n0695_002:0706c06": "故喻如塵也。各接者。謂千百億佛。各各接取千百",
    "X38n0695_002:0706c07": "億世界微塵聽眾。惟除無緣者。由佛有三不能。不",
    "X38n0695_002:0706c08": "能度無緣。不能空眾生界。不能除定業。故也。俱來",
    "X38n0695_002:0706c09": "至我所者。我是舍那自稱。是則能化所化。俱會一",
    "X38n0695_002:0706c10": "處。正表體用同歸本源心地也。聽我誦佛戒者。是",
    "X38n0695_002:0706c11": "誡所來聽眾。以此心地大戒。乃諸佛所傳。非舍那",
    "X38n0695_002:0706c12": "自剏。故不云說。而言誦佛戒也。甘露門即開者。此",
    "X38n0695_002:0706c13": "戒能通至大涅槃。故譬之為門。天上有甘露。人得",
    "X38n0695_002:0706c14": "服之。長生不死。譬聽誦此戒。如納服甘露。煩惱因",
    "X38n0695_002:0706c15": "斯清涼。即得常住法身。永離生死海也。本道場者。",
    "X38n0695_002:0706c16": "即菩提樹下。本修道之場也。本師者。千百億釋迦。",
    "X38n0695_002:0706c17": "皆於舍那前受戒。故稱舍那為本師也。十重四十",
    "X38n0695_002:0706c18": "八。是總標戒相。後乃別列。",
    "X38n0695_002:0706c19": "　戒如明日月　　亦如瓔珞珠　　微塵菩薩眾",
    "X38n0695_002:0706c20": "　由是成正覺",
    "X38n0695_002:0706c21": "此明戒功能也。日能破千年之幽室。以喻戒能滅",
    "X38n0695_002:0706c22": "眾生。無始無明之癡暗。月能使萬物清涼。以喻戒",
    "X38n0695_002:0706c23": "能令煩惱眾生。而得清涼。又日月能長萬物。以喻",
    "X38n0695_002:0706c24": "戒能生萬善也。瓔珞能嚴貧醜。以喻此戒。能出生",
    "X38n0695_002:0707a01": "根。力。覺。道。三昧。諸聖法財。除諸薄德之貧苦。及離",
    "X38n0695_002:0707a02": "破戒之醜陋。舍那身體莊嚴。悉由是戒之功也。正",
    "X38n0695_002:0707a03": "覺者。說法無差。語必初中後善。故曰正。出生死長",
    "X38n0695_002:0707a04": "夜大夢。故曰覺。一切菩薩。悉因戒成佛。故曰由是",
    "X38n0695_002:0707a05": "成正覺。",
    "X38n0695_002:0707a06": "　是盧舍那誦　　我亦如是誦　　汝新學菩薩",
    "X38n0695_002:0707a07": "　頂戴受持戒　　受持是戒已　　轉授諸眾生",
    "X38n0695_002:0707a08": "　諦聽我正誦　　佛法中戒藏　　波羅提木叉",
    "X38n0695_002:0707a09": "此明師資。次第傳誦也。舍那是釋迦師。釋迦是菩",
    "X38n0695_002:0707a10": "薩師。菩薩是眾生師。故令轉授眾生也。我者。是釋",
    "X38n0695_002:0707a11": "迦自稱。新學者。是始聞戒之大士。諸眾生者。是大",
    "X38n0695_002:0707a12": "乘凡夫。意謂先聞者。當轉授未聞。使此戒光燄燄",
    "X38n0695_002:0707a13": "相續。法化無盡也。正誦。即心地戒藏。戒藏。即波羅",
    "X38n0695_002:0707a14": "提木叉。斯乃揀異小乘事戒。及外道邪戒等。故言",
    "X38n0695_002:0707a15": "正也。",
    "X38n0695_002:0707a16": "　大眾心諦信　　汝是當成佛　　我是已成佛",
    "X38n0695_002:0707a17": "　常作如是信　　戒品已具足",
    "X38n0695_002:0707a18": "如來所以叮嚀囑信者。以信為入道之源。功德之",
    "X38n0695_002:0707a19": "母。信諸佛已成。眾生當成。一成無二成。惟分前後",
    "X38n0695_002:0707a20": "耳。心地大戒。還從心得。若心確信無疑。而戒體便",
    "X38n0695_002:0707a21": "已具足。纔發是心。便成正覺。是也。義疏云。信有三",
    "X38n0695_002:0707a22": "種。一信自他心識。皆有佛性。謂信此心本是佛也。",
    "X38n0695_002:0707a23": "二信勤行勝善。必能得果。謂信勤行善因。必得善",
    "X38n0695_002:0707a24": "果也。三信所得果。是常樂我淨。謂信由心是佛。果",
    "X38n0695_002:0707b01": "必證佛。苟無此正信。戒品即失。而果亦亡矣。",
    "X38n0695_002:0707b02": "　一切有心者　　皆應攝佛戒",
    "X38n0695_002:0707b03": "前既諦信。今勸令受。有心者。簡愚癡無知。及無信",
    "X38n0695_002:0707b04": "惡人。如木石無心。木頭無異。故云但解法師語。皆",
    "X38n0695_002:0707b05": "得受戒。言攝者。納受也。謂要成佛。當納受菩薩正",
    "X38n0695_002:0707b06": "戒。正戒不出三聚淨戒。一攝律儀戒。則無戒而不",
    "X38n0695_002:0707b07": "持。終成法身。然止即是持。作便是犯。二攝善法戒。",
    "X38n0695_002:0707b08": "則無善而不修。終成報身。然作即是持。止便是犯。",
    "X38n0695_002:0707b09": "三攝眾生戒。則無生而不度。終成化身。然作即是",
    "X38n0695_002:0707b10": "持。止便是犯。此三淨戒。包攝一切定共戒。道共戒。",
    "X38n0695_002:0707b11": "禪無漏等。種種諸戒。乃至菩薩六度萬行。無不統",
    "X38n0695_002:0707b12": "括。故云聚也。",
    "X38n0695_002:0707b13": "　眾生受佛戒　　即入諸佛位　　位同大覺已",
    "X38n0695_002:0707b14": "　真是諸佛子",
    "X38n0695_002:0707b15": "此如來授記有識眾生。纔受佛戒。即位同大覺。良",
    "X38n0695_002:0707b16": "由生佛同源。心性無二。背覺合塵。名為眾生。背塵",
    "X38n0695_002:0707b17": "合覺。名為諸佛。今受心地正戒。頓復本源。豈不同",
    "X38n0695_002:0707b18": "佛。然既位同大覺。猶名佛子者。何也。以其空華之",
    "X38n0695_002:0707b19": "惑未盡。性海之德未盈。是因佛。非果佛。亦猶王子",
    "X38n0695_002:0707b20": "已受灌頂。終紹王位。今但名王子。未名王也。",
    "X38n0695_002:0707b21": "　大眾皆恭敬　　至心聽我誦",
    "X38n0695_002:0707b22": "上句結勸。下句囑聽。佛既親受親誦。是尊戒之極。",
    "X38n0695_002:0707b23": "故再三囑勸至聽。倘不至心。則妄念壅閉。心地戒",
    "X38n0695_002:0707b24": "法無由得入。不入則不能復其本源。外肅容儀。尊",
    "X38n0695_002:0707c01": "仰聖戒。曰恭。內懷誠謹。專注諦聽。曰敬。內外合轍。",
    "X38n0695_002:0707c02": "是曰至心。",
    "X38n0695_002:0707c03": "○五敘結戒。",
    "X38n0695_002:0707c04": "爾時釋迦牟尼佛。初坐菩提樹下。成無上正覺已。初",
    "X38n0695_002:0707c05": "結菩薩波羅提木叉。",
    "X38n0695_002:0707c06": "此是結集者。再敘如來初成道果。結戒為先。以戒",
    "X38n0695_002:0707c07": "是渡苦海之浮囊。復本源之寶筏也。無上正覺者。",
    "X38n0695_002:0707c08": "謂更無有覺。加於佛之上。故名無上。如聲聞辟支",
    "X38n0695_002:0707c09": "雖覺非正。以其但悟我空。未知法空。名為偏覺。非",
    "X38n0695_002:0707c10": "正覺。三賢十聖。及等覺菩薩雖正。然猶有修有上。",
    "X38n0695_002:0707c11": "不得言無上。名為隨分覺。佛成妙覺。圓明獨尊。故",
    "X38n0695_002:0707c12": "曰無上正覺。言菩薩木叉者。正揀非聲聞木叉也。",
    "X38n0695_002:0707c13": "孝順父母。師僧三寶。孝順至道之法。孝名為戒。亦名",
    "X38n0695_002:0707c14": "制止。",
    "X38n0695_002:0707c15": "佛雖已結菩薩戒法。而未示其樞要。故今以孝順",
    "X38n0695_002:0707c16": "為戒之綱領也。善事奉養曰孝。承顏無逆曰順。父",
    "X38n0695_002:0707c17": "母生育色身。其恩罔極。師是得戒和尚。及阿闍黎。",
    "X38n0695_002:0707c18": "乃出世父母。有訓誨善成之德。故經云。生長法身。",
    "X38n0695_002:0707c19": "養智慧命。葢師之力。功莫大焉。此兼小乘三師七",
    "X38n0695_002:0707c20": "證言之。故云師僧。僧者。為我受戒。而作尊證。雖非",
    "X38n0695_002:0707c21": "師位。而有成就得戒之恩也。三寶者。佛法僧也。佛",
    "X38n0695_002:0707c22": "是三界之慈父。法乃出世之雄規。僧是如來之弟",
    "X38n0695_002:0707c23": "子。斯三者。眾生之良福田。人天之大導師。若能尊",
    "X38n0695_002:0707c24": "敬供養。無違法訓。是曰孝順。孝順至道之法者。至",
    "X38n0695_002:0708a01": "道謂至極之道。即無上正法也。以孝順之心。正合",
    "X38n0695_002:0708a02": "無上正覺之大道法也。孝名為戒者。謂能行孝之",
    "X38n0695_002:0708a03": "一事。則諸戒備足。故後五十八戒中。多言孝順心。",
    "X38n0695_002:0708a04": "由不悖十重。四十八輕。即是順本源心地。故名孝",
    "X38n0695_002:0708a05": "為戒也。亦名制止者。如來說此五十八戒。用制勒",
    "X38n0695_002:0708a06": "禁止身口意之不善。復能防止妄念之不起。故名",
    "X38n0695_002:0708a07": "制止也。言孝者。是標戒之體。制止者。是出戒之用。",
    "X38n0695_002:0708a08": "即十重四十八輕之大用也。",
    "X38n0695_002:0708a09": "佛即口放無量光明。",
    "X38n0695_002:0708a10": "如來欲說大法。故先放光表瑞。令在會聽眾。深生",
    "X38n0695_002:0708a11": "敬信。復顯此戒最勝。有揚輝破暗之功。具滅惡生",
    "X38n0695_002:0708a12": "善之能昔舍那以光告戒。今佛亦放光宣傳。菩薩",
    "X38n0695_002:0708a13": "聽受。即從佛口親生。是故名為真佛子也。",
    "X38n0695_002:0708a14": "是時百萬億大眾。諸菩薩。十八梵天。六欲天子。十六",
    "X38n0695_002:0708a15": "大國王。合掌至心。聽佛誦一切諸佛大乘戒。",
    "X38n0695_002:0708a16": "如來出興於世。俱是有緣機感。故人天凡聖雲集。",
    "X38n0695_002:0708a17": "名曰大眾。百萬億者。是舉其大數。而不出同生異",
    "X38n0695_002:0708a18": "生二眾。云何名同生異生。此有二義。一謂雜類。作",
    "X38n0695_002:0708a19": "諸異生。種種形。如下八部等。是也。菩薩得法性身。",
    "X38n0695_002:0708a20": "同人作一類菩薩形。故曰同也。二謂菩薩為同者。",
    "X38n0695_002:0708a21": "通諸階位故。餘類為異者。法界差別故也。十八梵",
    "X38n0695_002:0708a22": "天者。總名色界。分為四禪。初禪三天。二禪三天。三",
    "X38n0695_002:0708a23": "禪三天。四禪九天。共一十八天。梵者。淨也。謂其欲",
    "X38n0695_002:0708a24": "塵已淨。尚存色身。故名色界也。六欲天子者。謂彼",
    "X38n0695_002:0708b01": "諸天。具受微妙五塵欲樂。故名欲界。共有六天。第",
    "X38n0695_002:0708b02": "一四天王天。居須彌山半。二忉利天。居須彌山頂。",
    "X38n0695_002:0708b03": "此二名地居天。三燄摩天。乃至他化天。此四名空",
    "X38n0695_002:0708b04": "居天。俱如上釋。十六大國者。一央伽。二摩竭陀。三",
    "X38n0695_002:0708b05": "迦尸。四憍薩羅。五跋祗。六末羅。七支提。八跋沙。九",
    "X38n0695_002:0708b06": "尼樓。十槃闍羅。十一阿濕波。十二婆蹉。十三蘇羅。",
    "X38n0695_002:0708b07": "十四乾陀羅。十五劍浮沙。十六阿槃提。元五天竺",
    "X38n0695_002:0708b08": "境。共有七十餘國。今但舉其大者。以該諸餘小也。",
    "X38n0695_002:0708b09": "問。菩提樹下。何能雲集百萬億大眾。答。如華嚴經",
    "X38n0695_002:0708b10": "云。樹下宮殿樓閣。充徧十方。又以諸佛神力所加。",
    "X38n0695_002:0708b11": "一念之間。悉包法界。是以涅槃會上。娑羅雙樹間。",
    "X38n0695_002:0708b12": "於一針鋒上。坐無邊眾。豈可以凡情測。識心思議",
    "X38n0695_002:0708b13": "哉。合掌者。是身業恭也。手本二邊合而為一。是表",
    "X38n0695_002:0708b14": "身心恭敬也。至心者。乃心之誠極。是意業敬也。聽",
    "X38n0695_002:0708b15": "者。耳聽則心專。而言自寂。是口業敬也。如是三業",
    "X38n0695_002:0708b16": "肅清。則戒光自朗於心源矣。",
    "X38n0695_002:0708b17": "佛告諸菩薩言。我今半月半月。自誦諸佛法戒。汝等",
    "X38n0695_002:0708b18": "一切發心菩薩。乃至十發趣。十長養。十金剛。十地。諸",
    "X38n0695_002:0708b19": "菩薩亦誦。",
    "X38n0695_002:0708b20": "菩薩為人天之尊。是以告菩薩。則已該人天。況大",
    "X38n0695_002:0708b21": "士為當機之首。故特而告之也。半月半月者。謂上",
    "X38n0695_002:0708b22": "半月。下半月。乃黑白二月。即晦望二日也。言黑。是",
    "X38n0695_002:0708b23": "表惡業。欲其惡盡。而成斷德也。言白。是表善業。欲",
    "X38n0695_002:0708b24": "其善圓。而成智德也。此是諸佛常式。故今佛亦半",
    "X38n0695_002:0708c01": "月自誦。以法現前大眾。及未來受戒者之成規也。",
    "X38n0695_002:0708c02": "發心菩薩者。謂發大心之十信菩薩。信謂隨順常",
    "X38n0695_002:0708c03": "住信之不疑。為三賢之先步。十住之前階也。一信",
    "X38n0695_002:0708c04": "心。二念心。三精進心。四慧心。五定心。六不退心。七",
    "X38n0695_002:0708c05": "護法心。八迴向心。九戒心。十願心。瓔珞經云。從不",
    "X38n0695_002:0708c06": "識始凡夫地。值佛菩薩。於教法中。起一念信。便發",
    "X38n0695_002:0708c07": "菩提心。是人爾時住前。名想菩薩。乃至亦名名字",
    "X38n0695_002:0708c08": "菩薩。其人略行十心。所謂信心。乃願心也。十發趣",
    "X38n0695_002:0708c09": "者。謂此菩薩。從初十信發心。趣向佛果。故名發趣。",
    "X38n0695_002:0708c10": "即十住位。以信立之後。慧住於理。得位不退。故名",
    "X38n0695_002:0708c11": "為住。十長養者。謂此菩薩。從真入俗利生。長養聖",
    "X38n0695_002:0708c12": "胎。故名長養。即十行位。由前十住發真悟理。從此",
    "X38n0695_002:0708c13": "進趣。故名為行。十金剛者。即十迴向位。謂此菩薩。",
    "X38n0695_002:0708c14": "迴事向理。迴因向果。迴自功德。向於眾生。迴能修",
    "X38n0695_002:0708c15": "所修。向於法界。性如金剛。不可壞。故名金剛。此上",
    "X38n0695_002:0708c16": "住。行向。三十心。分為初中後。皆賢位菩薩也。十地",
    "X38n0695_002:0708c17": "者。地是荷負出生之義。謂此菩薩。住持佛智。荷負",
    "X38n0695_002:0708c18": "眾生。其猶大地。又地地出生無量法門。故名十地。",
    "X38n0695_002:0708c19": "即聖位菩薩也。餘如前出。及本經品上所明。諸菩",
    "X38n0695_002:0708c20": "薩者。指上從發心。及四十位大士。乃至等覺。妙覺。",
    "X38n0695_002:0708c21": "皆由是戒而生。此戒乃心地法門。人人本具。是以",
    "X38n0695_002:0708c22": "從凡至聖。皆當半月半月作布薩。故云亦誦。",
    "X38n0695_002:0708c23": "是故戒光從口出。有緣非無因故光。光非青黃赤白",
    "X38n0695_002:0708c24": "黑。非色非心。非有非無。非因果法。是諸佛之本源。行",
    "X38n0695_002:0709a01": "菩薩道之根本。是大眾諸佛子之根本。是故大眾諸",
    "X38n0695_002:0709a02": "佛子。應受持。應讀誦。應善學。",
    "X38n0695_002:0709a03": "是故者。承上佛口放無量光明而言也。今口出光",
    "X38n0695_002:0709a04": "是緣。緣必有因故光。乃特顯此戒體性。是本源心",
    "X38n0695_002:0709a05": "地。不墮妄境。故非青黃等色。不墮妄情。故非色心。",
    "X38n0695_002:0709a06": "不墮斷常二邊。故非有無。體自圓成。不墮權乘修",
    "X38n0695_002:0709a07": "證之法。故非因果。諸佛以此心地戒為本源。菩薩",
    "X38n0695_002:0709a08": "修行六度萬行。自利利他。亦以此心地戒為根本。",
    "X38n0695_002:0709a09": "一切眾生當來成佛。亦以此心地戒為根本。是故",
    "X38n0695_002:0709a10": "再三勸受持誦學。領納在心曰受。執之不忘曰持。",
    "X38n0695_002:0709a11": "口[言*奉]戒經曰讀誦。熟玩戒文。精徹其義。曰善學。",
    "X38n0695_002:0709a12": "佛子諦聽。若受佛戒者。國王王子。百官宰相。比丘比",
    "X38n0695_002:0709a13": "丘尼。十八梵天。六欲天子。庶民。黃門。婬男。婬女。奴婢。",
    "X38n0695_002:0709a14": "八部鬼神。金剛神。畜生。乃至變化人。但解法師語。盡",
    "X38n0695_002:0709a15": "受得戒。皆名第一清淨者。",
    "X38n0695_002:0709a16": "此正顯本源心地大戒。一切眾生本具。非染非淨。",
    "X38n0695_002:0709a17": "故不擇貴賤。人非人等。但能領會授戒法師言語。",
    "X38n0695_002:0709a18": "盡得受戒。由此心地戒。還從自心得。不同比丘。要",
    "X38n0695_002:0709a19": "具五緣。方得成就。倘一虧法。無作不成。復除十三",
    "X38n0695_002:0709a20": "難人。不得受戒。今此菩薩正戒。惟揀七遮。其餘皆",
    "X38n0695_002:0709a21": "名清淨法器。然比丘稟佛剃髮染衣。是世間住持",
    "X38n0695_002:0709a22": "三寶之一數。為世福田。人天軌範。苟其非器。戒體",
    "X38n0695_002:0709a23": "不發。故須揀擇。菩薩以成佛果為心。或在家出家。",
    "X38n0695_002:0709a24": "隱顯無定。故非住持。是以但能發菩提心。即得受",
    "X38n0695_002:0709b01": "戒也。國王。人主也。王子。青宮也。百官。眾臣也。宰相。",
    "X38n0695_002:0709b02": "百僚之長也。比丘。此云除饉男。比丘尼。此云除饉",
    "X38n0695_002:0709b03": "女。如來初成正覺。未有出家二眾。以預許二眾。皆",
    "X38n0695_002:0709b04": "得受此正戒。故也。庶民。百姓也。黃門。是閹人。即內",
    "X38n0695_002:0709b05": "宦也。黃者。中也。王使此人。守內宮之中門。以傋通",
    "X38n0695_002:0709b06": "使命。故云黃門。今無論內宦非內宦。但無男根者。",
    "X38n0695_002:0709b07": "皆是也。八部者。一諸天(上已言欲色二界天。今八部中。或言四天王下之三",
    "X38n0695_002:0709b08": "天。及餘天神也)。二龍眾。三藥叉(此云。勇健鬼也)。四乾闥娑(此云香陰。天帝",
    "X38n0695_002:0709b09": "樂神也)。五阿修羅(此云非天)。六迦樓羅(此云金翅鳥)。七緊那羅",
    "X38n0695_002:0709b10": "(此云疑神。天帝伎神也)。八摩睺羅伽(此云腹行。地龍也)。金剛神(手執金剛",
    "X38n0695_002:0709b11": "杵。摧邪魔。護正法者)。畜生(應云傍生。其形傍行。不能豎立。乃禽獸之總稱。非局人所畜者)。變",
    "X38n0695_002:0709b12": "化人者。或天龍鬼神。變自身為人形。而來受戒。如",
    "X38n0695_002:0709b13": "昔有龍化作人身。來受比丘戒。佛知不聽。今心地",
    "X38n0695_002:0709b14": "大戒。一切眾生皆得受之。是以如來秉舍那教。盡",
    "X38n0695_002:0709b15": "勸一切有情。悉令受戒。如百川入海。皆失本名。同",
    "X38n0695_002:0709b16": "一鹹味。是故一切眾生。共歸本源。無高下貴賤之",
    "X38n0695_002:0709b17": "分。無優劣愚智之異。同名一心地大戒之大士。瓔",
    "X38n0695_002:0709b18": "珞經云。始行菩薩。若信男信女。乃至奴婢。變化人。",
    "X38n0695_002:0709b19": "盡得戒。皆有心向故。初發心出家。欲紹菩薩位者。",
    "X38n0695_002:0709b20": "當先受正法戒。此戒是一切行功德藏根本。正向",
    "X38n0695_002:0709b21": "佛道果一切行本。是戒能除一切大惡。正法明鏡",
    "X38n0695_002:0709b22": "問曰。何不言無色界。及地獄眾生。答曰。無色無身。",
    "X38n0695_002:0709b23": "地獄苦具。二皆非器故也。",
    "X38n0695_002:0709b24": "佛說梵網經菩薩心地品下略疏卷二",
    "X38n0695_002:0709c01": "音義",
    "X38n0695_002:0709c02": "七天一四天王天。二忉利天。三夜摩天。四兜率",
    "X38n0695_002:0709c03": "天。五化樂天。六他化天。七初禪梵世天。",
    "X38n0695_002:0709c04": "譌音囮謬舛也俗作訛。非也。",
    "X38n0695_002:0709c05": "正受不受諸受。名為正受。即三昧之別稱也。",
    "X38n0695_002:0709c06": "五住煩惱三界見惑為一住。三界思惑分為三",
    "X38n0695_002:0709c07": "住。根本無明為一住。共成五住。由此五惑。能令眾",
    "X38n0695_002:0709c08": "生住著生死故也。一一切見住。二欲愛住。三色愛",
    "X38n0695_002:0709c09": "住四有愛住。五無明住。",
    "X38n0695_002:0709c10": "二種生死一分段生死。謂六道眾生。隨業感報。",
    "X38n0695_002:0709c11": "身之形段。有長有短。命之分限。有壽有夭也。二變",
    "X38n0695_002:0709c12": "易生死。謂聲聞。緣覺。菩薩。雖無分段生死。而有因",
    "X38n0695_002:0709c13": "移。果易之生死。如初位為因。後位為果。又後位為",
    "X38n0695_002:0709c14": "因。後後位為果。故名變易也。",
    "X38n0695_002:0709c15": "那由他此云萬億。",
    "X38n0695_002:0709c16": "真如真如者。真謂真實。顯非虗妄。如謂如常。表",
    "X38n0695_002:0709c17": "無變易謂此真實。於一切位。常如其性故。又真者",
    "X38n0695_002:0709c18": "體非偽妄。如者性無改異。論云。心真如者。即是一",
    "X38n0695_002:0709c19": "法界大總相法門體。所謂心性不生不滅。乃至竟",
    "X38n0695_002:0709c20": "無變壞。唯是一心。故名真如。",
    "X38n0695_002:0709c21": "阿賴耶此云藏識。能含藏善惡諸種子故。即第",
    "X38n0695_002:0709c22": "八識也。",
    "X38n0695_002:0709c23": "剏音創。初造法剏業也。俗作創非。",
    "X38n0695_002:0709c24": "四天王下三天須彌山下三層級。有三天。一堅",
    "X38n0695_002:0710a01": "手天。二持鬘天。三恒驕天。",
    "X38n0695_002:0710a02": "娑羅雙樹娑羅此云堅固。冬夏不改。故云堅固。",
    "X38n0695_002:0710a03": "八樹共為四雙。東西二雙。南北二雙。佛於八樹間",
    "X38n0695_002:0710a04": "寶牀上。示大涅槃也。",
    "X38n0695_002:0710a05": "五緣成就謂人。僧。界。法。衣。鉢。又云。一能受之人。",
    "X38n0695_002:0710a06": "是人道。諸根具足。非破重戒。具出家相。先受沙彌",
    "X38n0695_002:0710a07": "戒。後方與受具。二結界成就。白四羯磨。僧數滿足。",
    "X38n0695_002:0710a08": "無別眾過。衣鉢具足。三自稱名。誠心乞戒。及稱和",
    "X38n0695_002:0710a09": "尚名。四心境相應。五事成究竟。始從請師。終於受",
    "X38n0695_002:0710a10": "竟。前後無違。",
    "X38n0695_002:0710a11": "青宮太子宮也。神異記云。東方東明山。有宮。青",
    "X38n0695_002:0710a12": "石為墻。門有銀榜。以青石彫鏤。曰。天地長男之宮。",
    "X38n0695_002:0710a13": "又曰東方屬震。震為長子也。昔晉王為王太子。帝",
    "X38n0695_002:0710a14": "曰。吾兒方位東宮。以宮事相委也。",
    "X38n0695_002:0710a15": "支那或云至那。又云指難。義譯為文物國。謂此",
    "X38n0695_002:0710a16": "方衣冠文物之地。又譯為邊地。謂此方在贍部州",
    "X38n0695_002:0710a17": "之東邊。西域記云。摩訶至那。此云大唐國。又名震",
    "X38n0695_002:0710a18": "旦。謂東方屬震。是日出之方。樓炭經云。葱河以東。",
    "X38n0695_002:0710a19": "名為震旦。由日初出先曜於東隅故也。",
    "X38n0695_002:0710a20": "央亦作鴦。央伽摩竭二國。皆瓶沙王所統。迦尸",
    "X38n0695_002:0710a21": "憍薩羅二國。皆波斯匿王所統。央誤作史。"
}