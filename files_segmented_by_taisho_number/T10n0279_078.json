{
    "T10n0279_078:0428b02": "大方廣佛華嚴經卷第七十八",
    "T10n0279_078:0428b04": "于闐國三藏實叉難陀奉　制譯",
    "T10n0279_078:0428b05": "之十九入法界品第三十九之十九",
    "T10n0279_078:0428b06": "爾時，善財童子合掌恭敬，重白彌勒菩薩摩",
    "T10n0279_078:0428b07": "訶薩言：「大聖！我已先發阿耨多羅三藐三菩",
    "T10n0279_078:0428b08": "提心，而我未知菩薩云何學菩薩行？云何修",
    "T10n0279_078:0428b09": "菩薩道？「大聖！一切如來授尊者記，一生當得",
    "T10n0279_078:0428b10": "阿耨多羅三藐三菩提；若一生當得無上菩",
    "T10n0279_078:0428b11": "提，則已超越一切菩薩所住處，則已出過一",
    "T10n0279_078:0428b12": "切菩薩離生位，則已圓滿一切波羅蜜，則已",
    "T10n0279_078:0428b13": "深入一切諸忍門，則已具足一切菩薩地，則",
    "T10n0279_078:0428b14": "已遊戲一切解脫門，則已成就一切三昧法，",
    "T10n0279_078:0428b15": "則已通達一切菩薩行，則已證得一切陀羅",
    "T10n0279_078:0428b16": "尼辯才，則已於一切菩薩自在中而得自在，",
    "T10n0279_078:0428b17": "則已積集一切菩薩助道法，則已遊戲智慧",
    "T10n0279_078:0428b18": "方便，則已出生大神通智，則已成就一切學",
    "T10n0279_078:0428b19": "處，則已圓滿一切妙行，則已滿足一切大願，",
    "T10n0279_078:0428b20": "則已領受一切佛所記，則已了知一切諸乘",
    "T10n0279_078:0428b21": "門，則已堪受一切如來所護念，則已能攝一",
    "T10n0279_078:0428b22": "切佛菩提，則已能持一切佛法藏，則已能持",
    "T10n0279_078:0428b23": "一切諸佛菩薩祕密藏，則已能於一切菩薩",
    "T10n0279_078:0428b24": "眾中為上首，則已能為破煩惱魔軍大勇將，",
    "T10n0279_078:0428b25": "則已能作出生死曠野大導師，則已能作治",
    "T10n0279_078:0428b26": "諸惑重病大醫王，則已能於一切眾生中為",
    "T10n0279_078:0428b27": "最勝，則已能於一切世主中得自在，則已能",
    "T10n0279_078:0428b28": "於一切聖人中最第一，則已能於一切聲聞、",
    "T10n0279_078:0428b29": "獨覺中最增上，則已能於生死海中為船師，",
    "T10n0279_078:0428c01": "則已能布調伏一切眾生網，則已能觀一切",
    "T10n0279_078:0428c02": "眾生根，則已能攝一切眾生界，則已能守",
    "T10n0279_078:0428c03": "護一切菩薩眾，則已能談議一切菩薩事，則",
    "T10n0279_078:0428c04": "已能往詣一切如來所，則已能住止一切如",
    "T10n0279_078:0428c05": "來會，則已能現身一切眾生前，則已能於",
    "T10n0279_078:0428c06": "一切世法無所染，則已能超越一切魔境界，",
    "T10n0279_078:0428c07": "則已能安住一切佛境界，則已能到一切菩",
    "T10n0279_078:0428c08": "薩無礙境，則已能精勤供養一切佛，則已與",
    "T10n0279_078:0428c09": "一切諸佛法同體性，已繫妙法繒，已受佛灌",
    "T10n0279_078:0428c10": "頂，已住一切智，已能普生一切佛法，已能",
    "T10n0279_078:0428c11": "速踐一切智位。「大聖！菩薩云何學菩薩行？云",
    "T10n0279_078:0428c12": "何修菩薩道？隨所修學，疾得具足一切佛法，",
    "T10n0279_078:0428c13": "悉能度脫所念眾生，普能成滿所發大願，普",
    "T10n0279_078:0428c14": "能究竟所起諸行，普能安慰一切天人，不負",
    "T10n0279_078:0428c15": "自身，不斷三寶，不虛一切佛菩薩種，能持",
    "T10n0279_078:0428c16": "一切諸佛法眼。如是等事，願皆為說！」",
    "T10n0279_078:0428c17": "爾時，彌勒菩薩摩訶薩觀察一切道場眾會，",
    "T10n0279_078:0428c18": "指示善財而作是言：「諸仁者！汝等見此長者",
    "T10n0279_078:0428c19": "子，今於我所問菩薩行諸功德不？諸仁者！此",
    "T10n0279_078:0428c20": "長者子，勇猛精進，志願無雜，深心堅固，恒不",
    "T10n0279_078:0428c21": "退轉；具勝希望，如救頭然，無有厭足；樂善",
    "T10n0279_078:0428c22": "知識，親近供養，處處尋求，承事請法。諸仁者！",
    "T10n0279_078:0428c23": "此長者子，曩於福城受文殊教，展轉南行求",
    "T10n0279_078:0428c24": "善知識，經由一百一十善知識已，然後而來",
    "T10n0279_078:0428c25": "至於我所，未曾暫起一念疲懈。「諸仁者！此",
    "T10n0279_078:0428c26": "長者子甚為難有，趣向大乘，乘於大慧，發大",
    "T10n0279_078:0428c27": "勇猛，擐大悲甲，以大慈心救護眾生，起大",
    "T10n0279_078:0428c28": "精進波羅蜜行，作大商主護諸眾生，為大法",
    "T10n0279_078:0428c29": "船度諸有海，住於大道，集大法寶，修諸廣",
    "T10n0279_078:0429a01": "大助道之法；如是之人，難可得聞，難可得見，",
    "T10n0279_078:0429a02": "難得親近、同居、共行。何以故？此長者子發心",
    "T10n0279_078:0429a03": "救護一切眾生，令一切眾生，解脫諸苦，超諸",
    "T10n0279_078:0429a04": "惡趣，離諸險難，破無明闇，出生死野，息諸趣",
    "T10n0279_078:0429a05": "輪，度魔境界，不著世法，出欲淤泥，斷貪鞅，解",
    "T10n0279_078:0429a06": "見縛，壞想宅，絕迷道，摧慢幢，拔惑箭，撤睡",
    "T10n0279_078:0429a07": "蓋，裂愛網，滅無明，度有流，離諂幻，淨心垢，斷",
    "T10n0279_078:0429a08": "癡惑，出生死。「諸仁者！此長者子，為被四流",
    "T10n0279_078:0429a09": "漂泊者，造大法船；為被見泥沒溺者，立大法",
    "T10n0279_078:0429a10": "橋；為被癡暗昏迷者，然大智燈；為行生死曠",
    "T10n0279_078:0429a11": "野者，開示聖道；為嬰煩惱重病者，調和法藥；",
    "T10n0279_078:0429a12": "為遭生、老、死苦者，飲以甘露，令其安隱；為入",
    "T10n0279_078:0429a13": "貪、恚、癡火者，沃以定水，使得清涼；多憂惱者，",
    "T10n0279_078:0429a14": "慰諭使安；繫有獄者，曉誨令出；入見網者，開",
    "T10n0279_078:0429a15": "以智劍；住界城者，示諸脫門；在險難者，導安",
    "T10n0279_078:0429a16": "隱處；懼結賊者，與無畏法；墮惡趣者，授慈悲",
    "T10n0279_078:0429a17": "手；拘害蘊者，示涅槃城；界蛇所纏，解以聖道；",
    "T10n0279_078:0429a18": "著於六處空聚落者，以智慧光引之令出；住",
    "T10n0279_078:0429a19": "邪濟者，令入正濟；近惡友者，示其善友；樂凡",
    "T10n0279_078:0429a20": "法者，誨以聖法；著生死者，令其趣入一切智",
    "T10n0279_078:0429a21": "城。「諸仁者！此長者子，恒以此行救護眾生，",
    "T10n0279_078:0429a22": "發菩提心未甞休息，求大乘道曾無懈倦，飲",
    "T10n0279_078:0429a23": "諸法水不生厭足，恒勤積集助道之行，常",
    "T10n0279_078:0429a24": "樂清淨一切法門，修菩薩行不捨精進，成滿",
    "T10n0279_078:0429a25": "諸願善行方便，見善知識情無厭足，事善知",
    "T10n0279_078:0429a26": "識身不疲懈，聞善知識所有教誨常樂順行",
    "T10n0279_078:0429a27": "未曾違逆。「諸仁者！若有眾生能發阿耨多",
    "T10n0279_078:0429a28": "羅三藐三菩提心，是為希有；若發心已，又",
    "T10n0279_078:0429a29": "能如是精進方便集諸佛法，倍為希有；又",
    "T10n0279_078:0429b01": "能如是求菩薩道，又能如是淨菩薩行，又能",
    "T10n0279_078:0429b02": "如是事善知識，又能如是如救頭然，又能如",
    "T10n0279_078:0429b03": "是順知識教，又能如是堅固修行，又能如是",
    "T10n0279_078:0429b04": "集菩提分，又能如是不求一切名聞利養，又",
    "T10n0279_078:0429b05": "能如是不捨菩薩純一之心，又能如是不樂",
    "T10n0279_078:0429b06": "家宅、不著欲樂、不戀父母親戚知識，但樂",
    "T10n0279_078:0429b07": "追求菩薩伴侶，又能如是不顧身命，唯願勤",
    "T10n0279_078:0429b08": "修一切智道，應知展轉倍更難得。「諸仁者！餘",
    "T10n0279_078:0429b09": "諸菩薩經於無量百千萬億那由他劫，乃能",
    "T10n0279_078:0429b10": "滿足菩薩願行，乃能親近諸佛菩提；此長者",
    "T10n0279_078:0429b11": "子，於一生內，則能淨佛剎，則能化眾生，則能",
    "T10n0279_078:0429b12": "以智慧深入法界，則能成就諸波羅蜜，則能",
    "T10n0279_078:0429b13": "增廣一切諸行，則能圓滿一切大願，則能超",
    "T10n0279_078:0429b14": "出一切魔業，則能承事一切善友，則能清淨",
    "T10n0279_078:0429b15": "諸菩薩道，則能具足普賢諸行。」爾時，彌勒菩",
    "T10n0279_078:0429b16": "薩摩訶薩如是稱歎善財童子種種功德，令",
    "T10n0279_078:0429b17": "無量百千眾生發菩提心已，告善財言：「善",
    "T10n0279_078:0429b18": "哉善哉！善男子！汝為饒益一切世間，汝為",
    "T10n0279_078:0429b19": "救護一切眾生，汝為勤求一切佛法故，發阿",
    "T10n0279_078:0429b20": "耨多羅三藐三菩提心。「善男子！汝獲善利，汝",
    "T10n0279_078:0429b21": "善得人身，汝善住壽命，汝善值如來出現，汝",
    "T10n0279_078:0429b22": "善見文殊師利大善知識。汝身是善器，為諸",
    "T10n0279_078:0429b23": "善根之所潤澤。汝為白法之所資持，所有解",
    "T10n0279_078:0429b24": "欲悉已清淨，已為諸佛共所護念，已為善",
    "T10n0279_078:0429b25": "友共所攝受。何以故？「善男子！菩提心者，猶如",
    "T10n0279_078:0429b26": "種子，能生一切諸佛法故；菩提心者，猶如良",
    "T10n0279_078:0429b27": "田，能長眾生白淨法故；菩提心者，猶如大地，",
    "T10n0279_078:0429b28": "能持一切諸世間故；菩提心者，猶如淨水，能",
    "T10n0279_078:0429b29": "洗一切煩惱垢故；菩提心者，猶如大風，普於",
    "T10n0279_078:0429c01": "世間無所礙故；菩提心者，猶如盛火，能燒一",
    "T10n0279_078:0429c02": "切諸見薪故；菩提心者，猶如淨日，普照一",
    "T10n0279_078:0429c03": "切諸世間故；菩提心者，猶如盛月，諸白淨法",
    "T10n0279_078:0429c04": "悉圓滿故；菩提心者，猶如明燈，能放種種法",
    "T10n0279_078:0429c05": "光明故；菩提心者，猶如淨目，普見一切安危",
    "T10n0279_078:0429c06": "處故；菩提心者，猶如大道，普令得入大智城",
    "T10n0279_078:0429c07": "故；菩提心者，猶如正濟，令其得離諸邪法故；",
    "T10n0279_078:0429c08": "菩提心者，猶如大車，普能運載諸菩薩故；菩",
    "T10n0279_078:0429c09": "提心者，猶如門戶，開示一切菩薩行故；菩提",
    "T10n0279_078:0429c10": "心者，猶如宮殿，安住修習三昧法故；菩提心",
    "T10n0279_078:0429c11": "者，猶如園苑，於中遊戲受法樂故；菩提心者，",
    "T10n0279_078:0429c12": "猶如舍宅，安隱一切諸眾生故；菩提心者，則",
    "T10n0279_078:0429c13": "為所歸，利益一切諸世間故；菩提心者，則為",
    "T10n0279_078:0429c14": "所依，諸菩薩行所依處故；菩提心者，猶如慈",
    "T10n0279_078:0429c15": "父，訓導一切諸菩薩故；菩提心者，猶如慈母，",
    "T10n0279_078:0429c16": "生長一切諸菩薩故；菩提心者，猶如乳母，養",
    "T10n0279_078:0429c17": "育一切諸菩薩故；菩提心者，猶如善友，成益",
    "T10n0279_078:0429c18": "一切諸菩薩故；菩提心者，猶如君主，勝出一",
    "T10n0279_078:0429c19": "切二乘人故；菩提心者，猶如帝王，一切願中",
    "T10n0279_078:0429c20": "得自在故；菩提心者，猶如大海，一切功德悉",
    "T10n0279_078:0429c21": "入中故；菩提心者，如須彌山，於諸眾生心平",
    "T10n0279_078:0429c22": "等故；菩提心者，如鐵圍山，攝持一切諸世間",
    "T10n0279_078:0429c23": "故；菩提心者，猶如雪山，長養一切智慧藥故；",
    "T10n0279_078:0429c24": "菩提心者，猶如香山，出生一切功德香故；菩",
    "T10n0279_078:0429c25": "提心者，猶如虛空，諸妙功德廣無邊故；菩提",
    "T10n0279_078:0429c26": "心者，猶如蓮華，不染一切世間法故；菩提心",
    "T10n0279_078:0429c27": "者，如調慧象，其心善順不獷戾故；菩提心者，",
    "T10n0279_078:0429c28": "如良善馬，遠離一切諸惡性故；菩提心者，如",
    "T10n0279_078:0429c29": "調御師，守護大乘一切法故；菩提心者，猶如",
    "T10n0279_078:0430a01": "良藥，能治一切煩惱病故；菩提心者，猶如坑",
    "T10n0279_078:0430a02": "穽，陷沒一切諸惡法故；菩提心者，猶如金剛，",
    "T10n0279_078:0430a03": "悉能穿徹一切法故；菩提心者，猶如香篋，能",
    "T10n0279_078:0430a04": "貯一切功德香故；菩提心者，猶如妙華，一切",
    "T10n0279_078:0430a05": "世間所樂見故；菩提心者，如白栴檀，除眾欲",
    "T10n0279_078:0430a06": "熱使清涼故；菩提心者，如黑沈香，能熏法界",
    "T10n0279_078:0430a07": "悉周遍故；菩提心者，如善見藥王，能破一切",
    "T10n0279_078:0430a08": "煩惱病故；菩提心者，如毘笈摩藥，能拔一切",
    "T10n0279_078:0430a09": "諸惑箭故；菩提心者，猶如帝釋，一切主中最",
    "T10n0279_078:0430a10": "為尊故；菩提心者，如毘沙門，能斷一切貧窮",
    "T10n0279_078:0430a11": "苦故；菩提心者，如功德天，一切功德所莊嚴",
    "T10n0279_078:0430a12": "故；菩提心者，如莊嚴具，莊嚴一切諸菩薩故；",
    "T10n0279_078:0430a13": "菩提心者，如劫燒火，能燒一切諸有為故；菩",
    "T10n0279_078:0430a14": "提心者，如無生根藥，長養一切諸佛法故；菩",
    "T10n0279_078:0430a15": "提心者，猶如龍珠，能消一切煩惱毒故；菩提",
    "T10n0279_078:0430a16": "心者，如水清珠，能清一切煩惱濁故；菩提心",
    "T10n0279_078:0430a17": "者，如如意珠，周給一切諸貧乏故；菩提心者，",
    "T10n0279_078:0430a18": "如功德瓶，滿足一切眾生心故；菩提心者，如",
    "T10n0279_078:0430a19": "如意樹，能雨一切莊嚴具故；菩提心者，如鵝",
    "T10n0279_078:0430a20": "羽衣，不受一切生死垢故；菩提心者，如白㲲",
    "T10n0279_078:0430a21": "線，從本已來性清淨故；菩提心者，如快利犁，",
    "T10n0279_078:0430a22": "能治一切眾生田故；菩提心者，如那羅延，能",
    "T10n0279_078:0430a23": "摧一切我見敵故；菩提心者，猶如快箭，能破",
    "T10n0279_078:0430a24": "一切諸苦的故；菩提心者，猶如利矛，能穿",
    "T10n0279_078:0430a25": "一切煩惱甲故；菩提心者，猶如堅甲，能護一",
    "T10n0279_078:0430a26": "切如理心故；菩提心者，猶如利刀，能斬一切",
    "T10n0279_078:0430a27": "煩惱首故；菩提心者，猶如利劍，能斷一切憍",
    "T10n0279_078:0430a28": "慢鎧故；菩提心者，如勇將幢，能伏一切諸魔",
    "T10n0279_078:0430a29": "軍故；菩提心者，猶如利鋸，能截一切無明樹",
    "T10n0279_078:0430b01": "故；菩提心者，猶如利斧，能伐一切諸苦樹故；",
    "T10n0279_078:0430b02": "菩提心者，猶如兵仗，能防一切諸苦難故；菩",
    "T10n0279_078:0430b03": "提心者，猶如善手，防護一切諸度身故；菩提",
    "T10n0279_078:0430b04": "心者，猶如好足，安立一切諸功德故；菩提心",
    "T10n0279_078:0430b05": "者，猶如眼藥，滅除一切無明翳故；菩提心者，",
    "T10n0279_078:0430b06": "猶如鉗鑷，能拔一切身見刺故；菩提心者，猶",
    "T10n0279_078:0430b07": "如臥具，息除生死諸勞苦故；菩提心者，如善",
    "T10n0279_078:0430b08": "知識，能解一切生死縛故；菩提心者，如好珍",
    "T10n0279_078:0430b09": "財，能除一切貧窮事故；菩提心者，如大導師，",
    "T10n0279_078:0430b10": "善知菩薩出要道故；菩提心者，猶如伏藏，出",
    "T10n0279_078:0430b11": "功德財無匱乏故；菩提心者，猶如涌泉，生智",
    "T10n0279_078:0430b12": "慧水無窮盡故；菩提心者，猶如明鏡，普現一",
    "T10n0279_078:0430b13": "切法門像故；菩提心者，猶如蓮華，不染一切",
    "T10n0279_078:0430b14": "諸罪垢故；菩提心者，猶如大河，流引一切",
    "T10n0279_078:0430b15": "度攝法故；菩提心者，如大龍王，能雨一切妙",
    "T10n0279_078:0430b16": "法雨故；菩提心者，猶如命根，任持菩薩大",
    "T10n0279_078:0430b17": "悲身故；菩提心者，猶如甘露，能令安住不死",
    "T10n0279_078:0430b18": "界故；菩提心者，猶如大網，普攝一切諸眾生",
    "T10n0279_078:0430b19": "故；菩提心者，猶如羂索，攝取一切所應化故；",
    "T10n0279_078:0430b20": "菩提心者，猶如鉤餌，出有淵中所居者故；菩",
    "T10n0279_078:0430b21": "提心者，如阿伽陀藥，能令無病永安隱故；菩",
    "T10n0279_078:0430b22": "提心者，如除毒藥，悉能消歇貪愛毒故；菩",
    "T10n0279_078:0430b23": "提心者，如善持呪，能除一切顛倒毒故；菩提",
    "T10n0279_078:0430b24": "心者，猶如疾風，能卷一切諸障霧故；菩提心",
    "T10n0279_078:0430b25": "者，如大寶洲，出生一切覺分寶故；菩提心者，",
    "T10n0279_078:0430b26": "如好種性，出生一切白淨法故；菩提心者，猶",
    "T10n0279_078:0430b27": "如住宅，諸功德法所依處故；菩提心者，猶如",
    "T10n0279_078:0430b28": "市肆，菩薩商人貿易處故；菩提心者，如鍊",
    "T10n0279_078:0430b29": "金藥，能治一切煩惱垢故；菩提心者，猶如好",
    "T10n0279_078:0430c01": "蜜，圓滿一切功德味故；菩提心者，猶如正道，",
    "T10n0279_078:0430c02": "令諸菩薩入智城故；菩提心者，猶如好器，能",
    "T10n0279_078:0430c03": "持一切白淨法故；菩提心者，猶如時雨，能滅",
    "T10n0279_078:0430c04": "一切煩惱塵故；菩提心者，則為住處，一切菩",
    "T10n0279_078:0430c05": "薩所住處故；菩提心者，則為壽行，不取聲聞",
    "T10n0279_078:0430c06": "解脫果故；菩提心者，如淨瑠璃，自性明潔無",
    "T10n0279_078:0430c07": "諸垢故；菩提心者，如帝青寶，出過世間二乘",
    "T10n0279_078:0430c08": "智故；菩提心者，如更漏鼓，覺諸眾生煩惱睡",
    "T10n0279_078:0430c09": "故；菩提心者，如清淨水，性本澄潔無垢濁故；",
    "T10n0279_078:0430c10": "菩提心者，如閻浮金，映奪一切有為善故；菩",
    "T10n0279_078:0430c11": "提心者，如大山王，超出一切諸世間故；菩提",
    "T10n0279_078:0430c12": "心者，則為所歸，不拒一切諸來者故；菩提心",
    "T10n0279_078:0430c13": "者，則為義利，能除一切衰惱事故；菩提心者，",
    "T10n0279_078:0430c14": "則為妙寶，能令一切心歡喜故；菩提心者，如",
    "T10n0279_078:0430c15": "大施會，充滿一切眾生心故；菩提心者，則為",
    "T10n0279_078:0430c16": "尊勝，諸眾生心無與等故；菩提心者，猶如伏",
    "T10n0279_078:0430c17": "藏，能攝一切諸佛法故；菩提心者，如因陀羅",
    "T10n0279_078:0430c18": "網，能伏煩惱阿脩羅故；菩提心者，如婆樓那",
    "T10n0279_078:0430c19": "風，能動一切所應化故；菩提心者，如因陀羅",
    "T10n0279_078:0430c20": "火，能燒一切諸惑習故；菩提心者，如佛支提，",
    "T10n0279_078:0430c21": "一切世間應供養故。「善男子！菩提心者，成",
    "T10n0279_078:0430c22": "就如是無量功德；舉要言之，應知悉與一切",
    "T10n0279_078:0430c23": "佛法諸功德等。何以故？因菩提心出生一",
    "T10n0279_078:0430c24": "切諸菩薩行，三世如來從菩提心而出生故。",
    "T10n0279_078:0430c25": "是故，善男子！若有發阿耨多羅三藐三菩提",
    "T10n0279_078:0430c26": "心者，則已出生無量功德，普能攝取一切智",
    "T10n0279_078:0430c27": "道。「善男子！譬如有人，得無畏藥，離五恐怖。何",
    "T10n0279_078:0430c28": "等為五？所謂：火不能燒，毒不能中，刀不能傷，",
    "T10n0279_078:0430c29": "水不能漂，煙不能熏。菩薩摩訶薩亦復如是，",
    "T10n0279_078:0431a01": "得一切智菩提心藥，貪火不燒，瞋毒不中，惑",
    "T10n0279_078:0431a02": "刀不傷，有流不漂，諸覺觀煙不能熏害。「善男",
    "T10n0279_078:0431a03": "子！譬如有人，得解脫藥，終無橫難。菩薩摩訶",
    "T10n0279_078:0431a04": "薩亦復如是，得菩提心解脫智藥，永離一切",
    "T10n0279_078:0431a05": "生死橫難。「善男子！譬如有人，持摩訶應伽藥，",
    "T10n0279_078:0431a06": "毒蛇聞氣，即皆遠去。菩薩摩訶薩亦復如是，",
    "T10n0279_078:0431a07": "持菩提心大應伽藥，一切煩惱諸惡毒蛇，聞",
    "T10n0279_078:0431a08": "其氣者，悉皆散滅。「善男子！譬如有人，持無",
    "T10n0279_078:0431a09": "勝藥，一切怨敵無能勝者。菩薩摩訶薩亦復",
    "T10n0279_078:0431a10": "如是，持菩提心無能勝藥，悉能降伏一切魔",
    "T10n0279_078:0431a11": "軍。「善男子！譬如有人，持毘笈摩藥，能令毒箭",
    "T10n0279_078:0431a12": "自然墮落。菩薩摩訶薩亦復如是，持菩提心",
    "T10n0279_078:0431a13": "毘笈摩藥，令貪、恚、癡、諸邪見箭自然墮落。「善",
    "T10n0279_078:0431a14": "男子！譬如有人，持善見藥，能除一切所有",
    "T10n0279_078:0431a15": "諸病。菩薩摩訶薩亦復如是，持菩提心善見",
    "T10n0279_078:0431a16": "藥王，悉除一切諸煩惱病。「善男子！如有藥",
    "T10n0279_078:0431a17": "樹，名：珊陀那，有取其皮以塗瘡者，瘡即除愈；",
    "T10n0279_078:0431a18": "然其樹皮，隨取隨生，終不可盡。菩薩摩訶薩",
    "T10n0279_078:0431a19": "從菩提心生一切智樹亦復如是，若有得見",
    "T10n0279_078:0431a20": "而生信者，煩惱業瘡悉得消滅，一切智樹初",
    "T10n0279_078:0431a21": "無所損。「善男子！如有藥樹，名：無生根，以其力",
    "T10n0279_078:0431a22": "故，增長一切閻浮提樹。菩薩摩訶薩菩提心",
    "T10n0279_078:0431a23": "樹亦復如是，以其力故，增長一切學與無學",
    "T10n0279_078:0431a24": "及諸菩薩所有善法「善男子！譬如有藥，名：阿",
    "T10n0279_078:0431a25": "藍婆，若用塗身，身之與心咸有堪能。菩薩",
    "T10n0279_078:0431a26": "摩訶薩得菩提心阿藍婆藥亦復如是，令",
    "T10n0279_078:0431a27": "其身心增長善法。「善男子！譬如有人，得念力",
    "T10n0279_078:0431a28": "藥，凡所聞事憶持不忘。菩薩摩訶薩得菩提",
    "T10n0279_078:0431a29": "心念力妙藥，悉能聞持一切佛法皆無忘失。",
    "T10n0279_078:0431b01": "「善男子！譬如有藥，名：大蓮華，其有服者住壽",
    "T10n0279_078:0431b02": "一劫。菩薩摩訶薩服菩提心大蓮華藥亦復",
    "T10n0279_078:0431b03": "如是，於無數劫，壽命自在。「善男子！譬如有人，",
    "T10n0279_078:0431b04": "執翳形藥，人與非人悉不能見。菩薩摩訶薩",
    "T10n0279_078:0431b05": "執菩提心翳形妙藥，一切諸魔不能得見。「善",
    "T10n0279_078:0431b06": "男子！如海有珠，名：普集眾寶，此珠若在，假",
    "T10n0279_078:0431b07": "使劫火焚燒世間，能令此海減於一滴，無有",
    "T10n0279_078:0431b08": "是處。菩薩摩訶薩菩提心珠亦復如是，住",
    "T10n0279_078:0431b09": "於菩薩大願海中，若常憶持不令退失，能壞",
    "T10n0279_078:0431b10": "菩薩一善根者，終無是處；若退其心，一切善",
    "T10n0279_078:0431b11": "法即皆散滅。「善男子！如有摩尼，名：大光明，有",
    "T10n0279_078:0431b12": "以此珠瓔珞身者，映蔽一切寶莊嚴具，所有",
    "T10n0279_078:0431b13": "光明悉皆不現。菩薩摩訶薩菩提心寶亦復",
    "T10n0279_078:0431b14": "如是，瓔珞其身，映蔽一切二乘心寶，諸莊",
    "T10n0279_078:0431b15": "嚴具悉無光彩。「善男子！如水清珠，能清濁",
    "T10n0279_078:0431b16": "水。菩薩摩訶薩菩提心珠亦復如是，能清一",
    "T10n0279_078:0431b17": "切煩惱垢濁。「善男子！譬如有人，得住水寶，繫",
    "T10n0279_078:0431b18": "其身上，入大海中，不為水害。菩薩摩訶薩亦",
    "T10n0279_078:0431b19": "復如是，得菩提心住水妙寶，入於一切生死",
    "T10n0279_078:0431b20": "海中，終不沈沒。「善男子！譬如有人，得龍寶珠，",
    "T10n0279_078:0431b21": "持入龍宮，一切龍蛇不能為害。菩薩摩訶薩",
    "T10n0279_078:0431b22": "亦復如是，得菩提心大龍寶珠，入欲界中，煩",
    "T10n0279_078:0431b23": "惱龍蛇不能為害。「善男子！譬如帝釋，著摩尼",
    "T10n0279_078:0431b24": "冠，映蔽一切諸餘天眾。菩薩摩訶薩亦復如",
    "T10n0279_078:0431b25": "是，著菩提心大願寶冠，超過一切三界眾生。",
    "T10n0279_078:0431b26": "「善男子！譬如有人，得如意珠，除滅一切貧窮",
    "T10n0279_078:0431b27": "之苦。菩薩摩訶薩亦復如是，得菩提心如意",
    "T10n0279_078:0431b28": "寶珠，遠離一切邪命怖畏。「善男子！譬如有",
    "T10n0279_078:0431b29": "人，得日精珠，持向日光而生於火。菩薩摩訶",
    "T10n0279_078:0431c01": "薩亦復如是，得菩提心智日寶珠，持向智光",
    "T10n0279_078:0431c02": "而生智火。「善男子！譬如有人，得月精珠，持向",
    "T10n0279_078:0431c03": "月光而生於水。菩薩摩訶薩亦復如是，得菩",
    "T10n0279_078:0431c04": "提心月精寶珠，持此心珠，鑒迴向光，而生一",
    "T10n0279_078:0431c05": "切善根願水。「善男子！譬如龍王，首戴如意摩",
    "T10n0279_078:0431c06": "尼寶冠，遠離一切怨敵怖畏。菩薩摩訶薩亦",
    "T10n0279_078:0431c07": "復如是，著菩提心大悲寶冠，遠離一切惡道",
    "T10n0279_078:0431c08": "諸難。「善男子！如有寶珠，名：一切世間莊嚴藏，",
    "T10n0279_078:0431c09": "若有得者，令其所欲悉得充滿，而此寶珠無",
    "T10n0279_078:0431c10": "所損減。菩提心寶亦復如是，若有得者，令",
    "T10n0279_078:0431c11": "其所願悉得滿足，而菩提心無有損減。「善男",
    "T10n0279_078:0431c12": "子！如轉輪王，有摩尼寶，置於宮中，放大光",
    "T10n0279_078:0431c13": "明，破一切暗。菩薩摩訶薩亦復如是，以菩提",
    "T10n0279_078:0431c14": "心大摩尼寶，住於欲界，放大智光，悉破諸",
    "T10n0279_078:0431c15": "趣無明黑暗。「善男子！譬如帝青大摩尼寶，若",
    "T10n0279_078:0431c16": "有為此光明所觸，即同其色。菩薩摩訶薩菩",
    "T10n0279_078:0431c17": "提心寶亦復如是，觀察諸法迴向善根，靡不",
    "T10n0279_078:0431c18": "即同菩提心色。「善男子！如瑠璃寶，於百千歲",
    "T10n0279_078:0431c19": "處不淨中，不為臭穢之所染著，性本淨故。菩",
    "T10n0279_078:0431c20": "薩摩訶薩菩提心寶亦復如是，於百千劫住",
    "T10n0279_078:0431c21": "欲界中，不為欲界過患所染，猶如法界性清",
    "T10n0279_078:0431c22": "淨故。「善男子！譬如有寶，名：淨光明，悉能映",
    "T10n0279_078:0431c23": "蔽一切寶色。菩薩摩訶薩菩提心寶亦復如",
    "T10n0279_078:0431c24": "是，悉能映蔽一切凡夫二乘功德。「善男子！譬",
    "T10n0279_078:0431c25": "如有寶，名為：火焰，悉能除滅一切暗冥。菩薩",
    "T10n0279_078:0431c26": "摩訶薩菩提心寶亦復如是，能滅一切無知",
    "T10n0279_078:0431c27": "暗冥。「善男子！譬如海中有無價寶，商人採",
    "T10n0279_078:0431c28": "得，船載入城；諸餘摩尼百千萬種，光色、價",
    "T10n0279_078:0431c29": "直無與等者。菩提心寶亦復如是，住於生死",
    "T10n0279_078:0432a01": "大海之中，菩薩摩訶薩乘大願船，深心相續，",
    "T10n0279_078:0432a02": "載之來入解脫城中，二乘功德無能及者。「善",
    "T10n0279_078:0432a03": "男子！如有寶珠，名：自在王，處閻浮洲，去日",
    "T10n0279_078:0432a04": "月輪四萬由旬，日月宮中所有莊嚴，其珠影",
    "T10n0279_078:0432a05": "現悉皆具足。菩薩摩訶薩發菩提心淨功德",
    "T10n0279_078:0432a06": "寶亦復如是，住生死中，照法界空，佛智日",
    "T10n0279_078:0432a07": "月一切功德悉於中現。「善男子！如有寶珠，",
    "T10n0279_078:0432a08": "名：自在王，日月光明所照之處，一切財寶、衣",
    "T10n0279_078:0432a09": "服等物，所有價直悉不能及。菩薩摩訶薩發",
    "T10n0279_078:0432a10": "菩提心自在王寶亦復如是，一切智光所照",
    "T10n0279_078:0432a11": "之處，三世所有天人、二乘漏無漏善一切功",
    "T10n0279_078:0432a12": "德皆不能及。「善男子！海中有寶，名曰：海藏，",
    "T10n0279_078:0432a13": "普現海中諸莊嚴事。菩薩摩訶薩菩提心寶",
    "T10n0279_078:0432a14": "亦復如是，普能顯現一切智海諸莊嚴事。「善",
    "T10n0279_078:0432a15": "男子！譬如天上閻浮檀金，唯除心王大摩尼",
    "T10n0279_078:0432a16": "寶，餘無及者。菩薩摩訶薩發菩提心閻浮檀",
    "T10n0279_078:0432a17": "金亦復如是，除一切智心王大寶，餘無及",
    "T10n0279_078:0432a18": "者。「善男子！譬如有人，善調龍法，於諸龍中而",
    "T10n0279_078:0432a19": "得自在。菩薩摩訶薩亦復如是，得菩提心善",
    "T10n0279_078:0432a20": "調龍法，於諸一切煩惱龍中而得自在。「善",
    "T10n0279_078:0432a21": "男子！譬如勇士，被執鎧仗，一切怨敵無能降",
    "T10n0279_078:0432a22": "伏。菩薩摩訶薩亦復如是，被執菩提大心鎧",
    "T10n0279_078:0432a23": "仗，一切業惑諸惡怨敵無能屈伏。「善男子！",
    "T10n0279_078:0432a24": "譬如天上黑栴檀香，若燒一銖，其香普熏小",
    "T10n0279_078:0432a25": "千世界，三千世界滿中珍寶所有價直皆不",
    "T10n0279_078:0432a26": "能及。菩薩摩訶薩菩提心香亦復如是，一",
    "T10n0279_078:0432a27": "念功德普熏法界，聲聞、緣覺一切功德皆所",
    "T10n0279_078:0432a28": "不及。「善男子！如白栴檀，若以塗身，悉能除",
    "T10n0279_078:0432a29": "滅一切熱惱，令其身心普得清涼；菩薩摩訶",
    "T10n0279_078:0432b01": "薩菩提心香亦復如是，能除一切虛妄、分別、",
    "T10n0279_078:0432b02": "貪、恚、癡等諸惑熱惱，令其具足智慧清涼。「善",
    "T10n0279_078:0432b03": "男子！如須彌山，若有近者，即同其色。菩薩",
    "T10n0279_078:0432b04": "摩訶薩菩提心山亦復如是，若有近者，悉",
    "T10n0279_078:0432b05": "得同其一切智色。「善男子！譬如波利質多羅",
    "T10n0279_078:0432b06": "樹，其皮香氣，閻浮提中若婆師迦、若薝蔔",
    "T10n0279_078:0432b07": "迦、若蘇摩那，如是等華所有香氣皆不能及。",
    "T10n0279_078:0432b08": "菩薩摩訶薩菩提心樹亦復如是，所發大願",
    "T10n0279_078:0432b09": "功德之香，一切二乘無漏戒定、智慧解脫、解",
    "T10n0279_078:0432b10": "脫知見諸功德香悉不能及。「善男子！譬如波",
    "T10n0279_078:0432b11": "利質多羅樹，雖未開華，應知即是無量諸華",
    "T10n0279_078:0432b12": "出生之處。菩薩摩訶薩菩提心樹亦復如是，",
    "T10n0279_078:0432b13": "雖未開發一切智華，應知即是無數天人眾",
    "T10n0279_078:0432b14": "菩提華所生之處。「善男子！譬如波利質多羅",
    "T10n0279_078:0432b15": "華，一日熏衣，薝蔔迦華、婆利師華、蘇摩那",
    "T10n0279_078:0432b16": "華雖千歲熏亦不能及。菩薩摩訶薩菩提心",
    "T10n0279_078:0432b17": "華亦復如是，一生所熏諸功德香，普徹十",
    "T10n0279_078:0432b18": "方一切佛所，一切二乘無漏功德百千劫熏",
    "T10n0279_078:0432b19": "所不能及。「善男子！如海島中生椰子樹，根、",
    "T10n0279_078:0432b20": "莖、枝、葉及以華果，一切眾生恒取受用無時",
    "T10n0279_078:0432b21": "暫歇。菩薩摩訶薩菩提心樹亦復如是，始",
    "T10n0279_078:0432b22": "從發起悲願之心，乃至成佛，正法住世，常時",
    "T10n0279_078:0432b23": "利益一切世間無有間歇。「善男子！如有藥",
    "T10n0279_078:0432b24": "汁，名：訶宅迦，人或得之，以其一兩變千兩銅，",
    "T10n0279_078:0432b25": "悉成真金，非千兩銅能變此藥。菩薩摩訶薩",
    "T10n0279_078:0432b26": "亦復如是，以菩提心迴向智藥，普變一切業",
    "T10n0279_078:0432b27": "惑等法，悉使成於一切智相，非業惑等能變",
    "T10n0279_078:0432b28": "其心。「善男子！譬如小火，隨所焚燒，其焰轉熾。",
    "T10n0279_078:0432b29": "菩薩摩訶薩菩提心火亦復如是，隨所攀緣，",
    "T10n0279_078:0432c01": "智焰增長。「善男子！譬如一燈，然百千燈，其本",
    "T10n0279_078:0432c02": "一燈無減無盡。菩薩摩訶薩菩提心燈亦復",
    "T10n0279_078:0432c03": "如是，普然三世諸佛智燈，而其心燈無減無",
    "T10n0279_078:0432c04": "盡。「善男子！譬如一燈，入於闇室，百千年闇",
    "T10n0279_078:0432c05": "悉能破盡。菩薩摩訶薩菩提心燈亦復如是，",
    "T10n0279_078:0432c06": "入於眾生心室之內，百千萬億不可說劫諸",
    "T10n0279_078:0432c07": "業煩惱、種種闇障悉能除盡。「善男子！譬如",
    "T10n0279_078:0432c08": "燈炷，隨其大小而發光明；若益膏油，明終不",
    "T10n0279_078:0432c09": "絕。菩薩摩訶薩菩提心燈亦復如是，大願",
    "T10n0279_078:0432c10": "為炷，光照法界；益大悲油，教化眾生，莊嚴國",
    "T10n0279_078:0432c11": "土，施作佛事，無有休息。「善男子！譬如他化",
    "T10n0279_078:0432c12": "自在天王，冠閻浮檀真金天冠，欲界天子諸",
    "T10n0279_078:0432c13": "莊嚴具皆不能及。菩薩摩訶薩亦復如是，冠",
    "T10n0279_078:0432c14": "菩提心大願天冠，一切凡夫、二乘功德皆不",
    "T10n0279_078:0432c15": "能及。「善男子！如師子王哮吼之時，師子兒聞",
    "T10n0279_078:0432c16": "皆增勇健，餘獸聞之即皆竄伏。佛師子王菩",
    "T10n0279_078:0432c17": "提心吼應知亦爾，諸菩薩聞增長功德，有",
    "T10n0279_078:0432c18": "所得者聞皆退散。「善男子！譬如有人，以師",
    "T10n0279_078:0432c19": "子筋而為樂絃；其音既奏，餘絃悉絕。菩薩摩",
    "T10n0279_078:0432c20": "訶薩亦復如是，以如來師子波羅蜜身菩提",
    "T10n0279_078:0432c21": "心筋為法樂絃；其音既奏，一切五欲及以二",
    "T10n0279_078:0432c22": "乘諸功德絃悉皆斷滅。「善男子！譬如有人，",
    "T10n0279_078:0432c23": "以牛羊等種種諸乳，假使積集盈於大海，以",
    "T10n0279_078:0432c24": "師子乳一滴投中，悉令變壞，直過無礙。菩薩",
    "T10n0279_078:0432c25": "摩訶薩亦復如是，以如來師子菩提心乳，著",
    "T10n0279_078:0432c26": "無量劫業煩惱乳大海之中，悉令壞滅，直過",
    "T10n0279_078:0432c27": "無礙，終不住於二乘解脫。「善男子！譬如迦",
    "T10n0279_078:0432c28": "陵頻伽鳥，在卵㲉中有大勢力，一切諸鳥所",
    "T10n0279_078:0432c29": "不能及。菩薩摩訶薩亦復如是，於生死㲉發",
    "T10n0279_078:0433a01": "菩提心，所有大悲功德勢力，聲聞、緣覺無能",
    "T10n0279_078:0433a02": "及者。「善男子！如金翅鳥王子，初始生時，目則",
    "T10n0279_078:0433a03": "明利，飛則勁捷，一切諸鳥雖久成長無能及",
    "T10n0279_078:0433a04": "者。菩薩摩訶薩亦復如是，發菩提心，為佛王",
    "T10n0279_078:0433a05": "子，智慧清淨，大悲勇猛，一切二乘雖百千",
    "T10n0279_078:0433a06": "劫久修道行所不能及。「善男子！如有壯夫，",
    "T10n0279_078:0433a07": "手執利矛，刺堅密甲，直過無礙。菩薩摩訶薩",
    "T10n0279_078:0433a08": "亦復如是，執菩提心銛利快矛，刺諸邪見隨",
    "T10n0279_078:0433a09": "眠密甲，悉能穿徹無有障礙。「善男子！譬如",
    "T10n0279_078:0433a10": "摩訶那伽大力勇士，若奮威怒，於其額上必",
    "T10n0279_078:0433a11": "生瘡疱；瘡若未合，閻浮提中一切人民無能",
    "T10n0279_078:0433a12": "制伏。菩薩摩訶薩亦復如是，若起大悲，必定",
    "T10n0279_078:0433a13": "發於菩提之心；心未捨來，一切世間魔及魔",
    "T10n0279_078:0433a14": "民不能為害。「善男子！譬如射師有諸弟子，雖",
    "T10n0279_078:0433a15": "未慣習其師技藝，然其智慧、方便、善巧，餘",
    "T10n0279_078:0433a16": "一切人所不能及。菩薩摩訶薩初始發心亦",
    "T10n0279_078:0433a17": "復如是，雖未慣習一切智行，然其所有願、智、",
    "T10n0279_078:0433a18": "解、欲，一切世間凡夫、二乘悉不能及。「善男",
    "T10n0279_078:0433a19": "子！如人學射，先安其足，後習其法。菩薩摩訶",
    "T10n0279_078:0433a20": "薩亦復如是，欲學如來一切智道，先當安住",
    "T10n0279_078:0433a21": "菩提之心，然後修行一切佛法。「善男子！譬如",
    "T10n0279_078:0433a22": "幻師，將作幻事，先當起意憶持幻法，然後所",
    "T10n0279_078:0433a23": "作悉得成就。菩薩摩訶薩亦復如是，將起一",
    "T10n0279_078:0433a24": "切諸佛菩薩神通幻事，先當起意發菩提心，",
    "T10n0279_078:0433a25": "然後一切悉得成就。「善男子！譬如幻術，無色",
    "T10n0279_078:0433a26": "現色。菩薩摩訶薩菩提心相亦復如是，雖",
    "T10n0279_078:0433a27": "無有色，不可覩見，然能普於十方法界示現",
    "T10n0279_078:0433a28": "種種功德莊嚴。「善男子！譬如貓貍，纔見於鼠，",
    "T10n0279_078:0433a29": "鼠即入穴不敢復出。菩薩摩訶薩發菩提心",
    "T10n0279_078:0433b01": "亦復如是，暫以慧眼觀諸惑業，皆即竄匿不",
    "T10n0279_078:0433b02": "復出生。「善男子！譬如有人，著閻浮金莊嚴之",
    "T10n0279_078:0433b03": "具，映蔽一切皆如聚墨。菩薩摩訶薩亦復如",
    "T10n0279_078:0433b04": "是，著菩提心莊嚴之具，映蔽一切凡夫二乘",
    "T10n0279_078:0433b05": "功德莊嚴悉無光色。「善男子！如好磁石，少",
    "T10n0279_078:0433b06": "分之力，即能吸壞諸鐵鉤鎖。菩薩摩訶薩發",
    "T10n0279_078:0433b07": "菩提心亦復如是，若起一念，悉能壞滅一",
    "T10n0279_078:0433b08": "切見欲無明鉤鎖。「善男子！如有磁石，鐵若",
    "T10n0279_078:0433b09": "見之，即皆散去，無留住者。菩薩摩訶薩發菩",
    "T10n0279_078:0433b10": "提心亦復如是，諸業煩惱、二乘解脫，若暫",
    "T10n0279_078:0433b11": "見之，即皆散滅，亦無住者。「善男子！譬如有",
    "T10n0279_078:0433b12": "人，善入大海，一切水族無能為害；假使入於",
    "T10n0279_078:0433b13": "摩竭魚口，亦不為彼之所吞噬。菩薩摩訶薩",
    "T10n0279_078:0433b14": "亦復如是，發菩提心入生死海，諸業煩惱不",
    "T10n0279_078:0433b15": "能為害；假使入於聲聞、緣覺實際法中，亦不",
    "T10n0279_078:0433b16": "為其之所留難。「善男子！譬如有人，飲甘露漿，",
    "T10n0279_078:0433b17": "一切諸物不能為害。菩薩摩訶薩亦復如是，",
    "T10n0279_078:0433b18": "飲菩提心甘露法漿，不墮聲聞、辟支佛地，以",
    "T10n0279_078:0433b19": "具廣大悲願力故。「善男子！譬如有人，得安繕",
    "T10n0279_078:0433b20": "那藥以塗其目，雖行人間，人所不見。菩薩摩",
    "T10n0279_078:0433b21": "訶薩亦復如是，得菩提心安繕那藥，能以方",
    "T10n0279_078:0433b22": "便入魔境界，一切眾魔所不能見。「善男子！譬",
    "T10n0279_078:0433b23": "如有人，依附於王，不畏餘人。菩薩摩訶薩亦",
    "T10n0279_078:0433b24": "復如是，依菩提心大勢力王，不畏障、蓋、惡道",
    "T10n0279_078:0433b25": "之難。「善男子！譬如有人，住於水中，不畏火",
    "T10n0279_078:0433b26": "焚。菩薩摩訶薩亦復如是，住菩提心善根水",
    "T10n0279_078:0433b27": "中，不畏二乘解脫智火。「善男子！譬如有人，",
    "T10n0279_078:0433b28": "依倚猛將，即不怖畏一切怨敵。菩薩摩訶薩",
    "T10n0279_078:0433b29": "亦復如是，依菩提心勇猛大將，不畏一切惡",
    "T10n0279_078:0433c01": "行怨敵。「善男子！如釋天王，執金剛杵，摧伏一",
    "T10n0279_078:0433c02": "切阿脩羅眾。菩薩摩訶薩亦復如是，持菩提",
    "T10n0279_078:0433c03": "心金剛之杵，摧伏一切諸魔外道。「善男子！譬",
    "T10n0279_078:0433c04": "如有人，服延齡藥，長得充健，不老不瘦。菩薩",
    "T10n0279_078:0433c05": "摩訶薩亦復如是，服菩提心延齡之藥，於無",
    "T10n0279_078:0433c06": "數劫修菩薩行，心無疲厭亦無染著。「善男子！",
    "T10n0279_078:0433c07": "譬如有人，調和藥汁，必當先取好清淨水。菩",
    "T10n0279_078:0433c08": "薩摩訶薩亦復如是，欲修菩薩一切行願，先",
    "T10n0279_078:0433c09": "當發起菩提之心。「善男子！如人護身，先護命",
    "T10n0279_078:0433c10": "根。菩薩摩訶薩亦復如是，護持佛法，亦當先",
    "T10n0279_078:0433c11": "護菩提之心。「善男子！譬如有人，命根若斷，不",
    "T10n0279_078:0433c12": "能利益父母、宗親。菩薩摩訶薩亦復如是，捨",
    "T10n0279_078:0433c13": "菩提心，不能利益一切眾生，不能成就諸佛",
    "T10n0279_078:0433c14": "功德。「善男子！譬如大海，無能壞者。菩提心",
    "T10n0279_078:0433c15": "海亦復如是，諸業煩惱、二乘之心所不能壞。",
    "T10n0279_078:0433c16": "「善男子！譬如日光，星宿光明不能映蔽。菩",
    "T10n0279_078:0433c17": "提心日亦復如是，一切二乘無漏智光所不",
    "T10n0279_078:0433c18": "能蔽。「善男子！如王子初生，即為大臣之所尊",
    "T10n0279_078:0433c19": "重，以種性自在故。菩薩摩訶薩亦復如是，於",
    "T10n0279_078:0433c20": "佛法中發菩提心，即為耆宿久修梵行聲聞、",
    "T10n0279_078:0433c21": "緣覺所共尊重，以大悲自在故。「善男子！譬",
    "T10n0279_078:0433c22": "如王子，年雖幼稚，一切大臣皆悉敬禮。菩薩",
    "T10n0279_078:0433c23": "摩訶薩亦復如是，雖初發心修菩薩行，二乘",
    "T10n0279_078:0433c24": "耆舊皆應敬禮。「善男子！譬如王子，雖於一切",
    "T10n0279_078:0433c25": "臣佐之中未得自在，已具王相，不與一切諸",
    "T10n0279_078:0433c26": "臣佐等，以生處尊勝故。菩薩摩訶薩亦復如",
    "T10n0279_078:0433c27": "是，雖於一切業煩惱中未得自在，然已具足",
    "T10n0279_078:0433c28": "菩提之相，不與一切二乘齊等，以種性第一",
    "T10n0279_078:0433c29": "故。「善男子！譬如清淨摩尼妙寶，眼有翳故",
    "T10n0279_078:0434a01": "見為不淨。菩薩摩訶薩菩提心寶亦復如是，",
    "T10n0279_078:0434a02": "無智不信謂為不淨。「善男子！譬如有藥，為呪",
    "T10n0279_078:0434a03": "所持，若有眾生見、聞、同住，一切諸病皆得消",
    "T10n0279_078:0434a04": "滅。菩薩摩訶薩菩提心藥亦復如是，一切",
    "T10n0279_078:0434a05": "善根、智慧、方便、菩薩願智共所攝持，若有眾",
    "T10n0279_078:0434a06": "生見、聞、同住、憶念之者，諸煩惱病悉得除滅。",
    "T10n0279_078:0434a07": "「善男子！譬如有人，常持甘露，其身畢竟不變",
    "T10n0279_078:0434a08": "不壞。菩薩摩訶薩亦復如是，若常憶持菩提",
    "T10n0279_078:0434a09": "心露，令願智身畢竟不壞。「善男子！如機關",
    "T10n0279_078:0434a10": "木人，若無有楔，身即離散，不能運動。菩薩摩",
    "T10n0279_078:0434a11": "訶薩亦復如是，無菩提心，行即分散，不能成",
    "T10n0279_078:0434a12": "就一切佛法。「善男子！如轉輪王，有沈香寶，名",
    "T10n0279_078:0434a13": "曰：象藏；若燒此香，王四種兵悉騰虛空。菩薩",
    "T10n0279_078:0434a14": "摩訶薩菩提心香亦復如是，若發此意，即",
    "T10n0279_078:0434a15": "令菩薩一切善根永出三界，行如來智無為",
    "T10n0279_078:0434a16": "空中。「善男子！譬如金剛，唯從金剛處及金處",
    "T10n0279_078:0434a17": "生，非餘寶處生。菩薩摩訶薩菩提心金剛亦",
    "T10n0279_078:0434a18": "復如是，唯從大悲救護眾生金剛處、一切智",
    "T10n0279_078:0434a19": "智殊勝境界金處而生，非餘眾生善根處生。",
    "T10n0279_078:0434a20": "「善男子！譬如有樹，名曰：無根，不從根生，而",
    "T10n0279_078:0434a21": "枝、葉、華、果悉皆繁茂。菩薩摩訶薩菩提心樹",
    "T10n0279_078:0434a22": "亦復如是，無根可得，而能長養一切智智神",
    "T10n0279_078:0434a23": "通大願；枝、葉、華、果，扶疎蔭映，普覆世間。「善",
    "T10n0279_078:0434a24": "男子！譬如金剛，非劣惡器及以破器所能容",
    "T10n0279_078:0434a25": "持，唯除全具上妙之器。菩提心金剛亦復如",
    "T10n0279_078:0434a26": "是，非下劣眾生慳、嫉、破戒、懈怠、妄念、無智器",
    "T10n0279_078:0434a27": "中所能容持，亦非退失殊勝志願、散亂、惡覺",
    "T10n0279_078:0434a28": "眾生器中所能容持，唯除菩薩深心寶器。「善",
    "T10n0279_078:0434a29": "男子！譬如金剛，能穿眾寶。菩提心金剛亦復",
    "T10n0279_078:0434b01": "如是，悉能穿徹一切法寶。「善男子！譬如金",
    "T10n0279_078:0434b02": "剛，能壞眾山。菩提心金剛亦復如是，悉能摧",
    "T10n0279_078:0434b03": "壞諸邪見山。「善男子！譬如金剛，雖破不全，一",
    "T10n0279_078:0434b04": "切眾寶猶不能及。菩提心金剛亦復如是，雖",
    "T10n0279_078:0434b05": "復志劣，少有虧損，猶勝一切二乘功德。「善男",
    "T10n0279_078:0434b06": "子！譬如金剛，雖有損缺，猶能除滅一切貧窮。",
    "T10n0279_078:0434b07": "菩提心金剛亦復如是，雖有損缺，不進諸行，",
    "T10n0279_078:0434b08": "猶能捨離一切生死。「善男子！如小金剛，悉",
    "T10n0279_078:0434b09": "能破壞一切諸物。菩提心金剛亦復如是，入",
    "T10n0279_078:0434b10": "少境界，即破一切無知諸惑。「善男子！譬如金",
    "T10n0279_078:0434b11": "剛，非凡人所得。菩提心金剛亦復如是，非劣",
    "T10n0279_078:0434b12": "意眾生之所能得。「善男子！譬如金剛，不識寶",
    "T10n0279_078:0434b13": "人不知其能、不得其用。菩提心金剛亦復如",
    "T10n0279_078:0434b14": "是，不知法人不了其能、不得其用。「善男子！",
    "T10n0279_078:0434b15": "譬如金剛，無能銷滅。菩提心金剛亦復如是，",
    "T10n0279_078:0434b16": "一切諸法無能銷滅。「善男子！如金剛杵，諸",
    "T10n0279_078:0434b17": "大力人皆不能持，唯除有大那羅延力。菩提",
    "T10n0279_078:0434b18": "之心亦復如是，一切二乘皆不能持，唯除菩",
    "T10n0279_078:0434b19": "薩廣大因緣堅固善力。「善男子！譬如金剛，一",
    "T10n0279_078:0434b20": "切諸物無能壞者，而能普壞一切諸物，然其",
    "T10n0279_078:0434b21": "體性無所損減。菩提之心亦復如是，普於三",
    "T10n0279_078:0434b22": "世無數劫中，教化眾生，修行苦行，聲聞、緣",
    "T10n0279_078:0434b23": "覺所不能者咸能作之，然其畢竟無有疲厭",
    "T10n0279_078:0434b24": "亦無損壞。「善男子！譬如金剛，餘不能持，唯金",
    "T10n0279_078:0434b25": "剛地之所能持。菩提之心亦復如是，聲聞、緣",
    "T10n0279_078:0434b26": "覺皆不能持，唯除趣向薩婆若者。「善男子！如",
    "T10n0279_078:0434b27": "金剛器，無有瑕缺用盛於水，永不滲漏而入",
    "T10n0279_078:0434b28": "於地。菩提心金剛器亦復如是，盛善根水，永",
    "T10n0279_078:0434b29": "不滲漏，令入諸趣。「善男子！如金剛際，能持",
    "T10n0279_078:0434c01": "大地，不令墜沒。菩提之心亦復如是，能持菩",
    "T10n0279_078:0434c02": "薩一切行願，不令墜沒入於三界。「善男子！譬",
    "T10n0279_078:0434c03": "如金剛，久處水中，不爛不濕。菩提之心亦復",
    "T10n0279_078:0434c04": "如是，於一切劫，處在生死業惑水中，無壞無",
    "T10n0279_078:0434c05": "變。「善男子！譬如金剛，一切諸火不能燒然、不",
    "T10n0279_078:0434c06": "能令熱。菩提之心亦復如是，一切生死諸煩",
    "T10n0279_078:0434c07": "惱火不能燒然、不能令熱。「善男子！譬如三千",
    "T10n0279_078:0434c08": "世界之中金剛座上，能持諸佛坐於道場、降",
    "T10n0279_078:0434c09": "伏諸魔、成等正覺，非是餘座之所能持。菩提",
    "T10n0279_078:0434c10": "心座亦復如是，能持菩薩一切願行、諸波羅",
    "T10n0279_078:0434c11": "蜜、諸忍、諸地、迴向、受記、修集菩提助道之",
    "T10n0279_078:0434c12": "法、供養諸佛、聞法受行，一切餘心所不能持。",
    "T10n0279_078:0434c13": "「善男子！菩提心者，成就如是無量無邊乃至",
    "T10n0279_078:0434c14": "不可說不可說殊勝功德。若有眾生發阿耨",
    "T10n0279_078:0434c15": "多羅三藐三菩提心，則獲如是勝功德法。是",
    "T10n0279_078:0434c16": "故，善男子！汝獲善利！汝發阿耨多羅三藐三",
    "T10n0279_078:0434c17": "菩提心，求菩薩行，已得如是大功德故。「善男",
    "T10n0279_078:0434c18": "子！如汝所問：菩薩云何學菩薩行、修菩薩道？",
    "T10n0279_078:0434c19": "善男子！汝可入此毘盧遮那莊嚴藏大樓閣",
    "T10n0279_078:0434c20": "中周遍觀察，則能了知學菩薩行，學已成就",
    "T10n0279_078:0434c21": "無量功德。」",
    "T10n0279_078:0434c22": "大方廣佛華嚴經卷第七十八"
}