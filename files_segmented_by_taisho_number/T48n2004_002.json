{
    "T48n2004_002:0237c08": "萬松老人評唱天童覺和尚頌古",
    "T48n2004_002:0237c09": "從容庵錄二",
    "T48n2004_002:0237c11": "侍者離知錄",
    "T48n2004_002:0237c12": "後學性一校",
    "T48n2004_002:0237c13": "生生道人梓",
    "T48n2004_002:0237c14": "17 法眼毫釐第十七法眼毫釐",
    "T48n2004_002:0237c15": "示眾云。一雙孤雁搏地高飛。一對鴛鴦池邊",
    "T48n2004_002:0237c16": "獨立。箭鋒相拄則且致。鋸解秤錘時如何。",
    "T48n2004_002:0237c17": "舉。法眼問脩山主。毫厘有差天地懸隔。汝",
    "T48n2004_002:0237c18": "作麼生會誰敢動著脩云。毫厘有差天地懸隔閗百",
    "T48n2004_002:0237c19": "草有甚麼難眼云。恁麼又爭得鐵山橫在路脩云。某甲只",
    "T48n2004_002:0237c20": "如此。和尚又如何捩轉鼻頭眼云。毫厘有差天地",
    "T48n2004_002:0237c21": "懸隔將謂別有脩便禮拜將錯就錯。",
    "T48n2004_002:0237c22": "師云。脩山主與法眼。同參地藏。深得傍參切",
    "T48n2004_002:0237c23": "磋之力。這箇公案如折倒則監院悟頭一般。",
    "T48n2004_002:0237c24": "金陵報恩玄則禪師。法眼問。曾見什麼人來。",
    "T48n2004_002:0237c25": "恩云。見青峯和尚。眼云。有什麼言句。恩云。",
    "T48n2004_002:0237c26": "某甲曾問。如何是學人自己。峯云。丙了童子",
    "T48n2004_002:0237c27": "來求火。眼云。上座作麼生會。恩云。丙丁屬火。",
    "T48n2004_002:0237c28": "將火求火。如將自己求自己。眼云。與麼會又",
    "T48n2004_002:0237c29": "爭得。恩云。某甲只如此。未知和尚尊意如何。",
    "T48n2004_002:0238a01": "眼云。爾問我。我與爾道。恩云。如何是學人自",
    "T48n2004_002:0238a02": "己。眼云。丙丁童子來求火。恩於言下頓悟。法",
    "T48n2004_002:0238a03": "眼鉤錐在手。去則印住。住則印破。打破則監",
    "T48n2004_002:0238a04": "院情關。抽開脩山主識鎖。三祖信心銘。至道",
    "T48n2004_002:0238a05": "無難。唯嫌揀擇。但不憎愛。洞然明白。毫厘有",
    "T48n2004_002:0238a06": "差。天地懸隔。法眼將此。問脩山主。作箇敲門",
    "T48n2004_002:0238a07": "瓦子。今時問著一千箇。一千箇作道理會。不",
    "T48n2004_002:0238a08": "然一向打在無事界裏。是他不落尋思。只道",
    "T48n2004_002:0238a09": "箇毫厘有差天地懸隔。也大曬有蘊藉。法眼",
    "T48n2004_002:0238a10": "方復不許。道恁麼又爭得。此所以為法眼一",
    "T48n2004_002:0238a11": "派之源也。萬松到此常令學人分身兩下看。",
    "T48n2004_002:0238a12": "前段脩山主恁麼道。為甚不許。後段法眼却",
    "T48n2004_002:0238a13": "為甚恁麼道。其間脩山主道。某甲只如此。和",
    "T48n2004_002:0238a14": "尚又如何。望箇斬新日月別作生涯。是他不",
    "T48n2004_002:0238a15": "蹉一絲。依前只道。箇毫厘有差天地懸隔。東",
    "T48n2004_002:0238a16": "禪齊云。山主恁麼祗對。為甚麼不肯。及乎再",
    "T48n2004_002:0238a17": "請益。法眼亦只恁麼道便得去。且道。誵訛在",
    "T48n2004_002:0238a18": "什麼處。若看得透。道上座有來由。萬松道。恁",
    "T48n2004_002:0238a19": "麼又爭得。所以道。只是舊時行底路。逢人說",
    "T48n2004_002:0238a20": "著便誵訛。脩便禮拜。得即得。情理難容。五祖",
    "T48n2004_002:0238a21": "戒代法眼。劈脊便打。萬松道。果然有本出法",
    "T48n2004_002:0238a22": "眼語云。山主徹也。萬松道。弄泥團漢二俱不",
    "T48n2004_002:0238a23": "了。萬松當時見法眼道恁麼又爭得。向道。久",
    "T48n2004_002:0238a24": "聞和尚有此機要。不然擺手便行。管取一時",
    "T48n2004_002:0238a25": "坐斷。待伊不信。試問天童。頌云。",
    "T48n2004_002:0238a26": "秤頭蠅坐便欹傾謾他一星不過　　萬世權衡照不平斗滿",
    "T48n2004_002:0238a27": "秤錘住斤兩錙銖見端的莫錯認　　終歸輸我定盤",
    "T48n2004_002:0238a28": "星領取鉤頭意",
    "T48n2004_002:0238a29": "師云。天童破題一句。便頌毫厘有差天地懸",
    "T48n2004_002:0238b01": "隔。廬山遠公云。本端竟何從起滅有無際。一",
    "T48n2004_002:0238b02": "微涉動境。狀此穨山勢。三祖道箇嫌字。先自",
    "T48n2004_002:0238b03": "憎愛了也。却道。但不憎愛洞然明白。諸人退",
    "T48n2004_002:0238b04": "步。就己子細點檢看。梵語三摩地。此云等持。",
    "T48n2004_002:0238b05": "不沈不掉。平等任持也。此可以為萬世權衡",
    "T48n2004_002:0238b06": "照不平者也。尚書治要圖說。秤有三義。準者",
    "T48n2004_002:0238b07": "繫也。衡者平也。權者錘也。楞嚴經云。於其自",
    "T48n2004_002:0238b08": "住三摩地中。見與見緣。并所想相。如虛空花",
    "T48n2004_002:0238b09": "本無所有。此見及緣。元是菩提妙淨明體。云",
    "T48n2004_002:0238b10": "何於中有是非是。到此正恁麼時。不須嫌揀",
    "T48n2004_002:0238b11": "擇離憎愛。尚無毫厘之差。豈有雲泥之隔。斤",
    "T48n2004_002:0238b12": "兩錙銖者。八銖為錙。三錙為兩。十六兩為斤。",
    "T48n2004_002:0238b13": "是他權衡在手底人。爾將一斤來。我也一移",
    "T48n2004_002:0238b14": "教平。將一兩來。也一移教平。稍似錙銖增減",
    "T48n2004_002:0238b15": "便欹傾也。諸方道。領取鉤頭意。莫認定盤星。",
    "T48n2004_002:0238b16": "蓋定盤星上。本無斤兩。又如北辰鎮居其所。",
    "T48n2004_002:0238b17": "鉤頭加減。計在臨時。萬松道。有心而平。未若",
    "T48n2004_002:0238b18": "無心而不平。所以無星秤上饒人賣。雙陸盤",
    "T48n2004_002:0238b19": "中信彩贏。還會法眼道山主徹也麼。秤錘移",
    "T48n2004_002:0238b20": "到徹梢頭。忽然拶落翻斤斗。",
    "T48n2004_002:0238b21": "18 趙州狗子第十八則趙州狗子",
    "T48n2004_002:0238b22": "示眾云。水上葫蘆。按著便轉。日中寶石。色無",
    "T48n2004_002:0238b23": "定形。不可以無心得。不可以有心知。沒量大",
    "T48n2004_002:0238b24": "人。語脈裏轉却。還有免得底麼。",
    "T48n2004_002:0238b25": "舉。僧問趙州。狗子還有佛性也無攔街趁塊州",
    "T48n2004_002:0238b26": "云。有也不曾添僧云。既有。為甚麼却撞入這箇",
    "T48n2004_002:0238b27": "皮袋一款便招自領出頭州云。為他知而故犯且莫招承不是道爾",
    "T48n2004_002:0238b28": "又有僧問。狗子還有佛性也無一母所生州曰。無",
    "T48n2004_002:0238b29": "也不曾減僧云。一切眾生皆有佛性。狗子為什麼",
    "T48n2004_002:0238c01": "却無憨狗趁鷂子州云。為伊有業識在右具如前據款結案。",
    "T48n2004_002:0238c02": "師云。若道狗子佛性端的是有。後來却道無。",
    "T48n2004_002:0238c03": "端的是無。前來却道有。若道道有道無且是",
    "T48n2004_002:0238c04": "一期應機。拶著說出。各有道理。所以道。明眼",
    "T48n2004_002:0238c05": "漢沒窠臼。這僧問處要廣見聞。不依本分。趙",
    "T48n2004_002:0238c06": "州道有。以毒去毒。以病醫病。這僧又道既有。",
    "T48n2004_002:0238c07": "為甚撞入這皮袋。不知自己生。入狗腹中了",
    "T48n2004_002:0238c08": "也。州云。為他知而故犯。一槌兩當。快便難逢。",
    "T48n2004_002:0238c09": "這僧將謂。依因判果。若恁麼會。作座主奴。也",
    "T48n2004_002:0238c10": "未得。後來有僧再問。便却道無。是他得底",
    "T48n2004_002:0238c11": "人。道有也有出身處。道無也有出身處。這僧",
    "T48n2004_002:0238c12": "依文按本道。一切眾生皆有佛性。狗子為什",
    "T48n2004_002:0238c13": "麼却無。似這一拶。敢道。撥天關底手。轉身無",
    "T48n2004_002:0238c14": "路。是他款款道。箇為伊有業識在。爾且道。這",
    "T48n2004_002:0238c15": "僧皮下還有血麼。天童不免。向赤肉瘢上。更",
    "T48n2004_002:0238c16": "著艾燋。頌云。",
    "T48n2004_002:0238c17": "狗子佛性有。狗子佛性無打做一團鍊做一塊　　直釣元",
    "T48n2004_002:0238c18": "求負命魚這僧今日合死逐氣尋香雲水客穿却鼻孔也不知",
    "T48n2004_002:0238c19": "嘈嘈雜雜作分疎競齧枯骨啀喍噑吠　　平展演沒蹺欺休廝誺　　大",
    "T48n2004_002:0238c20": "鋪舒材高語壯莫怪儂家不慎初一言出口駟馬難追　　指點瑕",
    "T48n2004_002:0238c21": "疵還奪璧白拈巧偷秦王不識藺相如當面蹉過",
    "T48n2004_002:0238c22": "師云。狗子佛性有。狗子佛性無。兩段不同。一",
    "T48n2004_002:0238c23": "併拈出。正如雪竇道。一有多種二無兩般。天",
    "T48n2004_002:0238c24": "童要與趙州相見。故如是頌。應天真道。直鉤",
    "T48n2004_002:0238c25": "釣獰龍。曲鉤釣蝦䗫。後來逐氣尋香。如獵犬",
    "T48n2004_002:0238c26": "相似。嘈雜分疎。枯骨上有甚汁。趙州雖大開",
    "T48n2004_002:0238c27": "鋪席。要且只是平展商量。天童與趙州解腕。",
    "T48n2004_002:0238c28": "莫怪儂家不慎初。歸宗問秀才。業何經史。才",
    "T48n2004_002:0238c29": "云。會二十四家書體。宗向空中一點云。會麼。",
    "T48n2004_002:0239a01": "才云。不會。宗云。又道。會二十四家書體。永字",
    "T48n2004_002:0239a02": "八法也不識。刺史李渤問。三乘十二分教即",
    "T48n2004_002:0239a03": "不問。如何是祖師西來意。宗亦竪拳云。會麼。",
    "T48n2004_002:0239a04": "李云。不會。宗云。這箇措大。拳頭也不識。萬",
    "T48n2004_002:0239a05": "松道。翻身師子大家看。不唯狗子佛性道有",
    "T48n2004_002:0239a06": "道無。只這知而故犯。業識性在。也大曬顧前",
    "T48n2004_002:0239a07": "盻後。慎初護末。史記趙惠王。得楚和氏璧。秦",
    "T48n2004_002:0239a08": "昭王以十五城易之。藺相如奉璧入。秦王喜",
    "T48n2004_002:0239a09": "傳示美人及左右。左右皆呼萬歲。相如視王",
    "T48n2004_002:0239a10": "無割城之意。乃前曰。璧有瑕。請示之。王授",
    "T48n2004_002:0239a11": "璧。相如因持起立。倚柱髮上衝冠曰。趙王齋",
    "T48n2004_002:0239a12": "戒五日。使臣奉璧送書於庭。嚴大國之威。以",
    "T48n2004_002:0239a13": "修敬也。今見。王禮節甚倨。得璧傳示美人。似",
    "T48n2004_002:0239a14": "戲弄臣無割城意。故臣復取璧。必欲急臣。臣",
    "T48n2004_002:0239a15": "頭與璧俱碎於柱矣。王辭謝按圖割城。亦齋",
    "T48n2004_002:0239a16": "五日。相如使從者衣褐懷璧徑道歸趙。趙州",
    "T48n2004_002:0239a17": "先縱後奪。有相如手段。天童別曾有頌云。趙",
    "T48n2004_002:0239a18": "州道有。趙州道無。狗子佛性。天下分疎。面赤",
    "T48n2004_002:0239a19": "不如語直。心真必定言麁。七百甲子老禪伯。",
    "T48n2004_002:0239a20": "驢糞逢人換眼珠。趙州心真語直。便是直釣。",
    "T48n2004_002:0239a21": "元求負命魚。周文王出獵。見姜子牙磻溪之",
    "T48n2004_002:0239a22": "谷。去水三尺。直鉤釣魚。王異之曰。直鉤如何",
    "T48n2004_002:0239a23": "得魚。子牙曰。但求負命之魚。驢糞逢人換眼",
    "T48n2004_002:0239a24": "珠。此如相如奪璧也。佛鑑拈出槵子數珠云。",
    "T48n2004_002:0239a25": "諸人還見麼。良久云。此是老僧來京師。換得",
    "T48n2004_002:0239a26": "底。諸人各自歸堂摸𢱢看。佛鑑用槵子。趙州",
    "T48n2004_002:0239a27": "用驢糞。萬松既無用處。不曾移換。諸人若信",
    "T48n2004_002:0239a28": "得及。依舊眼在眉毛下。",
    "T48n2004_002:0239a29": "19 雲門須彌第十九則雲門須彌",
    "T48n2004_002:0239b01": "示眾云。我愛韶陽新定機。一生與人拔釘楔。",
    "T48n2004_002:0239b02": "為甚有時也開門。掇出膠盆。當路鑿成陷穽。",
    "T48n2004_002:0239b03": "試揀辨看。",
    "T48n2004_002:0239b04": "舉。僧問雲門。不起一念還有過也。無言清行濁",
    "T48n2004_002:0239b05": "漢門云。須彌山險。",
    "T48n2004_002:0239b06": "師云。圓通善國師道。此箇公案諸方商量。或",
    "T48n2004_002:0239b07": "云。纔恁麼問。早是起念。過如須彌。或云。如須",
    "T48n2004_002:0239b08": "彌山八風吹不動。千古鎮常安。或云。為人難",
    "T48n2004_002:0239b09": "透。如須彌山。如此商量。要且未會雲門意在。",
    "T48n2004_002:0239b10": "若是桶子底脫。紅絲線斷。方知總不恁麼。不",
    "T48n2004_002:0239b11": "見道。三句明一句。一句明三句。三一不相涉。",
    "T48n2004_002:0239b12": "分明向上路。佛果道。雲門答話多惹人識情。",
    "T48n2004_002:0239b13": "萬松道。以識情遣識情。非大手段為人。不能",
    "T48n2004_002:0239b14": "搆副。此須彌山天不能蓋。地不能載。風吹不",
    "T48n2004_002:0239b15": "入。水灑不著。唯金剛眼睛。一覻覻透。便見七",
    "T48n2004_002:0239b16": "穿八穴。直得碎如微塵。然後却向眉毛眼睫",
    "T48n2004_002:0239b17": "上。孤逈逈峭巍巍。白雲端禪師頌云。須彌山",
    "T48n2004_002:0239b18": "兮塞宇宙。千手大悲看不透。除非自解倒騎",
    "T48n2004_002:0239b19": "牛。一生不著隨人後。萬松道。仰面獨揚眉。迴",
    "T48n2004_002:0239b20": "頭自拍手。其山寘和尚頌云。無事投人覓罪",
    "T48n2004_002:0239b21": "名。即時擒下喪全身。未招情款驅驅者。門外",
    "T48n2004_002:0239b22": "知他多少人。唯有天童不在此限。頌云。",
    "T48n2004_002:0239b23": "不起一念須彌山一句便了　　韶陽法施意非慳天童也不",
    "T48n2004_002:0239b24": "少肯來兩手相分付只恐爾承當不下　　擬去千尋不可",
    "T48n2004_002:0239b25": "攀徒勞斫額滄海濶涵天浴日無涯岸　　白雲閑伴鶴隨風得自由　　莫將",
    "T48n2004_002:0239b26": "毫髮著其間已太多生假鷄聲韻難謾我真不掩偽　　未肯",
    "T48n2004_002:0239b27": "模胡放過關西天令嚴",
    "T48n2004_002:0239b28": "師云。爾問我不起一念有過無過。我便掇出",
    "T48n2004_002:0239b29": "一坐須彌山。在爾面前相似。其法施之利。固",
    "T48n2004_002:0239c01": "非慳悋。永嘉道。大施門開無壅塞。非但今",
    "T48n2004_002:0239c02": "日也。梵語須彌。此云妙高。四寶所成曰妙。獨",
    "T48n2004_002:0239c03": "出眾峯曰高。四天下山中。須彌最為第一。爾",
    "T48n2004_002:0239c04": "若自肯。我便兩手分付。古詩道。待伊心肯處。",
    "T48n2004_002:0239c05": "是我命通時。其實此事常顯露。如須彌山㟮",
    "T48n2004_002:0239c06": "屼崢嶸。誰能蓋覆。未分付時。爾豈無分。分付",
    "T48n2004_002:0239c07": "與爾。豈是新得。不見。長慶道。萬象之中獨露",
    "T48n2004_002:0239c08": "身。唯人自肯乃方親。天童頌。到這裏大有含",
    "T48n2004_002:0239c09": "蓄功夫。爾若擬議不來。千里萬里仰望不及。",
    "T48n2004_002:0239c10": "璩源道。此事如崖穨石裂。壁立千仞。不可攀",
    "T48n2004_002:0239c11": "攬。其實爾亦不曾離。我亦不曾奪。此與上句",
    "T48n2004_002:0239c12": "迷悟相反。對偶分明。教中說。須彌山入水八",
    "T48n2004_002:0239c13": "萬瑜繕那。出水八萬瑜繕那。非娑竭海。不能",
    "T48n2004_002:0239c14": "涵容。山既古今不動。雲亦出沒常閑。洞山道。",
    "T48n2004_002:0239c15": "青山白雲父。白雲青山兒。白雲終日倚。青山",
    "T48n2004_002:0239c16": "總不知。天童餘才。頌須彌山如海闊雲閑。曲",
    "T48n2004_002:0239c17": "盡奇妙。這裏容得一念起滅麼。所以道。滄海",
    "T48n2004_002:0239c18": "濶。白雲閑。莫將毫髮著其間。此又與雪竇道",
    "T48n2004_002:0239c19": "眼裡著沙不得。同參。若論韶陽不慳法施。却",
    "T48n2004_002:0239c20": "又眼裏著得須彌山也。此須彌山頌中。築著",
    "T48n2004_002:0239c21": "磕著。血脉貫通。拍拍是令。非妄生穿鑒增長",
    "T48n2004_002:0239c22": "識情也。其實不起一念底人。豈可更問有過無",
    "T48n2004_002:0239c23": "過。直饒常在不起一念處。點檢將來。堪作什",
    "T48n2004_002:0239c24": "麼。所以道。假鷄聲韻難謾我。未肯模胡放過",
    "T48n2004_002:0239c25": "關。孟甞君入秦為相。人或說王。孟甞君賢。又",
    "T48n2004_002:0239c26": "齊族也。今相秦必先齊而後秦。秦其危矣。王",
    "T48n2004_002:0239c27": "囚君欲殺。君因幸姬求解。姬曰。妾願得君狐",
    "T48n2004_002:0239c28": "白裘。此時裘已獻王。下客能為狗盜者。取裘",
    "T48n2004_002:0239c29": "獻姬。君得出。夜半至函谷關。關法鷄鳴而出",
    "T48n2004_002:0240a01": "客。下客憑諼善為鷄鳴。群鷄皆鳴。君脫秦難。",
    "T48n2004_002:0240a02": "師拈拄杖云。萬松今日把關也。有學鷄鳴者。",
    "T48n2004_002:0240a03": "出來。復靠却拄杖云。放過一著。",
    "T48n2004_002:0240a04": "20 地藏親切第二十則地藏親切",
    "T48n2004_002:0240a05": "示眾云。入理深談。嘲三攞四。長安大道。七",
    "T48n2004_002:0240a06": "縱八橫。忽然開口說破。舉步踏著。便可高掛",
    "T48n2004_002:0240a07": "鉢囊拗折拄杖。且道。誰是其人。",
    "T48n2004_002:0240a08": "舉。地藏問法眼。上座何往羅織人作麼眼云。迤",
    "T48n2004_002:0240a09": "邐行脚索草鞋錢去也藏云。行脚事作麼生果然放不過眼",
    "T48n2004_002:0240a10": "云。不知何不早恁麼道藏云。不知最親切就身打劫眼豁",
    "T48n2004_002:0240a11": "然大悟險費盤纏。",
    "T48n2004_002:0240a12": "師云。楊無為問芙蓉楷和尚。相別幾年。蓉云。",
    "T48n2004_002:0240a13": "七年。公云。學道來參禪來。蓉云。不打這鼓",
    "T48n2004_002:0240a14": "笛。公云。恁麼則空游山水。百無所能也。蓉",
    "T48n2004_002:0240a15": "云。相別未久善能高鑒。公大笑。南泉道。道",
    "T48n2004_002:0240a16": "不屬知。不屬不知。知是妄覺。不知是無記。今",
    "T48n2004_002:0240a17": "人見道不知最親切。更是法眼悟頭。便一向",
    "T48n2004_002:0240a18": "不知不會。只這是也。殊不知。古人一句子。如",
    "T48n2004_002:0240a19": "天普蓋。似地普擎。既不知最親切。荷澤道知",
    "T48n2004_002:0240a20": "之一字眾妙之門。又作麼生。爾但是則總是。",
    "T48n2004_002:0240a21": "莫坐在是處。不是總不是。莫坐在不是處。兼",
    "T48n2004_002:0240a22": "通五位正偏。豈可死在句下。只這法眼悟處。",
    "T48n2004_002:0240a23": "也是偶爾成文。柏山大隱和尚道。因禍致福",
    "T48n2004_002:0240a24": "也在。地藏接人手段。鉤在不疑之地。驀下一",
    "T48n2004_002:0240a25": "釣。法眼猛省。元來却在這裏。磁州老師道。爾",
    "T48n2004_002:0240a26": "但行裏。坐裏。心念未起時。猛提起覻見即便",
    "T48n2004_002:0240a27": "見不見。且却拈放一邊。恁麼做功夫。休歇也",
    "T48n2004_002:0240a28": "不礙參學。參學也不礙休歇。投子青和尚道。",
    "T48n2004_002:0240a29": "既金龍失水。妙翅急提。地藏時節因緣。絲毫",
    "T48n2004_002:0240b01": "無間。天童筆端有舌。更為重宣。頌云。",
    "T48n2004_002:0240b02": "而今參飽似當時吾猶昔人非昔人也　　脫盡簾纖到不知",
    "T48n2004_002:0240b03": "猶有這箇在任短任長休剪綴枉費工夫　　隨高隨下自平",
    "T48n2004_002:0240b04": "治不勞心力家門豐儉臨時用闕鹽醋不得　　田地優游信",
    "T48n2004_002:0240b05": "步移要行即行三十年前行脚事沒可思量　　分明辜負一",
    "T48n2004_002:0240b06": "雙眉依舊在眼上",
    "T48n2004_002:0240b07": "師云。宗鏡道。從來迷悟似迷。今日悟迷非悟。",
    "T48n2004_002:0240b08": "所以道。悟了還同未悟人。地藏問時。要知發",
    "T48n2004_002:0240b09": "足道理。法眼答處。亦非謙讓推辭。地藏就",
    "T48n2004_002:0240b10": "便。一提道。不知最親切。法眼大悟元來這不",
    "T48n2004_002:0240b11": "知却親切。臨濟問洛浦甚處來。浦云。欒城來。",
    "T48n2004_002:0240b12": "濟云。有事相借問得否。浦云。某甲不會。濟云。",
    "T48n2004_002:0240b13": "打破大唐國。覓箇不會底不得。臨濟常用殺",
    "T48n2004_002:0240b14": "人刀。亦有活人劍。不似地藏殺人見血為人",
    "T48n2004_002:0240b15": "為徹。這箇不知不會。脫體逈別。直須脫盡簾",
    "T48n2004_002:0240b16": "纖方到不知不會處。溈山普請開田。仰山問。",
    "T48n2004_002:0240b17": "這頭得恁麼低。那頭得恁麼高。溈曰。水能平",
    "T48n2004_002:0240b18": "物。但以水平之。仰曰。水也無憑。和尚但高處",
    "T48n2004_002:0240b19": "高平。低處低平。溈然云。肇公般若無知論曰。",
    "T48n2004_002:0240b20": "諸法不異者。豈曰續鳧截鶴夷嶽盈󱐙。然後",
    "T48n2004_002:0240b21": "為無異哉。所以道。任短任長休剪綴。隨高",
    "T48n2004_002:0240b22": "隨下自平治。張無盡道。萬般支準費工夫。",
    "T48n2004_002:0240b23": "一切順隨成善巧。只麼信口便道。信手便用。",
    "T48n2004_002:0240b24": "信脚便行。春月花開。秋時葉落。恁麼會得。",
    "T48n2004_002:0240b25": "行甚驢脚。所以玄沙不出嶺。保壽不渡河。",
    "T48n2004_002:0240b26": "不出門知天下事。覺範頌云。一箇面如楪子",
    "T48n2004_002:0240b27": "大。眼耳鼻舌分疆界。髑髏裡頭都不知。聽汝",
    "T48n2004_002:0240b28": "外邊爭揑怪。口問鼻曰。飲食在我。言語在我。",
    "T48n2004_002:0240b29": "汝有何功。在吾之上。鼻曰。五嶽之中。中嶽",
    "T48n2004_002:0240c01": "居尊。鼻復問眼。汝何在上。眼曰。吾同日月。",
    "T48n2004_002:0240c02": "寔有照鑒之功。敢問眉。有何功處於吾上。眉",
    "T48n2004_002:0240c03": "曰。我寔無功。慚居上位。儻容在下。眼在眉上",
    "T48n2004_002:0240c04": "看。爾甚麼面孔。是以寶月明禪師上堂云。古",
    "T48n2004_002:0240c05": "者道。在眼曰見。在耳曰聞。且道。在眉毛。喚",
    "T48n2004_002:0240c06": "作什麼。良久云。憂則共慼。樂則同歡。人皆知",
    "T48n2004_002:0240c07": "有用之用。不知無用之大用。且道。賓頭盧尊",
    "T48n2004_002:0240c08": "者兩手撥眉意旨如何。師撥眉云。猫。",
    "T48n2004_002:0240c09": "21 雲巖掃地第二十一則雲巖掃地",
    "T48n2004_002:0240c10": "示眾云。脫迷悟絕聖凡。雖無多事。立主賓分",
    "T48n2004_002:0240c11": "貴賤。別是一家。量材授職。即不無同氣連枝",
    "T48n2004_002:0240c12": "作麼生會。",
    "T48n2004_002:0240c13": "舉。雲巖掃地次沙彌行童不得氣力道吾云。太區區生埋兵",
    "T48n2004_002:0240c14": "挑鬪巖云。須知有不區區者可惜話作兩橛吾云。恁麼",
    "T48n2004_002:0240c15": "則有第二月也豈止第二百千萬箇巖提起掃󰆠云。這",
    "T48n2004_002:0240c16": "箇是第幾月水晶宮裏出頭來吾便休去盡在不言中玄沙",
    "T48n2004_002:0240c17": "云。正是第二月一人傳虛萬人傳實雲門云。奴見婢殷",
    "T48n2004_002:0240c18": "勤隨邪撲簸箕。",
    "T48n2004_002:0240c19": "師云。道吾屈折雲巖。如佛果激勵佛鑑。所謂",
    "T48n2004_002:0240c20": "不憤不啟。不悱不發。是他雲巖掃地。道吾閑",
    "T48n2004_002:0240c21": "點檢他。雲巖道。須知有不區區者。好諸仁者",
    "T48n2004_002:0240c22": "爾喫飯。煎茶。把針。掃地。時識取箇不區區底。",
    "T48n2004_002:0240c23": "便得世法佛法打成一片。洞上謂之兼帶去。",
    "T48n2004_002:0240c24": "時中自不虛過。道吾便見破綻。道恁麼則有",
    "T48n2004_002:0240c25": "第二月也。雪竇別云。洎合放過。二老人恐人",
    "T48n2004_002:0240c26": "離却色身別立法身。忠國師謂南方禪客曰。",
    "T48n2004_002:0240c27": "我此間佛性全不生滅。汝南方佛性半生半",
    "T48n2004_002:0240c28": "滅。半不生滅。客曰。如何區別。師曰。此則身",
    "T48n2004_002:0240c29": "心一如。心外無餘。所以全不生滅。汝南方身",
    "T48n2004_002:0241a01": "是無常。神性是常。所以半生半滅半不生滅。",
    "T48n2004_002:0241a02": "到這裏須知有箇轉身就父底時節。巖遂竪",
    "T48n2004_002:0241a03": "起掃󰆠云。這箇是第幾月。此語本出首楞嚴",
    "T48n2004_002:0241a04": "經。經云。如第二月。誰為是月。又誰非月。文",
    "T48n2004_002:0241a05": "殊但一月真。中間自無是月非月。道吾便休",
    "T48n2004_002:0241a06": "去。有本云。道吾拂袖便行。萬松道。勘破了也。",
    "T48n2004_002:0241a07": "且道。是雲巖勘破道吾。道吾勘破雲巖。明眼",
    "T48n2004_002:0241a08": "底試點檢看。玄沙云。正是第二月。此老子口",
    "T48n2004_002:0241a09": "裏有雌黃。舌上有利劍。長慶云。被他倒轉掃",
    "T48n2004_002:0241a10": "󰆠攔面𢷾。又作麼生。沙休去。羅山云。噫。兩",
    "T48n2004_002:0241a11": "箇老漢不識好惡。雲巖箇漢縛手脚。死來多",
    "T48n2004_002:0241a12": "少時也。萬松道。德山門下。不道不得。洞山門",
    "T48n2004_002:0241a13": "下。要且未在。雪峯行脚時。三到投子。九上洞",
    "T48n2004_002:0241a14": "山。一日淘米次。洞山問。淘砂去米。淘米去",
    "T48n2004_002:0241a15": "砂。峯云。砂米一時去。山云。大眾喫箇什麼。",
    "T48n2004_002:0241a16": "峯乃覆却盆。山云。得即得。須見別人始得。後",
    "T48n2004_002:0241a17": "果嗣德山。玄沙長慶嗣雪峯。羅山嗣巖頭。皆",
    "T48n2004_002:0241a18": "出德山門下。故一抑一揚。言逆意順。而今雲",
    "T48n2004_002:0241a19": "門洞上兩派齊行。豈有優劣者哉。雲門云。奴",
    "T48n2004_002:0241a20": "見婢殷勤。保福云。雲巖大似泥裏推車步步",
    "T48n2004_002:0241a21": "區區。二老宿亦嗣雪峯。自然言氣相合。意謂。",
    "T48n2004_002:0241a22": "雲巖不能用掃󰆠𢷾打斷葛藤。殊不知。爛泥",
    "T48n2004_002:0241a23": "中有刺。萬松披玩拈提未遍。不覺失笑云。雲",
    "T48n2004_002:0241a24": "巖道吾。發明洞上機緣。這一隊老漢。眾口銷",
    "T48n2004_002:0241a25": "金。無一人為渠雪屈。賴有天童拔劍相助。頌",
    "T48n2004_002:0241a26": "云。",
    "T48n2004_002:0241a27": "借來聊爾了門頭當處發生　　得用隨宜即便休隨處滅盡",
    "T48n2004_002:0241a28": "象骨巖前弄蛇手欲道他人　　兒時做處老知羞先治自己",
    "T48n2004_002:0241a29": "師云。若論此事。如石火電光。雲巖提起示人。",
    "T48n2004_002:0241b01": "長慶攔面便𢷾用處雖殊。同歸變滅。洞上所",
    "T48n2004_002:0241b02": "以貴迴機轉位也。雪峯有象骨巖。雪峯曾示",
    "T48n2004_002:0241b03": "眾云。南山有一條鼈鼻蛇。汝等諸人切須好",
    "T48n2004_002:0241b04": "看。雲門以拄杖。攛向面前。作怕勢。此豈不是",
    "T48n2004_002:0241b05": "奴見婢殷勤也。雲巖掃地。提起掃󰆠云。這箇",
    "T48n2004_002:0241b06": "是第幾月。盡與從良變為得力兒孫了也。雲",
    "T48n2004_002:0241b07": "門至今在籬簷下。所以天童放伊不過。道象",
    "T48n2004_002:0241b08": "骨巖前弄蛇手。兒時做處老知羞。勝默和尚",
    "T48n2004_002:0241b09": "道。這箇頌子有搜人短處。有為人長處。此天",
    "T48n2004_002:0241b10": "童勝默。點罰雲門。萬松今日翻案去也。不見。",
    "T48n2004_002:0241b11": "天童頌弄蛇話。褒獎雲門全機大用雲中不",
    "T48n2004_002:0241b12": "下。為甚如此。抑揚皆在我。殺活更由誰。",
    "T48n2004_002:0241b13": "22 巖頭拜喝第二十二則巖頭拜喝",
    "T48n2004_002:0241b14": "示眾云。人將語探。水將杖探。撥草瞻風。尋常",
    "T48n2004_002:0241b15": "用底。忽然跳出箇焦尾大蟲。又作麼生。",
    "T48n2004_002:0241b16": "舉。巖頭到德山。跨門便問。是凡是聖這賊山",
    "T48n2004_002:0241b17": "便喝裂破髑髏頭禮拜未當好心洞山聞云。若不是豁",
    "T48n2004_002:0241b18": "公。大難承當厚幣甘言頭云。洞山老漢不識好惡",
    "T48n2004_002:0241b19": "却又著忙我當時一手擡一手捺我豈不知。",
    "T48n2004_002:0241b20": "師云。德山尋常打風打雨。一日巖頭展坐具。",
    "T48n2004_002:0241b21": "德山以拄杖挑向階下。頭下階收坐具便行。",
    "T48n2004_002:0241b22": "次日上德山侍立。山云。那裏學得這虛頭來。",
    "T48n2004_002:0241b23": "頭云。某甲終不敢自謾。山云。汝已後向老僧",
    "T48n2004_002:0241b24": "頭上屙去在。父聞子健恨不殺身。見過於師",
    "T48n2004_002:0241b25": "方堪傳授。此問諸方謂之跨門之機。未必當",
    "T48n2004_002:0241b26": "初真跨門問來。昔有外道。手中藏活雀兒。問",
    "T48n2004_002:0241b27": "世尊曰。手中雀兒為活為死。世尊以足跨門",
    "T48n2004_002:0241b28": "云。汝道。吾欲出欲入。問是凡是聖。真有此",
    "T48n2004_002:0241b29": "理。昔日普化曾指聖僧問臨濟。且道。這箇是",
    "T48n2004_002:0241c01": "凡是聖。濟便喝化云。河陽新婦子。木塔老婆",
    "T48n2004_002:0241c02": "禪。臨濟小廝兒。却具一隻眼。濟云。這老賊。",
    "T48n2004_002:0241c03": "化出僧堂云。賊賊。首山云。這兩箇賊有箇正",
    "T48n2004_002:0241c04": "賊。且道。那箇是正賊。代云。劉盆子巖頭。問",
    "T48n2004_002:0241c05": "是凡是聖。德山便喝。便是與臨濟商搉。勘同",
    "T48n2004_002:0241c06": "來相似。頭禮拜。亦與臨濟小廝兒却具一隻",
    "T48n2004_002:0241c07": "眼一般。雪竇道。當時纔禮拜。劈脊便打。非唯",
    "T48n2004_002:0241c08": "勦絕洞山。亦乃把定豁老。此又與臨濟道這",
    "T48n2004_002:0241c09": "老賊同參。洞山聞舉云。若不是豁公。大難承",
    "T48n2004_002:0241c10": "當。佛果著語云。傍人具眼。又云。只知其一不",
    "T48n2004_002:0241c11": "知其二。萬松見處即不然。佛果道。洞山傍人",
    "T48n2004_002:0241c12": "雖具眼。只見錐頭利。萬松道。佛果和尚雖具",
    "T48n2004_002:0241c13": "眼。不見鑿頭方。洞山故將承當。贓誣巖頭。要",
    "T48n2004_002:0241c14": "發明當初禮拜有權有實。果然巖頭火到頭",
    "T48n2004_002:0241c15": "上。急忙撲撒道。洞山老漢不識好惡。我當時",
    "T48n2004_002:0241c16": "一手擡一手捺。方始點燈喫飯。兩家分明也。",
    "T48n2004_002:0241c17": "不見。保寧勇和尚頌云。平川走兔放蒼鷹。此",
    "T48n2004_002:0241c18": "頌跨門之問也。一捺便啗雙眼睛。此頌德山",
    "T48n2004_002:0241c19": "喝巖頭拜。毒手奪來人買去。此頌洞山著價",
    "T48n2004_002:0241c20": "利。奈何斤兩未分明。正是萬松道底。欲得斤",
    "T48n2004_002:0241c21": "兩分明麼。其實佛果萬松不爭頭高頭低。更",
    "T48n2004_002:0241c22": "看天童稱盤一上。頌云。",
    "T48n2004_002:0241c23": "挫來機風行草偃　　總權柄符到奉行　　事有必行之威佛手遮不",
    "T48n2004_002:0241c24": "得國有不犯之令誰敢當頭　　賓尚奉而主驕下以風刺上",
    "T48n2004_002:0241c25": "君忌諫而臣佞上以風化下　　底意巖頭問德山雖然父子",
    "T48n2004_002:0241c26": "興師一擡一捺看心行未免干戈相待",
    "T48n2004_002:0241c27": "師云。此頌三人皆挫來機。各總權柄。唯巖頭",
    "T48n2004_002:0241c28": "德山有必行之威。有不犯之令。賓奉主驕。在",
    "T48n2004_002:0241c29": "洞山巖頭。君忌臣佞。在巖頭德山。末後兩句。",
    "T48n2004_002:0242a01": "在洞山巖頭。此箇榜樣。諸方喚作揀詁。水中",
    "T48n2004_002:0242a02": "擇乳須是鵝王。便見天童針線功夫。巖頭知",
    "T48n2004_002:0242a03": "德山有必行威不犯令。故不奪機。且順情禮",
    "T48n2004_002:0242a04": "拜。洞山知巖頭不受探拔。不受點罰。子承父",
    "T48n2004_002:0242a05": "業。亦有必行威不犯令。故鉤頭著餌道。若不",
    "T48n2004_002:0242a06": "是豁公。大難承當。豈非尚奉主驕。忌諫臣佞。",
    "T48n2004_002:0242a07": "臨濟宗風。喚作紅線套索。碧玉穽坑。陷虎之",
    "T48n2004_002:0242a08": "機。埋兵掉鬪。諸方盡謂。巖頭一擡一捺。洞山",
    "T48n2004_002:0242a09": "錯下名言。殊不知。洞山一擡一捺。更甚分明。",
    "T48n2004_002:0242a10": "此非久參作者。決難領略。今時一等脫白沙",
    "T48n2004_002:0242a11": "彌。見天童頌道一擡一捺看心行。便道怪得",
    "T48n2004_002:0242a12": "禪家不肯為人說破。元來都是心行。故作機",
    "T48n2004_002:0242a13": "巧誑賺學人。萬松道。一分心行。是一分慈悲。",
    "T48n2004_002:0242a14": "不喫一交。不學一便。可謂果從花裏得。甘向",
    "T48n2004_002:0242a15": "苦中來。巖頭擡捺。洞山賺出。洞山擡捺。萬松",
    "T48n2004_002:0242a16": "說破。忽有箇出來禮拜。萬松却放過不打。何",
    "T48n2004_002:0242a17": "也為伊皮下無血。",
    "T48n2004_002:0242a18": "23 魯祖面壁第二十三則魯祖面壁",
    "T48n2004_002:0242a19": "示眾云。達磨九年。呼為壁觀。神光三拜。漏泄",
    "T48n2004_002:0242a20": "天機。如何得掃蹤滅跡去。",
    "T48n2004_002:0242a21": "舉。魯祖凡見僧來便面壁相見了也南泉聞云。我",
    "T48n2004_002:0242a22": "尋常向他道。空劫以前承當不考自招佛未出世",
    "T48n2004_002:0242a23": "時會取和尚會也未尚不得一箇半箇只為漏栓索他恁",
    "T48n2004_002:0242a24": "麼驢年去忙者不會。",
    "T48n2004_002:0242a25": "師云。池州魯祖山寶雲禪師。凡見僧來。便面",
    "T48n2004_002:0242a26": "壁。自達磨九年之後。無人再行此令。且教諸",
    "T48n2004_002:0242a27": "方問佛。問祖向上向下底。大家識些痛痒。南",
    "T48n2004_002:0242a28": "泉是他同參。見人針錐不動。便與打傍通注",
    "T48n2004_002:0242a29": "破。我尋常向他道。空劫以前承當。佛未出世",
    "T48n2004_002:0242b01": "時會取。不得一箇半箇。意似放開一線。其實",
    "T48n2004_002:0242b02": "替他侍者傳法旨了也。又道。他恁麼驢年去。",
    "T48n2004_002:0242b03": "意似責他太孤峻生。其實賞他覿面分付。不",
    "T48n2004_002:0242b04": "見道。直饒說得十分。爭似一迴親到。所以靈",
    "T48n2004_002:0242b05": "山如畫月。曹溪如指月。爭似魯祖在水晶宮",
    "T48n2004_002:0242b06": "中。廣寒殿裡。披襟相見。保福見南泉魯祖破",
    "T48n2004_002:0242b07": "綻。問長慶道。只如魯祖。節文在什麼處。被南",
    "T48n2004_002:0242b08": "泉恁麼道。萬松道。保福如何道節文二字來。",
    "T48n2004_002:0242b09": "若非不萌枝上解辨春秋。難置此問。長慶對",
    "T48n2004_002:0242b10": "云。退己讓人萬中無一。萬松道。古人得恁麼",
    "T48n2004_002:0242b11": "眼明。玄覺云。南泉為復是唱和語。不肯語。萬",
    "T48n2004_002:0242b12": "松道。半遮半掩。謾渠一點不得。翠巖芝云。何",
    "T48n2004_002:0242b13": "勞如此。萬松道。已是起模畫樣了也。又云。若",
    "T48n2004_002:0242b14": "有僧來見箇什麼。萬松道。猶嫌少在。復云知",
    "T48n2004_002:0242b15": "時好。萬松道。若是陶淵明。攢眉便歸去。又",
    "T48n2004_002:0242b16": "云。我即不然。未具胞胎不得會。會得則打折",
    "T48n2004_002:0242b17": "爾腰。萬松道。和尚棒教誰喫。羅山云。王老師",
    "T48n2004_002:0242b18": "當時若見。背上與五火抄。為伊解放不解收。",
    "T48n2004_002:0242b19": "萬松道。五更侵早起。已有夜行人。玄沙云。我",
    "T48n2004_002:0242b20": "當時若見。也與五火抄。萬松云。惱亂春風卒",
    "T48n2004_002:0242b21": "未休。雲居錫云。羅山玄沙。總恁麼道。為復一",
    "T48n2004_002:0242b22": "般別有道理。萬松道。共計十火抄。又云。若",
    "T48n2004_002:0242b23": "揀得出。許尚座佛法有去處。萬松道。好與五",
    "T48n2004_002:0242b24": "火抄。諸仁者爾看。南泉恁麼貶屈魯祖。長慶",
    "T48n2004_002:0242b25": "却道。正是退己讓人。魯祖把斷關津。羅山却",
    "T48n2004_002:0242b26": "道。解放不解收。盡是魚前布網。賊過張弓。更",
    "T48n2004_002:0242b27": "看天童別作甚麼向當。頌云。",
    "T48n2004_002:0242b28": "淡中有味誰教爾添鹽著醋　　妙超情謂別日爾商量　　綿綿若",
    "T48n2004_002:0242b29": "存兮象先已落第二兀兀如愚兮道貴無人著價　　玉雕文",
    "T48n2004_002:0242c01": "以喪淳和尚手高珠在淵而自媚少賣弄　　十分爽氣兮",
    "T48n2004_002:0242c02": "清磨暑秋體露金風一片閑雲兮遠分天水好事多魔",
    "T48n2004_002:0242c03": "師云。昔徒單二駙馬赴南京任。道過磁州大",
    "T48n2004_002:0242c04": "明。入堂隨喜。見僧面壁而坐。駙馬曰。一箇好",
    "T48n2004_002:0242c05": "淡漢。詮大師曰。淡中有味。水性本淡。加之以",
    "T48n2004_002:0242c06": "茶蜜。甘苦生焉。性亦恬憺。派之以迷悟。則凡",
    "T48n2004_002:0242c07": "聖立焉。雖曰淡中有味。斯乃無味之味。其味",
    "T48n2004_002:0242c08": "恒然妙超情謂。情字從心。謂字從言。到此言",
    "T48n2004_002:0242c09": "語道斷。心行處滅。法眼道。理極忘情謂。如何",
    "T48n2004_002:0242c10": "有喻齊。道德經。谷神不死章云。玄牝之門。是",
    "T48n2004_002:0242c11": "為天地根。綿綿若存。又曰。吾不知誰子。象帝",
    "T48n2004_002:0242c12": "之先。衲僧為言。綿綿若存。不可一向斷絕去",
    "T48n2004_002:0242c13": "也。象帝之先者。空劫以前佛未出世時也。如",
    "T48n2004_002:0242c14": "愚道貴。暗用雪竇道貴如愚。頌云雨過雲凝",
    "T48n2004_002:0242c15": "曉半開。數峯如畫碧崔嵬。空生不解巖中坐。",
    "T48n2004_002:0242c16": "惹得天花動地來。此頌空生宴坐天帝雨花。",
    "T48n2004_002:0242c17": "今魯祖不能省事。惹得南泉玄沙一隊老漢",
    "T48n2004_002:0242c18": "點檢。此正是玉雕文以喪淳。不若他珠在淵",
    "T48n2004_002:0242c19": "而自媚。晉書陸機崇文賦曰。石蘊玉以山輝。",
    "T48n2004_002:0242c20": "水懷珠而川媚。石中蘊玉而為南泉輩琢開。",
    "T48n2004_002:0242c21": "水中懷珠而為玄沙輩漉出。幸自十分爽氣",
    "T48n2004_002:0242c22": "清磨暑秋。剛為一片閑雲遠分天水。萬松不",
    "T48n2004_002:0242c23": "曾面壁。爾這一隊來覓什麼節文。自代云。聽",
    "T48n2004_002:0242c24": "說天童頌古。",
    "T48n2004_002:0242c25": "24 雪峯看蛇第二十四則雪峯看蛇",
    "T48n2004_002:0242c26": "示眾云。東海鯉魚。南山鼈鼻。普化驢鳴。子湖",
    "T48n2004_002:0242c27": "犬吠。不墮常塗。不行異類。且道。是什麼人行",
    "T48n2004_002:0242c28": "履處。",
    "T48n2004_002:0242c29": "舉。雪峯示眾云。南山有一條鼈鼻蛇。汝等",
    "T48n2004_002:0243a01": "諸人切須好看提起坐具云。這箇不是倩來底長慶云。今日堂",
    "T48n2004_002:0243a02": "中大有人喪身失命聞風便颺僧舉似玄沙壘不過三沙",
    "T48n2004_002:0243a03": "云。須是我稜兄始得狐朋狗黨然雖如是我即不",
    "T48n2004_002:0243a04": "恁麼別有一條長便請拈出僧云。和尚作麼生毒蟲頭上措痒沙",
    "T48n2004_002:0243a05": "云。用南山作麼只者鼇鼻猶為分外雲門以拄杖攛向峯",
    "T48n2004_002:0243a06": "面前作怕勢何得自傷己命。",
    "T48n2004_002:0243a07": "師云。南山鼈鼻雖是死蛇。象骨巖前解弄也",
    "T48n2004_002:0243a08": "活。雪峯拈來示眾。本要以毒去毒。長慶只解",
    "T48n2004_002:0243a09": "順水推舡。道今日堂中大有人喪身失命。若",
    "T48n2004_002:0243a10": "解逆風把柂。雪峯須入涅槃堂始得。玄沙聞",
    "T48n2004_002:0243a11": "舉云。須是我稜兄始得。這裏有些子誵訛。若",
    "T48n2004_002:0243a12": "道玄沙許長慶。為甚麼。却道我即不恁麼。不",
    "T48n2004_002:0243a13": "唯順水推舡。更解逆風把柂。這僧不顧危亡。",
    "T48n2004_002:0243a14": "便間和尚作麼生。玄沙只道。箇用南山作麼。",
    "T48n2004_002:0243a15": "這裏便見弄活蛇手。雲門便攛拄杖作怕勢。",
    "T48n2004_002:0243a16": "用得最親。雲巖掃地話頌中。曾舉象骨巖前",
    "T48n2004_002:0243a17": "弄蛇手。兒時做處老知羞。為雲門道奴見婢",
    "T48n2004_002:0243a18": "殷勤。便騎賊馬趁賊。也不妨惡手脚。今日再",
    "T48n2004_002:0243a19": "頌弄蛇話。誇拏龍手。看他大斧斫了手摩挲。",
    "T48n2004_002:0243a20": "頌云。",
    "T48n2004_002:0243a21": "玄沙大剛當機不讓父　　長慶少勇見義不為　　南山鼈鼻死",
    "T48n2004_002:0243a22": "無用擔條斷貫索風雲際會頭角生時來蚯蚓作蛟龍　　果見",
    "T48n2004_002:0243a23": "韶陽下手弄忍俊不禁下手弄弄不出即休兩迴三度　　激電光",
    "T48n2004_002:0243a24": "中看變動眨眼喪身失命在我也能遣能呼少賣弄　　於彼",
    "T48n2004_002:0243a25": "也有擒有縱七寸在手底事如今付阿誰萬松老漢　　冷口",
    "T48n2004_002:0243a26": "傷人不知痛阿耶阿耶",
    "T48n2004_002:0243a27": "師云。玄沙專使馳書上雪峯。峯拆開乃見三",
    "T48n2004_002:0243a28": "張白紙。示其僧云。會麼。僧云。不會。峯云。不",
    "T48n2004_002:0243a29": "見道。君子千里同風。僧迴舉似沙。沙云。山頭",
    "T48n2004_002:0243b01": "老和尚蹉過也不知。玄沙承嗣雪峯。尋常證",
    "T48n2004_002:0243b02": "父攘羊。當仁不讓。道要南山作麼。此又果毅",
    "T48n2004_002:0243b03": "無前。太剛之甚。長慶隨邪便道。大有人喪身",
    "T48n2004_002:0243b04": "失命。不解師子返擲。此真見義不為。是無勇",
    "T48n2004_002:0243b05": "也。風雲際會頭角生。果見韶陽下手弄。此頌",
    "T48n2004_002:0243b06": "雲門覿面拈出一條活蛇。不同諸師弓柸現",
    "T48n2004_002:0243b07": "影。能遣能呼者。俚諺有云。呼蛇即易。遣蛇即",
    "T48n2004_002:0243b08": "難。有擒有縱者。此頌既攛向面前復作怕勢。",
    "T48n2004_002:0243b09": "已能擒縱必解遣呼。天童末後道。底事如今",
    "T48n2004_002:0243b10": "付阿誰。冷口傷人不知痛。但凡拍頌歸於自",
    "T48n2004_002:0243b11": "己。拈向面前。始是作家。雪竇亦云。如今藏在",
    "T48n2004_002:0243b12": "乳峯前。來者一一看方便。師高聲喝云。看脚",
    "T48n2004_002:0243b13": "下。萬松道。雪竇貪觀脚下。不知穿過髑髏。天",
    "T48n2004_002:0243b14": "童冷口傷人。明人不作暗事。我當時若作雲",
    "T48n2004_002:0243b15": "門。以拄杖攛向雪峯懷裏。擬議不來。隨後教",
    "T48n2004_002:0243b16": "伊自作自受親遭一口。為什麼如此。今朝二",
    "T48n2004_002:0243b17": "月二。暫放龍擡頭。",
    "T48n2004_002:0243b18": "25 鹽官犀扇第二十五則鹽官犀扇",
    "T48n2004_002:0243b19": "示眾云。剎海無涯。不離當處。塵劫前事。盡在",
    "T48n2004_002:0243b20": "而今。試教伊覿面相呈。便不解當風拈出且",
    "T48n2004_002:0243b21": "道。過在什麼處。",
    "T48n2004_002:0243b22": "舉。鹽官一日喚侍者。與我過犀牛扇子來",
    "T48n2004_002:0243b23": "要且少他不得者云扇子破也未舉時却完全官云。扇子既破。",
    "T48n2004_002:0243b24": "還我犀牛兒來不見道破也何不領話者無對扇子猶在雖有如無資",
    "T48n2004_002:0243b25": "福畫一圓相。於中書一牛字出巧新行能做會賣。",
    "T48n2004_002:0243b26": "師云。杭州鹽官縣。鎮國海昌院齊安禪師。本",
    "T48n2004_002:0243b27": "唐皇宗枝。宣宗在潛為僧。將謁師。師預知告",
    "T48n2004_002:0243b28": "主事。大禁雜言。止約橫事。帝住久。忽辭。師",
    "T48n2004_002:0243b29": "密謂曰。時至矣。無滯泥蟠。兼囑以佛法後事。",
    "T48n2004_002:0243c01": "武宗滅教六年。宣宗復興。師有力焉。帝將詔",
    "T48n2004_002:0243c02": "師歸宮供養。師化已久。帝惻愴追諡悟空禪",
    "T48n2004_002:0243c03": "師。師一日喚侍者。與我過犀牛扇子來。侍者",
    "T48n2004_002:0243c04": "道。扇子破也。也是平實父子說話。師云。扇子",
    "T48n2004_002:0243c05": "既破。還我犀牛兒來。此乃全身入草養子之",
    "T48n2004_002:0243c06": "緣。侍者無對。却也因邪打正。只是自不知有。",
    "T48n2004_002:0243c07": "投子代云。不辭拈出。恐頭角不全。萬松道。善",
    "T48n2004_002:0243c08": "能修補。雪竇拈云。我要不全底頭角。萬松云。",
    "T48n2004_002:0243c09": "乃吾家之舊物。石霜云。若還和尚即無也。萬",
    "T48n2004_002:0243c10": "松道。當面諱却。雪竇拈云。犀牛兒猶在。萬松",
    "T48n2004_002:0243c11": "道。明眼難謾。保福云。和尚年尊別請人好。萬",
    "T48n2004_002:0243c12": "松道。恩多怨深。雪竇拈云。可惜勞而無功。萬",
    "T48n2004_002:0243c13": "松道。好心不得好報。據這一隊老漢。空說道",
    "T48n2004_002:0243c14": "理。扇子與牛兒。終拈掇不出。唯資福畫一圓",
    "T48n2004_002:0243c15": "相。於中書一牛字。扇子犀牛。斬新不動。雪竇",
    "T48n2004_002:0243c16": "拈云。適來為甚不拈出。其實道扇子破也。何",
    "T48n2004_002:0243c17": "曾動著分毫。適來不拈出。又何曾少。而今拈",
    "T48n2004_002:0243c18": "出也不曾添。天童賞資福拈得出用得親。標",
    "T48n2004_002:0243c19": "名挑請。特為煎點一上。頌云。",
    "T48n2004_002:0243c20": "扇子破索犀牛一不做二不休　　棬攣中字有來由強如說道",
    "T48n2004_002:0243c21": "理誰知桂轂千年魄埋根千丈　　妙作通明一點秋",
    "T48n2004_002:0243c22": "現世生苗",
    "T48n2004_002:0243c23": "師云。諸方謂。扇畫犀牛玩月。或云。犀角為",
    "T48n2004_002:0243c24": "扇。或云。以犀為柄。皆得名為犀牛扇也。鹽官",
    "T48n2004_002:0243c25": "當時開箇舖席。各人拈出一柄。獨資福親手",
    "T48n2004_002:0243c26": "新樣。脫體偏別。師甞示眾云。隔江見資福剎",
    "T48n2004_002:0243c27": "竿便迴後。脚跟下好與三十棒。豈況過江來。",
    "T48n2004_002:0243c28": "時有僧纔出。師云。不堪共語。大抵講肆貴說",
    "T48n2004_002:0243c29": "到。宗門貴用到。以棬攣中字最有來由。玄沙",
    "T48n2004_002:0244a01": "示眾云。吾有正法眼藏。付囑摩訶迦葉。猶如",
    "T48n2004_002:0244a02": "畫月。曹溪竪拂子。猶如指月。桂轂乃月也。涅",
    "T48n2004_002:0244a03": "盤經世尊放月愛光。阿闍世王熱惱清涼。所",
    "T48n2004_002:0244a04": "以道。誰知桂轂千年魄。妙作通明一點秋。可",
    "T48n2004_002:0244a05": "謂大柄若在手。清風常及身。犀牛扇話。拈頌",
    "T48n2004_002:0244a06": "最多。要且端的不曾與鹽官相見。萬松若作",
    "T48n2004_002:0244a07": "侍者。見道與我過犀牛扇子來。有甚羽蒲紙",
    "T48n2004_002:0244a08": "竹綾絹椶𤛆。信手拈來便與一柄。何者縱有",
    "T48n2004_002:0244a09": "千般巧。終無兩樣風。",
    "T48n2004_002:0244a10": "26 仰山指雪第二十六則仰山指雪",
    "T48n2004_002:0244a11": "示眾云。氷霜一色。雪月交光。凍殺法身。清損",
    "T48n2004_002:0244a12": "漁父。還堪賞玩也無。",
    "T48n2004_002:0244a13": "舉。仰山指雪師子云。還有過得此色者麼。",
    "T48n2004_002:0244a14": "仰山不覺平地喫交雲門云。當時便與推倒不奈舡何打破戽斗雪",
    "T48n2004_002:0244a15": "竇云。只解推倒不解扶起路見不平拔劍相助。",
    "T48n2004_002:0244a16": "師云。古人臨機遇物。發明空劫以前一段大",
    "T48n2004_002:0244a17": "事。法華經云。純一無雜具足清白梵行之相。",
    "T48n2004_002:0244a18": "說者以謂。白是眾色之本。一乘是諸乘之源。",
    "T48n2004_002:0244a19": "而不說白色向上更有事在。故仰山指雪師",
    "T48n2004_002:0244a20": "子。示眾云。還有過得此色者麼。且白是眾色",
    "T48n2004_002:0244a21": "之本。雪色至白。如何更有過此色者。萬松道。",
    "T48n2004_002:0244a22": "既稱為色。必與眼對。過白之色。唯無色者。不",
    "T48n2004_002:0244a23": "與眼對。雲門所以道。當時便與推倒。若便向",
    "T48n2004_002:0244a24": "至白無白處。認著正是墮在無色界中。雪竇",
    "T48n2004_002:0244a25": "所以別指出一條活路。向推倒處。却教扶起。",
    "T48n2004_002:0244a26": "佛眼云。若向這裏扶持起來。甚生次第事。萬",
    "T48n2004_002:0244a27": "松道。若是他宗異派。不道不得。更須知有洞",
    "T48n2004_002:0244a28": "上宗風正倒時便起。正起時便倒底時節。然",
    "T48n2004_002:0244a29": "後起倒同時。起倒不立。更買草鞋。行脚三十",
    "T48n2004_002:0244b01": "年不見。佛覺頌云。一色無過指示人。白銀世",
    "T48n2004_002:0244b02": "界裏頻申。超然推倒還扶起。爭似東風煦日",
    "T48n2004_002:0244b03": "新。萬松道。日出後一場懡㦬。一等學人。見雲",
    "T48n2004_002:0244b04": "門推倒雪竇扶起。便作機鋒轉換。大用無方",
    "T48n2004_002:0244b05": "會。見向一色邊不得色邊會。以為宗旨血脈。",
    "T48n2004_002:0244b06": "已有佛覺為證。如或不信。更問天童。頌云。",
    "T48n2004_002:0244b07": "一倒一起雪庭師子恰似箇活底　　慎於犯而懷仁。",
    "T48n2004_002:0244b08": "識法者恐勇於為而見義路見不平　　清光照眼似迷家東西",
    "T48n2004_002:0244b09": "不辨明白轉身還墮位更上一層樓　　衲僧家了無寄且過",
    "T48n2004_002:0244b10": "一生同死同生何此何彼刀斧斫不開　　暖信破梅兮春",
    "T48n2004_002:0244b11": "到寒枝收得返魂香涼飈脫葉兮秋澄潦水來撾塗毒鼓",
    "T48n2004_002:0244b12": "師云。雲門一倒。雪竇一起。仰山指師子。要過",
    "T48n2004_002:0244b13": "此色。三箇鼎足闕一不可。三玄三要盡在於",
    "T48n2004_002:0244b14": "茲。仰山恐人坐在明白裏。豈非慎犯懷仁也。",
    "T48n2004_002:0244b15": "指似於人令過此色。豈非勇為見義也。魯語",
    "T48n2004_002:0244b16": "曰。見義不為無勇也。雲門又恐坐在一色邊",
    "T48n2004_002:0244b17": "也。豈非慎犯懷仁。便與推倒。亦勇為見義也。",
    "T48n2004_002:0244b18": "雪竇恐人只解推倒。乃慎犯懷仁也。更能扶",
    "T48n2004_002:0244b19": "起。勇為見義也。不見。趙州道。老僧不在明",
    "T48n2004_002:0244b20": "白裏。良以清光照眼猶自迷家。明白轉身未",
    "T48n2004_002:0244b21": "免墮位。只解推倒不解扶起。而堪作什麼。本",
    "T48n2004_002:0244b22": "色衲僧如珠走盤。雖同死同生而不居生死。",
    "T48n2004_002:0244b23": "雖無彼無此而權立彼此。末後兩句。有時。太",
    "T48n2004_002:0244b24": "陽門下。有時。明月堂前。萬古長空。一朝風",
    "T48n2004_002:0244b25": "月。朝菌蟪蛄。且道。而今是什麼時節。且隨",
    "T48n2004_002:0244b26": "老木同寒瘠。將逐春風入燒瘢。",
    "T48n2004_002:0244b27": "27 法眼指簾第二十七則法眼指簾",
    "T48n2004_002:0244b28": "示眾云。師多脈亂。法出姦生。無病醫病。雖以",
    "T48n2004_002:0244b29": "傷慈。有條攀條。何妨舉話。",
    "T48n2004_002:0244c01": "舉。法眼以手指簾莫道不知莫道不見時有二僧。同去",
    "T48n2004_002:0244c02": "捲簾同行不同步眼云。一得一失劍下分身。",
    "T48n2004_002:0244c03": "師云。法眼齋前上參。以手指簾。二僧同去捲",
    "T48n2004_002:0244c04": "簾。眼曰。一得一失。東禪齊云。上座作麼生",
    "T48n2004_002:0244c05": "會。有云。為伊不明旨。便去捲簾。亦有道。指",
    "T48n2004_002:0244c06": "者則會。不指而去者則失。恁麼會還可不可。",
    "T48n2004_002:0244c07": "既不許恁麼會。且問。上座阿那箇得。阿那箇",
    "T48n2004_002:0244c08": "失。萬松道。泥裏洗土塊。此非但法眼。南泉一",
    "T48n2004_002:0244c09": "日謂僧曰。夜來好風。僧亦曰。夜來好風。泉",
    "T48n2004_002:0244c10": "曰。吹折門前一株松。僧亦曰。吹折門前一株",
    "T48n2004_002:0244c11": "松。泉次謂一僧曰。夜來好風。僧曰。是什麼",
    "T48n2004_002:0244c12": "風。泉曰。吹折門前一株松。僧曰。是什麼松。",
    "T48n2004_002:0244c13": "泉曰。一得一失。指簾話極有為人作略。二僧",
    "T48n2004_002:0244c14": "捲簾。在當人分上。自有兩條路子。法眼先與",
    "T48n2004_002:0244c15": "一印。印定更無移改。在法眼分上。明暗相參。",
    "T48n2004_002:0244c16": "殺活機。大人境界普賢知。諸方皆以離得失",
    "T48n2004_002:0244c17": "忘是非為上。法眼走入是非海裏得失坑中。",
    "T48n2004_002:0244c18": "作活計。蓋無得失人。可以定天下之得失。萬",
    "T48n2004_002:0244c19": "松恁麼。提唱也有得有失。諸人恁麼。上來也",
    "T48n2004_002:0244c20": "有得有失。唯深明利害之端者。可以較其損",
    "T48n2004_002:0244c21": "益。孫箇喚做現成公案。不勞再勘。為伊不能",
    "T48n2004_002:0244c22": "倒斷。不免天童引惹詞訟。頌云。",
    "T48n2004_002:0244c23": "松直棘曲鶴長𠒎短不得動著　　羲皇世人俱忘治",
    "T48n2004_002:0244c24": "亂葫蘆提鏨得肥其安也潛龍在淵佛眼覷不見　　其逸也翔",
    "T48n2004_002:0244c25": "鳥脫絆斫頭望不及無何祖禰西來上梁不正　　裏許得失",
    "T48n2004_002:0244c26": "相半下柱參差蓬隨風而轉空業識茫茫無本可據　　舡截流而",
    "T48n2004_002:0244c27": "到岸順水張帆難逢快便箇中靈利衲僧罵街醉漢誰敢承頭　　看取清",
    "T48n2004_002:0244c28": "涼手段我這裏也有只是罕遇其人",
    "T48n2004_002:0244c29": "師云。古人不得已。強名本分事。松直。棘曲。",
    "T48n2004_002:0245a01": "鵠白。烏玄。本出楞嚴經。天童點化鶴長𠒎短。",
    "T48n2004_002:0245a02": "莊子云。長者不為有餘。短者不為不足。是故",
    "T48n2004_002:0245a03": "𠒎脛雖短續之則憂。鶴脛雖長。斷之則悲。俗",
    "T48n2004_002:0245a04": "諺云。要不悶依本分。豈直羲皇世人俱忘治",
    "T48n2004_002:0245a05": "亂。孔子謂。西方有大聖人。不治而不亂。治亂",
    "T48n2004_002:0245a06": "者得失也。三祖云。得失是非一時放却。周易",
    "T48n2004_002:0245a07": "乾卦。初九潛龍。勿用。九四或躍在淵。秦臺記。",
    "T48n2004_002:0245a08": "王次仲年弱冠。變蒼頡古文為隷書。秦始皇",
    "T48n2004_002:0245a09": "徵之不起。上怒檻車囚之赴國。路化作鳥脫",
    "T48n2004_002:0245a10": "羈絆。飛至西山落二翮。今媯川縣有大翮碢。",
    "T48n2004_002:0245a11": "即其處也。此頌上古之風。出處行藏。各安其",
    "T48n2004_002:0245a12": "分。佛未出世。有多少經論公案。及至祖師",
    "T48n2004_002:0245a13": "西來。便有得有失。何不向未指簾時會取。隨",
    "T48n2004_002:0245a14": "風轉空。截流到岸。此二句點出二僧得失。天",
    "T48n2004_002:0245a15": "童大有功夫不易。恁麼道。若無活人手。爭能",
    "T48n2004_002:0245a16": "殺得人。是故又道。箇中靈利衲僧。看取清涼",
    "T48n2004_002:0245a17": "手段。且道。據什麼令。便得如此。待爾喫棒",
    "T48n2004_002:0245a18": "了。向爾道。",
    "T48n2004_002:0245a19": "28 護國三懡第二十八則護國三懡",
    "T48n2004_002:0245a20": "示眾云。不挂寸絲底人。正是裸形外道。不嚼",
    "T48n2004_002:0245a21": "粒米底漢。斷歸焦面鬼王。直饒聖處受生。未",
    "T48n2004_002:0245a22": "免竿頭險墮。還有掩羞處麼。",
    "T48n2004_002:0245a23": "舉。僧問護國。鶴立枯松時如何步步登高易國",
    "T48n2004_002:0245a24": "云。地下底一場懡㦬心心放下難僧云。滴水滴凍",
    "T48n2004_002:0245a25": "時如何法身無被不禁寒國云。日出後一場懡㦬雪消露出",
    "T48n2004_002:0245a26": "死人來僧云。會昌沙汰時。護法善神向甚麼",
    "T48n2004_002:0245a27": "處去也點即不到國云。三門頭兩箇一場懡㦬到即",
    "T48n2004_002:0245a28": "不點。",
    "T48n2004_002:0245a29": "師云。隋州隋城山護國淨果大師。諱守澄。與",
    "T48n2004_002:0245b01": "二世演化大師諱知遠。同在湖南報慈。慈陞",
    "T48n2004_002:0245b02": "座。師問如何是真如佛性。慈曰。誰無。參退。",
    "T48n2004_002:0245b03": "首座問。汝適來問和尚話還會麼。師曰。不會。",
    "T48n2004_002:0245b04": "座曰。和尚恁麼慈悲。汝為什麼不會。真如佛",
    "T48n2004_002:0245b05": "性誰無。乃至四生六道悉皆具足。師曰。感謝",
    "T48n2004_002:0245b06": "首座為某說破。淨果在傍齩齒曰。這老漢自",
    "T48n2004_002:0245b07": "家無眼更瞎他人。乃召師問。首座適來說箇",
    "T48n2004_002:0245b08": "什麼。師曰。某當時不會得他說破。具如前舉。",
    "T48n2004_002:0245b09": "淨果曰。上座佛法不是這箇道理。汝若不信",
    "T48n2004_002:0245b10": "去問取堂頭。師上堂頭具說前解。慈亦曰。佛",
    "T48n2004_002:0245b11": "法不是這箇道理。師曰。適來問第三座。他亦",
    "T48n2004_002:0245b12": "不肯。故教來問。且望慈悲為某決破。慈曰。汝",
    "T48n2004_002:0245b13": "去問取第三座去。師下來禮問。淨果曰。汝但",
    "T48n2004_002:0245b14": "問來。師便問。如何是真如佛性。淨果曰。誰有。",
    "T48n2004_002:0245b15": "師於言下契悟。再拜謝了。乃曰。首座或在眾。",
    "T48n2004_002:0245b16": "或出世。某誓願佐助。後遂相繼住持。此話諸",
    "T48n2004_002:0245b17": "方謂之護國三懡㦬。與保福四謾人為對。未",
    "T48n2004_002:0245b18": "透關者。極難奔湊。不見。僧問雲居簡禪師。孤",
    "T48n2004_002:0245b19": "峯獨宿時如何。居云。九間僧堂裏不臥。誰教",
    "T48n2004_002:0245b20": "爾孤峯獨宿。此話雖無玄妙甚有開發。舉此",
    "T48n2004_002:0245b21": "一隅。三隅可見。洞山玄中銘。峯巒秀異。鶴不",
    "T48n2004_002:0245b22": "停機。靈木迢然。鳳無依倚。這僧却問。鶴立孤",
    "T48n2004_002:0245b23": "松時如何。這僧癡坐功夫既到。將這些子本",
    "T48n2004_002:0245b24": "地風光。貼在額頭。逢人呈似。殊不知。孤危不",
    "T48n2004_002:0245b25": "立。道方高。天台教中謂之頂墮。所以護國道。",
    "T48n2004_002:0245b26": "地下底一場懡㦬。這僧不向孤危處作活計。",
    "T48n2004_002:0245b27": "又將氷枯雪老處呈上。又不知乾嚗嚗時。還",
    "T48n2004_002:0245b28": "生津潤。冷清清處。却要溫和。所以道。日出後",
    "T48n2004_002:0245b29": "一場懡㦬。這僧戈中兩翻。上來兩被護國格",
    "T48n2004_002:0245c01": "下。既沒奈何。却問教門興廢。疑難道。會昌沙",
    "T48n2004_002:0245c02": "汰時。護法善神向什麼處去也。唐武宗好仙。",
    "T48n2004_002:0245c03": "沙汰僧尼二十六萬五百人。會昌五年八月",
    "T48n2004_002:0245c04": "下旬。勒令歸俗。帝服方士丹藥。性加躁急。喜",
    "T48n2004_002:0245c05": "怒不常。至六年三月初。纔及半年以丹毒死。",
    "T48n2004_002:0245c06": "宣宗即位。佛寺復增三倍之多。以神道為論。",
    "T48n2004_002:0245c07": "不假武宗小廢。何致宣宗大興。善神權巧之",
    "T48n2004_002:0245c08": "方斷非凡下可及。若以衲僧見處。法門本無",
    "T48n2004_002:0245c09": "興廢。善神豈有去來。所以道。三門頭兩箇一",
    "T48n2004_002:0245c10": "場懡㦬。萬松恁麼道。錯為人下注脚了也。又",
    "T48n2004_002:0245c11": "不見。僧問。心法雙忘時如何。國云。不洗面。",
    "T48n2004_002:0245c12": "僧云。月落寒潭時如何。國云。不洗面。僧云。",
    "T48n2004_002:0245c13": "光境俱忘時如何。國云。不洗面。不可總從頭",
    "T48n2004_002:0245c14": "注解將去也。不注解時如何。自有天童頌古。",
    "T48n2004_002:0245c15": "壯士稜稜鬢未秋恨天不到　　男兒不憤不封侯貪程太速",
    "T48n2004_002:0245c16": "翻思清白傳家客已太多生　　洗耳溪頭不飲牛末後太過",
    "T48n2004_002:0245c17": "師云。三祖道。大道體寬無易無難。小見狐疑。",
    "T48n2004_002:0245c18": "轉急轉遲。昔有二僧同行。性急者在前。呼在",
    "T48n2004_002:0245c19": "後者云。光陰迅速疾走上來。後僧云。大道廣",
    "T48n2004_002:0245c20": "濶。忙作甚麼。萬松甞見。圓通善國師手書二",
    "T48n2004_002:0245c21": "頌云。光陰迅速疾走上來。路頭踏著。優鉢花",
    "T48n2004_002:0245c22": "開。大道廣濶。忙作什麼。放開肚皮。一時包裹。",
    "T48n2004_002:0245c23": "此圓通善國師二頌。如這僧恁麼問護國恁麼",
    "T48n2004_002:0245c24": "答。各具一隻眼。天童頌中前兩句。如銳氣貪",
    "T48n2004_002:0245c25": "榮。後兩句如退身致仕。後漢班超家貧常傭",
    "T48n2004_002:0245c26": "寫書。乃投筆曰。大丈夫當効張騫傅介子立",
    "T48n2004_002:0245c27": "功異域。以取封侯萬里之外。焉能久事於筆",
    "T48n2004_002:0245c28": "硯間乎。後討西國。封定遠侯。此喻這僧三問",
    "T48n2004_002:0245c29": "探頭太過也。後漢楊震任荊州太守。性公廉",
    "T48n2004_002:0246a01": "不受私謁。子孫蔬食步行。故舊長者欲開產",
    "T48n2004_002:0246a02": "業。震不肯曰。使後世稱為清白吏子孫。以此",
    "T48n2004_002:0246a03": "遺之。不亦厚乎。史記。許由隱於箕山。依山而",
    "T48n2004_002:0246a04": "食。就河而飲。堯讓帝位。由聞之臨河洗耳。巢",
    "T48n2004_002:0246a05": "父飲牛問曰。凡人洗面。公獨洗耳。由曰。聞堯",
    "T48n2004_002:0246a06": "請我為九州長。故洗是非。父曰。豫章之木生",
    "T48n2004_002:0246a07": "於高山。工人莫得。子欲避世。何不深藏。今游",
    "T48n2004_002:0246a08": "人間苟求名譽。行待下飲。恐污牛口。乃牽上",
    "T48n2004_002:0246a09": "流飲之。天童以楊震許由巢父三人。頌三懡",
    "T48n2004_002:0246a10": "㦬。却被同安道濁者自濁。清者清。菩提煩惱",
    "T48n2004_002:0246a11": "等空平。這僧與護國放下了也。不干諸人事。",
    "T48n2004_002:0246a12": "各請逐便。",
    "T48n2004_002:0246a13": "29 風穴鐵牛第二十九則風穴鐵牛",
    "T48n2004_002:0246a14": "示眾云。遲棊鈍行。爛却斧柯。眼轉頭迷。奪將",
    "T48n2004_002:0246a15": "杓柄。若也打在鬼窟裏。把定死蛇頭。還有變",
    "T48n2004_002:0246a16": "豹分也無。",
    "T48n2004_002:0246a17": "舉。風穴在郢州衙內。上堂云。祖師心印狀",
    "T48n2004_002:0246a18": "似鐵牛之機針剳不入去即印住拽迴鼻孔住即印破截斷",
    "T48n2004_002:0246a19": "脚跟只如不去不住。印即是。不印即是泥裏洗土",
    "T48n2004_002:0246a20": "塊時有廬陂長老出問云。某甲有鐵牛之機。",
    "T48n2004_002:0246a21": "請師不搭印宛有逆水之波穴云。慣釣鯨鯢澄巨浸。",
    "T48n2004_002:0246a22": "却嗟蛙步𩥇泥沙引魂幡子搐氣袋陂佇思已過鬼門關穴",
    "T48n2004_002:0246a23": "喝云。長老何不進語已臨崖岸更與一推陂擬議許多時節甚處",
    "T48n2004_002:0246a24": "去來穴打一拂子云。還記得話頭麼。試舉",
    "T48n2004_002:0246a25": "看為人為徹殺人見血陂擬開口猶自不伏燒埋穴又打一拂子",
    "T48n2004_002:0246a26": "仍少三十棒牧主云。佛法與王法一般不會做官看傍州例穴",
    "T48n2004_002:0246a27": "云。見箇什麼却好與一拂子牧云。當斷不斷返招其",
    "T48n2004_002:0246a28": "亂自罵自招穴便下座得意濃時正好休。",
    "T48n2004_002:0246a29": "師云。無盡居士。舉。臨際辭溈山。仰山侍其傍。",
    "T48n2004_002:0246b01": "溈曰。此人他日法道如何。仰曰。他日法道大",
    "T48n2004_002:0246b02": "行吳越。遇風即止。又問其嗣之者何人。仰曰。",
    "T48n2004_002:0246b03": "年代深遠未可言耳。溈固問之曰。吾亦欲知。",
    "T48n2004_002:0246b04": "仰云。經不云乎。將此深心奉塵剎。是則名為",
    "T48n2004_002:0246b05": "報佛恩。居士曰。吾以此知。風穴仰山之後身",
    "T48n2004_002:0246b06": "也。穴初參雪峯五年。一日請益臨際會下兩",
    "T48n2004_002:0246b07": "堂上座舉頭相顧各下一喝。僧舉問際。未審",
    "T48n2004_002:0246b08": "具賓主眼否。際曰。雖然如是。賓主歷然。雪峯",
    "T48n2004_002:0246b09": "敘與巖頭欽山。進途而值臨際已逝不及參。",
    "T48n2004_002:0246b10": "則曰。汝欲會當問取他子孫。穴舉似南院顒。",
    "T48n2004_002:0246b11": "院云。雪峯古佛也。師後住汝州風穴山廣慧",
    "T48n2004_002:0246b12": "禪院。五代離亂。郢州牧主請師衙內住夏。一",
    "T48n2004_002:0246b13": "日牧主請陞座。示眾云。祖師心印。狀似鐵牛",
    "T48n2004_002:0246b14": "之機。不同石人木馬玄唱玄提。直下如鐵牛。",
    "T48n2004_002:0246b15": "無爾近傍處。爾纔去鉤迴。纔住打教百雜碎。",
    "T48n2004_002:0246b16": "只如不去不住。印即是。不印即是。可謂鉤頭",
    "T48n2004_002:0246b17": "有餌。盧陂長老亦是際下兒孫。便拈轉他話",
    "T48n2004_002:0246b18": "頭。置問不妨奇特。道某甲有鐵牛之機。請師",
    "T48n2004_002:0246b19": "不搭印。其奈風穴據令而。行便道。慣釣鯨鯢",
    "T48n2004_002:0246b20": "澄巨浸。却嗟蛙步𩥇泥沙。鯨鯢橫海大魚也。",
    "T48n2004_002:0246b21": "莊子任公子五十犗為餌。曾得此魚。蛙步𩥇",
    "T48n2004_002:0246b22": "泥沙。有說。漢武帝時有暴利長。渥洼水傍見",
    "T48n2004_002:0246b23": "群野馬。中有奇者來飲水。因作土人。持勒絆",
    "T48n2004_002:0246b24": "于傍。習以為常。以人代之。收得其馬。欲神異",
    "T48n2004_002:0246b25": "其馬。謂從水出。遂傳為龍種。穴謂馬出清水",
    "T48n2004_002:0246b26": "反偃𩥇泥沙中。此說迂迴風穴眾吼集。明作",
    "T48n2004_002:0246b27": "蛙步。不見。雪竇頌犀牛扇話了。復云。若要清",
    "T48n2004_002:0246b28": "風再振。頭角重生。請禪客下轉語乃云。扇子",
    "T48n2004_002:0246b29": "既破。還我犀牛兒來。時有僧出云。大眾參堂",
    "T48n2004_002:0246c01": "去。竇喝云。拋鉤釣鯤鯨釣得箇蝦䗫。以此兩",
    "T48n2004_002:0246c02": "句對風穴上下兩句。蛙字無疑也。陂佇思。問",
    "T48n2004_002:0246c03": "話呈機。要與風穴相見。而忽遭點。要別尋出",
    "T48n2004_002:0246c04": "長投。至爾施呈槍法。一樬檐打倒也。此不解",
    "T48n2004_002:0246c05": "奪機行令賓主互換之過也。牧主久參風穴。",
    "T48n2004_002:0246c06": "不無見處道。佛法與王法一般。風穴收得安",
    "T48n2004_002:0246c07": "南。又憂塞北。便問牧主道。見箇什麼。這裏便",
    "T48n2004_002:0246c08": "好。與盧陂雪屈。却只道。當斷不斷反招其亂",
    "T48n2004_002:0246c09": "也。不妨說到。風穴為伊是俗官。飲氣吞聲便",
    "T48n2004_002:0246c10": "下座。二尊宿一龍一蛇。做剛做柔。篁鼓臨際",
    "T48n2004_002:0246c11": "宗風。更著天童斷和。頌云。",
    "T48n2004_002:0246c12": "鐵牛之機哮吼也未　　印住印破鉤錐在手　　透出毘盧頂𩕳",
    "T48n2004_002:0246c13": "行將上不足却來化佛舌頭坐匹下有餘　　風穴當衡世情看冷",
    "T48n2004_002:0246c14": "暖盧陂負墮人面逐高低　　棒頭喝下豈容分說　　電光石火",
    "T48n2004_002:0246c15": "不待消停歷歷分明珠在盤不撥自轉　　眨起眉毛還蹉過",
    "T48n2004_002:0246c16": "和聲便打",
    "T48n2004_002:0246c17": "師云。鐵牛之機。印住印破。閩王遣使送朱記",
    "T48n2004_002:0246c18": "到。保福上堂曰。去則印住。住則印破。僧曰。",
    "T48n2004_002:0246c19": "不去不住。用印奚為。保福打之。僧曰。恁麼則",
    "T48n2004_002:0246c20": "山鬼窟裏全因今日也。保福默然。萬松道。可",
    "T48n2004_002:0246c21": "惜龍頭蛇尾。風穴若不超證無住無依大解",
    "T48n2004_002:0246c22": "脫門。不能透出毘盧頂𩕳行也。唐肅宗問忠",
    "T48n2004_002:0246c23": "國師。如何是無諍三昧。國師云。檀越踏毘盧",
    "T48n2004_002:0246c24": "頂上行。此明法身向上非枯椿邊事。風穴先",
    "T48n2004_002:0246c25": "據此令。却來佛事門中。掌莫大威權。斷不了",
    "T48n2004_002:0246c26": "公案。掃除凡聖情量。坐斷報化佛頭。臨際廣",
    "T48n2004_002:0246c27": "語云。山僧見處。坐斷報化佛頂。恁麼當衡。直",
    "T48n2004_002:0246c28": "饒盧陂作家亦有時負墮也。西天外道立義。",
    "T48n2004_002:0246c29": "不成者謂之負墮。斬頭截臂。以謝不敏。此棒",
    "T48n2004_002:0247a01": "頭喝下鈷鎚。電光石火機變。皆暫時光境。慎",
    "T48n2004_002:0247a02": "勿以定奪得失決斷勝負。如珠走盤。眨眼蹉",
    "T48n2004_002:0247a03": "過也。師以拂子擊禪床云。了。",
    "T48n2004_002:0247a04": "30 大隨劫火第三十則大隨劫火",
    "T48n2004_002:0247a05": "示眾云。絕諸對待。坐斷兩頭。打破疑團。那消",
    "T48n2004_002:0247a06": "一句。長安不離寸步。太山只重三斤。且道。據",
    "T48n2004_002:0247a07": "甚麼令。敢恁麼道。",
    "T48n2004_002:0247a08": "舉。僧問大隨。劫火洞然大。千俱壞。未審",
    "T48n2004_002:0247a09": "這箇壞不壞愁人莫向愁人說隨云。壞早是那堪僧云。恁麼",
    "T48n2004_002:0247a10": "則隨他去也目前可驗隨云。隨他去下坡不走更與一推僧問",
    "T48n2004_002:0247a11": "龍濟。劫火洞然大千俱壞。未審這箇壞不",
    "T48n2004_002:0247a12": "壞同病相憂濟云。不壞打破契頭捩轉鼻孔僧云。為甚不壞又恁",
    "T48n2004_002:0247a13": "麼來濟云。為同大千生鐵鑄成。",
    "T48n2004_002:0247a14": "師云。益州大隨法真禪師。或云福州西院。亦",
    "T48n2004_002:0247a15": "曰長慶。大安之子。百丈大智之孫。參見六十",
    "T48n2004_002:0247a16": "餘員尊宿。在溈山會中。作火頭。溈問。子在此",
    "T48n2004_002:0247a17": "數年。不解致箇問頭。隨云。教某甲問箇甚即",
    "T48n2004_002:0247a18": "得。山云。爾不解問道如何是佛。隨以手掩溈",
    "T48n2004_002:0247a19": "山口。山云。爾以後有片瓦蓋頭。覓箇掃地人",
    "T48n2004_002:0247a20": "也無。後於棚口路。煎茶接待往來三年。開山",
    "T48n2004_002:0247a21": "住大隨。僧問。劫火洞然大千俱壞。未審這箇",
    "T48n2004_002:0247a22": "壞不壞。此問本出仁王護國經。斑足王信外",
    "T48n2004_002:0247a23": "道羅陀語。取千王頭。淫祀塚間摩訶迦羅大",
    "T48n2004_002:0247a24": "黑天神。冀延國祚。普明王請一日假。依七佛",
    "T48n2004_002:0247a25": "法齋百法師。第一法師為王說偈。劫火洞然",
    "T48n2004_002:0247a26": "大千俱壞。此偈凡三十二句。王赴死轉為諸",
    "T48n2004_002:0247a27": "王說。斑足疑問。亦聞此偈心開悟解。以國付",
    "T48n2004_002:0247a28": "弟出家得忍。據教中說。三千大千世界同一",
    "T48n2004_002:0247a29": "成壞。漢武帝鑿昆明池。得灰問東方朔。朔曰。",
    "T48n2004_002:0247b01": "請問西域道人。至後漢明帝。摩騰竺法蘭來。",
    "T48n2004_002:0247b02": "問之曰劫灰也。雲庵問講師。火災起時世間",
    "T48n2004_002:0247b03": "虛空。許多灰燼將置何處。罕有答者。止觀。羅",
    "T48n2004_002:0247b04": "漢如炭。辟支如灰。菩薩如餘少灰。佛如劫火",
    "T48n2004_002:0247b05": "無炭無灰。此問這箇壞不壞。佛果道。這僧元",
    "T48n2004_002:0247b06": "來不知話頭落處。且道。這箇是甚麼。隨云。壞。",
    "T48n2004_002:0247b07": "此語反常合道。極難咬嚼。僧云。恁麼則隨他",
    "T48n2004_002:0247b08": "去也。這僧也好笑。不知執鞭墜鐙多少時也。",
    "T48n2004_002:0247b09": "隨云。隨他去。萬松道。僧隨大隨去。大隨隨僧",
    "T48n2004_002:0247b10": "去。雪竇與脩山主同時。未見脩山主答。後段",
    "T48n2004_002:0247b11": "不壞為同大千話。單頌大隨話云。劫火光中",
    "T48n2004_002:0247b12": "立問端。衲僧猶滯兩重關。這句人多錯會道。",
    "T48n2004_002:0247b13": "大隨道壞是一重關。脩山主道不壞。是兩重",
    "T48n2004_002:0247b14": "也。爾不看前話。單頌大隨。雪竇未見脩山主",
    "T48n2004_002:0247b15": "語錄。但以問頭這箇壞不壞已是兩重關也。",
    "T48n2004_002:0247b16": "可憐一句隨他語。萬里區區獨往還。此頌這",
    "T48n2004_002:0247b17": "僧不會大隨語直往舒州。問投子。子云。西川",
    "T48n2004_002:0247b18": "有古佛出世。汝速迴彼。僧迴隨已化。唐僧景",
    "T48n2004_002:0247b19": "遵題云。了然無別法。唯道印南能。一句隨他",
    "T48n2004_002:0247b20": "語。千山走衲僧。雪竇用此聯意。道頌後一聯",
    "T48n2004_002:0247b21": "也。寒蛩嗚砌葉。靜夜禮龕燈。吟罷孤窓月。徘",
    "T48n2004_002:0247b22": "徊恨不勝。天童頌古。更添脩山主話道不壞",
    "T48n2004_002:0247b23": "為同大千。有本道。為他不同大千。這話最好",
    "T48n2004_002:0247b24": "看。道同也得。不同也得。將錯就錯無可不可。",
    "T48n2004_002:0247b25": "脩山主又云。壞也礙塞殺人。不壞也礙塞殺",
    "T48n2004_002:0247b26": "人。萬松道。大隨道壞。也有出身處。脩山主",
    "T48n2004_002:0247b27": "道不壞。也有出身處。不是一向無意度。不可",
    "T48n2004_002:0247b28": "一向情識會。不見。江西志徹禪師。問六祖涅",
    "T48n2004_002:0247b29": "盤經中常無常義。祖曰。無常者佛性也。有常",
    "T48n2004_002:0247c01": "者善惡一切諸法分別心也。徹曰。經說佛性",
    "T48n2004_002:0247c02": "是常。和尚却言無常。善惡諸法乃至菩提心",
    "T48n2004_002:0247c03": "皆是無常。和尚却言是常。此即相違。令學人",
    "T48n2004_002:0247c04": "轉生疑惑。祖曰。佛性若常。更說甚善惡諸法。",
    "T48n2004_002:0247c05": "吾說無常。正是佛說真常之道也。又一切諸",
    "T48n2004_002:0247c06": "法若無常者。則物物皆有自性。容受生死。而",
    "T48n2004_002:0247c07": "真常性有不遍處。吾說常正是佛說真無常",
    "T48n2004_002:0247c08": "義也。今時初心。見大隨道壞隨他去。未免䁝",
    "T48n2004_002:0247c09": "惑。傍參六祖。可以無疑也。況大隨百丈親孫。",
    "T48n2004_002:0247c10": "脩山主地藏嫡子。超情離見。曲為今時。雪竇",
    "T48n2004_002:0247c11": "當時只頌一半。天童今日始得完全。頌云。",
    "T48n2004_002:0247c12": "壞不壞佛手揀不出　　隨他去也大千界沒量大人語脈裏轉却　　句",
    "T48n2004_002:0247c13": "裏了無鉤鎖機粘牙帶齒亦不少脚頭多被葛藤礙誰教",
    "T48n2004_002:0247c14": "爾生枝引蔓會不會心忙手急　　分明底事丁寧曬是盲者過非日月咎",
    "T48n2004_002:0247c15": "知心拈出勿商量牙人見販子　　輸我當行相買賣堂屋",
    "T48n2004_002:0247c16": "裏販揚州",
    "T48n2004_002:0247c17": "師云。雪竇頌這僧問這箇壞不壞。道衲僧猶",
    "T48n2004_002:0247c18": "滯兩重關。天童頌首言壞不壞。其意不同。雙",
    "T48n2004_002:0247c19": "舉二僧問端。雙收二師答處。一時拈向面前。",
    "T48n2004_002:0247c20": "唯隨他去也。大千界就大隨語。出二師鉤線。",
    "T48n2004_002:0247c21": "點二僧趁塊。雲居示眾云。言語如鉆。如挾。",
    "T48n2004_002:0247c22": "如鉤。如鎖。須教相續不斷始得。今頌二師答",
    "T48n2004_002:0247c23": "處。直捷便與不涉廉纖。爭奈諸方已被葛藤",
    "T48n2004_002:0247c24": "絆倒也。真點胸甞客南昌漳江寺政禪師席",
    "T48n2004_002:0247c25": "下。一日摳衣露脛緩步而過。政怪問之。真曰。",
    "T48n2004_002:0247c26": "前廊後架皆是葛藤。真恐絆倒耳。政為大笑。",
    "T48n2004_002:0247c27": "天童道。我恁麼分明頌出。爾會那不會。若是",
    "T48n2004_002:0247c28": "久參上士如當行買賣不索商量。萬松今日",
    "T48n2004_002:0247c29": "只諕得離家。",
    "T48n2004_002:0248a01": "31 雲門露柱第三十一則雲門露柱",
    "T48n2004_002:0248a02": "示眾云。向上一機。鶴沖霄漢。當陽一路。鷂過",
    "T48n2004_002:0248a03": "新羅。直饒眼似流星。未免口如匾檐。且道。是",
    "T48n2004_002:0248a04": "何宗旨。",
    "T48n2004_002:0248a05": "舉。雲門垂語云。古佛與露柱相交。是第幾",
    "T48n2004_002:0248a06": "機落七落八了也眾無語却與露柱同參自代云。南山起雲。北",
    "T48n2004_002:0248a07": "山下雨張翁喫酒李翁醉。",
    "T48n2004_002:0248a08": "師云。本錄雲門問僧。古佛與露柱相交。是第",
    "T48n2004_002:0248a09": "幾機。僧無語。門云。爾問我與爾道。僧遂問。",
    "T48n2004_002:0248a10": "門云。一條絛三十文。僧云。如何是一條絛三",
    "T48n2004_002:0248a11": "十文。門云。打與。代前語云。南山起雲。北山下",
    "T48n2004_002:0248a12": "雨。唐宋開府璟。善羯鼓歌。有云。南山起雲。",
    "T48n2004_002:0248a13": "北山下雨。借用。如觀世音菩薩將錢來買餬",
    "T48n2004_002:0248a14": "餅。放下手元來却是饅頭。全似睦州機鋒。盞",
    "T48n2004_002:0248a15": "子落地楪子成七片。豈容詮注話會。天童能",
    "T48n2004_002:0248a16": "向詮注不及處詮注。話會不到處話會。頌云。",
    "T48n2004_002:0248a17": "一道神光上柱天下柱地　　初不覆藏淨裸裸赤灑灑　　超見緣也",
    "T48n2004_002:0248a18": "是而無是烈火焰中休眨眼出情量也當而無當劍輪鋒外",
    "T48n2004_002:0248a19": "莫迴頭巖華之粉兮蜂房成蜜神通廣大　　野草之滋兮",
    "T48n2004_002:0248a20": "麝臍作香變化無方隨類三尺一丈六主山高。案山低。拄杖",
    "T48n2004_002:0248a21": "長。拂子短明明觸處露堂堂拶破面門無處迴避",
    "T48n2004_002:0248a22": "師云。雲門云。人人盡有光明在。看時不見。暗",
    "T48n2004_002:0248a23": "昏昏。又道。虛空包不盡。大地載不起。楞嚴此",
    "T48n2004_002:0248a24": "見及緣。皆是菩提妙淨明體。云何於中有是",
    "T48n2004_002:0248a25": "非是。肇公般若無知論云。夫無當則物無不",
    "T48n2004_002:0248a26": "當。無是則物無不是。物無不是故。是而無是。",
    "T48n2004_002:0248a27": "物無不當故。當而無當。故經云。盡見諸法而",
    "T48n2004_002:0248a28": "無所見也。此頌明依一經一論。暗指超情離",
    "T48n2004_002:0248a29": "見人境交參。古佛既與露柱相交。自然南山",
    "T48n2004_002:0248b01": "起雲。北山下雨。蜂採花而成蜜。麝食草而作",
    "T48n2004_002:0248b02": "香。高低嶽瀆共轉根本法輪。大小鱗毛普現",
    "T48n2004_002:0248b03": "色身三昧。劬尸羅長者覩三尺而無盡。無邊",
    "T48n2004_002:0248b04": "身菩薩窮上界而有餘。無一時不現。無一處",
    "T48n2004_002:0248b05": "不遍。故云。明明觸處露堂堂。師復云。還見麼",
    "T48n2004_002:0248b06": "瞎。",
    "T48n2004_002:0248b07": "32 仰山心境第三十二則仰山心境",
    "T48n2004_002:0248b08": "示眾云。海為龍世界。隱顯優游。天是鶴家鄉。",
    "T48n2004_002:0248b09": "飛鳴自在。為甚麼困魚止濼。鈍鳥棲蘆。還有",
    "T48n2004_002:0248b10": "計利害處麼。",
    "T48n2004_002:0248b11": "舉。仰山問僧。甚處人閉門刷會僧云。幽州人公驗",
    "T48n2004_002:0248b12": "明白山云。汝思彼中麼恰待忘了僧云。常思熟處難忘山",
    "T48n2004_002:0248b13": "云。能思是心。所思是境元來更立能所彼中山河大",
    "T48n2004_002:0248b14": "地。樓臺殿閣。人畜等物。反思思底心。還有",
    "T48n2004_002:0248b15": "許多般麼仁者自生分別僧云。某甲到這裏總不見",
    "T48n2004_002:0248b16": "有猶有這箇山云。信位即是。人位未是庭前殘雪日輪消。室",
    "T48n2004_002:0248b17": "內紅塵遣誰掃僧云。和尚莫別有指示否便恁麼來山云。",
    "T48n2004_002:0248b18": "別有別無。即不中射透兩重關據汝見處。只得一",
    "T48n2004_002:0248b19": "玄已有舡中月得坐披衣向後自看更添帆上風。",
    "T48n2004_002:0248b20": "師云。仰山昔甞問僧甚處來。僧云。幽州來。仰",
    "T48n2004_002:0248b21": "云。我恰要幽州信。幽州米作麼價。僧云。某來",
    "T48n2004_002:0248b22": "時無端穿市中過。踏折他橋梁。仰便休。仰山",
    "T48n2004_002:0248b23": "小釋迦。接人非止一路。此箇公案正是學人",
    "T48n2004_002:0248b24": "入門之勢。下手得力處。山問幽州僧。汝還思",
    "T48n2004_002:0248b25": "彼中麼。當時被他道不思。又作麼生。仰山必",
    "T48n2004_002:0248b26": "然別有長處。僧却云。常思。實語當懺悔。山云。",
    "T48n2004_002:0248b27": "能思是心。所思是境。境則千差。能思底心有",
    "T48n2004_002:0248b28": "多𤳖麼。雲門曾道。仰山為慈悲之故。有落草",
    "T48n2004_002:0248b29": "之談。果然僧也靈利。道。某甲到這裏總不見",
    "T48n2004_002:0248c01": "有。今時人萬一不到這境界。若到即點胸擔",
    "T48n2004_002:0248c02": "板。不知途路之樂終不到家。仰山曾行山下",
    "T48n2004_002:0248c03": "路來。故別指一條活路。仰山昔年僧堂前三",
    "T48n2004_002:0248c04": "昧次。夜半不見山河大地寺宇人物以至己",
    "T48n2004_002:0248c05": "身。全同空界。明晨舉似大溈。溈曰。我在百",
    "T48n2004_002:0248c06": "丈時得此境。乃是融通妄想銷明之功。汝向",
    "T48n2004_002:0248c07": "後說法有人過者。無有是處。萬松道。非仰山",
    "T48n2004_002:0248c08": "不證。非溈山不識。楞嚴經云。若動念盡。浮想",
    "T48n2004_002:0248c09": "銷除。於覺明心。如去塵垢。一倫生死首尾圓",
    "T48n2004_002:0248c10": "照。名想陰盡。是人則能超煩惱濁。觀其所由。",
    "T48n2004_002:0248c11": "融通妄想。以為其本。此又見溈仰父子妙契",
    "T48n2004_002:0248c12": "佛心也。仰山一日呈解云。若教某自看。到這",
    "T48n2004_002:0248c13": "裏無圓位。亦無可斷。溈曰。據汝見處猶是法",
    "T48n2004_002:0248c14": "在。亦未離心境。仰曰。既無圓位。何處更有心",
    "T48n2004_002:0248c15": "境。溈曰。適來汝作恁麼解是否。仰云是。溈",
    "T48n2004_002:0248c16": "云。若恁麼具足是心境法。爭得道無。仰山見",
    "T48n2004_002:0248c17": "這僧有這箇在。依理判斷道。信位即是。人位",
    "T48n2004_002:0248c18": "未是。別本云。信位即得。行位即未多。舉金剛",
    "T48n2004_002:0248c19": "三昧經。信位。思位。修位。行位。捨位。今言信",
    "T48n2004_002:0248c20": "位人位。未必全同。竹庵珪和尚道。向開口合",
    "T48n2004_002:0248c21": "口處。分這邊那邊。有言無言處。分信位人位。",
    "T48n2004_002:0248c22": "此又別一家也。溈山問仰山。寂子速道。莫入",
    "T48n2004_002:0248c23": "陰界。仰云。慧寂信亦不立。溈云。子信了不",
    "T48n2004_002:0248c24": "立。不信不立。仰云。只是慧寂更信阿誰。溈云。",
    "T48n2004_002:0248c25": "若恁麼則是定性聲聞也。仰云。慧寂佛亦不",
    "T48n2004_002:0248c26": "見。清居皓昇禪師。牧牛圖至第六章云。信位",
    "T48n2004_002:0248c27": "漸熟。邪境覺疎。雖辨淨穢。如劍利泥。猶存鼻",
    "T48n2004_002:0248c28": "索。未可憑信。故白黑相半。頌曰。野牧雖云",
    "T48n2004_002:0248c29": "久。牽繩手漸離。行持非暗昧。進習不依隨。淨",
    "T48n2004_002:0249a01": "地于于樂。長鞭每每持。青山香草細。一味日",
    "T48n2004_002:0249a02": "充飢。至十二章。人位本空。身心無著。得失淨",
    "T48n2004_002:0249a03": "盡。玄玄道路。邈無分別。向上一句。擬議即",
    "T48n2004_002:0249a04": "墮。頌曰。妄起勞看牧。牛非人亦非。正中妄想",
    "T48n2004_002:0249a05": "像。向上有玄微。大海纖塵起。洪鑪片雪飛。相",
    "T48n2004_002:0249a06": "逢求解會。不墮汝心機。萬松道。仰山信亦不",
    "T48n2004_002:0249a07": "立。清居人位本空。若向二師話中。揀得出。信",
    "T48n2004_002:0249a08": "位人位。昭然可見。所謂退步就己萬不失一",
    "T48n2004_002:0249a09": "也。僧云。和尚莫別有指示否。爛泥裏有刺。仰",
    "T48n2004_002:0249a10": "云。別有別無即不中。有即雪上加霜。無即死",
    "T48n2004_002:0249a11": "在句下。所以指一玄。教伊自看。湧泉空處為",
    "T48n2004_002:0249a12": "座萬行為衣。有以。坐謂安禪靜慮。衣謂衲帔",
    "T48n2004_002:0249a13": "蒙頭。有以。坐謂開堂陞座。衣謂法服嚴身。皆",
    "T48n2004_002:0249a14": "有理在。且道。向後自看。看箇什麼。問取天",
    "T48n2004_002:0249a15": "童。頌云。",
    "T48n2004_002:0249a16": "無外而容大無不包　　無礙而沖細無不入　　門牆岸岸莫探頭好",
    "T48n2004_002:0249a17": "關鎖重重不消彈指　　酒常酣而臥客喚醒來打　　飯雖飽而",
    "T48n2004_002:0249a18": "穨農一坑埋却突出虛空兮風搏妙翅穿開碧落天　　踏翻",
    "T48n2004_002:0249a19": "滄海兮雷送游龍驚蟄二月節",
    "T48n2004_002:0249a20": "師云。天童先頌返思能思底。豈有多般。雲門",
    "T48n2004_002:0249a21": "道。會得也目前包裹會。不得也目前包裹。此",
    "T48n2004_002:0249a22": "無外而容也。山河樓閣人畜等物。一多無礙。",
    "T48n2004_002:0249a23": "人境交參。此無礙而沖也。韶國師道。通玄峯",
    "T48n2004_002:0249a24": "頂。不是人間。心外無法。滿目青山。通玄峯",
    "T48n2004_002:0249a25": "頂。所思境也。不是人間。能思心也。心外無",
    "T48n2004_002:0249a26": "法。總不見有也。滿目青山。只此一句。這僧與",
    "T48n2004_002:0249a27": "韶國師。相隔信位人位一玄三玄。直得。門牆",
    "T48n2004_002:0249a28": "岸岸。關鎖重重。卒難相見也。又頌。這僧見",
    "T48n2004_002:0249a29": "處。如醉客頹農。仰山指處。如妙翅游龍。法華",
    "T48n2004_002:0249b01": "經。譬如有人。至親友家醉酒而臥。是時親友",
    "T48n2004_002:0249b02": "官事當行。以無價寶珠繫其衣裏。其人醉臥",
    "T48n2004_002:0249b03": "都不覺知。逍州云。曾聞一飽忘百飢。今日山",
    "T48n2004_002:0249b04": "僧身便是。趙州一飽忘百飢。合受人天妙供。",
    "T48n2004_002:0249b05": "這僧飯飽頹農。滴水難消。明眼人辨取。梵語",
    "T48n2004_002:0249b06": "迦樓羅。此云妙翅鳥。搏風闢海。直取龍吞。孔",
    "T48n2004_002:0249b07": "子問禮於老聃。謂見老子其猶龍也。游龍雲",
    "T48n2004_002:0249b08": "煙出沒。非同潛蟄者。此頌人位未是。只得一",
    "T48n2004_002:0249b09": "玄。向後自看。教渠移身換步何也。但有路可",
    "T48n2004_002:0249b10": "上。更高人也行。",
    "T48n2004_002:0249b11": "萬松老人評唱天童覺和尚頌古從容庵錄卷",
    "T48n2004_002:0249b12": "二"
}