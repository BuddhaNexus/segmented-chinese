{
    "X05n0229_001:0220b02": "大方廣佛華嚴經普賢行願品別行",
    "X05n0229_001:0220b03": "疏鈔重刊序",
    "X05n0229_001:0220b05": "新安道奎稽首和南述",
    "X05n0229_001:0220b06": "雜華為十方三世大覺根本法輪蓋指人人本具大",
    "X05n0229_001:0220b07": "事因緣也祇因眾生昧之以故諸佛出興發明建立",
    "X05n0229_001:0220b08": "就中雖隨時隨方隨言論隨知解隨意想分別稱彼",
    "X05n0229_001:0220b09": "根欲廣演無邊差別妙法究竟於當人分上增減絲",
    "X05n0229_001:0220b10": "毫不得悟至此者方知佛祖無法與人亦無一時一",
    "X05n0229_001:0220b11": "處塵毛剎海非是弘宣此者縱欲以大海量墨須彌",
    "X05n0229_001:0220b12": "作筆亦不能吐露少分何況今經所以龍猛入婆伽",
    "X05n0229_001:0220b13": "宮見文字所載已有其三而閻浮心力有限乃誦出",
    "X05n0229_001:0220b14": "十萬頌四十八品者弘揚五天東傳震且則自晉譯",
    "X05n0229_001:0220b15": "三萬六千頌成六十卷唐譯四萬五千頌成八十卷",
    "X05n0229_001:0220b16": "續得烏茶國所貢後分般若三藏同清涼國師再譯",
    "X05n0229_001:0220b17": "成四十卷其臨末一卷即今十大願王是也乃晉唐",
    "X05n0229_001:0220b18": "二大部中所缺然具攝全經綱領故清涼於大疏鈔",
    "X05n0229_001:0220b19": "外已為十卷疏疏此後譯而復更作別行疏疏此一",
    "X05n0229_001:0220b20": "卷圭峰作鈔釋之最為詳盡竭藏海之洪瀾收歸一",
    "X05n0229_001:0220b21": "滴指中邊之蜜味頓令親甞欲求開示悟入舍此更",
    "X05n0229_001:0220b22": "無門矣予恒傷清涼著述六百卷之繁今多散落即",
    "X05n0229_001:0220b23": "續疏十卷亦不復存幸此一卷疏鈔昭慶藏板具為",
    "X05n0229_001:0220b24": "不知何緣南北兩藏俱未收入嘉興書本亦然誠恐",
    "X05n0229_001:0220c01": "日久歲深又歸變滅適羌世隆欲流通大法予指令",
    "X05n0229_001:0220c02": "刻此廣布種無上福慧勝因至於不可思議殊勝功",
    "X05n0229_001:0220c03": "德如盥掌之水尚拯生靈升天一偈之功已至獄門",
    "X05n0229_001:0220c04": "而返具如傳譯感通備述所謂一文之妙攝義無遺",
    "X05n0229_001:0220c05": "讀誦思修功齊種智古德已言之審矣是在當人深",
    "X05n0229_001:0220c06": "信力行終獲全身證入然後知佛祖真不我欺皆緣",
    "X05n0229_001:0220c07": "自欺辜宏慈深悲傷己之迷轉導一切窮塵剎量盡",
    "X05n0229_001:0220c08": "未來劫步普賢菩薩之芳躅如經所云乃人人應為",
    "X05n0229_001:0220c09": "可為不敢不為者耳。",
    "X05n0229_001:0221a06": "大方廣佛華嚴經普賢行願品別行",
    "X05n0229_001:0221a07": "疏鈔卷第一并序",
    "X05n0229_001:0221a09": "將釋疏文大分為二第一解疏題目第二正解疏",
    "X05n0229_001:0221a10": "文初中分二初明所述疏目後辨能述人名初中",
    "X05n0229_001:0221a11": "有二先明所釋經題後明能釋疏目初中分二初",
    "X05n0229_001:0221a12": "釋總題即大部之通名後明品目即品章之別目",
    "X05n0229_001:0221a13": "今且初文問總名七字為是唐言為是梵語答於",
    "X05n0229_001:0221a14": "中佛之一字即是梵語餘之六字總是唐言問若",
    "X05n0229_001:0221a15": "總就梵文呼之如何答若舊梵云摩訶毗佛略勃",
    "X05n0229_001:0221a16": "陀徤拏驃呵欲底修多羅此訛略也若就正者應",
    "X05n0229_001:0221a17": "云摩訶尾沒[里*也](里也反)沒馱巘拏[名*庚](名庚反)賀素怛囕",
    "X05n0229_001:0221a18": "(二合)摩訶云大尾沒[里*也]云方廣沒馱云覺者巘拏",
    "X05n0229_001:0221a19": "云雜華[名*庚]賀云嚴飾素怛囕云契經若總就唐言",
    "X05n0229_001:0221a20": "應云大方廣覺者雜華嚴飾契經共十一字今以",
    "X05n0229_001:0221a21": "順古又生善故乃去覺者二字存佛之一字又去",
    "X05n0229_001:0221a22": "雜飾契三字存華嚴經三字即於十一字中略却",
    "X05n0229_001:0221a23": "四字存其七字以總名七字也於中上六字所詮",
    "X05n0229_001:0221a24": "之義下一字能詮之教就所詮中大方廣即所證",
    "X05n0229_001:0221b01": "法即清淨法界具體相用三佛華嚴即能證人於",
    "X05n0229_001:0221b02": "中嚴為總相餘分因果經之一字即能詮教如下",
    "X05n0229_001:0221b03": "疏文第二明品目者即普賢行願品梵云阿進底",
    "X05n0229_001:0221b04": "也(二合)咄[里*也]一尾目乞叉(二合二)尾灑也(三)三滿",
    "X05n0229_001:0221b05": "多跋捺囉(二合四)左哩(五)鉢囉(二合)抳馱曩(六)鉢",
    "X05n0229_001:0221b06": "囉(二合)吠捨(七)跋哩嚩(無鉢反)多(八)言阿進底也咄",
    "X05n0229_001:0221b07": "[里*也]此云不思議尾目乞叉此云解脫尾灑也此云",
    "X05n0229_001:0221b08": "境界三滿多跋捺囉此云普賢左哩此云行鉢囉",
    "X05n0229_001:0221b09": "抳馱曩此云願鉢囉吠捨此云入跋哩嚩多此云",
    "X05n0229_001:0221b10": "品即不思議解脫境界普賢行願入品今順此方",
    "X05n0229_001:0221b11": "故入字居初疏中文略具足應云入不思議解脫",
    "X05n0229_001:0221b12": "境界普賢行願品不思議等即是所入普賢行願",
    "X05n0229_001:0221b13": "為能入入通能所問疏主何以不具標耶答良以",
    "X05n0229_001:0221b14": "入經解文乃具標也故疏題遂略但標能入故但",
    "X05n0229_001:0221b15": "云普賢行願品也下文廣辨自下明能釋疏目者",
    "X05n0229_001:0221b16": "即疏一卷并序五字是也言疏者(去聲)疏(平聲)決",
    "X05n0229_001:0221b17": "也即是疏決開通之義良以經中義理幽深若不",
    "X05n0229_001:0221b18": "疏決開通無由啟悟故又說文云書義為疏今即",
    "X05n0229_001:0221b19": "纂集經論深義書寫一處用解經文故名為疏也",
    "X05n0229_001:0221b20": "言一者數也卷即卷舒唯此獨行故云一卷并序",
    "X05n0229_001:0221b21": "者并謂兼并序者庠序爾雅云入門見屏謂之序",
    "X05n0229_001:0221b22": "即東西墻見墻所以別宅舍之淺深觀序所以知",
    "X05n0229_001:0221b23": "作者之意旨又序者敘也即敘述也謂敘述經之",
    "X05n0229_001:0221b24": "大意纂於文前令習學者頓觀其大旨故云序也。",
    "X05n0229_001:0221c01": "△敕太原府大崇福寺△沙門　澄觀別行疏",
    "X05n0229_001:0221c02": "圭峯草堂寺沙門　宗密隨疏鈔",
    "X05n0229_001:0221c03": "自下明能述人名者即敕太原府等言太原府者",
    "X05n0229_001:0221c04": "即總指其處即三京之北京也地列河東衛之分",
    "X05n0229_001:0221c05": "野即古之并州大崇福寺者曲指別處簡非開元",
    "X05n0229_001:0221c06": "龍興石室等也梵云毗呵囉正云尾賀囉此云行",
    "X05n0229_001:0221c07": "處出家道人所行止處故以為名此名為寺者起",
    "X05n0229_001:0221c08": "自摩騰初來漢國同諸賓客權止鴻臚後建伽藍",
    "X05n0229_001:0221c09": "標名白馬得寺名也言沙門等者正舉能述人沙",
    "X05n0229_001:0221c10": "門梵語具云室囉末拏上單下複此云勤息故經",
    "X05n0229_001:0221c11": "云息心達本源故號為沙門然有勝義世俗示道",
    "X05n0229_001:0221c12": "污道之異如十輪經次之二字即疏主名也歷九",
    "X05n0229_001:0221c13": "宗聖世為七帝門師賜號清涼如碑廣述言述者",
    "X05n0229_001:0221c14": "疏主自謙不言作也意云但是傳於舊章而不新",
    "X05n0229_001:0221c15": "製述者傳於舊文製者製禮作樂故論語云子曰",
    "X05n0229_001:0221c16": "述而不作信而好古竊比於我老彭夫子云我但",
    "X05n0229_001:0221c17": "傳述舊章而不新製所以然者製禮作樂必使天",
    "X05n0229_001:0221c18": "下人行之有德無位故述而不作也云竊比於我",
    "X05n0229_001:0221c19": "老彭者竊者私竊老彭者彭祖也以其壽八百歲",
    "X05n0229_001:0221c20": "故曰老彭又王弼云老是老聃彭即彭祖老彭好",
    "X05n0229_001:0221c21": "述古事夫子云我私竊間比於老彭亦是述而不",
    "X05n0229_001:0221c22": "作信而好古今疏主意亦同此故但云述也言敕",
    "X05n0229_001:0221c23": "者臣下曰令君令為敕即疏主當時奉詔譯經製",
    "X05n0229_001:0221c24": "疏流行於世故云敕太原等也。",
    "X05n0229_001:0222a01": "△大哉真界。△萬法資始。△包空有而絕相。△入言",
    "X05n0229_001:0222a02": "象而無迹。△妙有得之而不有真空得之而不空生",
    "X05n0229_001:0222a03": "滅得之而真常緣起得之而交映。",
    "X05n0229_001:0222a04": "自下第二釋疏文大分四段第一總標大部名意",
    "X05n0229_001:0222a05": "第二歸敬請加第三開章釋文第四慶讚迴向初",
    "X05n0229_001:0222a06": "中又四第一通敘法界為佛法大宗第二大方廣",
    "X05n0229_001:0222a07": "佛華嚴經者下別歎此經以申旨趣第三然玄藉",
    "X05n0229_001:0222a08": "百千下教起由致慶遇希奇第四大方廣者下略",
    "X05n0229_001:0222a09": "釋總題令知綱要今初應假問云諸家造疏多先",
    "X05n0229_001:0222a10": "敘佛為物示生無像現像隨宜說法先小後大等",
    "X05n0229_001:0222a11": "今何最初便敘法界應答云以是此經之所宗故",
    "X05n0229_001:0222a12": "又是諸經之通體故又是諸法之通依故一切眾",
    "X05n0229_001:0222a13": "生迷悟本故一切諸佛所證窮故諸菩薩行自此",
    "X05n0229_001:0222a14": "生故故初頓說不同諸家有漸次也謂權實不同",
    "X05n0229_001:0222a15": "隨宗異故文中有三一約法以明二我佛下約人",
    "X05n0229_001:0222a16": "以顯三是知下法喻結歎初中又二初一句總標",
    "X05n0229_001:0222a17": "體性二別明體相今初大哉真界者兼下句借周",
    "X05n0229_001:0222a18": "易乾卦文勢用之彼彖辭云大哉乾元萬物資始",
    "X05n0229_001:0222a19": "乃統天謂乾卦有四德即元享利貞以乾是卦名",
    "X05n0229_001:0222a20": "元是卦德以是其首德故連乾稱之云大哉乾元",
    "X05n0229_001:0222a21": "者陽氣昊大乾體廣遠又以元大始生萬物故云",
    "X05n0229_001:0222a22": "大哉萬物資始乾元稱廣大之義者以萬象之物",
    "X05n0229_001:0222a23": "皆資乾元而得生始所以得稱廣大乃統天者以",
    "X05n0229_001:0222a24": "其至徤而為物始以此能統領於天也天是有形",
    "X05n0229_001:0222b01": "之物以其至徤能總統有形是乾元之德也今此",
    "X05n0229_001:0222b02": "則借初二句文勢而所宗不同彼指乾元此明真",
    "X05n0229_001:0222b03": "界彼指萬物不過天地之內此言萬法總該世出",
    "X05n0229_001:0222b04": "世間故不同也言大哉者是發語之端仰歎之詞",
    "X05n0229_001:0222b05": "也真界者即真如法界法界類雖多種統而示之",
    "X05n0229_001:0222b06": "但唯一真法界即諸佛眾生本源清淨心也故下",
    "X05n0229_001:0222b07": "立宗云統唯一真法界即是一心又起信云所言",
    "X05n0229_001:0222b08": "法者謂眾生心是心即攝一切世出世間法又詳",
    "X05n0229_001:0222b09": "玄錄云此經諸會所證不同開則萬差合則一性",
    "X05n0229_001:0222b10": "舒則彌綸法界卷則攝在一心今則不離一心全",
    "X05n0229_001:0222b11": "明法界緣起言一心者即是眾生本心與萬法為",
    "X05n0229_001:0222b12": "根本乃至云而此法界體是一心應知自心則成",
    "X05n0229_001:0222b13": "佛本等准上諸文斯義明矣明知權教以八識為",
    "X05n0229_001:0222b14": "心一向有為生滅不得為體今明一法界心准起",
    "X05n0229_001:0222b15": "信論於此一心方開真如生滅二門此明心即一",
    "X05n0229_001:0222b16": "真法界故此總標為體性也兩宗心義下當廣明",
    "X05n0229_001:0222b17": "此總標體性竟疏萬法資始下二別明體相也於",
    "X05n0229_001:0222b18": "中三一明為諸法本二明包遍離情三明妙用自",
    "X05n0229_001:0222b19": "在今初資者假藉之義無有一法不是本心所現",
    "X05n0229_001:0222b20": "無有一法不是真界緣起無有一法先於法界由",
    "X05n0229_001:0222b21": "是萬法資假真界而得初始生起也然一法界心",
    "X05n0229_001:0222b22": "成諸法者總有二門一性起門二緣起門關鍵中",
    "X05n0229_001:0222b23": "約親疎也性起者性即上句真界起即下句萬法",
    "X05n0229_001:0222b24": "謂法界性全體起為一切諸法也法相宗說真如",
    "X05n0229_001:0222c01": "一向凝然不變故無性起義此宗所說真性湛然",
    "X05n0229_001:0222c02": "靈明全體即用故法爾常為萬法法爾常自寂然",
    "X05n0229_001:0222c03": "寂然是全萬法之寂然故不同虗空斷空頑癡而",
    "X05n0229_001:0222c04": "已萬法是全寂然之萬法故不同遍計倒見定相",
    "X05n0229_001:0222c05": "之物擁隔質礙既世出世間一切諸法全是性起",
    "X05n0229_001:0222c06": "則性外更無別法所以諸佛與眾生交徹淨土與",
    "X05n0229_001:0222c07": "穢土融通法法皆彼此互收塵塵悉包含世界相",
    "X05n0229_001:0222c08": "即相入無礙鎔融具十玄門重重無盡良由全是",
    "X05n0229_001:0222c09": "性起也故還源觀五止門中第三性起繁興法爾",
    "X05n0229_001:0222c10": "止文云依體起用名為性起起應萬差故曰繁興",
    "X05n0229_001:0222c11": "今古常然名為法爾既云今古常然即知不待別",
    "X05n0229_001:0222c12": "遇外緣牽之本來法爾常起也縱諸緣互相資發",
    "X05n0229_001:0222c13": "就此門中緣起亦成性起約此義故諸佛常普遍",
    "X05n0229_001:0222c14": "一一塵中說華嚴法界永無休息故晉經有性起",
    "X05n0229_001:0222c15": "品也二緣起門有二一染緣起二淨緣起染者謂",
    "X05n0229_001:0222c16": "諸眾生雖中全有如上真性及性所起過塵沙之",
    "X05n0229_001:0222c17": "善法良由迷之不自證得便顛倒遍計別執過塵",
    "X05n0229_001:0222c18": "沙之惡法故云染緣也釋此便為二門一無始根",
    "X05n0229_001:0222c19": "本二展轉枝末根本者謂獨頭無明也言獨頭者",
    "X05n0229_001:0222c20": "迷本無因橫從空起不同餘法展轉相因此復有",
    "X05n0229_001:0222c21": "二一迷真二執妄迷真者不識自體法身真智故",
    "X05n0229_001:0222c22": "十地品云於第一義諦不了故曰無明執妄者即",
    "X05n0229_001:0222c23": "不識本自身心即法爾自然別執妄心及一切質",
    "X05n0229_001:0222c24": "礙諸法也故圓覺經云妄認四大為自身相六塵",
    "X05n0229_001:0223a01": "緣影為自心相故名無明也二展轉枝末者有三",
    "X05n0229_001:0223a02": "種一由前獨頭無明故起種種煩惱二由煩惱故",
    "X05n0229_001:0223a03": "造種種業三由業成故受六道種種生死諸苦果",
    "X05n0229_001:0223a04": "故佛名經云獨頭無明為煩惱種又云此三障者",
    "X05n0229_001:0223a05": "更相由藉因煩惱故以起惡業惡業因緣故得苦",
    "X05n0229_001:0223a06": "果一從無明起煩惱者唯說煩惱麤相即貪嗔癡",
    "X05n0229_001:0223a07": "謂既妄認四大五蘊為自身心即自然貪一切榮",
    "X05n0229_001:0223a08": "樂之事欲以潤之嗔一切違情之境恐損害之愚",
    "X05n0229_001:0223a09": "癡之情種種計校如上煩惱皆由執妄而起也二",
    "X05n0229_001:0223a10": "從煩惱造業者既貪嗔猛盛即造十惡等業或貪",
    "X05n0229_001:0223a11": "來生富樂之報造諸善業或厭下苦麤障欣上淨",
    "X05n0229_001:0223a12": "妙離修四禪八定不動業由迷第一義故善惡不",
    "X05n0229_001:0223a13": "動俱是有漏染業也三從業受報者然聲響形影",
    "X05n0229_001:0223a14": "之報纖毫不差由前惡業成則有地獄餓鬼畜生",
    "X05n0229_001:0223a15": "種種苦報由前善業成則有四洲及六欲天等種",
    "X05n0229_001:0223a16": "種樂報由前不動業成則有色界四禪無色四空",
    "X05n0229_001:0223a17": "等種種差別之報所受苦樂之身是別業正報所",
    "X05n0229_001:0223a18": "居勝劣器界是共業依報既未返本還源並非究",
    "X05n0229_001:0223a19": "竟由是三界五道妙高鐵圍四海七金日月水陸",
    "X05n0229_001:0223a20": "山河大地萬象森羅丘陸坑坎雜穢充滿十方各",
    "X05n0229_001:0223a21": "各差別乃至三千大千世界如是無量無邊品類",
    "X05n0229_001:0223a22": "有情即生老病死器界即成住壞空劫劫生生遷",
    "X05n0229_001:0223a23": "流不絕皆是染緣起也故大經云心如工畫師能",
    "X05n0229_001:0223a24": "畫諸世間五蘊悉從生無法而不造又不增不減",
    "X05n0229_001:0223b01": "經云法身流轉五道名曰眾生勝鬘經云不染而",
    "X05n0229_001:0223b02": "染起信論云無明熏真如成諸染法等二淨緣起",
    "X05n0229_001:0223b03": "者亦有二義一分淨二圓淨分淨有三一聲聞二",
    "X05n0229_001:0223b04": "緣覺三權教六度菩薩且聲聞者謂有眾生聞小",
    "X05n0229_001:0223b05": "乘教知前三界不安皆如火宅厭患心生欲求出",
    "X05n0229_001:0223b06": "離修五停心觀七方便等斷四諦下分別煩惱得",
    "X05n0229_001:0223b07": "初果進修漸斷俱生煩惱乃至證阿羅漢果即四",
    "X05n0229_001:0223b08": "果四向是也緣覺者亦由知前三界過患根性猛",
    "X05n0229_001:0223b09": "利遇緣見性成辟支佛於中有麟角部行之異然",
    "X05n0229_001:0223b10": "上二乘唯除我執未除法執唯斷煩惱障未斷所",
    "X05n0229_001:0223b11": "知障唯證生空未證法空故云分淨權教菩薩等",
    "X05n0229_001:0223b12": "者聞定五種性定三乘教信唯識理不執我法發",
    "X05n0229_001:0223b13": "三心四願修六度萬行斷二障證二空即三賢十",
    "X05n0229_001:0223b14": "聖若身若智及諸功德并所居國土也言分淨者",
    "X05n0229_001:0223b15": "以未聞圓頓實教但守所習權宗權宗畢竟無有",
    "X05n0229_001:0223b16": "實果故出現品云假使有諸菩薩於百千億那由",
    "X05n0229_001:0223b17": "他劫具修六波羅蜜及三十七菩提分法若未聞",
    "X05n0229_001:0223b18": "此不思議大威德法門或時聞已不信不順不悟",
    "X05n0229_001:0223b19": "不入不得名為真實菩薩即知若守權宗定無稱",
    "X05n0229_001:0223b20": "性究竟之果也良由但云聖淨凡不淨斷障後方",
    "X05n0229_001:0223b21": "淨未斷時不淨穢土不淨別有淨土等故云分淨",
    "X05n0229_001:0223b22": "權實兩宗不同如大疏玄談中廣辨也二圓淨者",
    "X05n0229_001:0223b23": "亦有二門一頓悟二漸修頓悟者翻前根本無明",
    "X05n0229_001:0223b24": "也謂有圓機聞此圓教知一切眾生皆如來藏無",
    "X05n0229_001:0223c01": "別八識生滅之種煩惱生死即是菩提涅槃一切",
    "X05n0229_001:0223c02": "國土染相本空無非淨土初發心時便成阿耨菩",
    "X05n0229_001:0223c03": "提見一切眾生皆亦如是故出現品云菩薩應知",
    "X05n0229_001:0223c04": "自心念念常有佛成正覺如自心一切眾生心亦",
    "X05n0229_001:0223c05": "復如是准此義故即頓悟時徹於法界若自若他",
    "X05n0229_001:0223c06": "唯見清淨不見更有染法也既不迷真執妄故云",
    "X05n0229_001:0223c07": "翻前無明漸修者謂雖圓頓悟解而多劫已成顛",
    "X05n0229_001:0223c08": "倒妄執習已性成難為頓盡故須背習修行契合",
    "X05n0229_001:0223c09": "本性此復有二一離過二成德離過者翻前展轉",
    "X05n0229_001:0223c10": "枝末三障也既自識真淨法身靈鑒真心即不妄",
    "X05n0229_001:0223c11": "認四大緣慮之軀本因煩惱而為此身既不認此",
    "X05n0229_001:0223c12": "身即貪嗔自息貪嗔既息即不造業既無有業即",
    "X05n0229_001:0223c13": "無三界六道苦樂之報故云離過也言成德者既",
    "X05n0229_001:0223c14": "無障惱則一向稱性修行顯發性上塵沙功德妙",
    "X05n0229_001:0223c15": "用然非謂先離過盡然後成德即心境離過之時",
    "X05n0229_001:0223c16": "即稱性念念圓修萬行念念圓成萬德故雖初發",
    "X05n0229_001:0223c17": "心便同正覺而不礙行布行位歷然然且行行交",
    "X05n0229_001:0223c18": "參位位融攝因該果海果徹因源斷障即與一切",
    "X05n0229_001:0223c19": "眾生同體普斷成佛即與一切眾生同體普成故",
    "X05n0229_001:0223c20": "出現品云如來成正覺時普見一切眾生成正覺",
    "X05n0229_001:0223c21": "普見一切眾生般涅槃即此圓教中四十二位若",
    "X05n0229_001:0223c22": "賢若聖若心若境若依若正若人若法並是圓淨",
    "X05n0229_001:0223c23": "緣起之法也言緣起者由本因中聞圓教信圓法",
    "X05n0229_001:0223c24": "發圓解起圓行圓除諸障圓證法界既藉此諸緣",
    "X05n0229_001:0224a01": "修證故言緣起證時即見凡聖皆然故言圓淨故",
    "X05n0229_001:0224a02": "大經云若人欲了知三世一切佛應觀法界性一",
    "X05n0229_001:0224a03": "切唯心造法華經云佛種從緣起起信論云真如",
    "X05n0229_001:0224a04": "熏無明成諸淨法統而言之則淨緣起門翻前染",
    "X05n0229_001:0224a05": "緣起門以合前性起門也然此華嚴圓宗具別教",
    "X05n0229_001:0224a06": "一乘同教一乘二義上性起門即別教義逈異諸",
    "X05n0229_001:0224a07": "教故上緣起門即同教義普攝諸教故大疏玄談",
    "X05n0229_001:0224a08": "全揀全収全揀諸宗即別教性起義全収諸宗即",
    "X05n0229_001:0224a09": "同教緣起義然約機約法故開二門既入法融通",
    "X05n0229_001:0224a10": "二亦交徹二門不二統為華嚴圓宗所顯真界生",
    "X05n0229_001:0224a11": "起萬法之義門也二明包遍離情者疏包空有而",
    "X05n0229_001:0224a12": "絕相入言象而無迹上句包含所詮法下句遍能",
    "X05n0229_001:0224a13": "詮教又含者亦含能詮遍者亦遍所詮文影略也",
    "X05n0229_001:0224a14": "言包空有者有二意一包虗空及萬法有謂性雖",
    "X05n0229_001:0224a15": "包空而性非空空融同性是絕空相性雖包有而",
    "X05n0229_001:0224a16": "性非有有融同性是絕有相性若是空是有則不",
    "X05n0229_001:0224a17": "能包空包有良由性非空有故能包空有也非有",
    "X05n0229_001:0224a18": "包有如老子云當其無有器之用故知有若實有",
    "X05n0229_001:0224a19": "即礙於空空若斷空則礙於有良由真界包之有",
    "X05n0229_001:0224a20": "成幻有必不礙空空即真空必不礙有既空有存",
    "X05n0229_001:0224a21": "泯無礙故真界雙包而絕相也二即一體而說空",
    "X05n0229_001:0224a22": "有謂性無一物即名包空而靈心不昧即絕空相",
    "X05n0229_001:0224a23": "性具萬德即名包有德皆是性即絕有相如瑩淨",
    "X05n0229_001:0224a24": "明鏡空無一物是名含空而明鑒朗徹故絕空相",
    "X05n0229_001:0224b01": "明鏡本具能現眾像之德是名包有能現即是明",
    "X05n0229_001:0224b02": "鏡故絕有相以喻對法義自分明問文云絕相者",
    "X05n0229_001:0224b03": "為絕空有之相為絕真界之相答相之極也極於",
    "X05n0229_001:0224b04": "空有但於真界而絕空有之相即真界當體便是",
    "X05n0229_001:0224b05": "絕相也言入言象而無跡者言象之義下文廣辨",
    "X05n0229_001:0224b06": "此明真性不離言教之中然且絕蹤跡也如水遍",
    "X05n0229_001:0224b07": "入諸波無別水相不同人入屋中別有人相故曉",
    "X05n0229_001:0224b08": "公起信疏序云玄之又玄豈出萬象之表寂之又",
    "X05n0229_001:0224b09": "寂猶在百家之談此證入言象也非象表也五目",
    "X05n0229_001:0224b10": "不能覩其容在言裏也四辯莫能談其狀此證而",
    "X05n0229_001:0224b11": "無跡也大經云法性遍在一切處一切眾生及國",
    "X05n0229_001:0224b12": "土三世悉在無有餘(遍入也)亦無形相而可得(無跡也)",
    "X05n0229_001:0224b13": "三妙用自在者疏妙有至交映是妙有得之而不",
    "X05n0229_001:0224b14": "有真空得之而不空者不見真界之人聞說三乘",
    "X05n0229_001:0224b15": "因果則起心取相而求聞說諸法皆空則不喜化",
    "X05n0229_001:0224b16": "生嚴土若得真界即知一切皆同真界不空不有",
    "X05n0229_001:0224b17": "也於有處見之(之字指於真界)有則與之不異故有即不",
    "X05n0229_001:0224b18": "有於空處見之空則與之不異故空即不空不空",
    "X05n0229_001:0224b19": "故自然不失修行不有故自然不取於相也生滅",
    "X05n0229_001:0224b20": "得之而真常者生滅之法不出遍計所執及依他",
    "X05n0229_001:0224b21": "緣起若得真界即知遍計如繩上蛇本無所有全",
    "X05n0229_001:0224b22": "是麻繩既無法可生可滅但是圓成真常也依他",
    "X05n0229_001:0224b23": "無性攬緣而起故即生無生即滅無滅如繩無自",
    "X05n0229_001:0224b24": "性全是於麻故依他即圓成真常也況三性皆無",
    "X05n0229_001:0224c01": "性但是法界真常居然可見然此宗云依他不唯",
    "X05n0229_001:0224c02": "依眾緣之他全依真界而起為依他也設假因緣",
    "X05n0229_001:0224c03": "因緣亦依真界故關鍵中說法界起諸法時有性",
    "X05n0229_001:0224c04": "起門及緣起門言緣起得之而交暎者先約義緣",
    "X05n0229_001:0224c05": "起相由後約法也塵沙法數無非法界緣起故緣",
    "X05n0229_001:0224c06": "起之法皆含寂照如覩一塵既全是法界即寂照",
    "X05n0229_001:0224c07": "具足如鏡明而復淨故能現多鏡入已一中此一",
    "X05n0229_001:0224c08": "鏡又入多鏡之內交相映入一鏡既爾餘鏡皆然",
    "X05n0229_001:0224c09": "一塵既同法界寂而又照故能含一切法入已一",
    "X05n0229_001:0224c10": "中此一塵又入一切法中交相映入一塵既爾一",
    "X05n0229_001:0224c11": "切皆然重重交映而無盡也皆由真界故爾。",
    "X05n0229_001:0224c12": "△我佛得之妙踐真覺。△廓淨塵習。△寂寥於萬化之",
    "X05n0229_001:0224c13": "域動用於一虗之中。△融身剎以相含流聲光以遐燭。",
    "X05n0229_001:0224c14": "第二我佛得之妙踐真覺下約人以顯文中二初",
    "X05n0229_001:0224c15": "約佛顯後約王顯初中三一智德二斷德三恩德",
    "X05n0229_001:0224c16": "今初妙踐真覺者踐謂履踐真覺即清淨本覺故",
    "X05n0229_001:0224c17": "妙嚴品云已踐如來普光明地彼歎菩薩履踐佛",
    "X05n0229_001:0224c18": "境今明如來履踐淨覺深淺不同但引之以證踐",
    "X05n0229_001:0224c19": "字依起信論覺有三種一者本覺二者始覺三者",
    "X05n0229_001:0224c20": "究竟覺言本覺者論云謂心體離念離念相者等",
    "X05n0229_001:0224c21": "虗空界無所不遍法界一相即是如來平等法身",
    "X05n0229_001:0224c22": "依此法身說名本覺既是法身之覺理非新成故",
    "X05n0229_001:0224c23": "名本覺二始覺者依本覺立以有不覺故謂此心",
    "X05n0229_001:0224c24": "體隨無明緣動作妄念故論云依於本覺而有不",
    "X05n0229_001:0225a01": "覺依不覺故說有始覺由本覺內熏力故漸有微",
    "X05n0229_001:0225a02": "覺厭求乃至究竟還同本覺故論云不覺隨染生",
    "X05n0229_001:0225a03": "智淨相即此始覺也三究竟覺者此明始覺心源",
    "X05n0229_001:0225a04": "時染緣都盡始本不殊平等離言離言絕慮蕭焉",
    "X05n0229_001:0225a05": "無寄以始本無二名究竟覺是則覺心源故名究",
    "X05n0229_001:0225a06": "竟覺不覺心源非究竟覺不名真覺是究竟覺故",
    "X05n0229_001:0225a07": "名真覺見始本異不名妙踐達無二故方名妙踐",
    "X05n0229_001:0225a08": "眾生不悟真界履踐六塵五欲如來契合本源故",
    "X05n0229_001:0225a09": "踐真覺成聖德也佛是覺者即指於人真覺是所",
    "X05n0229_001:0225a10": "踐之覺即指於法若以人契法能所不忘雖踐不",
    "X05n0229_001:0225a11": "名為妙今得真界融之能所契合故名妙踐二斷",
    "X05n0229_001:0225a12": "德者疏廓淨塵習即障無不寂也廓謂空廓淨謂",
    "X05n0229_001:0225a13": "清淨塵謂障垢即煩惱所知二障也然二障從麤",
    "X05n0229_001:0225a14": "至細有三一現行二種子三習氣習氣微細難除",
    "X05n0229_001:0225a15": "尚皆廓淨況種現耶大疏云蕩無纖塵斷障之義",
    "X05n0229_001:0225a16": "下文有釋三恩德疏寂寥至遐燭寂寥於萬化之",
    "X05n0229_001:0225a17": "域動用於一虗之中者上句用而常寂下句寂而",
    "X05n0229_001:0225a18": "常用寂者無聲寥者無色萬化者即一切法從緣",
    "X05n0229_001:0225a19": "假有如幻化也域者彊域一虗者即一真虗寂也",
    "X05n0229_001:0225a20": "融身剎以相含者依正無礙也然依正交徹義有",
    "X05n0229_001:0225a21": "六句一依內現依謂塵含世界現相品云佛剎微",
    "X05n0229_001:0225a22": "塵數如是諸剎土能於一念中一一塵中現也二",
    "X05n0229_001:0225a23": "正內現正謂毛孔中現佛經云如來於一毛孔中",
    "X05n0229_001:0225a24": "一切剎塵諸佛坐菩薩眾會共圍繞演說普賢之",
    "X05n0229_001:0225b01": "勝行也三正內現依謂毛孔中現剎僧祇品云於",
    "X05n0229_001:0225b02": "一微細毛孔中不可說剎次第入毛孔能受彼諸",
    "X05n0229_001:0225b03": "剎諸剎不能遍毛孔四依內現正謂塵中現佛下",
    "X05n0229_001:0225b04": "文云於一塵中塵數佛各處菩薩眾會中無盡法",
    "X05n0229_001:0225b05": "界塵亦然深信諸佛皆充滿五依內現依正謂塵",
    "X05n0229_001:0225b06": "中現佛身及剎經云一一塵中無盡身復現種種",
    "X05n0229_001:0225b07": "莊嚴剎六正內現依正謂毛孔中現全佛身及剎",
    "X05n0229_001:0225b08": "經云一毛孔內難思剎等微塵數種種住一一皆",
    "X05n0229_001:0225b09": "有遍照尊在眾會中而說法五六二句具彰相即",
    "X05n0229_001:0225b10": "相入方成融身剎也言相含者以稱性故隨舉其",
    "X05n0229_001:0225b11": "一必全收一切也疏流聲光以遐燭者即流布聲",
    "X05n0229_001:0225b12": "教之光也故十地論有教光智光也亦可聲是聲",
    "X05n0229_001:0225b13": "教光是光明故大經云佛放光明遍世間照耀十",
    "X05n0229_001:0225b14": "方諸國土演不思議廣大法永破眾生癡惑闇遐",
    "X05n0229_001:0225b15": "者遠也燭者照也十方剎土機感即聞不局三千",
    "X05n0229_001:0225b16": "界內故云遐燭也。",
    "X05n0229_001:0225b17": "△我皇得之靈鑒虗極保合大和聖文掩於百王淳",
    "X05n0229_001:0225b18": "風吹於萬國敷玄化以覺夢垂天真以性情。",
    "X05n0229_001:0225b19": "我皇得之至性情者第二約王顯也當時即德宗",
    "X05n0229_001:0225b20": "皇帝靈鑒虗極者謂英靈鑒達虗無太極之道也",
    "X05n0229_001:0225b21": "靈鑒智也虗極理也知一切法保合大和者周易",
    "X05n0229_001:0225b22": "乾卦彖辭云乾道變化各正性命保合大和乃利",
    "X05n0229_001:0225b23": "貞謂無為而化上順於天下合於人故聖人無心",
    "X05n0229_001:0225b24": "以百姓心為心既德合天地中應人倫反朴還淳",
    "X05n0229_001:0225c01": "三才一貫為大和也和為大樂故禮記云大樂與",
    "X05n0229_001:0225c02": "天地同和大禮與天地同節論語云用和為貴以",
    "X05n0229_001:0225c03": "禮節之意取禮樂備也聖文掩於百王者約時竪",
    "X05n0229_001:0225c04": "論德超三古也上古三皇中古五帝下古三王文",
    "X05n0229_001:0225c05": "謂經綸天地故周易云觀乎天文以察時變觀乎",
    "X05n0229_001:0225c06": "人文以化成天下君臣父子尊卑上下謂之人文",
    "X05n0229_001:0225c07": "此則德宗聖文明著也淳風吹於萬國者約處橫",
    "X05n0229_001:0225c08": "說道貫萬邦也謂淳朴之風萬國遍布如春風一",
    "X05n0229_001:0225c09": "舉百卉芳菲故有詩云唯有春風無厚薄貧家桃",
    "X05n0229_001:0225c10": "李也成陰言敷玄化以覺夢者謂敷暢玄妙佛法",
    "X05n0229_001:0225c11": "風化教令警覺眾生無明大夢故大經云譬如闇",
    "X05n0229_001:0225c12": "中寶無燈不可見佛法無人說雖慧莫能了即令",
    "X05n0229_001:0225c13": "悟真性永斷無明也言垂天真以性情者禮記云",
    "X05n0229_001:0225c14": "人生而靜天之性也感物而動性之欲也欲即情",
    "X05n0229_001:0225c15": "欲若以情情於性性則妄動為情若以性性於情",
    "X05n0229_001:0225c16": "情則真靜為性今垂無為之化令息妄動之欲情",
    "X05n0229_001:0225c17": "合於天真之靜性也。",
    "X05n0229_001:0225c18": "△是知不有太虗曷展無涯之照不有真界豈淨等",
    "X05n0229_001:0225c19": "空之心。",
    "X05n0229_001:0225c20": "三法喻結歎者疏是知不有太虗至等空之心是",
    "X05n0229_001:0225c21": "喻中空無日而不顯(如黑月夜行不敢動步及乎日出方知本空)日無",
    "X05n0229_001:0225c22": "空而不舒(若遇日有物遮障日即不舒要得空無雲翳日始還照)故空日互",
    "X05n0229_001:0225c23": "相假也理實日照亦有分量但取人間目覩不及",
    "X05n0229_001:0225c24": "故曰無涯大經云譬如孟夏月空淨無雲翳赫日",
    "X05n0229_001:0226a01": "揚光輝十方靡不照法中真界與等空之心亦然",
    "X05n0229_001:0226a02": "若無真界何以展心智若無心智何以緣真界三",
    "X05n0229_001:0226a03": "昧經云等空不動智也。",
    "X05n0229_001:0226a04": "△大方廣佛華嚴經者即窮斯旨趣盡其源流。△故",
    "X05n0229_001:0226a05": "恢廓宏遠包納冲邃不可得而思議矣。",
    "X05n0229_001:0226a06": "大方廣下第二別歎此經以申旨趣文中三一標",
    "X05n0229_001:0226a07": "歎二釋歎三結歎今初斯者指如上融攝旨趣也",
    "X05n0229_001:0226a08": "良由窮此融攝旨趣故得恢廓宏遠等恢謂曠蕩",
    "X05n0229_001:0226a09": "廓空也宏大也今云宏遠則周遍義包納則含容",
    "X05n0229_001:0226a10": "義即當法界觀中第三周遍含容觀也冲謂冲深",
    "X05n0229_001:0226a11": "邃謂幽邃即遍容二門皆稱理深邃難見也不可",
    "X05n0229_001:0226a12": "得而思議者謂理深事廣俱不思議況一多即入",
    "X05n0229_001:0226a13": "故宜詞喪慮絕故龍樹菩薩判維摩經為小不思",
    "X05n0229_001:0226a14": "議經(芥納須彌毛吞巨海)指華嚴經為大不思議經(塵含法界念攝",
    "X05n0229_001:0226a15": "僧祇)此有四義下解品題中當廣明之。",
    "X05n0229_001:0226a16": "△指其源也。△情塵有經智海無外。△妄惑非取重",
    "X05n0229_001:0226a17": "玄不空。△四句之火莫焚萬法之門皆入。△冥二際",
    "X05n0229_001:0226a18": "而不一動千變而非多。△事理交徹而雙亡。△以性",
    "X05n0229_001:0226a19": "融相而無盡。△若秦鏡之互照猶帝珠之相含重重",
    "X05n0229_001:0226a20": "交光歷歷齊現。",
    "X05n0229_001:0226a21": "指其源也下第二釋歎文中有六一本源深妙二",
    "X05n0229_001:0226a22": "成益頓超三詮旨圓融四說儀深奧五約器明非",
    "X05n0229_001:0226a23": "器不測六指例顯當機益深初中有三一標指其",
    "X05n0229_001:0226a24": "源二正明深妙三喻結難思今初謂欲明功用故",
    "X05n0229_001:0226b01": "先標源也二正明深妙文中有六一融情智二融",
    "X05n0229_001:0226b02": "真妄三顯四句百非四泯真俗一多五融拂事理",
    "X05n0229_001:0226b03": "六融攝事相今初情塵有經智海無外經有二義",
    "X05n0229_001:0226b04": "一約喻二約法喻即塵含大千經卷如情念含圓",
    "X05n0229_001:0226b05": "明大智文在出現品如下具引還源觀中釋云塵",
    "X05n0229_001:0226b06": "即眾生妄念經即大智圓明智體既其無邊故曰",
    "X05n0229_001:0226b07": "量同千界二約法者即經是常義故孝經云天地",
    "X05n0229_001:0226b08": "之經而人則之御注云經者常也今意云明情塵",
    "X05n0229_001:0226b09": "生滅之念智推體即真常故次句云智海無外若",
    "X05n0229_001:0226b10": "情塵非常者即智海有外也以外有情塵故既外",
    "X05n0229_001:0226b11": "無情塵故知情即常也然迷悟更依真妄相待若",
    "X05n0229_001:0226b12": "求真去妄如棄影勞形若體妄即真似處陰而影",
    "X05n0229_001:0226b13": "滅也二融真妄疏妄惑非取重玄不空然惑與取",
    "X05n0229_001:0226b14": "蓋一義耳肇論云惑取之知夫妄惑者合是取執",
    "X05n0229_001:0226b15": "之義今以稱性融通惑乃非取故科云融真妄也",
    "X05n0229_001:0226b16": "重玄不空者文勢用老經經云玄之又玄故云重",
    "X05n0229_001:0226b17": "玄彼意以虗無自然為玄妙恐滯情於此遂拂跡",
    "X05n0229_001:0226b18": "云又玄若佛法中意以空空為重玄即空病亦空",
    "X05n0229_001:0226b19": "也今意云即於空空便具恒沙德用故云不空大",
    "X05n0229_001:0226b20": "疏云萬德有非有一源空不空如海對虗明天地",
    "X05n0229_001:0226b21": "同一色此則空有交暎也三顯四句百非疏四句",
    "X05n0229_001:0226b22": "之火莫焚萬法之門皆入四句者謂有無亦有亦",
    "X05n0229_001:0226b23": "無非有非無諸宗墮此便成四謗故大般若云般",
    "X05n0229_001:0226b24": "若波羅蜜猶如大火聚四面不可取取即被燒墮",
    "X05n0229_001:0226c01": "即成謗故須離之法中離四句今明圓教所宗諸",
    "X05n0229_001:0226c02": "法本來離過觸向成德四皆法門故云四句之火",
    "X05n0229_001:0226c03": "莫焚也然成謗成門四句不別如何異耶謂於四",
    "X05n0229_001:0226c04": "句中執一斥餘則句句皆病(如四人各執一句或一人先後歷四句義",
    "X05n0229_001:0226c05": "是也)若四句存泯無礙則句句皆門(一人一時而見四句也)問",
    "X05n0229_001:0226c06": "依於何法而說四句答然所依法謂真俗相對成",
    "X05n0229_001:0226c07": "四即法法皆具四也依真俗二諦明四句者一真",
    "X05n0229_001:0226c08": "隨緣故有二緣無性故無三上二句俱存故亦有",
    "X05n0229_001:0226c09": "亦無四互奪俱泯故非有非無又不是有無是真",
    "X05n0229_001:0226c10": "性故又約教者謂詮生死則俗有真無涅槃則俗",
    "X05n0229_001:0226c11": "無真有涅槃經云空者所謂生死不空者謂大涅",
    "X05n0229_001:0226c12": "槃此上猶約諸法以說若剋就真性亦有四句一",
    "X05n0229_001:0226c13": "性是有知覺不昧故二性是無無相無名故三際",
    "X05n0229_001:0226c14": "(去來今也)三處(內外中間)求不得故三性亦有亦無上二句",
    "X05n0229_001:0226c15": "同時故四性非有非無此有二意一即由上二同",
    "X05n0229_001:0226c16": "時互相奪故一時俱泯二直指真性不是有無但",
    "X05n0229_001:0226c17": "是真性也言萬法之門皆入者顯萬法也萬者指",
    "X05n0229_001:0226c18": "於總數其實該於一切然一切法不出四句諸宗",
    "X05n0229_001:0226c19": "以四句為謗故一切皆非所以每論妙理皆云離",
    "X05n0229_001:0226c20": "四句絕百非離於謗也今既四句成德故萬法悉",
    "X05n0229_001:0226c21": "是妙門曉公云失意則所說皆非得意則所說皆",
    "X05n0229_001:0226c22": "是如見一塵稱理推之即悟性空全體便見法界",
    "X05n0229_001:0226c23": "故此一塵即是入法界之門一切皆爾也四泯真",
    "X05n0229_001:0226c24": "俗一多疏冥二際而不一動千變而非多言二際",
    "X05n0229_001:0227a01": "者謂真俗二諦及生死涅槃乃至諸佛眾生相待",
    "X05n0229_001:0227a02": "之法皆是二際也今且約二諦明之真隨緣即俗",
    "X05n0229_001:0227a03": "俗無性即真故云冥也二既冥合即應是一以互",
    "X05n0229_001:0227a04": "奪故離名數故故亦非一大經云無中無有二無",
    "X05n0229_001:0227a05": "二亦復無三世一切空是則諸佛法仁王經云於",
    "X05n0229_001:0227a06": "解常自一(是遣二也)於諦常自二(是遣一也)又二諦並非雙",
    "X05n0229_001:0227a07": "恒乖未曾各一雙孤雁博地高飛兩隻鴛鴦池邊",
    "X05n0229_001:0227a08": "獨立動千變而非多者泯一多也謂變動差別之",
    "X05n0229_001:0227a09": "法全同真性性無分限故不是多然亦非一已在",
    "X05n0229_001:0227a10": "上句故但舉非多而實一多皆泯也又可兩句共",
    "X05n0229_001:0227a11": "成真俗一多謂冥二際是真不一是泯真也動千",
    "X05n0229_001:0227a12": "變是俗非多是泯俗也又冥二際是一言不一即",
    "X05n0229_001:0227a13": "泯一也動千變是多言非多即泯多也據此後義",
    "X05n0229_001:0227a14": "以真為一以俗為多不同十玄門中一多俱取事",
    "X05n0229_001:0227a15": "法故五融拂事理疏事理交徹而兩亡者交徹即",
    "X05n0229_001:0227a16": "融兩亡即拂此經所詮之事必全理之事所詮之",
    "X05n0229_001:0227a17": "理必全事之理故言交徹然由交徹同時故互相",
    "X05n0229_001:0227a18": "奪二俱亡也理即事故理已泯也事即理故事復",
    "X05n0229_001:0227a19": "亡也六融攝事相疏以性融相而無盡者謂一一",
    "X05n0229_001:0227a20": "事相皆攝理性由性融之故能包一切能遍一切",
    "X05n0229_001:0227a21": "重重無盡也以性融相者明重重之所以也此則",
    "X05n0229_001:0227a22": "十玄門德用所因中第四法性融通門意也謂若",
    "X05n0229_001:0227a23": "唯約理則俱一味無別相入若唯約事則互相礙",
    "X05n0229_001:0227a24": "不能相入今約事理融通故得有斯無礙也謂不",
    "X05n0229_001:0227b01": "異理之一事全攝理性時令彼不異理之多事隨",
    "X05n0229_001:0227b02": "所依理皆於一中現也若一事攝理不盡則理有",
    "X05n0229_001:0227b03": "分限失若一事攝理盡而多事不隨理現則事在",
    "X05n0229_001:0227b04": "理外失今既一事全攝理性多事豈不於一中現",
    "X05n0229_001:0227b05": "故經云華藏世界所有塵一一塵中見法界(見四法界)",
    "X05n0229_001:0227b06": "寶光現佛如雲集此是如來剎自在言無盡者正",
    "X05n0229_001:0227b07": "辨事事無礙重重無盡通十玄門故此一句中四",
    "X05n0229_001:0227b08": "字明所以三字正辨重重也大疏序云理隨事變",
    "X05n0229_001:0227b09": "則一多緣起之無邊事得理融則千差涉入而無",
    "X05n0229_001:0227b10": "礙兩對皆上句明所以下句正明事事無盡此上",
    "X05n0229_001:0227b11": "但以非一非異解之義即窮矣又周遍含融觀中",
    "X05n0229_001:0227b12": "四句一一中一二一中一切三一切中一四一切",
    "X05n0229_001:0227b13": "中一切三喻結難思疏若秦鏡至齊現者鏡喻則",
    "X05n0229_001:0227b14": "兼前諸門交徹之意以兩鏡相對如事理二門若",
    "X05n0229_001:0227b15": "取相入展轉成多則亦喻事事無礙也珠喻則唯",
    "X05n0229_001:0227b16": "喻融攝無盡言秦鏡者秦朝有鏡能照人心故朱",
    "X05n0229_001:0227b17": "鍠詩云西國有秦鏡其光世所希照人見肝膽鑒",
    "X05n0229_001:0227b18": "物窮幽微今意取文涉稽古又取至極之明故云",
    "X05n0229_001:0227b19": "秦鏡謂兩鏡互照中置一燈互相影入交參無礙",
    "X05n0229_001:0227b20": "也帝珠者帝釋殿網之珠明淨一入多中多入一",
    "X05n0229_001:0227b21": "中重重無盡也。",
    "X05n0229_001:0227b22": "△故得圓至功於頃剋見佛境於塵毛。△諸佛心內",
    "X05n0229_001:0227b23": "眾生新新作佛眾生心中諸佛念念證真。",
    "X05n0229_001:0227b24": "故得下第二成益頓超於中二初時處超後因果",
    "X05n0229_001:0227c01": "超今初言故得至塵毛者上句時下句處時中言",
    "X05n0229_001:0227c02": "故得圓至功於頃剋者由如上境界融攝微妙故",
    "X05n0229_001:0227c03": "得信解悟入有斯頓證梵行品云若諸菩薩能與",
    "X05n0229_001:0227c04": "如是觀行相應於諸法中不生二解一切佛法疾",
    "X05n0229_001:0227c05": "得現前初發心時即得阿耨多羅三藐三菩提知",
    "X05n0229_001:0227c06": "一切法即心自性成就慧身不由他悟言頃剋者",
    "X05n0229_001:0227c07": "對諸教時劫反顯可知見佛境於塵毛者處超也",
    "X05n0229_001:0227c08": "准時中例亦可云若與如是觀行相應不待上尋",
    "X05n0229_001:0227c09": "彌勒西訪彌陀即一塵一毛便見佛境如斯文句",
    "X05n0229_001:0227c10": "遍大部中若要見者即前融身剎六句中所引文",
    "X05n0229_001:0227c11": "是也二因果超者疏諸佛心內至證真者然因果",
    "X05n0229_001:0227c12": "交徹義有四句一眾生全在佛心中故即果門攝",
    "X05n0229_001:0227c13": "法無遺故出現品云如來成正覺時於其身中普",
    "X05n0229_001:0227c14": "見一切眾生成正覺乃至普見一切眾生般涅槃",
    "X05n0229_001:0227c15": "又佛性論第二如來藏品云一切眾生悉在如來",
    "X05n0229_001:0227c16": "智內故名為藏也故云諸佛心內眾生作佛也二",
    "X05n0229_001:0227c17": "佛全在眾生心中故即因門攝法無遺故出現品",
    "X05n0229_001:0227c18": "云菩薩應知自心念念常有佛成正覺何以故諸",
    "X05n0229_001:0227c19": "佛如來不離此心成正覺故如自心一切眾生心",
    "X05n0229_001:0227c20": "亦復如是悉有如來成等正覺也三由前生佛互",
    "X05n0229_001:0227c21": "相在時各實非虗則因果交徹隨一成佛全在二",
    "X05n0229_001:0227c22": "心四由生全在佛則同佛非生佛全在生則同生",
    "X05n0229_001:0227c23": "非佛兩相形奪二位齊融則無成佛及不成佛故",
    "X05n0229_001:0227c24": "出現品云譬如虗空一切世界若成若壞常無增",
    "X05n0229_001:0228a01": "減何以故以虗空無生滅故諸佛菩薩亦復如是",
    "X05n0229_001:0228a02": "若成正覺不成正覺亦無增減何以故菩提無相",
    "X05n0229_001:0228a03": "無非相故佛子假使有人能化作恒河沙等心一",
    "X05n0229_001:0228a04": "一心復化作恒河沙等佛皆無形無相如是盡恒",
    "X05n0229_001:0228a05": "河沙等劫無有休息佛子於汝意云何彼人化心",
    "X05n0229_001:0228a06": "化作如來凡有幾何如來性起妙德菩薩言如我",
    "X05n0229_001:0228a07": "解於仁所說義化與不化等無有異云何問言凡",
    "X05n0229_001:0228a08": "有幾何普賢菩薩言善哉善哉佛子如汝所說設",
    "X05n0229_001:0228a09": "一切眾生於一念中悉成正覺與不成正覺等無",
    "X05n0229_001:0228a10": "有異何以故菩提無相故若無有相則無增減佛",
    "X05n0229_001:0228a11": "子菩薩摩訶薩應如是知成等正覺同於菩提一",
    "X05n0229_001:0228a12": "相無相釋曰上來但以反覆相對故有四句而大",
    "X05n0229_001:0228a13": "旨不過因果交徹亦可如文而見也但眾生成佛",
    "X05n0229_001:0228a14": "之義難以忍可於心略為問答問此中成佛為約",
    "X05n0229_001:0228a15": "事成為約理成若約事成云何同性故若約理成",
    "X05n0229_001:0228a16": "云何成正覺入涅槃耶答此是華嚴大節若不對",
    "X05n0229_001:0228a17": "諸宗難以取解今約五乘及五教而辨淺深然諸",
    "X05n0229_001:0228a18": "眾生若於人天教中觀之具足人法二我若於小",
    "X05n0229_001:0228a19": "乘教中觀之但是五蘊實法本來無我若大乘始",
    "X05n0229_001:0228a20": "教法相宗則說唯識所現若無相宗則說幻有即",
    "X05n0229_001:0228a21": "空人法俱遣若大乘終教唯如來藏具恒沙性德",
    "X05n0229_001:0228a22": "故眾生即在纏法身法身眾生義一名異猶據理",
    "X05n0229_001:0228a23": "說若大乘頓教則相本自盡性本自現不可說言",
    "X05n0229_001:0228a24": "成佛不成佛等若依此宗華嚴舊來成正覺亦涅",
    "X05n0229_001:0228b01": "槃竟非約同體此成即是彼成也難曰若爾何故",
    "X05n0229_001:0228b02": "現有眾生非即佛耶答若就眾生位看者尚不見",
    "X05n0229_001:0228b03": "唯心即空安見圓教中事如人迷東為西正執西",
    "X05n0229_001:0228b04": "故若諸情頓破則法界圓現無不已成猶彼悟人",
    "X05n0229_001:0228b05": "西處全東又難若爾諸佛何以更化答眾生不如",
    "X05n0229_001:0228b06": "是知所以須化如是化者為究竟化如是化者無",
    "X05n0229_001:0228b07": "不化時故下結云大悲相續救度眾生五教不同",
    "X05n0229_001:0228b08": "皆聖言量不可將教就情識說。",
    "X05n0229_001:0228b09": "△一字法門海墨書而不盡一毫之善空界盡而無窮。",
    "X05n0229_001:0228b10": "三詮旨圓融疏一字法門至無窮者上句詮下句",
    "X05n0229_001:0228b11": "旨詮者即善財所遇第三善友海雲比丘云我從",
    "X05n0229_001:0228b12": "彼佛得此普眼法門受持讀誦憶念思惟假使有",
    "X05n0229_001:0228b13": "人以大海量墨須彌聚筆書此無盡廣大海藏普",
    "X05n0229_001:0228b14": "眼法門一品中一門一門中一法一法中一義一",
    "X05n0229_001:0228b15": "義中一句乃至少分尚不可得何況盡能具足書",
    "X05n0229_001:0228b16": "寫釋曰乃至少分者即一字也以能詮一字全即",
    "X05n0229_001:0228b17": "所詮法界故即無盡不同諸宗能詮定非所詮也",
    "X05n0229_001:0228b18": "一毫之善空界盡而無窮者即十種行願皆結云",
    "X05n0229_001:0228b19": "如虗空界無有盡等如初禮佛行願結云以虗空",
    "X05n0229_001:0228b20": "界不可盡故我此禮敬無有窮盡餘九例然也。",
    "X05n0229_001:0228b21": "△語其定也冥一如於無心即萬動而恒寂。△海湛",
    "X05n0229_001:0228b22": "真智光含性空。△星羅法身影落心水。△圓音非扣",
    "X05n0229_001:0228b23": "而長演果海離念而心傳。△萬行亡照而齊修漸頓",
    "X05n0229_001:0228b24": "無礙而雙入。",
    "X05n0229_001:0228c01": "四說儀深奧者文中有五一明至定二明妙智三",
    "X05n0229_001:0228c02": "明真身四明說本五明修證今初疏語其定也至",
    "X05n0229_001:0228c03": "恒寂科云至定者即慧之定也夫定有多種或邪",
    "X05n0229_001:0228c04": "或正大乘小乘有漏無漏有慧無慧今且隨要而",
    "X05n0229_001:0228c05": "說總有二種一事二理如遺教經云制之一處無",
    "X05n0229_001:0228c06": "事不辦即事定也起信論云皆觀心性契理不動",
    "X05n0229_001:0228c07": "即理定也故諸經論中或單說事定或偏說理定",
    "X05n0229_001:0228c08": "學者隨執一文引據互斥若此宗必須二俱無礙",
    "X05n0229_001:0228c09": "又必即定即慧謂禪非智無以窮其寂智非禪無",
    "X05n0229_001:0228c10": "以深其照禪宗七祖云即體之用自知即知之體",
    "X05n0229_001:0228c11": "自寂故次明真智今云冥一如者能冥是慧無心",
    "X05n0229_001:0228c12": "是定即契合本源而無能契於事於理無分別心",
    "X05n0229_001:0228c13": "亦非無記但不計有與不有空與不空一切皆不",
    "X05n0229_001:0228c14": "可不可亦不可此語亦不受泯絕無寄於萬種紛",
    "X05n0229_001:0228c15": "動之法本來自寂何者以心生故一切法生心若",
    "X05n0229_001:0228c16": "不生法即本寂法華經云諸法從本來常自寂滅",
    "X05n0229_001:0228c17": "相如在夢中妄見百千萬眾及乎覺悟本來空寂",
    "X05n0229_001:0228c18": "是知法生滅者由心生滅起信論云心生則種種",
    "X05n0229_001:0228c19": "法生心滅則種種法滅今意明心但不生體亦非",
    "X05n0229_001:0228c20": "滅故諸萬動本來自寂無生滅也二明妙智者疏",
    "X05n0229_001:0228c21": "海湛真智光含性空即定之智故云妙也大疏云",
    "X05n0229_001:0228c22": "湛智海之澄波虗含萬像與此大同而有兩異一",
    "X05n0229_001:0228c23": "則彼約定門此約智門二則彼含萬像此含性空",
    "X05n0229_001:0228c24": "以定是海印三昧故含萬像萬像即海中所現之",
    "X05n0229_001:0229a01": "印文法合可知智門無分別智契合真性故含性",
    "X05n0229_001:0229a02": "空性空即所證之理理即境也攝境歸智故云含",
    "X05n0229_001:0229a03": "也文中兩句皆有法喻如海波浪澄渟湛然不動",
    "X05n0229_001:0229a04": "空無雲翳廓爾清虗大海傍無邊涯連天一色空",
    "X05n0229_001:0229a05": "徹海底海含空天由海虗明故含空由空明朗故",
    "X05n0229_001:0229a06": "入海以況真智識念不生寂然不動性無塵境廓",
    "X05n0229_001:0229a07": "爾空寂大智橫無邊涯含性一味性徹智體智含",
    "X05n0229_001:0229a08": "空性由智淨明故含性由性空寂故入智法喻一",
    "X05n0229_001:0229a09": "一相對昭然可見如肇論說古師云無心於萬物",
    "X05n0229_001:0229a10": "萬物未甞無此則心淨物存物不能入心如天有",
    "X05n0229_001:0229a11": "雲霧天不能入海故肇公判云失在於物虗三明",
    "X05n0229_001:0229a12": "真身疏星羅法身影落心水者由前理智冥合故",
    "X05n0229_001:0229a13": "得一切諸法無非法身十方世界眾生有發菩提",
    "X05n0229_001:0229a14": "心心識淨者無不應現而為說法如秋天空朗羅",
    "X05n0229_001:0229a15": "列星辰萬器百川不分而遍晴空列宿以喻法身",
    "X05n0229_001:0229a16": "淨水澄川以喻機感法喻對合理亦昭然故大經",
    "X05n0229_001:0229a17": "云菩薩清凉月遊於畢竟空眾生心水淨菩提影",
    "X05n0229_001:0229a18": "現中但彼以月喻菩薩此將星喻法身餘義同也",
    "X05n0229_001:0229a19": "然應感相對亦有四句一一星入一器中水如一",
    "X05n0229_001:0229a20": "佛應一眾生二一星入一切器中水如一佛應一",
    "X05n0229_001:0229a21": "切眾生三一切星入一器中水四一切星入一切",
    "X05n0229_001:0229a22": "器中水二三句生佛相對一多之數可知下文云",
    "X05n0229_001:0229a23": "於一佛前見不可說塵數身一一身禮不可說塵",
    "X05n0229_001:0229a24": "數佛即是此第二第三句大疏云皎性空之滿月",
    "X05n0229_001:0229b01": "頓落百川但得一二兩句闕於三四以月唯一也",
    "X05n0229_001:0229b02": "此取星喻義則備矣四明說本者疏圓音非扣至",
    "X05n0229_001:0229b03": "心傳者圓音者一音中具一切音一切音即一音",
    "X05n0229_001:0229b04": "或一音應一切音皆圓音出現品有十喻喻如來",
    "X05n0229_001:0229b05": "圓音言十喻者一劫盡唱聲喻喻聲無主如彼經",
    "X05n0229_001:0229b06": "說譬如世界壞時無主無作法爾而出四種音聲",
    "X05n0229_001:0229b07": "如於欲界出如是聲汝等當知初禪安樂離諸欲",
    "X05n0229_001:0229b08": "惡超過欲界眾生聞已自然而得成就初禪捨欲",
    "X05n0229_001:0229b09": "界身生於梵天乃至第四於第三禪出如是聲四",
    "X05n0229_001:0229b10": "禪寂靜超遍淨天聞已自然成就生彼如是皆從",
    "X05n0229_001:0229b11": "眾生善根所生佛音亦爾無主無作從佛功德出",
    "X05n0229_001:0229b12": "四種聲謂示眾生若令修人天行乃至第四超過",
    "X05n0229_001:0229b13": "二乘說無上道然無有主宰故曰圓音二響聲隨",
    "X05n0229_001:0229b14": "緣喻喻聲無主經說譬如呼響因於谷出及音聲",
    "X05n0229_001:0229b15": "起無有形狀不可覩見但隨緣應佛音亦爾但隨",
    "X05n0229_001:0229b16": "眾生欲解緣出其性究竟無言無示不可宣說三",
    "X05n0229_001:0229b17": "天鼓開覺喻喻無主無作無斷遍入一切經說譬",
    "X05n0229_001:0229b18": "如諸天有大法鼓名為覺悟無主無作無起無滅",
    "X05n0229_001:0229b19": "若天放逸空中發聲告言汝知一切無常虗妄變",
    "X05n0229_001:0229b20": "壞勿生戀著若放逸者後悔無及諸天聞已皆悉",
    "X05n0229_001:0229b21": "憂懼請法行道皆得安樂佛音亦爾不住方所無",
    "X05n0229_001:0229b22": "有言說而能演出無功用聲遍於法界警悟群有",
    "X05n0229_001:0229b23": "四天女妙聲喻喻隨聲信解經說譬如善口天女",
    "X05n0229_001:0229b24": "出一妙音則與百千種樂相應一一復有百千音",
    "X05n0229_001:0229c01": "聲佛音亦爾於一音中出無量聲隨眾生心欲各",
    "X05n0229_001:0229c02": "生意解五梵聲及眾喻喻化不失時經說譬如大",
    "X05n0229_001:0229c03": "梵住於梵宮出梵音聲梵眾皆聞而謂一一皆同",
    "X05n0229_001:0229c04": "己語然不出眾外佛音亦爾眾會皆聞皆謂同其",
    "X05n0229_001:0229c05": "語而根未熟之所不聞六眾水一味喻喻無曲經",
    "X05n0229_001:0229c06": "說譬如眾水皆同一味隨器異故水有差別水無",
    "X05n0229_001:0229c07": "念慮亦無分別佛音亦爾一解脫味隨根差別七",
    "X05n0229_001:0229c08": "降雨滋榮喻喻稱根經說譬如阿那婆達多龍王",
    "X05n0229_001:0229c09": "興大密雲遍閻浮提普注甘雨百穀苗稼皆得生",
    "X05n0229_001:0229c10": "長江河泉池一切盈滿其水不從龍身心出而能",
    "X05n0229_001:0229c11": "種種饒益眾生佛音亦爾興慈普遍雨甘露法令",
    "X05n0229_001:0229c12": "眾歡喜增長善法滿足諸乘不來不出饒益一切",
    "X05n0229_001:0229c13": "八漸降成熟喻喻無遲速經說譬如摩那斯龍王",
    "X05n0229_001:0229c14": "將欲降雨未便即降先起大雲彌覆虗空凝停七",
    "X05n0229_001:0229c15": "日待諸眾生作務究竟過已漸降普潤大地佛音",
    "X05n0229_001:0229c16": "亦爾先興法雲成熟眾生待根熟已然後普降令",
    "X05n0229_001:0229c17": "其滿足無上法味九降霔難思喻喻雖差別同一",
    "X05n0229_001:0229c18": "性故經說譬如海中大莊嚴龍王於大海中降百",
    "X05n0229_001:0229c19": "千種莊嚴雨而水無差別龍難思力令其莊嚴佛",
    "X05n0229_001:0229c20": "音亦爾無所分別或以十音百音千音八萬四千",
    "X05n0229_001:0229c21": "音無量音等各別說法隨眾生根皆令歡喜十遍",
    "X05n0229_001:0229c22": "降種種喻喻其普遍經說譬如娑竭羅龍王欲現",
    "X05n0229_001:0229c23": "自在力饒益眾生咸令歡喜興雲彌覆色相多般",
    "X05n0229_001:0229c24": "或白或紅若干差別出眾電光四天下中雨種種",
    "X05n0229_001:0230a01": "雨龍心平等無有彼此但隨善根異而有差別佛",
    "X05n0229_001:0230a02": "音亦爾欲以法化先布身雲彌滿法界隨其樂欲",
    "X05n0229_001:0230a03": "為現不同振大法雷雨眾法雨具斯十義故曰圓",
    "X05n0229_001:0230a04": "音也言非扣而長演者則常說遍說不待機請也",
    "X05n0229_001:0230a05": "如下教起十因中第一法爾中辨言果海離念而",
    "X05n0229_001:0230a06": "心傳者果海離念則非情識所解既絕所解則言",
    "X05n0229_001:0230a07": "之不及須亡言得意得意即是心傳故別行十地",
    "X05n0229_001:0230a08": "經云我今說一分論釋云十地有二分一因分二",
    "X05n0229_001:0230a09": "果分以果分不可說但寄因分以明故云一分今",
    "X05n0229_001:0230a10": "言心傳即傳說不及者果分也亦即楞伽宗說二",
    "X05n0229_001:0230a11": "通中宗通也二通之義下立宗中辨亦即達磨無",
    "X05n0229_001:0230a12": "念為宗以心傳心不立文字之義也故禪經序云",
    "X05n0229_001:0230a13": "禪定之門此是阿難曲承旨詔若遇非其人則幽",
    "X05n0229_001:0230a14": "關莫闢罕窺其庭若得意忘言則途中授與等斯",
    "X05n0229_001:0230a15": "則句句言說而無說念念智契而無契無說無契",
    "X05n0229_001:0230a16": "者常說常契也五明修證者疏萬行亡照至雙入",
    "X05n0229_001:0230a17": "上句修下句證言亡照者有二意一亡則都息萬",
    "X05n0229_001:0230a18": "緣為定也照則照真覺妄為慧也此同古德說無",
    "X05n0229_001:0230a19": "作戒定慧彼云無妄心是定知無妄心是慧妄心",
    "X05n0229_001:0230a20": "不起是戒亦同蜀中金禪師無憶是戒無念是定",
    "X05n0229_001:0230a21": "莫忘是慧今云亡者即彼無憶無念之戒定也今",
    "X05n0229_001:0230a22": "云照者即彼莫忘之慧然皆是對治方便未為稱",
    "X05n0229_001:0230a23": "性之修也二者照亦都不當情為亡照也照尚須",
    "X05n0229_001:0230a24": "亡況於識念然其本性靈知不昧故非斷滅即荷",
    "X05n0229_001:0230b01": "澤大師說空寂照為自性戒定慧之意也故疏主",
    "X05n0229_001:0230b02": "答順宗皇帝心要云無心於亡照則萬慮都捐任",
    "X05n0229_001:0230b03": "運以寂知則眾行爰起放曠任其去住靜鑒見其",
    "X05n0229_001:0230b04": "源流語默不失玄微動靜畢稱法界皆萬行亡照",
    "X05n0229_001:0230b05": "而齊修之意也亦同起信性無慳吝順本性故修",
    "X05n0229_001:0230b06": "行檀波羅蜜乃至性離愚癡隨順修行般若等也",
    "X05n0229_001:0230b07": "言漸頓無礙而雙入者先通釋漸頓偏圓後正銷",
    "X05n0229_001:0230b08": "疏意初中法相宗云從小入大為漸直從大乘發",
    "X05n0229_001:0230b09": "心為頓今則不然即以法相宗行位地前伏惑登",
    "X05n0229_001:0230b10": "地斷惑分證真如乃至等覺後心金剛喻定解脫",
    "X05n0229_001:0230b11": "道中方始妙覺圓明為漸也無相宗一向不說地",
    "X05n0229_001:0230b12": "位如四卷楞伽第四卷中文云十地則初地初則",
    "X05n0229_001:0230b13": "為八地第九則為七七亦復為八第二為第三第",
    "X05n0229_001:0230b14": "四為第五第三為第六無所有何次也已上並是",
    "X05n0229_001:0230b15": "彼經文如此超間意顯圓融之行不依行布位次",
    "X05n0229_001:0230b16": "又禪宗看淨拂塵及諸家調伏心法皆為漸也或",
    "X05n0229_001:0230b17": "說貪嗔即是道舉動無非佛無證無修皆為頓也",
    "X05n0229_001:0230b18": "然如上等文各是一門之意並非稱性圓證圓修",
    "X05n0229_001:0230b19": "也今既圓宗直談真界則非漸非頓隨緣修證則",
    "X05n0229_001:0230b20": "具漸具頓如經云初發心時即得阿耨菩提然始",
    "X05n0229_001:0230b21": "從十住十行乃至等覺妙覺不壞行位故具漸頓",
    "X05n0229_001:0230b22": "也禪門悟即剎那而登妙覺一悟之後念念相應",
    "X05n0229_001:0230b23": "習氣唯微本智唯瑩具漸頓也故荷澤大師開示",
    "X05n0229_001:0230b24": "頓悟漸修為圓妙也後銷疏意者然隨緣說有凡",
    "X05n0229_001:0230c01": "聖迷悟故言漸頓緣起無性舉體但是真源故云",
    "X05n0229_001:0230c02": "漸頓無礙即由無礙而漸頓冥契妙極故云雙入",
    "X05n0229_001:0230c03": "問據上所說即先頓後漸一念頓悟而長時漸修",
    "X05n0229_001:0230c04": "如何得成雙入答一念悟時即離染著便是修行",
    "X05n0229_001:0230c05": "一悟永悟盡未來際而無間斷修亦念念相應而",
    "X05n0229_001:0230c06": "無休息故始終相収皆名雙入又問此句是證何",
    "X05n0229_001:0230c07": "故兼修說耶答上句是證之修故云亡照此句是",
    "X05n0229_001:0230c08": "修之證故云漸頓又無礙無相修證皆妙故云雙",
    "X05n0229_001:0230c09": "入也所以四十二位位位成佛也。",
    "X05n0229_001:0230c10": "△雖四心被廣八難頓超。△而一極唱高二乘絕聽。",
    "X05n0229_001:0230c11": "第五約器明非器不測者疏雖四心被廣至絕聽",
    "X05n0229_001:0230c12": "者初二句約器也上句應下句感言四心被廣者",
    "X05n0229_001:0230c13": "四心即是四無量心亦名四平等心謂慈悲喜捨",
    "X05n0229_001:0230c14": "緣境寬多名為無量俱舍二十九云無量有情為",
    "X05n0229_001:0230c15": "所緣故又有二義一引無量福故二感無量果故",
    "X05n0229_001:0230c16": "名為無量也依雜心中有其二種一大二小大無",
    "X05n0229_001:0230c17": "量者唯佛所得體即後得智是平等智故一向無",
    "X05n0229_001:0230c18": "漏二小無量者慈悲即無嗔喜即喜受捨無貪性",
    "X05n0229_001:0230c19": "與俱舍同故彼頌云慈悲無嗔性喜捨無貪欲若",
    "X05n0229_001:0230c20": "依成實論大小皆以智慧為性故彼論云以智慧",
    "X05n0229_001:0230c21": "心利益心清淨不濁心名慈悲喜捨又以四心等",
    "X05n0229_001:0230c22": "行無偏故名四平等又此四心皆具三緣謂眾生",
    "X05n0229_001:0230c23": "緣法緣無緣今略明慈心三餘可准知此有三義",
    "X05n0229_001:0230c24": "解第一直就化益解如涅槃云緣諸眾生欲與其",
    "X05n0229_001:0231a01": "樂名眾生緣緣諸眾生所須之物而施與之是名",
    "X05n0229_001:0231a02": "法緣緣如來者名曰無緣第二化益觀入分別解",
    "X05n0229_001:0231a03": "緣諸眾生欲與其樂名眾生緣緣其一切化眾生",
    "X05n0229_001:0231a04": "法名為法緣(此二化益)緣法空寂名為無緣(此一觀入)第三",
    "X05n0229_001:0231a05": "還就化益觀入分別解緣生與樂名眾生緣(此一化益)",
    "X05n0229_001:0231a06": "緣眾生無我但是因緣五陰法數名曰法緣觀彼",
    "X05n0229_001:0231a07": "陰空名曰無緣(此二觀入)又有一解一生緣緣於眾生",
    "X05n0229_001:0231a08": "猶如父母妻子親屬二法緣緣於眾生但是緣生",
    "X05n0229_001:0231a09": "三無緣不住法相及眾生相四心皆有此三廣如",
    "X05n0229_001:0231a10": "涅槃梵行品中說也言八難頓超者宿聞圓成金",
    "X05n0229_001:0231a11": "剛種今生再聞不簡凡聖必亦能入以對下二乘",
    "X05n0229_001:0231a12": "多劫不聞此法未發此心故雖修行證果亦不能",
    "X05n0229_001:0231a13": "入也若准諸說八難障於聖道今明以圓教力故",
    "X05n0229_001:0231a14": "障難之凡尚入況無難之凡耶況賢聖耶即以此",
    "X05n0229_001:0231a15": "經功力超於諸教昭然可見言八難者一地獄二",
    "X05n0229_001:0231a16": "餓鬼三畜生四北洲五盲聾喑噁六佛前佛後此",
    "X05n0229_001:0231a17": "是古說若唐三藏新譯云法前法後後解勝也七",
    "X05n0229_001:0231a18": "世智辯聰八長壽天故論云三塗北長壽前後辯",
    "X05n0229_001:0231a19": "聰根此八名難者以不堪受教難入佛法中故名",
    "X05n0229_001:0231a20": "之為難又准教中有摧八難法令發正願不墮彼",
    "X05n0229_001:0231a21": "中說有四輪能摧八難第一願生中國輪能摧五",
    "X05n0229_001:0231a22": "難但如法持戒用心求生中國若得生已即便超",
    "X05n0229_001:0231a23": "却地獄餓鬼畜生北洲及無想天也第二願值善",
    "X05n0229_001:0231a24": "友輪若得逢善知識及蒙教導聽聞正法即是摧",
    "X05n0229_001:0231b01": "却法前法後難也上至諸佛下及凡夫解佛法者",
    "X05n0229_001:0231b02": "於我有益總名善友也第三能發正願輪摧却世",
    "X05n0229_001:0231b03": "智辯聰難謂若於三寶中起深信樂常發正願世",
    "X05n0229_001:0231b04": "世相續即能摧却世智辯聰難也第四種諸善根",
    "X05n0229_001:0231b05": "輪能摧生盲生聾等諸根不具難若能依佛正法",
    "X05n0229_001:0231b06": "修行用心當來感得身相諸根具足便是摧却諸",
    "X05n0229_001:0231b07": "根不具難也所以頌云善處摧前五值願植餘三",
    "X05n0229_001:0231b08": "即是四輪能摧八難也此八難有情不能入佛法",
    "X05n0229_001:0231b09": "中來諸經論中無不此說也若約華嚴圓教之力",
    "X05n0229_001:0231b10": "亦得入佛法中進修證果故隨好品說地獄天子",
    "X05n0229_001:0231b11": "得生兜率頓證十地即知地獄有情非障故經云",
    "X05n0229_001:0231b12": "佛子我為菩薩時於兜率天宮放大光明名光幢",
    "X05n0229_001:0231b13": "王照十佛剎微塵數世界彼世界中地獄眾生遇",
    "X05n0229_001:0231b14": "斯光者眾苦休息得十種清淨眼耳鼻舌身意亦",
    "X05n0229_001:0231b15": "復如是咸生歡喜踊躍稱慶從彼命終生兜率天",
    "X05n0229_001:0231b16": "天中有皷名甚可愛樂彼天生已此皷發音而為",
    "X05n0229_001:0231b17": "說法云云爾時諸天子聞說普賢廣大迴向即得",
    "X05n0229_001:0231b18": "十地等由此即知地獄非障也又十地品云雖住",
    "X05n0229_001:0231b19": "海水劫火中堪受此法必得聞言住海水者龍等",
    "X05n0229_001:0231b20": "所居即畜趣非難言劫火中者若約通途說劫火",
    "X05n0229_001:0231b21": "中無其有情若約佛境界佛力所持變化施為及",
    "X05n0229_001:0231b22": "法威德力所加即得如法華經云眾生見劫盡大",
    "X05n0229_001:0231b23": "火所燒時我此土安穩天人常充滿乃至常在靈",
    "X05n0229_001:0231b24": "鷲山及餘諸住處等此多是法前法後難謂劫火",
    "X05n0229_001:0231c01": "中不合有有情逢佛豈得有聞法今既得其見聞",
    "X05n0229_001:0231c02": "者即難中非難也今此華嚴說地獄畜趣尚自得",
    "X05n0229_001:0231c03": "聞法得證聖果豈況餘類凡聖者也故云四心被",
    "X05n0229_001:0231c04": "廣八難頓超也又大疏云見聞為種八難超十地",
    "X05n0229_001:0231c05": "之階刊定記云若乃具金剛種雖八難而聞經皆",
    "X05n0229_001:0231c06": "同此也如出現品云譬如丈夫食少金剛終竟不",
    "X05n0229_001:0231c07": "消要穿其身出在於外何以故金剛不與肉身雜",
    "X05n0229_001:0231c08": "穢而同止故若於如來所種少善根亦復如是要",
    "X05n0229_001:0231c09": "穿一切有為諸行煩惱身過到於無為究竟智處",
    "X05n0229_001:0231c10": "何以故此少善根不與有為諸行煩惱而共住故",
    "X05n0229_001:0231c11": "此少善根性究竟故此說稱性而修少善法也疏",
    "X05n0229_001:0231c12": "而一極唱高二乘絕聽者即非器不測也一極者",
    "X05n0229_001:0231c13": "即一乘至極之教也如世歌詞唱高則和寡且巴",
    "X05n0229_001:0231c14": "歌一曲和者百千陽春白雪和者一二言二乘絕",
    "X05n0229_001:0231c15": "聽者即此品初世尊入師子頻申三昧會中菩薩",
    "X05n0229_001:0231c16": "大眾皆見逝多林及宮殿虗空三處有種種莊嚴",
    "X05n0229_001:0231c17": "佛境界等事又聞不思議等法諸大聲聞不見不",
    "X05n0229_001:0231c18": "聞故經云爾時上首諸大聲聞大智舍利弗神通",
    "X05n0229_001:0231c19": "目犍連摩訶迦葉(具列十大弟子)在逝多林皆悉不見如",
    "X05n0229_001:0231c20": "來神力如來嚴好如來境界如來遊戲如來神變",
    "X05n0229_001:0231c21": "乃至亦復不見不可思議菩薩境等事何以故善",
    "X05n0229_001:0231c22": "根不同故彼於過去本不修習見一切佛種種神",
    "X05n0229_001:0231c23": "通妙善根故乃至云本不曾於生死之中發阿耨",
    "X05n0229_001:0231c24": "多羅三藐三菩提心故如是種種皆是普賢智眼",
    "X05n0229_001:0232a01": "境界不與一切二乘所共以是因緣彼諸上首大",
    "X05n0229_001:0232a02": "德聲聞不能聞不能見不能信不能知又云佛子",
    "X05n0229_001:0232a03": "如恒河岸有百千億無量餓鬼裸形飢餓渴乏舉",
    "X05n0229_001:0232a04": "體燋然烏鷲犲狼競來搏撮為渴所逼欲求水飲",
    "X05n0229_001:0232a05": "雖住河邊而不見河設有見者見其枯竭何以故",
    "X05n0229_001:0232a06": "深厚業障之所覆故彼大聲聞亦復如是雖復住",
    "X05n0229_001:0232a07": "在逝多林中不見如來廣大神力捨一切智無明",
    "X05n0229_001:0232a08": "翳瞙覆其眼故不曾種植薩婆若地諸善根故所",
    "X05n0229_001:0232a09": "以疏云二乘絕聽也又大疏云若夫高不可仰則",
    "X05n0229_001:0232a10": "積行菩薩曝鰓鱗於龍門深不可窺則上德聲聞",
    "X05n0229_001:0232a11": "杜視聽於嘉會此則兼權教六度菩薩亦絕聽也",
    "X05n0229_001:0232a12": "故古讚云最初佛入正受定名師子頻申大眾渴",
    "X05n0229_001:0232a13": "仰生疑念諸法王開演如來示相而答意顯德用",
    "X05n0229_001:0232a14": "無涯人法渾而何分因果齊歸法界會中聲聞小",
    "X05n0229_001:0232a15": "果權舉五百比丘同處逝多園林不覩如來嘉會",
    "X05n0229_001:0232a16": "一則法門深遠二則因非大心三則自利亡悲四",
    "X05n0229_001:0232a17": "為失求勝果今亦巧彰佛德二乘淺智難知意表",
    "X05n0229_001:0232a18": "圓教希逢又顯不共之典非但小乘不了守權尚",
    "X05n0229_001:0232a19": "自高推唯明普眼之境非他劣見所窺。",
    "X05n0229_001:0232a20": "△當其器也百城詢友一道棲神。△明正為南方盡",
    "X05n0229_001:0232a21": "南矣益我為友人皆友焉。",
    "X05n0229_001:0232a22": "當其器也下六指例顯當機益深文中有四一約",
    "X05n0229_001:0232a23": "人以顯益二約法以顯益三始末交徹以顯益四",
    "X05n0229_001:0232a24": "得失相對以顯益今初當其器者即善財童子指",
    "X05n0229_001:0232b01": "此為例依教皆然故彌勒云若有敬慕心亦當如",
    "X05n0229_001:0232b02": "是學百城詢友者但舉圓數其實一百一十城詢",
    "X05n0229_001:0232b03": "問善友也故八十經初云爾時善財童子依彌勒",
    "X05n0229_001:0232b04": "菩薩摩訶薩教漸次而行經遊一百一十城已到",
    "X05n0229_001:0232b05": "普門國思惟觀察一心願見文殊師利一百一十",
    "X05n0229_001:0232b06": "表十地及等覺一一皆具諸地功德故或不分等",
    "X05n0229_001:0232b07": "覺即開十信進退皆表一百一十此宗三賢行相",
    "X05n0229_001:0232b08": "不殊十地故不別表所謂初住初行初迴向初地",
    "X05n0229_001:0232b09": "也二三乃至十住十地行相皆然此依大疏辨也",
    "X05n0229_001:0232b10": "一道棲神者棲託心神也一道有三義一唯向南",
    "X05n0229_001:0232b11": "二唯一因一果三萬聖千賢皆修萬行更無異路",
    "X05n0229_001:0232b12": "三皆一道義也明正為南者謂善財始自發心福",
    "X05n0229_001:0232b13": "城東見文殊便漸次展轉一向南行歷諸善友明",
    "X05n0229_001:0232b14": "者以南主火是陽是明北主水是陰是闇正者不",
    "X05n0229_001:0232b15": "住東西二邊(東左西右故是二邊)當南北中正之道表求法",
    "X05n0229_001:0232b16": "者背闇向明離邊當正故云明正更有三義一一",
    "X05n0229_001:0232b17": "方已有多友餘方例然二南主生長表求法者生",
    "X05n0229_001:0232b18": "長善根故三西域居人宅多東向順日月轉表於",
    "X05n0229_001:0232b19": "善財順人法故故舊疏云善財求友表隨順以南",
    "X05n0229_001:0232b20": "行方盡南矣方是假法二無定體東西南北相待",
    "X05n0229_001:0232b21": "立名但取明正之義所向盡名為南如此始名悟",
    "X05n0229_001:0232b22": "入法界故善財至寄十地之友多在菩提道場又",
    "X05n0229_001:0232b23": "不言却迴向北故知若觸向明正一切皆南也益",
    "X05n0229_001:0232b24": "我為友人皆友焉者有二義初隨相說二稱性說",
    "X05n0229_001:0232c01": "隨相說者謂見善者生不及之心見惡者發探湯",
    "X05n0229_001:0232c02": "之智既三人同行必有我師況多者也但能擇善",
    "X05n0229_001:0232c03": "者從之不善者改之則觸向皆師也又見賢而思",
    "X05n0229_001:0232c04": "齊即為益也或見不賢而內自省亦為益也又老",
    "X05n0229_001:0232c05": "子云善人是不善人之師不善人是善人之資皆",
    "X05n0229_001:0232c06": "是益我為友之義故人皆友焉二稱性說者夫法",
    "X05n0229_001:0232c07": "界圓宗觸類成教但因之生解即名為師如推一",
    "X05n0229_001:0232c08": "塵見具無邊之德塵即是師所以善財再遇文殊",
    "X05n0229_001:0232c09": "智照無二之後便遇三千世界微塵數善友知識",
    "X05n0229_001:0232c10": "者意在茲焉。",
    "X05n0229_001:0232c11": "△遇三毒而三德圓入一塵而一心淨。△千化不變",
    "X05n0229_001:0232c12": "其慮萬境順通于道。",
    "X05n0229_001:0232c13": "二約法以顯益疏遇三毒而三德圓至順通于道",
    "X05n0229_001:0232c14": "者三毒成三德有通有別通者三毒本空元是三",
    "X05n0229_001:0232c15": "德迷情執取以德為毒今悟則貪無貪相元是戒",
    "X05n0229_001:0232c16": "也嗔無起滅本自寂然元是定也故法句經云戒",
    "X05n0229_001:0232c17": "性如虗空又云嗔心等陽燄癡無癡相是為慧也",
    "X05n0229_001:0232c18": "又心王經說三藏云貪相不生是為戒藏嗔相不",
    "X05n0229_001:0232c19": "生是為定藏癡相不生是為慧藏諸法無行經云",
    "X05n0229_001:0232c20": "貪欲即是道恚癡亦復然如是三事中有無量佛",
    "X05n0229_001:0232c21": "法是知迷為八萬四千塵勞門悟成八萬四千波",
    "X05n0229_001:0232c22": "羅蜜塵勞雖眾根本不過三毒波羅蜜雖多根本",
    "X05n0229_001:0232c23": "只是三德也別者即善財所遇善友其類不同表",
    "X05n0229_001:0232c24": "一切類中皆有法門令後學者於人不觀種性於",
    "X05n0229_001:0233a01": "法莫存取捨故婆須蜜女示貪欲之相所以隣里",
    "X05n0229_001:0233a02": "生疑抱持唼吻皆獲功德其所得法門名離貪欲",
    "X05n0229_001:0233a03": "際解脫門無厭足王示其嗔相傷煞無量眾生所",
    "X05n0229_001:0233a04": "得法門名如幻解脫門勝熱婆羅門四面火聚中",
    "X05n0229_001:0233a05": "有刀山令投身入中向上兼日五熱炙身示現外",
    "X05n0229_001:0233a06": "道癡迷邪見之相善財見之所得法門名般若波",
    "X05n0229_001:0233a07": "羅蜜普莊嚴解脫門三毒之相尚有法門況餘類",
    "X05n0229_001:0233a08": "耶是知契合華嚴圓教婆須愛水而不溺無厭恚",
    "X05n0229_001:0233a09": "火而不燒勝熱邪見而不侵矣言入一塵而一心",
    "X05n0229_001:0233a10": "淨者有二義一以情念為塵念即無故淨也二即",
    "X05n0229_001:0233a11": "微塵塵體稱性故淨也一塵一念既爾千心萬境",
    "X05n0229_001:0233a12": "總然故次云千化不變其慮(故心要云心心作佛無一心而非佛心)",
    "X05n0229_001:0233a13": "萬境順通于道也(即處處道成無一塵而非佛國)。",
    "X05n0229_001:0233a14": "△契文殊之妙智宛是初心。△入普賢之玄門曾無",
    "X05n0229_001:0233a15": "別體。",
    "X05n0229_001:0233a16": "三始末交徹以顯益文中二一始終二本末今初",
    "X05n0229_001:0233a17": "契文殊之妙智者即善財歷諸善友再遇文殊當",
    "X05n0229_001:0233a18": "智照無二相契合本心絕能所相故不見身但遙",
    "X05n0229_001:0233a19": "申右手摩頂得法義在下五相中解也宛是初心",
    "X05n0229_001:0233a20": "者最初在福城東得見文殊表信智今又見文殊",
    "X05n0229_001:0233a21": "表證智意明信證雖說始終智體元來不別所以",
    "X05n0229_001:0233a22": "皆是文殊如第二十信會在普光明殿說第七因",
    "X05n0229_001:0233a23": "圓果滿重會普光亦表證極不離初心正同此也",
    "X05n0229_001:0233a24": "故大疏云啟明東廟智滿不異於初心也二本末",
    "X05n0229_001:0233b01": "疏入普賢之玄門曾無別體者善財求友最後至",
    "X05n0229_001:0233b02": "普賢菩薩處微細觀察普賢之身見一一毛孔中",
    "X05n0229_001:0233b03": "有不可說不可說佛剎海云云乃至善財所見佛",
    "X05n0229_001:0233b04": "剎微塵數諸善友往詣親近積集智慧比此暫見",
    "X05n0229_001:0233b05": "普賢所得境界百分不及一乃至優波尼沙陀分",
    "X05n0229_001:0233b06": "亦不及一善財從初發心乃至普賢於其中間所",
    "X05n0229_001:0233b07": "入剎海相續不斷今於普賢一毛孔中一念所入",
    "X05n0229_001:0233b08": "過前不可說不可說倍如一毛孔一切毛孔一一",
    "X05n0229_001:0233b09": "相好一一支節悉亦如是善財於普賢毛孔剎中",
    "X05n0229_001:0233b10": "行一步至不可說不可說佛剎微塵數世界如是",
    "X05n0229_001:0233b11": "盡未來際劫猶不能知一毛孔中種種剎海種種",
    "X05n0229_001:0233b12": "佛海種種菩薩眾會海如是等海皆悉不知究竟",
    "X05n0229_001:0233b13": "邊際故云玄門也然不離一心一性一毛一塵故",
    "X05n0229_001:0233b14": "次云曾無別體又經最後結云善財則得普賢行",
    "X05n0229_001:0233b15": "願海與普賢等與諸佛等一身充滿等正覺現前",
    "X05n0229_001:0233b16": "等乃至不思議解脫自在悉皆同等既前後橫竪",
    "X05n0229_001:0233b17": "皆等何有別體故大疏云寄位南求因圓不逾於",
    "X05n0229_001:0233b18": "毛孔也。",
    "X05n0229_001:0233b19": "△失其旨也徒修因於曠劫。△得其門也等諸佛於",
    "X05n0229_001:0233b20": "一朝。",
    "X05n0229_001:0233b21": "四得失相對以顯益者疏失其旨也至於一朝有",
    "X05n0229_001:0233b22": "二義一通相而言由此經境界一念一塵皆全收",
    "X05n0229_001:0233b23": "法界故一念失則全乖曠劫修而無益一念得則",
    "X05n0229_001:0233b24": "全契剎那證而無遺若指經文則出現品意簡權",
    "X05n0229_001:0233c01": "教六度菩薩非器對前二乘絕聽則積行菩薩曝",
    "X05n0229_001:0233c02": "鰓鱗於龍門之意經云設有菩薩於無量百千億",
    "X05n0229_001:0233c03": "那由他劫具行六波羅蜜修習種種菩提分法若",
    "X05n0229_001:0233c04": "未聞此如來不思議大威德法門或時聞已不信",
    "X05n0229_001:0233c05": "不解不順不入不得名為真實菩薩以不能生如",
    "X05n0229_001:0233c06": "來家故(即前句云徒修因也)若聞此法信順悟入當知此人",
    "X05n0229_001:0233c07": "生如來家具足一切諸菩薩法遠離一切諸世間",
    "X05n0229_001:0233c08": "法深入如來無量境界(即後句云等諸佛也)故大疏云良以",
    "X05n0229_001:0233c09": "有作之修多劫終成敗壞(即前句也)無心體極一念便",
    "X05n0229_001:0233c10": "契佛家(即後句也)故知無念為宗實為妙也既得意失",
    "X05n0229_001:0233c11": "意懸殊誠見此經大益也。",
    "X05n0229_001:0233c12": "△杳矣妙矣廣矣大矣。△實乃罄諸佛之靈府拔玄根",
    "X05n0229_001:0233c13": "之幽致昇慧日以廓妄扇慈風以長春包性相之洪",
    "X05n0229_001:0233c14": "流掩羣經之光彩豈唯明逾朝徹靜越坐亡而已矣。",
    "X05n0229_001:0233c15": "三結歎文三初以四德名歎次以六德義歎後形",
    "X05n0229_001:0233c16": "外義結今初疏杳矣妙矣廣矣大矣杳冥微妙德",
    "X05n0229_001:0233c17": "相意也廣則業用大則體性次以六德義歎疏實",
    "X05n0229_001:0233c18": "乃等是一諸佛靈妙所集之都府如千珍萬寶所",
    "X05n0229_001:0233c19": "集之庫藏唯此經罄而竭之無有遺隱二名相蔽",
    "X05n0229_001:0233c20": "於玄理如土埋根唯此經玄妙之法而令露現故",
    "X05n0229_001:0233c21": "云拔也三日出而雲霧散慧發而妄想除也四陽",
    "X05n0229_001:0233c22": "和照物遠近齊敷枯木不生過時則已佛慈利生",
    "X05n0229_001:0233c23": "平等普度闡提不受窮盡未來又陽氣所滋者後",
    "X05n0229_001:0233c24": "終凋落佛慈所度者究竟涅槃有此兩重之意故",
    "X05n0229_001:0234a01": "云長春也五涓涓滔滔無流不納大海也若性若",
    "X05n0229_001:0234a02": "相無義不詮大經也大疏云千門潛注與眾典為",
    "X05n0229_001:0234a03": "洪源萬德交歸攝群經為眷屬六杲日麗天奪眾",
    "X05n0229_001:0234a04": "景之耀(眾景即月與星辰也)圓宗布世掩群經之輝(群經即權教二",
    "X05n0229_001:0234a05": "乘也)後形外義結疏豈唯明逾朝徹等者莊子中事",
    "X05n0229_001:0234a06": "此有二意總意云尚掩諸經況於外典也言朝徹",
    "X05n0229_001:0234a07": "者莊子第三南北子葵問乎女偊曰子之年長矣",
    "X05n0229_001:0234a08": "而色若孺子何也曰吾聞道矣子葵曰可得學耶",
    "X05n0229_001:0234a09": "曰惡惡可子非其人也夫卜梁倚有聖人之才而",
    "X05n0229_001:0234a10": "無聖人之道偊曰我有聖人之道而無聖人之才",
    "X05n0229_001:0234a11": "吾欲以教之庶幾其果為聖人乎(注云聖人之才謂其有慧聖人",
    "X05n0229_001:0234a12": "之道謂其有真以真教之能成彼之道矣)吾守之三日而後能外天下",
    "X05n0229_001:0234a13": "(謂亡天下事也)已外天下矣吾又守之七日而後能外物",
    "X05n0229_001:0234a14": "(物謂凡有物象)已外物矣吾又守之九日而後能外生(不見",
    "X05n0229_001:0234a15": "〔是身〕)已外生矣而後能朝徹(不有萬物唯真獨存如朝日昇明洞徹無礙人",
    "X05n0229_001:0234a16": "皆有此不能自知)朝徹而後能見獨見獨而後能無古今",
    "X05n0229_001:0234a17": "無古今而後能入不生不死也言坐亡者亦莊子",
    "X05n0229_001:0234a18": "第五顏回以契道之言白夫子曰回益矣仲尼曰",
    "X05n0229_001:0234a19": "何謂也曰回亡仁義矣(仁即不周義則不及)曰可矣猶未也",
    "X05n0229_001:0234a20": "他日復見曰回益矣曰何謂也曰回亡禮樂矣(禮過",
    "X05n0229_001:0234a21": "則煩樂則心動)曰可矣猶未也他日復見曰回益矣曰何",
    "X05n0229_001:0234a22": "謂也曰回坐亡矣仲尼蹵然曰何謂坐亡曰回隳",
    "X05n0229_001:0234a23": "支體黜聰明離形去知同於大通此謂坐亡(心靜為坐",
    "X05n0229_001:0234a24": "物空為亡)仲尼曰回果至賢乎丘也從而後矣今疏意",
    "X05n0229_001:0234b01": "云據諸教所詮鑒用之智寂滅之理早以逾於朝",
    "X05n0229_001:0234b02": "徹之明坐亡之靜若以華嚴圓明之旨不唯超彼",
    "X05n0229_001:0234b03": "而已兼諸權教小乘亦皆超越故有豈唯而已耶",
    "X05n0229_001:0234b04": "之言也。",
    "X05n0229_001:0234b05": "△然玄籍百千幽關半掩。",
    "X05n0229_001:0234b06": "然玄籍百千下第三教起由致慶遇希奇文中二",
    "X05n0229_001:0234b07": "一明昔翻未具二明今譯多具今初龍樹菩薩至",
    "X05n0229_001:0234b08": "龍宮見華嚴經有三本下本有十萬偈四十八品",
    "X05n0229_001:0234b09": "中本有四十九萬八千八百偈一千二百品上本",
    "X05n0229_001:0234b10": "有十三千大千世界微塵數偈一四天下微塵數",
    "X05n0229_001:0234b11": "品上中二本閻浮提人力劣不能住持龍樹菩薩",
    "X05n0229_001:0234b12": "遂將下本流布天竺也言玄籍者玄妙典籍也百",
    "X05n0229_001:0234b13": "千者即下本經十萬偈也言幽關半掩者謂晉譯",
    "X05n0229_001:0234b14": "三萬六千偈唐加九千偈成四萬五千偈經來未",
    "X05n0229_001:0234b15": "具故幽微關鍵之教而半掩也。",
    "X05n0229_001:0234b16": "△我皇御宇德合乾坤光宅萬方重譯來貢。△東風",
    "X05n0229_001:0234b17": "入律西天輸越海之誠南印御書北關獻朝宗之敬。",
    "X05n0229_001:0234b18": "△特回明詔再譯真經光闡大猷增輝新理。△澄觀",
    "X05n0229_001:0234b19": "顧多天幸欽屬盛明奉詔譯場承旨幽贊。△抃躍兢",
    "X05n0229_001:0234b20": "惕三復竭愚露滴天池喜合百川之味塵培華嶽無",
    "X05n0229_001:0234b21": "增萬仞之高。",
    "X05n0229_001:0234b22": "二明今譯多具疏我皇御宇下但展法界品二十",
    "X05n0229_001:0234b23": "一卷成四十卷亦未全足故云多具文中三一明",
    "X05n0229_001:0234b24": "聖朝德化廣被為譯之緣二明外國遠獻梵本是",
    "X05n0229_001:0234c01": "譯之因三正明詔命述譯讚之相今初疏我皇御",
    "X05n0229_001:0234c02": "宇德合乾坤者謂臨御區宇德合天地乾天坤地",
    "X05n0229_001:0234c03": "光宅萬方者尚書堯典篇曰昔在帝堯聰明文思",
    "X05n0229_001:0234c04": "光宅天下孔安國注云謂聖德之風遠著今意云",
    "X05n0229_001:0234c05": "風光遠及以天下為宅也今我德宗皇帝德及外",
    "X05n0229_001:0234c06": "國故彼以華嚴梵本來貢也重譯來貢者夫外國",
    "X05n0229_001:0234c07": "貢獻經歷數國即展轉譯語從一國至一國乃至",
    "X05n0229_001:0234c08": "於此故云重譯如獻白雉九譯至此也二明外國",
    "X05n0229_001:0234c09": "遠獻梵本是譯之因者疏東風入律至朝宗之敬",
    "X05n0229_001:0234c10": "言東風入律者漢武帝十洲記說西胡月氏國遣",
    "X05n0229_001:0234c11": "使遠進三種物謂小師子續弦膠反魂香經半年",
    "X05n0229_001:0234c12": "不問此事使者因隨帝入苑射帝弓弦斷使者曰",
    "X05n0229_001:0234c13": "何不取續弦膠續之遂取膠[米*(合-口+(一/心))]之果如其言帝曰",
    "X05n0229_001:0234c14": "彼君有此何以遠貢使者曰臣國去此三萬里國",
    "X05n0229_001:0234c15": "有常占者見東風入律十旬不休青雲干(或作觀)呂",
    "X05n0229_001:0234c16": "彭伉詩云祥輝上干呂郁郁復紛紛遠示無為化",
    "X05n0229_001:0234c17": "將明至道君勢凝千里靜色迴九霄分已見從龍",
    "X05n0229_001:0234c18": "意寧知觸石紋狀煙殊散漫逾月更氛氳因使來",
    "X05n0229_001:0234c19": "賓國西瞻仰瑞雲連月不散占者云東有好道之",
    "X05n0229_001:0234c20": "君遂令遠獻也西天輪越海之誠者既皇帝德風",
    "X05n0229_001:0234c21": "及於西天故彼輸奉過海之忠誠遠貢經本如昔",
    "X05n0229_001:0234c22": "三物也南印者都望天竺即是此國之西就彼五",
    "X05n0229_001:0234c23": "天即是南印土也御書者彼國表云手自書寫大",
    "X05n0229_001:0234c24": "方廣佛華嚴經百千偈中所說善財童子親近承",
    "X05n0229_001:0235a01": "事佛剎微塵數善知識行中五十五聖者入不思",
    "X05n0229_001:0235a02": "議解脫境界普賢行願品謹奉進上等北闕獻朝",
    "X05n0229_001:0235a03": "宗之敬者百川朝宗於海萬國朝宗我唐故以獻",
    "X05n0229_001:0235a04": "經而申遠敬疏特回明詔下三正明詔命述譯讚",
    "X05n0229_001:0235a05": "之相於中三一聖垂詔命二慶承詔命三譯讚之",
    "X05n0229_001:0235a06": "相今初但是展演舊經入法界一品故云光闡大",
    "X05n0229_001:0235a07": "猷及增輝也猷謂嘉猷嘉美之德也二慶承詔命",
    "X05n0229_001:0235a08": "疏澄觀顧多天幸至幽贊者反顧我有天然之幸",
    "X05n0229_001:0235a09": "得遇盛明之時奉詔譯經製疏也三譯讚之相疏",
    "X05n0229_001:0235a10": "抃躍至之高者抃謂手舞躍謂足蹈兢謂戰戰兢",
    "X05n0229_001:0235a11": "兢惕謂悚惕三復竭愚者謂再三反復竭盡其心",
    "X05n0229_001:0235a12": "不敢孟浪也謙故曰愚然三復之言即論語云南",
    "X05n0229_001:0235a13": "容三復白圭謂毛詩云白圭之玷尚可磨也斯言",
    "X05n0229_001:0235a14": "之玷不可為也意謂圭玷可以磨治若過言一出",
    "X05n0229_001:0235a15": "駟馬追之不及南容讀詩至此章句再三反復以",
    "X05n0229_001:0235a16": "將誠慎其言也今用此意露滴天池者智度論中",
    "X05n0229_001:0235a17": "指海為天池意云製疏譯經一言一義得契佛心",
    "X05n0229_001:0235a18": "如露滴海也塵培等者即子貢對魯哀公讚夫子",
    "X05n0229_001:0235a19": "之言謂哀公問子貢云汝師賢乎對曰賢哀公曰",
    "X05n0229_001:0235a20": "賢復如何答曰不知又問何以不知子貢曰吾於",
    "X05n0229_001:0235a21": "夫子門下如人終日戴天不知天之高終日履地",
    "X05n0229_001:0235a22": "不知地之厚飲海知飽安知其深哀公曰譽師太",
    "X05n0229_001:0235a23": "過歟子貢曰捧土培山寧有益仞(七尺曰仞)上皆謙詞。",
    "X05n0229_001:0235a24": "△大方廣所證法也佛華嚴能證人也。△極虗空之",
    "X05n0229_001:0235b01": "可度體無邊涯大也竭滄溟之可飲法門無盡方也",
    "X05n0229_001:0235b02": "碎塵剎而可數用無能測廣也離覺所覺朗萬法之",
    "X05n0229_001:0235b03": "幽邃佛也芬敷萬行榮耀眾德華也圓茲行德飾彼",
    "X05n0229_001:0235b04": "十身嚴也貫攝玄妙以成真光之彩經也。△總斯七",
    "X05n0229_001:0235b05": "字為一部之宏綱則無盡法門思過半矣。",
    "X05n0229_001:0235b06": "大方廣者下第四略釋總題令知綱要於中三一",
    "X05n0229_001:0235b07": "標名二釋名三結歎今初可知二釋名者疏極虗",
    "X05n0229_001:0235b08": "空至經也極虗空等三句即普賢偈讚佛德結歸",
    "X05n0229_001:0235b09": "無盡之文云剎塵心念可數知大海中水可飲盡",
    "X05n0229_001:0235b10": "虗空可量風可繫無能盡說佛功德今取虗空釋",
    "X05n0229_001:0235b11": "體大海水釋相大塵剎釋用大唯不取心念及風",
    "X05n0229_001:0235b12": "也碎塵剎者碎塵數之剎並為微塵也離覺等者",
    "X05n0229_001:0235b13": "能覺即菩提所覺即涅槃故楞伽云一切無涅槃",
    "X05n0229_001:0235b14": "無有涅槃佛亦無佛涅槃遠離覺所覺既理智俱",
    "X05n0229_001:0235b15": "泯能所兩亡始本不二是究竟覺故雖俱離而朗",
    "X05n0229_001:0235b16": "照萬法之無遺非一向同楞伽也芬敷萬行者草",
    "X05n0229_001:0235b17": "木感果之華也榮耀眾德者草木兼通金玉莊嚴",
    "X05n0229_001:0235b18": "之華也圓茲行德飾彼十身者雙以二華二德嚴",
    "X05n0229_001:0235b19": "飾佛身也貫攝等者貫穿攝持玄妙之義門門門",
    "X05n0229_001:0235b20": "煥爛無量無邊門門尋之一一皆徹佛智如尋影",
    "X05n0229_001:0235b21": "以至於本故大經云如因日光照還見於日輪然",
    "X05n0229_001:0235b22": "以智慧光通達於佛智佛智體如日輪演無量義",
    "X05n0229_001:0235b23": "如日光三結歎者疏總斯七字等尚書云若網在",
    "X05n0229_001:0235b24": "綱有條而不紊紊者亂也孔氏序云舉其宏綱攝",
    "X05n0229_001:0235c01": "其機要思過半矣者周易繫辭文勢孔子云學者",
    "X05n0229_001:0235c02": "觀其彖辭是以盡過半之思今意云若解七字之",
    "X05n0229_001:0235c03": "義即一部之功已過半矣。",
    "X05n0229_001:0235c05": "大方廣佛華嚴經普賢行願品別行疏鈔卷第一"
}