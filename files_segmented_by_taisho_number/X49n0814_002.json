{
    "X49n0814_002:0403a17": "成唯識論義蘊卷第二(本)",
    "X49n0814_002:0403a19": "密州開元寺道邑　撰",
    "X49n0814_002:0403a20": "非如童女相表法是善不善者此有二解一云西方",
    "X49n0814_002:0403a21": "俗法如欲出行先逢童女表有慶事若逢牛等表事",
    "X49n0814_002:0403a22": "不吉二云如有童女髮黑面白唇赤膝小脛細表所",
    "X49n0814_002:0403a23": "生子端正智慧若見童女髮黃面青唇黑膝大脛麤",
    "X49n0814_002:0403a24": "表子醜惡故今所表非表善惡不同於彼雖有二解",
    "X49n0814_002:0403b01": "今將後正疏云非如童女相表善不善不說牛等表",
    "X49n0814_002:0403b02": "不善也故前解非或逢童女見白黑等相表事善惡",
    "X49n0814_002:0403b03": "不說牛等前解亦好。",
    "X49n0814_002:0403b04": "住於彼法攝受安立等者住於法體攝受令住安立",
    "X49n0814_002:0403b05": "令住與現在法不樂相離不能遷法故不說為相。",
    "X49n0814_002:0403b06": "如示黑耳與吉祥俱者涅槃經云迦葉如有女人入",
    "X49n0814_002:0403b07": "於他舍是女端正以相好瓔珞莊嚴其身主人問言",
    "X49n0814_002:0403b08": "汝字何等女言我是功德天主人問言汝所至處為",
    "X49n0814_002:0403b09": "何所作女言我所至處能與金銀乃至奴婢僕使主",
    "X49n0814_002:0403b10": "人聞已歡喜供養復於門外見一女人其形醜陋衣",
    "X49n0814_002:0403b11": "裳弊壞多諸垢膩主人問言汝字何等女言我字黑",
    "X49n0814_002:0403b12": "闇復問何故名黑闇答言我所行家能令其家一切",
    "X49n0814_002:0403b13": "衰耗主人聞已持刀語言汝若不去當斷汝命女言",
    "X49n0814_002:0403b14": "汝甚愚痴汝家中者即是我姉我常與姉進止共俱",
    "X49n0814_002:0403b15": "汝若驅我亦當驅彼主人還家問功德女天女答云",
    "X49n0814_002:0403b16": "彼是我妹行住共俱我常作好彼常作惡我作利益",
    "X49n0814_002:0403b17": "彼作衰損若愛我常作好愛彼常作惡我作利益彼",
    "X49n0814_002:0403b18": "衰損若愛我者亦愛彼主人即言若實爾者我皆不",
    "X49n0814_002:0403b19": "用乃至是時二女至一貧處主人語言汝二人常住",
    "X49n0814_002:0403b20": "我處乃至菩薩以有老病死故不願生天是以俱棄",
    "X49n0814_002:0403b21": "曾無愛心凡夫惡人不知老病貪愛生死(已上)此中黑",
    "X49n0814_002:0403b22": "耳吉祥即彼二女然喻生天之業必眾苦隨逐此況",
    "X49n0814_002:0403b23": "住異合說取譬雖別愛增則同故引之也。",
    "X49n0814_002:0403b24": "四嗢陀南者諸行無常諸法無我涅槃寂靜有漏皆",
    "X49n0814_002:0403c01": "苦。",
    "X49n0814_002:0403c02": "又無常相至說二所以者前一相中說諸行無常者",
    "X49n0814_002:0403c03": "即是此中說二所以瑜伽等意令觀生滅起厭離故",
    "X49n0814_002:0403c04": "似同俱舍至說然世不同者以薩婆多生在未來滅",
    "X49n0814_002:0403c05": "現在故問此中既言由未來世本無而生即是生在",
    "X49n0814_002:0403c06": "未來與薩婆多復有何別答瑜伽意說三相由三世",
    "X49n0814_002:0403c07": "所顯不說生相屬於未來由未來世顯生相故。",
    "X49n0814_002:0403c08": "然遮生等至決定相違者此因決定能成相違宗法",
    "X49n0814_002:0403c09": "名決定相違非六不定中相違決定。",
    "X49n0814_002:0403c10": "無為無生至此義應思者此云應思謂他更有例云",
    "X49n0814_002:0403c11": "我亦如是有為變異差別故別立實相無為非分位",
    "X49n0814_002:0403c12": "殊故不別立相此亦不爾汝立有為之相但表法體",
    "X49n0814_002:0403c13": "是有為不為顯差別應無為之上別立相顯法體是",
    "X49n0814_002:0403c14": "無為我宗生等但表法流轉不住故立彼相無為不",
    "X49n0814_002:0403c15": "流轉故不為例問有為遷流即立流轉相無為不遷",
    "X49n0814_002:0403c16": "流應立不遷相答不然有流轉位別立假相無為位",
    "X49n0814_002:0403c17": "不別何論更立相雖作此解然准法華論云生等三",
    "X49n0814_002:0403c18": "相即有無為皆立假相若准此文薩婆多師前例不",
    "X49n0814_002:0403c19": "成問無為假相何法攝耶答有為相流轉不相應中",
    "X49n0814_002:0403c20": "攝無為常住不可流法收又亦不相應收舉大例言",
    "X49n0814_002:0403c21": "但二十四論實有多又唯心上假立我無多差別法",
    "X49n0814_002:0403c22": "同分收無為假相無多差別亦可法同分攝問有為",
    "X49n0814_002:0403c23": "生滅無為翻立不生不滅相有為既住無為翻立不",
    "X49n0814_002:0403c24": "住相耶答不然住不遷流無翻立。",
    "X49n0814_002:0404a01": "汝之實法至此義應思者他又例云種子體虗疎更",
    "X49n0814_002:0404a02": "待虗緣方起我亦作用雖是實更待實緣方生解云",
    "X49n0814_002:0404a03": "理亦不爾我種虗疎緣非恒有故要緣合方生汝體",
    "X49n0814_002:0404a04": "用實因緣恒有何不頓生諸法此即應思之意也。",
    "X49n0814_002:0404a05": "因有親疎緣法亦爾者彼宗六因中同類異熟等親",
    "X49n0814_002:0404a06": "能作因疎四緣中因緣親餘緣疎也或如種子水土",
    "X49n0814_002:0404a07": "俱是緣法有親疎也。",
    "X49n0814_002:0404a08": "正理師至亦不然者今救彼計未來之世有生果功",
    "X49n0814_002:0404a09": "能過去一念落流之法有與果功能謂過去與現處",
    "X49n0814_002:0404a10": "中故現在住相但有取果作用而非功能。",
    "X49n0814_002:0404a11": "唯住相取果至便非現在者正理論云住異滅三皆",
    "X49n0814_002:0404a12": "能取果而作用各別於所相法住即安住令取勝果",
    "X49n0814_002:0404a13": "異即衰損令取劣果滅即壞滅令入過去准此三相",
    "X49n0814_002:0404a14": "皆能取果而今疏難異滅不能取果者意說既不能",
    "X49n0814_002:0404a15": "令果安住無勝作用即是功能若是功能便非現在",
    "X49n0814_002:0404a16": "婆娑至復如何通者言三法謂苦法智忍光明生相",
    "X49n0814_002:0404a17": "苦法智忍謂入見道時光明者謂如日光現等生相",
    "X49n0814_002:0404a18": "者如種變異有生現之相苦法智忍唯於內法立光",
    "X49n0814_002:0404a19": "明唯於外法立生相通於內外也此之三法皆名作",
    "X49n0814_002:0404a20": "用且如苦法忍有二作用初能損異生姓後能斷見",
    "X49n0814_002:0404a21": "苦十種隨眠問如何一念苦法智忍有二作用耶答",
    "X49n0814_002:0404a22": "如一燈焰既能照明亦燒焦炷此既許然彼亦應爾",
    "X49n0814_002:0404a23": "此即婆娑意也餘二作用其理亦然汝正理師未來",
    "X49n0814_002:0404a24": "唯有功能而無作用者便違本宗如何通也。",
    "X49n0814_002:0404b01": "俱舍說即前異不成異前非一法者薩婆多計住異",
    "X49n0814_002:0404b02": "滅三法於一現在法上俱時作用經部難言汝若許",
    "X49n0814_002:0404b03": "異所異法即前住所住法(有法)應不是住(法)即異法故",
    "X49n0814_002:0404b04": "(因)如異(喻)異應非異即住法故如住若異所異法異",
    "X49n0814_002:0404b05": "前住所住法即住與異非在一法如何三法俱時作",
    "X49n0814_002:0404b06": "用耶。",
    "X49n0814_002:0404b07": "然一斯生十時分者一羯邏藍二頞部曇三閉尸四",
    "X49n0814_002:0404b08": "建南五鉢羅奢佉此在胎五位六嬰兒七童子八少",
    "X49n0814_002:0404b09": "年九盛壯十衰老此出胎五位。",
    "X49n0814_002:0404b10": "一期生自望為相者謂此論云即相續轉變名異不",
    "X49n0814_002:0404b11": "望前後也前剎那異相論自說云住別前後復立異",
    "X49n0814_002:0404b12": "名故二別也。",
    "X49n0814_002:0404b13": "若。名句文至非實能詮者問大乘名等許依香味色",
    "X49n0814_002:0404b14": "皆是能詮異聲之因於彼亦轉因有不定之過喻有",
    "X49n0814_002:0404b15": "所立不成何為正量答大乘假詮宗因言實即已簡",
    "X49n0814_002:0404b16": "之故無彼過。",
    "X49n0814_002:0404b17": "若不言法處至有所立不成者彼宗自許長短等二",
    "X49n0814_002:0404b18": "十一色異所依色別有實體仍色處收故若不言法",
    "X49n0814_002:0404b19": "處所攝便有所立不成。",
    "X49n0814_002:0404b20": "不可難言戒體但依思等者外人難云依聲立名等",
    "X49n0814_002:0404b21": "聲名別處収戒體依於思思戒應別攝答名依多法",
    "X49n0814_002:0404b22": "故別處收戒但依思故同處攝俱法處攝故言現同",
    "X49n0814_002:0404b23": "處故問命根與第八種子俱是意緣又不依多法何",
    "X49n0814_002:0404b24": "別同處攝耶答第八種子若以根境相對亦法處(同處)",
    "X49n0814_002:0404c01": "攝說種隨現意處(異處)所收種與命根別處攝者而顯",
    "X49n0814_002:0404c02": "揚等亦云六處住時決定假立命根既言六處即依",
    "X49n0814_002:0404c03": "多法說別處理無傷。",
    "X49n0814_002:0404c04": "量云汝內屈曲聲至如絃管者此意與前外量為有",
    "X49n0814_002:0404c05": "法差別相違過謂前外量有法所言語聲屈曲者即",
    "X49n0814_002:0404c06": "生實名不生實名等為差別小宗許內屈曲聲能生",
    "X49n0814_002:0404c07": "實名等今欲違此意許故云內屈曲聲不能生實名",
    "X49n0814_002:0404c08": "等也。",
    "X49n0814_002:0404c09": "今大乘因俱故者謂絃與手合情非情俱因此二合",
    "X49n0814_002:0404c10": "發一聲名因俱聲若薩婆多絃與手合各有一聲相",
    "X49n0814_002:0404c11": "似非體是一。",
    "X49n0814_002:0404c12": "離質化等者離聲之外別處起化名離質化如林說",
    "X49n0814_002:0404c13": "法等亦如妙音菩薩先現蓮華其身在此而於十方",
    "X49n0814_002:0404c14": "國土現種種形皆離質也即質化者即於此身而起",
    "X49n0814_002:0404c15": "變化如現在可愛語及身上下出於水火亦如變身",
    "X49n0814_002:0404c16": "為魚米等是也於中佛化即離皆善除佛已外即質",
    "X49n0814_002:0404c17": "可通善離質唯無記問絃管聲等何性攝耶答由思",
    "X49n0814_002:0404c18": "所發能表善等可通三性同假語業此據大乘義疏",
    "X49n0814_002:0404c19": "中隨小乘故云如汝化人身語二業非善惡性。",
    "X49n0814_002:0404c20": "言天愛者此有三釋一愛屬愚人是天之愛依主釋",
    "X49n0814_002:0404c21": "也二天愛不是愚人謂愚人為天愛者全取他名有",
    "X49n0814_002:0404c22": "財釋也三以愚人為天天即所愛持業釋也。",
    "X49n0814_002:0404c23": "答曰此有密意者謂自相共相與自性差別行相名",
    "X49n0814_002:0404c24": "異寬狹不同自相者唯現量證言詮不及共相者假",
    "X49n0814_002:0405a01": "智分別貫通餘法自性者一切法各各別有自體差",
    "X49n0814_002:0405a02": "別者法體之上差別之義其中自相共相行相各定",
    "X49n0814_002:0405a03": "不得互通若自性差別理即不定自共中皆有自性",
    "X49n0814_002:0405a04": "差別今言名詮自性者但得共相之中自性不得自",
    "X49n0814_002:0405a05": "相中之自性故與下文一一不相違此是密意也然",
    "X49n0814_002:0405a06": "共相中復有二種一共相理謂苦空等諸法共有故",
    "X49n0814_002:0405a07": "二共相事謂水火等遍合一切諸水火故此云名詮",
    "X49n0814_002:0405a08": "自性者但詮共相中之法體也。",
    "X49n0814_002:0405a09": "故今應解至其義可然者雖說名言詮得共相之自",
    "X49n0814_002:0405a10": "性亦非實得共相中之法體性也遮得自相言得共",
    "X49n0814_002:0405a11": "相遮得差別言得自性約此義故且說名言詮得共",
    "X49n0814_002:0405a12": "相之自性也問遮得自性名得共相亦應遮得共相",
    "X49n0814_002:0405a13": "言得自相答自相唯內證不可說言詮共相義寬通",
    "X49n0814_002:0405a14": "假說名言得。",
    "X49n0814_002:0405a15": "又唯五根五塵心心所法得者五根五塵第八心心",
    "X49n0814_002:0405a16": "所得五塵亦是五識并同時第六識得此意說唯心",
    "X49n0814_002:0405a17": "心所得法自相豈名言等詮得法之自性耶。",
    "X49n0814_002:0405a18": "然不得至名得自性者如言火唯通一切火名為共",
    "X49n0814_002:0405a19": "相不得此木草等之差別義故言火時名得共相之",
    "X49n0814_002:0405a20": "自性非謂言詮稱共相之自體名得自性也。",
    "X49n0814_002:0405a21": "雖二自性至體有異者雖聲名二自性互不相離由",
    "X49n0814_002:0405a22": "對理對機意約此不同故說二無礙解境有差別非",
    "X49n0814_002:0405a23": "是聲名二體有異。",
    "X49n0814_002:0405a24": "或以光明妙香至取觸思數者問如何依光明等立",
    "X49n0814_002:0405b01": "名等耶答光明等色多類不同分位亦別謂依此一",
    "X49n0814_002:0405b02": "類光明分位能詮法之自性便立為名依彼一類光",
    "X49n0814_002:0405b03": "明分位能詮法之差別便立為句依香味等為例亦",
    "X49n0814_002:0405b04": "然問光明是假色如何依假更立假耶答如依長短",
    "X49n0814_002:0405b05": "便立生等彼極成此亦何妨若以長等兼實色故可",
    "X49n0814_002:0405b06": "立假者光明兼實為例亦成故無違也問光明香等",
    "X49n0814_002:0405b07": "有質礙法可何見故約分位差別假立名等於理可",
    "X49n0814_002:0405b08": "然觸思既是心所無形質法如何依此假立名等答",
    "X49n0814_002:0405b09": "如他心智即其事也如佛欲為眾生說法即現多類",
    "X49n0814_002:0405b10": "觸思此為自性彼為差別即生名等眾生知已遂解",
    "X49n0814_002:0405b11": "文義問上可知下下不知上豈餘凡聖能知佛耶答",
    "X49n0814_002:0405b12": "佛力加被知亦無妨又如來實心下位不知既是他",
    "X49n0814_002:0405b13": "心許知無失如猿猴等知佛心也。",
    "X49n0814_002:0405b14": "由依多法立至長等不同者前以長等例於名等亦",
    "X49n0814_002:0405b15": "非別攝故今此結諸餘佛土依多立名不同長等故",
    "X49n0814_002:0405b16": "別處攝戒依所發身語亦是多法命根近持六處此",
    "X49n0814_002:0405b17": "等皆依多法亦別處收不同長等彼唯依色故同處",
    "X49n0814_002:0405b18": "攝。",
    "X49n0814_002:0405b19": "有義至法處所攝者此解無表但依一思故非別攝",
    "X49n0814_002:0405b20": "與長等同問二解何勝答後說為勝前解難知無表",
    "X49n0814_002:0405b21": "但從所防所發而得色名不依身語如何說依多法",
    "X49n0814_002:0405b22": "立耶若爾六處既是命根所持所依種子亦非多法",
    "X49n0814_002:0405b23": "命根應隨第八種等意處所收答如前已解無勞再",
    "X49n0814_002:0405b24": "述。",
    "X49n0814_002:0405c01": "有執隨眠是不相應等者問大眾部隨眠為是種不",
    "X49n0814_002:0405c02": "答俱舍十九牒彼計云若執煩惱別有隨眠心不相",
    "X49n0814_002:0405c03": "應名煩惱種此中復說名貪等故如現貪等若不對",
    "X49n0814_002:0405c04": "種何名現貪故知此師隨眠是種現行貪等與心相",
    "X49n0814_002:0405c05": "應故此隨眠名不相應問何故立此為不相應答無",
    "X49n0814_002:0405c06": "心之位及善心時現行貪等皆已滅故若無此者應",
    "X49n0814_002:0405c07": "非異生彼惑起時無因生故問此師隨眠有幾答現",
    "X49n0814_002:0405c08": "貪等十種亦如之餘色心等不立種子故與經部等",
    "X49n0814_002:0405c09": "別問此師隨眠既是種子以何法持答如得非得無",
    "X49n0814_002:0405c10": "別法持但依總聚之身斷之成聖也。",
    "X49n0814_002:0405c11": "正理和合及實無表等者此和合性古師不立正理",
    "X49n0814_002:0405c12": "師立別有體性故今例破成實無表非色心攝是不",
    "X49n0814_002:0405c13": "相應故同前破。",
    "X49n0814_002:0405c14": "五識身至不別分別者今言如色心者即五識及他",
    "X49n0814_002:0405c15": "心之境色謂五塵即五識境心謂心心所即他心之",
    "X49n0814_002:0405c16": "境此且約總聚而言不別言色是眼境聲是耳境等",
    "X49n0814_002:0405c17": "也。",
    "X49n0814_002:0405c18": "下結句文許通於上者有中結云故不可執無為定",
    "X49n0814_002:0405c19": "有此二句論不唯結此通結前文。",
    "X49n0814_002:0405c20": "心顯色心其理可解者如心顯心色易故不說三無",
    "X49n0814_002:0405c21": "為中擇滅唯心顯餘二通二顯。",
    "X49n0814_002:0405c22": "不。爾諸法應互相遍者此中量云汝彼處色應此色",
    "X49n0814_002:0405c23": "處有即此處虗空合故如此處色或言彼色應即是",
    "X49n0814_002:0405c24": "此色與此處虗空合故如此處色。",
    "X49n0814_002:0406a01": "遍非容受者准論合二為宗應云虗空非遍容受許",
    "X49n0814_002:0406a02": "有多故如色等若別為宗法非遍可爾難非容受即",
    "X49n0814_002:0406a03": "器世界大海瓶等皆能容受既許有多便為不定若",
    "X49n0814_002:0406a04": "入同喻所立不成故知後解不可。",
    "X49n0814_002:0406a05": "非。異心等有自宗無為雖與心異然非異心之外更",
    "X49n0814_002:0406a06": "別有也。",
    "X49n0814_002:0406a07": "有漏一識者謂地前凡夫唯第六識緣虗空等言因",
    "X49n0814_002:0406a08": "無漏二識者謂第六七言果無漏三智者除成事智",
    "X49n0814_002:0406a09": "不緣理故或說八者識變獨影緣如亦通前五。",
    "X49n0814_002:0406a10": "此說二性無為者識變是依他起法性是圓成實也",
    "X49n0814_002:0406a11": "三滅中立無常滅者毗婆闍婆提即分別論者有云",
    "X49n0814_002:0406a12": "此師立生異滅三相是無為法問生異二相云何名",
    "X49n0814_002:0406a13": "滅答此三皆有遷法之能故皆名滅或有云言三滅",
    "X49n0814_002:0406a14": "者謂擇滅非擇滅無常滅即以生等三相中滅相名",
    "X49n0814_002:0406a15": "無常滅也此即無為由此故能令有為法滅若以有",
    "X49n0814_002:0406a16": "為為相云何復能令有為滅依婆沙論有此三滅准",
    "X49n0814_002:0406a17": "疏既云三滅中立無常滅後解為正前解無文。",
    "X49n0814_002:0406a18": "約詮約理所望別者約三性故真開三約理無差故",
    "X49n0814_002:0406a19": "為一。",
    "X49n0814_002:0406a20": "或依障斷至不動想受者問擇滅可言斷障不動想",
    "X49n0814_002:0406a21": "受何名斷耶答此二無為障通永暫設不斷種亦斷",
    "X49n0814_002:0406a22": "現故。",
    "X49n0814_002:0406a23": "即依假體皆可說假等者謂依識變實是有為假名",
    "X49n0814_002:0406a24": "無為體即法性皆可說實若約三性出唯皆通三性",
    "X49n0814_002:0406b01": "依圓是有遍計為無。",
    "X49n0814_002:0406b02": "且依勝定障至今約別行者此答後問有苦樂時必",
    "X49n0814_002:0406b03": "不安靜此二受滅立不動無為有頂遊觀必捨受故",
    "X49n0814_002:0406b04": "滅此之時立想受滅此名勝障別行相也言不障一",
    "X49n0814_002:0406b05": "法得多無為者此答前問何故擇滅外立不動等加",
    "X49n0814_002:0406b06": "一貪中有九品斷得九無為何妨擇滅亦是不動等",
    "X49n0814_002:0406b07": "耶故唯論云由受盡故得二無為。",
    "X49n0814_002:0406b08": "二障三住過者一極喜住出過分別二障故二無相",
    "X49n0814_002:0406b09": "無功用住出過前六識中煩惱所知二障現行并第",
    "X49n0814_002:0406b10": "七識中煩惱現行故三者如來住出過一切煩惱所",
    "X49n0814_002:0406b11": "知二障現種習故。",
    "X49n0814_002:0406b12": "與前人執不同性起者若有人執不善法執不妨有",
    "X49n0814_002:0406b13": "覆又人執唯染法執望二乘說可通無覆。",
    "X49n0814_002:0406b14": "又俱所變似我法亦爾者識變我必有似法變似法",
    "X49n0814_002:0406b15": "時可無似我。",
    "X49n0814_002:0406b16": "然第七識至通第八識有者此安慧義此師第七雖",
    "X49n0814_002:0406b17": "無法執然恒相續法執在第八也。",
    "X49n0814_002:0406b18": "不了此界處而執有法等者不了界處自心所變而",
    "X49n0814_002:0406b19": "執離識實有處界等法下解起自心相執為實法准",
    "X49n0814_002:0406b20": "此可知。",
    "X49n0814_002:0406b21": "涅槃經外道以佛性為我等者外道雖不計有佛性",
    "X49n0814_002:0406b22": "然執大乘佛性為我以佛性有常一義故今云不相",
    "X49n0814_002:0406b23": "似者我有作受佛性不然故不可計為我也以變相",
    "X49n0814_002:0406b24": "故前名緣蘊計法無違。",
    "X49n0814_002:0406c01": "又依於本質至不相似合說者如緣五蘊質相俱是",
    "X49n0814_002:0406c02": "有為名為相似若緣處界質通無為相唯有為名不",
    "X49n0814_002:0406c03": "相似今計佛性為我質相不相似也。",
    "X49n0814_002:0406c04": "又唯我總執故緣五蘊等者開前明我中亦言或總",
    "X49n0814_002:0406c05": "別何故此說唯總執耶答前云總別約諸蘊明今言",
    "X49n0814_002:0406c06": "唯約當蘊說不是別執一一根塵以為我故法執可",
    "X49n0814_002:0406c07": "然故通總別。",
    "X49n0814_002:0406c08": "此二亦有總別緣者蘊相及自性等相名為二也問",
    "X49n0814_002:0406c09": "蘊處界等總別可知自性等相如何總別答自性為",
    "X49n0814_002:0406c10": "總三德為別或三德為總二十三諦為別實句名總",
    "X49n0814_002:0406c11": "地等名別此自性等雖言總別然說二十句等唯在",
    "X49n0814_002:0406c12": "於蘊不說此也問我執兼於我所可有二十句等法",
    "X49n0814_002:0406c13": "執既無法我所得同於我耶答准理亦有法我所也",
    "X49n0814_002:0406c14": "如執色為法我亦有法我有色色屬法我法我在色",
    "X49n0814_002:0406c15": "中住六十五句亦准此知。",
    "X49n0814_002:0406c16": "如非所緣者問五七緣境不遍可有非所緣境猶如",
    "X49n0814_002:0406c17": "聲等非眼識緣可以為喻第六遍緣十八界等將何",
    "X49n0814_002:0406c18": "為喻又佛身八識既能遍緣應無同喻答第六意識",
    "X49n0814_002:0406c19": "非恒遍緣故得喻佛身諸識就他不說小乘不許恒",
    "X49n0814_002:0406c20": "緣故又此除佛約餘位說理即無違。",
    "X49n0814_002:0406c21": "二十唯識說除佛他心等者彼頌云他心智云何知",
    "X49n0814_002:0406c22": "境不如實者此小乘等難云何不能實知他心耶第",
    "X49n0814_002:0406c23": "三句云如知自心智舉自緣心釋外難非外取境緣",
    "X49n0814_002:0406c24": "他亦爾第四句云不知如佛境意說如來雖不親取",
    "X49n0814_002:0407a01": "他心而能明了而知勝餘緣他心故不同佛。",
    "X49n0814_002:0407a02": "化地部說緣共有法者准婆沙論說化地部慧有二",
    "X49n0814_002:0407a03": "種一相應二不相應相應慧知不相應不相應慧知",
    "X49n0814_002:0407a04": "相應彼論意說與此念四蘊同時而起名相應前後",
    "X49n0814_002:0407a05": "念五蘊及此念色蘊名不相應以此念四蘊能緣前",
    "X49n0814_002:0407a06": "後五蘊并同時色蘊名相應知不相應以前後四蘊",
    "X49n0814_002:0407a07": "能緣此念四蘊故名不相應知相應今言緣共有法",
    "X49n0814_002:0407a08": "者彼部意說四蘊心心所法能緣俱時法西方師說",
    "X49n0814_002:0407a09": "慧俱五蘊等者與化地部大意相似言五識依色根",
    "X49n0814_002:0407a10": "下釋緣俱也。",
    "X49n0814_002:0407a11": "見分之境心等必同者一約本質名同二約相分名",
    "X49n0814_002:0407a12": "同同是青故問若以同者一約見分之境名同二應",
    "X49n0814_002:0407a13": "同是見故自證分之境名同答自證分境俱是見分",
    "X49n0814_002:0407a14": "了別領納等行相各異不可名同見分之境青青不",
    "X49n0814_002:0407a15": "異故云同境。",
    "X49n0814_002:0407a16": "第二師鏡智至許相緣者問此與上座部同聚相緣",
    "X49n0814_002:0407a17": "復有何別答彼現所緣此變影故問如心所見分緣",
    "X49n0814_002:0407a18": "心王自體(心王)見分為自緣不若自緣有者刀不自割",
    "X49n0814_002:0407a19": "如何見分自緣見耶若不緣者如來應非遍知答心",
    "X49n0814_002:0407a20": "王見分雖不自緣是自證緣亦名遍智問若爾心王",
    "X49n0814_002:0407a21": "心所應非同一所緣以王見分不自緣故答心王自",
    "X49n0814_002:0407a22": "證與心所見分同一所緣於理何失但得有同一所",
    "X49n0814_002:0407a23": "緣義何要見與見同名同一耶心王既然他皆同也",
    "X49n0814_002:0407a24": "此前二解中初解不正若以自證緣見盡故名遍知",
    "X49n0814_002:0407b01": "者凡夫亦應遍智。",
    "X49n0814_002:0407b02": "然似事中有法無我等者法有本質我無本質故似",
    "X49n0814_002:0407b03": "事中有法無我又所變相分有軌持故但可名法以",
    "X49n0814_002:0407b04": "無常一主宰之義不可名我問何故相分非主宰耶",
    "X49n0814_002:0407b05": "答非自在故不可名主無割斷故亦非是宰相分類",
    "X49n0814_002:0407b06": "多不得名一有生滅法不可名常故疏釋云依他無",
    "X49n0814_002:0407b07": "我也。",
    "X49n0814_002:0407b08": "此即是我無別種生者但依五蘊法種子立為假我",
    "X49n0814_002:0407b09": "無別種不同於法。",
    "X49n0814_002:0407b10": "無所說義假法故者前說見相分上有我法義故聖",
    "X49n0814_002:0407b11": "教中假立我法今外難云既無真事假義亦無假法",
    "X49n0814_002:0407b12": "無故似亦不成無所似故此展轉難思之可知。",
    "X49n0814_002:0407b13": "若大有為類至是別義者大有一法不可言離以恒",
    "X49n0814_002:0407b14": "有故若同異性或同異可有互相離義故下以為因",
    "X49n0814_002:0407b15": "又類是別義故知是同異性也問初云類者性也何",
    "X49n0814_002:0407b16": "故今說類是別耶答今言別者即性類別故性與別",
    "X49n0814_002:0407b17": "義不相違有與同異性俱實等性既有相濫故此簡",
    "X49n0814_002:0407b18": "之問論云依實俱不成者而猛等共法德句所收何",
    "X49n0814_002:0407b19": "不依德假說火耶答猛赤雖即是德唯依於實而無",
    "X49n0814_002:0407b20": "共義類實二句似火人有似共義故依彼也。",
    "X49n0814_002:0407b21": "地有十四德至除香取重者問何故地有香而無重",
    "X49n0814_002:0407b22": "水有重而無香答墜墮之因名之為重地是安靜非",
    "X49n0814_002:0407b23": "墜墮義無重德水有重者現見雨落墜墮故水無香",
    "X49n0814_002:0407b24": "氣香唯地有故非水德問何故火中無味潤重答火",
    "X49n0814_002:0407c01": "非舌根所得故無味也火性乾物無攝持用故無潤",
    "X49n0814_002:0407c02": "也火性炎上非墜墮因故無重也。",
    "X49n0814_002:0407c03": "若。無共德至假說火者問水中既有色行二德應有",
    "X49n0814_002:0407c04": "赤猛何無共德答水雖有色而非赤色有作動行無",
    "X49n0814_002:0407c05": "猛利勢與火不同故無共德之行德如前。",
    "X49n0814_002:0407c06": "一德似火時應當猛等者此言德似火者意言人上",
    "X49n0814_002:0407c07": "猛赤德似火上猛赤德若爾則人猛似火猛人赤似",
    "X49n0814_002:0407c08": "火赤不可言人似火也。",
    "X49n0814_002:0407c09": "德是實家德可依假說者此設他救云德是實德德",
    "X49n0814_002:0407c10": "既相似即是依實假說火也又云今不在德唯在於",
    "X49n0814_002:0407c11": "人者正難也意云今世間人俱只說火在人不在於",
    "X49n0814_002:0407c12": "德縱令德是實德赤不可依德相依故而假說也應",
    "X49n0814_002:0407c13": "依假人說於實火者以汝本說火在人故有似火此",
    "X49n0814_002:0407c14": "則便依虗假之人而說實火非是依實而說假也。",
    "X49n0814_002:0407c15": "若說火在德至依實等者此便牒前救此下文是難",
    "X49n0814_002:0407c16": "詞意云汝若本說火在於德是實家德故可說人德",
    "X49n0814_002:0407c17": "與火德相似名為似火依於實句爾今汝既說火在",
    "X49n0814_002:0407c18": "於人即應人相似故名為似火何以然者汝說火在",
    "X49n0814_002:0407c19": "德相似既說火在人何不名為似火人相似故名似",
    "X49n0814_002:0407c20": "火。",
    "X49n0814_002:0407c21": "次破小乘伏難者此不同前顯說三法故云伏難也",
    "X49n0814_002:0407c22": "或是外道至真事者謂色香等外內皆說現量心得",
    "X49n0814_002:0407c23": "是法自相故名真事。",
    "X49n0814_002:0407c24": "以理推無自相體者自共二相皆無自體。",
    "X49n0814_002:0408a01": "入真觀時至皆別了知者如無分別智證知一切諸",
    "X49n0814_002:0408a02": "法真理無不盡故言了知非是一一分別了知。",
    "X49n0814_002:0408a03": "現覺如夢境等者如眼識等緣青色之時不作青解",
    "X49n0814_002:0408a04": "猶如夢中不知夢境言起現覺時者現量後起分別",
    "X49n0814_002:0408a05": "心言見及境己無者現量心境皆悉已滅言寧許有",
    "X49n0814_002:0408a06": "現量者作青解時非現量故。",
    "X49n0814_002:0408a07": "今大乘宗至不得自相者問既言都無共相如何復",
    "X49n0814_002:0408a08": "言唯得共相不得自相答此同前遮得自相名得共",
    "X49n0814_002:0408a09": "若爾亦應遮得共相名得自相答自相離言證量得",
    "X49n0814_002:0408a10": "故但遮自不遮共也。",
    "X49n0814_002:0408a11": "唯有觀心者大乘共相無其實體唯有能觀之心作",
    "X49n0814_002:0408a12": "共相解。",
    "X49n0814_002:0408a13": "現量通緣自相共相者如在觀中緣其苦空等雖是",
    "X49n0814_002:0408a14": "共相亦現量故。",
    "X49n0814_002:0408a15": "假智及詮至說為假此釋假也言之所詮智之所變",
    "X49n0814_002:0408a16": "此等相與彼自相有相似義故說為假問相似言義",
    "X49n0814_002:0408a17": "云何應知答色以質礙為自相火以煖為自相今智",
    "X49n0814_002:0408a18": "之所變亦似礙煖也言所詮亦同於彼故智與詮俱",
    "X49n0814_002:0408a19": "稱為假。",
    "X49n0814_002:0408a20": "此鼠前至便急走者問前生決定為鼠可如所說前",
    "X49n0814_002:0408a21": "或為人今見猫等應無懼心答設作人等亦曾見聞",
    "X49n0814_002:0408a22": "猫鼠等故有比智生也問鼠等既無宿智何得知前",
    "X49n0814_002:0408a23": "事耶答謂由我執習力故今遇違緣而恐我斷許有",
    "X49n0814_002:0408a24": "比智於理無失若爾假智便依數習應不依聲答由",
    "X49n0814_002:0408b01": "依聲故有數習也。",
    "X49n0814_002:0408b02": "聲是耳所得無所詮表者耳得聲之自相今言能詮",
    "X49n0814_002:0408b03": "所詮俱非自相故知聲體不是能詮問言語不異能",
    "X49n0814_002:0408b04": "詮人天共了豈非語聲是能詮耶答聲上屈曲名等",
    "X49n0814_002:0408b05": "能詮耳得聲時無屈曲相故聲自相不是能詮。",
    "X49n0814_002:0408b06": "心心所法此是誰緣者此問心等是誰現量心緣若",
    "X49n0814_002:0408b07": "言他心智能至是散心故等者此且約凡夫等散位",
    "X49n0814_002:0408b08": "緣他心故作此難也言護法釋言等者此護法釋前",
    "X49n0814_002:0408b09": "問云現量緣心心所者是自證分也言安慧云等者",
    "X49n0814_002:0408b10": "此意唯佛現量得他自證分心餘皆不得皆有執故",
    "X49n0814_002:0408b11": "問安慧自證分何不自緣得心自相耶答見分所執",
    "X49n0814_002:0408b12": "無實體故。",
    "X49n0814_002:0408b13": "此通三性心等者此明增益依他有法通於善等三",
    "X49n0814_002:0408b14": "性心中皆有增益也次遍計亦是增益所執我法都",
    "X49n0814_002:0408b15": "無自體於蘊處等要執我法當情是有名為增益。",
    "X49n0814_002:0408b16": "然與自相必須合緣等者若作色相該通諸色此名",
    "X49n0814_002:0408b17": "共相體非真實於中一一諸色皆名自相故必合緣",
    "X49n0814_002:0408b18": "不離自相別有共故由此心變共相成所緣緣也。",
    "X49n0814_002:0408b19": "乃至緣我等者即蘊計我蘊為實法離蘊計我相分",
    "X49n0814_002:0408b20": "是有緣空華作青等解青等是實或兼實華若別緣",
    "X49n0814_002:0408b21": "兔角等以先曾聞見牛角等事兔角等相似同於彼",
    "X49n0814_002:0408b22": "亦名兼實或取相分以為實法故成緣也。",
    "X49n0814_002:0408b23": "又解至所緣緣者此解共相雖該通諸法然此共相",
    "X49n0814_002:0408b24": "亦是依他故成緣義然不稱實以諸法體各有自性",
    "X49n0814_002:0408c01": "不通他也。",
    "X49n0814_002:0408c02": "應不能緣二三諦等者緣四諦中二二合緣皆名共",
    "X49n0814_002:0408c03": "相以一心中緣通多法故非自相。",
    "X49n0814_002:0408c04": "如佛地論至廣有三解者彼論自問云如來淨智現",
    "X49n0814_002:0408c05": "量所攝云何能知諸法共相若共相境現量所知云",
    "X49n0814_002:0408c06": "何二量依二相立初解云有義二量在散心位依二",
    "X49n0814_002:0408c07": "相立不說定位若在定心緣一切相皆現量攝第二",
    "X49n0814_002:0408c08": "解有義定心唯緣自相然由共相方便所引緣諸共",
    "X49n0814_002:0408c09": "相所顯理者就方便說名知共相不如是者名知自",
    "X49n0814_002:0408c10": "相由此道理或說真如名空無我諸法共相或說真",
    "X49n0814_002:0408c11": "如二空所顯非是共相此說由加行心作共相觀觀",
    "X49n0814_002:0408c12": "空無我或觀人空法空此共相觀為方便別得真觀",
    "X49n0814_002:0408c13": "所顯真如真如是自相今喚真如名無我或二空理",
    "X49n0814_002:0408c14": "皆現從前方便共相觀說此真如名為共相空無我",
    "X49n0814_002:0408c15": "等觀即是共相觀第三解云如實說者彼因明論立",
    "X49n0814_002:0408c16": "自共相與此少異彼說一切法上實義皆名自相以",
    "X49n0814_002:0408c17": "諸法上以自相共相各附己體不共他故若分別心",
    "X49n0814_002:0408c18": "立一種類能所詮通在諸法如縷貫華名為共相此",
    "X49n0814_002:0408c19": "要散心分別假立是比量境一切定心離此分別皆",
    "X49n0814_002:0408c20": "名現量雖緣諸法苦無常等亦一一法各別有故名",
    "X49n0814_002:0408c21": "為自相若經中說苦無常等名為共相今此論苦無",
    "X49n0814_002:0408c22": "常等各與法體不相離故法法別有苦無常等所以",
    "X49n0814_002:0408c23": "說苦無常及與法體總名自相有分別心能所詮理",
    "X49n0814_002:0408c24": "皆名共相。",
    "X49n0814_002:0409a01": "七地者一種姓二勝解行地前也三淨勝意樂初地",
    "X49n0814_002:0409a02": "也四行次六地五決定第八地六決定行第九地也",
    "X49n0814_002:0409a03": "七到究竟地十地佛地也。",
    "X49n0814_002:0409a04": "士用增上至假施說立者士用多於等流假立增上",
    "X49n0814_002:0409a05": "多於異熟假立也。",
    "X49n0814_002:0409a06": "等流非因名者所生之果是等之流能生之種名等",
    "X49n0814_002:0409a07": "流之習氣也故等流屬於果非屬因。",
    "X49n0814_002:0409a08": "但舉此因至彰自體者此義與等流同亦以能熏之",
    "X49n0814_002:0409a09": "業顯此名故故論云由六識中有漏善惡熏令生長",
    "X49n0814_002:0409a10": "也問何故二文但取能熏以顯自性答意顯現行亦",
    "X49n0814_002:0409a11": "得名因亦名能變如下自釋。",
    "X49n0814_002:0409a12": "各舉能熏至體生果者論中各舉能熏現行此二種",
    "X49n0814_002:0409a13": "子望二能熏是二現行辨體生也故皆因緣。",
    "X49n0814_002:0409a14": "不說我見至別離出者雖有我執熏習不招實我以",
    "X49n0814_002:0409a15": "為果故既是不善有覆所熏成種不異名言故於名",
    "X49n0814_002:0409a16": "言別離出也問異熟業種豈離名言之外別有體耶",
    "X49n0814_002:0409a17": "答招異熟勝故立之我執不爾故不離出問我執習",
    "X49n0814_002:0409a18": "氣唯於名言義別離出何故此說不離二耶答意說",
    "X49n0814_002:0409a19": "二因攝一切種非謂二中俱有我執習氣也。",
    "X49n0814_002:0409a20": "此果能變即自證分等者問見相二分為是果能變",
    "X49n0814_002:0409a21": "不若是果能變者何故不說若非果變豈非因種所",
    "X49n0814_002:0409a22": "生答疏自解云是有緣法變現為義相分二義俱闕",
    "X49n0814_002:0409a23": "見分雖是有緣而無變現之義以不能現見相分故",
    "X49n0814_002:0409a24": "非果變也。",
    "X49n0814_002:0409b01": "三界具幾如理應思者若因能變欲界之中等流通",
    "X49n0814_002:0409b02": "三性異熟具善惡若上二界等流無不善異熟唯善",
    "X49n0814_002:0409b03": "性若果能變欲界具八識色界闕鼻舌無色唯三識",
    "X49n0814_002:0409b04": "果中三性有漏因中色心等種三界多少皆應准知",
    "X49n0814_002:0409b05": "不能具說。",
    "X49n0814_002:0409b06": "亦通因果至業勝名滿者因滿者謂能招六識業果",
    "X49n0814_002:0409b07": "滿即所招六識業名漏者此二滿中業為勝也問前",
    "X49n0814_002:0409b08": "言感總報業可名為勝此業感別果應非得勝名答",
    "X49n0814_002:0409b09": "所望不同前言勝者引望滿勝今言勝者因望果勝",
    "X49n0814_002:0409b10": "故不相違。",
    "X49n0814_002:0409b11": "五義中取第一者問准疏六釋何故但言五義答此",
    "X49n0814_002:0409b12": "有二解一云其末後義重料簡前非非是正釋二云",
    "X49n0814_002:0409b13": "其第三釋不名異熟異熟生者本非異熟故今不取",
    "X49n0814_002:0409b14": "唯有五義此二解中後解為正前釋非也以末後義",
    "X49n0814_002:0409b15": "明異熟故此諸義中前前狹後後寬推之可悉。",
    "X49n0814_002:0409b16": "初一頌半所明至明圓成性者此意說初由假等一",
    "X49n0814_002:0409b17": "頌半明遍計無依他有今此文段廣明相性之中初",
    "X49n0814_002:0409b18": "之二段二十二頌半既是廣釋頌文亦同於彼唯明",
    "X49n0814_002:0409b19": "依他遍計世俗諦也今第三段一頌明唯識性不是",
    "X49n0814_002:0409b20": "廣以前以此頌中但明圓成勝義諦故。",
    "X49n0814_002:0409b21": "三師俱云初二行頌半解初能變中十門者有說即",
    "X49n0814_002:0409b22": "前三段科頌文者為三師更有解云前解彼依識所",
    "X49n0814_002:0409b23": "變中有護法安慧難陀三釋今既廣前能變故知即",
    "X49n0814_002:0409b24": "彼三師前解應正。",
    "X49n0814_002:0409c01": "謂與雜染互為緣故者此言雜染攝前七識有漏三",
    "X49n0814_002:0409c02": "性能熏種者皆在其中問因中無漏六七亦能熏種",
    "X49n0814_002:0409c03": "藏第八中此何不取答此說賴耶與雜染互為因緣",
    "X49n0814_002:0409c04": "然彼七識能熏賴耶見相分種生八現行賴耶德能",
    "X49n0814_002:0409c05": "持彼種子可有互為因緣之義然無漏六七所熏之",
    "X49n0814_002:0409c06": "種不能生彼賴耶現行無因依義若望能持無漏可",
    "X49n0814_002:0409c07": "有能藏之義因緣義即無故此不言無漏又無漏有",
    "X49n0814_002:0409c08": "漏能所治殊不同有漏互為緣。",
    "X49n0814_002:0409c09": "非如大等藏最勝中者大等雖是辨變無常然與冥",
    "X49n0814_002:0409c10": "性體即是一今雜染賴耶互為因果不一不異故不",
    "X49n0814_002:0409c11": "同耳又勝性是常賴耶無常故亦別也。",
    "X49n0814_002:0409c12": "又離二無總者前解約因果以明後釋據體義相對",
    "X49n0814_002:0409c13": "雖皆言總別意不同也。",
    "X49n0814_002:0409c14": "同時心所望心王名士用果者如作意為士用因心",
    "X49n0814_002:0409c15": "王為士用果由作意力心方起故此師法士用後師",
    "X49n0814_002:0409c16": "人士用。",
    "X49n0814_002:0409c17": "然種果狹唯業果故者問望何名狹答有二解一云",
    "X49n0814_002:0409c18": "望現果名狹謂第八現行是等流異熟二因之果第",
    "X49n0814_002:0409c19": "八種子唯望業為果故是狹也二云今此種果望種",
    "X49n0814_002:0409c20": "因名狹謂種為因相通一切種今為果相唯第八種",
    "X49n0814_002:0409c21": "故稱狹也此二解中前解不正何以然者種與現果",
    "X49n0814_002:0409c22": "俱是等流異熟二因所生種子亦從前(念)種生故若",
    "X49n0814_002:0409c23": "爾何故流云唯業果故答此理不然意說種果唯是",
    "X49n0814_002:0409c24": "無記唯是業果不同種因通一切種故顯寬狹別也",
    "X49n0814_002:0410a01": "問若以種唯無記是業果故名為狹者現果應然無",
    "X49n0814_002:0410a02": "為因故。答不然此說因果二相俱通種現若種望種",
    "X49n0814_002:0410a03": "因果唯八種因通一切故種果狹也若現望現因因",
    "X49n0814_002:0410a04": "果俱是第八寬狹均等故不以現果而望現因所望",
    "X49n0814_002:0410a05": "不同故無違也。",
    "X49n0814_002:0410a06": "約互為緣果相亦通者阿毗達磨經說諸法於識藏",
    "X49n0814_002:0410a07": "識於法亦爾更互為果性亦常為因性故言此果相",
    "X49n0814_002:0410a08": "通諸法也即第八種子識所生一切皆名果相也此",
    "X49n0814_002:0410a09": "約別義理實非也何以然者且如因相一切種子攝",
    "X49n0814_002:0410a10": "從第八名種子識可為因相諸法現行不從第八名",
    "X49n0814_002:0410a11": "現行識何名果相故疏中初解為正後約義說。",
    "X49n0814_002:0410a12": "亦為俱有至種子故等者第八種子望現行識俱有",
    "X49n0814_002:0410a13": "亦是因現行識望種子雖是俱有而非是因第八現",
    "X49n0814_002:0410a14": "行不能熏故如小生等不生本法亦是俱有而非因",
    "X49n0814_002:0410a15": "也餘能熏識望所熏種可名俱有因也。",
    "X49n0814_002:0410a16": "又亦為清淨種者此第八識能持無漏種子亦與無",
    "X49n0814_002:0410a17": "漏現行為種也。",
    "X49n0814_002:0410a18": "是現法故非名功能者問種子能生現即立功能名",
    "X49n0814_002:0410a19": "現法亦能熏何猶非功能答種子難知故以功能顯",
    "X49n0814_002:0410a20": "種子義現行易了不說功能又種能生種現可立功",
    "X49n0814_002:0410a21": "能名現法唯生種不立功能稱前解為正。",
    "X49n0814_002:0410a22": "非一向異至五十一末等者撿五十二云謂於阿賴",
    "X49n0814_002:0410a23": "耶識中一切諸法遍計所執自性妄執習氣是名安",
    "X49n0814_002:0410a24": "立種子然此習氣是實物有是世俗有望彼諸法不",
    "X49n0814_002:0410b01": "可定說異不異相猶如真如今此但說因果不一異",
    "X49n0814_002:0410b02": "不說體用不一不異所以得知既云望彼諸法不可",
    "X49n0814_002:0410b03": "定說異不異相故言彼諸法者即是現行七轉識等",
    "X49n0814_002:0410b04": "又言望者即本識中種子是能望望彼現行不一不",
    "X49n0814_002:0410b05": "異又言是實物有者是實唯也又言是世俗有者即",
    "X49n0814_002:0410b06": "諦唯也其五十一文中無有解不一異處。",
    "X49n0814_002:0410b07": "非唯種子望本識義者此中因果非唯第八種子望",
    "X49n0814_002:0410b08": "本識現行為因果也即一切種子望所生現行皆因",
    "X49n0814_002:0410b09": "果攝。",
    "X49n0814_002:0410b10": "然法非果生非是因所生法不是果能生之生非是",
    "X49n0814_002:0410b11": "因或俱現行或俱種子故非因果又生等是假本法",
    "X49n0814_002:0410b12": "是實假實異故非因果也若薩婆多生是實有可望",
    "X49n0814_002:0410b13": "本法以為因果。",
    "X49n0814_002:0410b14": "此安慧等難者安慧見相二分是遍計所執體非實",
    "X49n0814_002:0410b15": "物種子既是相分所收便許非實故作是難。",
    "X49n0814_002:0410b16": "若非安立至是實唯等者瑜伽云種子世俗有者彼",
    "X49n0814_002:0410b17": "論世俗諦中有四安立諦勝義唯一真如應名非安",
    "X49n0814_002:0410b18": "立諦今種子唯在安立諦中故言諦唯云世俗諦不",
    "X49n0814_002:0410b19": "通真故若依此論種子唯實有者此論依四勝義諦",
    "X49n0814_002:0410b20": "四世俗諦即種子在世俗諦中唯是實有故言實唯",
    "X49n0814_002:0410b21": "若推入勝義諦中種子亦是假有故疏主助瑜伽會",
    "X49n0814_002:0410b22": "此論也若准瑜伽種子世俗此言實者俗中實故。",
    "X49n0814_002:0410b23": "而是此識相分非餘者問無漏種子何分所攝答此",
    "X49n0814_002:0410b24": "無始來依識自體即自證分攝見分不取此為境故",
    "X49n0814_002:0410c01": "非相分攝論言相分者約有漏說問既非見境應非",
    "X49n0814_002:0410c02": "唯識答此同真如亦是識之自體不離識故亦名唯",
    "X49n0814_002:0410c03": "識。",
    "X49n0814_002:0410c04": "亦非見分至緣前境故等者為護月師許種子依見",
    "X49n0814_002:0410c05": "分自證能緣種故今非之不可以種依於見分見分",
    "X49n0814_002:0410c06": "緣境非種依故又見分是自證分上能緣用故又此",
    "X49n0814_002:0410c07": "見分不受熏故由三義故知種子不依見分。",
    "X49n0814_002:0410c08": "不可見分初受餘熏等者此牒護月救。",
    "X49n0814_002:0410c09": "若不爾即無證自證分者若不是見分唯緣差別功",
    "X49n0814_002:0410c10": "能而言緣自體者即不須立第四證自證分何以然",
    "X49n0814_002:0410c11": "者見分即是第三果故。",
    "X49n0814_002:0410c12": "又說見分但緣外故者若許見分緣著自證分即應",
    "X49n0814_002:0410c13": "緣內何但緣外問說緣自證分差別功能寧非緣內",
    "X49n0814_002:0410c14": "答功能既是相分所収見分理無緣內之妨。",
    "X49n0814_002:0410c15": "若護月至非盡理等者此師不許見分緣種若爾即",
    "X49n0814_002:0410c16": "無色第八見分應無所緣此師解云彼界自證緣種",
    "X49n0814_002:0410c17": "見分實緣下界器色瑜伽論說無色第八唯緣內種",
    "X49n0814_002:0410c18": "不言見分緣下界器非盡理也此云無色無內身器",
    "X49n0814_002:0410c19": "瑜伽隱器但言緣種。",
    "X49n0814_002:0410c20": "既爾生無色不還等者護月會違。",
    "X49n0814_002:0410c21": "即是功能差別門說者謂種子功能不與第八識體",
    "X49n0814_002:0410c22": "同無記性即是約差別門說亦名性用別論門。",
    "X49n0814_002:0410c23": "無漏之法順理違生者順無為理違背生死也。",
    "X49n0814_002:0410c24": "此通佛果諸無漏種者問論云由熏習力轉變成熟",
    "X49n0814_002:0411a01": "佛無熏習如何此說通佛果耶答此言熏習不說佛",
    "X49n0814_002:0411a02": "也因中無漏有熏習故佛雖不熏種生現時亦須轉",
    "X49n0814_002:0411a03": "變故通佛也又解佛無漏種生現行時亦由因中熏",
    "X49n0814_002:0411a04": "習力故至佛果位轉變成熟疏又云設除佛者若作",
    "X49n0814_002:0411a05": "此解便無妨矣。",
    "X49n0814_002:0411a06": "今解至無諍義者即下三師皆許熏習護月種子亦",
    "X49n0814_002:0411a07": "由熏習令增長故。",
    "X49n0814_002:0411a08": "瑜伽五十二至種子生者謂出世心從能緣真如無",
    "X49n0814_002:0411a09": "漏心種子生也以真如是所緣緣故即從所緣真如",
    "X49n0814_002:0411a10": "說能緣之智種子生無漏也又相傳云寶法師解即",
    "X49n0814_002:0411a11": "以真如為無漏種子由此真如所緣緣能生無漏聖",
    "X49n0814_002:0411a12": "智以有能生義故亦立種名真如即所緣緣所緣緣",
    "X49n0814_002:0411a13": "即種子也雖有二解理未為當今應正解謂如來以",
    "X49n0814_002:0411a14": "真如為所緣緣即從真如流出大定智悲即是如來",
    "X49n0814_002:0411a15": "報身復從報身流出化身從此化身流出十二分教",
    "X49n0814_002:0411a16": "此名等流正法眾生聞十二分教熏成解脫分種故",
    "X49n0814_002:0411a17": "能生出世無漏現行此於出世心據本而論從真如",
    "X49n0814_002:0411a18": "生假說真如名為種子故言從真如所緣緣種子生",
    "X49n0814_002:0411a19": "與攝論意同問唯本有師如何解此文答出世智以",
    "X49n0814_002:0411a20": "真如為所緣緣此智從本有種子生也。",
    "X49n0814_002:0411a21": "由彼亦有非新熏證者如前所引證聞熏習等教今",
    "X49n0814_002:0411a22": "不指者以彼教中兼本有故下自會云聞正法時亦",
    "X49n0814_002:0411a23": "熏本有漸令增長乃至方便說為出世心種故不指",
    "X49n0814_002:0411a24": "也。",
    "X49n0814_002:0411b01": "謂與諸識作二緣性者言一為彼種子者謂阿賴耶",
    "X49n0814_002:0411b02": "種子識與三性轉識為因緣也言二為彼所依者謂",
    "X49n0814_002:0411b03": "第八現行識執受色根為增上緣生眼等識也。",
    "X49n0814_002:0411b04": "諸轉識至作二緣者言一於現法長養彼種者謂於",
    "X49n0814_002:0411b05": "後念現行第八識皆由前念轉識能熏彼種子即能",
    "X49n0814_002:0411b06": "熏現行與彼所熏種子為因緣也言二於後法攝植",
    "X49n0814_002:0411b07": "彼種者謂於當來異熟阿賴耶識由今轉識善惡業",
    "X49n0814_002:0411b08": "中熏習種子者為增上緣方得生也又現法者謂現",
    "X49n0814_002:0411b09": "在識轉識但能長彼種子非是因緣言後法者即此",
    "X49n0814_002:0411b10": "念新熏種子能生後念現行此是因緣前解為正言",
    "X49n0814_002:0411b11": "互相生者即轉識賴耶互為能生即是因性互為所",
    "X49n0814_002:0411b12": "生即是果性。",
    "X49n0814_002:0411b13": "又此中至體盡者此中現種攝因緣體盡皆不離現",
    "X49n0814_002:0411b14": "種故此中三法二法俱說現種相生不說種子生於",
    "X49n0814_002:0411b15": "種子故果不盡。",
    "X49n0814_002:0411b16": "其種本有至令增長等者其種本有向上讀之意明",
    "X49n0814_002:0411b17": "所增果種與自業種俱本有故由此現業望於果種",
    "X49n0814_002:0411b18": "能令增長應名因緣亦如現業熏(增)自種故問前解",
    "X49n0814_002:0411b19": "亦以現業熏果種增與此何別答前解雖增於果種",
    "X49n0814_002:0411b20": "即令現業望於現果名為因緣此解望種故與前異",
    "X49n0814_002:0411b21": "若爾設俱新熏等者此難新熏師云我許但熏增長",
    "X49n0814_002:0411b22": "名為因緣即難令業增果種子應名因緣設汝新熏",
    "X49n0814_002:0411b23": "名為因緣業種果俱是新熏豈許現業望於果種名",
    "X49n0814_002:0411b24": "為因緣答意可知。",
    "X49n0814_002:0411c01": "然觀本意後解是本者前三解中第二名後初之後",
    "X49n0814_002:0411c02": "故彼師本意現薰種增名為因緣故取第二問初後",
    "X49n0814_002:0411c03": "俱有增長之義何不取之答雖俱增長初後二解增",
    "X49n0814_002:0411c04": "義隱故所以然者且初難現業望於現果為因緣者",
    "X49n0814_002:0411c05": "其理不然現業望果無增長義現果已生不可增故",
    "X49n0814_002:0411c06": "若第二難令業種增(名言)果種亦為不可現強種劣現",
    "X49n0814_002:0411c07": "既已增何須種增不可種增現不增故由此故知第",
    "X49n0814_002:0411c08": "二解正今又助解疏云後解是本者後之二解俱名",
    "X49n0814_002:0411c09": "為後本意但令種子增長名為因緣後二皆令果種",
    "X49n0814_002:0411c10": "增故初解望現故非本意又行支體通於種第二以",
    "X49n0814_002:0411c11": "現業增果種第三以業種增果種故後二解是其本",
    "X49n0814_002:0411c12": "意若唯取第二應云中解是本何名為後。",
    "X49n0814_002:0411c13": "既爾此因等者此難既新生現舊應不生言此義應",
    "X49n0814_002:0411c14": "思者意說本新同生一現非不生也然以生種類同",
    "X49n0814_002:0411c15": "等者此非答語但釋本有生自類種名為因緣不約",
    "X49n0814_002:0411c16": "熏長名因緣也。",
    "X49n0814_002:0411c17": "許漏無漏得相生故者問若他先許相生即宗有相",
    "X49n0814_002:0411c18": "符之失若他不許即因有隨一不成答但許有漏能",
    "X49n0814_002:0411c19": "生無漏即是相生不要無漏許生有無因不言互故",
    "X49n0814_002:0411c20": "無(隨一)過也。",
    "X49n0814_002:0411c21": "小乘可爾為同類因者此薩婆多義若准俱舍只言",
    "X49n0814_002:0411c22": "善五蘊與善五蘊為同類因無記等亦爾此即許善",
    "X49n0814_002:0411c23": "色心等互為同類因無許善惡為同類文更准婆沙",
    "X49n0814_002:0411c24": "等別義應有又許或設許之如善心後起惡心等即",
    "X49n0814_002:0412a01": "由前善生後惡心是同類也非大乘義。",
    "X49n0814_002:0412a02": "一切無為至此亦無妨者諸無為法四緣之中為所",
    "X49n0814_002:0412a03": "緣緣理即無妨為因緣者理必不然。",
    "X49n0814_002:0412a04": "若是無為至有為善等者汝若例云我許惡無記心",
    "X49n0814_002:0412a05": "性本淨即令與信等相應無為亦性淨應與信等相",
    "X49n0814_002:0412a06": "應者此亦無過共許無為是勝義善非是有為相應",
    "X49n0814_002:0412a07": "善心故不可令與信等相應也。",
    "X49n0814_002:0412a08": "無漏心性至如有漏性者若立此量同喻中有所立",
    "X49n0814_002:0412a09": "不成他許有漏心性是無漏故應立量云汝無漏心",
    "X49n0814_002:0412a10": "應以相違為性漏無漏中隨一攝故如有漏心。",
    "X49n0814_002:0412a11": "諸異生位至如佛等聖者此量因言許現行有漏心",
    "X49n0814_002:0412a12": "性淨故因但應云許心性淨故即無過也。",
    "X49n0814_002:0412a13": "其對法論至三轉依中彼論云無學道中所有三轉",
    "X49n0814_002:0412a14": "依者何等為三謂心轉依道轉依麤重轉依心轉依",
    "X49n0814_002:0412a15": "者謂已得無學道證得法性心自性清淨永離一切",
    "X49n0814_002:0412a16": "客塵煩惱故名為轉依即是真如轉依義道轉依者",
    "X49n0814_002:0412a17": "謂發世間道於現觀時轉成出世說名有學餘有所",
    "X49n0814_002:0412a18": "作故若永除一切所治永離三界欲時此道自體究",
    "X49n0814_002:0412a19": "竟圓滿立為轉依麤重轉依者謂阿賴耶識一切煩",
    "X49n0814_002:0412a20": "惱隨眠永遠離故名為轉依問何故彼論說真如為",
    "X49n0814_002:0412a21": "心答心有三義一緣慮義二積聚義三真實義真如",
    "X49n0814_002:0412a22": "既是諸法實性即真實義故名心也。",
    "X49n0814_002:0412a23": "對法第四至亦名無漏者撿第四卷都不見此文按",
    "X49n0814_002:0412a24": "第三卷准解有漏云漏隨順者謂順決擇分雖為煩",
    "X49n0814_002:0412b01": "惱麤重所隨然得建立為無漏性以背一切有順彼",
    "X49n0814_002:0412b02": "對治故此順決擇為無漏性者有二解一云取順決",
    "X49n0814_002:0412b03": "擇位本有無漏種子名順決擇且為無漏二云此順",
    "X49n0814_002:0412b04": "決擇體非是無漏以能順無漏背有漏故名為無漏",
    "X49n0814_002:0412b05": "感勝異熟至五十一卷說者彼論云復云阿賴耶識",
    "X49n0814_002:0412b06": "所攝持順解脫分及順決擇分等善法種子此非集",
    "X49n0814_002:0412b07": "諦因由順解脫分等善根與流轉相違故所餘世間",
    "X49n0814_002:0412b08": "所有善根因此生故轉更明盛由此因緣彼所攝受",
    "X49n0814_002:0412b09": "自類種子轉有功能轉有勢力增長種子速得成立",
    "X49n0814_002:0412b10": "復由此種子故彼諸善法轉明盛生又復能感當來",
    "X49n0814_002:0412b11": "轉增轉勝可愛可樂諸異熟果。",
    "X49n0814_002:0412b12": "皆唯一品此是轉滅等者謂如一地入住出初入地",
    "X49n0814_002:0412b13": "時但有下品種子至住心時轉滅下品而生中品至",
    "X49n0814_002:0412b14": "出心時轉中品而生上品若唯本有家義前念下品",
    "X49n0814_002:0412b15": "滅後念中品生前念中品滅後念上品生若唯新熏",
    "X49n0814_002:0412b16": "家至住心時下品現行熏成中品種子此種所生現",
    "X49n0814_002:0412b17": "皆名中品乃至上品應知亦然。",
    "X49n0814_002:0412b18": "即轉齊義者如見道種至修道時與修種齊俱名中",
    "X49n0814_002:0412b19": "品至無學道見修種子與無學齊問見道種子與修",
    "X49n0814_002:0412b20": "道等齊所生現智為亦能斷俱生惑不設爾何失若",
    "X49n0814_002:0412b21": "許能斷何用修道智耶若不能斷轉齊之義何在答",
    "X49n0814_002:0412b22": "有二解一云見道種子至修無學雖有種子不生現",
    "X49n0814_002:0412b23": "行故不斷惑言轉齊者約種說亦不相違二云見道",
    "X49n0814_002:0412b24": "種子於修無學可許生現至金剛位必不現行自有",
    "X49n0814_002:0412c01": "修道法爾種故彼(見種)不遇緣不生現故一(修道)已能斷",
    "X49n0814_002:0412c02": "餘無用故無一心中有多慧故雖有二解更撿餘文",
    "X49n0814_002:0412c03": "未可為定問此第三師既有本新二種與前二師義",
    "X49n0814_002:0412c04": "有何別而云轉齊答此師見修無學各有本新種子",
    "X49n0814_002:0412c05": "既兼本有故可轉齊問前師唯一種故若爾新薰種",
    "X49n0814_002:0412c06": "子何名轉齊答至中品時從彼法爾中品種子生起",
    "X49n0814_002:0412c07": "現行所薰成種名中品新薰種子其下品種子至此",
    "X49n0814_002:0412c08": "位時勢力亦等故名轉齊更有別解。",
    "X49n0814_002:0412c09": "處處說有至新薰所立義者准論言皆違彼義即違",
    "X49n0814_002:0412c10": "本有義疏言違新薰所立義者影互文本新二家互",
    "X49n0814_002:0412c11": "相違故。成唯識論義蘊卷第二(本)",
    "X49n0814_002:0412c14": "成唯識論義蘊卷第二(末)",
    "X49n0814_002:0412c16": "密州開元寺　道邑　撰",
    "X49n0814_002:0412c17": "瑜伽第五說有七種等者一無常法是因無有常法",
    "X49n0814_002:0412c18": "能為法因即此剎那滅二又雖無常法為無常法因",
    "X49n0814_002:0412c19": "然與他性為因亦與後念自性為因非即此剎那三",
    "X49n0814_002:0412c20": "又雖與他性為因及與後念自性為因然已生未滅",
    "X49n0814_002:0412c21": "方能為因此二義中所言與他性為因即此果俱有",
    "X49n0814_002:0412c22": "義言與後念自性為因即此恒隨轉義四然得餘緣",
    "X49n0814_002:0412c23": "方能為因五然成變異方能為因此之二義即當此",
    "X49n0814_002:0412c24": "論待眾緣也六必與功能相應即當此論性決定義",
    "X49n0814_002:0413a01": "七然必相稱相順即當此論引自果也。",
    "X49n0814_002:0413a02": "即簡別盡者問簡無為及心心所如何言盡答色法",
    "X49n0814_002:0413a03": "外種亦具六義如疏自說不相應法假無體更不須",
    "X49n0814_002:0413a04": "遮或隨色心亦已遮訖。",
    "X49n0814_002:0413a05": "如蓮華根等者蓮根雖是現行所攝以望華莖假名",
    "X49n0814_002:0413a06": "種子故說果俱有問如何外種有恒隨轉答望一期",
    "X49n0814_002:0413a07": "說前後相續亦名恒轉。",
    "X49n0814_002:0413a08": "亦顯大眾等至無取無與者此有二解一云設許大",
    "X49n0814_002:0413a09": "眾等說緣起無為種子者理亦不可無為之法無轉",
    "X49n0814_002:0413a10": "變故無取與故此解非也二云此顯大眾等立緣起",
    "X49n0814_002:0413a11": "支無為不成以緣起支有轉變故有取與故故如緣",
    "X49n0814_002:0413a12": "起支無為非是無為以無為法無取與故問大眾等",
    "X49n0814_002:0413a13": "為說緣起支即是無為若為緣起別有無為答彼師",
    "X49n0814_002:0413a14": "緣起是有為法非即無為然緣起支有無常生滅之",
    "X49n0814_002:0413a15": "理是常是一說名無為由此無為令緣起支有隔別",
    "X49n0814_002:0413a16": "也若爾即大眾等無取與用亦無轉變如何顯彼非",
    "X49n0814_002:0413a17": "是無為答彼師無為能令緣起諸支隔別有轉變故",
    "X49n0814_002:0413a18": "顯彼非是無為也問本明種子因何顯彼緣起非無",
    "X49n0814_002:0413a19": "為耶答由種子有剎那生滅義故遮簡無為所以傍",
    "X49n0814_002:0413a20": "顯大眾部等緣起支既有生滅便有作用亦應遮簡",
    "X49n0814_002:0413a21": "非是無為若爾即大乘無為亦有作用一切賢聖皆",
    "X49n0814_002:0413a22": "由無為有差別故答此難不爾我宗無為體無變異",
    "X49n0814_002:0413a23": "但由能證深淺不同故諸賢聖位有差別汝云無為",
    "X49n0814_002:0413a24": "能令緣起有轉變故有隔別故何得為例。",
    "X49n0814_002:0413b01": "舊人云真如是諸法種子者以諸教說無為是諸法",
    "X49n0814_002:0413b02": "本故說種如法華云雖一地所生一雨所潤而諸草",
    "X49n0814_002:0413b03": "木生長各異是也所言一地即是真如既能生長名",
    "X49n0814_002:0413b04": "為種子此乃非也彼以三乘理性同譬如一地行性",
    "X49n0814_002:0413b05": "異故生長不同不說無為有生滅故。",
    "X49n0814_002:0413b06": "由此無性至不名種子者果俱有即名種子無性第",
    "X49n0814_002:0413b07": "七與所熏果現俱時有應名種子故此簡之要所生",
    "X49n0814_002:0413b08": "果其體顯現能生之因可名種子無性第七所熏之",
    "X49n0814_002:0413b09": "種其性沉隱故彼第七不名種子問若爾即一切能",
    "X49n0814_002:0413b10": "熏識之果皆沉隱何故唯簡無性第七答餘能熏識",
    "X49n0814_002:0413b11": "不但闕此果顯現義亦闕恒隨轉義無性第七不闕",
    "X49n0814_002:0413b12": "恒隨轉故唯此簡。",
    "X49n0814_002:0413b13": "現有唯在因者問既果俱有如何現有不在果耶答",
    "X49n0814_002:0413b14": "有二解一云現果不定因常有故二云如龜毛等相",
    "X49n0814_002:0413b15": "雖與見分同一種子畢竟不生其種定有故說現有",
    "X49n0814_002:0413b16": "唯因也。",
    "X49n0814_002:0413b17": "即因在生至不相違者此說一法而有二時同居現",
    "X49n0814_002:0413b18": "在故亦不相違果俱有也此說因在生果在滅者意",
    "X49n0814_002:0413b19": "說生已而方滅因前而果後也次下疏云因在滅果",
    "X49n0814_002:0413b20": "在生者意說滅時引果生時酬因故也問何故此疏",
    "X49n0814_002:0413b21": "上下明其因果生滅前後不同答疏主意說勝軍接",
    "X49n0814_002:0413b22": "因果故互舉之令學者易悟耳即是前法生時與後",
    "X49n0814_002:0413b23": "滅並後法生時與前滅俱此即答因果之義也。",
    "X49n0814_002:0413b24": "若爾種望種至為料簡者若勝軍師以種現前後各",
    "X49n0814_002:0413c01": "一剎那同居現在名為果俱有者即種子前後亦然",
    "X49n0814_002:0413c02": "應名果俱有何為料簡瑜伽云法與自性為因非即",
    "X49n0814_002:0413c03": "此剎那又何故此論自料簡云非如種子自類相生",
    "X49n0814_002:0413c04": "前後相違必不俱有。",
    "X49n0814_002:0413c05": "即有二趣並生之妨者若許滅生同一世者且如人",
    "X49n0814_002:0413c06": "趣欲終滅相居前天趣欲臨生相居後二趣既同現",
    "X49n0814_002:0413c07": "在故有並生之妨他皆效此。",
    "X49n0814_002:0413c08": "見分緣於見者自證緣見也俱是能緣並名為見下",
    "X49n0814_002:0413c09": "云因果即非因緣攝者見分為因自證為果也。",
    "X49n0814_002:0413c10": "都無因緣至生果故者如第一種同時既能生第二",
    "X49n0814_002:0413c11": "種有何因由不許第二同念之中更生第三種等耶",
    "X49n0814_002:0413c12": "種望類亦應爾者現行一念必無二現並生種望於",
    "X49n0814_002:0413c13": "種應非二種俱起。",
    "X49n0814_002:0413c14": "如何本有同念得生新熏者若種生種不許同時如",
    "X49n0814_002:0413c15": "何本有與摶生種得俱時耶。",
    "X49n0814_002:0413c16": "此不同時如世第一法者此說增本有種能生後念",
    "X49n0814_002:0413c17": "自類一摶生此二種俱同生見道故無同念生摶生",
    "X49n0814_002:0413c18": "失後念之中唯本有摶生同時而有非因緣故亦無",
    "X49n0814_002:0413c19": "違也問摶生自類俱本有生何故摶生獨能新熏答",
    "X49n0814_002:0413c20": "由世第一法為緣增力方得生故。",
    "X49n0814_002:0413c21": "謂一本有者自類種也二本有所生者即摶生也前",
    "X49n0814_002:0413c22": "念本有之所生故。",
    "X49n0814_002:0413c23": "前解即至體用俱增義者前立摶生種子即與體用",
    "X49n0814_002:0413c24": "俱增義同也。",
    "X49n0814_002:0414a01": "問為因既通種與有種者種謂生現之種有種謂生",
    "X49n0814_002:0414a02": "種有後種故名為有故二別也。",
    "X49n0814_002:0414a03": "若爾如何名有受盡相等者若以第七有轉變故有",
    "X49n0814_002:0414a04": "易脫故不名種子即善惡業種生果有限亦是轉變",
    "X49n0814_002:0414a05": "易脫應不名為恒隨轉種也既說恒隨應非受盡。",
    "X49n0814_002:0414a06": "遮薩婆多至為同類因者俱舍但以善五蘊為同類",
    "X49n0814_002:0414a07": "因不望餘性應檢婆沙正理。",
    "X49n0814_002:0414a08": "遍行因等是異性果者俱舍以苦諦下七法謂五見",
    "X49n0814_002:0414a09": "癡疑集諦下四法謂二取癡疑合二諦下十一隨眠",
    "X49n0814_002:0414a10": "為遍行因體此十一法遍與自地自界五部諸法而",
    "X49n0814_002:0414a11": "為因故身邊二見唯無記性而與五部不善為因故",
    "X49n0814_002:0414a12": "通異性果也俱有因得士用等果士用果寬故通異",
    "X49n0814_002:0414a13": "性如俱舍敘。",
    "X49n0814_002:0414a14": "此闕何義者此問第八現識闕何義故不名種子答",
    "X49n0814_002:0414a15": "云闕果俱有不能熏故若爾無性第七既能熏種具",
    "X49n0814_002:0414a16": "六義故解云如疏。",
    "X49n0814_002:0414a17": "作不作失得過故成相違者此有說云若無種作善",
    "X49n0814_002:0414a18": "得善趣不作失善趣皆有過故俱無內種如何有得",
    "X49n0814_002:0414a19": "失耶或應作善而失趣不作而得果以無種故便與",
    "X49n0814_002:0414a20": "聖教成相違也此未必然今解釋外種也謂有作而",
    "X49n0814_002:0414a21": "不得謂種而不苗苗而不秀等也亦有不作而得謂",
    "X49n0814_002:0414a22": "如稊稗似穀草不種而秀亦如炭生苣勝等是也由",
    "X49n0814_002:0414a23": "斯外種非實種子故以內法為彼實種天地空等皆",
    "X49n0814_002:0414a24": "准此知。",
    "X49n0814_002:0414b01": "天親解略無性釋廣者世親唯望枯喪名為引因不",
    "X49n0814_002:0414b02": "通化生故略也無性望名色等亦不簡枯喪遍四生",
    "X49n0814_002:0414b03": "故廣也。",
    "X49n0814_002:0414b04": "無性但至因為近遠者彼既云生現識等故知約已",
    "X49n0814_002:0414b05": "潤位也。",
    "X49n0814_002:0414b06": "亦遮識類至此同於後者此遮善染同下三性釋彼",
    "X49n0814_002:0414b07": "云異熟若是善染汙者流轉還滅應不得成又言應",
    "X49n0814_002:0414b08": "不與二俱作所依等故彼唯取無覆無記。",
    "X49n0814_002:0414b09": "若爾空等無為如何等者若以假法先無更何須簡",
    "X49n0814_002:0414b10": "者即空等無為亦是假法如何論中簡無為耶若言",
    "X49n0814_002:0414b11": "論簡真如無為真如非無記第二已簡更何須簡若",
    "X49n0814_002:0414b12": "簡非擇滅無為亦是假法同於生等亦不論依故知",
    "X49n0814_002:0414b13": "生等依他中簡若爾空等既假依他已簡更說堅密",
    "X49n0814_002:0414b14": "何為答生等有為假空等無為假故遮各別亦不相",
    "X49n0814_002:0414b15": "違言第一說善者依他攝假為第一解。",
    "X49n0814_002:0414b16": "無明熏真如等者古師說真如受熏為諸法種此遮",
    "X49n0814_002:0414b17": "無為故簡非也問何故唯說無明熏耶答且約染說",
    "X49n0814_002:0414b18": "非餘不熏隱覆真如無明勝故。",
    "X49n0814_002:0414b19": "即成一種生二芽過者若二俱持即有二種應云多",
    "X49n0814_002:0414b20": "種生一芽過疏意以兩處所持俱心種故云一種生",
    "X49n0814_002:0414b21": "芽各(色心)異故云二芽。",
    "X49n0814_002:0414b22": "若爾本識至受熏等者若以諸不相應即色心故如",
    "X49n0814_002:0414b23": "色心等不能受熏第八生等即第八故能受熏。",
    "X49n0814_002:0414b24": "唯業所感至無勝用故者此異熟心由名言及業二",
    "X49n0814_002:0414c01": "種所生便無勝用故非能熏問若二種所生即非能",
    "X49n0814_002:0414c02": "熏本新二種同生一現此所生現應非能熏答雖有",
    "X49n0814_002:0414c03": "二種俱是名言因緣種故不可為例若爾見道無漏",
    "X49n0814_002:0414c04": "現行亦本有名言種及有漏聞熏增上種生此無漏",
    "X49n0814_002:0414c05": "智應非能熏答此無漏現雖二種生二種勝用俱不",
    "X49n0814_002:0414c06": "闕故亦是能熏又俱是名言不同業種夫藉業力者",
    "X49n0814_002:0414c07": "皆非強感故不能熏。",
    "X49n0814_002:0414c08": "如邪見等至有異故者如斷善邪見雖在當地言唯",
    "X49n0814_002:0414c09": "一品復見斷於中亦有品類麤細差別又設當地唯",
    "X49n0814_002:0414c10": "一品者九地之中麤細異故雖同第九亦有增減。",
    "X49n0814_002:0414c11": "問曰既爾至一時頓斷者問既言頓斷即是有性何",
    "X49n0814_002:0414c12": "得以此例於無性答既俱增減故得相例又雖有性",
    "X49n0814_002:0414c13": "見道已前與彼同故。",
    "X49n0814_002:0414c14": "問曰若爾至斷第七者既許第七亦有九品應不還",
    "X49n0814_002:0414c15": "果亦斷欲界第七煩惱。",
    "X49n0814_002:0414c16": "答曰不然至所知障等者如一地中所斷之障尚通",
    "X49n0814_002:0414c17": "三界何妨頓斷第七通三界耶何要例同不還離欲",
    "X49n0814_002:0414c18": "亦斷。",
    "X49n0814_002:0414c19": "由此義故至前解方成者此由前理第七既有九品",
    "X49n0814_002:0414c20": "故有增減有增減故無性第七亦是能熏言成前解",
    "X49n0814_002:0414c21": "者成前兩解非唯第一說有九品成第二解今日為",
    "X49n0814_002:0414c22": "增成第一解。",
    "X49n0814_002:0414c23": "若為相分熏何法為礙者論言轉識心所有勝用故",
    "X49n0814_002:0414c24": "是能熏餘色及異熟心等雖無勝用為相分熏亦有",
    "X49n0814_002:0415a01": "何法為障礙也又解七轉識等雖是能緣中薰若相",
    "X49n0814_002:0415a02": "分薰亦無妨礙以第六識能緣一切心心所此且說",
    "X49n0814_002:0415a03": "有勝用不妨亦得相分薰也。",
    "X49n0814_002:0415a04": "何分為能薰等者唯自證分變為相故相見俱依自",
    "X49n0814_002:0415a05": "證起故問見分既有二種勢用四義不闕何不能薰",
    "X49n0814_002:0415a06": "答雖具四義依他生故無別種故非自體故又解闕",
    "X49n0814_002:0415a07": "強盛勝用由他轉變非能起他故若許見能薰所薰",
    "X49n0814_002:0415a08": "例應爾。",
    "X49n0814_002:0415a09": "本種與現唯作因緣等者問論云能熏生種種起現",
    "X49n0814_002:0415a10": "行即是以現望種以種望現何疏說本種望現現望",
    "X49n0814_002:0415a11": "新種耶又能薰生種能熏即是現行後說種起現行",
    "X49n0814_002:0415a12": "如何俱時有二現行答論之與疏但是先後不同論",
    "X49n0814_002:0415a13": "說種起現行即是本種生現不說新種生現故不相",
    "X49n0814_002:0415a14": "違亦無同念二現之妨又設據新種生現亦無妨但",
    "X49n0814_002:0415a15": "取因果俱之義不取三法同時義也前解為正。",
    "X49n0814_002:0415a16": "非大乘中至是因緣等者小乘除能作因餘之五因",
    "X49n0814_002:0415a17": "雖現行法皆是因緣小望大生大望本法並是因緣",
    "X49n0814_002:0415a18": "俱行也今者大乘種現相望與彼義別因果俱有即",
    "X49n0814_002:0415a19": "與彼同故云如也問若不許現行為因緣者何故攝",
    "X49n0814_002:0415a20": "論許此義耶答疏解云即是本識等者彼以本識與",
    "X49n0814_002:0415a21": "現七識相望為因緣即以本識所持之種與現為因",
    "X49n0814_002:0415a22": "故此同。",
    "X49n0814_002:0415a23": "論問起中依義為問者境依心有心為所依故先問",
    "X49n0814_002:0415a24": "行相此依轉變次第先心後境唯識之義故問中依",
    "X49n0814_002:0415b01": "義答中依頌故先境後心所望別也。",
    "X49n0814_002:0415b02": "識自體分以了別為行相者了別是識之見分行於",
    "X49n0814_002:0415b03": "境相也言類體亦然者自證既以見分為境亦名行",
    "X49n0814_002:0415b04": "相。",
    "X49n0814_002:0415b05": "或行境之行解相貌者前解行字皆平聲此解去聲",
    "X49n0814_002:0415b06": "以無分別智不能分別無行解故故今除之。",
    "X49n0814_002:0415b07": "五十三說執受有二者初云若識依執者此約依持",
    "X49n0814_002:0415b08": "名執受義謂識所託同安危事執為境故二云以此",
    "X49n0814_002:0415b09": "為依能生諸受者此約生覺受義謂五根等以識為",
    "X49n0814_002:0415b10": "依方生五識名覺受也由第八識五根不壞故名執",
    "X49n0814_002:0415b11": "受。",
    "X49n0814_002:0415b12": "不相離四大所發之聲者此聲未離咽喉在骨肉間",
    "X49n0814_002:0415b13": "名不離內四大內也言不異大極微者聲與內四大",
    "X49n0814_002:0415b14": "極微既同一處故云不異意云四大既是第八執受",
    "X49n0814_002:0415b15": "聲之極微既不相離故亦執受。",
    "X49n0814_002:0415b16": "緣名及相猶如毛輪者第八所緣依他虗幻故云如",
    "X49n0814_002:0415b17": "毛輪也下釋中有四義初解是狹色味香觸非名相",
    "X49n0814_002:0415b18": "攝八應不緣或根所等也。",
    "X49n0814_002:0415b19": "不爾心至彼所緣者相謂四蘊若以聲為名而以四",
    "X49n0814_002:0415b20": "蘊名名即心心所相應之法而是第八所緣。",
    "X49n0814_002:0415b21": "自身及資具者外器名資具餘皆自身攝。",
    "X49n0814_002:0415b22": "護法等至而熏種生者染無記心自能執故見分薰",
    "X49n0814_002:0415b23": "種名執習氣善無覆心自不能執被他執心相分熏",
    "X49n0814_002:0415b24": "種故三性心種皆名妄執習氣。",
    "X49n0814_002:0415c01": "若不爾者至有力能執故者此對安慧云若不如我",
    "X49n0814_002:0415c02": "前之三釋汝但言八識皆有執故由此顯揚等說阿",
    "X49n0814_002:0415c03": "賴耶識緣遍計習氣者前之七識是能熏故可如所",
    "X49n0814_002:0415c04": "說一切色法既不起執又不能熏即第八識相分之",
    "X49n0814_002:0415c05": "中便無種子若相分中有色等種本識應不緣以顯",
    "X49n0814_002:0415c06": "揚等不說非忘執種故。",
    "X49n0814_002:0415c07": "既爾第八應亦能熏者許有執故如前七識問色等",
    "X49n0814_002:0415c08": "種子既非妄執習氣護法如何會彼論耶答如前三",
    "X49n0814_002:0415c09": "釋隨義應通若依初解執心執故名執習氣若第二",
    "X49n0814_002:0415c10": "解染心等緣可名執種善心等熏但名遍計種若第",
    "X49n0814_002:0415c11": "三解但約染法語即色等種非執習氣。",
    "X49n0814_002:0415c12": "安慧等說至此文為證者安慧證意云賴耶所緣八",
    "X49n0814_002:0415c13": "識種子皆名遍計所執習氣故知所生八識現行皆",
    "X49n0814_002:0415c14": "能遍計若八識現行果中有不能執何故能生因種",
    "X49n0814_002:0415c15": "獨名妄執習氣由此理故此師以顯揚等文證有漏",
    "X49n0814_002:0415c16": "八識皆能遍計。",
    "X49n0814_002:0415c17": "今此師意等者此安慧釋相名分別習氣皆名遍計",
    "X49n0814_002:0415c18": "謂八識等自證分種復生現行似能所詮相分現者",
    "X49n0814_002:0415c19": "說為相名似能緣見分現者說為分別此皆所執非",
    "X49n0814_002:0415c20": "有似有此無別種故以自證分種為能生因緣即以",
    "X49n0814_002:0415c21": "此種名相名分別習氣。",
    "X49n0814_002:0415c22": "或名與相至別有種者此解不以自證分種為名相",
    "X49n0814_002:0415c23": "種即是名相別有假種問第八為緣種不若言緣者",
    "X49n0814_002:0415c24": "即是相分便為假法如何言自證種是實有耶答有",
    "X49n0814_002:0416a01": "二種一云此解雖是實有以能見分既非實有作相",
    "X49n0814_002:0416a02": "緣時不得種也實體但得假相二云自證之種既是",
    "X49n0814_002:0416a03": "相分亦是假有他許假種生實現故此解為正。",
    "X49n0814_002:0416a04": "即是能生廣大之心等者此說種子有大功能故生",
    "X49n0814_002:0416a05": "彼廣大心等猶如大地有大力故能持大山此種子",
    "X49n0814_002:0416a06": "即是廣大功能故此功能不失無記不違本識非如",
    "X49n0814_002:0416a07": "善等違無記故非如假法違實識故故瑜伽說本識",
    "X49n0814_002:0416a08": "緣廣大功能也復解但隨現行名為廣大非種子體",
    "X49n0814_002:0416a09": "故與此別。",
    "X49n0814_002:0416a10": "種有三品者謂上中下品而第八緣無差別故。",
    "X49n0814_002:0416a11": "即己體故者攝所持種同能持識故云即體體用因",
    "X49n0814_002:0416a12": "果非一異故。",
    "X49n0814_002:0416a13": "若斷未斷隨增減緣等者未斷為增已斷名減。",
    "X49n0814_002:0416a14": "此中有量者他身五境非自執受許是外故如外器",
    "X49n0814_002:0416a15": "若生名變至緣無漏等者謂種子第八生前七識七",
    "X49n0814_002:0416a16": "識熏種皆名生變因中無漏種生第六第七二識緣",
    "X49n0814_002:0416a17": "無漏熏種並名生變。",
    "X49n0814_002:0416a18": "即根種等具二變義者謂緣執也外器唯緣七識唯",
    "X49n0814_002:0416a19": "生第八種識之所生故。",
    "X49n0814_002:0416a20": "其一切識或有或無者無分別智無相分故。",
    "X49n0814_002:0416a21": "瑜伽等說同一所緣是也者瑜伽約行相相似名為",
    "X49n0814_002:0416a22": "同一所緣故知影像得名行相。",
    "X49n0814_002:0416a23": "然唯初解至不同一行相者准下兩釋同一所緣不",
    "X49n0814_002:0416a24": "同一行相一云本質是一相分各異名同一所緣不",
    "X49n0814_002:0416b01": "同一行相二云相分相似名同所緣見分各異名不",
    "X49n0814_002:0416b02": "同一行相若唯以行見名行相即第八俱五數但成",
    "X49n0814_002:0416b03": "後解便無前義以第八心心所本質各異非同一故",
    "X49n0814_002:0416b04": "除第八識餘心心所有本質影像者皆成兩解故須",
    "X49n0814_002:0416b05": "雙取見相二分俱名行相疏之意也。",
    "X49n0814_002:0416b06": "依他二分至情計二分者此解似字似彼所執實能",
    "X49n0814_002:0416b07": "所執名之為似下據似小乘故名之為似。",
    "X49n0814_002:0416b08": "然佛地至三諍者復有三師第一師無相分第二師",
    "X49n0814_002:0416b09": "有相分第三師若根本智緣即無相分若後得智即",
    "X49n0814_002:0416b10": "有相分。",
    "X49n0814_002:0416b11": "識離於境有何體用者此清辨師強違中道立唯境",
    "X49n0814_002:0416b12": "義心若無境必不起故。",
    "X49n0814_002:0416b13": "若言心等有緣作用許等者此清辨師牒中道救也",
    "X49n0814_002:0416b14": "汝護法若云有實緣作用故知有見分者即同外道",
    "X49n0814_002:0416b15": "執我及自在天等故非釋子又諸教中不許執有實",
    "X49n0814_002:0416b16": "作用故故我今者違汝中道且立唯境。",
    "X49n0814_002:0416b17": "又大眾至自緣等者彼宗雖是見分緣見與大乘宗",
    "X49n0814_002:0416b18": "自證緣見其義可稍同此中不破故云初對十九部",
    "X49n0814_002:0416b19": "唯除正量也又云自緣體者則不如是者此約大眾",
    "X49n0814_002:0416b20": "見自緣見大乘則不如是此中應破故次前云除大",
    "X49n0814_002:0416b21": "眾正量也。",
    "X49n0814_002:0416b22": "以緣自體至所緣及事者並是敘大眾部義。",
    "X49n0814_002:0416b23": "體性相狀各各別故者此云相狀不是相分識受想",
    "X49n0814_002:0416b24": "等自體之上有了別領納等相狀各別也。",
    "X49n0814_002:0416c01": "能行於相至即相分者謂大乘自證分上有似所緣",
    "X49n0814_002:0416c02": "之相所似者即是相分見分行於此相故名行相或",
    "X49n0814_002:0416c03": "可疏錯應云所行即相分也。",
    "X49n0814_002:0416c04": "以不曾為相分緣故等者若如色等過去為相分緣",
    "X49n0814_002:0416c05": "故今可能憶已滅心心所之見分先不曾為相分緣",
    "X49n0814_002:0416c06": "如何後能憶我說先曾自證緣故今能憶。",
    "X49n0814_002:0416c07": "此中有行相至名為相似者此明見相分中有說有",
    "X49n0814_002:0416c08": "行相非一即此論中云所緣相似者是小乘行相也",
    "X49n0814_002:0416c09": "既言相似即是非一有見分非一者即此論及瑜伽",
    "X49n0814_002:0416c10": "云行相各異故此大乘行相也次會境據總故名之",
    "X49n0814_002:0416c11": "為一者此會瑜伽彼據相分總青故名為同一所緣",
    "X49n0814_002:0416c12": "言見據別故名為相似者會此論也據見分各別所",
    "X49n0814_002:0416c13": "緣相分亦非是一故云所緣相似或見者現也所現",
    "X49n0814_002:0416c14": "相分各各異故名為相似前解為正後亦可通。",
    "X49n0814_002:0416c15": "然有六師等者因明疏引理門論有六古師釋諸量",
    "X49n0814_002:0416c16": "差別如彼破之。",
    "X49n0814_002:0416c17": "現量為比果至問答亦然者見分比量以現為果自",
    "X49n0814_002:0416c18": "證現量應比為果答比量緣共相現量以為果現量",
    "X49n0814_002:0416c19": "證自體不以比為果前以比非與現相對今但現比",
    "X49n0814_002:0416c20": "相對故與前別。",
    "X49n0814_002:0416c21": "外內難緣縛難等者見分是外以內為果自證是內",
    "X49n0814_002:0416c22": "以外為果答意同前解緣縛難者見分緣相名為相",
    "X49n0814_002:0416c23": "縛自證緣見應名見縛下云如五識境縛者五識見",
    "X49n0814_002:0416c24": "分唯現仍名相縛自證唯現何妨見縛又云為是煩",
    "X49n0814_002:0417a01": "惱染汙相故者此釋五識縛之所以言如末那章者",
    "X49n0814_002:0417a02": "有云未作此章或云此論解第七處名末那章即六",
    "X49n0814_002:0417a03": "證中第六證是也或云攝論有末那章雖有類釋未",
    "X49n0814_002:0417a04": "可准憑應撿彼論。",
    "X49n0814_002:0417a05": "為色等難皆應准思者難云見分緣外相從名外見",
    "X49n0814_002:0417a06": "緣於色相從名色且齊解云理亦可然相分是色從",
    "X49n0814_002:0417a07": "識名識見分是識何妨從色名色問相分依識變從",
    "X49n0814_002:0417a08": "依得名識見分非色變如何得名色答相由心變從",
    "X49n0814_002:0417a09": "心名識見由境生從境名色又不齊解色礙以非礙",
    "X49n0814_002:0417a10": "不可從色名為色若爾亦應相外見非外不得從外",
    "X49n0814_002:0417a11": "名為外答所緣非必色不可從境外為色相分唯是",
    "X49n0814_002:0417a12": "外相從可名外二解俱得取捨隨情。",
    "X49n0814_002:0417a13": "即以自證至緣彼種故者自證實非相分以種不離",
    "X49n0814_002:0417a14": "自證見緣種相時以自證為相分緣也見分既得以",
    "X49n0814_002:0417a15": "所緣自證為果第三第四更互緣故得互為果也。",
    "X49n0814_002:0417a16": "得得非得等者小得大得及所得法如何三法更不",
    "X49n0814_002:0417a17": "立第四心法應然此但例令三法同也又有云大得",
    "X49n0814_002:0417a18": "得所得亦得小得故合見分亦緣自證何勞第四者",
    "X49n0814_002:0417a19": "亦有此理應撿俱舍小乘大乘得得小得文生等准",
    "X49n0814_002:0417a20": "知。",
    "X49n0814_002:0417a21": "彼但成就至無量相違者得成就無現比等量相違",
    "X49n0814_002:0417a22": "也有云若以得等例於心法有多相違名為無量者",
    "X49n0814_002:0417a23": "不然。",
    "X49n0814_002:0417a24": "雖緣真如真如非外等者此釋伏難若不得見分通",
    "X49n0814_002:0417b01": "緣內外故非第三果者緣真如時見唯現量又不緣",
    "X49n0814_002:0417b02": "外此見應為第三果故此解云緣真如見雖不緣外",
    "X49n0814_002:0417b03": "以見分有緣外之用故亦不得緣第三也又如別鈔",
    "X49n0814_002:0417b04": "若爾內心至此義如量者難云見分是外不為內果",
    "X49n0814_002:0417b05": "自證是內應非外果解此如前釋現量為比果等難",
    "X49n0814_002:0417b06": "同也前釋云比非量等不證自體不得為現果此亦",
    "X49n0814_002:0417b07": "如是見通比非外非內果自證唯現量內可為外果",
    "X49n0814_002:0417b08": "見分解非解殊者不執名解執名非解又以悟迷為",
    "X49n0814_002:0417b09": "解非解此等並同初難。",
    "X49n0814_002:0417b10": "又心若自緣即有因果等者見緣於相相因見果可",
    "X49n0814_002:0417b11": "有差別自證緣見俱是能依俱是心法因果即無差",
    "X49n0814_002:0417b12": "別餘皆准知。",
    "X49n0814_002:0417b13": "三和合生識者根境見分也問見緣自證應云自證",
    "X49n0814_002:0417b14": "生見如何今說見生自證見為自證境故說見生識",
    "X49n0814_002:0417b15": "亦不應言至是不善故者亦不應言遍四分心俱是",
    "X49n0814_002:0417b16": "不善以自證分知不善心即應是善既是善心應是",
    "X49n0814_002:0417b17": "正智非邪惡故。",
    "X49n0814_002:0417b18": "又用二故者謂知他心智自證亦自知心故有二用",
    "X49n0814_002:0417b19": "應非一心。",
    "X49n0814_002:0417b20": "有因法自相相違者本量云心應自緣性能照故如",
    "X49n0814_002:0417b21": "燈作相違云心不自緣性能照故如燈。",
    "X49n0814_002:0417b22": "然他界緣等者以此解前諸難今緣他界等皆約見",
    "X49n0814_002:0417b23": "分不約自證若約自證即緣自界有為有漏故有前",
    "X49n0814_002:0417b24": "諸難若約見分皆無過失此解心若自緣已下難疏",
    "X49n0814_002:0417c01": "云又以堅執名非量者解初之三難准義可知。",
    "X49n0814_002:0417c02": "一共中共至一趣用等者諸識同變以得共名諸趣",
    "X49n0814_002:0417c03": "共用復名為共問如山有木石一人取以為舍餘人",
    "X49n0814_002:0417c04": "所以不能用何得名為共受用耶答彼人未攝屬己",
    "X49n0814_002:0417c05": "隨何人取即便能用名共中共若已攝屬己為房舍",
    "X49n0814_002:0417c06": "等即共中不共也問如一人受用木石等時為用自",
    "X49n0814_002:0417c07": "所變者為用他所變者若用自變共義不成若用他",
    "X49n0814_002:0417c08": "變何名唯識答唯用自所變者若爾何名為共答彼",
    "X49n0814_002:0417c09": "人所用木石設時離山等處未磨滅來諸趣第八共",
    "X49n0814_002:0417c10": "所變故何非名共又所作房舍餘趣餘方緣合之時",
    "X49n0814_002:0417c11": "即能受用故名為共。",
    "X49n0814_002:0417c12": "由此四大至以果假故澁滑等所造是假四大等能",
    "X49n0814_002:0417c13": "造是實今言造者假名為造非實造也不可實因而",
    "X49n0814_002:0417c14": "造假果故地水增時假名造澁滑也。",
    "X49n0814_002:0417c15": "五十四說至相順生等者此說有對色等同在一處",
    "X49n0814_002:0417c16": "此等色性而非無礙何故色根能共受用以色等諸",
    "X49n0814_002:0417c17": "共變時各各隨順而不相違諸識變時相順生故。",
    "X49n0814_002:0417c18": "與明相違者此說暗與明相違也多人共變木等自",
    "X49n0814_002:0417c19": "他不相礙者如心上燈明百千不礙自變木等相礙",
    "X49n0814_002:0417c20": "者如心上暗與明相違。",
    "X49n0814_002:0417c21": "然淨妙土至如極樂等者此他受用淨土其中乃有",
    "X49n0814_002:0417c22": "聲聞異生者彼但見化而不能變實淨土也若聖力",
    "X49n0814_002:0417c23": "加或大願力變亦無失問此實淨土不共等四句之",
    "X49n0814_002:0417c24": "中何句所攝答本唯佛及菩薩受用或聖力加餘亦",
    "X49n0814_002:0418a01": "能用即不中共共也如自依處他受用等。",
    "X49n0814_002:0418a02": "亦在此界至有漏淨土者菩薩第八變故是有漏也",
    "X49n0814_002:0418a03": "言外法異生亦不應變者謂他界外異生不能變此",
    "X49n0814_002:0418a04": "界有漏淨土也此界四善根等雖是異生可能變之",
    "X49n0814_002:0418a05": "此有漏淨土名相淨土諸佛所變無漏淨土名體淨",
    "X49n0814_002:0418a06": "土或應為外法悞為諸字。",
    "X49n0814_002:0418a07": "由此即無至先器成過者既有當生即無器成無變",
    "X49n0814_002:0418a08": "之過。",
    "X49n0814_002:0418a09": "又成器時他方三禪等者此方三禪等未成有情故",
    "X49n0814_002:0418a10": "前師意說此界現居及此界當生者變故作是難未",
    "X49n0814_002:0418a11": "成世界先以一劫成器後十九劫成有情世間若壞",
    "X49n0814_002:0418a12": "劫先以十九劫壞有情後一劫壞器。",
    "X49n0814_002:0418a13": "若爾聖者於梵宮自地等者凡夫亦必定往此等既",
    "X49n0814_002:0418a14": "不依持變之何益。",
    "X49n0814_002:0418a15": "如大梵變及孤地獄者如梵王下界時佛別變為器",
    "X49n0814_002:0418a16": "方得依持此共中不共也所居之處欲界同變名為",
    "X49n0814_002:0418a17": "共自所變器唯自受用故名不共如孤地獄在山中",
    "X49n0814_002:0418a18": "欲界器色雖復同變一類有情見於地獄亦是共中",
    "X49n0814_002:0418a19": "不共也問梵王下來變欲器不若言不變如何言共",
    "X49n0814_002:0418a20": "若言變者異界異地如何能變答此由通力變之無",
    "X49n0814_002:0418a21": "失。",
    "X49n0814_002:0418a22": "對法第五至業種隨故者雖生無色既未離欲由有",
    "X49n0814_002:0418a23": "能感欲界器色業種隨彼第八識變此種故名變下",
    "X49n0814_002:0418a24": "器實無現行相分器也。",
    "X49n0814_002:0418b01": "若言緣種至正義也者前二師自證緣種見分受熏",
    "X49n0814_002:0418b02": "故相分中無種子也言無色界本識唯緣內種者此",
    "X49n0814_002:0418b03": "護法師會瑜伽五十一文彼說無色第八識不緣下",
    "X49n0814_002:0418b04": "外器相也言前二師義無色亦但約緣種等者此前",
    "X49n0814_002:0418b05": "二師會瑜伽文也此師無色實緣下器疏有二解初",
    "X49n0814_002:0418b06": "云以無色界無身故隱下器色不論但言緣種二云",
    "X49n0814_002:0418b07": "約自證說不言緣外器尋文可解此同護月。",
    "X49n0814_002:0418b08": "不爾便無四分之義者見緣自證若不變相即是親",
    "X49n0814_002:0418b09": "證便為量果何勞第四為三果耶。",
    "X49n0814_002:0418b10": "繫據縛義至差別義者有說縛者即相應所緣也法",
    "X49n0814_002:0418b11": "體之上有此二縛差別義故三界別問種子之上有",
    "X49n0814_002:0418b12": "何縛義答緣之故且名為縛如無漏離二縛故即非",
    "X49n0814_002:0418b13": "界繫又解繫是屬義諸有漏法法爾繫屬有差別故",
    "X49n0814_002:0418b14": "由此種子不隨識繫不可相例。",
    "X49n0814_002:0418b15": "亦應煩惱種隨識非煩惱者答此同前煩惱是擾亂",
    "X49n0814_002:0418b16": "義不可隨識非煩惱性是體類義故可同無記又若",
    "X49n0814_002:0418b17": "隨現行即名煩惱若隨識性可非煩惱。",
    "X49n0814_002:0418b18": "利根不還阿羅漢等必要利根方能緣下見舍利弗",
    "X49n0814_002:0418b19": "入涅槃等問雨淚等色即是定果何要聖者有此果",
    "X49n0814_002:0418b20": "耶答地前菩薩不生無色利物少故自餘凡夫無勝",
    "X49n0814_002:0418b21": "定果故瑜伽說聖者得滅定變此果色饒益有情入",
    "X49n0814_002:0418b22": "地菩薩決定不生無色故唯利根不還等也問豈要",
    "X49n0814_002:0418b23": "滅定方變果耶答非要滅定疏引意者但是不還等",
    "X49n0814_002:0418b24": "生彼入滅理非愚法即是利根故能起此勝定果色",
    "X49n0814_002:0418c01": "此意總說下界第八變彼身器相見別繫同緣種。",
    "X49n0814_002:0418c02": "不爾本識至應非有情者若令本識所變亦隨心者",
    "X49n0814_002:0418c03": "即天眼耳此界身得既無上界本識可隨即無執持",
    "X49n0814_002:0418c04": "便應壞爛亦非有情要依本識名有情故問不隨於",
    "X49n0814_002:0418c05": "心相見別繫當能執持許有情攝何故令隨下界第",
    "X49n0814_002:0418c06": "八即云爛壞非有情耶答若異界繫是因緣變有實",
    "X49n0814_002:0418c07": "用故可許執持名有情攝若令隨心即分別變便同",
    "X49n0814_002:0418c08": "七識既不執持故應爛壞非有情也。",
    "X49n0814_002:0418c09": "若一身中至有增減過者二界身俱變故識外別有",
    "X49n0814_002:0418c10": "異界身故此即增也第八不持天眼耳根便成壞爛",
    "X49n0814_002:0418c11": "故是減也或有解云眾生有十八界若下第八不持",
    "X49n0814_002:0418c12": "天眼耳根即十八界外更有餘界此即唯增而言減",
    "X49n0814_002:0418c13": "者文難成也前解為正。",
    "X49n0814_002:0418c14": "難一師云等者此難下有根身中第一師也此緣他",
    "X49n0814_002:0418c15": "法但似彼根下此師救也。",
    "X49n0814_002:0418c16": "於不緣心等由此無妨者若無實用許變他根變心",
    "X49n0814_002:0418c17": "無用第八應緣今既不許變他根亦變心即無違妨。",
    "X49n0814_002:0418c18": "色界繫鼻舌依處等者此師意說依處與根定不相",
    "X49n0814_002:0418c19": "離為用依處故亦變根色界鼻舌二根必無發識之",
    "X49n0814_002:0418c20": "用為依處故變二根如無色界以無根故依處亦無",
    "X49n0814_002:0418c21": "由此根定不相離故須變也色界雖具五根彼無二",
    "X49n0814_002:0418c22": "識顯故偏說。",
    "X49n0814_002:0418c23": "莊嚴身故等者一莊嚴依處二為受用依處故變根",
    "X49n0814_002:0418c24": "也。",
    "X49n0814_002:0419a01": "今此頌引彼長行文者應為此論錯為頌字。",
    "X49n0814_002:0419a02": "又色界化生根無處可無者色界根依可相隨逐欲",
    "X49n0814_002:0419a03": "界不爾見身死者餘骸在故眼根枯陷依處在故如",
    "X49n0814_002:0419a04": "何前說由用依處亦變似根。",
    "X49n0814_002:0419a05": "此則不爾故不為例者色界變依處為莊嚴故要變",
    "X49n0814_002:0419a06": "根者變他依處但為受用不為莊嚴今如何須變根",
    "X49n0814_002:0419a07": "故知不可以色界鼻舌等例下展轉難尋文可知。",
    "X49n0814_002:0419a08": "如生色界至如何會釋者前師云色界為受用依處",
    "X49n0814_002:0419a09": "故變二根彼若無根依定非有者下會意云色界二",
    "X49n0814_002:0419a10": "根是自身有情故變可說根無依亦無變他依處既",
    "X49n0814_002:0419a11": "非自分有情何要變他根有。",
    "X49n0814_002:0419a12": "或借識起者謂身在上三靜慮借初尋伺起初靜慮",
    "X49n0814_002:0419a13": "眼耳身識變上三識名為異地此唯二識非第八也",
    "X49n0814_002:0419a14": "法威力者由持經故淨肉眼見三千界上至有頂所",
    "X49n0814_002:0419a15": "有色等問此見上界而下第八不變眼等五識以何",
    "X49n0814_002:0419a16": "為質答此託彼界有情第八所變以為質也。",
    "X49n0814_002:0419a17": "又大菩薩為五境者如變魚米等可得五塵此既由",
    "X49n0814_002:0419a18": "通即上界繫令下地生皆得見也。",
    "X49n0814_002:0419a19": "不由定力至下界起者謂於下界得無色定不能起",
    "X49n0814_002:0419a20": "彼無色界根彼無根故非如通力起上眼耳問既云",
    "X49n0814_002:0419a21": "無色諸天佛邊聽法令他得見如何第八不變彼身",
    "X49n0814_002:0419a22": "答但由定力令他見身即是器攝非變身也若據依",
    "X49n0814_002:0419a23": "止以無根故非依止故不可名身若據積聚亦可名",
    "X49n0814_002:0419a24": "身以可見故。",
    "X49n0814_002:0419b01": "八地已去至無差別者此說所變二果無差別不言",
    "X49n0814_002:0419b02": "能變無別即是慧與定異故。",
    "X49n0814_002:0419b03": "由此故知至有本質等者既相離者第八不緣即眼",
    "X49n0814_002:0419b04": "識等緣上下時據無本質問既違下文理應有質此",
    "X49n0814_002:0419b05": "託誰耶答託他第八所變為質如前已明。",
    "X49n0814_002:0419b06": "餘地器至瑜伽五十四者彼論云若威德定所行境",
    "X49n0814_002:0419b07": "猶如變化彼果彼境及彼相應識等境色是實物有",
    "X49n0814_002:0419b08": "既云實物故明第八不緣假也問法處色亦五識境",
    "X49n0814_002:0419b09": "如何唯在法處攝耶答第六引生且隨意變故在法",
    "X49n0814_002:0419b10": "處若爾如五根等亦唯意緣應法處答不可為例根",
    "X49n0814_002:0419b11": "境別故非意引故。",
    "X49n0814_002:0419b12": "雖緣無漏遂不相似者如八地菩薩變魚米等無漏",
    "X49n0814_002:0419b13": "心引唯是無漏而第八不緣仍是有漏故不相似問",
    "X49n0814_002:0419b14": "何故第八不緣無漏答第八變者皆有實用若是有",
    "X49n0814_002:0419b15": "漏變魚米等可無實用若變無漏破壞有漏故為不",
    "X49n0814_002:0419b16": "可。",
    "X49n0814_002:0419b17": "又解以至處有用故者此一段文元本不次此中正",
    "X49n0814_002:0419b18": "以六門明第八識變通定等色第一正解變漏無漏",
    "X49n0814_002:0419b19": "何故乃明眼耳等識是故此文合在天眼耳非必有",
    "X49n0814_002:0419b20": "本質等下說何故爾耶前解天眼耳識有質無質故",
    "X49n0814_002:0419b21": "次應明相見同繫別繫也言由此三識所知必同初",
    "X49n0814_002:0419b22": "禪繫者所知即相分也意說以初禪三識緣二禪等",
    "X49n0814_002:0419b23": "色相分隨見亦初禪繫今言三識即眼耳身識疏中",
    "X49n0814_002:0419b24": "二解後解為正有漏五識必須杖質既是性境不可",
    "X49n0814_002:0419c01": "隨心前解且據非必有質故不正也問眼耳得離境",
    "X49n0814_002:0419c02": "可能緣依上色身識合中取如何上緣答下緣身識",
    "X49n0814_002:0419c03": "不取離借識依上根何妨依彼境問三識緣上境託",
    "X49n0814_002:0419c04": "誰為質有云託自第八所變為質以同界故麤細相",
    "X49n0814_002:0419c05": "似得相依持者此未必然上下地殊麤細既別何必",
    "X49n0814_002:0419c06": "依持又准正義唯言自他第八識變不言自界故第",
    "X49n0814_002:0419c07": "四禪第八所變各異理不應言託自第八託他可爾。",
    "X49n0814_002:0419c08": "又淨土中變五塵者准三十七唯有四塵若據淨土",
    "X49n0814_002:0419c09": "林聲說法即是實聲故通五塵。",
    "X49n0814_002:0419c10": "以彼香等生因闕故者等取味也以無加行心因能",
    "X49n0814_002:0419c11": "起故彼香味生因闕也問何故彼無加行因答一由",
    "X49n0814_002:0419c12": "無鼻舌二識二由無香味種子三由無能造四大故",
    "X49n0814_002:0419c13": "無加行之心由此定果無香味也疏云又無用故者",
    "X49n0814_002:0419c14": "上二界中無段食故不須香味。",
    "X49n0814_002:0419c15": "若十地至蜜多聲聞者此有勝力不同凡等故皆能",
    "X49n0814_002:0419c16": "變色無色界香及味也問俱是廣慧聲聞何故無色",
    "X49n0814_002:0419c17": "界者不能變香味耶答無色界中定慧不均故彼劣",
    "X49n0814_002:0419c18": "也。",
    "X49n0814_002:0419c19": "又依體通變根等不者通力所引天眼耳根皆有實",
    "X49n0814_002:0419c20": "用能發於識前來屢明非此所說今之所問定所變",
    "X49n0814_002:0419c21": "作唯變於塵依體而論亦能通變根不由次上所說",
    "X49n0814_002:0419c22": "定唯起塵諸教論云定變身器欲明所變諸根不實",
    "X49n0814_002:0419c23": "故此門中寄問徵也。",
    "X49n0814_002:0419c24": "設復變作似而非真者問若依定力所變根等似而",
    "X49n0814_002:0420a01": "非真如何論云法處色答從種生故可名實色不能",
    "X49n0814_002:0420a02": "發識故似非真。",
    "X49n0814_002:0420a03": "是平等心者此釋共立之所以由離我執心無高下",
    "X49n0814_002:0420a04": "故身萬億共立毛端或平等心者即定心故由定果",
    "X49n0814_002:0420a05": "變身共立。",
    "X49n0814_002:0420a06": "亦令互相見者說爾無色唯定果色界兼有通亦令",
    "X49n0814_002:0420a07": "二界天毛端互相見。",
    "X49n0814_002:0420a08": "等取華色華香者華既非堅所有色香亦暫時也。",
    "X49n0814_002:0420a09": "亦應不不緣等流色者雖外器等皆名等流此中意",
    "X49n0814_002:0420a10": "取華色華香等速滅故。",
    "X49n0814_002:0420a11": "此中有難如理應思者難云種與現行非定異種隨",
    "X49n0814_002:0420a12": "現法收現與種子非定殊現應隨種法處攝答有云",
    "X49n0814_002:0420a13": "種子因果俱是現可隨現法收若爾現行因果俱是",
    "X49n0814_002:0420a14": "種應當隨種攝若云亦有現行不能熏故不可隨種",
    "X49n0814_002:0420a15": "攝者即彼伏種子不生於現如何隨現又以因果俱",
    "X49n0814_002:0420a16": "現故種隨現自類之種因果俱種復如何通故知不",
    "X49n0814_002:0420a17": "可以因果俱現答也應正解云現行易了別種子隨",
    "X49n0814_002:0420a18": "於現種子相沉隱不可現隨種。",
    "X49n0814_002:0420a19": "極略極逈色者析根塵等實色為極略析光影等假",
    "X49n0814_002:0420a20": "色為極逈。",
    "X49n0814_002:0420a21": "若唯意緣通根塵者亦此中攝者此第六不與五俱",
    "X49n0814_002:0420a22": "強分別生所緣根等亦遍計攝若定心等雖亦猶緣",
    "X49n0814_002:0420a23": "根塵此非遍計色攝。",
    "X49n0814_002:0420a24": "以總從別者法處名總餘處名別以暗從明者第八",
    "X49n0814_002:0420b01": "名暗細難知故六識名明麤易了故。",
    "X49n0814_002:0420b02": "如十一切處觀者即十遍處觀也謂觀青黃赤白地",
    "X49n0814_002:0420b03": "水火風并空識二也。",
    "X49n0814_002:0420b04": "初隨因緣至五八等者此等五識同時心所亦不取",
    "X49n0814_002:0420b05": "第八五數言隨分別變至七識等者六七心所并第",
    "X49n0814_002:0420b06": "八五數唯定隨任運義隨種子義順第一解五數既",
    "X49n0814_002:0420b07": "不隨實種故知八俱五數不入因緣變中。",
    "X49n0814_002:0420b08": "問觸等所變至為例亦爾等者此唯問第二解第二",
    "X49n0814_002:0420b09": "解中前之七識俱無實用故難五識所變色等應無",
    "X49n0814_002:0420b10": "礙用答亦如之。",
    "X49n0814_002:0420b11": "若瑜伽至不違此文者瑜伽釋家既許觸等與本識",
    "X49n0814_002:0420b12": "同即不違前無質礙難問彼論既說同識變所變根",
    "X49n0814_002:0420b13": "種不能發識生現行等如何名變答彼論且約依他",
    "X49n0814_002:0420b14": "相分從實種故說為實不言所變亦能發也。",
    "X49n0814_002:0420b15": "順下第三等者前之二解俱不說五數變有實用順",
    "X49n0814_002:0420b16": "下所例王門也。",
    "X49n0814_002:0420b17": "若第六報心至或有用者問報心亦緣心心所法變",
    "X49n0814_002:0420b18": "五根等豈有用耶答此同定心通於二變今言有用",
    "X49n0814_002:0420b19": "且約緣色等說不爾八俱五數應有實用亦報心故。",
    "X49n0814_002:0420b20": "如定心緣十八界等者唯緣實五塵因緣變根及心",
    "X49n0814_002:0420b21": "心所等皆無實用並分別變無分別智證實真如亦",
    "X49n0814_002:0420b22": "因緣變問如菩薩定力變地金等為何變耶若因緣",
    "X49n0814_002:0420b23": "變應從實金種生云何變地若言分別變者金等應",
    "X49n0814_002:0420b24": "無實用答此因緣變有實用故若爾所變金等為何",
    "X49n0814_002:0420c01": "種生答如託色界地等為境而變金者即以色界業",
    "X49n0814_002:0420c02": "果色種為增上緣復以上界隨能引定地定果色種",
    "X49n0814_002:0420c03": "為親因緣而生金等第八地已上菩薩所變定唯無",
    "X49n0814_002:0420c04": "漏餘定果色或通有漏既從實種所生故有實用成",
    "X49n0814_002:0420c05": "因緣變如瑜伽說勝定力故先起大種後造色生故",
    "X49n0814_002:0420c06": "唯實也。",
    "X49n0814_002:0420c07": "返顯八俱具有二變者一念之中心王因緣變觸等",
    "X49n0814_002:0420c08": "分別變少同定心心心王所俱通二種。",
    "X49n0814_002:0420c09": "此解本是前問等者意說此中解無為不相應者根",
    "X49n0814_002:0420c10": "本是前問中心心所等之所等也。",
    "X49n0814_002:0420c11": "見分取於相應心故等此結前解自證復能緣見故",
    "X49n0814_002:0420c12": "者結後解但約見分同一所緣者會後解中違。",
    "X49n0814_002:0420c13": "其六七識至可應分別者有漏位中第七無用六亦",
    "X49n0814_002:0420c14": "通用無用第六之中比量無用現可通有用無用現",
    "X49n0814_002:0420c15": "量之中五俱者一向有用定心通用無用緣色等有",
    "X49n0814_002:0420c16": "用緣根心等無用報心通用無用理准可知。",
    "X49n0814_002:0420c17": "如瑜伽論至緣狹小境等者彼論云於欲界中緣狹",
    "X49n0814_002:0420c18": "小執受境於色界緣廣大執受境於無色界空無邊",
    "X49n0814_002:0420c19": "處識無邊處緣無量執受境於無所有處緣微細執",
    "X49n0814_002:0420c20": "受境於非想非非想處緣極微細執受境也。",
    "X49n0814_002:0420c21": "空識無邊處至執受境等者問緣無量境唯約種說",
    "X49n0814_002:0420c22": "緣狹小等唯緣種耶答無色無身器可唯約種明欲",
    "X49n0814_002:0420c23": "色有器身種現通為境問瑜伽既云緣狹小執受境",
    "X49n0814_002:0420c24": "乃至無量執受境今疏所明初等小千界明外器豈",
    "X49n0814_002:0421a01": "外器等名執受耶答有二說一云疏主意明內身因",
    "X49n0814_002:0421a02": "明外器身器大小必相隨故二云瑜伽所言執受境",
    "X49n0814_002:0421a03": "者亦麤外器領以為境故名執非要依持生覺受義",
    "X49n0814_002:0421a04": "執通二義如前疏明二釋無違前為正。",
    "X49n0814_002:0421a05": "此亦所立至無不定過者若對經部上座亦是指例",
    "X49n0814_002:0421a06": "若對薩婆多遠以比量成若無想等不入宗中滅定",
    "X49n0814_002:0421a07": "比量便有不定過耳。",
    "X49n0814_002:0421a09": "成唯識論義蘊卷第二(末)"
}