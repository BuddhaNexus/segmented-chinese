{
    "T26n1521_016:0107c21": "十住毘婆沙論卷第十六",
    "T26n1521_016:0107c23": "聖者龍樹造",
    "T26n1521_016:0107c24": "後秦龜茲國三藏鳩摩羅什譯",
    "T26n1521_016:0107c25": "31 護戒品護戒品第三十一",
    "T26n1521_016:0107c26": "是菩薩如是行諸善道。",
    "T26n1521_016:0107c27": "於善、不善道，　　總相及別相；",
    "T26n1521_016:0107c28": "各各分別知，　　有二種果報。",
    "T26n1521_016:0107c29": "十善業道——「總相果報」者：若生天上，若生人",
    "T26n1521_016:0108a01": "中。「別相果報」者：離殺生善行有二種果報：",
    "T26n1521_016:0108a02": "一者、長壽，二者、少病。離劫盜善行有二種",
    "T26n1521_016:0108a03": "果報：一者、大富，二者、獨有財物。離邪婬善",
    "T26n1521_016:0108a04": "行有二種果報：一者、妻婦貞良，二者、不為",
    "T26n1521_016:0108a05": "外人所壞。離妄語善行有二種果報：一者、",
    "T26n1521_016:0108a06": "不為人所謗毀，二者、不為人所欺誑。離",
    "T26n1521_016:0108a07": "兩舌善行有二種果報：一者、得好眷屬，二",
    "T26n1521_016:0108a08": "者、不為人所壞。離惡口善行有二種果",
    "T26n1521_016:0108a09": "報：一者、得聞隨意所樂音聲，二者、無有鬪",
    "T26n1521_016:0108a10": "諍。離散亂語善行有二種果報：一者、人信",
    "T26n1521_016:0108a11": "受其語，二者、所言決定。離貪取善行有二",
    "T26n1521_016:0108a12": "種果報：一者、知足，二者、少欲。離瞋惱善行",
    "T26n1521_016:0108a13": "有二種果報：一者、在所生處常求他好事，",
    "T26n1521_016:0108a14": "二者、不喜惱害眾生。正見善行有二種果",
    "T26n1521_016:0108a15": "報：一者、離諂曲，二者、所見清淨。十不善道亦",
    "T26n1521_016:0108a16": "如是，「總相果報」者：上行墮地獄，中行墮畜",
    "T26n1521_016:0108a17": "生，下行墮餓鬼。「別相果報」者：殺生不善行",
    "T26n1521_016:0108a18": "有二種果報：一者、短命，二者、多病。劫盜不善",
    "T26n1521_016:0108a19": "行有二種果報：一者、貧窮，二者、失財。邪婬",
    "T26n1521_016:0108a20": "不善行有二種果報：一者、得醜惡妻婦，又",
    "T26n1521_016:0108a21": "不貞良，二者、為他所壞。妄語不善行有二",
    "T26n1521_016:0108a22": "種果報：一者、人所謗毀，二者、為人欺誑。兩",
    "T26n1521_016:0108a23": "舌不善行有二種果報：一者、得惡眷屬，二",
    "T26n1521_016:0108a24": "者、眷屬可壞。惡口不善行有二種果報：一",
    "T26n1521_016:0108a25": "者、耳聞惡聲，二者、常有鬪諍。散亂語不善",
    "T26n1521_016:0108a26": "行有二種果報：一者、語不信受，二者、言無",
    "T26n1521_016:0108a27": "本末。貪取不善行有二種果報：一者、心不",
    "T26n1521_016:0108a28": "知足，二者、多欲無厭。瞋惱不善行有二種",
    "T26n1521_016:0108a29": "果報：一者、惡性，二者、喜惱眾生。邪見不善",
    "T26n1521_016:0108b01": "行有二種果報：一者、其心諂曲，二者、墮在",
    "T26n1521_016:0108b02": "邪見。",
    "T26n1521_016:0108b03": "知已愛樂法，　　於法心不動；",
    "T26n1521_016:0108b04": "於諸眾生中，　　慈悲心轉勝。",
    "T26n1521_016:0108b05": "「愛法」者：但愛於法，更無勝事。此中法者，先",
    "T26n1521_016:0108b06": "說十善業道。「樂法」者：但樂於法，更無餘事。",
    "T26n1521_016:0108b07": "「於法心不動」者：乃至失命，終不捨法。菩薩",
    "T26n1521_016:0108b08": "行如是法，於眾生中慈悲轉勝。初地中雖",
    "T26n1521_016:0108b09": "有慈悲，不及此地，以通達罪福業因緣",
    "T26n1521_016:0108b10": "故，眾生可愍，皆屬於業，不得自在，則無瞋",
    "T26n1521_016:0108b11": "恨憎恚之心。如是行者慈悲轉勝。作是念：",
    "T26n1521_016:0108b12": "咄哉諸眾生，　　深墮於邪見；",
    "T26n1521_016:0108b13": "我應說正見，　　令得入正道。",
    "T26n1521_016:0108b14": "菩薩通達罪、福業因緣，於諸眾生深行慈",
    "T26n1521_016:0108b15": "悲。作是念：「眾生可愍，不知諸法實相故，多",
    "T26n1521_016:0108b16": "行妄想，生諸邪見；因邪見故，起諸煩惱；",
    "T26n1521_016:0108b17": "因煩惱故，而起諸業；起業因緣故，輪轉生",
    "T26n1521_016:0108b18": "死。我先發心求阿耨多羅三藐三菩提，為",
    "T26n1521_016:0108b19": "度眾生故，當說正見。是諸眾生，是我應度，",
    "T26n1521_016:0108b20": "今當為說正見，令入真道，使得度脫。」如",
    "T26n1521_016:0108b21": "是念已，知諸眾生有種種煩惱，所謂：",
    "T26n1521_016:0108b22": "觀所起煩惱，　　及諸煩惱垢；",
    "T26n1521_016:0108b23": "種種黑惡業，　　受種種苦惱。",
    "T26n1521_016:0108b24": "愍念諸眾生，　　多有所闕少；",
    "T26n1521_016:0108b25": "種種觀察已，　　是皆如我有。",
    "T26n1521_016:0108b26": "即時以悲心，　　方便發大願；",
    "T26n1521_016:0108b27": "云何令眾生，　　得滅是諸苦。",
    "T26n1521_016:0108b28": "「煩惱、煩惱垢」者：使所攝名為煩惱，纏所攝名",
    "T26n1521_016:0108b29": "為垢。「使所攝煩惱」者：貪、瞋、慢、無明、身見、邊",
    "T26n1521_016:0108c01": "見、見取、戒取、邪見、疑；是十根本，隨三界見諦、",
    "T26n1521_016:0108c02": "思惟所斷分別故，名九十八使。「非使所攝」",
    "T26n1521_016:0108c03": "者：不信、無慚、無愧、諂曲、戲、侮、堅、執、懈怠、退沒、",
    "T26n1521_016:0108c04": "睡眠、佷、戾、慳、嫉、憍、不忍食、不知足。亦以三",
    "T26n1521_016:0108c05": "界見諦、思惟所斷分別故，有一百九十六纏",
    "T26n1521_016:0108c06": "垢。有人言：煩惱在深心，垢在淺心。有人言：",
    "T26n1521_016:0108c07": "諸障蓋名為纏垢，餘皆名煩惱。「黑惡業」者：",
    "T26n1521_016:0108c08": "即是七不善業道及貪取、瞋惱、邪見相應思，",
    "T26n1521_016:0108c09": "能生苦報。「種種苦惱」者：身中種種惡事名為",
    "T26n1521_016:0108c10": "苦，心中種種惡事名為惱。又今世苦名為",
    "T26n1521_016:0108c11": "苦，後墮惡道名為惱。「多有所少」者：或諸",
    "T26n1521_016:0108c12": "根支體、或資生所須、或信戒等諸功德不具",
    "T26n1521_016:0108c13": "故名為少。餘句易解，如偈中所說，不復須",
    "T26n1521_016:0108c14": "釋。如是思惟已，眾生甚可愍，墮在於二",
    "T26n1521_016:0108c15": "乘；我當為發願，令住於大乘。是事如此，",
    "T26n1521_016:0108c16": "《十地經》中金剛藏菩薩自說：「是菩薩離十不",
    "T26n1521_016:0108c17": "善業道，亦令眾生住十善業道。為眾生深",
    "T26n1521_016:0108c18": "求——勝心、好心、樂心、憐愍心、慈悲心、利益心、守",
    "T26n1521_016:0108c19": "護心、我所有心、大師心、攝取心、受取心。」作是",
    "T26n1521_016:0108c20": "念：此諸眾生，甚可憐愍，墮種種邪意、邪見，",
    "T26n1521_016:0108c21": "行邪險道；我今應令住在真實正見道中。",
    "T26n1521_016:0108c22": "是諸眾生，種類不同，互相諍競。常懷忿恚，瞋",
    "T26n1521_016:0108c23": "惱熾盛；然我當令住無上大慈。是諸眾生，",
    "T26n1521_016:0108c24": "無有厭足，貪求他利，邪命自活；我當令",
    "T26n1521_016:0108c25": "住清淨身、口、意業。是諸眾生，在貪欲、瞋恚、愚",
    "T26n1521_016:0108c26": "癡因緣中，常起種種煩惱結使，而不方便求",
    "T26n1521_016:0108c27": "欲自出；我當滅其諸苦惱事，令住無苦惱",
    "T26n1521_016:0108c28": "處。是諸眾生，為無明所翳，入黑闇稠林，不",
    "T26n1521_016:0108c29": "能自出。離智慧明，入在諸見險惡道中；我",
    "T26n1521_016:0109a01": "應救之，使得無礙智慧之眼；以是慧眼不",
    "T26n1521_016:0109a02": "隨他人，於一切法知如實相。是諸眾生，墮",
    "T26n1521_016:0109a03": "在生死長流，欲墮地獄、畜生、餓鬼、阿修羅坑，",
    "T26n1521_016:0109a04": "入邪曲網中。種種煩惱惡草所覆，無有導",
    "T26n1521_016:0109a05": "師，不生出心。道言非道，非道言道。魔民",
    "T26n1521_016:0109a06": "怨賊常共隨逐，無有善師。隨順魔意，遠離",
    "T26n1521_016:0109a07": "佛法；如是眾生，我應令度此諸生死險惡道，",
    "T26n1521_016:0109a08": "得住無畏、無衰一切智慧城。是諸眾生，為欲",
    "T26n1521_016:0109a09": "流、有流、見流、無明流所漂，種種罪業濤波所",
    "T26n1521_016:0109a10": "覆。沒在愛河隨生死波浪，為洄澓所轉",
    "T26n1521_016:0109a11": "不能自出，為欲覺、瞋覺、惱覺鹹水淹爛，為",
    "T26n1521_016:0109a12": "身見羅剎之所執持。入五欲深林為喜染",
    "T26n1521_016:0109a13": "所著吹，在我慢陸地，甚可憐愍，無洲無",
    "T26n1521_016:0109a14": "救。於六入空聚落，不能動發，無善度者；",
    "T26n1521_016:0109a15": "如是眾生，我今應以大悲牢堅智慧之船，",
    "T26n1521_016:0109a16": "載至諸安隱、無怖畏一切智洲。是諸眾生，多",
    "T26n1521_016:0109a17": "苦可愍，閉在生死憂悲苦惱牢獄。多懷貪",
    "T26n1521_016:0109a18": "恚、愛憎，墮四顛倒，為四大毒蛇所害，為五",
    "T26n1521_016:0109a19": "陰怨家所殘，喜染詐賊所陷，在六入空聚",
    "T26n1521_016:0109a20": "受無量苦惱；我應破其生死牢獄，令得自",
    "T26n1521_016:0109a21": "在無礙涅槃，安隱快樂。是諸眾生，甚可憐愍，",
    "T26n1521_016:0109a22": "狹劣小心，樂於少利，縮沒無有一切智心。",
    "T26n1521_016:0109a23": "設求出者，則樂聲聞、辟支佛乘；我應令得",
    "T26n1521_016:0109a24": "大心，使樂佛廣大之法。",
    "T26n1521_016:0109a25": "菩薩如是行，　　則得持戒力，",
    "T26n1521_016:0109a26": "善知起善業，　　使令得增長，",
    "T26n1521_016:0109a27": "是則為佛子，　　深入離垢地。",
    "T26n1521_016:0109a28": "「持戒力」者：一心清淨，具足十善道戒，則得",
    "T26n1521_016:0109a29": "修集福德力。「能起善業」者：善知自生增",
    "T26n1521_016:0109b01": "長善道，亦令他眾生深入者，所行轉遠，盡",
    "T26n1521_016:0109b02": "其邊底。「佛子」者：能隨法行，名為佛子。於初",
    "T26n1521_016:0109b03": "地始生，至二地增長。是菩薩應如是勤行",
    "T26n1521_016:0109b04": "精進。",
    "T26n1521_016:0109b05": "菩薩若得至，　　離垢地邊際；",
    "T26n1521_016:0109b06": "爾時則得見，　　百種千種佛。",
    "T26n1521_016:0109b07": "初地中已說：「般舟三昧見現在佛，助三昧法。」",
    "T26n1521_016:0109b08": "所謂以三十二相、八十種好、四十不共法念",
    "T26n1521_016:0109b09": "佛，於一切法無所貪著；亦說利益三昧，",
    "T26n1521_016:0109b10": "能成就果報勢力。問曰：若菩薩於初地中，",
    "T26n1521_016:0109b11": "已到其邊，能見諸佛；初入第二地，即應見",
    "T26n1521_016:0109b12": "諸佛，云何言「乃至第二地邊，乃見諸佛？」若爾",
    "T26n1521_016:0109b13": "者，入第二地初、中，應失此三昧，至後乃得。",
    "T26n1521_016:0109b14": "答曰：初入第二地中，亦見諸佛，亦不退失",
    "T26n1521_016:0109b15": "是三昧。汝不能善解偈義故，作此難。第二",
    "T26n1521_016:0109b16": "地初、中，但見百種佛，乃至其邊，得見百種、",
    "T26n1521_016:0109b17": "千種佛。見諸佛已，心大歡喜，欲得佛法故，",
    "T26n1521_016:0109b18": "勤行精進。",
    "T26n1521_016:0109b19": "即能以四事，　　供養於諸佛；",
    "T26n1521_016:0109b20": "能於諸佛所，　　復受十業道。",
    "T26n1521_016:0109b21": "「四事」者：衣服、飲食、臥具、醫藥。餘義則可知。",
    "T26n1521_016:0109b22": "作如是行已，　　從佛受善道；",
    "T26n1521_016:0109b23": "至百千萬劫，　　不毀亦不失。",
    "T26n1521_016:0109b24": "「不毀」者：不令戒羸弱，或以清淨事名不",
    "T26n1521_016:0109b25": "毀；都不復行名為失。是菩薩如是過初",
    "T26n1521_016:0109b26": "地，入第二地已，如說：",
    "T26n1521_016:0109b27": "善離慳貪垢，　　樂行清淨捨；",
    "T26n1521_016:0109b28": "善離慳貪垢，　　深愛清淨戒。",
    "T26n1521_016:0109b29": "「清淨」名但以善心行捨，不雜諸煩惱。「深愛」",
    "T26n1521_016:0109c01": "名堅住其中，究竟不捨。此地中「慳貪垢」、破",
    "T26n1521_016:0109c02": "戒垢無有遺餘，是故此地名為離垢。菩薩",
    "T26n1521_016:0109c03": "如是無慳貪、破戒心，於四攝法中愛語偏",
    "T26n1521_016:0109c04": "利，六波羅蜜中戒度偏利。「利」名多行，勢力轉",
    "T26n1521_016:0109c05": "深。問曰：若第二地中，尸羅波羅蜜已得勢",
    "T26n1521_016:0109c06": "力，今此地中，應解說尸羅波羅蜜分、生、力、淨、",
    "T26n1521_016:0109c07": "差別。答曰：",
    "T26n1521_016:0109c08": "略說尸羅度，　　有六十五分；",
    "T26n1521_016:0109c09": "生、力、淨、差別，　　處處論中說。",
    "T26n1521_016:0109c10": "尸羅波羅蜜無量無邊，但略說有六十五分，",
    "T26n1521_016:0109c11": "餘戒生、戒力、戒淨、戒差別，論中先後，處處說",
    "T26n1521_016:0109c12": "相。如《寶頂經》中〈和合佛法品〉中，無盡意菩薩",
    "T26n1521_016:0109c13": "於佛前，說六十五種尸羅波羅蜜分：「尸羅名：",
    "T26n1521_016:0109c14": "「不惱一切眾生。於他物中，無劫盜想。「不著",
    "T26n1521_016:0109c15": "外色。不誑眾生。「眷屬具足故，不兩舌。多忍",
    "T26n1521_016:0109c16": "惡言故，無有惡口。「常思惟籌量利益語",
    "T26n1521_016:0109c17": "故，無散亂語。喜人樂故，心無貪取。「忍諸",
    "T26n1521_016:0109c18": "苦故，無有瞋惱。不稱譽餘師故，名為正",
    "T26n1521_016:0109c19": "見。「信淨心故，信佛。知法真實故，信法。「樂",
    "T26n1521_016:0109c20": "尊重、恭敬賢聖眾故，信僧。念佛以五體投",
    "T26n1521_016:0109c21": "地供養禮敬。「乃至小戒，深心怖畏故，戒不羸",
    "T26n1521_016:0109c22": "弱。不依餘乘故，不毀戒。「離邪行故，戒不",
    "T26n1521_016:0109c23": "缺損。不起惡煩惱故，名不雜戒。「畢竟常",
    "T26n1521_016:0109c24": "樂增長善法故，名不濁戒。隨意行故，名自",
    "T26n1521_016:0109c25": "在戒。「不為智者所呵故，名為聖所讚戒。常",
    "T26n1521_016:0109c26": "在念安慧故，名為易行戒。「一切無過故，名",
    "T26n1521_016:0109c27": "不可呵戒。守護諸根故，名為善護戒。「諸佛",
    "T26n1521_016:0109c28": "所念故，名為名聞戒。如法物中知量取故，",
    "T26n1521_016:0109c29": "名為少欲戒。「斷慳貪故，名知足戒。「身心遠",
    "T26n1521_016:0110a01": "離故，名遠離戒。「離眾閙語故，名阿蘭若戒。",
    "T26n1521_016:0110a02": "不視他面望有所得故，名為具足聖種戒。",
    "T26n1521_016:0110a03": "「屬善根故，名細行頭陀戒。生人天中故，",
    "T26n1521_016:0110a04": "名隨說行戒。「救一切眾生故，名為慈戒。忍",
    "T26n1521_016:0110a05": "一切苦故，名為悲戒。「心不退沒故，名為喜",
    "T26n1521_016:0110a06": "戒。離憎愛故，名為捨戒。「降伏心故，名為",
    "T26n1521_016:0110a07": "自見過戒。護彼心故，名為不錯戒。「善護戒",
    "T26n1521_016:0110a08": "故，名為善攝戒。成熟眾生故，名為布施戒。",
    "T26n1521_016:0110a09": "「無所願故，名忍辱戒。不懈退故，名精進",
    "T26n1521_016:0110a10": "戒。「集助禪法故，名為禪戒。多聞善根無厭",
    "T26n1521_016:0110a11": "足故，名為智慧戒。「從多聞得智慧故，名",
    "T26n1521_016:0110a12": "為求多聞戒。集助七覺法故，名親近善知",
    "T26n1521_016:0110a13": "識戒。「捨邪道故，名離惡知識戒。觀無常",
    "T26n1521_016:0110a14": "故，名不貪身戒。「勤集善根故，名不信命戒。",
    "T26n1521_016:0110a15": "深心清淨故，名不悔戒。「行清淨故，名不假",
    "T26n1521_016:0110a16": "偽戒。深心無垢故，名無熱戒。「善起業故，名",
    "T26n1521_016:0110a17": "無憂戒。不自高故，名無慢戒。「離染欲故，",
    "T26n1521_016:0110a18": "名不戲調戒。心質直故，名不自高戒。「心調",
    "T26n1521_016:0110a19": "和故，名有羞戒。惡心不發故，名調善戒。「滅",
    "T26n1521_016:0110a20": "諸煩惱故，名為寂滅戒。如說行故，名為隨",
    "T26n1521_016:0110a21": "所教戒。「行四攝法故，名教化眾生戒。不失",
    "T26n1521_016:0110a22": "自法故，名為護法戒。「本來清淨故，名一切",
    "T26n1521_016:0110a23": "願滿戒。迴向無上道故，名至佛法戒。「等心",
    "T26n1521_016:0110a24": "一切眾生故，名得佛三昧戒。「大德舍利弗！是",
    "T26n1521_016:0110a25": "六十五分，諸菩薩清淨戒，則為無盡。」「生戒」者，",
    "T26n1521_016:0110a26": "處處說。略說，有八種生戒：四從身生，四從",
    "T26n1521_016:0110a27": "口生。「從身生」者：離奪命、離惱苦眾生、離",
    "T26n1521_016:0110a28": "劫盜、離邪婬。「從口生」者：離妄語、兩舌、惡口、",
    "T26n1521_016:0110a29": "散亂語。是名八。是八種戒，從受生，是受法。",
    "T26n1521_016:0110b01": "若以身、若以口、若以心受，和合為二十四；",
    "T26n1521_016:0110b02": "教他受亦二十四，隨喜受亦二十四，修習行",
    "T26n1521_016:0110b03": "時亦二十四——合九十六；皆是欲界繫。從是晝",
    "T26n1521_016:0110b04": "夜生。何以故？初受心已滅，是第二心晝夜常",
    "T26n1521_016:0110b05": "生。用福德亦如是。所以者何？初布施心滅",
    "T26n1521_016:0110b06": "已，從第二心後，用時當生，是名善身業。",
    "T26n1521_016:0110b07": "有十善業道所攝、有不攝，欲界所繫如是。",
    "T26n1521_016:0110b08": "色界繫有二種：一、從身生，二、從口生。「從身",
    "T26n1521_016:0110b09": "生」者：離十不善道所不攝罪。「從口生」者：",
    "T26n1521_016:0110b10": "離散亂語。是戒以身受、口受、心受。二三為",
    "T26n1521_016:0110b11": "六，教他亦六，隨喜亦六，習行時亦六。四六",
    "T26n1521_016:0110b12": "二十四。先說九十六，合為百二十。如是從",
    "T26n1521_016:0110b13": "行生戒，復有證道時生戒，退道時生戒，初",
    "T26n1521_016:0110b14": "生時生戒。以事廣故，今但略說。「戒力」者：",
    "T26n1521_016:0110b15": "隨波羅蜜增長，戒轉得力。隨所得地，戒亦",
    "T26n1521_016:0110b16": "堅固得力。「戒淨」者：不毀壞缺減等，如先說。",
    "T26n1521_016:0110b17": "復次，戒淨、不淨相，七梵行法中說。如《經》說：",
    "T26n1521_016:0110b18": "「以七種婬欲，名戒不淨。一者、雖斷婬欲，而",
    "T26n1521_016:0110b19": "以染心受女人洗浴按摩。二、以染心聞",
    "T26n1521_016:0110b20": "女人香，共語戲笑。三、以染心目共相視。四、",
    "T26n1521_016:0110b21": "雖有障礙，以染心聞女人音聲。五、先共女",
    "T26n1521_016:0110b22": "人語笑，後雖相離，憶念不捨。六、自限爾所",
    "T26n1521_016:0110b23": "時斷婬欲，然後當作。七、期生天上受天",
    "T26n1521_016:0110b24": "女樂，及後身富樂。是故斷婬欲是名不淨。",
    "T26n1521_016:0110b25": "離此七事名戒清淨。」「戒差別」者：有二種：一、",
    "T26n1521_016:0110b26": "有漏，二、無漏。三種：欲界繫、色界繫、不繫。四種：",
    "T26n1521_016:0110b27": "正命所攝二種——正語、正業。正命所不攝亦二",
    "T26n1521_016:0110b28": "種——正語、正業。五種：凡夫戒、菩薩戒、聲聞戒、辟",
    "T26n1521_016:0110b29": "支佛戒、無上佛戒。六種：欲界正命所攝身口，",
    "T26n1521_016:0110c01": "一；正命所不攝，二；色界繫正命所攝身口",
    "T26n1521_016:0110c02": "業，三；正命所不攝，四；無漏正命所攝身口，",
    "T26n1521_016:0110c03": "五；正命所不攝，六。七種：七善業道。八種：如",
    "T26n1521_016:0110c04": "先說——身四種，口四種。九種：七欲界繫，七善業",
    "T26n1521_016:0110c05": "道二種。如先說。十種：道戒三種，對治戒三",
    "T26n1521_016:0110c06": "種，但戒三種——是九種無漏戒，有漏戒為十。",
    "T26n1521_016:0110c07": "如是等種種分別差別。問曰：聲聞乘中說",
    "T26n1521_016:0110c08": "身業、口業名為尸羅，此二善業名好，二不",
    "T26n1521_016:0110c09": "善業名惡。是善身、口業名尸羅，此論中即以",
    "T26n1521_016:0110c10": "此為尸羅，為更有尸羅？答曰：",
    "T26n1521_016:0110c11": "不但身口業，　　名之為尸羅；",
    "T26n1521_016:0110c12": "修親近樂行，　　亦名為尸羅。",
    "T26n1521_016:0110c13": "此三事一義，所謂：修習、親近、樂行。問曰：若以",
    "T26n1521_016:0110c14": "修習、親近、樂行名為尸羅者，一切法皆應",
    "T26n1521_016:0110c15": "名尸羅。何以故？常修習、親近、樂行故。汝今",
    "T26n1521_016:0110c16": "應說最勝修習尸羅。答曰：",
    "T26n1521_016:0110c17": "若無我我所，　　遠離諸戲論；",
    "T26n1521_016:0110c18": "一切無所得，　　是名上尸羅。",
    "T26n1521_016:0110c19": "若不知內、外法實相，即因尸羅生憍慢、貪",
    "T26n1521_016:0110c20": "著故，開諸罪門。是故，若於內法不見有",
    "T26n1521_016:0110c21": "我，於外法中不得我所，知內外法畢竟空",
    "T26n1521_016:0110c22": "無所得，亦於畢竟空不取相戲論，是名最",
    "T26n1521_016:0110c23": "勝尸羅。何以故？如是尸羅中，尚無心錯，何",
    "T26n1521_016:0110c24": "況身口！是故，諸佛菩薩第一能行尸羅者，",
    "T26n1521_016:0110c25": "於一切法無所得，名為上尸羅。如《迦葉經》",
    "T26n1521_016:0110c26": "中說：「佛告迦葉！尸羅名：「無我、無非我，無作、",
    "T26n1521_016:0110c27": "無所作、無作者，無行、無不行，無名、無色，無",
    "T26n1521_016:0110c28": "相、無無相，非善、非非善，非寂滅、非非寂",
    "T26n1521_016:0110c29": "滅，非取、非捨。「無眾生、無眾生因緣，無身、",
    "T26n1521_016:0111a01": "無口、無心。「無世間、無世間法，不依世間。",
    "T26n1521_016:0111a02": "「不以尸羅自高，不以尸羅下人，不以尸",
    "T26n1521_016:0111a03": "羅起增上慢，不以尸羅分別此彼。「迦葉！",
    "T26n1521_016:0111a04": "是名諸賢聖尸羅，離於三界，無漏、無繫。」如",
    "T26n1521_016:0111a05": "《無盡意菩薩》〈尸羅品〉中，語舍利弗：「尸羅名：不",
    "T26n1521_016:0111a06": "分別是眾生，不說是我，不說是壽者、命者，",
    "T26n1521_016:0111a07": "不說是人，不說是養育者；不說是色陰，受、",
    "T26n1521_016:0111a08": "想、行、識陰；不說是地種，水、火、風種。「尸羅名：",
    "T26n1521_016:0111a09": "不分別是眼相、不分別是色相，不分別是",
    "T26n1521_016:0111a10": "耳相、聲相，鼻相、香相，舌相、味相，身相、觸相，意相、",
    "T26n1521_016:0111a11": "法相。「尸羅名：不分別是身、是口、是心。「尸羅",
    "T26n1521_016:0111a12": "名：攝心故，是一心相。選擇諸法故，是慧相。",
    "T26n1521_016:0111a13": "「尸羅名：到空、至無相際，不雜三界。無作、無",
    "T26n1521_016:0111a14": "起、無生忍。「尸羅名：不從先際來，不至後際，",
    "T26n1521_016:0111a15": "亦不住中際。「尸羅名：不住心意識，不與念",
    "T26n1521_016:0111a16": "和合。「尸羅名：不依欲界、不依色界、不依無",
    "T26n1521_016:0111a17": "色界。「尸羅名：離貪塵、除瞋垢、滅無明闇。非",
    "T26n1521_016:0111a18": "常、非斷，不違眾緣生相。「尸羅名：離我心、捨",
    "T26n1521_016:0111a19": "我所心，不住身見。「尸羅名：不貪著名相，不",
    "T26n1521_016:0111a20": "與名色和合。「尸羅名：不為結使所使，不",
    "T26n1521_016:0111a21": "為諸纏所覆，不住障礙疑悔中。「尸羅名：",
    "T26n1521_016:0111a22": "貪不善根所不住、過瞋不善根、斷癡不善",
    "T26n1521_016:0111a23": "根。「尸羅名：無急、無熱、猗、心快樂。「尸羅名：不",
    "T26n1521_016:0111a24": "斷諸佛種故不破法身，不分別法性故不",
    "T26n1521_016:0111a25": "斷法種，無為相故不斷僧種。「舍利弗！是",
    "T26n1521_016:0111a26": "名諸菩薩最勝無上尸羅。」如是尸羅則不可",
    "T26n1521_016:0111a27": "盡，唯除諸佛，尸羅皆有盡也，所謂：",
    "T26n1521_016:0111a28": "從凡夫尸羅，　　後至辟支佛，",
    "T26n1521_016:0111a29": "是皆有盡相，　　菩薩則無盡。",
    "T26n1521_016:0111b01": "從凡夫來所有尸羅，雖久受果報，終歸於",
    "T26n1521_016:0111b02": "盡。諸阿羅漢、辟支佛所有尸羅，皆亦有盡。菩",
    "T26n1521_016:0111b03": "薩尸羅，無我、無我所，離一切所得，滅諸戲",
    "T26n1521_016:0111b04": "論，是故無盡。如《無盡意菩薩》〈尸羅品〉中說：",
    "T26n1521_016:0111b05": "「諸凡夫：尸羅隨生處盡故，尸羅則盡。「外道：五",
    "T26n1521_016:0111b06": "通退轉時盡故，尸羅則盡。「人：以十善業道盡",
    "T26n1521_016:0111b07": "故，尸羅則盡。「欲界諸天：福德盡故，尸羅則盡。",
    "T26n1521_016:0111b08": "「色界諸天：四禪、四無量盡故，尸羅則盡。「無色",
    "T26n1521_016:0111b09": "界諸天：隨定生處盡故，尸羅則盡。「諸學、無學",
    "T26n1521_016:0111b10": "人：入涅槃盡故，尸羅則盡。「諸辟支佛：無大",
    "T26n1521_016:0111b11": "悲故，尸羅則盡。「大德舍利弗！但諸菩薩尸羅",
    "T26n1521_016:0111b12": "無有盡。何以故？「從菩薩尸羅出諸尸羅差",
    "T26n1521_016:0111b13": "別，因無盡故，果亦無盡。菩薩尸羅無盡故，如",
    "T26n1521_016:0111b14": "來尸羅亦無盡。是故，諸大人尸羅名為無盡。」",
    "T26n1521_016:0111b15": "問曰：汝解麁尸羅時，說六十五種尸羅；聲",
    "T26n1521_016:0111b16": "聞中有八種尸羅：四種從身生，四種從口",
    "T26n1521_016:0111b17": "生。如是事者，何得不相違？答曰：不相違",
    "T26n1521_016:0111b18": "也。何以故？",
    "T26n1521_016:0111b19": "雖非尸羅體，　　益故名為分；",
    "T26n1521_016:0111b20": "八種身口業，　　即是尸羅體。",
    "T26n1521_016:0111b21": "雖六十五種分非尸羅體，而利益身、口八種",
    "T26n1521_016:0111b22": "麁尸羅故，名尸羅分。凡能有所利益，皆名",
    "T26n1521_016:0111b23": "為分。如象、馬、扇、蓋名為王分。是故，禪定、智",
    "T26n1521_016:0111b24": "慧等，雖非尸羅體，以利益尸羅故，亦名尸",
    "T26n1521_016:0111b25": "羅分。",
    "T26n1521_016:0111b26": "32 解頭陀品解頭陀品第三十二",
    "T26n1521_016:0111b27": "菩薩如是行尸羅法。",
    "T26n1521_016:0111b28": "見十利應著，　　二六種衣法；",
    "T26n1521_016:0111b29": "又以見十利，　　盡形應乞食。",
    "T26n1521_016:0111c01": "比丘欲具足行持戒品，應著二六種衣，以",
    "T26n1521_016:0111c02": "見十利故，何等十？一、以慚愧故。二、障寒",
    "T26n1521_016:0111c03": "熱、蚊、虻、毒虫故。三、以表示沙門儀法故。四、",
    "T26n1521_016:0111c04": "一切天人見法衣，恭敬尊貴如塔寺故。五、",
    "T26n1521_016:0111c05": "以厭離心著染衣，非為貪好故。六、以隨",
    "T26n1521_016:0111c06": "順寂滅，非為熾然煩惱故。七、著法衣有惡",
    "T26n1521_016:0111c07": "易見故。八、著法衣更不須餘物莊嚴故。九、",
    "T26n1521_016:0111c08": "著法衣隨順修八聖道故。十、我當精進行",
    "T26n1521_016:0111c09": "道，不以染污心於須臾間著壞色衣。以",
    "T26n1521_016:0111c10": "見是十利故，應著二種衣：一者、居士衣，二",
    "T26n1521_016:0111c11": "者、糞掃衣。六種者：一、劫貝，二、芻摩，三、憍絺",
    "T26n1521_016:0111c12": "耶，四、毳衣，五、赤麻衣，六、白麻衣。見有十利",
    "T26n1521_016:0111c13": "盡形乞食者：一、所用活命自屬不屬他。",
    "T26n1521_016:0111c14": "二、眾生施我食者，令住三寶然後當食。三、",
    "T26n1521_016:0111c15": "若有施我食者當生悲心，我當勤行精進",
    "T26n1521_016:0111c16": "令善住布施，作已乃食。四、隨順佛教行故。",
    "T26n1521_016:0111c17": "五、易滿、易養。六、行破憍慢法。七、無見頂善",
    "T26n1521_016:0111c18": "根。八、見我乞食，餘有修善法者亦當效",
    "T26n1521_016:0111c19": "我。九、不與男、女，大、小有諸因緣事。十、次",
    "T26n1521_016:0111c20": "第乞食故，於眾生中生平等心，即種助一",
    "T26n1521_016:0111c21": "切種智。",
    "T26n1521_016:0111c22": "佛雖聽請食，　　欲以自利己，",
    "T26n1521_016:0111c23": "亦利他人故，　　則不受請食。",
    "T26n1521_016:0111c24": "自利者：能具諸波羅蜜。利他者：教化眾生",
    "T26n1521_016:0111c25": "令住三寶。行者如是自利利他。",
    "T26n1521_016:0111c26": "見有十利故，　　常不捨空閑；",
    "T26n1521_016:0111c27": "問疾及聽法，　　教化乃至寺。",
    "T26n1521_016:0111c28": "受阿練若處比丘，雖增長種種功德，略說",
    "T26n1521_016:0111c29": "見十利故，盡形不應捨。何等為十？一、自",
    "T26n1521_016:0112a01": "在來去。二、無我、無我所。三、隨意所住無有",
    "T26n1521_016:0112a02": "障礙。四、心轉樂習阿練若住處。五、住處少欲",
    "T26n1521_016:0112a03": "少事。六、不惜身命，為具足功德故。七、遠",
    "T26n1521_016:0112a04": "離眾閙語故。八、雖行功德不求恩報。九、",
    "T26n1521_016:0112a05": "隨順禪定易得一心。十、於空處住，易生",
    "T26n1521_016:0112a06": "無障礙想。問訊病等來至寺者：",
    "T26n1521_016:0112a07": "若有因緣事，　　來在塔寺住，",
    "T26n1521_016:0112a08": "於一切事中，　　不捨空閑想。",
    "T26n1521_016:0112a09": "比丘雖受盡形阿練若法，有因緣事至則",
    "T26n1521_016:0112a10": "入塔寺。佛法有通有塞，非如外道。阿練",
    "T26n1521_016:0112a11": "若名常樂空閑靜處，於一切法不捨空",
    "T26n1521_016:0112a12": "想，以一切法體究竟皆空故。問曰：有何因",
    "T26n1521_016:0112a13": "緣故來至塔寺？答曰：一、供給病人。二、為病",
    "T26n1521_016:0112a14": "求醫藥具。三、為病者求看病人。四、為病",
    "T26n1521_016:0112a15": "者說法。五、為餘比丘說法。六、聽法教化。",
    "T26n1521_016:0112a16": "七、為供養恭敬大德者。八、為供給聖眾。九、",
    "T26n1521_016:0112a17": "為讀誦深經。十、教他令讀深經。有如是",
    "T26n1521_016:0112a18": "等諸因來至塔寺。",
    "T26n1521_016:0112a19": "精進行諸覺，　　隨阿練若法；",
    "T26n1521_016:0112a20": "比丘已住於，　　阿練若處者，",
    "T26n1521_016:0112a21": "常應精勤生，　　種種諸善法；",
    "T26n1521_016:0112a22": "大膽心無我，　　滅除諸怖畏。",
    "T26n1521_016:0112a23": "阿練若精進者：若比丘斷貪，不惜身命利",
    "T26n1521_016:0112a24": "養故，晝夜常勤精進如救頭然。身依隨",
    "T26n1521_016:0112a25": "阿練若覺者：所謂出覺、不瞋覺、不惱覺等諸",
    "T26n1521_016:0112a26": "善覺。復次，念佛是正遍知者，眾生中尊，佛法",
    "T26n1521_016:0112a27": "是善說，弟子眾隨順正行。復次，隨順空、隨",
    "T26n1521_016:0112a28": "順無相、隨順無願諸覺，名隨阿練若覺。復",
    "T26n1521_016:0112a29": "次，隨順四勝處、隨順六波羅蜜諸覺，是名",
    "T26n1521_016:0112b01": "隨順阿練若覺。復次，如佛為郁伽長者說",
    "T26n1521_016:0112b02": "在家、出家菩薩行。若出家菩薩受阿練若法，",
    "T26n1521_016:0112b03": "應如是思惟：我何故住阿練若處？我非但",
    "T26n1521_016:0112b04": "住阿練若處故名為沙門。而阿練若處，多",
    "T26n1521_016:0112b05": "有眾生，多惡不善，不護諸根、不精進、不",
    "T26n1521_016:0112b06": "修習善法者，如麞鹿、猿猴、眾鳥、惡賊旃陀",
    "T26n1521_016:0112b07": "羅等，不名為比丘。我今為何事故住阿練",
    "T26n1521_016:0112b08": "若處？應成辦其事。長者！何等為事？一、謂念",
    "T26n1521_016:0112b09": "不散亂。二、得諸陀羅尼。三、行慈心。四、行悲",
    "T26n1521_016:0112b10": "心。五、自在住五神通。六、具足六波羅蜜。七、",
    "T26n1521_016:0112b11": "不捨一切智心。八、修習方便智。九、攝取眾",
    "T26n1521_016:0112b12": "生。十、成就眾生。十一、不捨四攝法。十二、常",
    "T26n1521_016:0112b13": "念六思念。十三、為多聞故不捨精進。十四、",
    "T26n1521_016:0112b14": "正觀擇諸法。十五、應正解脫。十六、知得果。",
    "T26n1521_016:0112b15": "十七、住於正位。十八、守護佛法。十九、信業",
    "T26n1521_016:0112b16": "果報故名正見。二十、離一切憶想分別思",
    "T26n1521_016:0112b17": "惟故名正思惟。二十一、隨眾生所信樂為",
    "T26n1521_016:0112b18": "說法故名為正語。二十二、滅諸業故起業",
    "T26n1521_016:0112b19": "名為正業。二十三、破煩惱氣故名為正命。",
    "T26n1521_016:0112b20": "二十四、得無上道故名正精進。二十五、觀",
    "T26n1521_016:0112b21": "不虛妄法故名正念。二十六、得一切智慧",
    "T26n1521_016:0112b22": "故名正定。二十七、於空不怖。二十八、於無",
    "T26n1521_016:0112b23": "相不畏。二十九、於無願不沒。三十、故以智",
    "T26n1521_016:0112b24": "受身。三十一、依義不依語。三十二、依智不",
    "T26n1521_016:0112b25": "依識。三十三、依了義經不依不了義經。三",
    "T26n1521_016:0112b26": "十四、依法不依人。長者如是等，名為出家",
    "T26n1521_016:0112b27": "菩薩比丘利益事。應生隨順阿練若法者：",
    "T26n1521_016:0112b28": "所謂四禪、四無量心，天耳、天眼、他心智、宿命",
    "T26n1521_016:0112b29": "智、神通等。滅諸怖畏者：是人以三因緣能",
    "T26n1521_016:0112c01": "滅怖畏：一、見無我我所法相故能除怖畏，",
    "T26n1521_016:0112c02": "二、以方便力故，三、以心膽力故能除怖畏。",
    "T26n1521_016:0112c03": "見無我我所者，如初地中所說，除五種怖",
    "T26n1521_016:0112c04": "畏。方便力者：此論中念正思惟業果報故，",
    "T26n1521_016:0112c05": "名方便力。應作是念：諸大國王在深宮殿，",
    "T26n1521_016:0112c06": "象馬車步四兵侍衛，業因緣盡亦受種種諸",
    "T26n1521_016:0112c07": "衰惱事。又業因緣守護者，雖行險道中、入",
    "T26n1521_016:0112c08": "大海水、在大戰陣亦安隱無患。我先世業",
    "T26n1521_016:0112c09": "因緣，若在聚落，若在阿練若處，業因緣必",
    "T26n1521_016:0112c10": "受其報，如是思惟已，除滅怖畏。復作是念：",
    "T26n1521_016:0112c11": "若我為守護身故，入城邑聚落，捨阿練若",
    "T26n1521_016:0112c12": "處者，無有能勝善身業、善口業、善意業守",
    "T26n1521_016:0112c13": "護者。如佛告波斯匿王：「若人行身善業、行",
    "T26n1521_016:0112c14": "口善業、行意善業，是名為人善自守護，是",
    "T26n1521_016:0112c15": "人若言我善自守護者是為實說。大王！是",
    "T26n1521_016:0112c16": "人雖無四兵衛護，亦可名為善好守護。何",
    "T26n1521_016:0112c17": "以故？如是守護名內守護，非外守護。是故",
    "T26n1521_016:0112c18": "我以身業善行、口業善行、意業善行故名為",
    "T26n1521_016:0112c19": "善自守護」。復作是念：是諸鳥獸腹行虫等",
    "T26n1521_016:0112c20": "在阿練若處，身不行善、口不行善、意不行",
    "T26n1521_016:0112c21": "善，以遠聚落住故而無所畏，我之心智",
    "T26n1521_016:0112c22": "豈不如此鳥獸等耶？如是思惟除諸怖畏。",
    "T26n1521_016:0112c23": "又以念佛故，在阿練若處，能破一切諸怖",
    "T26n1521_016:0112c24": "畏事，如《經》說：「汝諸比丘阿練若處，若在樹",
    "T26n1521_016:0112c25": "下、若在空舍。或生怖畏、心沒毛竪者，汝當",
    "T26n1521_016:0112c26": "念我是如來、應正遍知、明行足、善逝、世間解、",
    "T26n1521_016:0112c27": "無上士、調御丈夫、天人師、佛、世尊。如是念時",
    "T26n1521_016:0112c28": "怖畏即滅。」大膽名：心不怯弱，決定求道。如",
    "T26n1521_016:0112c29": "說：",
    "T26n1521_016:0113a01": "比丘住空閑，　　當以心膽力，",
    "T26n1521_016:0113a02": "除滅諸怖畏，　　念佛無畏者；",
    "T26n1521_016:0113a03": "若人自起業，　　怖畏不得脫，",
    "T26n1521_016:0113a04": "不怖亦不脫，　　怖則失正利。",
    "T26n1521_016:0113a05": "如是知不免，　　而破餘利者，",
    "T26n1521_016:0113a06": "則行小人事，　　比丘所不應；",
    "T26n1521_016:0113a07": "若有怖畏者，　　應畏於生死，",
    "T26n1521_016:0113a08": "一切諸怖畏，　　生死皆為因。",
    "T26n1521_016:0113a09": "是故行道者，　　欲脫於生死，",
    "T26n1521_016:0113a10": "亦救於他人，　　不應生怖畏。",
    "T26n1521_016:0113a11": "如佛《離怖畏經》中說怖畏法：有沙門、婆羅",
    "T26n1521_016:0113a12": "門，住阿練若處，應如是念：以不淨身業",
    "T26n1521_016:0113a13": "故，不淨口業故，不淨意業故，念不清",
    "T26n1521_016:0113a14": "淨故，自高卑人故，懈怠心故，妄憶念故，心",
    "T26n1521_016:0113a15": "不定故，愚癡故怖畏；與此相違，身業清淨",
    "T26n1521_016:0113a16": "等則無怖畏。又佛為郁伽長者說：出家菩",
    "T26n1521_016:0113a17": "薩在阿練若處，應作是念：我何故在此？即",
    "T26n1521_016:0113a18": "時自知，欲離怖畏故，來至於此。怖畏於",
    "T26n1521_016:0113a19": "誰？畏眾憒鬧，畏眾語言，畏貪欲、瞋恚、愚癡，",
    "T26n1521_016:0113a20": "畏憍慢、恚恨、嫉他利養，畏色、聲、香、味、觸，畏",
    "T26n1521_016:0113a21": "五陰魔，畏諸愚癡障礙處，畏非時語，畏不",
    "T26n1521_016:0113a22": "見言見，畏不聞言聞，畏不覺而覺，畏不",
    "T26n1521_016:0113a23": "知而知，畏諸沙門垢，畏共相憎惡，畏欲界、",
    "T26n1521_016:0113a24": "色界、無色界一切生處，畏墮地獄、畜生、餓鬼",
    "T26n1521_016:0113a25": "及諸難處。略說畏一切惡不善法故，來在",
    "T26n1521_016:0113a26": "此住。若人在家樂在眾鬧不修習道，住",
    "T26n1521_016:0113a27": "在邪念不能得離如是怖畏。所有過去",
    "T26n1521_016:0113a28": "諸菩薩，皆在阿練若處，離諸怖畏得無畏",
    "T26n1521_016:0113a29": "處，得一切智慧。所有當來諸菩薩，亦在阿練",
    "T26n1521_016:0113b01": "若處離諸怖畏，得一切智慧。今現在諸菩",
    "T26n1521_016:0113b02": "薩，住阿練若處離諸怖畏，得無畏處成一",
    "T26n1521_016:0113b03": "切智慧。以是故，我怖畏一切諸惡度諸怖",
    "T26n1521_016:0113b04": "畏故，應住阿練若處。復次，一切怖畏皆從",
    "T26n1521_016:0113b05": "著我生，貪著我故，愛受我故，生我想故，",
    "T26n1521_016:0113b06": "見我故，貴我故，分別我故，守護我故。若",
    "T26n1521_016:0113b07": "我住阿練若處不捨貪著我者，則為空在",
    "T26n1521_016:0113b08": "阿練若處。復次，長者！見有所得者，則不住阿",
    "T26n1521_016:0113b09": "練若處；住我我所心者，則不住阿練若處；",
    "T26n1521_016:0113b10": "住顛倒者，則不住阿練若處；長者！乃至生",
    "T26n1521_016:0113b11": "涅槃想者，尚不住阿練若處，何況起煩惱",
    "T26n1521_016:0113b12": "想者。長者！譬如草木在阿練若處，無有驚",
    "T26n1521_016:0113b13": "畏。菩薩如是，在阿練若處，應生草木想、",
    "T26n1521_016:0113b14": "石瓦想、水中影想、鏡中像想，於語言生響",
    "T26n1521_016:0113b15": "想，於心生幻想。此中誰驚誰畏，菩薩爾時",
    "T26n1521_016:0113b16": "則正觀身，無我、無我所，無眾生，無壽者、命",
    "T26n1521_016:0113b17": "者，無養育者，無男、無女，無知者、見者。怖",
    "T26n1521_016:0113b18": "畏名為虛妄分別，我則不應隨虛妄分別，",
    "T26n1521_016:0113b19": "菩薩如是應如草木住阿練若處。又知一",
    "T26n1521_016:0113b20": "切法皆亦如是。斷鬪諍名阿練若處；無我、",
    "T26n1521_016:0113b21": "無我所、無所屬名阿練若處。不應樂在",
    "T26n1521_016:0113b22": "家、出家眾鬧處住。諸佛不聽阿練若處比丘",
    "T26n1521_016:0113b23": "與在家、出家者和合。",
    "T26n1521_016:0113b24": "問曰：佛不聽與一切眾人和合耶？答曰：不",
    "T26n1521_016:0113b25": "然！",
    "T26n1521_016:0113b26": "佛聽四和合，　　餘者則不聽，",
    "T26n1521_016:0113b27": "是故應親近，　　餘者則遠離。",
    "T26n1521_016:0113b28": "菩薩在阿練若處，聽與四眾和合，所謂：入",
    "T26n1521_016:0113b29": "聽法眾，教化眾生，供養於佛，不離一切智",
    "T26n1521_016:0113c01": "心和合。是故唯聽此四事和合，餘者不應",
    "T26n1521_016:0113c02": "親近。復次，菩薩應作是念：云何諸佛所聽",
    "T26n1521_016:0113c03": "阿練若住處，我當親近；我或非阿練若住",
    "T26n1521_016:0113c04": "處，謂是住阿練若處，或有錯謬。問曰：何等",
    "T26n1521_016:0113c05": "是阿練若住處，菩薩應當和合？答曰：佛自",
    "T26n1521_016:0113c06": "《經》中說：阿練若住處，名不住一切法，不",
    "T26n1521_016:0113c07": "歸諸塵，不取一切法相，不貪色聲香味",
    "T26n1521_016:0113c08": "觸。一切法平等故，無所依止住，名阿練若",
    "T26n1521_016:0113c09": "處住。自心善故，不相違住處，名阿練若",
    "T26n1521_016:0113c10": "住。捨一切擔，猗樂住故，名阿練若住。脫",
    "T26n1521_016:0113c11": "一切煩惱，無怖畏住故，名阿練若住。度",
    "T26n1521_016:0113c12": "諸流住故，名阿練若住。住聖種故，名阿",
    "T26n1521_016:0113c13": "練若住。知足趣得故，名阿練若住。易滿、",
    "T26n1521_016:0113c14": "易養、少欲住故，名阿練若住。智慧足住故，",
    "T26n1521_016:0113c15": "名阿練若住。正行多聞住故，名阿練若住。",
    "T26n1521_016:0113c16": "空、無相、無願解脫門現前故，名阿練若住。",
    "T26n1521_016:0113c17": "斷諸縛得解脫住故，名阿練若住。順十二",
    "T26n1521_016:0113c18": "因緣隨順住故，名阿練若住。畢竟寂滅所",
    "T26n1521_016:0113c19": "作已作住故，名阿練若住。阿練若住處者，",
    "T26n1521_016:0113c20": "隨順戒品、佐助定品、利益慧品、易得解",
    "T26n1521_016:0113c21": "脫品，易得解脫知見品，易行諸助菩提法，",
    "T26n1521_016:0113c22": "能攝諸頭陀功德。阿練若住處，通達諸諦。",
    "T26n1521_016:0113c23": "阿練若處，見知諸陰。阿練若處，諸性同為法",
    "T26n1521_016:0113c24": "性。阿練若處，出離十二入。阿練若處，不忘",
    "T26n1521_016:0113c25": "失菩提心。阿練若處，觀空不畏。阿練若處，能",
    "T26n1521_016:0113c26": "護佛法。阿練若處，求解脫者不失功德。阿",
    "T26n1521_016:0113c27": "練若處，能得一切智者則能增益。阿練若",
    "T26n1521_016:0113c28": "處，菩薩如是行，疾得具六度。",
    "T26n1521_016:0113c29": "何以故？若菩薩在阿練若處住，不貪惜身",
    "T26n1521_016:0114a01": "命是名檀波羅蜜行。三種善業清淨入細",
    "T26n1521_016:0114a02": "頭陀行法，是名尸波羅蜜。不瞋恨心於諸",
    "T26n1521_016:0114a03": "眾生慈心普遍，但忍樂薩婆若乘不在餘",
    "T26n1521_016:0114a04": "乘，是名羼提波羅蜜。自立誓願，於阿練若",
    "T26n1521_016:0114a05": "處不得正法忍終不捨此處，是名毘梨耶",
    "T26n1521_016:0114a06": "波羅蜜。得禪定故，不觀生處修習善根，是",
    "T26n1521_016:0114a07": "名禪波羅蜜。如身阿練若亦如是，如身",
    "T26n1521_016:0114a08": "菩提亦如是，如實中無差別，是名般若波",
    "T26n1521_016:0114a09": "羅蜜。",
    "T26n1521_016:0114a10": "佛聽有四法，　　住阿練若處。",
    "T26n1521_016:0114a11": "何等四？如佛告長者：一者、多聞。二、善知決",
    "T26n1521_016:0114a12": "定義。三、樂修正憶念。四、隨順如所說行。如",
    "T26n1521_016:0114a13": "是人應住阿練若處。復有菩薩煩惱深厚，",
    "T26n1521_016:0114a14": "是人若在眾鬧則發煩惱，應在阿練若處",
    "T26n1521_016:0114a15": "住降伏煩惱。",
    "T26n1521_016:0114a16": "復次，菩薩得五神通，是人欲教化成就天",
    "T26n1521_016:0114a17": "龍、夜叉、乾闥婆故，應住阿練若處。復有菩",
    "T26n1521_016:0114a18": "薩作是念，諸佛所讚聽處，是阿練若處。復",
    "T26n1521_016:0114a19": "次，住阿練若處，助滿一切善法增長善根，",
    "T26n1521_016:0114a20": "然後入聚落，為眾生說法。成就如是功",
    "T26n1521_016:0114a21": "德，乃可住阿練若處。復次——",
    "T26n1521_016:0114a22": "《決定王經》中，　　佛為阿難說，",
    "T26n1521_016:0114a23": "阿練若比丘，　　應住四四法。",
    "T26n1521_016:0114a24": "菩薩住阿練若處者：一、遠離在家、出家。二、",
    "T26n1521_016:0114a25": "欲讀誦深經。三、引導眾生使得阿練若處",
    "T26n1521_016:0114a26": "功德。四、晝夜不離念佛。復有四法：一、乃至",
    "T26n1521_016:0114a27": "彈指頃於眾生中不生瞋恨心。二、不應一",
    "T26n1521_016:0114a28": "時頃使眠睡覆心。三、於一念頃不應生眾",
    "T26n1521_016:0114a29": "生想。四、於一念頃不應忘捨菩提心。復有",
    "T26n1521_016:0114b01": "四法：一、常應閑坐不應聚眾。二、常樂經行。",
    "T26n1521_016:0114b02": "三、常觀諸法無新故想。四、不應離深空、無",
    "T26n1521_016:0114b03": "相、無願法。復有四法：一、行四禪不行世間",
    "T26n1521_016:0114b04": "禪；行四無量緣眾生生悲心，而不取眾",
    "T26n1521_016:0114b05": "生相。二、雖行慈心而不緣眾生；雖行喜",
    "T26n1521_016:0114b06": "心而不貪樂；雖行捨心而不捨眾生。三、",
    "T26n1521_016:0114b07": "自見身有四聖種行，而不自高卑下他人。",
    "T26n1521_016:0114b08": "四、自行多聞如所聞行。是為四。復次——",
    "T26n1521_016:0114b09": "無智無精進，　　而住空閑處，",
    "T26n1521_016:0114b10": "即得於四法；　　復得餘四法；",
    "T26n1521_016:0114b11": "又復得三事，　　如是佛所說。",
    "T26n1521_016:0114b12": "阿練若比丘於諸功德中應勤修習，何以",
    "T26n1521_016:0114b13": "故？阿練若功德中，此二事能生諸功德故。",
    "T26n1521_016:0114b14": "若比丘愚癡、懈怠，在阿練若處住者，則得四",
    "T26n1521_016:0114b15": "非法：一、多眠睡。二、多貪利養。三、以因緣現",
    "T26n1521_016:0114b16": "矯異相。四、現不樂阿練若處。復有四法：一、",
    "T26n1521_016:0114b17": "增上慢未得謂得。二、於深經心懷憎惡。三、",
    "T26n1521_016:0114b18": "壞空、無相、無願法。四、於持深經者心生瞋",
    "T26n1521_016:0114b19": "恨。復有三事：一、若在阿練若處，不精進無",
    "T26n1521_016:0114b20": "智慧；或值女人墮在非法，若得僧殘、若得",
    "T26n1521_016:0114b21": "重罪、若反戒還俗。是為三。",
    "T26n1521_016:0114b22": "復次，",
    "T26n1521_016:0114b23": "廣說空閑法，　　及與乞食法，",
    "T26n1521_016:0114b24": "餘十頭陀德，　　皆亦應廣說。",
    "T26n1521_016:0114b25": "十二頭陀法，上來以廣解二事，餘十頭陀",
    "T26n1521_016:0114b26": "功德亦應如是知。何以故？是二則為開十",
    "T26n1521_016:0114b27": "頭陀門，餘則易解。十頭陀者：一、著糞掃衣，",
    "T26n1521_016:0114b28": "二、一坐，三、常坐，四、食後不受非時飲食，五、",
    "T26n1521_016:0114b29": "但有三衣，六、毳衣，七、隨敷坐，八、樹下住，九、",
    "T26n1521_016:0114c01": "空地住，十、死人間住。糞掃衣者，人所棄捨，",
    "T26n1521_016:0114c02": "受而後著。受者，若心生、若口言。一坐者，先",
    "T26n1521_016:0114c03": "受食處更不復食。常坐者，夜常不臥。食後",
    "T26n1521_016:0114c04": "不飲漿者，食後不受非時飲石蜜等可食",
    "T26n1521_016:0114c05": "之物。但有三衣者，唯受三衣更不畜餘",
    "T26n1521_016:0114c06": "衣。毳衣者，從毳所成，麁毛毳衣，褐、氈、欽婆",
    "T26n1521_016:0114c07": "羅等。隨敷坐者，隨所得坐處不令他起。",
    "T26n1521_016:0114c08": "樹下住者，樂住樹下不入覆處。空地坐者，",
    "T26n1521_016:0114c09": "露地止住。住死人間者，隨順厭離心故，常",
    "T26n1521_016:0114c10": "止宿死人間法。是名十二頭陀，令戒清淨。",
    "T26n1521_016:0114c11": "糞掃衣有十利：一、不以衣故與在家者和",
    "T26n1521_016:0114c12": "合，二、不以衣故現乞衣相，三、亦不方便說",
    "T26n1521_016:0114c13": "得衣相，四、不以衣故四方求索，五、若不得",
    "T26n1521_016:0114c14": "衣亦不憂，六、得亦不喜，七、賤物易得無有",
    "T26n1521_016:0114c15": "過患，八、是順行初受四依法，九、入在麁衣",
    "T26n1521_016:0114c16": "數中，十、不為人所貪著。一坐食亦有十利：",
    "T26n1521_016:0114c17": "一、無有求第二食疲苦，二、於所受輕少，三、",
    "T26n1521_016:0114c18": "無有所用疲苦，四、食前無疲苦，五、入在",
    "T26n1521_016:0114c19": "細行食法，六、食消後食，七、少妨患，八、少疾",
    "T26n1521_016:0114c20": "病，九、身體輕便，十、身快樂。常坐亦有十利：",
    "T26n1521_016:0114c21": "一、不貪身樂，二、不貪眠睡樂，三、不貪臥具",
    "T26n1521_016:0114c22": "樂，四、無臥時脇著席苦，五、不隨身欲，六、易",
    "T26n1521_016:0114c23": "得坐禪，七、易讀誦經，八、少睡眠，九、身輕易",
    "T26n1521_016:0114c24": "起，十、求坐臥具衣服心薄。食後不受非時",
    "T26n1521_016:0114c25": "飲食亦有十利：一、不多食，二、不滿食，三、",
    "T26n1521_016:0114c26": "不貪美味，四、少所求欲，五、少妨患，六、少疾",
    "T26n1521_016:0114c27": "病，七、易滿，八、易養，九、知足，十、坐禪讀經",
    "T26n1521_016:0114c28": "身不疲極。但三衣亦有十利：一、於三衣外",
    "T26n1521_016:0114c29": "無求受疲苦，二、無有守護疲苦，三、所畜物",
    "T26n1521_016:0115a01": "少，四、唯身所著為足，五、細戒行，六、行來無",
    "T26n1521_016:0115a02": "累，七、身體輕便，八、隨順阿練若處住，九、處",
    "T26n1521_016:0115a03": "處所住無所顧惜，十、隨順道行。受毳衣亦",
    "T26n1521_016:0115a04": "有十利：一、在麁衣數，二、少所求索，三、隨意",
    "T26n1521_016:0115a05": "可坐，四、隨意可臥，五、浣濯則易，六、染時亦",
    "T26n1521_016:0115a06": "易，七、少有虫壞，八、難壞，九、更不受餘衣，",
    "T26n1521_016:0115a07": "十、不廢求道。隨敷坐亦有十利：一、無求",
    "T26n1521_016:0115a08": "好精舍住疲苦，二、無求好坐臥具疲苦，三、",
    "T26n1521_016:0115a09": "不惱上座，四、不令下坐愁惱，五、少欲，六、少",
    "T26n1521_016:0115a10": "事，七、趣得而用，八、少用則少務，九、不起諍",
    "T26n1521_016:0115a11": "訟因緣，十、不奪他所用。樹下坐亦有十利：",
    "T26n1521_016:0115a12": "一、無有求房舍疲苦，二、無有求坐臥具",
    "T26n1521_016:0115a13": "疲苦，三、無有所愛疲苦，四、無有受用疲",
    "T26n1521_016:0115a14": "苦，五、無處名字，六、無鬪諍事，七、隨順四依",
    "T26n1521_016:0115a15": "法，八、少而易得無過，九、隨順修道，十、無眾",
    "T26n1521_016:0115a16": "鬧行。死人間住亦有十利：一、常得無常想，",
    "T26n1521_016:0115a17": "二、常得死想，三、常得不淨想，四、常得一切",
    "T26n1521_016:0115a18": "世間不可樂想，五、常得遠離一切所愛人，六、",
    "T26n1521_016:0115a19": "常得悲心，七、遠離戲調，八、心常厭離，九、勤",
    "T26n1521_016:0115a20": "行精進，十、能除怖畏。空地坐者亦有十利：",
    "T26n1521_016:0115a21": "一、不求樹下，二、遠離我所有，三、無有諍訟，",
    "T26n1521_016:0115a22": "四、若餘去無所顧惜，五、少戲調，六、能忍風、",
    "T26n1521_016:0115a23": "雨，寒、熱，蚊、虻、毒虫等，七、不為音聲刺蕀所",
    "T26n1521_016:0115a24": "刺，八、不令眾生瞋恨，九、自亦無有愁恨，十、",
    "T26n1521_016:0115a25": "無眾鬧行處。",
    "T26n1521_016:0115a26": "十住毘婆沙論卷第十六"
}