{
    "T08n0252_001:0849a04": "普遍智藏般若波羅蜜多心經",
    "T08n0252_001:0849a06": "摩竭提國三藏沙門法月重譯",
    "T08n0252_001:0849a07": "如是我聞：一時佛在王舍大城靈鷲山中，與",
    "T08n0252_001:0849a08": "大比丘眾滿百千人，菩薩摩訶薩七萬七千",
    "T08n0252_001:0849a09": "人俱，其名曰觀世音菩薩、文殊師利菩薩、彌",
    "T08n0252_001:0849a10": "勒菩薩等，以為上首。皆得三昧總持，住不思",
    "T08n0252_001:0849a11": "議解脫。",
    "T08n0252_001:0849a12": "爾時觀自在菩薩摩訶薩在彼敷坐，於其眾",
    "T08n0252_001:0849a13": "中即從座起，詣世尊所。面向合掌，曲躬恭敬，",
    "T08n0252_001:0849a14": "瞻仰尊顏而白佛言：「世尊！我欲於此會中，說",
    "T08n0252_001:0849a15": "諸菩薩普遍智藏般若波羅蜜多心。唯願世",
    "T08n0252_001:0849a16": "尊聽我所說，為諸菩薩宣祕法要。」爾時，世尊",
    "T08n0252_001:0849a17": "以妙梵音告觀自在菩薩摩訶薩言：「善哉，善",
    "T08n0252_001:0849a18": "哉！具大悲者。聽汝所說，與諸眾生作大光明。」",
    "T08n0252_001:0849a19": "於是觀自在菩薩摩訶薩蒙佛聽許，佛所護",
    "T08n0252_001:0849a20": "念，入於慧光三昧正受。入此定已，以三昧力",
    "T08n0252_001:0849a21": "行深般若波羅蜜多時，照見五蘊自性皆空。",
    "T08n0252_001:0849a22": "彼了知五蘊自性皆空，從彼三昧安詳而起。",
    "T08n0252_001:0849a23": "即告慧命舍利弗言：「善男子！菩薩有般若波",
    "T08n0252_001:0849a24": "羅蜜多心，名普遍智藏。汝今諦聽，善思念之。",
    "T08n0252_001:0849a25": "吾當為汝分別解說。」作是語已。慧命舍利弗",
    "T08n0252_001:0849a26": "白觀自在菩薩摩訶薩言：「唯，大淨者！願為說",
    "T08n0252_001:0849a27": "之。今正是時。」於斯告舍利弗：「諸菩薩摩訶薩",
    "T08n0252_001:0849a28": "應如是學。色性是空，空性是色。色不異空，空",
    "T08n0252_001:0849a29": "不異色。色即是空，空即是色。受、想、行、識亦復",
    "T08n0252_001:0849b01": "如是。識性是空，空性是識。識不異空，空不異",
    "T08n0252_001:0849b02": "識。識即是空，空即是識。舍利子！是諸法空相，",
    "T08n0252_001:0849b03": "不生不滅、不垢不淨、不增不減。是故空中無",
    "T08n0252_001:0849b04": "色，無受、想、行、識，無眼、耳、鼻、舌、身、意，無色、聲、香、",
    "T08n0252_001:0849b05": "味、觸、法，無眼界乃至無意識界。無無明亦無",
    "T08n0252_001:0849b06": "無明盡，乃至無老死亦無老死盡。無苦、集、滅",
    "T08n0252_001:0849b07": "道，無智亦無得。以無所得故，菩提薩埵依般",
    "T08n0252_001:0849b08": "若波羅蜜多故，心無罣礙。無罣礙故，無有恐",
    "T08n0252_001:0849b09": "怖，遠離顛倒夢想，究竟涅槃。三世諸佛依般",
    "T08n0252_001:0849b10": "若波羅蜜多故，得阿耨多羅三藐三菩提。故",
    "T08n0252_001:0849b11": "知般若波羅蜜多是大神呪，是大明呪，是無",
    "T08n0252_001:0849b12": "上呪，是無等等呪。能除一切苦，真實不虛。故",
    "T08n0252_001:0849b13": "說般若波羅蜜多呪。」即說呪曰：",
    "T08n0252_001:0849b14": "「揭諦　揭諦　波羅揭諦　波羅僧揭諦　菩提",
    "T08n0252_001:0849b15": "　莎婆訶」",
    "T08n0252_001:0849b16": "佛說是經已，諸比丘及菩薩眾，一切世間天、",
    "T08n0252_001:0849b17": "人、阿脩羅、乾闥婆等，聞佛所說，皆大歡喜，信",
    "T08n0252_001:0849b18": "受奉行。",
    "T08n0252_001:0849b19": "普遍智藏般若波羅蜜多心經"
}