{
    "T43n1830_07b:0486c08": "folio_7b 成唯識論述記卷第七末",
    "T43n1830_07b:0486c10": "沙門基撰",
    "T43n1830_07b:0486c11": "論。已廣分別至二分所依。述曰。自下一頌",
    "T43n1830_07b:0486c12": "正解識變　於中初結前問後。次舉頌答",
    "T43n1830_07b:0486c13": "　謂第一卷中頌云。此能變唯三。謂異熟思",
    "T43n1830_07b:0486c14": "量。及了別境識。此即略出三種能變自體",
    "T43n1830_07b:0486c15": "　第二卷中阿賴耶頌下。廣明三能變自體。及",
    "T43n1830_07b:0486c16": "見．相二分。見．相二分是自體分之所變故。是",
    "T43n1830_07b:0486c17": "自體分之用故。說自體是二分所依。別成第",
    "T43n1830_07b:0486c18": "一卷頌云此能變唯三已下三句頌訖　今",
    "T43n1830_07b:0486c19": "此一頌廣。彼依識所變。今結前生後以發",
    "T43n1830_07b:0486c20": "論端中。此結前也。",
    "T43n1830_07b:0486c21": "論。云何應知至唯有識耶。述曰。此問後也。",
    "T43n1830_07b:0486c22": "自下牒第一卷初頌上二句由假說我法有",
    "T43n1830_07b:0486c23": "種種相轉。彼言依何轉變謂內識所變此能",
    "T43n1830_07b:0486c24": "變唯三。上來已別解三能變訖。今解依識",
    "T43n1830_07b:0486c25": "所變義以立假我法。云何依識變假立我",
    "T43n1830_07b:0486c26": "法無別實有。由依識變一切諸法唯有識",
    "T43n1830_07b:0486c27": "耶。即明一切識變之理故唯有識。為此問",
    "T43n1830_07b:0486c28": "也。乃牒初頌發此問端。",
    "T43n1830_07b:0486c29": "論。頌曰至故一切唯識。述曰。初半釋唯識。",
    "T43n1830_07b:0487a01": "後半結唯識。長行自解。不能煩出。",
    "T43n1830_07b:0487a02": "論曰。至立轉變名。述曰。長行有二。初正",
    "T43n1830_07b:0487a03": "釋頌文。後問答廣辨。釋頌文中。初二復次。",
    "T43n1830_07b:0487a04": "後總結　是諸識者。解頌初句上之三字。即",
    "T43n1830_07b:0487a05": "本識等三能變識并心所法。言王并臣。舉",
    "T43n1830_07b:0487a06": "首及末　安惠解云。何名轉變。謂是三識",
    "T43n1830_07b:0487a07": "自體皆轉變似見．相二分。識自體分名為轉",
    "T43n1830_07b:0487a08": "變。轉變者變現義。即識自體現似二相。實",
    "T43n1830_07b:0487a09": "非二相。其實二相即所執故。即遍計所執似",
    "T43n1830_07b:0487a10": "依他有。理實無也。或轉變者是變異義。謂一",
    "T43n1830_07b:0487a11": "識體變異為見．相二分用起也　護法菩薩",
    "T43n1830_07b:0487a12": "解云。又轉變者是改轉義。謂一識體改轉為",
    "T43n1830_07b:0487a13": "二相起異於自體。即見有能取之用。相有",
    "T43n1830_07b:0487a14": "質礙用等。由識自體轉起能取。及有礙故。",
    "T43n1830_07b:0487a15": "或變是現義。如初卷解。今取自體能轉變",
    "T43n1830_07b:0487a16": "也。此即解第一句頌訖。",
    "T43n1830_07b:0487a17": "論。所變見分至見所取故。述曰。護法云。前",
    "T43n1830_07b:0487a18": "所變中以所變見分名為分別。是依他性。",
    "T43n1830_07b:0487a19": "能取於所變依他相分故。起種種遍計所執",
    "T43n1830_07b:0487a20": "分別。此是識體所變用能分別故名分別。其",
    "T43n1830_07b:0487a21": "識體所變依他性相分。似所執相分者名所",
    "T43n1830_07b:0487a22": "分別。是前能分別見分之所取相故。非謂",
    "T43n1830_07b:0487a23": "我識自體能緣名為分別。起分別見者識之",
    "T43n1830_07b:0487a24": "用也。相．見俱依自證起故　安惠云。所變",
    "T43n1830_07b:0487a25": "見分．相分皆計所執。見似能取相。相似見",
    "T43n1830_07b:0487a26": "所取。實無二分。解第二句訖。",
    "T43n1830_07b:0487a27": "論。由此正理至離二相故。述曰。即結前二",
    "T43n1830_07b:0487a28": "句道理釋頌下二句。護法云。故彼所計心外",
    "T43n1830_07b:0487a29": "實我法。離識所變依他二分皆定非有。非",
    "T43n1830_07b:0487b01": "謂識變是實我法。似我法故。其外我法離識",
    "T43n1830_07b:0487b02": "皆無。以離識體所變能取見分所取相分外",
    "T43n1830_07b:0487b03": "無別物故。一切有情所變皆爾。依斯二分",
    "T43n1830_07b:0487b04": "施設我法。彼二離此無所依故　問有別",
    "T43n1830_07b:0487b05": "實物離能所變。有何所以不許　答非是",
    "T43n1830_07b:0487b06": "有一實作用物。離前能分別所分別故。無",
    "T43n1830_07b:0487b07": "外我法必有識也。安惠云。彼實我法離識",
    "T43n1830_07b:0487b08": "所變二分皆無。離計所執二取無故。即依",
    "T43n1830_07b:0487b09": "總無立別無也。識所變者俱計所執。非有",
    "T43n1830_07b:0487b10": "實物離二相有。故皆唯識。解第三句訖。",
    "T43n1830_07b:0487b11": "論。是故一切至皆不離識。述曰。釋頌第四",
    "T43n1830_07b:0487b12": "句。有為．無為若實依他有別種生。或常住",
    "T43n1830_07b:0487b13": "實法。不相應假法。瓶等假法。一切皆是不離",
    "T43n1830_07b:0487b14": "識。有為識所變。無為識之體。皆非識外有。",
    "T43n1830_07b:0487b15": "名不離識。非一切體即是一識名為唯識。",
    "T43n1830_07b:0487b16": "論。唯言為遮至心所法等。述曰。遮離能變",
    "T43n1830_07b:0487b17": "等識外實我法名為唯識。非不離識心所．",
    "T43n1830_07b:0487b18": "及見．相分．色．真如等。故不離識名唯識",
    "T43n1830_07b:0487b19": "也。此護法解第四句。兼釋外難訖。安惠隨",
    "T43n1830_07b:0487b20": "應解假．實等。此即第一卷解變謂轉變。二",
    "T43n1830_07b:0487b21": "師中第一護法師等．及安惠二師義。變通相．",
    "T43n1830_07b:0487b22": "見。仍有有．無。如第一卷解。依所變見分",
    "T43n1830_07b:0487b23": "除實能取。所變相分除實所取。隨其所應",
    "T43n1830_07b:0487b24": "二取無也。上文安惠說餘非佛。護法皆通。",
    "T43n1830_07b:0487b25": "或並有漏。說分別故。",
    "T43n1830_07b:0487b26": "論。或轉變者至外境相現。述曰。下難陀等",
    "T43n1830_07b:0487b27": "第二解。初是諸識言。同前師解。故不重述。",
    "T43n1830_07b:0487b28": "言轉變者。即前三能變內見分識。能轉依",
    "T43n1830_07b:0487b29": "他相分似外境相現。唯有見．相之內識。都",
    "T43n1830_07b:0487c01": "無所變之外境。外境通有能取．所取。此依",
    "T43n1830_07b:0487c02": "攝論等說唯二義。不說自證分師義。前師",
    "T43n1830_07b:0487c03": "別也。即能遍計。及所遍計法。其能取．所取。",
    "T43n1830_07b:0487c04": "皆是心所變相分上妄執別有。設執見分為",
    "T43n1830_07b:0487c05": "我為法。亦於心所變上執故無非所緣。",
    "T43n1830_07b:0487c06": "故。以是諸識有轉似外境之功名為轉變。",
    "T43n1830_07b:0487c07": "即解第一句訖。",
    "T43n1830_07b:0487c08": "論。此能轉變至心及心所。述曰。虛妄分別",
    "T43n1830_07b:0487c09": "過失之名。以中邊等說能變識以虛妄分",
    "T43n1830_07b:0487c10": "別。為自性故。此即三界心．及心所。以頌初",
    "T43n1830_07b:0487c11": "句轉變之言。即第二句分別之體。",
    "T43n1830_07b:0487c12": "論。此所執境至實我法性。述曰。心外人法",
    "T43n1830_07b:0487c13": "名所分別。即牒依他能變分別。遍計所執",
    "T43n1830_07b:0487c14": "名所分別訖。即是遍計所執性成。即解第",
    "T43n1830_07b:0487c15": "二句。",
    "T43n1830_07b:0487c16": "論。由此分別至已廣破故。述曰。由能分別",
    "T43n1830_07b:0487c17": "變似心外實我法境現。即由分別之心。變",
    "T43n1830_07b:0487c18": "作依他相分假我法之相故。彼心外遍計所",
    "T43n1830_07b:0487c19": "執所分別實我．法。決定皆無。頌中所言所分",
    "T43n1830_07b:0487c20": "別者。是計所執。由分別心所分別故。體實",
    "T43n1830_07b:0487c21": "無也。有何所以。前第一二卷引理教已廣",
    "T43n1830_07b:0487c22": "破故。由能變心變似相現。所執心外實境無",
    "T43n1830_07b:0487c23": "義。解第三句訖。",
    "T43n1830_07b:0487c24": "論。是故一切至有極成故。述曰。有為．無為",
    "T43n1830_07b:0487c25": "實．假等法皆唯有識。以能轉變虛妄分別。",
    "T43n1830_07b:0487c26": "二十部等說體非無。有極成故。",
    "T43n1830_07b:0487c27": "既爾真如。及心所等。不是心能變分別。不",
    "T43n1830_07b:0487c28": "是心外所分別法。此為有無。",
    "T43n1830_07b:0487c29": "論。唯既不遮至亦是有性。述曰。唯言不遮",
    "T43n1830_07b:0488a01": "不離識法。其真如。及心所等。亦不離識故",
    "T43n1830_07b:0488a02": "體皆有。今此但遮離識所分別有。不遮不",
    "T43n1830_07b:0488a03": "離識真如等有。如理應知。即解第四句",
    "T43n1830_07b:0488a04": "訖。此意既有能變分別識。及所變境依他相。",
    "T43n1830_07b:0488a05": "所分別心外實法等決定皆無。故唯有識。真",
    "T43n1830_07b:0488a06": "如。心所等皆不離識。亦是實有。此文但說",
    "T43n1830_07b:0488a07": "有漏位故立分別名。",
    "T43n1830_07b:0488a08": "論。由斯遠離至契會中道。述曰。總結。由此",
    "T43n1830_07b:0488a09": "二文三師理故遠離二邊。無心外法故除",
    "T43n1830_07b:0488a10": "增益邊。有虛妄心等故離損減邊。離損減",
    "T43n1830_07b:0488a11": "邊故。除撥無如空花清辨等說。離增益邊",
    "T43n1830_07b:0488a12": "故。除心外有法諸小乘執。唯識義成契會",
    "T43n1830_07b:0488a13": "中道。無偏執故。言中道者正智也。理順正",
    "T43n1830_07b:0488a14": "智名契會中道。",
    "T43n1830_07b:0488a15": "上來三師已解識所變解頌文訖。自下第二",
    "T43n1830_07b:0488a16": "有九問答。并結有十。初唯識所因難。初問",
    "T43n1830_07b:0488a17": "答中有五。一問。二答。三徵。四釋。五結。",
    "T43n1830_07b:0488a18": "論。由何教理唯識義成。述曰。初外人問。",
    "T43n1830_07b:0488a19": "論。豈不已說。述曰。此論主答。謂於第一卷",
    "T43n1830_07b:0488a20": "至第二卷。初以為理。及第二卷中已引厚",
    "T43n1830_07b:0488a21": "嚴經二頌證。故言已說。",
    "T43n1830_07b:0488a22": "論。雖說未了至成此教理。述曰。第三外人",
    "T43n1830_07b:0488a23": "問曰。前雖已略說仍成未了。前雖破我義。",
    "T43n1830_07b:0488a24": "然非由破他之義故已義便成。應更確陳",
    "T43n1830_07b:0488a25": "成此唯識之教．理。確者至實也。",
    "T43n1830_07b:0488a26": "論。如契經說至唯識所現。述曰。四論主釋。",
    "T43n1830_07b:0488a27": "初答教。後顯理。教中初列六文。後方總指",
    "T43n1830_07b:0488a28": "　三界唯心。即十地經第八卷第六地文花",
    "T43n1830_07b:0488a29": "嚴所說。世親攝論第四無解。無性第四廣解",
    "T43n1830_07b:0488b01": "十地經名．體。言唯心者。心．識是一。唯言為",
    "T43n1830_07b:0488b02": "遣所取境義。由彼無故能取亦無。不遮心",
    "T43n1830_07b:0488b03": "所。不相離故。如說若無心所心未曾轉。",
    "T43n1830_07b:0488b04": "三界唯心之言。即顯三界唯識。即與欲等愛",
    "T43n1830_07b:0488b05": "結相應墮在三界。即屬三界貪等結。此唯",
    "T43n1830_07b:0488b06": "識言無有橫計所緣。不遣真如所緣。依他",
    "T43n1830_07b:0488b07": "所緣。謂道諦攝根本．後得二智所緣。不為",
    "T43n1830_07b:0488b08": "愛所執故。非所治故。非迷亂故。非三界",
    "T43n1830_07b:0488b09": "攝。亦不離識故不待說。非無無漏。及無",
    "T43n1830_07b:0488b10": "為法　若爾欲．色二界可說唯心。是則言",
    "T43n1830_07b:0488b11": "二界唯心。何故復言無色唯心。以小乘等多",
    "T43n1830_07b:0488b12": "計彼唯識故。有立已成　此不然也。非但",
    "T43n1830_07b:0488b13": "色無。亦無貪等能取之心。故亦無餘虛空等",
    "T43n1830_07b:0488b14": "識所取義。又經部執無色心等是無色無",
    "T43n1830_07b:0488b15": "體。無實所取境義顯現所依。恐彼執為非",
    "T43n1830_07b:0488b16": "心等故說三界唯心。此即唯心義意如是。",
    "T43n1830_07b:0488b17": "又前二師有二翻解。此舉能起執虛妄心",
    "T43n1830_07b:0488b18": "故但言三界。不爾無漏應非唯識　又說",
    "T43n1830_07b:0488b19": "所緣唯識所現者。解深密經文。即七十六說",
    "T43n1830_07b:0488b20": "同此意。汝謂識外所緣。我說即是內識上",
    "T43n1830_07b:0488b21": "所現無實外法。世親說云。謂識所緣唯識所",
    "T43n1830_07b:0488b22": "現無別境義。復舉識者顯我所現定識所",
    "T43n1830_07b:0488b23": "行。唯識所現無別有體。乃至佛告慈氏。無",
    "T43n1830_07b:0488b24": "有少法能取少法。無作用故。但法生時緣",
    "T43n1830_07b:0488b25": "起力大。即一體上有二影生。更互相望不即",
    "T43n1830_07b:0488b26": "不離。諸心．心所由緣起力其性法爾如是",
    "T43n1830_07b:0488b27": "而生。如質為緣等。此中略舉。",
    "T43n1830_07b:0488b28": "論。又說諸法皆不離心。述曰。楞伽經文。此",
    "T43n1830_07b:0488b29": "文上下非一。不能繁指。",
    "T43n1830_07b:0488c01": "論。又說有情隨心垢淨。述曰。今無垢稱經。",
    "T43n1830_07b:0488c02": "舊維摩云。心淨故眾生淨。心垢故眾生垢。前",
    "T43n1830_07b:0488c03": "第四卷已引證第八訖。不言隨色等有",
    "T43n1830_07b:0488c04": "垢．淨故是唯心。",
    "T43n1830_07b:0488c05": "論。又說成就至唯識無境。述曰。文有三。初",
    "T43n1830_07b:0488c06": "總舉。次別顯。後結之。此即初也。若成四智",
    "T43n1830_07b:0488c07": "能入唯識現在十地。隨悟入者即是地前。",
    "T43n1830_07b:0488c08": "或隨經義而入十地。說四智處名四智經。",
    "T43n1830_07b:0488c09": "然是阿毘達磨經。攝論但言如世尊言。不",
    "T43n1830_07b:0488c10": "出經處。",
    "T43n1830_07b:0488c11": "論。一相違識相智至此云何成。述曰。下別",
    "T43n1830_07b:0488c12": "顯四智。無性云。更相違返故名相違。相違",
    "T43n1830_07b:0488c13": "即境。各有別故。相違之者名相違者。或相",
    "T43n1830_07b:0488c14": "違即者。人．境俱別故。相違者識名相違識。",
    "T43n1830_07b:0488c15": "生此識因說名為相。菩薩之智了知此相",
    "T43n1830_07b:0488c16": "唯是內心。故一切法亦唯心變。鬼等膿河。魚",
    "T43n1830_07b:0488c17": "等宅路。天寶嚴地。人清冷水。空定唯空。非",
    "T43n1830_07b:0488c18": "一實物互相違返。此雖非有遍計所執。然",
    "T43n1830_07b:0488c19": "業類如是各變不同。舊云一境應四心。今",
    "T43n1830_07b:0488c20": "言境。非定一故。應言一處。解成差證知",
    "T43n1830_07b:0488c21": "唯有識。",
    "T43n1830_07b:0488c22": "論。二無所緣識智至餘亦應爾。述曰。第二",
    "T43n1830_07b:0488c23": "緣過．未等無同經部義。如薩婆．多前已破",
    "T43n1830_07b:0488c24": "訖。故成無境　智者即菩薩智　無所緣識",
    "T43n1830_07b:0488c25": "者。無所緣之識。謂一切緣過．未識。此唯有",
    "T43n1830_07b:0488c26": "心。菩薩緣此識。無境得生故名為智。舊",
    "T43n1830_07b:0488c27": "云緣無得起慮。今言大乘相分必有。應",
    "T43n1830_07b:0488c28": "言境非真。慮起證知唯有識。",
    "T43n1830_07b:0488c29": "論。三自應無倒智至應得解脫。述曰。若一",
    "T43n1830_07b:0489a01": "切凡夫已得實境。由境非妄故。即一切凡",
    "T43n1830_07b:0489a02": "夫。應不由功用自成解脫。解脫不成故唯",
    "T43n1830_07b:0489a03": "有識。舊云難塵是實有。今言證實智不成。",
    "T43n1830_07b:0489a04": "證知唯有識。",
    "T43n1830_07b:0489a05": "已下境隨三惠轉。",
    "T43n1830_07b:0489a06": "論。四隨三智轉智至如何可變。述曰。第一",
    "T43n1830_07b:0489a07": "得心自在者。謂得心調順堪有所作。若勝",
    "T43n1830_07b:0489a08": "者唯第八地已去。任運實變大地等。得為",
    "T43n1830_07b:0489a09": "金寶令有情用故。境隨智轉所欲皆成。或",
    "T43n1830_07b:0489a10": "意解思惟觀雖境亦成。然今取轉換本質",
    "T43n1830_07b:0489a11": "不取於此。前解為是。又約得十自在。十地",
    "T43n1830_07b:0489a12": "皆得。准此義得定自在即初地亦轉。或第",
    "T43n1830_07b:0489a13": "三地得定自在。各據勝說。然一切異生能作",
    "T43n1830_07b:0489a14": "此者。皆是境隨事惠轉也。",
    "T43n1830_07b:0489a15": "論。二隨觀察。者智轉智至寧隨心轉。述曰。",
    "T43n1830_07b:0489a16": "第二得定者。無性云。謂諸聲聞．獨覺等。所",
    "T43n1830_07b:0489a17": "言修者謂空境相應。或四聖諦所緣相應。法",
    "T43n1830_07b:0489a18": "觀者。謂此後得觀契經等正法妙惠。隨觀",
    "T43n1830_07b:0489a19": "一境之上無常等行眾相顯現。謂一極微觀",
    "T43n1830_07b:0489a20": "為無常．苦．空．無我相皆顯故。非一體上有",
    "T43n1830_07b:0489a21": "眾多義　義豈非體。若一體者體應非一。",
    "T43n1830_07b:0489a22": "若異體者體應非無常等。由境無實故唯",
    "T43n1830_07b:0489a23": "心所變。故隨心觀眾相顯現。此意如是。境",
    "T43n1830_07b:0489a24": "隨理惠轉也。",
    "T43n1830_07b:0489a25": "論。三隨無分別智轉智至何容不現。述曰。",
    "T43n1830_07b:0489a26": "第三謂起證實無分別智者。即緣真如觀。",
    "T43n1830_07b:0489a27": "簡後得智故言證實。非境實有可智觀無。",
    "T43n1830_07b:0489a28": "智應成倒。智既非倒。故境非真。境隨真",
    "T43n1830_07b:0489a29": "惠轉。",
    "T43n1830_07b:0489b01": "論。菩薩成就至決定悟入。述曰。此結前也。",
    "T43n1830_07b:0489b02": "論。又伽陀說至唯有識無餘。述曰。即厚嚴",
    "T43n1830_07b:0489b03": "經。心意識所緣。皆非離自性。即緣識之體。",
    "T43n1830_07b:0489b04": "或事性即自心法。或理體即義之所依本事。",
    "T43n1830_07b:0489b05": "謂第八心。第七意。餘六識所緣。皆自心為",
    "T43n1830_07b:0489b06": "境。佛言由如是理故。我說一切有為．無為",
    "T43n1830_07b:0489b07": "皆唯有識。無餘實心外境也。",
    "T43n1830_07b:0489b08": "論。此等聖教誠證非一。述曰。第二總指顯",
    "T43n1830_07b:0489b09": "有多故。結上教也。",
    "T43n1830_07b:0489b10": "論。極成眼等識至離自色等。述曰。自下為",
    "T43n1830_07b:0489b11": "理。有四比量。第一總云。謂立宗云。極成眼",
    "T43n1830_07b:0489b12": "等識。不親緣離自色等。因云。五隨一故。喻",
    "T43n1830_07b:0489b13": "云。如餘　此中意說。且如五識中取一眼",
    "T43n1830_07b:0489b14": "識。極成之眼簡不共許非極成有法故。即大",
    "T43n1830_07b:0489b15": "乘他方佛眼識。小乘佛非無漏眼識。最後身",
    "T43n1830_07b:0489b16": "菩薩不善眼識。各有自他不極成故。取一",
    "T43n1830_07b:0489b17": "極成眼識。不取不極成眼識。不親緣離自",
    "T43n1830_07b:0489b18": "眼識之色。此親緣言。簡他身中自心外色。",
    "T43n1830_07b:0489b19": "及第八等所變為眼識本質。彼亦疎所緣緣",
    "T43n1830_07b:0489b20": "故。此立宗訖。因云五識中隨一攝故。此論",
    "T43n1830_07b:0489b21": "文略。如餘耳等四識。耳等四識。五識中隨一",
    "T43n1830_07b:0489b22": "攝。不親緣離自色。離自色是眼識境故。耳",
    "T43n1830_07b:0489b23": "等唯緣不離自聲等故。如是餘四識展轉",
    "T43n1830_07b:0489b24": "相望四量亦爾。今總為言故。眼等識如餘。",
    "T43n1830_07b:0489b25": "離自色等不別指也。",
    "T43n1830_07b:0489b26": "論。餘識識故至離自諸法。述曰。第二量",
    "T43n1830_07b:0489b27": "云。餘識。亦不親緣離自諸法是識故。如眼",
    "T43n1830_07b:0489b28": "等識　謂極成言亦流至此。第七．八識他不",
    "T43n1830_07b:0489b29": "成故。謂第六識。五識之餘。若別言第六者。",
    "T43n1830_07b:0489c01": "即恐他以七．八二識為不定過。但總言餘。",
    "T43n1830_07b:0489c02": "別取第六意兼七．八亦在其中。如眼等識",
    "T43n1830_07b:0489c03": "亦不親緣離自諸法故以為喻。即是緣不",
    "T43n1830_07b:0489c04": "離自識境為境義。",
    "T43n1830_07b:0489c05": "第三量云。",
    "T43n1830_07b:0489c06": "論。此親所緣至如彼能緣。述曰。此意說言。",
    "T43n1830_07b:0489c07": "謂前已言親所緣即是相分。恐他謂非識",
    "T43n1830_07b:0489c08": "為體故今成之。前二量已成唯識訖。別．有",
    "T43n1830_07b:0489c09": "六量。此總為一。謂此六識親所緣緣。定非",
    "T43n1830_07b:0489c10": "離此六識。相．見二分中隨一攝故。如彼能",
    "T43n1830_07b:0489c11": "緣見分。見分不離識。體即是識故以為喻。",
    "T43n1830_07b:0489c12": "論。所緣法故至心及心所。述曰。此第二唯",
    "T43n1830_07b:0489c13": "識量。又復一切自識所緣。決定不離我之能",
    "T43n1830_07b:0489c14": "緣心．及心所。以是所緣法故。如相應法。相",
    "T43n1830_07b:0489c15": "應法體所緣性故。有法同前。故此不說。謂",
    "T43n1830_07b:0489c16": "一切有．無為但所緣之法定不離識。此中不",
    "T43n1830_07b:0489c17": "言即識。以有．無為別故。此中亦有一分相",
    "T43n1830_07b:0489c18": "扶極成過。以他心智境等即是心故。此亦不",
    "T43n1830_07b:0489c19": "然。今此所成我識之境。定不離我現在識",
    "T43n1830_07b:0489c20": "所緣。非謂他心亦即我心。以是法故。即有",
    "T43n1830_07b:0489c21": "體法。非是空花。彼無法故不可為因　又",
    "T43n1830_07b:0489c22": "解除彼亦得。相應法者謂心．心所。非言與",
    "T43n1830_07b:0489c23": "心相應。但總言相應故通心也。",
    "T43n1830_07b:0489c24": "論。此等正理至應深信受。述曰。此等正理。",
    "T43n1830_07b:0489c25": "結上所明　應深信者。勸他信義。",
    "T43n1830_07b:0489c26": "上來別以教．理成訖。次下第五總結以理",
    "T43n1830_07b:0489c27": "教證上所明。",
    "T43n1830_07b:0489c28": "論。我法非有至故契中道。述曰。謂心外所",
    "T43n1830_07b:0489c29": "計實我法非有。真如理空．及能緣真識非",
    "T43n1830_07b:0490a01": "無。或空即其理。識即俗事。初離有。後離無",
    "T43n1830_07b:0490a02": "故契中道。結前所言契會中道也。以理證",
    "T43n1830_07b:0490a03": "上所明法已。",
    "T43n1830_07b:0490a04": "論。慈尊依此至是則契中道。述曰。辨中邊",
    "T43n1830_07b:0490a05": "論初卷所說彌勒本頌。虛妄分別有。即有三",
    "T43n1830_07b:0490a06": "界虛妄心也。舊譯同此名分別者即能分",
    "T43n1830_07b:0490a07": "別。分別境故。能起執故　於此二都無者。",
    "T43n1830_07b:0490a08": "謂能取．所取二。或我．法二。於此妄心之上",
    "T43n1830_07b:0490a09": "都無。舊云彼處無有二。處言與於大義相",
    "T43n1830_07b:0490a10": "似。以處．於．中字皆第七囀有所依故。今言",
    "T43n1830_07b:0490a11": "於此。舊言彼處。凡言此者謂此近法。上來",
    "T43n1830_07b:0490a12": "始明妄有。今既於妄心上無二。如何言彼",
    "T43n1830_07b:0490a13": "對誰此耶。既於近上有但可言此　此中",
    "T43n1830_07b:0490a14": "唯有空者。謂此妄心中唯有真如。真如是空",
    "T43n1830_07b:0490a15": "性。依空所顯故。前長行言空．識是有。亦惟",
    "T43n1830_07b:0490a16": "此知。梵音但言瞬若即是空。又言多者是",
    "T43n1830_07b:0490a17": "性義。今言瞬若多故是空性。依空門所顯",
    "T43n1830_07b:0490a18": "故。梵音有性字。順此方言頌中略故。遂除",
    "T43n1830_07b:0490a19": "性言頌言唯有空。唯與定有別者。梵音言",
    "T43n1830_07b:0490a20": "都。都者不唯是唯。亦是定義。於此都字之",
    "T43n1830_07b:0490a21": "上加阿縛馱剌那。即是揩定義。故今應言",
    "T43n1830_07b:0490a22": "唯是定義。以依他中決定唯有空故。前已言",
    "T43n1830_07b:0490a23": "無有二。此言唯者更何所簡。不可已無",
    "T43n1830_07b:0490a24": "更須簡故。唯是定義於理為勝　於彼亦有",
    "T43n1830_07b:0490a25": "此者。彼者彼空性中。亦有此者。謂有妄分",
    "T43n1830_07b:0490a26": "別。即虛妄分別是俗諦。妄分別有空者。即俗",
    "T43n1830_07b:0490a27": "諦中有真諦空。即真諦空中亦有妄分別。即",
    "T43n1830_07b:0490a28": "真中亦有俗諦。二諦必相有無。一無時亦無",
    "T43n1830_07b:0490a29": "二故相形有也。舊云於此亦有彼。但彼此",
    "T43n1830_07b:0490b01": "為異義意大同　下成前義。故說一切法者。",
    "T43n1830_07b:0490b02": "謂有為．無為。依此二無名之為空。故此二",
    "T43n1830_07b:0490b03": "攝法盡。有為即妄分別。無為即空性。謂般若",
    "T43n1830_07b:0490b04": "經中說一切法。此中但明三界心心法故唯",
    "T43n1830_07b:0490b05": "言妄心。是俗諦非無不妄心。舊此頌上三",
    "T43n1830_07b:0490b06": "句同此　非空非不空者。謂由空性故。及",
    "T43n1830_07b:0490b07": "妄分別故。言非空以二諦有故。非不空者",
    "T43n1830_07b:0490b08": "謂所取．能取二。或我．法二。二皆無故非不空",
    "T43n1830_07b:0490b09": "也　有無及有故者。有謂妄分別有故。無謂",
    "T43n1830_07b:0490b10": "二取我法無故。及有者謂於妄分別中有真",
    "T43n1830_07b:0490b11": "空故。於真空中亦有妄分別故。此中應",
    "T43n1830_07b:0490b12": "言三故字。謂有故即妄分別。無故即能．所",
    "T43n1830_07b:0490b13": "取。及有故即俗．空互有。梵云薩埵是有故。",
    "T43n1830_07b:0490b14": "亦云有情義合多故。阿薩埵非有故。或言。",
    "T43n1830_07b:0490b15": "無故此中文略但言　一故字　是則契中道",
    "T43n1830_07b:0490b16": "者。謂非一向空如清辨。非一向有如小乘",
    "T43n1830_07b:0490b17": "故。名處中道。謂二諦有不同清辨。二取無",
    "T43n1830_07b:0490b18": "不同小部。故處中道。舊云是名中道義。",
    "T43n1830_07b:0490b19": "說此會於中道。非謂詮於彼義。以上並是",
    "T43n1830_07b:0490b20": "中邊第一卷長行自解。彼云。如是理趣妙契",
    "T43n1830_07b:0490b21": "中道。亦善符順般若等經說一切法非空",
    "T43n1830_07b:0490b22": "非有。",
    "T43n1830_07b:0490b23": "論。此頌且依至淨分依他。述曰。釋前二頌",
    "T43n1830_07b:0490b24": "不遮淨分故是有也。今此依三界虛妄生",
    "T43n1830_07b:0490b25": "死可斷位證涅槃故不說清淨。",
    "T43n1830_07b:0490b26": "上來已引教．理成訖。自下第二世事乖宗",
    "T43n1830_07b:0490b27": "難。即唯識二十外引為難。",
    "T43n1830_07b:0490b28": "論。若唯內識至定不定轉。述曰。此文第二",
    "T43n1830_07b:0490b29": "牒外人難辭也。若唯內識無心外境。如何",
    "T43n1830_07b:0490c01": "現見。世間非情物處．時二事決定。世間有情",
    "T43n1830_07b:0490c02": "身。及非情用二事不決定轉。此中言總意顯。",
    "T43n1830_07b:0490c03": "處．時．用三是非情。身是有情。此依二十論。",
    "T43n1830_07b:0490c04": "據理而言四事皆通。舊真諦論云。處．時悉無",
    "T43n1830_07b:0490c05": "定。無相續不定。作事悉不成。若唯識無塵。",
    "T43n1830_07b:0490c06": "菩提流支論云。若但心無塵。離外境妄見。",
    "T43n1830_07b:0490c07": "處．時定．不定。人及所作事。新翻論云。若識",
    "T43n1830_07b:0490c08": "無實境。則處．時決定。相續不決定。作用不",
    "T43n1830_07b:0490c09": "應成　言相續者。即是身也。彼長行云。若",
    "T43n1830_07b:0490c10": "離實有色等外法色等識生不緣色等。何",
    "T43n1830_07b:0490c11": "因此識有處得生非一切處。此即第一經部",
    "T43n1830_07b:0490c12": "師等難處定也。謂外量云。如汝非緣終南",
    "T43n1830_07b:0490c13": "山處。緣此識應生。執實山無此心生故。",
    "T43n1830_07b:0490c14": "如正緣彼處。此言現識非謂比識。若說",
    "T43n1830_07b:0490c15": "比識者。非此處亦生　彼論第二難云。何",
    "T43n1830_07b:0490c16": "故此處有時識起非一切時。此難第二時決",
    "T43n1830_07b:0490c17": "定也。謂外量云。如汝非緣終南山時。緣此",
    "T43n1830_07b:0490c18": "識應起。執實境無此心生故。如緣終南山",
    "T43n1830_07b:0490c19": "時　彼論第三難云。同一處時有多相續。何",
    "T43n1830_07b:0490c20": "不決定隨一識生。如眩翳人見髮．蠅等非",
    "T43n1830_07b:0490c21": "無眩翳有此識生。此難第三相續不定。謂",
    "T43n1830_07b:0490c22": "外量云。有多相續同一時間於一處所。應",
    "T43n1830_07b:0490c23": "定一見餘不能見。執唯識故。如多相續同",
    "T43n1830_07b:0490c24": "一時間於一空華等有見．不見者　彼論",
    "T43n1830_07b:0490c25": "第四難。於中有三。第一云。復有何因諸眩",
    "T43n1830_07b:0490c26": "翳者所見髮等無髮等用。餘髮等物其用非",
    "T43n1830_07b:0490c27": "無。謂外量云。汝之髮等。應無彼用。執境非",
    "T43n1830_07b:0490c28": "實此心生故。如眩翳者所見髮等。又眩翳",
    "T43n1830_07b:0490c29": "所見髮等。應有實用。執無實境髮等識生",
    "T43n1830_07b:0491a01": "故。如餘髮等　第二云。復有何因夢中所",
    "T43n1830_07b:0491a02": "得飲食．刀杖．毒藥．衣等無飲等用。餘飲等",
    "T43n1830_07b:0491a03": "物其用非無。謂外量云。汝飲食等。應無實",
    "T43n1830_07b:0491a04": "用。許體非實此心生故。猶如夢中所見飲",
    "T43n1830_07b:0491a05": "等　又夢中飲等。應有實用。執無此境此",
    "T43n1830_07b:0491a06": "識生故。如非夢中所有飲等　第三云。復",
    "T43n1830_07b:0491a07": "有何因尋香城等無城等用。餘城等物其用",
    "T43n1830_07b:0491a08": "非無。謂外量云。一切城等。應無城用。許",
    "T43n1830_07b:0491a09": "無實城生此心故。如尋香城等　又尋香",
    "T43n1830_07b:0491a10": "城等。應有實用。許無實境此識生故。如",
    "T43n1830_07b:0491a11": "非尋香所有城等。如上皆有返覆比量。恐",
    "T43n1830_07b:0491a12": "繁略也。如是總名外人難意。",
    "T43n1830_07b:0491a13": "論。如夢境等應釋此疑。述曰。此指解也。真",
    "T43n1830_07b:0491a14": "諦論云。定處等義成。如夢。如餓鬼續不定",
    "T43n1830_07b:0491a15": "一切同見膿河等。如夢害作事。復次如地",
    "T43n1830_07b:0491a16": "獄一切見獄卒。及共受逼害。菩提流支論",
    "T43n1830_07b:0491a17": "云。處．時等諸事無色等外法。人夢。及餓鬼",
    "T43n1830_07b:0491a18": "依業虛妄見。如夢中無女動身失不淨。獄",
    "T43n1830_07b:0491a19": "中種種主為彼所逼惱。新翻論云。處．時定",
    "T43n1830_07b:0491a20": "如夢。身不定如鬼同見膿河等。如夢損有",
    "T43n1830_07b:0491a21": "用。此之一頌以三事喻釋前四難。彼論云。",
    "T43n1830_07b:0491a22": "謂如夢中雖無實境。而或有處見有村園．",
    "T43n1830_07b:0491a23": "男女等物非一切處。此答處定難。立量質",
    "T43n1830_07b:0491a24": "云。汝夢於是處見有村園等。應非處定。",
    "T43n1830_07b:0491a25": "汝許夢境非實有故。如餘夢中所不見處。",
    "T43n1830_07b:0491a26": "餘不見處例所見處比量亦爾。此中雖有",
    "T43n1830_07b:0491a27": "世間．自宗二相違過。置汝言故以簡之也。",
    "T43n1830_07b:0491a28": "正解量云。其非夢時境雖無實。而所見事",
    "T43n1830_07b:0491a29": "其處亦定。許如是境皆無實故。如夢所見。",
    "T43n1830_07b:0491b01": "以因言許。無隨一失。言如是故。無以真",
    "T43n1830_07b:0491b02": "如亦不實過。彼論云。即於是處或時見",
    "T43n1830_07b:0491b03": "有彼村園等非一切時。此答時定難。立量",
    "T43n1830_07b:0491b04": "准前。此以一喻釋處．及時二種定難。彼論",
    "T43n1830_07b:0491b05": "云。謂如餓鬼同業異熟多身共集皆見膿",
    "T43n1830_07b:0491b06": "河。非於此中定唯一見。此諸餓鬼或見糞",
    "T43n1830_07b:0491b07": "等。及見有情執持刀杖遮捍守護不令得",
    "T43n1830_07b:0491b08": "食。此答相續不決定難。立量解云。同於一",
    "T43n1830_07b:0491b09": "時同於一處相續不定。其理得成。許境無",
    "T43n1830_07b:0491b10": "實故。猶如餓鬼見膿河等。經部等小乘及外",
    "T43n1830_07b:0491b11": "道等。皆信鬼見膿河等非實仍身不定。故以",
    "T43n1830_07b:0491b12": "為喻。彼論云。又如夢中境雖無實。而有",
    "T43n1830_07b:0491b13": "損失精血等用。此答作用不決定難。立量",
    "T43n1830_07b:0491b14": "解云。有翳無翳所見髮等。有用無用其理",
    "T43n1830_07b:0491b15": "亦成。許無實境故。如夢失精等　上來一",
    "T43n1830_07b:0491b16": "頌以三種喻釋四難訖。彼論次有一頌。以",
    "T43n1830_07b:0491b17": "一種喻合釋四難。頌云。一切如地獄。同見",
    "T43n1830_07b:0491b18": "獄卒等。能為逼害事。故四義皆成。彼長行",
    "T43n1830_07b:0491b19": "云。謂地獄中雖無真實有情數攝獄卒等事。",
    "T43n1830_07b:0491b20": "而彼有情同業異熟增上力故。同處同時眾",
    "T43n1830_07b:0491b21": "多相續皆共見有獄卒．狗．鳥．鐵山等物來",
    "T43n1830_07b:0491b22": "至其所為逼害事。立量解云。餘位處定等。",
    "T43n1830_07b:0491b23": "非不得成。許無實境此識生故。如地獄",
    "T43n1830_07b:0491b24": "人等此四事得成。外許非有情故得以為",
    "T43n1830_07b:0491b25": "喻。由此雖無離識實境。而處定等四義皆",
    "T43n1830_07b:0491b26": "成。廣如唯識二十中說。今舉一夢境。等餘",
    "T43n1830_07b:0491b27": "別二喻。及一種喻。應釋汝．疑。",
    "T43n1830_07b:0491b28": "論。何緣世尊說十二處。述曰。此文第三聖",
    "T43n1830_07b:0491b29": "教相違難。外問若無心外實眼．色．等。何緣",
    "T43n1830_07b:0491c01": "世尊於契經中說十二處。但應說有意．法",
    "T43n1830_07b:0491c02": "處故。舊唯識云有阿含。為至教故引經為",
    "T43n1830_07b:0491c03": "難。",
    "T43n1830_07b:0491c04": "論。依識所變非別實有。述曰。此釋外疑中",
    "T43n1830_07b:0491c05": "有二意。一者依識所變眼等色等。故經說",
    "T43n1830_07b:0491c06": "有十二種處。非說離識心外別有眼等．色",
    "T43n1830_07b:0491c07": "等為十二處。故不違經。二十唯識說頌答",
    "T43n1830_07b:0491c08": "言。識從自種生。似境相而轉。為成內外",
    "T43n1830_07b:0491c09": "處。佛說彼為十。似色現識從自種子緣合",
    "T43n1830_07b:0491c10": "轉變差別而生。佛依彼種。及所現色。如次",
    "T43n1830_07b:0491c11": "說為眼處．色處。如是乃至似觸現識。從自",
    "T43n1830_07b:0491c12": "種子緣合轉變差別而生。佛依彼種。及所現",
    "T43n1830_07b:0491c13": "觸。如次說為身處．觸處。依此密意說色",
    "T43n1830_07b:0491c14": "等十。非離識外有眼．色處。釋此如前第四",
    "T43n1830_07b:0491c15": "卷內。二者以未建立第八識故。隱五色根",
    "T43n1830_07b:0491c16": "不說。說種為根恐離識故。餘如前說。今",
    "T43n1830_07b:0491c17": "此約本識等申正義。不同彼亦得。並識變",
    "T43n1830_07b:0491c18": "故。",
    "T43n1830_07b:0491c19": "論。為入我空說六二法。述曰。此下第二釋",
    "T43n1830_07b:0491c20": "密意說色等十處所有勝利。唯識二十復",
    "T43n1830_07b:0491c21": "說頌言。依此教能入數取趣無我。依此所",
    "T43n1830_07b:0491c22": "說十二處教受化者。能入數取趣無我。謂",
    "T43n1830_07b:0491c23": "若了知從六二法有六識轉。都無見者。乃",
    "T43n1830_07b:0491c24": "至知者。應受有情無我教者。便能悟入有",
    "T43n1830_07b:0491c25": "情無我。由破一合實我想故。令入我空",
    "T43n1830_07b:0491c26": "說色等十。非說實有眼等．色等離於識",
    "T43n1830_07b:0491c27": "也　問據實而言唯有其識。何須別說有",
    "T43n1830_07b:0491c28": "十二處。",
    "T43n1830_07b:0491c29": "論。如遮斷見說續有情。述曰。此顯說彼十",
    "T43n1830_07b:0492a01": "二處喻。二十唯識復說頌言。依彼所化生。",
    "T43n1830_07b:0492a02": "世尊密意趣。說有色等處。如化生有情。彼",
    "T43n1830_07b:0492a03": "自釋言。如佛說有化生有情。彼但依心相",
    "T43n1830_07b:0492a04": "續不斷能往後世密意趣說。不說實有",
    "T43n1830_07b:0492a05": "化生有情。說無有情我但有法因故。說色",
    "T43n1830_07b:0492a06": "等處。契經亦爾。依所化生宜受彼教密",
    "T43n1830_07b:0492a07": "意趣說。非別實有。如有外道。計我實有佛",
    "T43n1830_07b:0492a08": "說無我。外道謂佛說死已後斷滅無餘。便",
    "T43n1830_07b:0492a09": "來問佛。死後既無我寧非斷滅。佛答彼曰。",
    "T43n1830_07b:0492a10": "有化生有情續於死後非謂斷滅。實無有",
    "T43n1830_07b:0492a11": "情但有如幻化生有情。佛觀彼意恐謂斷",
    "T43n1830_07b:0492a12": "滅說有中有化生有情。非許實有化生有",
    "T43n1830_07b:0492a13": "情。但隨所宜佛便為說。故說諸處其義亦",
    "T43n1830_07b:0492a14": "然。法體離言幻化法故。非十二處。故今引",
    "T43n1830_07b:0492a15": "此以為同喻。",
    "T43n1830_07b:0492a16": "問眾生執有我。為破實我說法處。眾生執",
    "T43n1830_07b:0492a17": "有法。為破彼法應別說。",
    "T43n1830_07b:0492a18": "論。為入法空至亦非有故。述曰。此釋外疑。",
    "T43n1830_07b:0492a19": "二十唯識復說頌言。所執法無我。復依餘",
    "T43n1830_07b:0492a20": "教入。彼長行云。復依此餘說唯識教受化",
    "T43n1830_07b:0492a21": "者。能入所執法無我。謂若了知唯識現似",
    "T43n1830_07b:0492a22": "色等法起。此中都無色等相法。應受諸法",
    "T43n1830_07b:0492a23": "無我教者。便能悟入諸法無我。以說唯識",
    "T43n1830_07b:0492a24": "除其法見令知外法亦非有故。",
    "T43n1830_07b:0492a25": "論。此唯識性豈不亦空。述曰。此文第四唯",
    "T43n1830_07b:0492a26": "識成空難。外人又問。為除法執既說唯識。",
    "T43n1830_07b:0492a27": "此唯識性豈不亦空。今問依他名唯識性。",
    "T43n1830_07b:0492a28": "即相之性不問真理。唯識二十云。若知諸",
    "T43n1830_07b:0492a29": "法一切種無入法無我。是則唯識亦畢竟無。",
    "T43n1830_07b:0492b01": "何所安立。",
    "T43n1830_07b:0492b02": "論。不爾。述曰。此答唯識其性不空。",
    "T43n1830_07b:0492b03": "論。如何。述曰。此既不空。其如何等。",
    "T43n1830_07b:0492b04": "論。非所執故。述曰。有為．無為名為有。我．",
    "T43n1830_07b:0492b05": "及我所名為無。既非所執故是有也。",
    "T43n1830_07b:0492b06": "論。謂依識變至說為法空。述曰。此廣非",
    "T43n1830_07b:0492b07": "執。謂依識所變見．相分上。妄執有實法。此",
    "T43n1830_07b:0492b08": "即法我。理不可得說為法空。非無離遍計",
    "T43n1830_07b:0492b09": "所執實有為無漏正體．後得二正智所證唯",
    "T43n1830_07b:0492b10": "識性故說為法空。無計所執名法空故。設",
    "T43n1830_07b:0492b11": "依他言法體亦離。即是說有依他名唯識",
    "T43n1830_07b:0492b12": "性。後得智所緣。知唯識故證其離言。其正",
    "T43n1830_07b:0492b13": "體智自證分亦證依他。緣見分故。故今總",
    "T43n1830_07b:0492b14": "言。",
    "T43n1830_07b:0492b15": "論。此識若無至而建立故。述曰。若唯識無。",
    "T43n1830_07b:0492b16": "便是無俗諦。俗諦即依他故。俗諦若無。亦",
    "T43n1830_07b:0492b17": "無真諦。以真．俗相依建立故。依識俗事",
    "T43n1830_07b:0492b18": "有真識理。此二相依互相待故。闕一不可。",
    "T43n1830_07b:0492b19": "四重俗諦中。前三是俗諦。俗諦中第四俗諦。",
    "T43n1830_07b:0492b20": "是俗中真諦。故俗中定真．俗亦是相依。四重",
    "T43n1830_07b:0492b21": "真諦中。前三是俗諦。第四是真諦。即真中真．",
    "T43n1830_07b:0492b22": "俗亦是相依。若總四俗真相望。皆真皆俗亦",
    "T43n1830_07b:0492b23": "是相依。若無一俗。真對何立。無真亦爾。故",
    "T43n1830_07b:0492b24": "二諦須有。",
    "T43n1830_07b:0492b25": "論。撥無二諦至說前二頌。述曰。若撥無識",
    "T43n1830_07b:0492b26": "及性。即撥無二諦。佛說為不可治者。沈淪",
    "T43n1830_07b:0492b27": "生死病根深故。即清辨等。應知諸法遍計所",
    "T43n1830_07b:0492b28": "執無故有空。依他．圓成有故有不空也。故",
    "T43n1830_07b:0492b29": "彌勒說前二頌。即前中邊頌。二十唯識義與",
    "T43n1830_07b:0492c01": "此同。",
    "T43n1830_07b:0492c02": "下文第五色相非心難。外人問曰。",
    "T43n1830_07b:0492c03": "論。若諸色處至相續而轉。述曰。攝論第四",
    "T43n1830_07b:0492c04": "亦有此難。無性云。若諸色處亦識為體等",
    "T43n1830_07b:0492c05": "者。此問色識堅住相續轉之所以　似色相",
    "T43n1830_07b:0492c06": "者。有形礙故　一類者。是相似義。前後一",
    "T43n1830_07b:0492c07": "類無有變異。亦無間斷故名堅住。天親云。",
    "T43n1830_07b:0492c08": "多時住故。即此說名相續而轉。一類堅住即",
    "T43n1830_07b:0492c09": "是相續而轉。是此中問意。",
    "T43n1830_07b:0492c10": "論。名言熏習勢力起故。述曰。此論主答。妄",
    "T43n1830_07b:0492c11": "習色相一類等故有此相現。非真實有無",
    "T43n1830_07b:0492c12": "性．天親皆無此解。謂由無始名言熏習住",
    "T43n1830_07b:0492c13": "在身中。由彼勢力此色等起相續而轉。",
    "T43n1830_07b:0492c14": "論。與染淨法而依處故。述曰。此第二解。",
    "T43n1830_07b:0492c15": "如何為依。",
    "T43n1830_07b:0492c16": "論。謂此若無至亦似色現。述曰。此廣前依。",
    "T43n1830_07b:0492c17": "由元迷執色等境故生顛倒等。色等若無。",
    "T43n1830_07b:0492c18": "應無顛倒。顛倒即諸識等緣此境色而起",
    "T43n1830_07b:0492c19": "妄執名為顛倒。此識等顛倒無故便無雜",
    "T43n1830_07b:0492c20": "染雜染即是煩惱．業．生。或顛倒體即是煩",
    "T43n1830_07b:0492c21": "惱．業．生。此等無故便無二障雜染。二障雜",
    "T43n1830_07b:0492c22": "染無故。無漏淨亦無無所斷故何有清淨。",
    "T43n1830_07b:0492c23": "論。如有頌言至若無餘亦無。述曰。攝論第",
    "T43n1830_07b:0492c24": "四無著頌本。亂相者。相者因也。亂謂心等",
    "T43n1830_07b:0492c25": "忘倒。以色識為因起忘心故。說色識",
    "T43n1830_07b:0492c26": "為亂相。亂體即是諸識。順結頌法故文隔",
    "T43n1830_07b:0492c27": "越。應許為色識即亂相。及與非色識。即是",
    "T43n1830_07b:0492c28": "亂體。謂彼難云。若不許有外色。云何似色",
    "T43n1830_07b:0492c29": "現。今答由亂相．亂體故。汝應許有色識．",
    "T43n1830_07b:0493a01": "及非色識。若無所變似色亂因。能變亂體亦",
    "T43n1830_07b:0493a02": "不得有。境因能生心之果故。",
    "T43n1830_07b:0493a03": "論。色等外境至寧撥為無。述曰。此文第六",
    "T43n1830_07b:0493a04": "現量為宗難。外人問曰。色等五外境。分明",
    "T43n1830_07b:0493a05": "五識現證。是現量得大．小極成。寧撥為無。",
    "T43n1830_07b:0493a06": "唯識二十云。諸法由量刊定有無。一切量",
    "T43n1830_07b:0493a07": "中現量為勝。若無外境寧有此覺。我今現",
    "T43n1830_07b:0493a08": "證如是境耶。",
    "T43n1830_07b:0493a09": "論。現量證時至妄生外想。述曰。下論主依",
    "T43n1830_07b:0493a10": "自宗答。五識．及同時意識。現量得時不執",
    "T43n1830_07b:0493a11": "為外。現量得自相。法體非外故不言外法。",
    "T43n1830_07b:0493a12": "無內外故。無計度故　順他宗解。五識緣",
    "T43n1830_07b:0493a13": "境現量得時不執為外。五識等後意。妄生",
    "T43n1830_07b:0493a14": "心外境想。實無外境。",
    "T43n1830_07b:0493a15": "論。故現量境至說彼為無。述曰。現量照自",
    "T43n1830_07b:0493a16": "體故。是五識等四分之中自相分故。識所變",
    "T43n1830_07b:0493a17": "故。今說為有。亦能變識。後時意識所執外",
    "T43n1830_07b:0493a18": "為實色等境。妄計情有故。說彼為非有。此",
    "T43n1830_07b:0493a19": "明內心變似色等現是心之相分。此但非",
    "T43n1830_07b:0493a20": "外妄計所執心外之法是無說彼非有。不",
    "T43n1830_07b:0493a21": "稱境故。五識中嗔等。亦親不順本質境。但",
    "T43n1830_07b:0493a22": "稱親所變相分故。非遍計所執。唯識二十",
    "T43n1830_07b:0493a23": "說此頌言。現覺如夢等。已起現覺時。見及",
    "T43n1830_07b:0493a24": "境已無。寧許有現量。正量部等各別破之。",
    "T43n1830_07b:0493a25": "正量部師許境相續。諸識剎那。今破之言。",
    "T43n1830_07b:0493a26": "五識後意緣現色等時。五識現量能見者已",
    "T43n1830_07b:0493a27": "滅非有。此五識後意分別故謂為外也。故",
    "T43n1830_07b:0493a28": "非現證。薩婆多等色等亦念念滅。後意緣時",
    "T43n1830_07b:0493a29": "見及境亦已無。五識及所緣皆已滅故。如何",
    "T43n1830_07b:0493b01": "有現覺。此中文總。意含二種。以彼二宗六",
    "T43n1830_07b:0493b02": "識不俱故。若大眾部等。及大乘。諸識雖俱。",
    "T43n1830_07b:0493b03": "然五識俱現量意識同於五識。此二現量不",
    "T43n1830_07b:0493b04": "分明執。後時意識方分別執謂為外境。現",
    "T43n1830_07b:0493b05": "量得時不作外解。然今此中據自多分。及",
    "T43n1830_07b:0493b06": "就他宗說現量時不執為外。然實五俱亦",
    "T43n1830_07b:0493b07": "有意識妄執者也。五識相續緣色等。意與",
    "T43n1830_07b:0493b08": "五同緣。若不執者。若聞聲等應不執實。",
    "T43n1830_07b:0493b09": "若五識滅方起執者。後五識生何故執斷。然",
    "T43n1830_07b:0493b10": "但堅深可說有異。非五識俱無有執也。諸",
    "T43n1830_07b:0493b11": "處但說五識俱意識是現量。不言定爾。故",
    "T43n1830_07b:0493b12": "不相違。由此亦無有多過失。如別抄中敘",
    "T43n1830_07b:0493b13": "諸師說。",
    "T43n1830_07b:0493b14": "此依道理以答外人。下依法體性非內外。",
    "T43n1830_07b:0493b15": "遮外橫執妄言為外。",
    "T43n1830_07b:0493b16": "論。又色等境至是實外色。述曰。依他色等",
    "T43n1830_07b:0493b17": "諸境體非遍計色。似遍計所執色。遍計所執",
    "T43n1830_07b:0493b18": "色雖無。似彼情計。非外似外。如似夢中所",
    "T43n1830_07b:0493b19": "緣諸法。不可執為是實。亦執為心外之色。",
    "T43n1830_07b:0493b20": "若小乘等難不說意識現量執為外色。但",
    "T43n1830_07b:0493b21": "說五識分別現證外境有耶。今此以理答。",
    "T43n1830_07b:0493b22": "前解五識不執為外意執外。今說五識所",
    "T43n1830_07b:0493b23": "緣相似外。而體非外。但顯正義。不是破他。",
    "T43n1830_07b:0493b24": "論。若覺時色至不知唯識。述曰。文當第七。",
    "T43n1830_07b:0493b25": "夢．覺相違難。外人問曰。若一切覺時之色。皆",
    "T43n1830_07b:0493b26": "如夢中之境。不離於識者。此即牒定他宗。",
    "T43n1830_07b:0493b27": "自下為難。初先舉喻。下方起難　如從夢",
    "T43n1830_07b:0493b28": "覺知彼唯心。即舉喻也。現覺了時所取之境",
    "T43n1830_07b:0493b29": "既如夢境。何故覺時於自色境不知唯識。",
    "T43n1830_07b:0493c01": "如夢覺時知彼唯心也。此同攝論第四中",
    "T43n1830_07b:0493c02": "難。",
    "T43n1830_07b:0493c03": "論。如夢未覺至色境唯識。述曰。下論主答",
    "T43n1830_07b:0493c04": "中。先舉極成為喻。謂如夢未覺不能自",
    "T43n1830_07b:0493c05": "知。要至覺時方能追憶前夢之境而體不",
    "T43n1830_07b:0493c06": "實方覺知夢　後釋先難。覺時境色應知",
    "T43n1830_07b:0493c07": "亦爾。唯識二十頌云。未覺不能知夢所見",
    "T43n1830_07b:0493c08": "非有。謂未真覺恒不能自知。至得無漏",
    "T43n1830_07b:0493c09": "真覺之時。亦能追憶生死之夢境。覺知是",
    "T43n1830_07b:0493c10": "夢境皆非有。如何生死說為夢耶。未得夢",
    "T43n1830_07b:0493c11": "覺恒處夢中。故佛說為生死長夜。惛如夢",
    "T43n1830_07b:0493c12": "故。由斯道理未了色等境色唯識。",
    "T43n1830_07b:0493c13": "上來依教設難訖。自下第八外取他心難。",
    "T43n1830_07b:0493c14": "論。外色實無至寧非自所緣。述曰。此外人",
    "T43n1830_07b:0493c15": "問。此先成五色境是無。已極成訖故為此",
    "T43n1830_07b:0493c16": "難。外色實無。可非內識境。他心實有。寧非",
    "T43n1830_07b:0493c17": "自所緣。此意令自心親緣他心著。此中若",
    "T43n1830_07b:0493c18": "緣著。即心取外境。若不緣著。何故有而不",
    "T43n1830_07b:0493c19": "緣著。何名他心智。二十唯識亦有此難。彼",
    "T43n1830_07b:0493c20": "云。若不能知。何謂他心智。若能知者。唯識",
    "T43n1830_07b:0493c21": "應不成。",
    "T43n1830_07b:0493c22": "論。誰說他心至是親所緣。述曰。此論主答。",
    "T43n1830_07b:0493c23": "誰說他心非自識境。許有他心亦為我境。",
    "T43n1830_07b:0493c24": "所以有他心智。但不說他心是自心親所",
    "T43n1830_07b:0493c25": "緣。故成唯識。",
    "T43n1830_07b:0493c26": "論。謂識生時至謂自所變。述曰。無實作用",
    "T43n1830_07b:0493c27": "諸法皆爾。無有作用及作者故。心緣於境。",
    "T43n1830_07b:0493c28": "非如手．鉗親執離身之外物。亦非如日",
    "T43n1830_07b:0493c29": "月．火光。舒光親照體外之物。心等緣時。但",
    "T43n1830_07b:0493c30": "如汝宗鏡等照物。似外境現名了他心。",
    "T43n1830_07b:0494a01": "他心之影於自心上現名了他心。非心親",
    "T43n1830_07b:0494a02": "能了他心也。親所了者謂自所變之相分。",
    "T43n1830_07b:0494a03": "以無作用。及實不能取外境故。",
    "T43n1830_07b:0494a04": "論。故契經言至名取彼物。述曰。解深密",
    "T43n1830_07b:0494a05": "言。無有少法。無少實法能取餘法。餘者心",
    "T43n1830_07b:0494a06": "外實法也。非自實心能取他實心。但識生時",
    "T43n1830_07b:0494a07": "心似彼他心相現名取他心也。",
    "T43n1830_07b:0494a08": "論。如緣他心色等亦爾。述曰。緣他相分色。",
    "T43n1830_07b:0494a09": "自身別識所變色等亦爾。無性第四云。無作",
    "T43n1830_07b:0494a10": "用故。如是心生時緣起法不滅力故。即一",
    "T43n1830_07b:0494a11": "法體之上有二影生　相．見　更互相望不",
    "T43n1830_07b:0494a12": "即不離。諸心．心法由緣起力其性法爾如",
    "T43n1830_07b:0494a13": "是而生。如質為緣還見本質。以心為緣還",
    "T43n1830_07b:0494a14": "見自心。無別見外心等　唯識二十頌云。",
    "T43n1830_07b:0494a15": "他心智云何。知境不如實。如知自心智。",
    "T43n1830_07b:0494a16": "不知如佛境。廣說如彼抄解。",
    "T43n1830_07b:0494a17": "下異境非唯難。",
    "T43n1830_07b:0494a18": "論。既有異境何名唯識。述曰。此下第九外",
    "T43n1830_07b:0494a19": "人問曰。唯識之義但心之外更無有物。既",
    "T43n1830_07b:0494a20": "有他心異自心之境。何名唯識。許有他色",
    "T43n1830_07b:0494a21": "等故。",
    "T43n1830_07b:0494a22": "論。奇哉固執至但說一識。述曰。此論主答。",
    "T43n1830_07b:0494a23": "即毀多疑。豈唯識教但說唯我一人之識更",
    "T43n1830_07b:0494a24": "無餘法也。",
    "T43n1830_07b:0494a25": "論。不爾如何。述曰。此外人問。",
    "T43n1830_07b:0494a26": "論。汝應諦聽至有深意趣。述曰。此論主",
    "T43n1830_07b:0494a27": "解。且初返難。若唯有我一人之識。寧有十",
    "T43n1830_07b:0494a28": "方凡聖．尊卑．因果等別。等者等取色．心等",
    "T43n1830_07b:0494a29": "別別法。無佛故誰為我說。無眾生故佛為",
    "T43n1830_07b:0494b01": "誰說。無涅槃．菩提果故有何法。無法故我",
    "T43n1830_07b:0494b02": "何所求　或無行修何法。無涅槃等何所",
    "T43n1830_07b:0494b03": "求。故唯識言有深意趣。",
    "T43n1830_07b:0494b04": "意趣如何。",
    "T43n1830_07b:0494b05": "論。識言總顯至所顯真如。述曰。此釋深",
    "T43n1830_07b:0494b06": "意。一切有情各各有八識．遍行等六位心所。",
    "T43n1830_07b:0494b07": "各各自體分。及此所變相．見二分。及色．心分",
    "T43n1830_07b:0494b08": "位二十四不相應等。及彼二無我空理所顯",
    "T43n1830_07b:0494b09": "真如。以空理為門顯真如也。空性即是二",
    "T43n1830_07b:0494b10": "無我理。由此理故便顯真如。論。識自相",
    "T43n1830_07b:0494b11": "故至總立識名。述曰。所以許有識自體",
    "T43n1830_07b:0494b12": "者。識自相故。許心所者。識相應法故。許見．",
    "T43n1830_07b:0494b13": "相分者。即心．及心所二體所變故。許不相",
    "T43n1830_07b:0494b14": "應者。即前三種分位故。許真如者。即前四",
    "T43n1830_07b:0494b15": "種實性故。如是五法皆不離識總名為識。",
    "T43n1830_07b:0494b16": "非無心所等。",
    "T43n1830_07b:0494b17": "此即識言所表。下顯唯言所遮。",
    "T43n1830_07b:0494b18": "論。唯言但遮至實有色等。述曰。此顯但遮。",
    "T43n1830_07b:0494b19": "一切愚夫通二乘等。執定離諸識實有色",
    "T43n1830_07b:0494b20": "等。為不實故妄顛倒故。此且舉色等取一",
    "T43n1830_07b:0494b21": "切。其實亦遮如上所說離識五法皆是有",
    "T43n1830_07b:0494b22": "也。",
    "T43n1830_07b:0494b23": "即答理難訖。自下第十總結勸信。",
    "T43n1830_07b:0494b24": "論。若如是知至一切唯識。述曰。若知存．",
    "T43n1830_07b:0494b25": "遣名備資糧。善資糧者。即福．智二嚴。非清",
    "T43n1830_07b:0494b26": "辨等惡取空者。能成是事得菩提也。",
    "T43n1830_07b:0494b27": "此頌總明一切唯識。廣彼依識所變訖。次",
    "T43n1830_07b:0494b28": "下問答識起之由。即是第三釋諸外難。廣",
    "T43n1830_07b:0494b29": "釋前第一頌中由假說我法。有種種相轉。於",
    "T43n1830_07b:0494c01": "中有七頌。合為二段。初二頌釋理違。次五",
    "T43n1830_07b:0494c02": "頌釋教違。",
    "T43n1830_07b:0494c03": "論。若唯有識至種種分別。述曰。此外人難。",
    "T43n1830_07b:0494c04": "若無心外之緣。由何而生種種分別。分別",
    "T43n1830_07b:0494c05": "者即八識等。無外實法此由何生。外境既",
    "T43n1830_07b:0494c06": "成無。妄應不起難也。",
    "T43n1830_07b:0494c07": "論。頌曰至彼彼分別生。述曰。上三句出妄",
    "T43n1830_07b:0494c08": "緣。下一句顯分別。下長行中有二。初略。後",
    "T43n1830_07b:0494c09": "廣。略中有二。初依頌中解緣生有漏分別。",
    "T43n1830_07b:0494c10": "後例生淨法。初中又二。初別解四句。後總",
    "T43n1830_07b:0494c11": "結頌意。",
    "T43n1830_07b:0494c12": "論。曰至功能差別。述曰。此種子識。即本識",
    "T43n1830_07b:0494c13": "中能生一切有為法種。各能生自果功能",
    "T43n1830_07b:0494c14": "之差別故名一切種。功能有二。一現行名",
    "T43n1830_07b:0494c15": "功能。如言穀中功能能生芽等。二種子名",
    "T43n1830_07b:0494c16": "功能。即本識中一切種子。此中隨說種子功",
    "T43n1830_07b:0494c17": "能。",
    "T43n1830_07b:0494c18": "論。此生等流至名一切種。述曰。此生等流。",
    "T43n1830_07b:0494c19": "謂有二解。一者種子前後自類相生。二者種",
    "T43n1830_07b:0494c20": "生現行。雖復同時亦名等流。現行是種之",
    "T43n1830_07b:0494c21": "同類故。於因緣中唯除現親能熏之因緣。",
    "T43n1830_07b:0494c22": "此明一切種故。餘因緣種體皆生等流",
    "T43n1830_07b:0494c23": "　問前第二卷末種生現起。如俱有因得士用",
    "T43n1830_07b:0494c24": "果。何故此中但言等流果耶　答如前第",
    "T43n1830_07b:0494c25": "二初明等流．異熟二因習氣攝諸種盡。彼",
    "T43n1830_07b:0494c26": "間等流即此等流。種生現行非士用果。彼",
    "T43n1830_07b:0494c27": "卷下但言如小乘俱有因得士用果。不言",
    "T43n1830_07b:0494c28": "即是俱有因。然顯揚十八。破俱有因是因緣",
    "T43n1830_07b:0494c29": "故。今但是因緣生起因等攝得等流果。此據",
    "T43n1830_07b:0495a01": "法體。彼舉譬喻。亦不相違。又互為果名俱",
    "T43n1830_07b:0495a02": "有因。種．現即非。若與俱有法為因亦通無",
    "T43n1830_07b:0495a03": "妨。如攝論說即義說二因。若別解者唯前",
    "T43n1830_07b:0495a04": "後種相望是等流。望現行即士用。或增上果",
    "T43n1830_07b:0495a05": "中攝　言異熟者。即善．惡種望諸現．種異",
    "T43n1830_07b:0495a06": "熟生無記法。前生等流果種但各自性。即",
    "T43n1830_07b:0495a07": "通三性．漏無漏因緣種。此異熟果因。但是",
    "T43n1830_07b:0495a08": "善．惡有漏增上緣種。然約第一解等流。即",
    "T43n1830_07b:0495a09": "此二種攝一切種子盡。下士用等隨義於",
    "T43n1830_07b:0495a10": "上別立。以俱有為果故。若約後解等流。謂",
    "T43n1830_07b:0495a11": "作意種子望心等法是士用因。作動心等",
    "T43n1830_07b:0495a12": "生故。若約前解等流。即等流種等生現行",
    "T43n1830_07b:0495a13": "法已。令士夫得士用果。此種遠望士夫所",
    "T43n1830_07b:0495a14": "作名生士用果　增上果亦有二。若前解",
    "T43n1830_07b:0495a15": "等流。即除前三果外皆增上果。若後解等",
    "T43n1830_07b:0495a16": "流。種生現行等。亦名增上果。此果稍寬。不",
    "T43n1830_07b:0495a17": "能繁述。且依一法說者。如名言種望第八",
    "T43n1830_07b:0495a18": "現．及自類種。是同類因。善．惡業望此現．種。",
    "T43n1830_07b:0495a19": "是異熟因。作意種子驚覺起故。望此種．現",
    "T43n1830_07b:0495a20": "是士用因。第七識種子為俱時依勢力引起。",
    "T43n1830_07b:0495a21": "望此現．種是親增上因。第八現．種望此能",
    "T43n1830_07b:0495a22": "生。隨其所應即是等流．異熟．士用．增上四",
    "T43n1830_07b:0495a23": "果。餘一切法准此應知。然此中前二果親故",
    "T43n1830_07b:0495a24": "先說。後二果疎故後說。前二果中。初是因緣",
    "T43n1830_07b:0495a25": "稍親故先說。次方異熟。後二果中。士用狹故",
    "T43n1830_07b:0495a26": "先說。增上寬故後說。以能生此一切有為",
    "T43n1830_07b:0495a27": "果故名一切種。",
    "T43n1830_07b:0495a28": "論。除離繫者至斷結得故。述曰。以是無為",
    "T43n1830_07b:0495a29": "非種生故。彼無為可證。非種子果。要現起",
    "T43n1830_07b:0495a30": "無漏勝道斷結方得。不由種故。",
    "T43n1830_07b:0495b01": "若爾增上果亦爾。有疎遠非種力所得。亦",
    "T43n1830_07b:0495b02": "應不明。",
    "T43n1830_07b:0495b03": "論。有展轉義至分別種故。述曰。此無為法",
    "T43n1830_07b:0495b04": "亦有展轉證得之義。非此所說。此說能生",
    "T43n1830_07b:0495b05": "分別種故。言分別者。有漏三界心．心所法。",
    "T43n1830_07b:0495b06": "以妄分別為自體故。隱其無漏有為不",
    "T43n1830_07b:0495b07": "論。但染依他對心外法故。下文自例淨法",
    "T43n1830_07b:0495b08": "亦爾。由此道理復亦不取無漏有為。一切",
    "T43n1830_07b:0495b09": "種子於彼四果攝果不盡。並有能生彼果",
    "T43n1830_07b:0495b10": "義故此中說也　又解此文為釋伏難。非",
    "T43n1830_07b:0495b11": "成離繫。謂有難言。何故頌說種生分別。不",
    "T43n1830_07b:0495b12": "說分別能生種耶。今答之言。亦有展轉相",
    "T43n1830_07b:0495b13": "生之義。然以前問唯問分別從何而生。其",
    "T43n1830_07b:0495b14": "現生種非此所說。此頌但說能生現行分",
    "T43n1830_07b:0495b15": "別種故。然前解者順此論文。",
    "T43n1830_07b:0495b16": "既是種子何故名識。",
    "T43n1830_07b:0495b17": "論。此識為體至無別性故。述曰。種子以識",
    "T43n1830_07b:0495b18": "為體故立識名。以種離本識無別性故。",
    "T43n1830_07b:0495b19": "種子依本識自體分。亦即名種子識。與識",
    "T43n1830_07b:0495b20": "不一．異。若為相分亦識所變。體即是識。非",
    "T43n1830_07b:0495b21": "離識外別有體性。故立識名。",
    "T43n1830_07b:0495b22": "論。種識二言至種非識故。述曰。種．識二言",
    "T43n1830_07b:0495b23": "簡非種識。謂有識非種。即現起諸識。非內",
    "T43n1830_07b:0495b24": "種子。有種非識即外麥等。非識自體分故。",
    "T43n1830_07b:0495b25": "又有識非種。小乘所說諸識。種非識者僧佉",
    "T43n1830_07b:0495b26": "所計自性。是諸法因彼體非識。以有識非",
    "T43n1830_07b:0495b27": "種。種非識故。不同此種亦種亦識。故俱",
    "T43n1830_07b:0495b28": "簡彼立種識言。",
    "T43n1830_07b:0495b29": "論。又種識言至後當說故。述曰。此中所顯",
    "T43n1830_07b:0495c01": "本識中種。非謂持種名為識種第八識也。",
    "T43n1830_07b:0495c02": "以第八識後展轉力現助緣攝。非因緣故。",
    "T43n1830_07b:0495c03": "或後第四句。當彼彼分別生中攝故。此中不",
    "T43n1830_07b:0495c04": "說。若獨言種。即濫麥等。自性等。若獨言",
    "T43n1830_07b:0495c05": "識。即濫現行八識等。故雙言也。即解第一",
    "T43n1830_07b:0495c06": "句下四字訖。",
    "T43n1830_07b:0495c07": "論。此識中種至重言如是。述曰。即解第",
    "T43n1830_07b:0495c08": "二句頌也。謂前所明本識中種。由餘三緣",
    "T43n1830_07b:0495c09": "助故。即便如是如是轉變。謂先未熟名生。",
    "T43n1830_07b:0495c10": "如在牽引因位。從此轉變至熟時。如在生",
    "T43n1830_07b:0495c11": "起因中為愛水潤。有轉易變熟之相。名為",
    "T43n1830_07b:0495c12": "轉變。以種子數眾多。皆有轉變生諸分別",
    "T43n1830_07b:0495c13": "故。重言如是。",
    "T43n1830_07b:0495c14": "論。謂一切種至識種盡故。述曰。言種多",
    "T43n1830_07b:0495c15": "者。謂前一切種。即攝三熏習等識種盡故。",
    "T43n1830_07b:0495c16": "共．不共等有受盡想等。如前第二卷解。三",
    "T43n1830_07b:0495c17": "熏習如下第八卷自解。",
    "T43n1830_07b:0495c18": "論。展轉力者至相助力故。述曰。上二句明",
    "T43n1830_07b:0495c19": "種為因生分別。此句明現行為緣生分別。",
    "T43n1830_07b:0495c20": "通三緣。第三句中。且置以．故二字　釋展",
    "T43n1830_07b:0495c21": "轉力者。謂八現行識。及八識相應心所。此即",
    "T43n1830_07b:0495c22": "識等自證分。及此所變相．見二分。并不相應。",
    "T43n1830_07b:0495c23": "及無為法。故復言等。以彼識等皆互有相",
    "T43n1830_07b:0495c24": "助力故。謂由真如等故。或生邪見等分別。",
    "T43n1830_07b:0495c25": "或生隨順言論分別等也。",
    "T43n1830_07b:0495c26": "論。即現識等至故言彼彼。述曰。顯所生果。",
    "T43n1830_07b:0495c27": "第四句且除生字解餘四字。即現行識。相．",
    "T43n1830_07b:0495c28": "見分。相應．不相應。皆名分別。以妄分別為",
    "T43n1830_07b:0495c29": "自性故。皆不離識故識為性。以自體．相．",
    "T43n1830_07b:0496a01": "見等類眾多故言彼彼。彼彼者眾多義故。",
    "T43n1830_07b:0496a02": "論。此頌意說至方起分別。述曰。下欲解第",
    "T43n1830_07b:0496a03": "一句中由字。第三句中以．故二字。第四句生",
    "T43n1830_07b:0496a04": "字。遂結上頌意因總明之。謂答頌前問言。",
    "T43n1830_07b:0496a05": "雖無心外之緣。由識中有一切種者。牒解",
    "T43n1830_07b:0496a06": "第一句。及釋其中由字　轉變差別者。牒",
    "T43n1830_07b:0496a07": "第二句。及以現行八種識等展轉力故者。牒",
    "T43n1830_07b:0496a08": "第三句。并解其中以故二字　彼彼分別而",
    "T43n1830_07b:0496a09": "亦得生者。牒第四句。并解生字。如此分別",
    "T43n1830_07b:0496a10": "得生。何假外緣分別方起。然此正解頌中",
    "T43n1830_07b:0496a11": "染分所明意訖。",
    "T43n1830_07b:0496a12": "論。諸淨法起至為緣生故。述曰。無漏法生",
    "T43n1830_07b:0496a13": "亦如分別。亦以無漏種。及無漏識相．見分",
    "T43n1830_07b:0496a14": "等現行．為緣生故。釋本文意。義應兼此。",
    "T43n1830_07b:0496a15": "故染．淨法皆不離心。",
    "T43n1830_07b:0496a16": "略解頌文訖。自下廣解頌文。初問。次答。下",
    "T43n1830_07b:0496a17": "後解訖略作數科。與此不同。今且隨文遂",
    "T43n1830_07b:0496a18": "便科段。學者尋之。",
    "T43n1830_07b:0496a19": "論。所說種現至此緣生相。述曰。此外人問。",
    "T43n1830_07b:0496a20": "前頌上二句說種子．第三句說現行為緣。生",
    "T43n1830_07b:0496a21": "於八識相應等分別之法。第四句是。云何應",
    "T43n1830_07b:0496a22": "知此緣．生相。",
    "T43n1830_07b:0496a23": "此總問緣及緣生相。答中有二。初廣上三",
    "T43n1830_07b:0496a24": "句種．現緣法。後廣生分別相。即第四句。",
    "T43n1830_07b:0496a25": "論。緣且有四。述曰。辨前緣法。廣上三句",
    "T43n1830_07b:0496a26": "中。文中有二。初正解四緣。後傍乘義明十",
    "T43n1830_07b:0496a27": "五依處等。緣中有總．別。此即總也。以答不",
    "T43n1830_07b:0496a28": "盡故有且言。",
    "T43n1830_07b:0496a29": "論。一因緣至親辨自果。述曰。四緣為四文。",
    "T43n1830_07b:0496b01": "因緣宗廣一切種等句。餘緣宗廣展轉力句。",
    "T43n1830_07b:0496b02": "因緣中有三。初出體。次簡略。後釋妨。出體",
    "T43n1830_07b:0496b03": "中有總．別。此為總也。非一切法有為皆是。",
    "T43n1830_07b:0496b04": "今取親者。",
    "T43n1830_07b:0496b05": "此即總出體訖。次別出體。",
    "T43n1830_07b:0496b06": "論。此體有二一種子二現行。述曰。總勒",
    "T43n1830_07b:0496b07": "有為因緣體者。不過此二。",
    "T43n1830_07b:0496b08": "論。種子者至功能差別。述曰。謂善染無記",
    "T43n1830_07b:0496b09": "顯通三性　諸界地等者。即界．地等功能",
    "T43n1830_07b:0496b10": "各別　等者等取有漏無漏．色非色．報非報",
    "T43n1830_07b:0496b11": "等種種各別種子。有說名言種三界無別者。",
    "T43n1830_07b:0496b12": "不然。違此文故。界繫別故。",
    "T43n1830_07b:0496b13": "此出因緣體。望何為因緣。",
    "T43n1830_07b:0496b14": "論。能引次後至是因緣性。述曰。謂能引次",
    "T43n1830_07b:0496b15": "後自類功能。顯自種相生義。簡善．惡種為",
    "T43n1830_07b:0496b16": "異熟種之因緣。彼非自類故。此非間越。間",
    "T43n1830_07b:0496b17": "越即間斷不次便非因緣。如現行因變異",
    "T43n1830_07b:0496b18": "熟果。現行業法望種及果非因緣故。及起",
    "T43n1830_07b:0496b19": "同時自類現果者。亦簡現受現行報異熟",
    "T43n1830_07b:0496b20": "之因種。彼非自類故。此中但自類為因緣。",
    "T43n1830_07b:0496b21": "異性便非故。即種子所望二種為因緣。",
    "T43n1830_07b:0496b22": "論。現行者至是因緣性。述曰。謂七轉識。及",
    "T43n1830_07b:0496b23": "彼心所。即是各自體分。及此各各所變相．見",
    "T43n1830_07b:0496b24": "分。三性．三界．九地．漏．無漏．報．非報等。各別",
    "T43n1830_07b:0496b25": "現行但能為能熏者即是。然此七識等中。",
    "T43n1830_07b:0496b26": "除佛果一切善法。餘因位中。及二乘無學等",
    "T43n1830_07b:0496b27": "所有無漏。皆能熏故。有漏中除極劣無記。",
    "T43n1830_07b:0496b28": "此即四無記中除異熟生。異熟生中有餘三",
    "T43n1830_07b:0496b29": "不攝無記名異熟生無記。如法執等類。此",
    "T43n1830_07b:0496c01": "皆能熏。唯除六識中業所招者。望餘無記",
    "T43n1830_07b:0496c02": "是極劣故。亦除第八識。但業所招並非能",
    "T43n1830_07b:0496c03": "熏。有漏．無漏各除一已。餘一切有漏．無漏",
    "T43n1830_07b:0496c04": "現行見．相等。熏本識生自類性．界地漏．無",
    "T43n1830_07b:0496c05": "漏各各之種。此現唯望彼種為因緣。此中",
    "T43n1830_07b:0496c06": "佛果善。及極劣無記不熏成種。皆如第二",
    "T43n1830_07b:0496c07": "卷四義能．所熏中解。",
    "T43n1830_07b:0496c08": "論。第八心品無所熏故。述曰。自下簡略。簡",
    "T43n1830_07b:0496c09": "略有三。此即初也。前能熏中。何故無第八",
    "T43n1830_07b:0496c10": "心品。心品之言。即通見．相共有法等　答",
    "T43n1830_07b:0496c11": "第八心品更無所熏已即所熏故。餘七並能",
    "T43n1830_07b:0496c12": "熏故。",
    "T43n1830_07b:0496c13": "若爾八俱心所應是能熏有心王所熏故。",
    "T43n1830_07b:0496c14": "論。非簡所依獨能熏故。述曰。非簡去所依",
    "T43n1830_07b:0496c15": "之心。而心所獨能熏故　問心王簡心所尚",
    "T43n1830_07b:0496c16": "獨為所熏。心所簡心王獨能熏何所妨",
    "T43n1830_07b:0496c17": "　答心王有自在。自在獨所熏。心所不自在。",
    "T43n1830_07b:0496c18": "非獨即能熏。",
    "T43n1830_07b:0496c19": "論。極微圓故不熏成種。述曰。又解因中第",
    "T43n1830_07b:0496c20": "八。及六識中異熟之心並不熏者。以極微",
    "T43n1830_07b:0496c21": "故不能熏。以異熟業生法勢力微劣但任運",
    "T43n1830_07b:0496c22": "生。夫能熏者必非無力法故。因中以極微",
    "T43n1830_07b:0496c23": "故非能熏。無性之人第七末那亦有勢力。如",
    "T43n1830_07b:0496c24": "前已說。佛果上第八。以極圓故不熏成種。",
    "T43n1830_07b:0496c25": "佛身善法無增減故。許若更熏便非圓滿。",
    "T43n1830_07b:0496c26": "漸漸增故。由此道理。因中第八。及彼心品。",
    "T43n1830_07b:0496c27": "皆非能熏。故前論言但說有七。",
    "T43n1830_07b:0496c28": "論。現行同類至自種生故。述曰。第二簡略",
    "T43n1830_07b:0496c29": "　問何故現行同類前望後。如小乘同類因。",
    "T43n1830_07b:0497a01": "此非因緣耶　以本識中各自種生故。已",
    "T43n1830_07b:0497a02": "有因緣能親辨其體故。前現望後非是因",
    "T43n1830_07b:0497a03": "緣。一切外麥等物亦爾。",
    "T43n1830_07b:0497a04": "問何故若同時異時一切種子。望現行異類。",
    "T43n1830_07b:0497a05": "種子自望種子異類。現行望彼現行異類。現",
    "T43n1830_07b:0497a06": "行望彼種子異類。皆非因緣。",
    "T43n1830_07b:0497a07": "論。一切異類至不親生故。述曰。第三簡略。",
    "T43n1830_07b:0497a08": "如此中說。展轉相望亦非因緣。既言異類。",
    "T43n1830_07b:0497a09": "不能親生俱或異時異類果故。",
    "T43n1830_07b:0497a10": "論。有說異類至或隨轉門。述曰。此下釋妨",
    "T43n1830_07b:0497a11": "有二可知。如對法等第四說。異體類．同體",
    "T43n1830_07b:0497a12": "類現行展轉為因緣者。彼對法論因緣中。說",
    "T43n1830_07b:0497a13": "六因是因緣。即現望現。設更有餘處說。皆",
    "T43n1830_07b:0497a14": "假說為因緣。實是增上緣等故。或隨轉門者。",
    "T43n1830_07b:0497a15": "隨順薩婆多說俱有等五因為因緣故。顯",
    "T43n1830_07b:0497a16": "揚論十八。破彼五因非因緣故。可應敘之。",
    "T43n1830_07b:0497a17": "論。有唯說種至為因緣故。述曰。又瑜伽第",
    "T43n1830_07b:0497a18": "三．第五．五十一．三十八等．顯揚第十八等。",
    "T43n1830_07b:0497a19": "皆唯說種子是因緣者。依顯勝說非盡理",
    "T43n1830_07b:0497a20": "言。云何顯勝。謂常相續故。勝現行如穀生",
    "T43n1830_07b:0497a21": "芽。相顯於現行故。今言顯勝。以瑜伽第五",
    "T43n1830_07b:0497a22": "十一．及攝論。引阿毘達磨經等。說轉識與",
    "T43n1830_07b:0497a23": "阿賴耶互為因緣故。非彼自種子。可言轉",
    "T43n1830_07b:0497a24": "識更與本識互為因緣。故知現起六．七。與",
    "T43n1830_07b:0497a25": "種子本識為因緣。即現行熏成種義故。得",
    "T43n1830_07b:0497a26": "以略顯廣。故知一切有漏．無漏前來種子．",
    "T43n1830_07b:0497a27": "現行二法為因緣體。",
    "T43n1830_07b:0497a28": "論。二等無間緣至令彼定生。述曰。此中有",
    "T43n1830_07b:0497a29": "三。初出體。次簡略。後釋相。此即初也　八",
    "T43n1830_07b:0497b01": "現識及心所者。出緣體。唯見．自證是此緣體",
    "T43n1830_07b:0497b02": "總名現識。簡色．不相應．種子．無為非此緣",
    "T43n1830_07b:0497b03": "性。以多同類色．不相應．種子俱時轉故。三",
    "T43n1830_07b:0497b04": "十八說。等無間緣唯望一切心．心所說。以",
    "T43n1830_07b:0497b05": "前生開導所攝受故。開者避義。與後處義。",
    "T43n1830_07b:0497b06": "導者招引義。即前法避其處招引後令生。",
    "T43n1830_07b:0497b07": "必有緣法方具此二。既知菩薩地有開導",
    "T43n1830_07b:0497b08": "之言。明命根．同分。體雖一一而無並生。一",
    "T43n1830_07b:0497b09": "者是假。二無緣用。若是緣慮開導之法。又非",
    "T43n1830_07b:0497b10": "假者方有此緣。然非唯假義便簡命根等。",
    "T43n1830_07b:0497b11": "以不放逸等是假亦有此緣故。命根有等",
    "T43n1830_07b:0497b12": "無間義。無有緣義．開導義故　前聚於後",
    "T43n1830_07b:0497b13": "者。簡俱時及後為前緣義。非開導故　自",
    "T43n1830_07b:0497b14": "類者。顯非他識為緣　無間者。顯雖前無",
    "T43n1830_07b:0497b15": "間為後緣。非中有間隔。要無間者。雖經",
    "T43n1830_07b:0497b16": "百年等斷。亦是此緣故。對法第五卷言。不",
    "T43n1830_07b:0497b17": "爾者入無心定心。望出定心應非此緣。",
    "T43n1830_07b:0497b18": "故知准望自類識為緣義。若不爾者。出定",
    "T43n1830_07b:0497b19": "之心有七．八識引。寧非此緣　等而開導",
    "T43n1830_07b:0497b20": "者。顯前滅一心。為後心．心所緣。前一切心．",
    "T43n1830_07b:0497b21": "心所。為後一心緣。意即齊等而開導故名等",
    "T43n1830_07b:0497b22": "開導。此乃等屬前後通因果也。即簡相似",
    "T43n1830_07b:0497b23": "法沙門義。彼一一心所。自望為緣非望餘",
    "T43n1830_07b:0497b24": "故。又等者。顯此心．心所聚中。唯一心．一所",
    "T43n1830_07b:0497b25": "後亦爾。故一法非多故成等。非一聚中如",
    "T43n1830_07b:0497b26": "色．不相應有多類起。彼非等故。且一身八",
    "T43n1830_07b:0497b27": "識雖名多類。然體用各別名但是等。其色",
    "T43n1830_07b:0497b28": "等法體用無別。多類並生故非是等。如草",
    "T43n1830_07b:0497b29": "火等喻准此應知。開導者顯緣義　令彼",
    "T43n1830_07b:0497c01": "定生者。即顯後果。雖經久遠如經八萬",
    "T43n1830_07b:0497c02": "劫。前眼識望後亦為緣。以後後果當定生",
    "T43n1830_07b:0497c03": "故。即簡入無餘依最後心。無果定生故非",
    "T43n1830_07b:0497c04": "此緣。雖有開義無導引力故。",
    "T43n1830_07b:0497c05": "色法非等世所極成。不相應假是我宗義。無",
    "T43n1830_07b:0497c06": "為無前後相他．自共許。今應解種子非此",
    "T43n1830_07b:0497c07": "緣相也。",
    "T43n1830_07b:0497c08": "論。多同類種至非互為緣。述曰。自下簡略。",
    "T43n1830_07b:0497c09": "第二文中有三。此簡種非。眼識種子從無",
    "T43n1830_07b:0497c10": "始際乃至于今。百千同類俱時轉故。如不",
    "T43n1830_07b:0497c11": "相應非此緣攝。正舉喻類兼顯非緣。無等",
    "T43n1830_07b:0497c12": "義故。由種．不相應既有多俱轉非為緣",
    "T43n1830_07b:0497c13": "理故。八識相望非互為緣。多類並生故。若",
    "T43n1830_07b:0497c14": "唯一識自作緣者。非多類並。自唯一故。若",
    "T43n1830_07b:0497c15": "許八識俱互為緣。多類並生得為緣者。種",
    "T43n1830_07b:0497c16": "子類應爾故。八現識體用別故非是同類。非",
    "T43n1830_07b:0497c17": "如種等一類乃有百千。",
    "T43n1830_07b:0497c18": "問心與心所既非自類。如八種識恒俱時轉",
    "T43n1830_07b:0497c19": "體用各殊。如何俱起望後並得互為緣義。",
    "T43n1830_07b:0497c20": "論。心所與心至等無間緣。述曰。顯心所是。",
    "T43n1830_07b:0497c21": "心所與心雖恒俱轉。而相應故和合似一。",
    "T43n1830_07b:0497c22": "同一所緣。及同所依。同一時轉。同一性攝。不",
    "T43n1830_07b:0497c23": "可離別令其殊異。不同八識行相．所緣．依",
    "T43n1830_07b:0497c24": "各不同故非互為緣。此中簡別如前第五卷",
    "T43n1830_07b:0497c25": "開道依中解。",
    "T43n1830_07b:0497c26": "論。入無餘依至故非此緣。述曰。簡彼末",
    "T43n1830_07b:0497c27": "心非。入無餘心極微劣故。無開道用。開",
    "T43n1830_07b:0497c28": "道用心必有勢力非微劣故。因勢弱也。又",
    "T43n1830_07b:0497c29": "無當起無間之果。故彼末心非此緣攝。第",
    "T43n1830_07b:0498a01": "八十說。入無餘心前先入滅定滅六轉識。",
    "T43n1830_07b:0498a02": "後方滅餘識。有由願力故入滅定而得命",
    "T43n1830_07b:0498a03": "終。無漏第六識入定故。第七．八識捨受無記",
    "T43n1830_07b:0498a04": "心命終也。前第三卷更有別解。",
    "T43n1830_07b:0498a05": "論。云何知然。述曰。外人近問。云何知彼末",
    "T43n1830_07b:0498a06": "心非緣。遠問意者。云何知彼前心聚望後",
    "T43n1830_07b:0498a07": "心聚為緣非一一相望。",
    "T43n1830_07b:0498a08": "論。論有誠說至無間緣故。述曰。且答近問。",
    "T43n1830_07b:0498a09": "如大論第三．及九十三．顯揚第十八與此",
    "T43n1830_07b:0498a10": "文同　若此識等無間。謂為緣者　彼識",
    "T43n1830_07b:0498a11": "等決定生。此說果有。既論說言決定生故。",
    "T43n1830_07b:0498a12": "果定當有方得為緣。亦不定論時節久遠。",
    "T43n1830_07b:0498a13": "入無餘心之果非決定生故非此緣　答",
    "T43n1830_07b:0498a14": "前遠問者。既言此識等無間。明以識為緣。",
    "T43n1830_07b:0498a15": "諸識等決定生．明果通心所。識有等言故。",
    "T43n1830_07b:0498a16": "果法既許通一聚法。緣亦應爾。",
    "T43n1830_07b:0498a17": "此即料簡廢立體性也。自下第三八識．三",
    "T43n1830_07b:0498a18": "界．九地．漏．無漏．善等三性分別顯此緣相。",
    "T43n1830_07b:0498a19": "論。即依此義至相開導故。述曰。於中有",
    "T43n1830_07b:0498a20": "四。初中復二。初顯相。後問答。",
    "T43n1830_07b:0498a21": "阿陀那言顯位通故。非藏識通。且以異熟",
    "T43n1830_07b:0498a22": "無記心。以死生三界容得為緣。",
    "T43n1830_07b:0498a23": "論。有漏無間至必無斷故。述曰。至佛果時",
    "T43n1830_07b:0498a24": "方得無漏故。無無漏生有漏者。",
    "T43n1830_07b:0498a25": "論。善與無記相望亦然。述曰。二性類漏．無",
    "T43n1830_07b:0498a26": "漏亦爾唯無記生善。非善生無記故。",
    "T43n1830_07b:0498a27": "論。此何界後引生無漏。述曰。外人問。此第",
    "T43n1830_07b:0498a28": "八識既言有漏生無漏者。何界有漏後生",
    "T43n1830_07b:0498a29": "無漏。",
    "T43n1830_07b:0498b01": "論。或從色界或欲界後。述曰。此論主答。從",
    "T43n1830_07b:0498b02": "二界後有漏生無漏。總舉二人。非無色界",
    "T43n1830_07b:0498b03": "無所依故。無利他故。",
    "T43n1830_07b:0498b04": "論。謂諸異生至得菩提故。述曰。一切異生。",
    "T43n1830_07b:0498b05": "即頓悟人得成佛者。定色界後後報利益。摩",
    "T43n1830_07b:0498b06": "醯首羅智處生故。以色界中無二乘迴心者。",
    "T43n1830_07b:0498b07": "瑜伽第八十云變易生死所留生身即於此",
    "T43n1830_07b:0498b08": "洲故也。彼無佛等可教化故。發心留身唯",
    "T43n1830_07b:0498b09": "在欲界。必生自在宮。唯異生色界後也。有",
    "T43n1830_07b:0498b10": "學等迴心。但於欲界等地。隨多少生死盡。即",
    "T43n1830_07b:0498b11": "受變易生。後往自在宮成佛。不往彼生",
    "T43n1830_07b:0498b12": "故。其諸異生無欲界身受變易生死。變易生",
    "T43n1830_07b:0498b13": "死不可死已更生大自在宮故。至第八地",
    "T43n1830_07b:0498b14": "身要生第四禪。得勝身已方受殊勝變易",
    "T43n1830_07b:0498b15": "身故。大自在宮者。謂淨居上有實淨土。即",
    "T43n1830_07b:0498b16": "自受用身初於彼起證。是第十地菩薩宮。舊",
    "T43n1830_07b:0498b17": "言摩醯首羅。今應言莫醯伊濕伐羅。即大",
    "T43n1830_07b:0498b18": "自在也。此出花嚴經．十地經第十二卷。摩醯",
    "T43n1830_07b:0498b19": "首羅智處生也。解深密瑜伽七十八．九．對",
    "T43n1830_07b:0498b20": "法第六．顯揚第二．瑜伽第四等中。有大自在",
    "T43n1830_07b:0498b21": "宮文。此唯他受用土。十地菩薩報身往彼。然",
    "T43n1830_07b:0498b22": "由異熟同一地故。論說為生。據實受變易。",
    "T43n1830_07b:0498b23": "在下三天處。未得生淨土。今往故名生。瑜",
    "T43n1830_07b:0498b24": "伽第四說超過淨居大自在住處。第十地菩",
    "T43n1830_07b:0498b25": "薩極熏修故。得生其中故。既成佛已身充",
    "T43n1830_07b:0498b26": "法界。",
    "T43n1830_07b:0498b27": "論。二乘迴趣至是欲界故。述曰。一切二乘",
    "T43n1830_07b:0498b28": "有學．無學．欲界發心。定欲界後引生無漏。",
    "T43n1830_07b:0498b29": "以願力留身唯欲界故。上界無此迴心聖",
    "T43n1830_07b:0498c01": "故。今言唯欲界有初發心。及留身唯欲界。",
    "T43n1830_07b:0498c02": "於彼無初發心緣故。亦無下界發心。死已",
    "T43n1830_07b:0498c03": "方生上界留身。故欲界後引生無漏。然成",
    "T43n1830_07b:0498c04": "佛時。必要往自在宮成佛。就勝處故。故",
    "T43n1830_07b:0498c05": "知受變易已。後往色界。及諸淨土。當知唯",
    "T43n1830_07b:0498c06": "此身神通力故得往。非更受生。第八十卷不",
    "T43n1830_07b:0498c07": "說變易有更生故。有說勝鬘經即許有多",
    "T43n1830_07b:0498c08": "變易生。與此論相違。曾勘經文不見明",
    "T43n1830_07b:0498c09": "說。至下第八卷二種生死中會如餘樞要。",
    "T43n1830_07b:0498c10": "論。有義色界至亦得現前。述曰。異生同前",
    "T43n1830_07b:0498c11": "第一師說。色界亦有聲聞初發心向大乘",
    "T43n1830_07b:0498c12": "者。既與教．理俱不相違。無文遮故。許佛",
    "T43n1830_07b:0498c13": "亦往菩薩生彼化故。有所依身故。亦有二",
    "T43n1830_07b:0498c14": "乘聖者。色界有漏第八識後無漏現前。由有",
    "T43n1830_07b:0498c15": "聲聞於彼發心留身者故。唯除初二果。及",
    "T43n1830_07b:0498c16": "獨覺者。於彼發心上界無故。然論雖言留",
    "T43n1830_07b:0498c17": "身於此洲。不言唯欲界遮餘界無。故非",
    "T43n1830_07b:0498c18": "誠證。又但言此洲不言餘洲。餘洲豈無。故",
    "T43n1830_07b:0498c19": "不違理。亦色界後引生無漏。此中雖無評",
    "T43n1830_07b:0498c20": "家。取者任意　然無色界必無迴心向大乘",
    "T43n1830_07b:0498c21": "者。以此論說唯欲．色界有漏本識後生無",
    "T43n1830_07b:0498c22": "漏故。無佛．菩薩勝人生故。又無色身可得",
    "T43n1830_07b:0498c23": "留故。一切下色身。得非擇滅故。非定所生",
    "T43n1830_07b:0498c24": "色可成身留故。中陰經中說佛處中陰二",
    "T43n1830_07b:0498c25": "十年。亦化無色界眾生者。大眾部經。非大",
    "T43n1830_07b:0498c26": "乘義。楞伽．般若皆說菩薩不生無色。瑜伽",
    "T43n1830_07b:0498c27": "等同。唯色界有許之無失。",
    "T43n1830_07b:0498c28": "論。然五淨居至發大心故。述曰。此簡色界",
    "T43n1830_07b:0498c29": "地有迴不迴者。由經不說彼五淨居發大",
    "T43n1830_07b:0499a01": "心故。以下諸地發理無違。約處為言。唯五",
    "T43n1830_07b:0499a02": "淨居全無發者。此言經者大般若說。今第二",
    "T43n1830_07b:0499a03": "會。當舊大品第十五卷。今大般若第一會第",
    "T43n1830_07b:0499a04": "一百二十六云。復次憍尸迦。若善男子善女",
    "T43n1830_07b:0499a05": "人等。書寫如是甚深般若波羅蜜多。種種莊",
    "T43n1830_07b:0499a06": "嚴置清淨處。供養恭敬尊重讚歎時。此三千",
    "T43n1830_07b:0499a07": "大千世界所有四天王天。乃至他化自在天",
    "T43n1830_07b:0499a08": "已發阿耨多羅三藐三菩提心者。恒來是",
    "T43n1830_07b:0499a09": "處觀禮讀誦。乃至廣說。合掌而去。所有梵",
    "T43n1830_07b:0499a10": "眾天。乃至廣果天已發無上菩提心者。恒",
    "T43n1830_07b:0499a11": "來是處。乃至廣說。合掌而去。所有淨居天。",
    "T43n1830_07b:0499a12": "謂無繁天。乃至色究竟天。亦恒來此觀禮讀",
    "T43n1830_07b:0499a13": "誦如是般若。乃至廣說。合掌而去。爾時十方",
    "T43n1830_07b:0499a14": "無邊世界所有四天王天。乃至他化自在天。",
    "T43n1830_07b:0499a15": "乃至爾所梵眾天。乃至廣果天已發無上菩",
    "T43n1830_07b:0499a16": "提心者。亦恒來此。乃至廣說。合掌而去。爾",
    "T43n1830_07b:0499a17": "時十方所有淨居天。謂無繁天。乃至色究竟",
    "T43n1830_07b:0499a18": "天。亦恒來此。乃至廣說。合掌而去。餘處皆",
    "T43n1830_07b:0499a19": "言發菩提心者。於淨居處不說發心。故",
    "T43n1830_07b:0499a20": "知色界亦有聖者發向大心。唯除淨居。經",
    "T43n1830_07b:0499a21": "不言有發大心者故。若前師解此文者。",
    "T43n1830_07b:0499a22": "此言廣果諸以下天說發心者。據異生說。",
    "T43n1830_07b:0499a23": "非是有學。不爾淨居有何別因獨無迴心",
    "T43n1830_07b:0499a24": "者　第二師云。一以經證。二亦由理。若生",
    "T43n1830_07b:0499a25": "淨居必不生上。亦不迴心。取涅槃近。耽",
    "T43n1830_07b:0499a26": "寂心堅。化必難得。故無迴者。二理既齊。其",
    "T43n1830_07b:0499a27": "文共會。諸有智者取捨隨情　問此第二師",
    "T43n1830_07b:0499a28": "義若准佛地。及此論等。既許二乘初二果等",
    "T43n1830_07b:0499a29": "受變易生雖初則發心。要經多生方受變",
    "T43n1830_07b:0499b01": "易。亦應許有欲界發心。至上界生身方受",
    "T43n1830_07b:0499b02": "變易者不　今解有二。一云無也。生色界",
    "T43n1830_07b:0499b03": "生必非經於欲界生。不還聖者得宿願通",
    "T43n1830_07b:0499b04": "知欲業盡。或未得根本定。未得通故不共",
    "T43n1830_07b:0499b05": "知。而厭麁身即便急引變易生死。故無上",
    "T43n1830_07b:0499b06": "界方受變易。欲界發心。即於欲界受變易",
    "T43n1830_07b:0499b07": "故。不同初二果。彼欲業未盡。雖有知業",
    "T43n1830_07b:0499b08": "多少。亦有不知者。業力所牽。或有即發心",
    "T43n1830_07b:0499b09": "時受此生死。或有未受至第七生等。不還",
    "T43n1830_07b:0499b10": "發心必即受生。業力盡故。道力滿故。厭惡深",
    "T43n1830_07b:0499b11": "故。不肯上界更經一生。何況有多。二云既",
    "T43n1830_07b:0499b12": "無文遮。如七生者發心留身未必同時。不",
    "T43n1830_07b:0499b13": "還者亦爾。欲界發心上界留身。欲界之身業",
    "T43n1830_07b:0499b14": "力盡故。未得邊際定可資故業故。欲得",
    "T43n1830_07b:0499b15": "依勝身方轉易故。由如是理。或有上地但",
    "T43n1830_07b:0499b16": "於一處受一生已。即方受變易。或有二處．",
    "T43n1830_07b:0499b17": "三處。或一地．二地．三地．乃至四地。至廣果",
    "T43n1830_07b:0499b18": "天受變易身。往自在官而受佛位。或有乃",
    "T43n1830_07b:0499b19": "至但於第四禪受一生而受變易。有決定",
    "T43n1830_07b:0499b20": "業故於理無違　因論生論。其淨居上有",
    "T43n1830_07b:0499b21": "實報土。第十地居。為三界處為不爾耶。佛",
    "T43n1830_07b:0499b22": "地論說。此他受用身所居淨土。為第十地諸",
    "T43n1830_07b:0499b23": "菩薩等說法處故。即色究竟天攝。以極勝",
    "T43n1830_07b:0499b24": "處淨居不知亦不至彼。是故經云有妙淨",
    "T43n1830_07b:0499b25": "土出過三界第十地菩薩當生其中是也。",
    "T43n1830_07b:0499b26": "論。第七轉識至生處繫故。述曰。此即末那",
    "T43n1830_07b:0499b27": "隨第八繫如前已說。故同第八界地互緣。",
    "T43n1830_07b:0499b28": "三界有覆得相引也。",
    "T43n1830_07b:0499b29": "論。有漏無漏至得相引故。述曰。初地智起",
    "T43n1830_07b:0499c01": "後還出觀。有漏。無漏故互相生。隨是何繫",
    "T43n1830_07b:0499c02": "染．不染識。引生何地無漏識起。",
    "T43n1830_07b:0499c03": "論。善與無記相望亦然。述曰。即此有漏．無",
    "T43n1830_07b:0499c04": "漏相生以辨性別。體位即彼。",
    "T43n1830_07b:0499c05": "論。於無記中至得相引故。述曰。謂此師說",
    "T43n1830_07b:0499c06": "有人法執故為此說。染者人執。不染者法",
    "T43n1830_07b:0499c07": "執　生空智果者。智者即是無分別智。果者",
    "T43n1830_07b:0499c08": "即後得智。及此所引滅定。皆唯不染是此句",
    "T43n1830_07b:0499c09": "攝。與非無漏心時染。皆互相生。",
    "T43n1830_07b:0499c10": "論。此欲色界至不生彼故。述曰。在下二界",
    "T43n1830_07b:0499c11": "有漏第七隨染．不染。得生無漏非無色界。",
    "T43n1830_07b:0499c12": "地上菩薩不生彼故。與第八識同地繫故。",
    "T43n1830_07b:0499c13": "對法第十三等皆說與此同。菩薩滅離無色",
    "T43n1830_07b:0499c14": "生故。此言染識為緣及果。但在二界。所引",
    "T43n1830_07b:0499c15": "無漏平等性智。隨其所應亦通無色。如在",
    "T43n1830_07b:0499c16": "因中入滅定位。能引意識是有頂地。所依",
    "T43n1830_07b:0499c17": "第七彼地之智。故通無色。未得自在。要由",
    "T43n1830_07b:0499c18": "意引方得生故。第六入非想方起無漏。不",
    "T43n1830_07b:0499c19": "可言第七是下地者故。",
    "T43n1830_07b:0499c20": "論。第六轉識至更相引故。述曰。三界九地。",
    "T43n1830_07b:0499c21": "有漏望無漏。善望不善等。各得互為緣。如",
    "T43n1830_07b:0499c22": "潤生位。三界九地得相引故。然非一切性",
    "T43n1830_07b:0499c23": "九地三界得相引。此言三各容故。六十九",
    "T43n1830_07b:0499c24": "末有諸心相生。及顯揚第十八．對法第五．大",
    "T43n1830_07b:0499c25": "論第十三。皆有如來。第八地已去菩薩。得",
    "T43n1830_07b:0499c26": "起一切處心相開導故。勘彼應知。",
    "T43n1830_07b:0499c27": "論。初起無漏至唯色界故。述曰。然許初起",
    "T43n1830_07b:0499c28": "真無漏非餘二界。以能引發第六意識決擇",
    "T43n1830_07b:0499c29": "分善唯色界故。顯揚現觀品第十六．七皆是",
    "T43n1830_07b:0500a01": "此證故。",
    "T43n1830_07b:0500a02": "論。眼耳身識至應知亦爾。述曰。五識中初",
    "T43n1830_07b:0500a03": "三識。上下言自類互為緣。後二識但言自",
    "T43n1830_07b:0500a04": "類為緣不可言互。唯一界故。此唯有漏。此",
    "T43n1830_07b:0500a05": "言善等亦隨所應上下界地。",
    "T43n1830_07b:0500a06": "論。有義五識至容起彼故。述曰。第一師計。",
    "T43n1830_07b:0500a07": "入地得成所作智故得相生。",
    "T43n1830_07b:0500a08": "論。有義無漏至相分攝故。述曰。此第二師。",
    "T43n1830_07b:0500a09": "唯佛地得。無無漏後起有漏故。無漏五識",
    "T43n1830_07b:0500a10": "諸非是佛者皆無故。何以無者。彼非佛已",
    "T43n1830_07b:0500a11": "外餘身中五根定有漏故。何意彼五根。不許",
    "T43n1830_07b:0500a12": "是無漏。以是異熟識相分攝故。第八所緣必",
    "T43n1830_07b:0500a13": "同漏．無漏故。",
    "T43n1830_07b:0500a14": "問有漏根生無漏識。有何義違。",
    "T43n1830_07b:0500a15": "論。有漏不共至不相應故。述曰。謂有漏者。",
    "T43n1830_07b:0500a16": "簡無漏根。無漏根發無漏識無違故。不共",
    "T43n1830_07b:0500a17": "者。簡有漏第八識。是共故可為無漏識依",
    "T43n1830_07b:0500a18": "　必俱者。顯非等無間緣。等無間緣根前後",
    "T43n1830_07b:0500a19": "生故。得依有漏　同境者。簡第七為六依。",
    "T43n1830_07b:0500a20": "彼雖有前義。非同境故。此有漏根發無漏",
    "T43n1830_07b:0500a21": "識。不相應故。",
    "T43n1830_07b:0500a22": "外人復云。如六依七亦依有漏有何不相",
    "T43n1830_07b:0500a23": "應。今復量成。",
    "T43n1830_07b:0500a24": "論。此二於境明昧異故。述曰。同境明識不",
    "T43n1830_07b:0500a25": "依闇昧之別根故。此中譬喻如在餘位極",
    "T43n1830_07b:0500a26": "成眼等根。應立量云。有漏五根。不發無漏",
    "T43n1830_07b:0500a27": "識。有漏色根故。如餘因位　若准前師。十",
    "T43n1830_07b:0500a28": "地之中得無漏五識。八地已去得變易生死。",
    "T43n1830_07b:0500a29": "於理無違。隨其所應從何界後引生無漏",
    "T43n1830_07b:0500b01": "五識。初起雖必在欲界。後起亦通色界。",
    "T43n1830_07b:0500b02": "若第二師。十地之中無無漏五識。異生成佛",
    "T43n1830_07b:0500b03": "必是色界第八識後引生無漏。八地已去菩",
    "T43n1830_07b:0500b04": "薩。便無鼻．舌識。以所依根是色界繫。不可",
    "T43n1830_07b:0500b05": "下界識依上界根。雖知下三識得依上地",
    "T43n1830_07b:0500b06": "根。無有下界識依上界色根者。故鼻．舌識",
    "T43n1830_07b:0500b07": "八地已去便無。由是應言。八地等菩薩諸根",
    "T43n1830_07b:0500b08": "互用。三識中聞香等。或二根處身根聞香",
    "T43n1830_07b:0500b09": "等。於理無違　又解二識依上界根亦無",
    "T43n1830_07b:0500b10": "有妨。如下地三識繫雖有別仍別地依二",
    "T43n1830_07b:0500b11": "識亦爾。諸論但依一切異生。二乘．七地以前",
    "T43n1830_07b:0500b12": "菩薩多分為論。不言下二識依上界根。何",
    "T43n1830_07b:0500b13": "妨定有。雖有此解由如是義前師解妨。",
    "T43n1830_07b:0500b14": "然生無漏隨何界身後即彼引生。若約後",
    "T43n1830_07b:0500b15": "師二界皆得初起。二乘等或在欲界後。異",
    "T43n1830_07b:0500b16": "生成佛唯在色後。善．無記性多唯善性。有",
    "T43n1830_07b:0500b17": "通無記。此合八識入十二心為無間緣。",
    "T43n1830_07b:0500b18": "第六意識三界三性心相生無間如別處說。",
    "T43n1830_07b:0500b19": "論。三所緣緣至所慮所託。述曰。此中有三。",
    "T43n1830_07b:0500b20": "一釋出體義。二辨差別。三八識分別。此出",
    "T43n1830_07b:0500b21": "所緣緣體相　謂若有法者。謂非遍計所執。",
    "T43n1830_07b:0500b22": "此中有二師釋。初或通緣假。次或唯緣實。",
    "T43n1830_07b:0500b23": "前師即眼識緣長等。後師即不緣。故此但總",
    "T43n1830_07b:0500b24": "言有法。不別定其假實體法。此則明非所",
    "T43n1830_07b:0500b25": "執。所執無體不能發生能緣之識故非是",
    "T43n1830_07b:0500b26": "緣。緣者必是依他．無為。可有力用發能緣",
    "T43n1830_07b:0500b27": "識名為緣故。即簡經部眼識。緣和合色體",
    "T43n1830_07b:0500b28": "是假法。識雖似彼有所緣義。而非是緣以",
    "T43n1830_07b:0500b29": "無體故。今此必是有體方緣　是帶已相者。",
    "T43n1830_07b:0500c01": "帶有二義若古西方師釋。己者境體。帶者是",
    "T43n1830_07b:0500c02": "心似彼境相義。即能緣之心有似所緣之",
    "T43n1830_07b:0500c03": "相名帶。相者相狀。小乘是行相。能緣體攝。",
    "T43n1830_07b:0500c04": "大乘是相分所攝。以前第二卷中解謂能緣",
    "T43n1830_07b:0500c05": "心等帶此色等己之相也。以此理故正量部",
    "T43n1830_07b:0500c06": "師般若毬多造謗大乘論。遂破此云。無分別",
    "T43n1830_07b:0500c07": "智不似真如相起。應非所緣緣。我之大師",
    "T43n1830_07b:0500c08": "戒曰大王為設十八日無遮會時。造制惡見",
    "T43n1830_07b:0500c09": "論遂破彼云。汝不解我義。帶者是挾帶義。",
    "T43n1830_07b:0500c10": "相者體相。非相狀義。謂正智等生時。挾帶",
    "T43n1830_07b:0500c11": "真如之體相起。與真如不一。不異。非相。",
    "T43n1830_07b:0500c12": "非非相。若挾帶彼所緣之己以為境相者。",
    "T43n1830_07b:0500c13": "是所緣故。若相言體。即有同時心．心所之體",
    "T43n1830_07b:0500c14": "相。亦心挾帶而有。雖有所託。然非所慮故",
    "T43n1830_07b:0500c15": "非所緣緣故。相者相分義。或體相義。真如",
    "T43n1830_07b:0500c16": "亦名為相無相之相。所以經言皆同一相所",
    "T43n1830_07b:0500c17": "謂無相　前句是緣。此句是所緣　緣生於",
    "T43n1830_07b:0500c18": "誰誰帶己相。謂心。或此相應法。是所緣緣",
    "T43n1830_07b:0500c19": "果。非與色．不相應為所緣故。三十八說",
    "T43n1830_07b:0500c20": "唯望心．心所為所緣故　若爾古師．大師",
    "T43n1830_07b:0500c21": "二釋皆有妨難。謂能為緣生能照法。能照",
    "T43n1830_07b:0500c22": "法體若帶己相。說此名彼所緣緣者。即鏡",
    "T43n1830_07b:0500c23": "水等所照外質。亦能為緣生鏡中影。鏡中",
    "T43n1830_07b:0500c24": "影即是帶己之相。鏡等外質。應是鏡等所緣",
    "T43n1830_07b:0500c25": "緣。為解此疑故。次說言所慮．所託。所慮即",
    "T43n1830_07b:0500c26": "前所緣義。所託者即前緣義。設此為彼所慮",
    "T43n1830_07b:0500c27": "非所託者。不名為緣。如和合假等。設為",
    "T43n1830_07b:0500c28": "彼所託彼得生。亦須彼能慮於此方是所",
    "T43n1830_07b:0500c29": "緣。謂鏡等不能慮。質非鏡等所慮。故便非",
    "T43n1830_07b:0501a01": "鏡等所緣緣。不同心等。雖無分別亦能慮",
    "T43n1830_07b:0501a02": "故。慮者緣慮義。佛地論云。若無見分應非",
    "T43n1830_07b:0501a03": "能緣。此中意說。若是有體之法。是帶己相",
    "T43n1830_07b:0501a04": "之心。及心所法所慮．所託者是所緣緣故。一",
    "T43n1830_07b:0501a05": "切有為．無為皆此緣攝。安惠等師既無見分。",
    "T43n1830_07b:0501a06": "如何解所緣。",
    "T43n1830_07b:0501a07": "論。此體有二至疎所緣緣。述曰。自下第二",
    "T43n1830_07b:0501a08": "辨其差別。若與見分等體不相離者。簡他",
    "T43n1830_07b:0501a09": "識所變。及自八識各各所緣別。唯是見分內",
    "T43n1830_07b:0501a10": "所慮託。此有二種一是有為。即識所變名",
    "T43n1830_07b:0501a11": "內所慮。二是無為。真如體不離識名所慮",
    "T43n1830_07b:0501a12": "託。即如自證緣見分等並是此輩。空等雖",
    "T43n1830_07b:0501a13": "是無為所攝。然若假變。即有為攝。若依本",
    "T43n1830_07b:0501a14": "體。即是真如故無別說。此有為者四分中相",
    "T43n1830_07b:0501a15": "分攝也。此說親已疎所緣緣與能緣心相離",
    "T43n1830_07b:0501a16": "法是。謂即他識所變。及自身中別識所變杖",
    "T43n1830_07b:0501a17": "為質者是。然雖眼．耳等非眼識親所緣緣。",
    "T43n1830_07b:0501a18": "亦非疎所緣緣。不親取故。不杖為質故。要",
    "T43n1830_07b:0501a19": "為本質能起內所慮託之相分名疎所緣",
    "T43n1830_07b:0501a20": "緣。謂為質起故名緣。見分亦變內相分似",
    "T43n1830_07b:0501a21": "本質法故名所緣。親所緣者。即謂見分是",
    "T43n1830_07b:0501a22": "帶己相此即疎中。即影像相分是帶本質之",
    "T43n1830_07b:0501a23": "相名所緣。故名能起內所慮．託。不言起",
    "T43n1830_07b:0501a24": "內心。以起是緣義。起相分是所緣義。",
    "T43n1830_07b:0501a25": "論。親所緣緣至亦得生故。述曰。前親所緣",
    "T43n1830_07b:0501a26": "緣。但是能緣之心皆有。離內所慮．託之相",
    "T43n1830_07b:0501a27": "分。一切心等必不行故。今大乘中。若緣無",
    "T43n1830_07b:0501a28": "法不生心也。疎所緣緣能緣之法或有或",
    "T43n1830_07b:0501a29": "無。以是心外法故。如執實我雖無本質。",
    "T43n1830_07b:0501b01": "然離彼法心亦生故。餘如樞要。",
    "T43n1830_07b:0501b02": "自下第三約識分別親疎有無。",
    "T43n1830_07b:0501b03": "論。第八識品至任運轉故。述曰。第一師說。",
    "T43n1830_07b:0501b04": "唯有親無疎。所以者何。此識由業。及自因",
    "T43n1830_07b:0501b05": "力故。任運變境故。無疎所緣緣。疎所緣緣",
    "T43n1830_07b:0501b06": "必強思心方可有故。異熟心無。然亦能變他",
    "T43n1830_07b:0501b07": "依處者相似名變。不杖他生任運變故。",
    "T43n1830_07b:0501b08": "論。有義亦定有至自方變故。述曰。第二師",
    "T43n1830_07b:0501b09": "亦定有疎所緣緣。亦親所緣也。此第八識",
    "T43n1830_07b:0501b10": "要杖他變為本質方能自變故。即種子等亦",
    "T43n1830_07b:0501b11": "杖他變。望自身雖為本質。望他即為影",
    "T43n1830_07b:0501b12": "像。即是變他根之師。",
    "T43n1830_07b:0501b13": "論。有義二說至為自質故。述曰。第三說。前",
    "T43n1830_07b:0501b14": "二師俱非。此難前第一師也。且如自身．他",
    "T43n1830_07b:0501b15": "身自土．他土可互受用故須杖他變。謂前",
    "T43n1830_07b:0501b16": "第二卷說。若不變他應無死後尸骸等事。",
    "T43n1830_07b:0501b17": "互相受用。即以他所變為己第八之質。由",
    "T43n1830_07b:0501b18": "前理故。以中邊文變他為定。",
    "T43n1830_07b:0501b19": "論。自種於他至種皆等故。述曰。難第二師",
    "T43n1830_07b:0501b20": "云。自種子於他身無受用理。他變為此種。",
    "T43n1830_07b:0501b21": "不應道理故。非諸有情種皆等故。謂或多。",
    "T43n1830_07b:0501b22": "或少。謂有三乘．五姓差別。若此人多。彼人",
    "T43n1830_07b:0501b23": "少者。如何相杖。若變多者少不變故。若彼",
    "T43n1830_07b:0501b24": "救言等者相緣。不等者不緣。何故不許第",
    "T43n1830_07b:0501b25": "八可受用者緣。不可用者不緣。此中且以",
    "T43n1830_07b:0501b26": "種子為難。五根亦無受用之義。如何變他。",
    "T43n1830_07b:0501b27": "論。應說此品至有無不定。述曰。此言品者",
    "T43n1830_07b:0501b28": "通心．心所。其第八品此疎所緣緣。若因若果",
    "T43n1830_07b:0501b29": "位有無不定。因中變他依處可受用故。不",
    "T43n1830_07b:0501c01": "變他根及種。不可受用故。及死後無故。有",
    "T43n1830_07b:0501c02": "色界變杖他。無色界無。即因中不定。在佛",
    "T43n1830_07b:0501c03": "果位能緣無為．三世等法故有無不定。因",
    "T43n1830_07b:0501c04": "中五數。唯託心王所變為質。心王唯能變",
    "T43n1830_07b:0501c05": "實法故。佛果五數雖緣去．來等。亦託心王",
    "T43n1830_07b:0501c06": "所變為質。自無力故與因相似。此中言品",
    "T43n1830_07b:0501c07": "文雖總說。心所不爾。",
    "T43n1830_07b:0501c08": "論。第七心品至無外質故。述曰。此識因中",
    "T43n1830_07b:0501c09": "有漏者。是俱生起任運無力。必杖第八識。",
    "T43n1830_07b:0501c10": "以為外質。自方變故。既非業果。體力須藉",
    "T43n1830_07b:0501c11": "質起。無漏位不定有。緣真如．虛空．去來。",
    "T43n1830_07b:0501c12": "無外質故。緣現在世．有為法等。有外質故。",
    "T43n1830_07b:0501c13": "論。第六心品至有無不定。述曰。此識因果",
    "T43n1830_07b:0501c14": "位能自在轉。或分別起。或是俱生。故一切種",
    "T43n1830_07b:0501c15": "所杖本質有無不定。",
    "T43n1830_07b:0501c16": "論。前五心品至無外質故。述曰。眼等五識。",
    "T43n1830_07b:0501c17": "八識之中最居前故。因中一者麁。二者鈍。三",
    "T43n1830_07b:0501c18": "者劣故。必杖第八。或第六所變外質方起。",
    "T43n1830_07b:0501c19": "餘如樞要　得轉依位隨在何處此疎所",
    "T43n1830_07b:0501c20": "緣即不定有。或說亦緣真如。有說不得。但",
    "T43n1830_07b:0501c21": "緣去．來等故。然今大乘至佛位已一切皆",
    "T43n1830_07b:0501c22": "所緣。唯除見分非相所緣。因中五識諸根",
    "T43n1830_07b:0501c23": "互用。唯除相應自體。亦是所緣緣故。",
    "T43n1830_07b:0501c24": "論。四增上緣至或順或違。述曰。此中有三。",
    "T43n1830_07b:0501c25": "初出體。次顯用果。後辨勝顯差別。此即初",
    "T43n1830_07b:0501c26": "也。若有法亦是有體此簡所執　有勝勢用",
    "T43n1830_07b:0501c27": "者。謂為緣義。即有為．無為有勝勢用。此用",
    "T43n1830_07b:0501c28": "非是與果等用。但不障力　能於餘法者。",
    "T43n1830_07b:0501c29": "簡其自體。顯不同前所緣緣故　或順或",
    "T43n1830_07b:0502a01": "違。顯與違．順能為緣。與後生異法為緣",
    "T43n1830_07b:0502a02": "非前滅法。謂且十因中前九是順。第十是違。",
    "T43n1830_07b:0502a03": "亦是此緣故。",
    "T43n1830_07b:0502a04": "論。雖前三緣至差別相故。述曰。此緣最廣",
    "T43n1830_07b:0502a05": "前三亦是。然今此緣。除彼前三取三外之",
    "T43n1830_07b:0502a06": "餘法為此緣體。雖無一法非所緣緣。所緣",
    "T43n1830_07b:0502a07": "緣外更無增上。然彼正緣時是所緣緣。餘不",
    "T43n1830_07b:0502a08": "緣者是此緣故。以此別體明四緣故。",
    "T43n1830_07b:0502a09": "論。此順違用至四事別故。述曰。此顯用．",
    "T43n1830_07b:0502a10": "果。其順違用於何處起。即此果法謂於四",
    "T43n1830_07b:0502a11": "處轉。謂一法生。生已住及成。即一切有為法",
    "T43n1830_07b:0502a12": "得中通有．無為。生者如大論第五。顯揚十",
    "T43n1830_07b:0502a13": "八說。自種為先餘法色．無色為建立。助伴．",
    "T43n1830_07b:0502a14": "所緣為和合三界法生。住者如對法第五。",
    "T43n1830_07b:0502a15": "謂風輪於水輪等。成者大論第五等。云謂",
    "T43n1830_07b:0502a16": "成立成辨。即攝彼二。成謂所知勝解愛樂為",
    "T43n1830_07b:0502a17": "先。宗．因．譬喻為建立。大眾．敵論者為和",
    "T43n1830_07b:0502a18": "合。所立義成。既以宗為能立。便以義為所",
    "T43n1830_07b:0502a19": "立。若陳那以後。以因．喻為建立。宗為所成",
    "T43n1830_07b:0502a20": "立。成辨者。謂工巧智為先。劬勞為建立。處",
    "T43n1830_07b:0502a21": "具為和合。工巧業成辨等。得者彼云。三乘種",
    "T43n1830_07b:0502a22": "姓為先。內分力為建立。外分力為和合。證",
    "T43n1830_07b:0502a23": "得涅槃。內分如理作意等是也。外分佛興世",
    "T43n1830_07b:0502a24": "等也。彼且約無為說。實亦通有為。二十七",
    "T43n1830_07b:0502a25": "賢皆名得故。論說得法通三性故。或前三",
    "T43n1830_07b:0502a26": "是有為。第四唯是無為。彼論又說何法作用",
    "T43n1830_07b:0502a27": "者。今此中意。即此四法更無別法。四體上用",
    "T43n1830_07b:0502a28": "也。或唯第三。第四無為無作用故。又彼無",
    "T43n1830_07b:0502a29": "住略不說也。此攝法周。彼但影略。今此所",
    "T43n1830_07b:0502b01": "說是順所生此緣之果。若違之果一切皆通。",
    "T43n1830_07b:0502b02": "令不生不住不成不得故。",
    "T43n1830_07b:0502b03": "論。然增上緣至二十二根。述曰。下辨勝顯",
    "T43n1830_07b:0502b04": "差別。於中有三。一總標。二出體。三例指。此",
    "T43n1830_07b:0502b05": "即初也。如大論第五十七．九十已去對法第",
    "T43n1830_07b:0502b06": "五等廢立者。偈云取境．續家族。活命．受業",
    "T43n1830_07b:0502b07": "果。世間．出世淨。依此量立根。餘如樞要",
    "T43n1830_07b:0502b08": "說。",
    "T43n1830_07b:0502b09": "論。前五色根至少分為性。述曰。此出七體",
    "T43n1830_07b:0502b10": "色。文可知也。",
    "T43n1830_07b:0502b11": "論。命根但依至而為自性。述曰。命根如前",
    "T43n1830_07b:0502b12": "第一卷說。五受言隨應者。即遍行中受各別",
    "T43n1830_07b:0502b13": "五受配也。或通八識。或不爾故言隨應也。",
    "T43n1830_07b:0502b14": "或體各各隨其五別。故言隨應　信等即",
    "T43n1830_07b:0502b15": "以信等．及善念等為體者。信等等取精進。",
    "T43n1830_07b:0502b16": "取二法全故。言即以信等者也　及善念",
    "T43n1830_07b:0502b17": "等者。等取定．惠。此別境中法通三性。此取",
    "T43n1830_07b:0502b18": "一分故。言及善念等。",
    "T43n1830_07b:0502b19": "論。未知當知至可當知故。述曰。體謂體性。",
    "T43n1830_07b:0502b20": "位謂五位。體性居位故名體位。根本位者。",
    "T43n1830_07b:0502b21": "五十七云。幾不繫。答後三．九少分。三者即",
    "T43n1830_07b:0502b22": "三無漏根也。不取前位故。見道中如對法",
    "T43n1830_07b:0502b23": "第九有十六心。此除末後心　問何故見",
    "T43n1830_07b:0502b24": "道通十六心。此根唯在十五心時　見道",
    "T43n1830_07b:0502b25": "據見觀諦行故。即十六心皆是。此根有所",
    "T43n1830_07b:0502b26": "未知而當知根。唯前十五心。以第十六",
    "T43n1830_07b:0502b27": "無所未知可當知故。此中類忍皆緣前心。",
    "T43n1830_07b:0502b28": "其第十五心已緣前心遍成訖。第十六心汎",
    "T43n1830_07b:0502b29": "觀類忍。不同小乘證無為故。唯取十五",
    "T43n1830_07b:0502c01": "心為此根也　問此相見道在真見道後。真",
    "T43n1830_07b:0502c02": "見道中已有無間。及解脫道。解脫道中已得",
    "T43n1830_07b:0502c03": "初果。何故相見至十五心猶此根攝。豈預流",
    "T43n1830_07b:0502c04": "果亦此根耶　答此不然。其預流果至相見",
    "T43n1830_07b:0502c05": "道第十六心。見相諦圓方始建立。非真解",
    "T43n1830_07b:0502c06": "脫可名初果。故十五心猶此根攝。而非初",
    "T43n1830_07b:0502c07": "果得有初根。義唯菩薩從真見後亦不出",
    "T43n1830_07b:0502c08": "觀即入相見。至第二心猶此根攝。至第三",
    "T43n1830_07b:0502c09": "心相．見既圓。方極見滿。乃非此根。第二根",
    "T43n1830_07b:0502c10": "攝。",
    "T43n1830_07b:0502c11": "論。二加行位至根本位故。述曰。此義亦辨",
    "T43n1830_07b:0502c12": "決擇分善。近能引發根本位故。此中加行．",
    "T43n1830_07b:0502c13": "資糧之言。不唯取彼亦攝根本。今顯兼取",
    "T43n1830_07b:0502c14": "加行等故。但舉加行等也。如五十七云。一",
    "T43n1830_07b:0502c15": "色界繫．及不繫。一切繫．不繫為義。義者境",
    "T43n1830_07b:0502c16": "也。此根唯取決擇分已來。決擇分善唯色界",
    "T43n1830_07b:0502c17": "繫故。對法第十亦爾。",
    "T43n1830_07b:0502c18": "論。三資糧位至根本位故。述曰。此謂大乘",
    "T43n1830_07b:0502c19": "者入劫已去。小乘亦爾。於諦現觀發起決",
    "T43n1830_07b:0502c20": "定勝善法欲。六現觀中是信現觀也。非無漏",
    "T43n1830_07b:0502c21": "信。然大乘者入劫已去於諦決定。不同",
    "T43n1830_07b:0502c22": "外道於諦生疑故。乃至未起決擇分善已",
    "T43n1830_07b:0502c23": "前。在順解脫分位。以能遠資益生見道根",
    "T43n1830_07b:0502c24": "本位故。五十七說。問未知根何義。答修諦",
    "T43n1830_07b:0502c25": "現觀者。從善法欲已去。於一切方便道中。",
    "T43n1830_07b:0502c26": "即信等五根義是此義。故此根亦通解脫分",
    "T43n1830_07b:0502c27": "位也。此不望涅槃為名者。至下當知。",
    "T43n1830_07b:0502c28": "論。於此三位至故多不說。述曰。於前三位",
    "T43n1830_07b:0502c29": "九根為性。然加行位。及資糧位。於後涅槃",
    "T43n1830_07b:0503a01": "勝法。求證未知愁慼。欲證亦有憂根。即",
    "T43n1830_07b:0503a02": "以十根為性。安惠菩薩集糅對法。多順同",
    "T43n1830_07b:0503a03": "彼。以不通無漏復是慼行。非正根攝。根本",
    "T43n1830_07b:0503a04": "位中必憂不起。瑜伽等中故多不說。然解",
    "T43n1830_07b:0503a05": "脫．加行分位。非無此憂根。然資助法。非正",
    "T43n1830_07b:0503a06": "根法。若入無漏彼漏滅故　然此無漏根通",
    "T43n1830_07b:0503a07": "三界地。五十七說。七根入無色。後三有一能",
    "T43n1830_07b:0503a08": "入。有一不能入。彼前文復云。空處等十一",
    "T43n1830_07b:0503a09": "根可得。非想地唯八。即三無漏非想皆無。",
    "T43n1830_07b:0503a10": "前三無色有此初根。餘二根可知。此相難故",
    "T43n1830_07b:0503a11": "所以別說。",
    "T43n1830_07b:0503a12": "論。前三無色至傍修得故。述曰。謂有菩薩",
    "T43n1830_07b:0503a13": "見道。先時曾異生位修習。得彼定已後入",
    "T43n1830_07b:0503a14": "見道。傍修彼以前所起世俗智種子故。種",
    "T43n1830_07b:0503a15": "子得根名。說彼為有。後亦許起。既非見",
    "T43n1830_07b:0503a16": "道起亦無失。對法第十三解真現觀云。又",
    "T43n1830_07b:0503a17": "於見道中得現觀邊安立諦世俗智。由出",
    "T43n1830_07b:0503a18": "世智增上緣力。長養彼種子故名得此智。",
    "T43n1830_07b:0503a19": "而不現前。以見道十六心剎那無有間斷。",
    "T43n1830_07b:0503a20": "不容現起世間心故。於修道位此世俗智",
    "T43n1830_07b:0503a21": "方現在前。此根非加行．及無漏根現行於",
    "T43n1830_07b:0503a22": "彼有。以彼地無四善根故　又解二乘人亦",
    "T43n1830_07b:0503a23": "有先修習者。後入見道名勝見道亦傍修",
    "T43n1830_07b:0503a24": "彼。然此修道亦得現起。非如小乘三類智",
    "T43n1830_07b:0503a25": "邊所修等智畢竟不起。以功德法故須修。",
    "T43n1830_07b:0503a26": "此不應爾。以助與力令其殊勝。彼地此種",
    "T43n1830_07b:0503a27": "法爾有故。此中說修唯得修修。非行修修。",
    "T43n1830_07b:0503a28": "必不起故。唯相見道修。以差別諦觀順世",
    "T43n1830_07b:0503a29": "俗智故。非真見道不相順故　又解真見",
    "T43n1830_07b:0503b01": "道亦修。以時促無差別所以不說。此中說",
    "T43n1830_07b:0503b02": "下亦得修上。先離色界欲。及菩薩得故。云",
    "T43n1830_07b:0503b03": "有勝見道。非一切見道皆爾。若依對法第",
    "T43n1830_07b:0503b04": "十。上唯修下依決定說。漸離欲說。非實道",
    "T43n1830_07b:0503b05": "理　又解菩薩三無色地。亦有無漏見道。但",
    "T43n1830_07b:0503b06": "修種增畢竟不起。如下三靜慮見道亦畢竟",
    "T43n1830_07b:0503b07": "不起。此義應思修用何為。寧知彼地有其",
    "T43n1830_07b:0503b08": "見道。見道何故依唯於定。非惠地故　或說",
    "T43n1830_07b:0503b09": "既許善法欲已去名此根者。即菩薩解脫分",
    "T43n1830_07b:0503b10": "者亦生於彼。故作此說。二乘人劫數近故。",
    "T43n1830_07b:0503b11": "不可說有彼解脫分。",
    "T43n1830_07b:0503b12": "論。或二乘位至此根攝故。述曰。第二義言。",
    "T43n1830_07b:0503b13": "此或是二乘第三果已去迴趣大者。為證初",
    "T43n1830_07b:0503b14": "地法空。地前亦起九地所攝生空無漏智。九",
    "T43n1830_07b:0503b15": "地者六色界．三無色。彼先生空智。為菩薩",
    "T43n1830_07b:0503b16": "觀起。順菩薩觀故皆此根攝。說彼有此根",
    "T43n1830_07b:0503b17": "非違理也。然二乘人未證法空觀起無漏",
    "T43n1830_07b:0503b18": "故。此中不說。",
    "T43n1830_07b:0503b19": "論。菩薩見道至以時促故。述曰。前言三位",
    "T43n1830_07b:0503b20": "皆二乘根。如五十七下說。菩薩三根於勝解",
    "T43n1830_07b:0503b21": "行地立初根。十地立第二根。佛地立第三。",
    "T43n1830_07b:0503b22": "為釋此疑云菩薩見道亦有此根。但說勝",
    "T43n1830_07b:0503b23": "解行者。以見道中時促不說。謂初地有三。",
    "T43n1830_07b:0503b24": "入．住．出地。此唯入地少時故時促也。雖二",
    "T43n1830_07b:0503b25": "乘亦爾。以見道前促於菩薩。所以說彼見",
    "T43n1830_07b:0503b26": "道亦有。菩薩不然。不可為例。",
    "T43n1830_07b:0503b27": "論。始從見道至故多不說。述曰。此第二",
    "T43n1830_07b:0503b28": "根三乘位同。九根．十根皆如前解。今依此",
    "T43n1830_07b:0503b29": "解初二根亦通有漏。此與對法第十同也。",
    "T43n1830_07b:0503c01": "論。諸無學位至具知根性。述曰。其無學中",
    "T43n1830_07b:0503c02": "無漏九根。皆第三根攝。",
    "T43n1830_07b:0503c03": "問何故有頂如入滅定前心亦有無漏。非",
    "T43n1830_07b:0503c04": "此三根攝也。",
    "T43n1830_07b:0503c05": "論。有頂雖有至非後三根。述曰。雖有遊",
    "T43n1830_07b:0503c06": "觀而不明利。想微細故非後三根。然說彼",
    "T43n1830_07b:0503c07": "是已知．具知亦無妨也。不順三根以不",
    "T43n1830_07b:0503c08": "明利故不說彼。非彼不攝。若不攝者三無",
    "T43n1830_07b:0503c09": "漏根攝無漏根不盡也。",
    "T43n1830_07b:0503c10": "論。二十二根至如論應知。述曰。此諸門義",
    "T43n1830_07b:0503c11": "如五十七等說。",
    "T43n1830_07b:0503c12": "成唯識論述記卷第七末"
}