{
    "T27n1545_021:0104c02": "阿毘達磨大毘婆沙論卷第二十",
    "T27n1545_021:0104c03": "一",
    "T27n1545_021:0104c05": "五百大阿羅漢等造",
    "T27n1545_021:0104c06": "三藏法師玄奘奉　詔譯",
    "T27n1545_021:0104c07": "13雜蘊第一中智納息第二之十三",
    "T27n1545_021:0104c08": "能作因體即增上緣。俱一切法為自性故。",
    "T27n1545_021:0104c09": "然義有異。謂多勝義是增上緣義。不障礙義",
    "T27n1545_021:0104c10": "是能作因義。問若多勝義是增上緣義。則所",
    "T27n1545_021:0104c11": "緣緣亦應名增上。彼體亦攝一切法故。如",
    "T27n1545_021:0104c12": "品類足論辯。此二緣俱以一切法為自性",
    "T27n1545_021:0104c13": "故。答若依相續則此二緣寬狹相似。若依",
    "T27n1545_021:0104c14": "剎那則增上緣體義多勝。謂緣一切法非我",
    "T27n1545_021:0104c15": "行相現在前時。一切法中非所緣者。謂此",
    "T27n1545_021:0104c16": "自性相應俱有。非增上者唯此自性。由此",
    "T27n1545_021:0104c17": "相應俱有諸法。是此增上非所緣故。問若",
    "T27n1545_021:0104c18": "不障礙義是能作因義者。則能作因體應不",
    "T27n1545_021:0104c19": "攝一切法。謂一有情若有一趣蘊界處起。",
    "T27n1545_021:0104c20": "即此有情更無第二蘊界處生。若依一眼一",
    "T27n1545_021:0104c21": "眼識生。於中更無第二識起。如於一處。若",
    "T27n1545_021:0104c22": "有一樹無第二樹。若有一舍無第二舍。如",
    "T27n1545_021:0104c23": "是諸法互相障礙。云何此因攝一切法。答",
    "T27n1545_021:0104c24": "雖有此事而理無違。謂一有情若有一趣",
    "T27n1545_021:0104c25": "蘊界處起義。語諸餘蘊界處曰。我於汝等",
    "T27n1545_021:0104c26": "不為障礙隨汝等生。設我與汝為障礙",
    "T27n1545_021:0104c27": "者。汝等於彼則不得生。若依一眼眼識",
    "T27n1545_021:0104c28": "現前。此識義語餘眼識言。我於汝等不",
    "T27n1545_021:0104c29": "為障礙隨汝等生。設我與汝為障礙者。",
    "T27n1545_021:0105a01": "汝等於彼不得現前。樹及舍喻准此應說。",
    "T27n1545_021:0105a02": "又即於彼為障礙者。彼若生時亦不為礙。",
    "T27n1545_021:0105a03": "是故一法將欲生時。餘一切法皆不為礙。",
    "T27n1545_021:0105a04": "設有一法障礙彼者。彼法爾時應不得起",
    "T27n1545_021:0105a05": "故。不障礙義是能作因義。而能作因攝一切",
    "T27n1545_021:0105a06": "法。問因緣和合故諸法生。因緣和合故諸法",
    "T27n1545_021:0105a07": "滅。因緣無有不和合時。諸法云何不恒生",
    "T27n1545_021:0105a08": "滅。尊者世友作如是言。一生和合故諸法",
    "T27n1545_021:0105a09": "生。一滅和合故諸法滅。生滅和合無二無",
    "T27n1545_021:0105a10": "多。諸法云何恒生恒滅。復作是言。因緣和",
    "T27n1545_021:0105a11": "合諸法生已。次後相續無量剎那。連注覆",
    "T27n1545_021:0105a12": "壓不能復起。如人墮崖復為上土續續覆",
    "T27n1545_021:0105a13": "壓。彼人爾時尚不能動況得起耶。大德說",
    "T27n1545_021:0105a14": "曰。和合因緣既唯暫有。云何諸法恒生滅",
    "T27n1545_021:0105a15": "耶。尊者覺天作如是說。諸法生滅各唯一",
    "T27n1545_021:0105a16": "時。應有作用生已復生。滅已復滅便為無",
    "T27n1545_021:0105a17": "用。是故諸法生滅非恒。問因緣和合生諸",
    "T27n1545_021:0105a18": "法時。因緣功能為多為一。若言唯一云何",
    "T27n1545_021:0105a19": "依多。若言有多云何和合。答可說為一",
    "T27n1545_021:0105a20": "可說為多。辦一事故依多體故。復次因緣",
    "T27n1545_021:0105a21": "功能相隨順故。可說為一生多法故可說",
    "T27n1545_021:0105a22": "為多。復次因緣功能同令諸法起作用故",
    "T27n1545_021:0105a23": "可說為一。起色受等作用別故可說為多。",
    "T27n1545_021:0105a24": "若彼功能無多種者。所起作用色非色等應",
    "T27n1545_021:0105a25": "無差別。是故諸法因緣功能。不可定言是",
    "T27n1545_021:0105a26": "多是一。問如有因緣故諸法得生。亦有",
    "T27n1545_021:0105a27": "因緣故諸法滅耶。譬喻尊者作如是說。生",
    "T27n1545_021:0105a28": "待因緣滅則不爾。如人射時發箭須力墮",
    "T27n1545_021:0105a29": "則不然。如陶家輪轉時須力止則不爾。阿",
    "T27n1545_021:0105b01": "毘達磨諸論師言。諸法生滅俱待因緣以滅",
    "T27n1545_021:0105b02": "與生皆是用故。問前所說喻當云何通。答",
    "T27n1545_021:0105b03": "不必須通非三藏故。然凡聖法異不可例",
    "T27n1545_021:0105b04": "同。又箭與輪亦由因墮止。箭墮因者謂排",
    "T27n1545_021:0105b05": "楯的等。設無餘因則彎弓等亦是其因。若",
    "T27n1545_021:0105b06": "不先射今何由墮。輪止因者謂手杖等。設",
    "T27n1545_021:0105b07": "無餘因則能轉者亦是其因。若先不轉今何",
    "T27n1545_021:0105b08": "由止。問若排手等障礙箭輪令其墮止。如",
    "T27n1545_021:0105b09": "何與彼為能作因。答排手等物障彼行轉。",
    "T27n1545_021:0105b10": "非礙墮止為能作因於理何失。問若法生",
    "T27n1545_021:0105b11": "滅俱待因緣。生滅因緣一切時有。何不生時",
    "T27n1545_021:0105b12": "亦滅滅時亦生耶。尊者世友作如是說。生",
    "T27n1545_021:0105b13": "滅兩時和合各異。是故生時無滅滅時無生。",
    "T27n1545_021:0105b14": "不可一因有二果故。復作是說。生時因緣",
    "T27n1545_021:0105b15": "隨順彼法。滅時因緣違害彼法。雖彼因緣",
    "T27n1545_021:0105b16": "前後體一。而益損用時分不同。猶如苾",
    "T27n1545_021:0105b17": "芻解安居已。携持衣鉢遊歷諸寺。有賊",
    "T27n1545_021:0105b18": "見之先申禮敬恭順隨逐。後至曠野奪其",
    "T27n1545_021:0105b19": "衣鉢陵辱而去。生滅因緣亦復如是。大德",
    "T27n1545_021:0105b20": "說曰。生滅兩事既互相違如何俱有。尊者妙",
    "T27n1545_021:0105b21": "音作如是說。諸法生時未有作用當何所",
    "T27n1545_021:0105b22": "滅。諸法滅時已有作用復何所生。",
    "T27n1545_021:0105b23": "問一法既與多法為能作因。多法亦與一",
    "T27n1545_021:0105b24": "法為能作因。一法與多法為能作因時。",
    "T27n1545_021:0105b25": "為如一法與多法為因。為如多法與多",
    "T27n1545_021:0105b26": "法為因耶。多法與一法為能作因時。為",
    "T27n1545_021:0105b27": "如多法與一法為因。為如一法與一法",
    "T27n1545_021:0105b28": "為因耶。設爾何失此一法與多法為能作",
    "T27n1545_021:0105b29": "因時。若如一法與多法為因者。云何不因",
    "T27n1545_021:0105c01": "一故果亦成一。若如多法與多法為因者。",
    "T27n1545_021:0105c02": "云何不果多故因亦成多。此多法與一法",
    "T27n1545_021:0105c03": "為能作因時。若如多法與一法為因者。云",
    "T27n1545_021:0105c04": "何不因多故果亦成多。若如一法與一法",
    "T27n1545_021:0105c05": "為因者。云何不果一故因亦成一。答應作",
    "T27n1545_021:0105c06": "是說。一法與多法為能作因時。亦如多法",
    "T27n1545_021:0105c07": "與一法為因。多法與一法為能作因時。",
    "T27n1545_021:0105c08": "亦如一法與多法為因。問若爾一應成多",
    "T27n1545_021:0105c09": "多應成一。答我說一亦成多多亦成一。此",
    "T27n1545_021:0105c10": "依作用不依實體。我說諸因以作用為果",
    "T27n1545_021:0105c11": "非以實體為果。又說。諸果以作用為因",
    "T27n1545_021:0105c12": "非以實體為因。諸法實體恒無轉變非因",
    "T27n1545_021:0105c13": "果故。然無為法名能作因。但不為障非能",
    "T27n1545_021:0105c14": "辦果。",
    "T27n1545_021:0105c15": "復次有為法與有為法為能作因。亦以彼",
    "T27n1545_021:0105c16": "為增上果。有為法不與無為法為能作因。",
    "T27n1545_021:0105c17": "亦不以彼為增上果。無為法不與無為法",
    "T27n1545_021:0105c18": "為能作因。亦不以彼為增上果。無為法與",
    "T27n1545_021:0105c19": "有為法雖為能作因。而不以彼為增上果。",
    "T27n1545_021:0105c20": "以無取果與果用故。問何故有為法有因",
    "T27n1545_021:0105c21": "有果。無為法無因無果耶。答有為法流轉",
    "T27n1545_021:0105c22": "世故有因有果。無為不爾故無因果。如遠",
    "T27n1545_021:0105c23": "行者須具資糧能有所至非不行者。復次",
    "T27n1545_021:0105c24": "有為法有作用故有因有果。無為不爾故",
    "T27n1545_021:0105c25": "無因果。如營務者須備作具能有所成",
    "T27n1545_021:0105c26": "非不營者。復次有為法有生滅故有因有",
    "T27n1545_021:0105c27": "果。無為不爾故無因果。復次有為法有和",
    "T27n1545_021:0105c28": "合故有因有果。無為不爾故無因果。復次",
    "T27n1545_021:0105c29": "有為法有三相故有因有果。無為不爾故",
    "T27n1545_021:0106a01": "無因果。復次有為法性羸劣故有因有作",
    "T27n1545_021:0106a02": "用故有果。如羸劣者依他而住非勇健者。",
    "T27n1545_021:0106a03": "無為不爾故無因果。復次有為法如王如",
    "T27n1545_021:0106a04": "王眷屬。如富貴者如富貴者眷屬如因陀",
    "T27n1545_021:0106a05": "羅如因陀羅眷屬。故有因有果。無為不爾",
    "T27n1545_021:0106a06": "故無因果。問有為法不生者為有為法為",
    "T27n1545_021:0106a07": "留難故令彼不起。為無為法為留難故彼",
    "T27n1545_021:0106a08": "不生耶。答以有為法為留難故令彼不",
    "T27n1545_021:0106a09": "起非無為法。無為與彼為能作因於一切",
    "T27n1545_021:0106a10": "時不障礙故。如注水瀆水若不流自為餘",
    "T27n1545_021:0106a11": "因非瀆為障。問無為法與有為法為能作",
    "T27n1545_021:0106a12": "因及增上緣時。何者為勝為緣彼者為餘",
    "T27n1545_021:0106a13": "法耶。答等無差別如兩豆聚。若無為法與",
    "T27n1545_021:0106a14": "有為法為所緣緣有是有非。",
    "T27n1545_021:0106a15": "復次過去法與過去法為能作因。亦以彼",
    "T27n1545_021:0106a16": "為增上果。過去法與未來現在法為能作",
    "T27n1545_021:0106a17": "因。亦以彼為增上果。義言我若不與汝為",
    "T27n1545_021:0106a18": "近能作因者汝則無因。然有為法無無因",
    "T27n1545_021:0106a19": "者。未來法與未來法為能作因。亦以彼為",
    "T27n1545_021:0106a20": "增上果。未來法與過去現在法為能作因。然",
    "T27n1545_021:0106a21": "不以彼為增上果。所以者何。果與因俱或",
    "T27n1545_021:0106a22": "在後故。義言我若不與汝為近能作因者",
    "T27n1545_021:0106a23": "汝則無果。然有為法無無果者。現在法與",
    "T27n1545_021:0106a24": "現在法為能作因。亦以彼為增上果。現在",
    "T27n1545_021:0106a25": "法與未來法為能作因。亦以彼為增上果。",
    "T27n1545_021:0106a26": "義言我若不與汝為近能作因者汝則無",
    "T27n1545_021:0106a27": "因。然有為法無無因者。現在法與過去法",
    "T27n1545_021:0106a28": "為能作因。然不以彼為增上果。果與因俱",
    "T27n1545_021:0106a29": "或在後故。義言我若不與汝為近能作因",
    "T27n1545_021:0106b01": "者汝則無果。然有為法無無果者。問何故",
    "T27n1545_021:0106b02": "後法與前法為能作因。而前法非後法增",
    "T27n1545_021:0106b03": "上果耶。答不障礙義是能作因義。後法於",
    "T27n1545_021:0106b04": "前法不障礙故得為能作因。果必是因力",
    "T27n1545_021:0106b05": "所取與。後法於前無取與力故前法非後",
    "T27n1545_021:0106b06": "果。如有為法以無為法為能作因而非彼",
    "T27n1545_021:0106b07": "果。彼無取果與果力故。",
    "T27n1545_021:0106b08": "復次善法與善法為能作因。亦以彼為增",
    "T27n1545_021:0106b09": "上果。善法與不善無記法為能作因。亦",
    "T27n1545_021:0106b10": "以彼為增上果。不善法與不善法為能作",
    "T27n1545_021:0106b11": "因。亦以彼為增上果。不善法與善無記法",
    "T27n1545_021:0106b12": "為能作因。亦以彼為增上果。無記法與無",
    "T27n1545_021:0106b13": "記法為能作因。亦以彼為增上果。無記法",
    "T27n1545_021:0106b14": "與善不善法為能作因。亦以彼為增上果。",
    "T27n1545_021:0106b15": "如善不善無記法展轉為能作因及增上果。",
    "T27n1545_021:0106b16": "如是三界繫不繫法。學無學非學非無學法。",
    "T27n1545_021:0106b17": "見所斷修所斷不斷法。有色無色法。有見無",
    "T27n1545_021:0106b18": "見法。有對無對法。有漏無漏法。相應不相應",
    "T27n1545_021:0106b19": "法等。應知亦爾。",
    "T27n1545_021:0106b20": "復次有善法與善法為近能作因。如由善",
    "T27n1545_021:0106b21": "業生樂善家。生已復能多修妙行。有善法",
    "T27n1545_021:0106b22": "與不善法為近能作因。如由善業生富貴",
    "T27n1545_021:0106b23": "家。生已放逸多造惡行。有不善法與不善",
    "T27n1545_021:0106b24": "法為近能作因。如由不善業生不律儀家。",
    "T27n1545_021:0106b25": "生已復造眾多惡行。有不善法與善法為",
    "T27n1545_021:0106b26": "近能作因。如由不善業身遭病惱或失財",
    "T27n1545_021:0106b27": "位。心生厭悔修諸妙行。有內法與內法",
    "T27n1545_021:0106b28": "為近能作因。如一有情供多人眾。有內法",
    "T27n1545_021:0106b29": "與外法為近能作因。如諸農夫種殖稼穡。",
    "T27n1545_021:0106c01": "有外法與外法為近能作因。如水糞等生",
    "T27n1545_021:0106c02": "長苗稼。有外法與內法為近能作因。如飲",
    "T27n1545_021:0106c03": "食等長養有情。有一趣法與五趣法為近",
    "T27n1545_021:0106c04": "能作因。如有多人食一羊肉身強盛已有",
    "T27n1545_021:0106c05": "作善業有作惡業。作善業者得生人天",
    "T27n1545_021:0106c06": "作惡業者墮三惡趣。",
    "T27n1545_021:0106c07": "問若一有情害生命時一切有情不障礙。彼",
    "T27n1545_021:0106c08": "無不與彼為能作因。何不一切俱得殺罪。",
    "T27n1545_021:0106c09": "答彼能殺者起殺加行。亦令果滿故得殺",
    "T27n1545_021:0106c10": "罪。餘不爾故不得殺罪。復次彼起惡心亦",
    "T27n1545_021:0106c11": "斷他命故得殺罪。餘不爾故不得殺罪。餘",
    "T27n1545_021:0106c12": "業道等准此應知。問諸外財物一切有情共",
    "T27n1545_021:0106c13": "業所起。何故盜者唯於財主得罪非餘。",
    "T27n1545_021:0106c14": "答財主於財攝受守護餘則不爾。是故盜者",
    "T27n1545_021:0106c15": "唯於財主得罪非餘。復次財主於財作己",
    "T27n1545_021:0106c16": "有想。盜者於彼作財主想。故唯於彼得罪。",
    "T27n1545_021:0106c17": "非餘。復次若財物於彼是士用果及增果",
    "T27n1545_021:0106c18": "者於彼得罪。財物於餘一切有情是增上",
    "T27n1545_021:0106c19": "果非士用果。是故於彼不得盜罪。問士用",
    "T27n1545_021:0106c20": "果與增上果有何差別。答作功力得者是士",
    "T27n1545_021:0106c21": "用果。不障礙得者是增上果。復次財物於作",
    "T27n1545_021:0106c22": "者是士用果。於用者是增上果。如諸果實",
    "T27n1545_021:0106c23": "於種殖者。是士用果亦增上果。於食用者",
    "T27n1545_021:0106c24": "唯增上果。如諸財物於營求者。是士用果",
    "T27n1545_021:0106c25": "亦增上果。於受用者唯增上果。",
    "T27n1545_021:0106c26": "問此器世界蘇迷盧山洲渚等物一切有情",
    "T27n1545_021:0106c27": "共業所起。於中若有般涅槃者。何故此物",
    "T27n1545_021:0106c28": "不減少耶。尊者世友作如是說。若物是彼",
    "T27n1545_021:0106c29": "士用果及近增上果者亦有減少。蘇迷盧等",
    "T27n1545_021:0107a01": "但是彼遠增上果故無減少。復作是說。蘇迷",
    "T27n1545_021:0107a02": "盧等一切有情共業所起。假使此中一有情",
    "T27n1545_021:0107a03": "在。由彼業力所任持故亦不減少。況有無",
    "T27n1545_021:0107a04": "量無邊有情未得滅度。如富貴者雖已命",
    "T27n1545_021:0107a05": "終。而彼宮殿園林象馬不隨隱沒。是餘有情",
    "T27n1545_021:0107a06": "業力持故。此亦如是。復作是說。此中雖有",
    "T27n1545_021:0107a07": "無量有情得般涅槃及生他處。復有無量無",
    "T27n1545_021:0107a08": "邊有情來生此界。由彼業力故不減少。尊",
    "T27n1545_021:0107a09": "者覺天作如是說。此是過去業力所持故",
    "T27n1545_021:0107a10": "無減少。問如轉輪王於四洲渚皆得自在",
    "T27n1545_021:0107a11": "是何果耶。答自身威勢是異熟果。所統領物",
    "T27n1545_021:0107a12": "是增上果。彼於過去修習增上自身眾具諸",
    "T27n1545_021:0107a13": "善業故今得如是二殊勝果。",
    "T27n1545_021:0107a14": "復次有三種增上。一自增上。二世增上三法",
    "T27n1545_021:0107a15": "增上。自增上者。如有一類煩惱未斷惡境",
    "T27n1545_021:0107a16": "現前。而為自護不起惡業勿我由斯墮",
    "T27n1545_021:0107a17": "諸惡趣。世增上者。如有一類煩惱未斷惡",
    "T27n1545_021:0107a18": "境現前。護世間故不起惡業勿我由斯",
    "T27n1545_021:0107a19": "為世譏毀。有作是說。勿由我故世間有情",
    "T27n1545_021:0107a20": "造諸惡業。法增上者。如有一類煩惱未斷",
    "T27n1545_021:0107a21": "惡境現前。為護法故不起惡業勿由我故",
    "T27n1545_021:0107a22": "令諸世間輕毀正法。此三即是近能作因。問",
    "T27n1545_021:0107a23": "何故此三說名增上。答以於善法不障礙",
    "T27n1545_021:0107a24": "故。是善親近增上緣故。問能作因力有增減",
    "T27n1545_021:0107a25": "不。答有。如多人眾挽大木時。中有盡力不",
    "T27n1545_021:0107a26": "盡力者。其盡力者能作因增。不盡力者能作",
    "T27n1545_021:0107a27": "因減。如彼挽木竪剎牽船轉石等時應",
    "T27n1545_021:0107a28": "知亦爾。如內於外若外於內。外內自望亦",
    "T27n1545_021:0107a29": "復如是。問能作因與增上果何者為多。答",
    "T27n1545_021:0107b01": "能作因多增上果少。以能作因攝一切有為",
    "T27n1545_021:0107b02": "無為法。增上果唯攝有為法故。由此故說",
    "T27n1545_021:0107b03": "頗有法於法非能作因耶。答有。謂自性於",
    "T27n1545_021:0107b04": "自性。頗有法於他性非能作因耶。答有。謂",
    "T27n1545_021:0107b05": "有為於無為及無為於無為。",
    "T27n1545_021:0107b06": "問能作因以何為自性。答一切法。已說自",
    "T27n1545_021:0107b07": "性。所以今當說。問何故名能作因能作是",
    "T27n1545_021:0107b08": "何義。答不障礙義是能作義。有所辦義是能",
    "T27n1545_021:0107b09": "作義。此能作因定通三世及離世法有增上",
    "T27n1545_021:0107b10": "果。如是已顯六因自性。今當復顯六因",
    "T27n1545_021:0107b11": "相雜不相雜義。問若法是相應因彼亦是俱",
    "T27n1545_021:0107b12": "有因耶。答若法是相應因彼亦是俱有因。有",
    "T27n1545_021:0107b13": "法是俱有因彼非相應因。謂有為不相應",
    "T27n1545_021:0107b14": "法。問若法是相應因彼亦是同類因耶。答應",
    "T27n1545_021:0107b15": "作四句。有法是相應因非同類因。謂未來",
    "T27n1545_021:0107b16": "相應法。有法是同類因非相應因。謂過去",
    "T27n1545_021:0107b17": "現在不相應法。有法是相應因亦同類因。謂",
    "T27n1545_021:0107b18": "過去現在相應法。有法非相應因非同類",
    "T27n1545_021:0107b19": "因。謂未來不相應法及無為法。問若法是相",
    "T27n1545_021:0107b20": "應因彼亦是遍行因耶。答應作四句。有法",
    "T27n1545_021:0107b21": "是相應因非遍行因。謂除過去現在遍行隨",
    "T27n1545_021:0107b22": "眠及彼相應法諸餘相應法。有法是遍行因",
    "T27n1545_021:0107b23": "非相應因。謂過去現在遍行隨眠及彼相應",
    "T27n1545_021:0107b24": "法生住老無常。有法是相應因亦遍行因。謂",
    "T27n1545_021:0107b25": "過去現在遍行隨眠及彼相應法。有法非相",
    "T27n1545_021:0107b26": "應因非遍行因。謂除過去現在遍行隨眠及",
    "T27n1545_021:0107b27": "彼相應法。生老住無常諸餘不相應法。問",
    "T27n1545_021:0107b28": "若法是相應因彼亦是異熟因耶。答應作四",
    "T27n1545_021:0107b29": "句。有法是相應因非異熟因。謂無記無漏相",
    "T27n1545_021:0107c01": "應法。有法是異熟因非相應因。謂不善善",
    "T27n1545_021:0107c02": "有漏不相應法。有法是相應因亦異熟因。謂",
    "T27n1545_021:0107c03": "不善善有漏相應法。有法非相應因非異",
    "T27n1545_021:0107c04": "熟因。謂無記無漏不相應法。問若法是相應",
    "T27n1545_021:0107c05": "因彼亦是能作因耶。答若法是相應因彼亦",
    "T27n1545_021:0107c06": "是能作因。有法是能作因彼非相應因。謂",
    "T27n1545_021:0107c07": "不相應法。問若法是俱有因彼亦是同類因",
    "T27n1545_021:0107c08": "耶。答若法是同類因彼亦是俱有因。有法是",
    "T27n1545_021:0107c09": "俱有因彼非同類因。謂未來法。問若法是",
    "T27n1545_021:0107c10": "俱有因彼亦是遍行因耶。答若法是遍行因",
    "T27n1545_021:0107c11": "彼亦是俱有因。有法是俱有因彼非遍行",
    "T27n1545_021:0107c12": "因。謂除過去現在遍行隨眠及彼相應俱有",
    "T27n1545_021:0107c13": "法諸餘有為法。問若法是俱有因彼亦是異",
    "T27n1545_021:0107c14": "熟因耶。答若法是異熟因彼亦是俱有因。有",
    "T27n1545_021:0107c15": "法是俱有因彼非異熟因。謂無記無漏有為",
    "T27n1545_021:0107c16": "法。問若法是俱有因彼亦是能作因耶。答若",
    "T27n1545_021:0107c17": "法是俱有因彼亦是能作因。有法是能作因",
    "T27n1545_021:0107c18": "彼非俱有因。謂無為法。問若法是同類因彼",
    "T27n1545_021:0107c19": "亦是遍行因耶。答若法是遍行因彼亦是同",
    "T27n1545_021:0107c20": "類因。有法是同類因彼非遍行因。謂除過",
    "T27n1545_021:0107c21": "去現在遍行隨眠及彼相應俱有法諸餘過",
    "T27n1545_021:0107c22": "去現在法。問若法是同類因彼亦是異熟因",
    "T27n1545_021:0107c23": "耶。答應作四句。有法是同類因非異熟因。",
    "T27n1545_021:0107c24": "謂過去現在無記無漏法。有法是異熟因非",
    "T27n1545_021:0107c25": "同類因。謂未來不善善有漏法。有法是同",
    "T27n1545_021:0107c26": "類因亦異熟因。謂過去現在不善善有漏法。",
    "T27n1545_021:0107c27": "有法非同類因非異熟因。謂未來無記無",
    "T27n1545_021:0107c28": "漏法及無為法。問若法是同類因彼亦是能",
    "T27n1545_021:0108a01": "作因耶。答若法是同類因彼亦是能作因。有",
    "T27n1545_021:0108a02": "法是能作因彼非同類因。謂未來法及無為",
    "T27n1545_021:0108a03": "法。問若法是遍行因彼亦是異熟因耶。答",
    "T27n1545_021:0108a04": "應作四句。有法是遍行因非異熟因。謂過",
    "T27n1545_021:0108a05": "去現在無記遍行隨眠及彼相應俱有法。有",
    "T27n1545_021:0108a06": "法是異熟因非遍行因。謂除過去現在不善",
    "T27n1545_021:0108a07": "遍行隨眠。及彼相應俱有法。諸餘不善善有",
    "T27n1545_021:0108a08": "漏法。有法是遍行因亦異熟因。謂過去現",
    "T27n1545_021:0108a09": "在不善遍行隨眠及彼相應俱有法。有法非",
    "T27n1545_021:0108a10": "遍行因非異熟因。謂除過去現在無記遍",
    "T27n1545_021:0108a11": "行隨眠及彼相應俱有法。諸餘無記及無漏",
    "T27n1545_021:0108a12": "法。問若法是遍行因彼亦是能作因耶。答若",
    "T27n1545_021:0108a13": "法是遍行因彼亦是能作因。有法是能作因",
    "T27n1545_021:0108a14": "彼非遍行因。謂除過去現在遍行隨眠及彼",
    "T27n1545_021:0108a15": "相應俱有法諸餘一切法。問若法是異熟因",
    "T27n1545_021:0108a16": "彼亦是能作因耶。答若法是異熟因彼亦是",
    "T27n1545_021:0108a17": "能作因。有法是能作因彼非異熟因。謂無",
    "T27n1545_021:0108a18": "記及無漏法。",
    "T27n1545_021:0108a19": "問此六因幾是色幾非色。答二唯非色。謂",
    "T27n1545_021:0108a20": "相應遍行因餘通色非色。如色非色有見無",
    "T27n1545_021:0108a21": "見有對無對有執受無執受。是長養非長養",
    "T27n1545_021:0108a22": "是大種非大種是造色非造色亦爾。問此六",
    "T27n1545_021:0108a23": "因幾有漏幾無漏。答二唯有漏謂遍行異熟",
    "T27n1545_021:0108a24": "因。餘通有漏無漏問此六因幾有為幾無為。",
    "T27n1545_021:0108a25": "答五唯有為一通有為無為謂能作因。問此",
    "T27n1545_021:0108a26": "六因幾過去幾未來幾現在。答三通三世謂",
    "T27n1545_021:0108a27": "相應俱有異熟因。二唯過去現在謂同類遍",
    "T27n1545_021:0108a28": "行因。一通三世亦離世謂能作因。問此六",
    "T27n1545_021:0108a29": "因幾善幾不善幾無記。答一唯不善無記謂",
    "T27n1545_021:0108b01": "遍行因。一唯善不善謂異熟因。餘通三種。",
    "T27n1545_021:0108b02": "問此六因幾欲界繫幾色界繫幾無色界繫。",
    "T27n1545_021:0108b03": "答二唯三界繫謂遍行異熟因。餘通三界繫",
    "T27n1545_021:0108b04": "及不繫。問此六因幾學幾無學幾非學非無",
    "T27n1545_021:0108b05": "學。答二唯非學非無學。謂遍行異熟因。餘",
    "T27n1545_021:0108b06": "通三種。問此六因幾見所斷幾修所斷幾不",
    "T27n1545_021:0108b07": "斷。答一唯見所斷謂遍行因。一唯見所斷修",
    "T27n1545_021:0108b08": "所斷謂異熟因。餘通三種。問此六因幾染污",
    "T27n1545_021:0108b09": "幾不染污。答一唯染污謂遍行因。餘通二種。",
    "T27n1545_021:0108b10": "如染污不染污有罪無罪黑白有覆無覆退",
    "T27n1545_021:0108b11": "非退亦爾。問此六因幾有異熟幾無異熟。",
    "T27n1545_021:0108b12": "答一有異熟謂異熟因。餘通二種。問此六",
    "T27n1545_021:0108b13": "因幾是異熟幾非異熟。答二非異熟謂遍行",
    "T27n1545_021:0108b14": "異熟因。餘通二種。問此六因幾相應。幾不",
    "T27n1545_021:0108b15": "相應。答一唯相應謂相應因。餘通二種。如",
    "T27n1545_021:0108b16": "相應不相應。有所依無所依。有所緣無所",
    "T27n1545_021:0108b17": "緣。有行相無行相。有警覺無警覺。有等無",
    "T27n1545_021:0108b18": "間無等無間亦爾。問此六因幾是四諦攝幾",
    "T27n1545_021:0108b19": "非四諦攝。答二唯苦集諦攝謂遍行異熟因。",
    "T27n1545_021:0108b20": "三唯苦集道諦攝謂相應俱有同類因。一通",
    "T27n1545_021:0108b21": "四諦及非諦攝謂能作因。問此六因幾是五",
    "T27n1545_021:0108b22": "蘊攝幾非五蘊攝。答二唯四蘊攝除色蘊謂",
    "T27n1545_021:0108b23": "相應遍行因。三通五蘊攝謂俱有同類異熟",
    "T27n1545_021:0108b24": "因。一通五蘊及非蘊攝謂能作因。問此六",
    "T27n1545_021:0108b25": "因幾何處攝。答二唯意法處攝謂相應遍行",
    "T27n1545_021:0108b26": "因。一唯色聲意法處攝謂異熟因。三通十",
    "T27n1545_021:0108b27": "二處攝謂俱有同類能作因。問此六因幾何",
    "T27n1545_021:0108b28": "界攝。答一唯意法意識界攝謂遍行因。一唯",
    "T27n1545_021:0108b29": "七心法界攝謂相應因。一唯色聲七心法界",
    "T27n1545_021:0108c01": "攝謂異熟因。三通十八界攝謂俱有同類能",
    "T27n1545_021:0108c02": "作因。",
    "T27n1545_021:0108c03": "問如是六因誰有何果。答相應俱有因有士",
    "T27n1545_021:0108c04": "用果。同類遍行因有等流果。異熟因有異熟",
    "T27n1545_021:0108c05": "果。能作因有增上果。其解脫果是道所證非",
    "T27n1545_021:0108c06": "因所得。問如是六因何時取果何時與果。",
    "T27n1545_021:0108c07": "答相應俱有因現在取果現在與果。一剎那",
    "T27n1545_021:0108c08": "取果一剎那與果。取一剎那果與一剎那",
    "T27n1545_021:0108c09": "果。同類遍行因現在取果。過去現在與果。",
    "T27n1545_021:0108c10": "一剎那取果。多剎那與果。取多剎那果。與",
    "T27n1545_021:0108c11": "多剎那果。異熟因現在取果過去與果。一剎",
    "T27n1545_021:0108c12": "那取果多剎那與果。取多剎那果與多剎",
    "T27n1545_021:0108c13": "那果。能作因有作是說。現在取果過去現",
    "T27n1545_021:0108c14": "在與果。一剎那取果多剎那與果。取多剎",
    "T27n1545_021:0108c15": "那果與多剎那果。有餘師說。此能作因過",
    "T27n1545_021:0108c16": "去現在取果過去現在與果。多剎那取果多",
    "T27n1545_021:0108c17": "剎那與果。若取果時即能與果餘如前說。",
    "T27n1545_021:0108c18": "若能覺了如是六因即於四果分明照察",
    "T27n1545_021:0108c19": "如觀掌中餘甘子等。",
    "T27n1545_021:0108c20": "復次諸法作用必假因緣因已廣辯。次應說",
    "T27n1545_021:0108c21": "緣。緣有四種。如施設論及見蘊辯。然施設",
    "T27n1545_021:0108c22": "論作如是說。有法是因緣彼亦是等無間緣",
    "T27n1545_021:0108c23": "亦是所緣緣亦是增上緣。乃至有法是增上",
    "T27n1545_021:0108c24": "緣彼亦是因緣亦是等無間緣亦是所緣緣。",
    "T27n1545_021:0108c25": "問一切法中有能作四緣者如心心所法。",
    "T27n1545_021:0108c26": "有能作三緣者如色心不相應行。有能作",
    "T27n1545_021:0108c27": "二緣者如無為法。何故彼說有法是因緣",
    "T27n1545_021:0108c28": "彼亦是等無間緣乃至廣說耶。答彼依容有",
    "T27n1545_021:0108c29": "故作是說。謂諸法中有心心所具四緣性",
    "T27n1545_021:0109a01": "不說一切皆作四緣。若盡理者應作是說。",
    "T27n1545_021:0109a02": "問若法是因緣彼亦是等無間緣耶。答若法",
    "T27n1545_021:0109a03": "是等無間緣彼亦是因緣。有法是因緣。彼",
    "T27n1545_021:0109a04": "非等無間緣。謂除過去現在非最後心心所",
    "T27n1545_021:0109a05": "法餘一切有為法。問若法是因緣彼亦是所",
    "T27n1545_021:0109a06": "緣緣耶。答若法是因緣彼亦是所緣緣。有",
    "T27n1545_021:0109a07": "法是所緣緣彼非因緣謂無為法。問若法是",
    "T27n1545_021:0109a08": "因緣彼亦是增上緣耶。答若法是因緣彼亦",
    "T27n1545_021:0109a09": "是增上緣。有法是增上緣彼非因緣謂無",
    "T27n1545_021:0109a10": "為法。問若法是等無間緣彼亦是所緣緣耶。",
    "T27n1545_021:0109a11": "答若法是等無間緣彼亦是所緣緣。有法是",
    "T27n1545_021:0109a12": "所緣緣彼非等無間緣。謂除過去現在非最",
    "T27n1545_021:0109a13": "後心心所法餘一切法。問若法是等無間緣",
    "T27n1545_021:0109a14": "彼亦是增上緣耶。答若法是等無間緣彼亦",
    "T27n1545_021:0109a15": "是增上緣。有法是增上緣彼非等無間緣。",
    "T27n1545_021:0109a16": "謂除過去現在非最後心心所法餘一切法。",
    "T27n1545_021:0109a17": "問若法是所緣緣彼亦是增上緣耶。答如是。",
    "T27n1545_021:0109a18": "問若於一法具四緣者應但一緣云何立",
    "T27n1545_021:0109a19": "四。答依作用立不依物體。一物體中有",
    "T27n1545_021:0109a20": "四用故。謂一剎那心心所法引起次後剎",
    "T27n1545_021:0109a21": "那同類心心所故立為因緣。即此開避。次後",
    "T27n1545_021:0109a22": "剎那心心所法令得生故。立為等無間緣。",
    "T27n1545_021:0109a23": "即此能為次後剎那心心所法所取境故。立",
    "T27n1545_021:0109a24": "為所緣緣。即此不障礙次後剎那心心所法",
    "T27n1545_021:0109a25": "令得生故。立為增上緣。此中因緣如種子",
    "T27n1545_021:0109a26": "法。等無間緣如開導法。所緣緣如任杖法。",
    "T27n1545_021:0109a27": "增上緣如不障法。如是等過去現在非最後",
    "T27n1545_021:0109a28": "心心所法具四緣性。餘有為法有三緣性。",
    "T27n1545_021:0109a29": "三無為法有二緣性。皆依義說不依物體。",
    "T27n1545_021:0109b01": "一物體中有多義故如諸法中有能作。六",
    "T27n1545_021:0109b02": "因者。謂過去現在不善遍行隨眠及彼相應",
    "T27n1545_021:0109b03": "法有能作。五因者。謂過去現在無記遍行隨",
    "T27n1545_021:0109b04": "眠及彼相應法。或過去現在不善遍行隨眠及",
    "T27n1545_021:0109b05": "彼相應法生老住無常。或過去現在非遍行",
    "T27n1545_021:0109b06": "不善善有漏心心所法有能作。四因者。謂",
    "T27n1545_021:0109b07": "過去現在無記遍行隨眠及彼相應法生老住",
    "T27n1545_021:0109b08": "無常。或過去現在非遍行不善善有漏色心",
    "T27n1545_021:0109b09": "不相應行。或過去現在無漏心心所法。或",
    "T27n1545_021:0109b10": "過去現在非遍行無記心心所法。或未來不",
    "T27n1545_021:0109b11": "善善有漏心心所法有能作。三因者。謂過",
    "T27n1545_021:0109b12": "去現在非遍行無記色心不相應行。或過去",
    "T27n1545_021:0109b13": "現在無漏色心不相應行。或未來不善善有",
    "T27n1545_021:0109b14": "漏色心不相應行。或未來無記無漏心心所",
    "T27n1545_021:0109b15": "法有能作。二因者。謂未來無記無漏色心",
    "T27n1545_021:0109b16": "不相應行有能作。一因者。謂無為法如一。",
    "T27n1545_021:0109b17": "有為有多。因義互不相違。緣亦應爾。問若",
    "T27n1545_021:0109b18": "爾因緣有何差別。尊者世友作如是言。無",
    "T27n1545_021:0109b19": "有差別。因即是緣緣即是因。如契經說",
    "T27n1545_021:0109b20": "二因二緣能生正見。謂他言音及內如理作",
    "T27n1545_021:0109b21": "意。又如大因緣經說。",
    "T27n1545_021:0109b22": "佛告阿難。老死支有如是由。有如是因有",
    "T27n1545_021:0109b23": "如是集。有如是生。有如是緣。謂生支是",
    "T27n1545_021:0109b24": "也。故知因緣無有差別。復作是說。若有此",
    "T27n1545_021:0109b25": "則有彼此是彼因亦是彼緣。問由有瓶故得",
    "T27n1545_021:0109b26": "有瓶覺豈此瓶覺唯瓶為因。答非但有",
    "T27n1545_021:0109b27": "瓶則有瓶覺以無瓶時亦有瓶覺。雖有瓶",
    "T27n1545_021:0109b28": "時無瓶覺故然有和合故得有瓶覺。是故",
    "T27n1545_021:0109b29": "和合是瓶覺因緣。有作是說。和合是因此和",
    "T27n1545_021:0109c01": "合因說名為緣。問若一一別不名為因。眾事",
    "T27n1545_021:0109c02": "和合亦應非因。答如一一別不名和合。眾",
    "T27n1545_021:0109c03": "事聚集即名和合。故一一別不名為因眾事",
    "T27n1545_021:0109c04": "和合得名為因。復有說者。同類是因異類",
    "T27n1545_021:0109c05": "是緣。如火於火麥於麥等說名同類。問",
    "T27n1545_021:0109c06": "麥於麥芽有何同類。若同稱麥名同類",
    "T27n1545_021:0109c07": "者。應田水等大種同故亦名同類。則田水",
    "T27n1545_021:0109c08": "等應是麥因。復有說者。近者是因遠者是",
    "T27n1545_021:0109c09": "緣。問若爾因與等無間緣應無差別。又",
    "T27n1545_021:0109c10": "善心無間起不善。或無記心應是因非緣。",
    "T27n1545_021:0109c11": "復有說者。不共是因共者是緣。問若爾眼於",
    "T27n1545_021:0109c12": "眼識應是因非緣以不共故。又麥於芽",
    "T27n1545_021:0109c13": "灰應是緣非因以是共故。復有說者。能",
    "T27n1545_021:0109c14": "生者是因隨能生者是緣。問若爾生支於老",
    "T27n1545_021:0109c15": "死應非緣隨順生支有等於老死應非",
    "T27n1545_021:0109c16": "因。復有說者。能長養自相續者是因。能長",
    "T27n1545_021:0109c17": "養他相續者是緣。問若爾緣自相續所起善",
    "T27n1545_021:0109c18": "心唯長養自相續應是因非緣大德說曰。",
    "T27n1545_021:0109c19": "轉是因隨轉是緣。近是因遠是緣。如近遠在",
    "T27n1545_021:0109c20": "此在彼。和合不和合。在此身在餘身。應",
    "T27n1545_021:0109c21": "知亦爾。問若爾同類隨轉應是緣非因無",
    "T27n1545_021:0109c22": "明緣行等應是因非緣。故因緣體雖無差",
    "T27n1545_021:0109c23": "別而義有異。謂因義親。緣義是疎。為表",
    "T27n1545_021:0109c24": "此義說因有六。說緣有四若不爾者名數",
    "T27n1545_021:0109c25": "應同。",
    "T27n1545_021:0109c26": "說一切有部發智大毘婆沙論卷第二十一"
}