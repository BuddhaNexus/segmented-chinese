{
    "T40n1804_002:0046a22": "四分律刪繁補闕行事鈔卷中",
    "T40n1804_002:0046a23": "(著述者多立名標異)",
    "T40n1804_002:0046a25": "京兆崇義寺沙門釋道宣撰述",
    "T40n1804_002:0046a26": "篇聚名報篇第十三",
    "T40n1804_002:0046a27": "隨戒釋相篇第十四",
    "T40n1804_002:0046a28": "持犯方軌篇第十五",
    "T40n1804_002:0046a29": "懺六聚法篇第十六",
    "T40n1804_002:0046b01": "篇聚名報篇第十三",
    "T40n1804_002:0046b02": "出俗五眾所以為世良田者。實由戒體故也。",
    "T40n1804_002:0046b03": "是以智論云。受持禁戒為性。剃髮染衣為相。",
    "T40n1804_002:0046b04": "今若氷潔其心。玉潤其德者。乃能生善種號",
    "T40n1804_002:0046b05": "曰福田。不然縱拒。自貽伊戚。便招六聚之辜。",
    "T40n1804_002:0046b06": "報入二八之獄。故五篇明犯。違犯持行自成",
    "T40n1804_002:0046b07": "七聚。彰持順持諸犯冥失。而新學之徒率多",
    "T40n1804_002:0046b08": "愚魯。未識條例。寧辨憲章。隨戒。昏同霧遊。罪",
    "T40n1804_002:0046b09": "報類之觀海。致使順流長逝。貪蜜滴而忘歸。",
    "T40n1804_002:0046b10": "為成重業。豈超悟而知反。故毘尼母論云。僧",
    "T40n1804_002:0046b11": "尼毀禁而受利養。不現在受者。為向地獄故",
    "T40n1804_002:0046b12": "也。然則業隨心結。報逐心成。必先張因果廣",
    "T40n1804_002:0046b13": "明相號。使持戒佛子觀果知因焉。就中先明",
    "T40n1804_002:0046b14": "戒護是違失之宗。後明篇聚名報之相。初中",
    "T40n1804_002:0046b15": "所以犯戒果報罪業極大者。由戒護是生善",
    "T40n1804_002:0046b16": "中最建立功彊故。使違損便招重報。明了論",
    "T40n1804_002:0046b17": "述戒護多種。且略引之。謂在心者名之為護。",
    "T40n1804_002:0046b18": "在身口者名之為戒。有護不必有戒。有戒其",
    "T40n1804_002:0046b19": "必是護等。經中明佛讚得戒護人有多章句。",
    "T40n1804_002:0046b20": "略述八種。一者如王生子為民所敬。得戒護",
    "T40n1804_002:0046b21": "人生聖種中。後必得聖。如紹王位。二者如月",
    "T40n1804_002:0046b22": "光明漸漸圓滿。戒護亦爾。諸功德等隨時增",
    "T40n1804_002:0046b23": "長。乃至得解脫知見。三者如人得如意寶珠",
    "T40n1804_002:0046b24": "隨願皆果。得戒護人欲生善道乃至菩提。必",
    "T40n1804_002:0046b25": "定能得。四者如王一子愛惜紹位。得戒護人",
    "T40n1804_002:0046b26": "因戒護故。必得成聖。理須愛惜不得毀損。五",
    "T40n1804_002:0046b27": "者如人一目愛之甚重。此人亦爾。由戒護故",
    "T40n1804_002:0046b28": "得離生死至得涅槃。六者如世貧人愛少資",
    "T40n1804_002:0046b29": "糧。此愛戒故便得慧命。七者如國王三事具",
    "T40n1804_002:0046c01": "足便愛此國。一足財。二欲塵。三正法。得戒護",
    "T40n1804_002:0046c02": "人亦爾。住戒護中無量功德。心安無憂悔生",
    "T40n1804_002:0046c03": "長正法。八者如病人得好良藥。戒護亦爾。不",
    "T40n1804_002:0046c04": "應棄捨。由此離一切惡故。如是因緣功業深",
    "T40n1804_002:0046c05": "重。不可輕犯。犯致大罪。二者列名釋位。中分",
    "T40n1804_002:0046c06": "二別。初明篇聚。後明果報。初中五篇七聚約",
    "T40n1804_002:0046c07": "義差分。正結罪科止樹六法。今依六聚且釋",
    "T40n1804_002:0046c08": "其名。一波羅夷。二僧伽婆尸沙。三偷蘭遮。四",
    "T40n1804_002:0046c09": "波逸提。五波羅提提舍尼。六突吉羅。此上六",
    "T40n1804_002:0046c10": "名並無正譯。但用義翻略知途路。初言波羅",
    "T40n1804_002:0046c11": "夷者。僧祇義當極惡。三意釋之。一者退沒。",
    "T40n1804_002:0046c12": "由犯此戒。道果無分故。二者不共住。非失道",
    "T40n1804_002:0046c13": "而已。更不入二種僧數。三者墮落。捨此身已",
    "T40n1804_002:0046c14": "墮在阿鼻地獄故。十誦云。墮不如意處。薩婆",
    "T40n1804_002:0046c15": "多解云。由與魔鬪。以犯此戒便墮負處。四",
    "T40n1804_002:0046c16": "分云。波羅夷者。譬如斷人頭不可復起。若犯",
    "T40n1804_002:0046c17": "此法不復成比丘故。此從行法非用為名。又",
    "T40n1804_002:0046c18": "云。波羅夷者無餘也。此從眾法絕分為名。故",
    "T40n1804_002:0046c19": "偈云。諸作惡行者。猶如彼死尸。眾所不容",
    "T40n1804_002:0046c20": "受。以此當持戒。又名不共住者。不得於說",
    "T40n1804_002:0046c21": "戒羯磨二種僧中共住故。問上言若犯此法",
    "T40n1804_002:0046c22": "名為斷頭。準此而言。必無重犯。戒亦非",
    "T40n1804_002:0046c23": "有。答戒之有無此入諍論。雜心中解。有戒",
    "T40n1804_002:0046c24": "非無。若論重犯。律自明斷。隨犯多少一一",
    "T40n1804_002:0046c25": "波羅夷此篇最初四戒各別。隨重犯淫眾多",
    "T40n1804_002:0046c26": "重犯。餘盜殺妄重犯亦爾。此說別脫戒。由",
    "T40n1804_002:0046c27": "境緣別得戒不同。故後犯時還隨別犯。如薩",
    "T40n1804_002:0046c28": "婆多云。寧可一時發一切戒。不可一時犯一",
    "T40n1804_002:0046c29": "切戒。且如淫戒。女人身上發得二十一戒。",
    "T40n1804_002:0047a01": "男子身上得十四戒。餘法界中男女亦爾。今",
    "T40n1804_002:0047a02": "或貪心犯一女一道。但名污一淫戒。比丘自",
    "T40n1804_002:0047a03": "餘諸淫戒體光潔。無行可違。稱本受體。如",
    "T40n1804_002:0047a04": "懺初篇還得清淨。不言更受。由有本戒。又如",
    "T40n1804_002:0047a05": "律云。打謗犯重比丘。皆結墮罪。若無戒者止",
    "T40n1804_002:0047a06": "同吉羅。問應當足數不。名斷頭。答懺本清淨。",
    "T40n1804_002:0047a07": "理當足數。如得作說戒自恣羯磨等。但由情",
    "T40n1804_002:0047a08": "過深厚。不任僧用故。云來不隨意。斷頭之諭",
    "T40n1804_002:0047a09": "此望不階聖果為言。問淫戒雖被污染但名犯",
    "T40n1804_002:0047a10": "戒。出在何文。答上已明示。更廣張相。如下懺",
    "T40n1804_002:0047a11": "法中說。戒體定在常恒清淨。世中有人犯一",
    "T40n1804_002:0047a12": "淫戒。初乃惶懾。後復思審謂言失戒。遂即雷",
    "T40n1804_002:0047a13": "同隨過皆犯。豈不由愚於教網自陷流俗。焉",
    "T40n1804_002:0047a14": "知但犯一淫諸淫並皆不犯。當篇殺盜常淨",
    "T40n1804_002:0047a15": "儼然。下之五聚義同初受。故同法之儔理須",
    "T40n1804_002:0047a16": "明察。若先嚴淨識託對五塵欲染不生。由前",
    "T40n1804_002:0047a17": "方便。若元非攝慮。對境不能不犯。既犯業",
    "T40n1804_002:0047a18": "成。必須無覆。早纖還成本淨進入僧儔。若迷",
    "T40n1804_002:0047a19": "上所設自懷藏疾不參眾務。財法並亡。便冐",
    "T40n1804_002:0047a20": "受用。自他俱屓。豈不悲乎。不亦誤哉。問淫",
    "T40n1804_002:0047a21": "已被染。諸戒猶全。何故不階聖位。答明了論",
    "T40n1804_002:0047a22": "解。此四重戒隨毀一重諸餘戒分用則無力。",
    "T40n1804_002:0047a23": "如人身中四處得死。隨損一處身命便死。由",
    "T40n1804_002:0047a24": "戒力弱不發定慧也。十輪云。若犯四重毀法",
    "T40n1804_002:0047a25": "謗聖。死入阿鼻。如是之人於其一身不能盡",
    "T40n1804_002:0047a26": "結。必墮惡道。若有於我法中出家持根本戒",
    "T40n1804_002:0047a27": "常勤勇猛。一切供養終不虛受。何以故。志求",
    "T40n1804_002:0047a28": "解脫。乃至捨命終不犯毀。何以故。以四根本",
    "T40n1804_002:0047a29": "三乘依住故。四分中尼有八波羅夷。前四同",
    "T40n1804_002:0047b01": "於大僧。後四如別所說。十誦重犯不同此律。",
    "T40n1804_002:0047b02": "同名之罪則有重犯。同種之罪則無重犯。此",
    "T40n1804_002:0047b03": "據初篇以言故。文云。學悔沙彌犯僧殘令次",
    "T40n1804_002:0047b04": "第僧中行覆藏六夜出罪等。餘如別部中說。",
    "T40n1804_002:0047b05": "明了論云。律中說罪有五部者。解云。此間為",
    "T40n1804_002:0047b06": "篇。今依本義立名部也。有二義。一成就根本",
    "T40n1804_002:0047b07": "義。二隨順根本義。第一波羅夷部有十六罪。",
    "T40n1804_002:0047b08": "解云。一一各有四部成十六罪。一遠方便。如",
    "T40n1804_002:0047b09": "行淫時。先起心未動身口責心即滅。二者次",
    "T40n1804_002:0047b10": "方便。謂動身就彼或口說欲作。此對人懺滅",
    "T40n1804_002:0047b11": "通名吉羅。三近方便。至彼人邊或欲摩觸身",
    "T40n1804_002:0047b12": "未交前是偷蘭遮。期行淫事故摩觸。非為戲",
    "T40n1804_002:0047b13": "樂故成偷蘭遮不成僧殘。此罪對人懺。第四",
    "T40n1804_002:0047b14": "身交是根本也。前三方便皆為成就故名部。",
    "T40n1804_002:0047b15": "若根本未成前三可懺。若已成就前三逐根本",
    "T40n1804_002:0047b16": "悉不可懺。此即隨順義。餘三例此部。四分中。",
    "T40n1804_002:0047b17": "但言成者波羅夷。不成者偷蘭。若準十誦則",
    "T40n1804_002:0047b18": "偷蘭分輕重。明了論中唯結一品。然偷蘭吉",
    "T40n1804_002:0047b19": "羅體通。彼此類解應知。如懺法中更述。二者",
    "T40n1804_002:0047b20": "僧伽婆尸沙聚。善見云。僧伽者為僧。婆者",
    "T40n1804_002:0047b21": "為初。謂僧前與覆藏羯磨也。言尸沙者云殘。",
    "T40n1804_002:0047b22": "謂末後與出罪羯磨也。若犯此罪僧作法除",
    "T40n1804_002:0047b23": "故。從境立名。婆沙云。僧伽者為僧。婆尸沙",
    "T40n1804_002:0047b24": "者是殘。若犯此罪垢纏行人非全淨用。有殘",
    "T40n1804_002:0047b25": "之罪由僧除滅故也。四分中正明僧殘便成",
    "T40n1804_002:0047b26": "上解。又云有餘以行法不絕為名也。毘尼母",
    "T40n1804_002:0047b27": "云。僧殘者如人為他所斫殘有咽喉。故名為",
    "T40n1804_002:0047b28": "殘。理須早救。故戒律云。若犯此罪應強與波",
    "T40n1804_002:0047b29": "利婆沙等由隣重罪故也。若約其種則有十",
    "T40n1804_002:0047c01": "三。僧如隨相。尼有十七。六異七同。廣如別",
    "T40n1804_002:0047c02": "說。明了論解。第二僧伽胝尸沙部有五十二",
    "T40n1804_002:0047c03": "罪。諸部說此罪不同。此乃正量部名有三義。",
    "T40n1804_002:0047c04": "薩婆多部稱僧伽婆尸沙。有一義與正量部",
    "T40n1804_002:0047c05": "同。解云。由戒見眾人和合。是僧伽義。由此二",
    "T40n1804_002:0047c06": "不同不由定慧佛所立戒。故言戒同。同一正",
    "T40n1804_002:0047c07": "見。故言見同。婆尸沙者為殘。若犯此罪。僧中",
    "T40n1804_002:0047c08": "受房舍利養上中下內最在其外。故名為殘",
    "T40n1804_002:0047c09": "也。摩那埵者翻為悅眾意。隨順僧教咸懷歡",
    "T40n1804_002:0047c10": "喜。阿浮訶那者翻為呼入眾也。正量部胝尸",
    "T40n1804_002:0047c11": "沙三義。初如前解。第二救義。謂由僧拔濟得",
    "T40n1804_002:0047c12": "免此罪。三者勝義。向犯罪時成下劣人。由僧",
    "T40n1804_002:0047c13": "拔濟還得清淨從劣得勝。三者偷蘭遮聚。善",
    "T40n1804_002:0047c14": "見云。偷蘭名大。遮言障善道。後墮惡道體是",
    "T40n1804_002:0047c15": "鄙穢。從不善體以立名者。由能成初二兩篇",
    "T40n1804_002:0047c16": "之罪故也。又翻為太罪。亦言麁惡。聲論云。正",
    "T40n1804_002:0047c17": "音名為薩偷羅。明了論解。偷蘭為麁遮耶為",
    "T40n1804_002:0047c18": "過。麁有二種。一是重罪方便。二能斷善根。所",
    "T40n1804_002:0047c19": "言過者。不依佛所立戒而行故言過也。如牛",
    "T40n1804_002:0047c20": "突籬援破出家域外故。然過名亦通。此罪最",
    "T40n1804_002:0047c21": "初犯為過。後者從初受名。如後牛隨前者亦",
    "T40n1804_002:0047c22": "得過界。然偷蘭一聚。罪通正從。體兼輕重。律",
    "T40n1804_002:0047c23": "列七聚六聚。並含偷蘭。或在上下。抑有由也。",
    "T40n1804_002:0047c24": "律中或次僧殘後者。由是戒分所收罪名重",
    "T40n1804_002:0047c25": "也。如初二篇遠近方便。及獨頭正罪破僧盜",
    "T40n1804_002:0047c26": "四之類也。或在提舍尼下。則是威儀所攝。罪",
    "T40n1804_002:0047c27": "名輕也。如第二篇遠方便。及輕獨頭之罪。謂",
    "T40n1804_002:0047c28": "裸身用髮等例是也。然戒與威儀通別互舉。",
    "T40n1804_002:0047c29": "通則戒戒並非威儀。皆名犯戒也。若據別以",
    "T40n1804_002:0048a01": "論。上之三篇過相麁著。能治名戒也。下四過",
    "T40n1804_002:0048a02": "輕。能治之行名曰威儀。若就均雜往分。前四",
    "T40n1804_002:0048a03": "是均無非正果。下三為雜。通輕及因。然偷",
    "T40n1804_002:0048a04": "蘭雜中之重故在第五也。四波逸提聚。義翻",
    "T40n1804_002:0048a05": "為墮。十誦云。墮在燒煮覆障地獄故也。四分",
    "T40n1804_002:0048a06": "僧有百二十種分取三十。因財事生犯。貪慢",
    "T40n1804_002:0048a07": "心彊。制捨入僧。故名尼薩耆也。餘之九十單",
    "T40n1804_002:0048a08": "悔別人。若據罪體同一品懺。尼二百八戒。入",
    "T40n1804_002:0048a09": "第三篇。三十捨墮。餘入別懺。種相同異如別",
    "T40n1804_002:0048a10": "顯之。出要律儀云。尼薩耆舊翻捨墮。聲論云。",
    "T40n1804_002:0048a11": "尼翻為盡。薩耆為捨。波逸提者本名波藥(夷割反)",
    "T40n1804_002:0048a12": "致也。明了論解波羅逸(羊達反)尼柯部有三百六",
    "T40n1804_002:0048a13": "十罪。正量部翻為應功用。三義解之。一罪多",
    "T40n1804_002:0048a14": "輕細難識好毀。二性罪及制罪。三好毀犯者。",
    "T40n1804_002:0048a15": "應作功用對治勿令滋廣。薩婆多云。波羅夜",
    "T40n1804_002:0048a16": "質胝柯翻為應對治。恒須思惟。若犯即覺。上",
    "T40n1804_002:0048a17": "座部云。波質胝柯翻為能燒熱。此罪得大叫",
    "T40n1804_002:0048a18": "喚地獄。因時能焦熱心。果時能燒然眾生。但",
    "T40n1804_002:0048a19": "有三部有二方便。三十九十故百二十。無偷蘭",
    "T40n1804_002:0048a20": "遮有二吉羅。五波羅提提舍尼聚。義翻向彼",
    "T40n1804_002:0048a21": "悔。從對治境以立名。僧祇云。此罪應發露也。",
    "T40n1804_002:0048a22": "即比律戒本中具明悔過之辭。僧有四種。如",
    "T40n1804_002:0048a23": "下具陳。尼有八種。與僧全別。明了論解。第四",
    "T40n1804_002:0048a24": "波胝提舍尼部有十二罪。翻為各對應說。謂",
    "T40n1804_002:0048a25": "對人說所作業也。六突吉羅聚。善見云。突者",
    "T40n1804_002:0048a26": "惡也。吉羅者作也。聲論正音突(徒勿反)膝吉栗",
    "T40n1804_002:0048a27": "多。四分律戒本云式叉迦羅尼。義翻為應當",
    "T40n1804_002:0048a28": "學。胡僧云守戒也。此罪微細持之極難。故隨",
    "T40n1804_002:0048a29": "學隨守以立名。十誦云。天眼見犯罪比丘如",
    "T40n1804_002:0048b01": "駛雨下。豈非專翫在心。乃名守戒也。此律有",
    "T40n1804_002:0048b02": "百眾學。尼法指同大僧。七聚之中分此一部",
    "T40n1804_002:0048b03": "以為二聚。身名惡作口名惡說。或云突吉羅",
    "T40n1804_002:0048b04": "惡說者。必有解判如疏述之。明了論解云。非",
    "T40n1804_002:0048b05": "四部所攝所餘諸罪共學對。及婆藪斗律所",
    "T40n1804_002:0048b06": "說罪。一切皆是第五獨柯多部攝。此是正量",
    "T40n1804_002:0048b07": "部名。以無別身口業故。意是惡作翻之。薩婆",
    "T40n1804_002:0048b08": "多云突瑟几理多。用身口二業翻惡作也。同",
    "T40n1804_002:0048b09": "翻一名而義兩別。分輕重中。重者名獨柯多。",
    "T40n1804_002:0048b10": "輕名學對。梵音息叉柯羅尼。中國世音息佉",
    "T40n1804_002:0048b11": "柯羅尼。同翻為學對。若不動身口輕。責心即",
    "T40n1804_002:0048b12": "滅。若動身口則重。對人方滅。此間不解。分別",
    "T40n1804_002:0048b13": "輕重通名眾學謬矣。若但心地起無方便。若",
    "T40n1804_002:0048b14": "動身口有遠近二方便。若懺根本方便隨滅。",
    "T40n1804_002:0048b15": "重罪重責心。輕罪者但云不應起如此心。是",
    "T40n1804_002:0048b16": "名責心懺法。亦通下用。四分戒律。通束二百",
    "T40n1804_002:0048b17": "五十以為綱要。上已依篇聚具列。粗釋名目",
    "T40n1804_002:0048b18": "餘不盡者。其二不定法。託境以言通該六聚。",
    "T40n1804_002:0048b19": "若論罪體生疑不信是突吉羅。文彰三罪二罪",
    "T40n1804_002:0048b20": "者。略舉生疑之事。廣如疏述。七滅諍中罪亦",
    "T40n1804_002:0048b21": "通有。但為競於四淨彼此未和故。制七藥用",
    "T40n1804_002:0048b22": "以除殄。文義既廣理相又深。徒勞宣釋終未",
    "T40n1804_002:0048b23": "窮盡。故略不述。而僧尼同數共成通戒焉。問",
    "T40n1804_002:0048b24": "五篇七聚何義離合。今上所明但云六聚。答",
    "T40n1804_002:0048b25": "言立五篇者僧祇律中。當宗所明。但云五種",
    "T40n1804_002:0048b26": "犯五種制五犯聚。其六聚七聚即四分下文。",
    "T40n1804_002:0048b27": "今且分七五不同。具有三義則入五中。一者",
    "T40n1804_002:0048b28": "名均。二則體均。三者究竟均。不具此三通入",
    "T40n1804_002:0048b29": "聚攝。而六七差分者亦有義意。六中合突吉",
    "T40n1804_002:0048c01": "羅以同體故。七中離於惡說以過多故。問上",
    "T40n1804_002:0048c02": "具張六聚名體。請知五篇七聚名相如何。答",
    "T40n1804_002:0048c03": "言五篇名者。一波羅夷。二僧殘。三波逸提。四",
    "T40n1804_002:0048c04": "提舍尼。五突吉羅。言七聚者。一波羅夷。二者",
    "T40n1804_002:0048c05": "僧殘。三偷蘭遮。四波逸提。五提舍尼。六突吉",
    "T40n1804_002:0048c06": "羅。七者惡說。且列兩名。廣如戒本疏說。問",
    "T40n1804_002:0048c07": "律中僧列二百五十戒戒本具之。尼則五百。",
    "T40n1804_002:0048c08": "此言虛實。答兩列定數約指為言故。諸部通",
    "T40n1804_002:0048c09": "言不必依數。論其戒體。唯一無作約境明相乃",
    "T40n1804_002:0048c10": "量塵沙。且指二百五十。以為持犯蹊徑耳。律",
    "T40n1804_002:0048c11": "中尼有三百四十八戒。可得指此而為所防。",
    "T40n1804_002:0048c12": "今準智論云。尼受戒法略則五百。廣說八萬。",
    "T40n1804_002:0048c13": "僧則略有二百五十。廣亦同尼律儀。二明所",
    "T40n1804_002:0048c14": "犯果報就中分二。初料簡起業輕重。二引文",
    "T40n1804_002:0048c15": "證成來果。初中起業要託三毒而生。然毒之",
    "T40n1804_002:0048c16": "所起我心為本。此義廣張。行人須識。如懺法",
    "T40n1804_002:0048c17": "中具明業相。今略述起罪。必約三性而生。受",
    "T40n1804_002:0048c18": "報淺深並由意業為本。故明了論解云。破戒",
    "T40n1804_002:0048c19": "得罪輕重不定。有重心破輕戒得罪重。無慚",
    "T40n1804_002:0048c20": "羞心作無畏難。或由見起。謂無因果。或由不",
    "T40n1804_002:0048c21": "信生。謂非佛制此戒。或不信破此戒得此報。",
    "T40n1804_002:0048c22": "或由疑生為定佛制為非佛制為定得報不定",
    "T40n1804_002:0048c23": "得報。若由如此心破得罪便重。若不由如此",
    "T40n1804_002:0048c24": "心。偶爾破戒。重翻成輕。今隨三性具列罪相。",
    "T40n1804_002:0048c25": "一者善心犯戒。謂如僧祇中。知事比丘闇於",
    "T40n1804_002:0048c26": "戒相。互用三寶物。隨所違者並波羅夷。或見",
    "T40n1804_002:0048c27": "他厭生與其死具。看俗殺生。教令早與。勿使",
    "T40n1804_002:0048c28": "苦惱。此並慈心造罪。而前境違重。不以無知",
    "T40n1804_002:0048c29": "便開不犯。由是可學皆結根本。即律文云愚",
    "T40n1804_002:0049a01": "癡波羅夷。乃至吉羅亦爾。又如薩婆多去。年",
    "T40n1804_002:0049a02": "少比丘。不知戒相。塔上拔草罪福俱得。若論",
    "T40n1804_002:0049a03": "來報受罪則輕。由本善念更不增苦。不免地",
    "T40n1804_002:0049a04": "獄由違受體。若犯性戒具受二罪。謂業道也",
    "T40n1804_002:0049a05": "及以違制。若犯遮戒如壞草木。但得一罪。以",
    "T40n1804_002:0049a06": "化教中本不制故。無情可惱。若後懺洗復本",
    "T40n1804_002:0049a07": "清淨。不同犯性。廣如下智論中說。二不善心",
    "T40n1804_002:0049a08": "者。謂識知戒相。或復闇學輕慢教網。毀訾佛",
    "T40n1804_002:0049a09": "語。如明了論述云。有四種麁惡言犯罪。一者",
    "T40n1804_002:0049a10": "濁重貪瞋癡心。二者不信業報。三者不惜所",
    "T40n1804_002:0049a11": "受戒。四者輕慢佛語。故心而造則得重果。以",
    "T40n1804_002:0049a12": "此文證。由無慚愧初無改悔。是不善心。故成",
    "T40n1804_002:0049a13": "論害心殺蟻。重於慈心殺人。由根本業重。決",
    "T40n1804_002:0049a14": "定受報縱懺墮罪。業道不除。如十誦。調達破",
    "T40n1804_002:0049a15": "僧犯偷蘭已。佛令僧中悔之。而於業道尚墮",
    "T40n1804_002:0049a16": "阿鼻。故地獄經云。一作業定。二受果定。諸佛",
    "T40n1804_002:0049a17": "威神所不能轉。廣如卷未陳說。三無記心犯",
    "T40n1804_002:0049a18": "者。謂元非攝護。隨流任性意非善惡汎爾而",
    "T40n1804_002:0049a19": "造。如比丘方坐高談。虛論費時。損業縱放身",
    "T40n1804_002:0049a20": "口。或手足損傷草木地土。和僧媒娶妄用僧",
    "T40n1804_002:0049a21": "物。長衣過限。非時入俗手觸僧器。壞身口儀。",
    "T40n1804_002:0049a22": "如是眾例並通攝犯。唯除恒懷護持誤忘而",
    "T40n1804_002:0049a23": "造。此非心使不感來業。非即如上。前為方便。",
    "T40n1804_002:0049a24": "後眠醉狂遂成業果。通前結正。並如論中無",
    "T40n1804_002:0049a25": "記感報。問無記無業云何有報。答解有二。初",
    "T40n1804_002:0049a26": "言感報者。謂先有方便後入無記業。成在無",
    "T40n1804_002:0049a27": "記心中故言感報。而實無記非記果也。二者",
    "T40n1804_002:0049a28": "不感總報非不別受。如經中頭陀比丘。不覺",
    "T40n1804_002:0049a29": "殺生。彼生命過墮野猪中。山上舉石。即因崩",
    "T40n1804_002:0049b01": "下還殺比丘。又如五百問中。知事誤觸淨器。",
    "T40n1804_002:0049b02": "作啖糞鬼等。如成論中。睡眠成業是無記業。",
    "T40n1804_002:0049b03": "問如前無記有。不犯者其相如何。答前已略",
    "T40n1804_002:0049b04": "明。今更廣示。謂學知戒相。善達持犯心常兢",
    "T40n1804_002:0049b05": "厲。偶爾忘迷由非意緣。故開不犯。如長衣過",
    "T40n1804_002:0049b06": "日。忘不說淨。善攝根門。便睡漏失。扶持木",
    "T40n1804_002:0049b07": "石。失手殺人。如是等緣並非結限。反上所懷",
    "T40n1804_002:0049b08": "並結正犯。然則業苦綿積生報莫窮。虛縱身",
    "T40n1804_002:0049b09": "口污染塵境。既無三善可附。唯加三惡苦輪。",
    "T40n1804_002:0049b10": "以此經生可為歎息。二引證誠報。如目連問",
    "T40n1804_002:0049b11": "罪報經云。若比丘比丘尼。無慚愧心輕慢佛",
    "T40n1804_002:0049b12": "語。犯突吉羅眾學戒罪。如四天王壽五百歲",
    "T40n1804_002:0049b13": "墮泥犁中。於人間數九百千歲。第二波羅提",
    "T40n1804_002:0049b14": "提舍尼。如三十三天壽命千歲。於人間數三",
    "T40n1804_002:0049b15": "億六十千歲。墮地獄中。第三波逸提者。如夜",
    "T40n1804_002:0049b16": "摩天壽二千歲。於人間數二十一億四十千",
    "T40n1804_002:0049b17": "歲。第四偷蘭遮。如兜率天壽四千歲。於人間",
    "T40n1804_002:0049b18": "數五十億六十千歲。第五僧伽婆尸沙罪。如",
    "T40n1804_002:0049b19": "不憍樂天壽八千歲。於人間數二百三十億",
    "T40n1804_002:0049b20": "四十千歲。第六犯波羅夷罪。如他化自在天",
    "T40n1804_002:0049b21": "壽十六千歲墮泥犁中。於人間數九百二十一",
    "T40n1804_002:0049b22": "億六十千歲。涅槃中犯突吉羅罪。如忉利天",
    "T40n1804_002:0049b23": "日月歲數八百萬歲。墮地獄中。與上經文不",
    "T40n1804_002:0049b24": "同者。此謂數有大小。即萬萬為億之量也。自",
    "T40n1804_002:0049b25": "上引經。並是佛說正翻。非謂失譯疑偽。勿得",
    "T40n1804_002:0049b26": "縱心罪境。曾不反知一犯尚入刑科。多犯理",
    "T40n1804_002:0049b27": "須長劫。今時不知教者。多自毀傷云。此戒律",
    "T40n1804_002:0049b28": "所禁止。是聲聞之法。於我大乘棄同糞土。猶",
    "T40n1804_002:0049b29": "如黃葉木牛木馬誑止小兒。此之戒法亦復",
    "T40n1804_002:0049c01": "如是。誑汝聲聞子也。原夫大小二乘理無分",
    "T40n1804_002:0049c02": "隔對機。設藥除病為先故。鹿野初唱本為聲",
    "T40n1804_002:0049c03": "聞。八萬諸天便發大道。雙林告滅。終顯佛性",
    "T40n1804_002:0049c04": "而有聽眾果成羅漢。以此推之。悟解在心不",
    "T40n1804_002:0049c05": "唯教旨。故世尊處世。深達物機。凡所施為。",
    "T40n1804_002:0049c06": "必以威儀為主。但由身口所發事在戒防。三",
    "T40n1804_002:0049c07": "毒勃興要由心使。今先以戒捉。次以定縛。後",
    "T40n1804_002:0049c08": "以慧殺理次然乎。今有不肖之人。不知己身",
    "T40n1804_002:0049c09": "位地。妄自安託云是大乘。輕弄真經自重我",
    "T40n1804_002:0049c10": "教。即勝鬘經說。毘尼者即大乘學。智論云。八",
    "T40n1804_002:0049c11": "十部者即尸波羅蜜。如此經論不入其耳。豈",
    "T40n1804_002:0049c12": "不為悲。故摩耶經云。若年少比丘親於眾中",
    "T40n1804_002:0049c13": "毀訾毘尼。當知是為法滅之相。涅槃又云。若",
    "T40n1804_002:0049c14": "言。如來說。突吉羅如上歲數入地獄者。並是",
    "T40n1804_002:0049c15": "如來方便怖人。如是說者。當知決定是魔經",
    "T40n1804_002:0049c16": "律。非佛所說。以此文證。如來懸知未來有此。",
    "T40n1804_002:0049c17": "故先說示以定邪正不令有濫。而有同前群",
    "T40n1804_002:0049c18": "黨。可謂即是魔民。又遺教等經。並指毘尼以",
    "T40n1804_002:0049c19": "為大師。若我在世無異此也。而故違逆自陷",
    "T40n1804_002:0049c20": "深殃。故百喻經云。昔有一師畜二弟子。各當",
    "T40n1804_002:0049c21": "一脚隨時按摩。其大弟子。嫌彼小者。便打折",
    "T40n1804_002:0049c22": "其所當之脚。彼又嫌之。又折大者所當之脚。",
    "T40n1804_002:0049c23": "譬今方等學者非於小乘。小乘學者又非方",
    "T40n1804_002:0049c24": "等。故使大聖法典二途兼亡。以此證知。今自",
    "T40n1804_002:0049c25": "目覩。且菩薩設教通道濟俗。有緣而作不染",
    "T40n1804_002:0049c26": "其風。初心大士。同聲聞律儀。護譏嫌戒性重",
    "T40n1804_002:0049c27": "無別。即涅槃經中。羅剎乞微塵浮囊菩薩不",
    "T40n1804_002:0049c28": "與。譬護突吉羅戒也。又智論云。出家菩薩守",
    "T40n1804_002:0049c29": "護戒故不畜財物。以戒之功德勝於布施。如",
    "T40n1804_002:0050a01": "我不則施一切眾生之命等。以此文證。今濫",
    "T40n1804_002:0050a02": "學大乘者。行非可采言過其實。恥己毀犯謬",
    "T40n1804_002:0050a03": "自褒揚。余曾語云。戒是小法可宜捨之。便即",
    "T40n1804_002:0050a04": "不肯可宜持之。又復不肯豈非與煩惱。合卒",
    "T40n1804_002:0050a05": "難諫喻又可悲乎。今僧尼等。並順聖教依法",
    "T40n1804_002:0050a06": "受戒。理須護持。此則成受。若元無護。雖受不",
    "T40n1804_002:0050a07": "成。故薩婆多云。無殷重心不發無作。縱使成",
    "T40n1804_002:0050a08": "受。形儀可觀佛法住持。理須同護。今時剃髮",
    "T40n1804_002:0050a09": "染衣。四僧羯磨。伽藍置設訓導道俗。凡所施",
    "T40n1804_002:0050a10": "為無非戒律。若生善受利。須身秉御之處口",
    "T40n1804_002:0050a11": "云我應為之。若污戒起非。違犯教網之處。便",
    "T40n1804_002:0050a12": "云我是大乘不關小教。故佛藏立鳥鼠比丘",
    "T40n1804_002:0050a13": "之喻。驢披師子之皮。廣毀譏訶。何俟陳顯。",
    "T40n1804_002:0050a14": "恐後無知初學。為彼塵蒙故曲引張。猶恐同",
    "T40n1804_002:0050a15": "染悲夫。",
    "T40n1804_002:0050a16": "隨戒釋相篇第十四(此篇來意。準律條部。但以正本持犯未具。下更列之。今為諸篇",
    "T40n1804_002:0050a17": "未足故。別生一位。使條理隨相指式軌定)",
    "T40n1804_002:0050a18": "比丘有二百五十戒(智論云。若但說名字則二百五十。毘尼中。略說則八萬四千。",
    "T40n1804_002:0050a19": "廣說無量無邊。故出家之人。有無量無邊律儀。在家人不具尸波羅蜜。出家者即具戒度也)。依之修",
    "T40n1804_002:0050a20": "行。善識其六種相者。使發生定慧克剪煩",
    "T40n1804_002:0050a21": "惱。若闇於所緣隨流染惑。豈能反流生死。方",
    "T40n1804_002:0050a22": "更沈淪苦趣。所以依教出相具顯持犯。必準",
    "T40n1804_002:0050a23": "此行之。庶無禍害焉。今但隨戒別指。直陳進",
    "T40n1804_002:0050a24": "不。若通明心境具在方軌持犯中。然戒是生",
    "T40n1804_002:0050a25": "死舟航。出家宗要。受者法界為量。持者麟角",
    "T40n1804_002:0050a26": "猶多。良由未曉本詮故。得隨塵生染。此既聖",
    "T40n1804_002:0050a27": "賢同有欽序。何得抑忍不論。故直筆舒之。略",
    "T40n1804_002:0050a28": "分四別。一者戒法。此即體。通出離之道。二者",
    "T40n1804_002:0050a29": "戒體。即謂出生眾行之本。三者戒行。謂方便",
    "T40n1804_002:0050b01": "修成順本受體。四者戒相。即此篇所明。亘通",
    "T40n1804_002:0050b02": "篇聚。就初戒法受緣已明。今略標舉顯知由",
    "T40n1804_002:0050b03": "徑。且分七門。一聖道本基。二戒有大用。三略",
    "T40n1804_002:0050b04": "知名趣。四具緣不同。五優劣有異。六重受通",
    "T40n1804_002:0050b05": "塞。七震嶺受緣時代不同。初言聖道本基者。",
    "T40n1804_002:0050b06": "如成實云。戒如捉賊。定如縛賊。慧如殺賊。三",
    "T40n1804_002:0050b07": "行次第賢聖行之。即經云。依因此戒。得生諸",
    "T40n1804_002:0050b08": "禪定及滅苦智慧。又律云。為調三毒令盡故",
    "T40n1804_002:0050b09": "制增戒學。又云。戒者行根面首。集眾善法三",
    "T40n1804_002:0050b10": "昧成就。又智論云。若無此戒。雖諸苦行皆名",
    "T40n1804_002:0050b11": "邪行。即經云。諸善功德皆不得生。餘廣如戒",
    "T40n1804_002:0050b12": "本疏述之。二戒有大用。諸佛立教並有勝能。",
    "T40n1804_002:0050b13": "明義各別理須略舉。夫三寶所以隆安。九道",
    "T40n1804_002:0050b14": "所以師訓。諸行之歸憑賢聖之依止者。必宗",
    "T40n1804_002:0050b15": "於戒。故律云。如是諸佛子。修行禁戒本。終不",
    "T40n1804_002:0050b16": "迴邪流沒溺生死海。又戒經云。若有自為身",
    "T40n1804_002:0050b17": "欲求於佛道。當尊重正法。此是諸佛教。故結",
    "T40n1804_002:0050b18": "集三藏。此教最先。善見云。毘尼藏者。佛法壽",
    "T40n1804_002:0050b19": "命。毘尼藏住佛法方住。故先結之所以爾者。",
    "T40n1804_002:0050b20": "餘經但汎明化迹通顯因果。事隨理通言無",
    "T40n1804_002:0050b21": "所寄。意寔深遠昏情未達。雖欲進修尠得其",
    "T40n1804_002:0050b22": "要多。滯筌相由迷教旨。今戒律大藏住持功",
    "T40n1804_002:0050b23": "彊。凡所施造並皆麁現。以人則形服異世。法",
    "T40n1804_002:0050b24": "則軌用有儀。住既與俗不同。雜行條然自別。",
    "T40n1804_002:0050b25": "由世隨相有法逐相成。便能綱維不墜於地。",
    "T40n1804_002:0050b26": "又以法能資人。親成眾行使人能弘法。故律",
    "T40n1804_002:0050b27": "云。以眾和合故佛法得久住。三略解名義。依",
    "T40n1804_002:0050b28": "彼梵本具立三名。初言毘尼(或云毘奈耶或云毘那耶)。此翻為",
    "T40n1804_002:0050b29": "律。即四分十八法中。毘尼及律二名不並。又",
    "T40n1804_002:0050c01": "增一中七種律也。謂七毘尼。或以滅翻從功",
    "T40n1804_002:0050c02": "能為號終非正譯。故以律翻之乃當正義。二言",
    "T40n1804_002:0050c03": "尸羅。此翻為戒。即六度所說良證可知。三言",
    "T40n1804_002:0050c04": "波羅提木叉。此云處處解脫。顯三次第即是",
    "T40n1804_002:0050c05": "一化始終。律則據教教不孤。起必詮行相戒",
    "T40n1804_002:0050c06": "則因之而立。戒不虛因必有果克。故解脫絕",
    "T40n1804_002:0050c07": "縛最在其終。次明其義。初云律者法也。謂犯",
    "T40n1804_002:0050c08": "不犯輕重等法。並律所明即教詮也。問餘之",
    "T40n1804_002:0050c09": "兩藏亦明行法。何不標名。答智論云。餘藏所",
    "T40n1804_002:0050c10": "詮意存定慧。此中顯宣戒行為萬善之因基。",
    "T40n1804_002:0050c11": "故先取法名引生後二也。所以前標律者。由",
    "T40n1804_002:0050c12": "出家五眾形服異世。顯內法亦異。而外道俗",
    "T40n1804_002:0050c13": "流濫同聖迹無由取別。妙以法除。故創弘律",
    "T40n1804_002:0050c14": "名用顯知法。餘如常解。二者戒義如雜心說。",
    "T40n1804_002:0050c15": "謂類通法界也。廣如後明智論云戒者秦言",
    "T40n1804_002:0050c16": "性善也。又善生經云。戒者制也制不善法。或",
    "T40n1804_002:0050c17": "云迮隘性不容惡。或云清凉迹煩惱熱。或名",
    "T40n1804_002:0050c18": "為上。能上天堂至無上道。此但從功能彰名。",
    "T40n1804_002:0050c19": "或從心辯。如經云學也。學調伏。心等或就體",
    "T40n1804_002:0050c20": "解即作無作戒。如雜心云。別解脫調伏。以體",
    "T40n1804_002:0050c21": "是善非惡無記。因明正義戒者性也。性通善",
    "T40n1804_002:0050c22": "惡故。惡律儀類亦通周。故云不律儀也。若此",
    "T40n1804_002:0050c23": "立名戒當禁也。惡法禁善名之為律。樂殺前",
    "T40n1804_002:0050c24": "生行順此法。名之為儀。若就善律儀反解即",
    "T40n1804_002:0050c25": "是。此則以戒從教立名。又律云。木叉者戒也。",
    "T40n1804_002:0050c26": "此因從果為號也。三解脫義者。近而彰名隨",
    "T40n1804_002:0050c27": "分果也。謂身口七非犯緣非一。各各防護隨",
    "T40n1804_002:0050c28": "相解脫。遠取戒德因戒克聖。望彼絕累由遵",
    "T40n1804_002:0050c29": "戒本。故律云。除結無罣礙縛著由此解。餘如",
    "T40n1804_002:0051a01": "後說。四具緣不同。若論末代。唯論羯磨一受。",
    "T40n1804_002:0051a02": "必藉因託緣便能長立。其受緣相如上卷一",
    "T40n1804_002:0051a03": "門。但受是比丘大綱佛法根本。更略標舉。依",
    "T40n1804_002:0051a04": "毘尼母論云具五緣。一和尚如法。二兩阿闍",
    "T40n1804_002:0051a05": "梨如法。並謂弟子見聞無破戒事。堪為師義。",
    "T40n1804_002:0051a06": "是得戒限。三七僧清淨。謂受者三根無染。通",
    "T40n1804_002:0051a07": "望十師。彼此見聞疑中無非法者。方得成受。",
    "T40n1804_002:0051a08": "片有三根境非足數。心不具法。了了知非。故",
    "T40n1804_002:0051a09": "受不成。四羯磨成就者。論中云。若言語不具",
    "T40n1804_002:0051a10": "前後不次。說不明了並不成受。五眾僧和合",
    "T40n1804_002:0051a11": "與欲。若有別眾之相。如足數法中所明。受亦",
    "T40n1804_002:0051a12": "不得。又云。若在家受五戒八戒乃至十戒。隨",
    "T40n1804_002:0051a13": "毀破一重如此人者。後出家不得戒。不得作",
    "T40n1804_002:0051a14": "和尚。即十三難中初難攝。餘十二難同。薩婆",
    "T40n1804_002:0051a15": "多云。若受五戒破其重者。後捨五戒更受五",
    "T40n1804_002:0051a16": "八十具戒等。并禪無漏戒一切不得。乃至破",
    "T40n1804_002:0051a17": "八戒中重者。不得如前。毘尼母云。不就戒場",
    "T40n1804_002:0051a18": "外更不結大界。直結小界不得受具。今有無",
    "T40n1804_002:0051a19": "難因緣結小界受。亦是非法。多論又云。若殷",
    "T40n1804_002:0051a20": "重心。則有作與無作。輕浮心者不發無作。又",
    "T40n1804_002:0051a21": "如受後具持。可是願行相應。依論得戒有受",
    "T40n1804_002:0051a22": "無持。但有空願無行可副。則不得戒故。律云。",
    "T40n1804_002:0051a23": "共比丘同戒也。以受持同故可有得戒。犯戒",
    "T40n1804_002:0051a24": "之人反上則無戒。亦不犯也。多論問云。羯磨",
    "T40n1804_002:0051a25": "竟時。為善心得。為不善心乃至無心得。答通",
    "T40n1804_002:0051a26": "是得戒。若爾。何故律云。瞋恚睡狂如是等人",
    "T40n1804_002:0051a27": "不名受具。答云。作白之時。具上四心不名得",
    "T40n1804_002:0051a28": "戒。羯磨已後。方有四心皆是得限。前善心不",
    "T40n1804_002:0051a29": "得者。謂汎緣餘善無心緣戒。又不類餘無心",
    "T40n1804_002:0051b01": "也。五優劣者。由立此門知。戒是勝緣入道之",
    "T40n1804_002:0051b02": "要。便能護持無失於相也。婆論云。木叉戒佛",
    "T40n1804_002:0051b03": "在世有希現故勝。禪無漏戒一切時有二。有",
    "T40n1804_002:0051b04": "漏木又通情非情。寬故言勝。餘二局情。狹故",
    "T40n1804_002:0051b05": "不如。三有漏木叉。從慈心發故勝。能為佛道",
    "T40n1804_002:0051b06": "作因。四木叉戒者。被及七眾。紹續三乘三寶",
    "T40n1804_002:0051b07": "三道。住持功彊。餘二無能故劣。五木叉戒者。",
    "T40n1804_002:0051b08": "唯佛弟子有。餘禪戒者外道亦有。善見云。具",
    "T40n1804_002:0051b09": "足木叉者。諸光諸山諸學之中。日光須彌學",
    "T40n1804_002:0051b10": "中木叉最。以為勝。若非佛出。則無有人竪立",
    "T40n1804_002:0051b11": "此法。六重受者。依薩婆多宗。戒不重發亦不",
    "T40n1804_002:0051b12": "重受罪不重犯依本常定。故羅漢心中下品",
    "T40n1804_002:0051b13": "戒。若爾。何故戒有羸不羸耶。答此對隨行。不",
    "T40n1804_002:0051b14": "論受體。亦可作戒在一念隨心一品定。無作",
    "T40n1804_002:0051b15": "非心。盡形故隨行有增微故。成論云。有人言。",
    "T40n1804_002:0051b16": "波羅提木叉有重發不。答云。一日之中受七善",
    "T40n1804_002:0051b17": "律儀。隨得道處更得律儀。而本得不失勝者",
    "T40n1804_002:0051b18": "受名。其七善者。謂五戒八戒十戒具戒禪戒",
    "T40n1804_002:0051b19": "定戒道共戒也。如薩婆多師資傳云。重受增",
    "T40n1804_002:0051b20": "為上品。本夏不失。僧傳云。宋元嘉十年。祇桓",
    "T40n1804_002:0051b21": "寺慧照等。於天竺僧僧伽跋摩所重受大戒。",
    "T40n1804_002:0051b22": "或問其故。答曰。以疑先受。若中若下。更求增",
    "T40n1804_002:0051b23": "勝故。須重受。依本臘次。七震嶺受緣。余聞。",
    "T40n1804_002:0051b24": "有人言。此土受戒先無從如。縱今受者。少乖",
    "T40n1804_002:0051b25": "緣具理得何疑。但作奉戒之心莫非得戒之",
    "T40n1804_002:0051b26": "限。忽聞斯語不覺喟然。豈以雷霆震地聾者",
    "T40n1804_002:0051b27": "不聞。七曜麗天盲者不見。既同管識豈妄厝",
    "T40n1804_002:0051b28": "言。故引用聖教明白灼然。具緣成受不具不",
    "T40n1804_002:0051b29": "得。此土受具僧傳顯彰。縱緣境有濫。依法亦",
    "T40n1804_002:0051c01": "有明訣。如前卷受中。所言漢境受緣者。自漢",
    "T40n1804_002:0051c02": "明夜夢之始。迦竺傳法已來。迄至曹魏之初。",
    "T40n1804_002:0051c03": "僧徒極盛未稟歸戒。止以剪落殊俗。設復齋",
    "T40n1804_002:0051c04": "懺事同祠祀。後有中天竺僧曇摩迦羅。此云",
    "T40n1804_002:0051c05": "法時。誦諸部毘尼。以魏嘉平年至雒陽。立羯",
    "T40n1804_002:0051c06": "磨受法。中夏戒律始也。準用十僧大行佛法。",
    "T40n1804_002:0051c07": "改先妄習出僧祇戒心。又有安息國沙門曇",
    "T40n1804_002:0051c08": "諦。亦善律學出曇無德羯磨。即太僧受法之",
    "T40n1804_002:0051c09": "初也。比丘尼受具初緣。至宋元嘉七年。有",
    "T40n1804_002:0051c10": "罽賓沙門求那跋摩。至揚州譯善戒等經。又",
    "T40n1804_002:0051c11": "後有師子國尼八人。來至云。宋地未經有尼",
    "T40n1804_002:0051c12": "何得二眾受戒。摩云。尼不作本法者。得戒得",
    "T40n1804_002:0051c13": "罪尋佛制意法出大僧。但使僧法成就自然",
    "T40n1804_002:0051c14": "得戒。所以先令作本法者。正欲生其信心。為",
    "T40n1804_002:0051c15": "受戒方便耳。至於得戒。在大僧羯磨時生也。",
    "T40n1804_002:0051c16": "諸尼苦求更受。答曰。善哉夫戒定慧品從微",
    "T40n1804_002:0051c17": "至著。若欲增明甚相隨喜。且令西尼學語。更",
    "T40n1804_002:0051c18": "往中國請尼令足十數。至元嘉十年有僧伽",
    "T40n1804_002:0051c19": "跋摩者。此云眾鎧。解律雜心自涉流沙至揚",
    "T40n1804_002:0051c20": "州初求那許尼重受未備而終。俄而師子國",
    "T40n1804_002:0051c21": "尼鐵索羅等三人至京。定前十數便請眾鐵",
    "T40n1804_002:0051c22": "為師。於壇上為尼重受。出高僧名僧僧史僧",
    "T40n1804_002:0051c23": "錄。及晉宋雜錄。故略出緣起永為龜鏡。二者",
    "T40n1804_002:0051c24": "戒體。四門分之。一戒體相狀。二受隨同異。三",
    "T40n1804_002:0051c25": "緣境寬狹。四發戒數量。初中五門。一辨體多",
    "T40n1804_002:0051c26": "少。二立兩所以即解名義。三出體狀。四先後",
    "T40n1804_002:0051c27": "相生。五無作多少。初中所以別解脫戒。人並",
    "T40n1804_002:0051c28": "受之。及論明識止可三五。皆由先無通敏。不",
    "T40n1804_002:0051c29": "廣咨詢。致令正受多昏體相。盲夢心中緣成",
    "T40n1804_002:0052a01": "而已。及論得不渺同河漢。故於隨相之首。諸",
    "T40n1804_002:0052a02": "門示現。準知己身得戒成不。然後持犯方可",
    "T40n1804_002:0052a03": "修離。問別脫之戒可有幾種。答論體約境實",
    "T40n1804_002:0052a04": "乃無量。戒本防惡。惡緣多故。發戒亦多。故",
    "T40n1804_002:0052a05": "善生云。眾生無量戒亦無量等。今以義推要",
    "T40n1804_002:0052a06": "唯二種。作及無作。二戒通收無境不盡。二立",
    "T40n1804_002:0052a07": "兩所以并解名義。初中問曰。何不立一及以",
    "T40n1804_002:0052a08": "三種。答若單立作作體謝往不能防非。又不",
    "T40n1804_002:0052a09": "可常作。故須無作。長時防非。若單立無作則",
    "T40n1804_002:0052a10": "起無所從。不可孤發。要賴作生。二法相藉不",
    "T40n1804_002:0052a11": "得立。二何為不三。但由體相道理相違。一",
    "T40n1804_002:0052a12": "作無作別。二心非心別性。不可合但得立二。",
    "T40n1804_002:0052a13": "若就所防隨境無量。二引證者。如薩婆多云。",
    "T40n1804_002:0052a14": "若淳重心身口無教。初一念色有身口教及",
    "T40n1804_002:0052a15": "以無教。第二念中唯有無教無其教也(教者作也。不",
    "T40n1804_002:0052a16": "可教云於他)。涅槃云。戒有二種。一者作戒。二者無",
    "T40n1804_002:0052a17": "作戒。是人唯具作戒不具無作。是故名為戒",
    "T40n1804_002:0052a18": "不具足。即如上論。以無淳重之心。不作奉行",
    "T40n1804_002:0052a19": "之。意不發戒也。又善生云。是十惡法。或有",
    "T40n1804_002:0052a20": "作色無無作色。或有作色及無作色。如人手",
    "T40n1804_002:0052a21": "執極香臭物瓦木等諭。以上諸文有二非虛。",
    "T40n1804_002:0052a22": "次解名義。問曰。既知二戒請解其名。答云。所",
    "T40n1804_002:0052a23": "言作者。如陶家輪動轉之時名之為作。故雜",
    "T40n1804_002:0052a24": "心云。作者身動身方便。言無作者。一發續現",
    "T40n1804_002:0052a25": "始末恒有。四心三性不藉緣辨。故雜心云。身",
    "T40n1804_002:0052a26": "動滅已。與餘識俱是法隨生。故名無作。成論",
    "T40n1804_002:0052a27": "無作品云。因心生罪福。睡眠悶等是時常生。",
    "T40n1804_002:0052a28": "故名無作。云何名戒。戒禁惡法。故涅槃云。戒",
    "T40n1804_002:0052a29": "者直是遮制一切惡法。若不作惡是名持戒。",
    "T40n1804_002:0052b01": "善生經中五義明之。如前制迮涼上學等解",
    "T40n1804_002:0052b02": "也。三出體狀。二論不同。今依本宗約成論以",
    "T40n1804_002:0052b03": "釋。先明作戒體。論云。用身口業思為體。論其",
    "T40n1804_002:0052b04": "身口乃是造善惡之具。所以者何。如人無心",
    "T40n1804_002:0052b05": "殺生不得殺罪。故知。以心為體。文云。是三種",
    "T40n1804_002:0052b06": "業皆但是心。離心無思無身口業。若指色為",
    "T40n1804_002:0052b07": "業體。是義不然。十四種色悉是無記。非罪福",
    "T40n1804_002:0052b08": "性。又有論師。以身口二業相續善色聲為作",
    "T40n1804_002:0052b09": "戒體。以相續色聲法入所攝意識所得。是罪",
    "T40n1804_002:0052b10": "福性也。言無作戒者。以非色非心為體。非色",
    "T40n1804_002:0052b11": "者非塵大所成。以五義來證。一色有形段方",
    "T40n1804_002:0052b12": "所。二色有十四二十種別。三色可惱壞。四色",
    "T40n1804_002:0052b13": "是質礙。五色是五識所得。無作俱無此義。故",
    "T40n1804_002:0052b14": "知非色。言非心者體非緣慮。故名非心。亦有",
    "T40n1804_002:0052b15": "五證。一心是慮知。二心有明暗。三心通三性。",
    "T40n1804_002:0052b16": "四心有廣略。五心是報法。無作亦不具此故。",
    "T40n1804_002:0052b17": "以第三聚非色非心為體。文云。如經中說。精",
    "T40n1804_002:0052b18": "進人得壽長。隨壽長得福多。以福多故久受",
    "T40n1804_002:0052b19": "天樂。若但善心。云何能得多福。是人不能常",
    "T40n1804_002:0052b20": "有善心故。又意無戒律儀。若人在不善無記",
    "T40n1804_002:0052b21": "心。亦名持戒。故知。爾時無有作也。涅槃云。",
    "T40n1804_002:0052b22": "戒者雖無戒色而可護持。雖非觸對。善修方",
    "T40n1804_002:0052b23": "便可得具足。十住婆沙云。戒有二種。作者是",
    "T40n1804_002:0052b24": "色。無作非色。故以多文證成非色。四明二戒",
    "T40n1804_002:0052b25": "先後。初解云。如牛二角生則同時。故多論云。",
    "T40n1804_002:0052b26": "初一念戒俱有二教。第二念中唯有無教。後",
    "T40n1804_002:0052b27": "解云。前後而起故。善生云。世間之法有因則",
    "T40n1804_002:0052b28": "有果。如因水鏡則有面像。故知作戒前生無",
    "T40n1804_002:0052b29": "作後起。論云。作時具作無作者。此是作俱無",
    "T40n1804_002:0052c01": "作。並是戒因。至第三羯磨竟其業滿足。是二",
    "T40n1804_002:0052c02": "戒俱圓故。云具作無作不妨形俱無作仍後生",
    "T40n1804_002:0052c03": "也。亦是當一念竟時。二戒謝後無作生也。五",
    "T40n1804_002:0052c04": "汎解多少依如多論八種無作。一作俱無作。",
    "T40n1804_002:0052c05": "如作善惡二業。與作方便齊生。二形俱無作。",
    "T40n1804_002:0052c06": "如善惡律儀。形滅戒失。三事在無作。如施物",
    "T40n1804_002:0052c07": "不壞。無作常隨僧坊塔像橋井等物功德常生。",
    "T40n1804_002:0052c08": "除三國緣。一前事毀破。二此人若死。三若",
    "T40n1804_002:0052c09": "起邪見。無此三者。事在常有。惡緣同之。四從",
    "T40n1804_002:0052c10": "用無作。如著施衣入諸禪定。則令施主得無",
    "T40n1804_002:0052c11": "量福。惡緣弓力例此可知。五異緣無作。如身",
    "T40n1804_002:0052c12": "造口業發口無作。口造身業發身無作等。若",
    "T40n1804_002:0052c13": "依成論身口互造。六助緣無作。如教人殺盜",
    "T40n1804_002:0052c14": "隨命斷離處教者得罪。七要期無作。亦名願",
    "T40n1804_002:0052c15": "無作。如人發願作會作衣等施。無作常生。八",
    "T40n1804_002:0052c16": "隨心無作。有定慧心。無作常生。亦名心俱。成",
    "T40n1804_002:0052c17": "論云。出入常有善心。轉勝故。此言隨心者。隨",
    "T40n1804_002:0052c18": "生死心恒有無作。非謂隨定惠。別脫不爾。唯",
    "T40n1804_002:0052c19": "隨於身。即涅槃云。初果生惡國道力不作惡。",
    "T40n1804_002:0052c20": "上八種中。前七通善惡欲界繫法。後一無作。",
    "T40n1804_002:0052c21": "若是世禪局上二界。若出道法。非三界業。二",
    "T40n1804_002:0052c22": "受隨同異。二種無作五義同之。一者名同受",
    "T40n1804_002:0052c23": "隨俱名無作(受謂壇場戒體。隨謂受後對境護。戒之心。方便善成。稱本清淨故也)。二",
    "T40n1804_002:0052c24": "者義同。同防七非。三者體同。同以非色心為",
    "T40n1804_002:0052c25": "體。四敵對防非。同受中無作體。在對事防。與",
    "T40n1804_002:0052c26": "隨中無作一等。五多品同如成論。戒得重發。",
    "T40n1804_002:0052c27": "肥羸不定。異有四種。一受中總發。以願心情",
    "T40n1804_002:0052c28": "非情境一切總得。隨中無作別發。行不頓修",
    "T40n1804_002:0052c29": "次第漸成。二長短不同。受中無作懸擬一形。",
    "T40n1804_002:0053a01": "隨中無作從方便色心俱。事止則無。故名短",
    "T40n1804_002:0053a02": "也。三寬狹不同。受中任運三性恒有。隨局善",
    "T40n1804_002:0053a03": "性。二無名狹。四根條兩別。受為根本。隨依受",
    "T40n1804_002:0053a04": "起故曰枝條。二種作者有五同。一名同。二義",
    "T40n1804_002:0053a05": "同。三體同。四短同。五狹同。唯局善性所以準",
    "T40n1804_002:0053a06": "知。有四種異。一受中總斷。隨中別斷。二受",
    "T40n1804_002:0053a07": "本隨條。三受是懸防。隨中對治。四受作一品",
    "T40n1804_002:0053a08": "終至無學。隨一品定。隨中作戒多品田境有",
    "T40n1804_002:0053a09": "優劣。心有濃淡故。心分三品不妨。本受是下",
    "T40n1804_002:0053a10": "品心故。雜心云。羅漢有下品戒。年少比丘上",
    "T40n1804_002:0053a11": "品戒。三明發戒緣。境寬狹。上卷受緣。已略明",
    "T40n1804_002:0053a12": "發戒方法。但心隨境起故。今廣論令知戒德",
    "T40n1804_002:0053a13": "之高廣。亦使持者有勇勵。就中分四。一能",
    "T40n1804_002:0053a14": "緣心。現在相續心中緣。二所緣境。境通三世。",
    "T40n1804_002:0053a15": "如怨家境。雖過去。得起惡心斬截。死尸現在",
    "T40n1804_002:0053a16": "怨家子。有可壞義。未來諸境可以準知。故緣",
    "T40n1804_002:0053a17": "三世而發戒也。成論問為但於現在得律儀。",
    "T40n1804_002:0053a18": "從三世眾生得耶。答三世眾生所得。如人供",
    "T40n1804_002:0053a19": "養過去所尊。亦有福德律儀亦爾。三發戒現",
    "T40n1804_002:0053a20": "在相續心中得。四防非者但防過去未來非。",
    "T40n1804_002:0053a21": "現在無非可防。問毘尼殄已起。戒防未起。何",
    "T40n1804_002:0053a22": "得言斷過去非耶。答境雖過去非非過去。猶",
    "T40n1804_002:0053a23": "是戒防未起非。又解云。一專精不犯戒防未",
    "T40n1804_002:0053a24": "起非。二犯已能悔還令戒淨。即除已起非。餘",
    "T40n1804_002:0053a25": "如戒本疏解。然則緣境三世。得罪現在。過未",
    "T40n1804_002:0053a26": "二境唯可起心。說言三世發也。若據得戒。唯",
    "T40n1804_002:0053a27": "在現在一念。成論云。慈悲布施是亦有福。戒",
    "T40n1804_002:0053a28": "亦可爾。以通三世。皆與樂意。又云。慈功備物",
    "T40n1804_002:0053a29": "但通現在。過未已謝。戒則不爾。要必普周。",
    "T40n1804_002:0053b01": "若作偏局一向不合。故多論云。以惡心隨戒",
    "T40n1804_002:0053b02": "有增減故。問戒從三世發。唯防二世非者。答",
    "T40n1804_002:0053b03": "若論受體獨不能防。但是防具。要須行者秉",
    "T40n1804_002:0053b04": "持。以隨資受。方成防非。不防現在以無非也。",
    "T40n1804_002:0053b05": "若無持心便成罪業。若有正念過則不生故",
    "T40n1804_002:0053b06": "也。然又以隨資受。令未非應起不起故防未",
    "T40n1804_002:0053b07": "非。若無其受隨無所生。既起惡業名曰過非。",
    "T40n1804_002:0053b08": "為護受體不令塵染懺除往業。名防過非。若",
    "T40n1804_002:0053b09": "爾戒必防非。非何故起。答要須行者隨中方",
    "T40n1804_002:0053b10": "便秉持制抗。方名防非。如城池弓刀擬捍擊",
    "T40n1804_002:0053b11": "賊之譬。餘如戒本疏中解之。四明發戒多少。",
    "T40n1804_002:0053b12": "略如上明。今又述者以世俗多迷故廣銓敘。",
    "T40n1804_002:0053b13": "意存識相知法自濟兼人故也。然所發戒數",
    "T40n1804_002:0053b14": "隨境無量。要而言之。不過情與非情。有無二",
    "T40n1804_002:0053b15": "諦攝相皆盡任境而彰。略說則地水火風空",
    "T40n1804_002:0053b16": "識等界。及色聲香味觸等五塵。乃至過未三",
    "T40n1804_002:0053b17": "世法界等法。及六趣眾生趣外中陰四生亦發",
    "T40n1804_002:0053b18": "得戒。上來懸舉。次引文證。俱舍云。戒從一切",
    "T40n1804_002:0053b19": "眾生得定。分因不定。何以故不得從一種眾",
    "T40n1804_002:0053b20": "生得故。分不定者。有人從一切分得戒。謂受",
    "T40n1804_002:0053b21": "比丘戒有人從四分得。謂受所餘諸戒即五",
    "T40n1804_002:0053b22": "八十戒也。因不定者有二義。若立無貪瞋癡",
    "T40n1804_002:0053b23": "為戒生因。從一切得以不相離故。若立上中",
    "T40n1804_002:0053b24": "下品意。為戒生因。則不從一切得。若不從一",
    "T40n1804_002:0053b25": "切眾生得戒則無也。何以故。由遍眾生起善",
    "T40n1804_002:0053b26": "方得。異此不得。云何如此惡意不死。故若人",
    "T40n1804_002:0053b27": "不作五種分別得木叉戒。一於某眾生我離",
    "T40n1804_002:0053b28": "殺等。二於某分我持。三於某處能持。四某時",
    "T40n1804_002:0053b29": "能持。五某緣不持除鬪戰事。如此受者得善",
    "T40n1804_002:0053c01": "不得戒。於非所能境云何得戒。由不害一切",
    "T40n1804_002:0053c02": "眾生命故方得。若從所能境得戒。此則有損",
    "T40n1804_002:0053c03": "減過。能非能互轉生故。若爾則離得捨因緣",
    "T40n1804_002:0053c04": "得戒捨戒。此義自成。縱離得捨因緣。此有何",
    "T40n1804_002:0053c05": "過。惡心不死故不成溥用。毘婆沙問云。若爾",
    "T40n1804_002:0053c06": "草木等未有有時生滅。豈非增減。眾生入般。",
    "T40n1804_002:0053c07": "豈非減耶。義解作四句。一心謝境不謝。聖無",
    "T40n1804_002:0053c08": "煩惱。以境不盡故。戒在不失。二境謝心不謝。",
    "T40n1804_002:0053c09": "入般草死戒不失。由心過罪在故。三心境俱不",
    "T40n1804_002:0053c10": "謝可知。四心境俱謝。根轉之時不同戒失。薩",
    "T40n1804_002:0053c11": "婆多云。於非眾生上亦得無量戒善功德。如",
    "T40n1804_002:0053c12": "三千世界。下盡地際傷損如塵。皆得其罪。翻",
    "T40n1804_002:0053c13": "惡成善。一一塵處。皆得戒善。乃至一草一葉",
    "T40n1804_002:0053c14": "一華。反罪順福。皆入戒門。故善生云。大地無",
    "T40n1804_002:0053c15": "邊戒亦無邊。草木無量戒亦無量。虛空大海",
    "T40n1804_002:0053c16": "戒德高深。亦復如是。以此文證理通法界。義",
    "T40n1804_002:0053c17": "須戴仰。多論又云。於三千大千世界。下至阿",
    "T40n1804_002:0053c18": "鼻上至非想。於一切眾生上。可殺不可殺。乃",
    "T40n1804_002:0053c19": "至可欺不可欺。此一一眾生乃至如來有命",
    "T40n1804_002:0053c20": "之類。以三因緣一一得戒。又以此推。出家僧",
    "T40n1804_002:0053c21": "尼及下三眾奉戒德瓶行遵聖迹。位高人天良",
    "T40n1804_002:0053c22": "由於此。端拱自守福德恒流故。明了論云。四",
    "T40n1804_002:0053c23": "萬二千福河恒流。解云。謂四萬二千學處一",
    "T40n1804_002:0053c24": "切恒流。其猶河水。洗除破戒煩惱。言四萬二",
    "T40n1804_002:0053c25": "千者。謂根本戒有四百二十。所以爾者。如婆",
    "T40n1804_002:0053c26": "藪斗律。戒有二百。多明輕戒。優婆提舍。戒",
    "T40n1804_002:0053c27": "有一百二十一。多明重戒。比丘尼別戒九十",
    "T40n1804_002:0053c28": "九。合成四百二十。是一一戒。有攝僧等十功",
    "T40n1804_002:0053c29": "德。一一功德。能生十種正行。謂信等五根。無",
    "T40n1804_002:0054a01": "貪等三善根。及身口二護。一戒即百。合成有",
    "T40n1804_002:0054a02": "四百二十。豈非四萬二千。又解云。無願毘尼",
    "T40n1804_002:0054a03": "者。謂第三羯磨竟時。四萬二千學處一時並",
    "T40n1804_002:0054a04": "起。無一戒不生故稱無願。據斯以求戒德恒",
    "T40n1804_002:0054a05": "流。問僧尼二眾戒數各別。何以無願毘尼直",
    "T40n1804_002:0054a06": "言四萬二千耶。一解。此總舉二眾以說。若取",
    "T40n1804_002:0054a07": "實理各隨本戒。又釋。以轉根義證比丘懸發",
    "T40n1804_002:0054a08": "得尼戒。俱有四萬二千。次對七眾發戒多少。",
    "T40n1804_002:0054a09": "準薩婆多云。五戒者。於一切眾生乃至如來",
    "T40n1804_002:0054a10": "皆得四戒。以無三毒善根得十二戒。并一身",
    "T40n1804_002:0054a11": "始終。三千界內一切酒上咽咽皆得三戒。以",
    "T40n1804_002:0054a12": "受時一切永斷。設酒滅盡羅漢入般。戒常成",
    "T40n1804_002:0054a13": "就。準以義推。女人身上淫處有三。男上有二。",
    "T40n1804_002:0054a14": "發由三毒。單配則女人所得十八戒。男子十",
    "T40n1804_002:0054a15": "五戒。非情一酒亦得三戒。八戒發者眾生同",
    "T40n1804_002:0054a16": "上。非情得五。十戒三眾情及非情。同大僧發。",
    "T40n1804_002:0054a17": "四分律文俱發七支。戒戒下文皆結吉羅故。",
    "T40n1804_002:0054a18": "若爾何故列十。此但示根本喜作。說相令其",
    "T40n1804_002:0054a19": "早知。餘則和尚曲教。故三歸羯磨俱。無戒數",
    "T40n1804_002:0054a20": "之文。說相之中。方列十四。兩種類解。若約僧",
    "T40n1804_002:0054a21": "尼。準如婆論。一一眾生身口七支。以貪瞋癡",
    "T40n1804_002:0054a22": "起故成二十一戒。今義準張三毒互起。二三",
    "T40n1804_002:0054a23": "等分應有七門。女人九處。男子八處。七毒歷",
    "T40n1804_002:0054a24": "之。女人身上得六十三戒。男子身上以已七",
    "T40n1804_002:0054a25": "毒惱他。得五十六戒。非情戒境各得七戒。以",
    "T40n1804_002:0054a26": "此例餘。法界之中情與非情。各得諸戒無量",
    "T40n1804_002:0054a27": "無邊。故善生中五種為量。眾生大地草木大",
    "T40n1804_002:0054a28": "海及以處空。譬戒德量如前分雪。問七支攝",
    "T40n1804_002:0054a29": "戒盡不。答盡也。設有不盡攝入七中。如配戒",
    "T40n1804_002:0054b01": "種類所說。又云。攝戒不盡以罪性不同。如殺",
    "T40n1804_002:0054b02": "打兩別。能防體異。故善生云。除善惡戒已更",
    "T40n1804_002:0054b03": "有業戒。所謂善惡法也。故知。根本七支所收。",
    "T40n1804_002:0054b04": "業戒種類所攝。宜作四句。一者善而非戒。謂",
    "T40n1804_002:0054b05": "十中後三是也。律不制單心犯也。二戒而不",
    "T40n1804_002:0054b06": "善。即惡律儀。三亦善亦戒。十善之中前七支",
    "T40n1804_002:0054b07": "也。以不要期直爾。修行故名善也。反此策勵",
    "T40n1804_002:0054b08": "故名戒也。四俱非者身口無記。問戒與律儀",
    "T40n1804_002:0054b09": "行相差別如何。答通行無涯是律儀也。對境",
    "T40n1804_002:0054b10": "禁約是戒儀也。如比丘具緣。受已見生不殺。",
    "T40n1804_002:0054b11": "望此一境名持殺戒。望餘四生名持律儀。若",
    "T40n1804_002:0054b12": "殺此生名犯殺戒。餘生不殺不犯律儀。若就",
    "T40n1804_002:0054b13": "惡律儀解。望殺一羊名持惡戒。望餘通類有",
    "T40n1804_002:0054b14": "生皆罪是持律儀。三者戒行。謂受隨二戒。遮",
    "T40n1804_002:0054b15": "約外非方便善成。故名戒行。然則受是要期",
    "T40n1804_002:0054b16": "思願。隨是稱願修行。譬如築營宮宅先立院",
    "T40n1804_002:0054b17": "牆周匝。即謂壇場受體也。後便隨處營構盡",
    "T40n1804_002:0054b18": "於一生。謂受後隨行。若但有受無隨。直是空",
    "T40n1804_002:0054b19": "願之院。不免塞露之弊。若但有隨無無受此",
    "T40n1804_002:0054b20": "行或隨生死。又是局狹不周。譬同無院室字",
    "T40n1804_002:0054b21": "不免怨賊之穿窬也。必須受隨相資方有所至",
    "T40n1804_002:0054b22": "問今受具戒招生樂果為受為隨。答受是緣",
    "T40n1804_002:0054b23": "助未有行功。必須因隨對境防擬。以此隨行",
    "T40n1804_002:0054b24": "至得聖果不親受體。故知。一受已後盡壽已",
    "T40n1804_002:0054b25": "來。方便正念護本所受。流入行心三善為體。",
    "T40n1804_002:0054b26": "則明戒行隨相可修。若但有受無隨行者。反",
    "T40n1804_002:0054b27": "為戒欺流入苦海。不如不受無戒可違。是故",
    "T40n1804_002:0054b28": "行者明須善識。業性灼然。非為濫述。四明戒",
    "T40n1804_002:0054b29": "相。語相而言。有境斯是緣則綿亘攝心通漫。",
    "T40n1804_002:0054c01": "今約戒本人並誦持。文相易明持犯非濫。自",
    "T40n1804_002:0054c02": "餘萬境豈得漏。言準例相承薄知綱領。初篇",
    "T40n1804_002:0054c03": "淫戒已下例分為三。一謂所犯境。二成犯",
    "T40n1804_002:0054c04": "相。三開不犯法。略知持犯。廣如下篇。餘義並",
    "T40n1804_002:0054c05": "如戒本疏中。初明犯境者。僧祇云。可畏之甚",
    "T40n1804_002:0054c06": "無過女人。敗正毀德莫不由之。染心看者越",
    "T40n1804_002:0054c07": "毘尼。聞聲起染亦爾。智論云。淫欲雖不惱",
    "T40n1804_002:0054c08": "眾生。心心繫縛故為大罪。故律中淫欲為",
    "T40n1804_002:0054c09": "初。又比丘法今世取涅槃。故四分中犯境。謂",
    "T40n1804_002:0054c10": "人非人(天子鬼神等)畜生三趣。據報則男女二形。據",
    "T40n1804_002:0054c11": "處則女人三道。謂大小便道及口。男子二道。",
    "T40n1804_002:0054c12": "此等淫處。若覺睡眠。若死未壞少壞。但使入",
    "T40n1804_002:0054c13": "淫處如毛頭皆波羅夷。律云。牛馬猪狗雁雞",
    "T40n1804_002:0054c14": "之屬。莫問心懷想疑。但是正道皆重。餘摩得",
    "T40n1804_002:0054c15": "伽論具明犯之分齊。然淫過麁現。人並知非。",
    "T40n1804_002:0054c16": "及論問犯犯皆結正。約相示過耳不欲聞。或",
    "T40n1804_002:0054c17": "致輕笑生疑生怪。故善見云。法師曰。此不淨",
    "T40n1804_002:0054c18": "法語。諸聞說者勿驚怪。生慚愧心志心於佛。",
    "T40n1804_002:0054c19": "何以故。如來慈愍我等。佛是世間王。離於愛",
    "T40n1804_002:0054c20": "染得清淨處。為愍我等說此惡言為結戒。故",
    "T40n1804_002:0054c21": "又觀如來功德便無嫌心。若佛不說此事。我",
    "T40n1804_002:0054c22": "等云何得知波羅夷罪。有笑者驅出。次成犯",
    "T40n1804_002:0054c23": "相有二緣。一自有淫心向前境。縱有裏隔互",
    "T40n1804_002:0054c24": "障。但入如毛頭。結成大重。具四緣成。一是正",
    "T40n1804_002:0054c25": "境(男則二道女則三處)。二興染心(謂非餘睡眠等)。三起方便。四與境",
    "T40n1804_002:0054c26": "合便犯。二者若為怨偪。或將至前境。或就其",
    "T40n1804_002:0054c27": "身。佛開身會制令不染。亦具四緣。一是正境",
    "T40n1804_002:0054c28": "(不問自他)。二為怨偪。三與境合。四受樂便犯。善見",
    "T40n1804_002:0054c29": "云。淫不受樂者。如以男根內毒蛇口中及以",
    "T40n1804_002:0055a01": "火中。是不染之相。問此淫戒結犯通戲突。",
    "T40n1804_002:0055a02": "不如以小兒根內口中弄。故無淫心。答淫",
    "T40n1804_002:0055a03": "心難識。準律云。愛染汙心是淫欲意。並犯",
    "T40n1804_002:0055a04": "重罪。五分若刺者是戲偷蘭。非戲者重。受刺",
    "T40n1804_002:0055a05": "者亦爾。十誦云。口中要過齒成犯。餘二道無",
    "T40n1804_002:0055a06": "開。四分云。若為怨家彊持男根令入三犯境。",
    "T40n1804_002:0055a07": "於三時心無有樂皆不成犯。隨始入。入已出",
    "T40n1804_002:0055a08": "時。一一時中有淫意皆重。若為怨家強捉比",
    "T40n1804_002:0055a09": "丘。二處行不淨。初入覺樂犯重。乃至裹隔四",
    "T40n1804_002:0055a10": "句亦爾。脫有其事內指口中齧之。唯覺指痛",
    "T40n1804_002:0055a11": "則免重罪。如前論說蛇口火中可也。律云。死",
    "T40n1804_002:0055a12": "尸半壞多分壞。及骨間行不淨偷蘭。此淫戒",
    "T40n1804_002:0055a13": "結犯不待出精。但使骨肉間行者皆偷蘭。若",
    "T40n1804_002:0055a14": "元作出精意。精出犯僧殘。如戒本疏說由元",
    "T40n1804_002:0055a15": "非僧殘意故。但是正道皆犯。故善見。縱使斫",
    "T40n1804_002:0055a16": "頭斷及死人口中頸中行淫亦重。律云。若僧",
    "T40n1804_002:0055a17": "尼互相教。作者能教犯偷蘭。不作犯吉羅。下",
    "T40n1804_002:0055a18": "三眾相教。作不作俱犯吉羅。作者滅擯吉羅",
    "T40n1804_002:0055a19": "為異(乃至下篇同犯吉羅)。三明不犯中。若睡眠無所覺知",
    "T40n1804_002:0055a20": "(謂開怨來偪己身分)。不受樂(謂開怨家將造他境)。一切無有淫意(無愛染污心故)。",
    "T40n1804_002:0055a21": "並不犯。第二盜戒性戒含輕重也。性重之中。",
    "T40n1804_002:0055a22": "盜是難護故諸部明述。餘戒約略總述而已。",
    "T40n1804_002:0055a23": "及論此戒。各並三卷五卷述之。必善加披括",
    "T40n1804_002:0055a24": "方能免患。有人別摽。此盜用入私鈔。抑亦勸",
    "T40n1804_002:0055a25": "誡之意也。終須遍覽故銓次列之。初犯境之",
    "T40n1804_002:0055a26": "中。謂六塵六大有主之物。他所吝護非理致",
    "T40n1804_002:0055a27": "損。斯成犯法。若無主物及以己物。或為緣差",
    "T40n1804_002:0055a28": "境奪心想疑轉。雖有盜取之心。而前非盜境。",
    "T40n1804_002:0055a29": "並不結犯。唯有本心方便。問何名無主物。答",
    "T40n1804_002:0055b01": "善見云。子作惡事父母逐去。後時父母死者",
    "T40n1804_002:0055b02": "是物無主。用則無罪。薩婆多云。二國中間兩",
    "T40n1804_002:0055b03": "邊封相。其間空地有物是名無主。又云。若國",
    "T40n1804_002:0055b04": "破王走後王未統。此中有物又是無主。即如",
    "T40n1804_002:0055b05": "俗令山澤林藪不令占護。若先加功力不得",
    "T40n1804_002:0055b06": "盜損。二成犯相中。總緣具六種。一有主物。二",
    "T40n1804_002:0055b07": "有主想。三有盜心。四重物。五興方便。六舉離",
    "T40n1804_002:0055b08": "本處必具成犯。今依犯緣次第解釋。就初緣",
    "T40n1804_002:0055b09": "中大分三位。一盜三寶物。二盜人物。三盜非",
    "T40n1804_002:0055b10": "畜物。初中先明知事人是非。然後解盜用差",
    "T40n1804_002:0055b11": "別。所以然者。若不精識律藏。善通用與者。並",
    "T40n1804_002:0055b12": "師心處分多成盜損。相如後說。故寶梁大集",
    "T40n1804_002:0055b13": "等經云。僧物難掌佛法無主。我聽二種人掌",
    "T40n1804_002:0055b14": "三寶物。一阿羅漢。二須陀洹。所以爾者。諸",
    "T40n1804_002:0055b15": "餘比丘戒不具足。心不平等。不令是人為知",
    "T40n1804_002:0055b16": "事也。更復二種。一能淨持戒識知業報。二畏",
    "T40n1804_002:0055b17": "後世罪。有諸慚愧及以悔心。如是二人。自無",
    "T40n1804_002:0055b18": "瘡疣護他人意。此事甚難。等聖教如此。即為",
    "T40n1804_002:0055b19": "大誡。因即犯者愚癡慢故。所以律云。我說此",
    "T40n1804_002:0055b20": "人愚癡波羅夷等(並謂不依佛教。師心冥犯大罪)。今料簡三寶物",
    "T40n1804_002:0055b21": "四門分別。一盜用。二互用。三出貸。四將三寶",
    "T40n1804_002:0055b22": "物瞻待道俗法。初中盜佛物者。正望佛邊無",
    "T40n1804_002:0055b23": "盜罪。由佛於物無我所心無惱害。故但得偷",
    "T40n1804_002:0055b24": "蘭。以同非人物攝故。十誦盜天神像衣結偷",
    "T40n1804_002:0055b25": "蘭。涅槃亦云。造立佛寺用珠華鬘供養。不",
    "T40n1804_002:0055b26": "問輒取。若知不知皆犯偷蘭。若有守護主者。",
    "T40n1804_002:0055b27": "三寶物邊皆結重罪。無守護主望斷施主福",
    "T40n1804_002:0055b28": "邊結罪。故鼻奈耶云。若盜佛塔聲聞塔等幡",
    "T40n1804_002:0055b29": "蓋。皆望斷本施主福邊結罪。故五百問中。塔",
    "T40n1804_002:0055c01": "上掃土淨地棄之。不得惡用。摩得勒伽云。盜",
    "T40n1804_002:0055c02": "非人廟中物。有守護者犯重。十誦盜佛圖物",
    "T40n1804_002:0055c03": "精舍中供養具。若有守護計直成犯。善生中。",
    "T40n1804_002:0055c04": "亦從守塔人得重罪。不望佛邊結之。所以約",
    "T40n1804_002:0055c05": "守物人結者。如盜人物中分別。必盜而供養",
    "T40n1804_002:0055c06": "無犯。薩婆多論盜佛像。十誦中偷舍利。並淨",
    "T40n1804_002:0055c07": "心供養自作念言。彼亦是師。我亦是師。如是",
    "T40n1804_002:0055c08": "意者無犯。摩得伽中。盜佛像舍利不滿五故",
    "T40n1804_002:0055c09": "偷蘭。滿五犯重。薩婆多云。謂轉賣者。若佛塔",
    "T40n1804_002:0055c10": "中鳥死及得餘物。但供塔用。餘用犯盜。盜法",
    "T40n1804_002:0055c11": "者法是非情。無我所心。律中結重者。望守護",
    "T40n1804_002:0055c12": "主結也。文云。時有比丘盜他經卷。佛言計紙",
    "T40n1804_002:0055c13": "墨結重。佛語無價故。十誦摩得伽薩婆多。並",
    "T40n1804_002:0055c14": "同望護主結。五分盜經者。計紙墨書功。滿五",
    "T40n1804_002:0055c15": "犯重。摩得伽云。偷經物滿五得重。不滿犯輕。",
    "T40n1804_002:0055c16": "五百問中。不得口吹經上塵土。像上準同。若",
    "T40n1804_002:0055c17": "燒故經得重罪。如燒父母。不知有罪者犯輕。",
    "T40n1804_002:0055c18": "十誦借經拒而不還。令主生疑者偷蘭。此由",
    "T40n1804_002:0055c19": "心未絕故爾。正法念云。盜寫祕方犯重。問如",
    "T40n1804_002:0055c20": "論中。盜像舍利供養無犯。盜經亦同。一向結",
    "T40n1804_002:0055c21": "重者。答佛得遙心禮敬。法須執文讀誦。故地",
    "T40n1804_002:0055c22": "持云。不現前供養名大大供養等。若欲互舉",
    "T40n1804_002:0055c23": "亦互結犯。如人造像專心為己不通餘人。可",
    "T40n1804_002:0055c24": "不結重。造經為他隨能受用。豈可結罪。盜僧",
    "T40n1804_002:0055c25": "物者。有護主者同上結重。若主掌自盜。準善",
    "T40n1804_002:0055c26": "見論。盜僧物犯重。然僧有四種。一者常住常",
    "T40n1804_002:0055c27": "住。謂眾僧厨庫寺舍眾具華果樹林田園僕",
    "T40n1804_002:0055c28": "畜等。以體通十方不可分用。總望眾僧如論",
    "T40n1804_002:0055c29": "斷重。僧祇云。僧物者。縱一切比丘集亦不得",
    "T40n1804_002:0056a01": "分。此一向準入重攝。二者十方常住。如僧家",
    "T40n1804_002:0056a02": "供僧常食。體通十方唯局本處。若有守護望",
    "T40n1804_002:0056a03": "主結重。同共盜損應得輕罪。僧祇云。若將僧",
    "T40n1804_002:0056a04": "家長食還房得偷蘭。善見云。若取僧物如己",
    "T40n1804_002:0056a05": "物行用。與人得偷蘭(準共盜僧食)。若盜心取。隨直",
    "T40n1804_002:0056a06": "多少結。是名第五大賊(準似有主)。毘尼母亦爾。",
    "T40n1804_002:0056a07": "薩婆多善見。不打鐘食僧食者犯盜。又空寺",
    "T40n1804_002:0056a08": "中客僧見食盜啖者。隨直多少結罪(準此如上偷蘭)。三",
    "T40n1804_002:0056a09": "者現前。現前必盜此物。望本主結重。若多人",
    "T40n1804_002:0056a10": "共物一人守護。亦望護主結重。四者十方現",
    "T40n1804_002:0056a11": "前。如亡五眾輕物也。善生經云。盜亡比丘物。",
    "T40n1804_002:0056a12": "若未羯磨。從十方僧得罪輕(謂計人不滿五但犯偷蘭)。若已羯",
    "T40n1804_002:0056a13": "磨。望現前僧得罪重(謂人數有限則可滿五夷)。若臨終時。隨",
    "T40n1804_002:0056a14": "亡人屬授物。盜者隨約所與人邊結罪。四分",
    "T40n1804_002:0056a15": "云。四方僧物。若僧。若眾多人。若一人。不應",
    "T40n1804_002:0056a16": "分。不應賣不應入己。皆犯偷蘭。因即有人言。",
    "T40n1804_002:0056a17": "若盜僧物云不成盜。便即奪取此未見諸部",
    "T40n1804_002:0056a18": "明文。若奪成重。四分暫礙僧用故結輕。若永",
    "T40n1804_002:0056a19": "入已同。善見斷重。五分盜心貿僧好物。直五",
    "T40n1804_002:0056a20": "錢犯夷。一錢已上犯偷蘭。太集云。盜僧物者",
    "T40n1804_002:0056a21": "罪同五逆。然盜通三寶。僧物最重。隨損一毫",
    "T40n1804_002:0056a22": "則望十方凡聖一一結罪。故諸部五分中。多",
    "T40n1804_002:0056a23": "有人施佛物者。佛並答言。可以施僧我在僧",
    "T40n1804_002:0056a24": "數施僧得大果報。又方等經云。五逆四重我",
    "T40n1804_002:0056a25": "亦能救。盜僧物者我所不救。餘如日藏分僧",
    "T40n1804_002:0056a26": "護傳等經廣陳。五百問云。負佛法僧物。縱償",
    "T40n1804_002:0056a27": "還入阿鼻而得早出。何況不償者永無出期。",
    "T40n1804_002:0056a28": "因說三藏法師還債事(云云)。二明互用。又分四。",
    "T40n1804_002:0056a29": "一三寶互。二當分互。三像共寶互。四一一物",
    "T40n1804_002:0056b01": "互。就初中。如僧祇。寺主摩摩帝。互用佛法僧",
    "T40n1804_002:0056b02": "物謂言不犯。佛言波羅夷。謂知事人。取僧糧",
    "T40n1804_002:0056b03": "食器具及以牛馬為佛像。家營事使役並得",
    "T40n1804_002:0056b04": "正重。將佛法物僧用亦爾。廣文如彼律。寶梁",
    "T40n1804_002:0056b05": "等經云。佛法二物不得互用。由無有人為佛",
    "T40n1804_002:0056b06": "法物作主故。復無可咨白不同僧物。所以常",
    "T40n1804_002:0056b07": "住招提互有所須。營事比丘和僧。索欲行籌。",
    "T40n1804_002:0056b08": "和合者得用。若欲用僧物。修治佛塔。依法取",
    "T40n1804_002:0056b09": "僧和合得用。不和合者。勸俗修補。若佛塔有",
    "T40n1804_002:0056b10": "物乃至一錢。以施主重心故捨。諸天及人。於",
    "T40n1804_002:0056b11": "此物中。應生佛想塔想。乃至風吹雨爛。不得",
    "T40n1804_002:0056b12": "貿寶供養。以如來塔物無人作價故。若準此",
    "T40n1804_002:0056b13": "義。佛堂之內而設僧席。僧房之內安置經像。",
    "T40n1804_002:0056b14": "妨僧受用。並是互用。由三寶位別各攝分齊",
    "T40n1804_002:0056b15": "故。若無妨暫安理得無損。文云。不得安佛下",
    "T40n1804_002:0056b16": "房已在上房也。問招提常住等是何物耶。答",
    "T40n1804_002:0056b17": "中含。阿難受別房用施招提僧。菴婆女以園",
    "T40n1804_002:0056b18": "施佛為首。及招提僧。文中不了。準此房字等",
    "T40n1804_002:0056b19": "是招提僧物。華果等是僧鬘物。五百問。本非",
    "T40n1804_002:0056b20": "佛堂。設像在中。比丘共宿臥作障隔者不犯。",
    "T40n1804_002:0056b21": "由佛在世亦與弟子同房宿故。十誦佛聽僧",
    "T40n1804_002:0056b22": "坊畜使人。佛圖使人乃至象馬牛羊亦爾。各",
    "T40n1804_002:0056b23": "有所屬不得互使。薩婆多。四方僧地不和合",
    "T40n1804_002:0056b24": "不得。作佛塔為佛種華果。若僧中分行得已",
    "T40n1804_002:0056b25": "聽隨意供養。華多無限者隨用供養。若經荒",
    "T40n1804_002:0056b26": "餓三寶園由。無有分別無可問白。若僧和合",
    "T40n1804_002:0056b27": "隨意處分。若屬塔水用塔功力得者。僧用得",
    "T40n1804_002:0056b28": "重。若功力由僧。當籌量多少莫令過限。過則",
    "T40n1804_002:0056b29": "結重。十誦僧園中樹華。聽取供養佛塔。若有",
    "T40n1804_002:0056c01": "果者使人取啖。大木供僧椽梁用。樹皮葉等",
    "T40n1804_002:0056c02": "隨比丘用。亦得借僧釜鑊瓶盆等雜用。毘尼",
    "T40n1804_002:0056c03": "母云。已處分房地。種樹得木後用治房。不須",
    "T40n1804_002:0056c04": "白僧。僧樹治塔和僧者。得僧祇院內樹薪。",
    "T40n1804_002:0056c05": "應準多少。供溫室食厨浴室別房。不得過取。",
    "T40n1804_002:0056c06": "若無定限。隨意多少應取乾枯者。若僧須木",
    "T40n1804_002:0056c07": "用。或有樹在妨地。而施主不許者。使淨人以",
    "T40n1804_002:0056c08": "魚骨刺灰汁澆令死。然後語施主知後乃斫",
    "T40n1804_002:0056c09": "用。若僧田宅連接惡人得語檀越轉易。四分",
    "T40n1804_002:0056c10": "瓶沙王以園施佛。佛令與僧等故。知三寶不",
    "T40n1804_002:0056c11": "得互用。便勸施僧僧猶得供佛法也。若本通",
    "T40n1804_002:0056c12": "三寶施者。隨偏用盡。不得破此物以為三分。",
    "T40n1804_002:0056c13": "則乖本施心故。善見云。伏藏中物。若為三寶",
    "T40n1804_002:0056c14": "齋講設會得取無罪。上律中。乃至別人得用",
    "T40n1804_002:0056c15": "僧薪草者。此要須具戒清淨應僧法者。如律",
    "T40n1804_002:0056c16": "所斷。財法皆同。若行少缺乖僧用者。得罪無",
    "T40n1804_002:0056c17": "量。廣如前經中。又如傳云。由取僧樹葉染作",
    "T40n1804_002:0056c18": "雜用。罪藉藏在石函。身皆入地獄受苦。斯由",
    "T40n1804_002:0056c19": "戒非全具心無慚愧故耳。有心行者。自隱而",
    "T40n1804_002:0056c20": "參取焉。二當分互用。謂本造釋迦改作彌陀。",
    "T40n1804_002:0056c21": "本作大品改作涅槃。本作僧房改充車乘。皆",
    "T40n1804_002:0056c22": "望前境理義可通。但違施心得互用罪。律云。",
    "T40n1804_002:0056c23": "許此處乃與彼處。及現前堂直迴作五衣。並",
    "T40n1804_002:0056c24": "得罪也。若本作佛迴作菩薩。本經未論等則",
    "T40n1804_002:0056c25": "情理俱違本。造正錄雜錄直經乃造人集偽",
    "T40n1804_002:0056c26": "經者。因果全乖。決判得重。福無福別。邪正",
    "T40n1804_002:0056c27": "雜故若東西二龕佛法財物有主不合。無主通",
    "T40n1804_002:0056c28": "用。若元通師徒及眾具供養者。理通得作。而",
    "T40n1804_002:0056c29": "不通牛馬雜畜非義之人。五百問云。用佛彩色",
    "T40n1804_002:0057a01": "作鳥獸形得罪。除在佛前為供養故。善見若",
    "T40n1804_002:0057a02": "施主本擬施園果。為衣服湯藥等。盜心迴分",
    "T40n1804_002:0057a03": "食者。隨計結重。若擬作僧房舍重物而迴作",
    "T40n1804_002:0057a04": "僧食犯偷蘭。若住處乏少糧食。各欲散去。無",
    "T40n1804_002:0057a05": "人守護者。和僧減。用上園果等重物作食。主",
    "T40n1804_002:0057a06": "領守之。乃至四方僧房亦得。若房破壞賣麁",
    "T40n1804_002:0057a07": "者以相治捕。若賊亂世聽持隨身。賊去靜時。",
    "T40n1804_002:0057a08": "還復本處。欲供養此像。迴與彼像吉羅。第八",
    "T40n1804_002:0057a09": "第九第十卷中。論盜戒大微密。十誦勒伽云。",
    "T40n1804_002:0057a10": "持此四方僧物。盜心度與餘寺吉羅。以還與",
    "T40n1804_002:0057a11": "僧不犯重也。僧祇若在近寺破。無臥具供養",
    "T40n1804_002:0057a12": "者。通結一界彼此共用。五百問中。白衣投比",
    "T40n1804_002:0057a13": "丘未度者白僧與食。若為僧乞白僧聽將僧",
    "T40n1804_002:0057a14": "食在道。若僧不許或不白行還須償。不者犯",
    "T40n1804_002:0057a15": "重。若供僧齋米。僧去齋主用供後僧。打犍稚",
    "T40n1804_002:0057a16": "得食。若不打者一飽犯重。準上不得。輒將僧",
    "T40n1804_002:0057a17": "食出界而食本無還。心者犯重。雖復打鐘猶",
    "T40n1804_002:0057a18": "不免盜。以物體攝處定故。律中共利養別說。",
    "T40n1804_002:0057a19": "戒者須作羯磨和僧方得。若直得者何須同",
    "T40n1804_002:0057a20": "界同法也。若為僧差遠使路非乞食之所。和",
    "T40n1804_002:0057a21": "僧將食在道亦不必作相。準善見守寺之文。",
    "T40n1804_002:0057a22": "若寺莊磑不必和僧。彼此通用住處各鳴犍",
    "T40n1804_002:0057a23": "稚通食。若行至外寺。私有人畜用僧物者犯",
    "T40n1804_002:0057a24": "重。以施主擬供當處住僧。不供別類非是福",
    "T40n1804_002:0057a25": "由。故僧家人畜犯吉羅。三像共寶互。謂住持",
    "T40n1804_002:0057a26": "三寶與理寶互也。薩婆多。問佛在世時。諸供",
    "T40n1804_002:0057a27": "養三寶物中常受一人分。何以滅後偏取一",
    "T40n1804_002:0057a28": "人分。答佛在時。色身受用。故取一人分。滅",
    "T40n1804_002:0057a29": "後供養法身。功德勝僧故取一寶分。又佛在",
    "T40n1804_002:0057b01": "時。言施佛者。則色身受用。言施佛寶者。置爪",
    "T40n1804_002:0057b02": "髮塔中供養法身。法身常在世間故。若施法",
    "T40n1804_002:0057b03": "者分作二分。一分與經法。一分與誦經說法",
    "T40n1804_002:0057b04": "人。若施法寶懸置塔中。若施僧寶。亦著塔中",
    "T40n1804_002:0057b05": "供養第一義諦僧。若施眾僧者。凡聖俱取分。",
    "T40n1804_002:0057b06": "以言無當故。準此受施之時。善知通塞。勿令",
    "T40n1804_002:0057b07": "互用致有乖失。四隨相物中。自互先約佛物",
    "T40n1804_002:0057b08": "有四種。一佛受用物不得互轉。謂堂字衣服",
    "T40n1804_002:0057b09": "床帳等物。曾經佛用者。著塔中供養。不得互",
    "T40n1804_002:0057b10": "易。如前寶梁經說。五百問事云。不得賣佛身",
    "T40n1804_002:0057b11": "上繒。與佛作衣。又佛堂柱壞。施主換訖。故柱",
    "T40n1804_002:0057b12": "施僧。僧不得用。律中佛言。若佛園坐具者。一",
    "T40n1804_002:0057b13": "切天人供養不得輒用。皆是塔故。廣敬如僧",
    "T40n1804_002:0057b14": "像致敬法中。二施屬佛物。五百問云。佛物得",
    "T40n1804_002:0057b15": "買取供養具供養。十誦以佛塔物出息。佛言",
    "T40n1804_002:0057b16": "聽之。五百問云。佛物不得移至他寺犯棄。若",
    "T40n1804_002:0057b17": "眾僧盡去白僧。僧聽將去無罪。比丘客作佛",
    "T40n1804_002:0057b18": "像書經得物不得取。若得佛家牛畜。亦不得",
    "T40n1804_002:0057b19": "使使佛牛奴得大罪。三供養佛物。僧祇供養",
    "T40n1804_002:0057b20": "佛華。多聽轉賣買香燈。猶故多者轉賣著佛",
    "T40n1804_002:0057b21": "無盡財中。五百問云。佛旛多欲作餘佛事者。",
    "T40n1804_002:0057b22": "得施主不許不得。準此迴改作故。不轉變本",
    "T40n1804_002:0057b23": "質。如大論云。如畫作佛像。一以不好故壞得",
    "T40n1804_002:0057b24": "福。一以惡心壞。便得罪也。四者獻佛物。律",
    "T40n1804_002:0057b25": "云。供養佛塔食治塔人得食。善見云。佛前獻",
    "T40n1804_002:0057b26": "飯侍佛比丘食之。若無比丘白衣侍佛亦得",
    "T40n1804_002:0057b27": "食。準此俗家佛盤本不屬佛。不勞設贖言贖",
    "T40n1804_002:0057b28": "偽經。次明法物亦有四別。一法所受用。如箱",
    "T40n1804_002:0057b29": "函匱簏巾帖之屬。本是經物曾經置設不可",
    "T40n1804_002:0057c01": "迴改。餘三得不準上可知。三明僧物。若二種",
    "T40n1804_002:0057c02": "常住局處已定。不可轉移。如上所明。若通濟",
    "T40n1804_002:0057c03": "他寺羯磨和得。初之常住止得受用。十方常",
    "T40n1804_002:0057c04": "住鳴稚同時即預食分。若惡戒及時。有德非",
    "T40n1804_002:0057c05": "時。非法而用並結偷蘭。二種互用通和得不",
    "T40n1804_002:0057c06": "準上可知。常住人畜必無賣買。準經罪重。諸",
    "T40n1804_002:0057c07": "律無文。故僧祇中。施僧婢並不合受。可以意",
    "T40n1804_002:0057c08": "知。若論二種現前罪互如上。就輕重二物。斷",
    "T40n1804_002:0057c09": "割非文違者雙結二罪。三出貸三寶物。僧祇",
    "T40n1804_002:0057c10": "塔僧二物互貸。分明券記。某時貸某時還。若",
    "T40n1804_002:0057c11": "知事交代。當於僧中讀疏。分明唱記付囑後",
    "T40n1804_002:0057c12": "人。違者結犯。十誦僧祇塔物出息取利。還著",
    "T40n1804_002:0057c13": "塔物無盡財中。佛物出息還著佛無盡財中。",
    "T40n1804_002:0057c14": "擬供養塔等。僧物文中例同。不得干雜。十誦",
    "T40n1804_002:0057c15": "別人得貸塔僧物。若死計直輸還塔僧。善見",
    "T40n1804_002:0057c16": "又得貸借僧財物作私房。善生經病人貸三",
    "T40n1804_002:0057c17": "寶物。十倍還之。餘不病者理無輒貸。與律不",
    "T40n1804_002:0057c18": "同。疑是俗中二眾文似出家五眾。五百問云。",
    "T40n1804_002:0057c19": "佛物人貸子息自用。同壞法身。若有施佛牛",
    "T40n1804_002:0057c20": "奴。不得受用及賣易之。若施軍器亦不得受。",
    "T40n1804_002:0057c21": "餘並如畜寶戒第四。瞻待道俗法。四分優波",
    "T40n1804_002:0057c22": "離至一住處。不迎接故當日還出。佛言。若知",
    "T40n1804_002:0057c23": "法知律知摩夷者。凡至所在。皆應迎逆供給",
    "T40n1804_002:0057c24": "飲食等。亦不言現前四方僧物。準與知事人",
    "T40n1804_002:0057c25": "衣。是十方現前物故知。非是四方常住物也。",
    "T40n1804_002:0057c26": "十誦云。以此人替補我處故須供給。五分若",
    "T40n1804_002:0057c27": "白衣入寺。僧不與食便起嫌心。佛言應與。便",
    "T40n1804_002:0057c28": "持惡器盛食與之。又生嫌心。佛言以好器與",
    "T40n1804_002:0057c29": "之。此謂悠悠俗人見僧過者。若在家二眾及",
    "T40n1804_002:0058a01": "識達俗士。須說福食難消非為慳吝。如眾網",
    "T40n1804_002:0058a02": "法中說。十誦供給國王大臣薪火燈燭。聽輒",
    "T40n1804_002:0058a03": "用十九錢。不須白僧。若更索者白僧給之。惡",
    "T40n1804_002:0058a04": "賊來至。隨時將擬。不限多少。僧祇若惡賊檀",
    "T40n1804_002:0058a05": "越。工匠乃至國王大臣。有力能損益者應與",
    "T40n1804_002:0058a06": "飲食。多論云。能損者與之。有益者不合。即是",
    "T40n1804_002:0058a07": "污家。若彼此知法如律亦得廣。如二篇下說。",
    "T40n1804_002:0058a08": "十誦病人索僧貴藥。聽與兩錢半價。善見瞻",
    "T40n1804_002:0058a09": "待淨人法。若分番上下者。當上與衣食下番",
    "T40n1804_002:0058a10": "不得。長使者供給衣食。十誦客作人雇得全",
    "T40n1804_002:0058a11": "日。卒遇難緣不得如契者。佛令量工與之。準",
    "T40n1804_002:0058a12": "於俗法。從旦至中前有難事者。給食一頓。不",
    "T40n1804_002:0058a13": "與作直中後已去有難不役。則給全日作工。",
    "T40n1804_002:0058a14": "又須準佛語量其功勞看其勤墮。雖復役經",
    "T40n1804_002:0058a15": "半日。而工敵全夫者亦與本價。必墮者亦減",
    "T40n1804_002:0058a16": "餘廣有僧食通局如上卷中。大門第二。盜人",
    "T40n1804_002:0058a17": "物中由定有主故。望二主結。一損正主。二損",
    "T40n1804_002:0058a18": "護主。就正主物要有三句。一有我所心。有守",
    "T40n1804_002:0058a19": "護如匱中綿絹財物等。二有我所心。無守護",
    "T40n1804_002:0058a20": "田中五穀。是三無我所心無守護地中伏藏",
    "T40n1804_002:0058a21": "是。若盜此三並損正主結罪。就守護主二句",
    "T40n1804_002:0058a22": "不同。一有我所心別守護。如僧可分物令人",
    "T40n1804_002:0058a23": "守常者。二無我所心別守護。如關頭奪得禁",
    "T40n1804_002:0058a24": "物。及比丘失物為官奪得。盜得此物望守護",
    "T40n1804_002:0058a25": "結。今總二主分為七種。一掌護損失主。善見",
    "T40n1804_002:0058a26": "云。比丘為他別人乃至三寶守護財物。若謹",
    "T40n1804_002:0058a27": "慎掌護堅鎖藏戶。而賊比丘從孔中屋中竊",
    "T40n1804_002:0058a28": "取。或偪迫強取。非是護主能禁之限者。望本",
    "T40n1804_002:0058a29": "主結罪。不合徵守物人(若徵犯重)。若主常懈慢。不",
    "T40n1804_002:0058b01": "勤掌錄。為賊所偷者。守物比丘必須償之。不",
    "T40n1804_002:0058b02": "望本主。若不還者守護結犯。二寄附損失主",
    "T40n1804_002:0058b03": "十誦有比丘遠處寄物。著道損破。佛言。若好",
    "T40n1804_002:0058b04": "心投破者不應償惡心。破者須償。比丘寄居",
    "T40n1804_002:0058b05": "士物。不好看故失者應索取。若寄居士物居",
    "T40n1804_002:0058b06": "士寄比丘物。如上二說。若借他物者不問好",
    "T40n1804_002:0058b07": "惡二心。若損一切須償。今有為他洗瓶鉢。及",
    "T40n1804_002:0058b08": "誤破失者並多索償。隨滿結重。三被盜物主。",
    "T40n1804_002:0058b09": "十誦若眾中失物者。眾主不得為其撿挍。及",
    "T40n1804_002:0058b10": "以投竄誦呪而取。義張二位。一不現前盜物",
    "T40n1804_002:0058b11": "主護心義弱。取者得想決徹。主雖有心不捨。",
    "T40n1804_002:0058b12": "後見此物不得奪取。以離地屬賊義成。若奪",
    "T40n1804_002:0058b13": "犯重。故律云。時有比丘奪劫者物。佛言波羅",
    "T40n1804_002:0058b14": "夷。僧祇面不現前。一本主不捨。二奪者未作。",
    "T40n1804_002:0058b15": "得想後得奪取反上二緣。奪得重罪。縱自心",
    "T40n1804_002:0058b16": "不捨。前人決定取者正成盜損。不得奪之。若",
    "T40n1804_002:0058b17": "先捨者無主物故。亦不合奪舉離屬於後取。",
    "T40n1804_002:0058b18": "二對面現前奪由守護義強。奪者猶預得想未",
    "T40n1804_002:0058b19": "定。本主心弱。而未捨者亦得追奪。僧祇賊奪",
    "T40n1804_002:0058b20": "物去。比丘逐賊奪得本物無犯。又闇逐賊彼",
    "T40n1804_002:0058b21": "藏物去。比丘即取將來。又賊漸近村落。比丘",
    "T40n1804_002:0058b22": "逐賊。若和喻得若恐[歹*赤]得無犯。知有死事不",
    "T40n1804_002:0058b23": "應告人。如上諸句。皆是對面被劫。若已作失",
    "T40n1804_002:0058b24": "想。不問奪者決定不決定。後還取者便為賊。",
    "T40n1804_002:0058b25": "復奪賊物。並由決屬賊故。縱不失想而賊心",
    "T40n1804_002:0058b26": "決取無畏。亦是屬賊。不合追奪。毘奈耶云。若",
    "T40n1804_002:0058b27": "失物官人奪得還比丘者。得取無犯。準此面",
    "T40n1804_002:0058b28": "不現前乃至盜金像等。雖知藏處亦不合取。",
    "T40n1804_002:0058b29": "十誦若比丘為賊所獲自偷身賊所無犯。若",
    "T40n1804_002:0058c01": "師奪弟子將來得重。四賊施比丘物主。十誦",
    "T40n1804_002:0058c02": "賊偷物來。或好心施。或因他逐恐怖故施。得",
    "T40n1804_002:0058c03": "取此物。莫從賊乞。自與者得取之。取已染懷",
    "T40n1804_002:0058c04": "色而著。有主識者。若索還他。若賊比丘邊買",
    "T40n1804_002:0058c05": "得衣者。本主見衣不得直奪。應還本直。今或",
    "T40n1804_002:0058c06": "有偷三寶物。及以金銀經像。毀成器鋌。而乞",
    "T40n1804_002:0058c07": "比丘者。若準上文應得受之。據理已曾經佛",
    "T40n1804_002:0058c08": "受用。但可取之依本處用。五收囚縛賊主。僧",
    "T40n1804_002:0058c09": "祇官未收錄未抄物名字。而寄附比丘者得",
    "T40n1804_002:0058c10": "取。若已收錄者不得。若云施佛塔僧者得取。",
    "T40n1804_002:0058c11": "露現持出不得覆藏。若有問者。言佛物僧物",
    "T40n1804_002:0058c12": "我物。若不許者還之。六狂人施物主。摩得伽",
    "T40n1804_002:0058c13": "云。若狂人自持物施。不知父母親眷者比丘",
    "T40n1804_002:0058c14": "得取。若父母可知。不自手與不可取。七守視",
    "T40n1804_002:0058c15": "人作主。善見云。偷人無罪者。謂主人兒落度",
    "T40n1804_002:0058c16": "父母所遣。若父母死。若負債等將去者無罪",
    "T40n1804_002:0058c17": "(準此私度王稅人有福無罪)。盜奴犯重。十誦有守邏人與比丘",
    "T40n1804_002:0058c18": "衣。疑不知成主不。佛言。但隨施者受之不合",
    "T40n1804_002:0058c19": "從乞。四分他守視人與比丘衣物。佛言。此即",
    "T40n1804_002:0058c20": "是主得受。所以不合從乞以。物是別主。若受",
    "T40n1804_002:0058c21": "語而施。即教他盜物故也。明了論中盜義極",
    "T40n1804_002:0058c22": "多。且約眼耳鼻舌身心。放六塵起不如法行。",
    "T40n1804_002:0058c23": "或犯重或犯輕。若人食毒或為蛇螫犯如此罪。",
    "T40n1804_002:0058c24": "若人偷地水火風空等界。亦犯波羅夷。悉從",
    "T40n1804_002:0058c25": "盜戒。判解云。有諸仙人。是胸行蛇毒藥師。作",
    "T40n1804_002:0058c26": "仙人書字見者皆愈。欲見者須價直。比丘被",
    "T40n1804_002:0058c27": "害偷看之。計直犯重。乃至他人學得偷看亦",
    "T40n1804_002:0058c28": "爾(秘書疏等偷看準此)。若誦呪治病欲學。須直比丘密聽。",
    "T40n1804_002:0058c29": "計直得重。偷嗅甞觸亦如是。知若祕方要術。",
    "T40n1804_002:0059a01": "病者心緣即差得直方示得直聽寫。比丘受",
    "T40n1804_002:0059a02": "法就師心緣得差不與價直。故犯重也。次約",
    "T40n1804_002:0059a03": "六界前三可知。有呪扇藥塗。比丘偷搖不與",
    "T40n1804_002:0059a04": "價直。若起閣臨他空界妨他起造。即名盜空。",
    "T40n1804_002:0059a05": "論云。等者等於識界。智慧屬識。人有伎兩不",
    "T40n1804_002:0059a06": "空度他須與價直。比丘方便。就彼學得不與",
    "T40n1804_002:0059a07": "價直。即是盜識(謂盜智用)。自外諸緣不可錄盡。但",
    "T40n1804_002:0059a08": "知非理損財解盜無義不收。廣如戒本疏說。",
    "T40n1804_002:0059a09": "大門第三盜非畜物。初明非人物。若有護者",
    "T40n1804_002:0059a10": "望護主結。五分取他覆塚旛蓋神廟中衣。他",
    "T40n1804_002:0059a11": "所護物他心未捨直五錢犯重。僧祇盜外道",
    "T40n1804_002:0059a12": "塔物神祀舍物得重。若無護主隨境結之。故",
    "T40n1804_002:0059a13": "十誦盜天神像衣。及華鬘等得偷蘭。善見取",
    "T40n1804_002:0059a14": "諸鬼神物及。人繫樹物無守護者無罪(謂非人亦不護)。",
    "T40n1804_002:0059a15": "薩婆多云。取非人物五錢已上重偷蘭。四錢",
    "T40n1804_002:0059a16": "已下輕蘭。今或多人取諸神衣物者。據理得",
    "T40n1804_002:0059a17": "不如上。必無人守恐神護者。可擲卜而知捨",
    "T40n1804_002:0059a18": "吝。盜畜生物四分無文。有人斷同大重者。胡",
    "T40n1804_002:0059a19": "律云。鼠偷故桃積成大聚。比丘盜之。佛言",
    "T40n1804_002:0059a20": "波羅夷。故有解。非望畜生還望本主。以鼠盜",
    "T40n1804_002:0059a21": "疑豫未決望人猶是本主。故還就人結重。餘",
    "T40n1804_002:0059a22": "如他部。十誦取虎殘犯吉羅。由不斷望故。師",
    "T40n1804_002:0059a23": "子殘不犯。薩婆多。一切鳥獸食殘取者吉羅。",
    "T40n1804_002:0059a24": "二明有主想。若作無主想。始終不轉無罪。前",
    "T40n1804_002:0059a25": "後互轉互得輕重。廣如持犯中。三明有盜心。",
    "T40n1804_002:0059a26": "然此一門實德之人未免。但世盜由心結。不",
    "T40n1804_002:0059a27": "望境之是非。故僧祇寺主好心互用三寶物。",
    "T40n1804_002:0059a28": "是盜波羅夷。謂愚癡犯也。四分亦云。我說此",
    "T40n1804_002:0059a29": "人愚癡波羅夷。理既難知。故具抄示。十誦六",
    "T40n1804_002:0059b01": "種盜心。謂苦切取．輕慢取．以他名字取．觝突",
    "T40n1804_002:0059b02": "取(假借不還)．受寄取．出息取。除出息一種。餘並結",
    "T40n1804_002:0059b03": "重。摩得伽三種劫心。強奪取．耎語取．施已還",
    "T40n1804_002:0059b04": "取也(善生中亦同偷罪)。五分有四。一以諂心．曲心．瞋",
    "T40n1804_002:0059b05": "心．恐怖心而取他物。即是盜心。四分十種賊",
    "T40n1804_002:0059b06": "心。一黑闇心。謂癡心愚教生可學。迷隨作結",
    "T40n1804_002:0059b07": "重。僧祇寺主即是其事。二邪心者。謂貪心規",
    "T40n1804_002:0059b08": "利。邪命說法以財自壅。三曲戾心者即瞋心",
    "T40n1804_002:0059b09": "也。與少嫌恨假瞋得財。或虛示威怒。意存財",
    "T40n1804_002:0059b10": "利得物犯重。四恐怯心。或以迫喝。或說法怖",
    "T40n1804_002:0059b11": "取。或自懷疑怖而取財也。五常有盜他物心。",
    "T40n1804_002:0059b12": "恒懷規奪也。六者決定取。內心籌慮。方便已",
    "T40n1804_002:0059b13": "成回必克果。動物成犯。七寄物取。或全觝突。",
    "T40n1804_002:0059b14": "或以少還他。八恐怯取。謂示身口相畏敬故",
    "T40n1804_002:0059b15": "與物也。九見便便取。同求他慢因利求利",
    "T40n1804_002:0059b16": "也。十倚託取。或倚名聞威德。或以名字方便",
    "T40n1804_002:0059b17": "也。或依親友強力者。謂假他威勢而取也。或",
    "T40n1804_002:0059b18": "以言辭辯說者。託於論端。浮華引接。令前異",
    "T40n1804_002:0059b19": "望而取財利。言誑惑而取者。非法言法。法言",
    "T40n1804_002:0059b20": "非法。但規前利幻惑群情。以此諸文證知心",
    "T40n1804_002:0059b21": "業。其相略顯。足得垣牆防擬。妄境四重物。謂",
    "T40n1804_002:0059b22": "五錢若直五錢即餘雜物。薩婆多問曰。盜五",
    "T40n1804_002:0059b23": "錢成重。是何等之錢。答有三解。初云。依彼王",
    "T40n1804_002:0059b24": "舍國法用何等錢。準彼錢為限。二云。隨有佛",
    "T40n1804_002:0059b25": "法處用何等錢。即以為限。三又云。佛依王舍",
    "T40n1804_002:0059b26": "國盜五錢得死罪。依而結戒。今隨有佛法處。",
    "T40n1804_002:0059b27": "依國盜幾物斷死。即以為限。雖有三釋。論師",
    "T40n1804_002:0059b28": "以後義應是。然五錢之義。律論互釋不同。判",
    "T40n1804_002:0059b29": "罪宜通。攝護須急。故律云。下至草葉不盜。今",
    "T40n1804_002:0059c01": "諸師盛行多依十誦。彼云。盜五錢者古大銅",
    "T40n1804_002:0059c02": "錢得重。若盜小錢八十文。隨其盜處所用五",
    "T40n1804_002:0059c03": "錢入重。僧祇王無定法斷盜不定。當取瓶沙",
    "T40n1804_002:0059c04": "古法四錢三角結重。四分但云五錢。準此廢",
    "T40n1804_002:0059c05": "上律論以後為勝。縱四錢三角善見解之。亦",
    "T40n1804_002:0059c06": "同五錢。善見云。若堈中盜寶內手。取已出。離",
    "T40n1804_002:0059c07": "堈口得夷。又解。但離處得夷。未出堈口。法師",
    "T40n1804_002:0059c08": "曰。於戒律中宜應從急。又觀五事。處時新故",
    "T40n1804_002:0059c09": "等。是名律師。以此文證五錢為允。二以義門",
    "T40n1804_002:0059c10": "六句不同。一十誦伽論云。錢有貴賤時不妨。",
    "T40n1804_002:0059c11": "錢貴盜二入重。遇值賤時百千犯輕。二四分",
    "T40n1804_002:0059c12": "五分善見云。貴處盜物。賤處賣還依本盜處",
    "T40n1804_002:0059c13": "估價。三善見云。貴時盜得。賤時賣。若定罪者",
    "T40n1804_002:0059c14": "還依本時。上三句互反皆同得輕降也。四摩",
    "T40n1804_002:0059c15": "得伽中。取五千不犯重。數數取四錢數數作",
    "T40n1804_002:0059c16": "斷心。或不得物而入重。如四分。燒薶壞色教",
    "T40n1804_002:0059c17": "他等。五不滿五犯重。如四分眾多人遣一人",
    "T40n1804_002:0059c18": "盜五錢多人共分。或多人共盜通作一分。但",
    "T40n1804_002:0059c19": "使滿五一切同盜結重。或盜通五結輕。如十",
    "T40n1804_002:0059c20": "誦盜眾多人未分物者是。即如亡人輕物之",
    "T40n1804_002:0059c21": "類。六盜五人各一錢結重。如僧祇五人各以",
    "T40n1804_002:0059c22": "一錢遣一人守掌。若盜望守護人結。善見云。",
    "T40n1804_002:0059c23": "欲知盜相。如師徒四人互相教。共盜一人六",
    "T40n1804_002:0059c24": "錢。各得一波羅夷一偷蘭。自業不合教他業。",
    "T40n1804_002:0059c25": "但得一偷蘭。此義應知。五離本處。四分云。若",
    "T40n1804_002:0059c26": "牽挽埋藏隨為一事。方便不成並結偷蘭。五",
    "T40n1804_002:0059c27": "分物在地中作盜心得吉羅。掘地得提。捉物",
    "T40n1804_002:0059c28": "吉羅。動物偷蘭。離處方重。離處義十句分之。",
    "T40n1804_002:0059c29": "一文書成辨離處。如律師疏判以重入輕非",
    "T40n1804_002:0060a01": "法判用僧物之類。善見云。畫地作字。一頭時",
    "T40n1804_002:0060a02": "輕畫兩頭時重。二言教立者。善見若盜心唱",
    "T40n1804_002:0060a03": "云定是我地。地言生疑偷蘭。決定失心者",
    "T40n1804_002:0060a04": "重。若來問僧答同皆重。若共爭園田。違理判",
    "T40n1804_002:0060a05": "與違理判得。乃至口斷多端。偷夏唱大得物",
    "T40n1804_002:0060a06": "皆重。即如四分。若以言辭辯說誑惑而取。皆",
    "T40n1804_002:0060a07": "重。三移標相者。善見標一舉時偷蘭。舉二標",
    "T40n1804_002:0060a08": "時重(謂量地度)。乃至得一髮一麥皆重。地深無價繩",
    "T40n1804_002:0060a09": "彈亦爾。四墮籌者。四分盜隱記數籌分物籌。",
    "T40n1804_002:0060a10": "致令缺少也。五異色者。十誦薩婆多云。氈褥",
    "T40n1804_002:0060a11": "氍毹上有樹枝葉華。今從樹葉上盜牽至樹",
    "T40n1804_002:0060a12": "華上犯重。謂異本色故。或如借他衣鉢。非理",
    "T40n1804_002:0060a13": "用損減他五錢。亦結重罪律云。若壞色故。六",
    "T40n1804_002:0060a14": "轉齒者。如十誦樗蒲移棋子等。五分蒲博賭",
    "T40n1804_002:0060a15": "物犯吉羅。七離處明不離處。如僧祇盜他牛",
    "T40n1804_002:0060a16": "馬未作得想。雖舉四足不成重罪。八不離處",
    "T40n1804_002:0060a17": "明離處。如善見空靜處盜決得無疑。如擲杖",
    "T40n1804_002:0060a18": "空中必無不下故動即成重。九無離處辨離",
    "T40n1804_002:0060a19": "處。如四分盜他田宅。攻擊破村燒薶壞色。皆",
    "T40n1804_002:0060a20": "犯重等。十雜明離處。如空中吹物盜鳥曲弋",
    "T40n1804_002:0060a21": "斷流水注等。並不具述。廣如本疏。然盜戒相",
    "T40n1804_002:0060a22": "隱極難分了。若廣張體貌。徒盈卷軸。至於披",
    "T40n1804_002:0060a23": "撿取悟必繁。故略列犯緣粗知梗概。意存省",
    "T40n1804_002:0060a24": "事。知足憂心念道者緣境既局。少應清潔。若",
    "T40n1804_002:0060a25": "多眾務而欲高升者。必羅盜網終無有出。何",
    "T40n1804_002:0060a26": "者由心懷勝劣倒想未傾。初果無學。方可營",
    "T40n1804_002:0060a27": "事。有心懷道者。細讀附事深思乃知。故善見",
    "T40n1804_002:0060a28": "云。戒律宜從急護。此第二重戒事相難解。不",
    "T40n1804_002:0060a29": "得不曲碎解釋其義理分別。汝當善思。論文",
    "T40n1804_002:0060b01": "如此。以準上列。猶恐不肖者謂繁。余心寔未",
    "T40n1804_002:0060b02": "言盡。約略如前故且削也。三明不犯中。四分",
    "T40n1804_002:0060b03": "云。與想取已有想糞掃想暫取想親厚意者",
    "T40n1804_002:0060b04": "皆無犯。律中具七法名親厚。一難作能作。二",
    "T40n1804_002:0060b05": "難與能與。三難忍能忍。四密事相告。五互相",
    "T40n1804_002:0060b06": "覆藏。六遭苦不捨。七貧賤不輕。如是七法人。",
    "T40n1804_002:0060b07": "能行者是善親友。準此量之。第三殺人戒犯",
    "T40n1804_002:0060b08": "緣具五。一是人．二人想．三起殺心．四興方便．",
    "T40n1804_002:0060b09": "五命斷。初緣人者。律云。從初識至後識而斷",
    "T40n1804_002:0060b10": "其命也(初識者。謂初識在胎。猶自疑滑是識所依。乃至命終最後一念。未捨執持。隨燸壞者是也)。",
    "T40n1804_002:0060b11": "其相易識。故略述之。四分云。殺有二種。一者",
    "T40n1804_002:0060b12": "自殺。謂身現相。口讚死相。坑陷倚發。若安殺",
    "T40n1804_002:0060b13": "具。及以與藥等。二教他而殺。隨其前使。若教",
    "T40n1804_002:0060b14": "歎教遣。使往來使重使展轉。使求男子教求",
    "T40n1804_002:0060b15": "男子。遣書教遣書等。並任方便。但令命終稱",
    "T40n1804_002:0060b16": "本期者。三性之中能教犯重。餘如後篇。十誦",
    "T40n1804_002:0060b17": "不得自傷毀形。乃至斷指犯罪。伽論病人不",
    "T40n1804_002:0060b18": "欲起不欲舒。若起者當死。看病人強與食藥",
    "T40n1804_002:0060b19": "死者偷蘭。癰未熟彊破命終亦爾。不與食不",
    "T40n1804_002:0060b20": "治療因而死者亦偷蘭。薩婆多。比丘知星曆",
    "T40n1804_002:0060b21": "陰陽吉凶。由比丘語。征破異國殺害得財。皆",
    "T40n1804_002:0060b22": "犯盜殺二波羅夷。優婆塞例同。十誦為人作",
    "T40n1804_002:0060b23": "坑。人死重畜生死偷蘭。為畜作坑。畜死如律。",
    "T40n1804_002:0060b24": "人死吉羅。若本漫心隨境輕重。薩婆多。若為",
    "T40n1804_002:0060b25": "一人讚死。此人不解。邊人解用此法死者無",
    "T40n1804_002:0060b26": "犯。今多有人。自焚多有愚叢七眾。讚美其人。",
    "T40n1804_002:0060b27": "令生欣樂。並如律本結重。又如比丘被官刑",
    "T40n1804_002:0060b28": "戮膾子。因相從人。索手巾絹帛。以作籠頭絞",
    "T40n1804_002:0060b29": "繩等。亦有無知五眾。與者即名殺具。命終結",
    "T40n1804_002:0060c01": "重。僧祇父母被王法。比丘語典刑者乞其一",
    "T40n1804_002:0060c02": "刀。尋用語者亦重。五分四分。自殺者偷蘭。謂",
    "T40n1804_002:0060c03": "結其方便。不犯中。律云。若擲刀杖瓦石材木。",
    "T40n1804_002:0060c04": "誤著彼身而死。及扶抱病人而死。或以藥食。",
    "T40n1804_002:0060c05": "及以來往出入而死者。一切無害心不犯。故",
    "T40n1804_002:0060c06": "俗律云。過失殺人者以贖論(謂目所不見。心所不意共舉。重物乘高履",
    "T40n1804_002:0060c07": "危之類)。第四大妄語戒具九緣。一對境是人。二",
    "T40n1804_002:0060c08": "人想。三境虛。四自知境虛。五有誑他心。六說",
    "T40n1804_002:0060c09": "過人法。七自言已證。八言章了。九前人解。四",
    "T40n1804_002:0060c10": "分十誦多論云。從得不淨觀已上至四果來。",
    "T40n1804_002:0060c11": "若云我得皆犯重。若現身相前人不疑同重。",
    "T40n1804_002:0060c12": "疑則偷蘭。十誦云。問此不淨等是近小法。何",
    "T40n1804_002:0060c13": "以犯重。答是甘露初門。一切聖人由之而入。",
    "T40n1804_002:0060c14": "又四分云。天龍鬼神來供養我。等亦同犯重。",
    "T40n1804_002:0060c15": "又云。欲向此說。乃向彼說。一切皆重。摩得伽",
    "T40n1804_002:0060c16": "云。自稱是佛天人師等偷蘭。餘如戒本疏說。",
    "T40n1804_002:0060c17": "不犯中律云。自知有得不淨觀。若向同意大",
    "T40n1804_002:0060c18": "比丘說。若戲笑若疾疾說屏處獨說。欲說此",
    "T40n1804_002:0060c19": "而錯說彼。等皆不犯重而犯吉羅。以非言說",
    "T40n1804_002:0060c20": "之儀軌故也。",
    "T40n1804_002:0060c21": "四分律刪繁補闕行事鈔卷中(終)"
}