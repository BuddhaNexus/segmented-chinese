{
    "X59n1097_001:0581a03": "章服儀應法記會本序",
    "X59n1097_001:0581a05": "經曰如來者慈悲之聚也其有施為皆自此而出矣",
    "X59n1097_001:0581a06": "博矜生死苦之長教以使出之所以說法八萬四千",
    "X59n1097_001:0581a07": "依此而行者能盡苦之邊際矣愍念一切之與佛不",
    "X59n1097_001:0581a08": "同則斯修未究竟也積簣成山從微之著不可以為",
    "X59n1097_001:0581a09": "難若不依修則背孝順之心違慈悲之心非唯不能",
    "X59n1097_001:0581a10": "自得脫大逆慈救之恩也論其慈相則雖觸途不漏",
    "X59n1097_001:0581a11": "生之所重在身命故嚴誡害生命由殺所得食肉亦",
    "X59n1097_001:0581a12": "制焉若蠶綿也害命夭生事與肉均瀹繭爛蛾非可",
    "X59n1097_001:0581a13": "忍之痛者沈矦之極誡梁帝之嚴懲垂在方策祖師",
    "X59n1097_001:0581a14": "以為足令心寒形慓流涕而無已於茲裁此章一卷",
    "X59n1097_001:0581a15": "以廣其意遠曉未聞於戲此書雖存綺羅之衣繒纊",
    "X59n1097_001:0581a16": "之服鮮矣絕之者滔滔世流不可是論缾盋親身之",
    "X59n1097_001:0581a17": "徒雖聞斯誡等長風之激空林雖詳斯文如越人見",
    "X59n1097_001:0581a18": "秦之肥瘠儻徧身不能者帽幞勤之非業自絆者為",
    "X59n1097_001:0581a19": "何耶若為以防寒凍者宜審思之古云非帛不煖非",
    "X59n1097_001:0581a20": "肉不飽矣其肉既不茹於帛曷忽之乎若為以飾僧",
    "X59n1097_001:0581a21": "儀者所謂癡賊竊狐裘而反披愚夫盜珠瓔而倒著",
    "X59n1097_001:0581a22": "者乎不知其非莊嚴也哉展轉來者雖言無殃似不",
    "X59n1097_001:0581a23": "誣而大欺者也往者所不諫來者庶幾聞義徙矣芝",
    "X59n1097_001:0581a24": "祖嘗為之記發其蘊矣其本別行有見者不便良信",
    "X59n1097_001:0581b01": "公也大有荷法之志此夏會兩本鋟梓而行因使(余)",
    "X59n1097_001:0581b02": "作之序余為歎息於斯書也久矣以故不憚[糸*爾]縷若",
    "X59n1097_001:0581b03": "有人言歟是書既存于世今之所作恐煩累乎或樹",
    "X59n1097_001:0581b04": "或石不厭厥多者期將來也願求永流無窮遠布遐",
    "X59n1097_001:0581b05": "陬章服離非僧儀應法矣。",
    "X59n1097_001:0581b06": "正德三歲次癸巳六月十一日南京西山菩提菴比",
    "X59n1097_001:0581b07": "丘憺真題",
    "X59n1097_001:0581b13": "釋門章服儀應法記(并序)",
    "X59n1097_001:0581b15": "大宋餘杭沙門釋　元照　述",
    "X59n1097_001:0581b16": "感通傳天人問曰前所製章服儀靈神感喜自佛法",
    "X59n1097_001:0581b17": "東傳六七百年南北律師曾無此意師何獨㧞此意",
    "X59n1097_001:0581b18": "祖師答曰余讀智論見佛著麤布僧伽棃因懷在心",
    "X59n1097_001:0581b19": "及聽律後便見蠶衣縱得已成斬壞塗埵重增景仰",
    "X59n1097_001:0581b20": "又見古昔高僧咸皆著布復見西來梵僧咸著布[疊*毛]",
    "X59n1097_001:0581b21": "由茲興念製此儀文斯乃發起之元由述作之大體",
    "X59n1097_001:0581b22": "文理高邈引用該羅不得其門莫窺其美徒知申釋",
    "X59n1097_001:0581b23": "但費辭章是以竭鄙思以幽求詶諸生之勤請擊揚",
    "X59n1097_001:0581b24": "遺化敢睎驥於前修衍布慈風庶指南於來學云爾。",
    "X59n1097_001:0581c01": "紹聖二年安居中於淨住寶閣絕筆",
    "X59n1097_001:0581c08": "釋門章服儀",
    "X59n1097_001:0581c10": "題中上二字通標教宗以章服之言貫於道俗故",
    "X59n1097_001:0581c11": "須標簡意令無濫下三字別示制法以撿身誘俗",
    "X59n1097_001:0581c12": "形服為先故特申明意令遵稟釋是佛之姓氏以",
    "X59n1097_001:0581c13": "氏而名其教門者限於內外舉物以喻其宗左傳",
    "X59n1097_001:0581c14": "曰衣身之章也注云章明貴賤先王制五服各有",
    "X59n1097_001:0581c15": "等差尚書孔安國傳曰天子冕服十二章日月星",
    "X59n1097_001:0581c16": "辰(此三取照臨於下)山(興雲致雨)龍(變化無窮)華蟲(即雉也取耿介此六畫於衣法",
    "X59n1097_001:0581c17": "天之陽也)藻(文章)火(炎上以助其德)粉(潔白)米(能養)黼(斷害)黻(背惡向善此六繡於",
    "X59n1097_001:0581c18": "裳法地之陰也)皆為百王之明戒以益其德諸侯自龍下",
    "X59n1097_001:0581c19": "八章大夫藻火粉米四章士藻火二章庶人則無",
    "X59n1097_001:0581c20": "章服之名出於儒禮釋門法服雖無差降體色量",
    "X59n1097_001:0581c21": "三竝須應法堤條長短三衣各異皆有所表故有",
    "X59n1097_001:0581c22": "同焉業疏云章服被於外容戒業充於內報是也",
    "X59n1097_001:0581c23": "末俗無知乃謂紫染為章服者可謂名不正矣儀",
    "X59n1097_001:0581c24": "即是法下之十篇纂集聖教裁量制度申釋理趣",
    "X59n1097_001:0582a01": "垂範後世凡為道眾皆須則之。",
    "X59n1097_001:0582a02": "神州沙門釋　道宣　述",
    "X59n1097_001:0582a03": "撰號中河圖云崑崙東南地方五千里號曰神州",
    "X59n1097_001:0582a04": "亦稱赤縣葢多神聖所都又是陽明之地故也州",
    "X59n1097_001:0582a05": "縣皆都邑之通名準業疏云神州一統約受並誦",
    "X59n1097_001:0582a06": "四分之文又云此方赤縣曹魏已前等審是通指",
    "X59n1097_001:0582a07": "震旦一國非局於京兆也餘如常解不復煩詞。",
    "X59n1097_001:0582a08": "有漢陰沙門告於秦山開士曰僕聞慈濟之道通古",
    "X59n1097_001:0582a09": "之所式瞻弘施之方由來於焉景仰豈非仁育成化",
    "X59n1097_001:0582a10": "則覆燾冠於兩儀攝御開業則惠澤逾於三大固當",
    "X59n1097_001:0582a11": "恢廣夷路顯性命於四生疎解精靈暢慈悲於九有。",
    "X59n1097_001:0582a12": "序中初設賓問古賢述作多有此體或假設他詞",
    "X59n1097_001:0582a13": "或實有其事問答相持以為發起初科漢陰即楚",
    "X59n1097_001:0582a14": "地水南曰陰楚在漢水之南故也秦山開士即祖",
    "X59n1097_001:0582a15": "師自謂秦都長安關內皆屬秦地然本山谷之名",
    "X59n1097_001:0582a16": "故稱山焉沙門開士皆出家人之通號上標所告",
    "X59n1097_001:0582a17": "人僕下申所告事有三初敘仁慈博施古今所重",
    "X59n1097_001:0582a18": "式瞻景仰皆謂人所尊敬方法也豈下次敘如來",
    "X59n1097_001:0582a19": "用此建化利生上二句示佛懷仁育即大慈悲非",
    "X59n1097_001:0582a20": "慈不能成化覆燾謂普被羣有功超天地故云冠",
    "X59n1097_001:0582a21": "兩儀也燾亦訓覆下二句明設教攝御謂統攝羣",
    "X59n1097_001:0582a22": "機開業即隨宜施教恩過化境故云逾三大謂三",
    "X59n1097_001:0582a23": "千大千也固下三敘比丘稟教理須弘闡上二句",
    "X59n1097_001:0582a24": "明利他恢大也夷平也夷路即指二乘顯性命者",
    "X59n1097_001:0582b01": "示其本性令開悟也胎卵溼化六道受生不出此",
    "X59n1097_001:0582b02": "四下二句明自利疎開也精靈即自心暢舒也三",
    "X59n1097_001:0582b03": "界別開則為九有欲界為一色無色界各有四天",
    "X59n1097_001:0582b04": "皆眾生所居有漏之處耳。",
    "X59n1097_001:0582b05": "比見諸沙門威容崇盛言行殊倫深登耆域之譏重",
    "X59n1097_001:0582b06": "納隱侯之責蠶絲被體非華綺無以肆其心柔茵仰",
    "X59n1097_001:0582b07": "藉非輕輭無以安其慮衣食斯恥既失德於儒宗聖",
    "X59n1097_001:0582b08": "種頓亡固喪道於玄府。",
    "X59n1097_001:0582b09": "次科初敘儀貌可觀深下次明服飾乖謬又二初",
    "X59n1097_001:0582b10": "斥其奢靡登猶當也耆域出僧傳神異科天竺人",
    "X59n1097_001:0582b11": "周流華戎無有定所嘗譏眾僧衣服華麗不應素",
    "X59n1097_001:0582b12": "法後欲還西竺眾請留一言為誡域乃昇座告眾",
    "X59n1097_001:0582b13": "曰守口攝身意慎莫犯眾惡修行一切善如是得",
    "X59n1097_001:0582b14": "度世偈畢辭去餘如傳中隱侯即南齊沈約字休",
    "X59n1097_001:0582b15": "文封為隱侯撰究竟慈悲論廣引經論極誡肉食",
    "X59n1097_001:0582b16": "蠶衣如次篇自引肆猶快也茵即牀褥衣下次斥",
    "X59n1097_001:0582b17": "其違教上二句違儒教論語云士不恥惡衣惡食",
    "X59n1097_001:0582b18": "若恥未足與議也下二句違釋教律制四依一乞",
    "X59n1097_001:0582b19": "食二糞衣三樹下坐四腐爛藥一切聖人依此修",
    "X59n1097_001:0582b20": "行故曰四依聖道由成故名聖種玄府即目佛教",
    "X59n1097_001:0582b21": "或約衣之染色或據法之玄玅二義竝通有作聖",
    "X59n1097_001:0582b22": "積字誤。",
    "X59n1097_001:0582b23": "是則專門靜訓徒張誡誥之儀遵途葢寡妄設譏遮",
    "X59n1097_001:0582b24": "之約將非正法頹紐終於千六百年乎。",
    "X59n1097_001:0582c01": "三中初敘違教上二句明師訓無益此指祖師專",
    "X59n1097_001:0582c02": "業律部以訓其徒靜亦謂專一無雜慮也下二句",
    "X59n1097_001:0582c03": "明資不遵稟誡誥是勸誘譏遮即訶斥約制也將",
    "X59n1097_001:0582c04": "下次疑法滅此文顯慶二年撰逆推像正一千五",
    "X59n1097_001:0582c05": "百九十六年頹紐謂如綱紐絕也。",
    "X59n1097_001:0582c06": "輒以所疑請為披釋。",
    "X59n1097_001:0582c07": "四中正像各一千年末法萬年纔當像法之中而",
    "X59n1097_001:0582c08": "正教將滅何其速乎。",
    "X59n1097_001:0582c09": "開士曰自法王利見盛開導於慈悲博愛之道寔津",
    "X59n1097_001:0582c10": "梁於品彚欲界亂善尚兼濟為言初色有靜緣亦四",
    "X59n1097_001:0582c11": "弘為導首況復道超區宇德跨樊籠非安忍於不仁",
    "X59n1097_001:0582c12": "豈容情於殺戮斷可知矣。",
    "X59n1097_001:0582c13": "二主答中初科為二初敘教旨如來出世響合時",
    "X59n1097_001:0582c14": "心故云利見語出周易上二句推教令開誘多門",
    "X59n1097_001:0582c15": "要歸在此下二句彰功益津濟橋梁相似法故品",
    "X59n1097_001:0582c16": "彚即羣生彚類也欲下二引況初舉世善欲界下",
    "X59n1097_001:0582c17": "自四州上至六天非欲不生故名欲界輪王十善",
    "X59n1097_001:0582c18": "散心持守對上定業故名亂善兼濟即仁慈十善",
    "X59n1097_001:0582c19": "以不殺為始故曰言初色有即四禪天靜緣即定",
    "X59n1097_001:0582c20": "業修四禪定得生彼天仍行四弘得為梵王即四",
    "X59n1097_001:0582c21": "無量心慈悲在先故云導首況下次況聖道上二",
    "X59n1097_001:0582c22": "句彰勝德下三句明相反區宇樊籠竝目三界超",
    "X59n1097_001:0582c23": "與跨皆謂高出其上斷字去呼定也。",
    "X59n1097_001:0582c24": "卿不聞乎重為開引肉食之與蠶衣隨機開制損生",
    "X59n1097_001:0583a01": "之與害命終期頓斷是知適化之舉玅以達性為功",
    "X59n1097_001:0583a02": "攝用之略畢歸資理為務但以淳源久謝澆風不追",
    "X59n1097_001:0583a03": "遂使袈裟有變白之徵沙門絕搜玄之路擁膝長想",
    "X59n1097_001:0583a04": "伊何具言。",
    "X59n1097_001:0583a05": "次科初二句召賓審聽卿是尊貴之稱古無節制",
    "X59n1097_001:0583a06": "今獨一人餘不可用肉下二引示元由又三初敘",
    "X59n1097_001:0583a07": "其開制小乘諸律竝以魚肉為正食但非專為我",
    "X59n1097_001:0583a08": "皆許食之蠶綿為袈裟但非蠶家乞求皆聽服之",
    "X59n1097_001:0583a09": "至于方等大乘始加制約楞伽斷肉食鴦掘誡蠶",
    "X59n1097_001:0583a10": "綿至後涅槃一切永斷莫非機有利鈍故使教有",
    "X59n1097_001:0583a11": "開遮損生害命語別義同對上二事故重言耳是",
    "X59n1097_001:0583a12": "下顯教意上二句決上隨宜意以人根萬差不可",
    "X59n1097_001:0583a13": "一槩適時而化意存達性故有權開了悟己心謂",
    "X59n1097_001:0583a14": "之達性下二句顯上頓斷意攝機用教既為資理",
    "X59n1097_001:0583a15": "故須永斷略即是謀資助也理即本有常住佛性",
    "X59n1097_001:0583a16": "眾生自迷諸佛已證今欲稟教學佛修顯必須行",
    "X59n1097_001:0583a17": "慈安有害物而得成耶但下次嗟其訛變淳源喻",
    "X59n1097_001:0583a18": "佛正法中夜入滅後夜不如況至像法乎謝替也",
    "X59n1097_001:0583a19": "澆謂醨薄不能反正故曰不追衣變白者表法門",
    "X59n1097_001:0583a20": "淡薄徵驗也人絕搜玄者謂不學道也摩耶經云",
    "X59n1097_001:0583a21": "佛滅一千三百年後袈裟變白不受染色若準付",
    "X59n1097_001:0583a22": "囑儀云佛令阿難將僧伽棃往須彌頂起塔供養",
    "X59n1097_001:0583a23": "又敕帝釋紛雨新華仍告風神去其萎者諸比丘",
    "X59n1097_001:0583a24": "問佛佛言慮後袈裟變白也今時目覩實為痛心",
    "X59n1097_001:0583b01": "豈非魔外壞滅吾教乎悲哉擁膝即趺坐伊猶是",
    "X59n1097_001:0583b02": "也。",
    "X59n1097_001:0583b03": "彼沙門曰僕本漢陰荊楚外屏薄蒙餘慶叨倖望蹤",
    "X59n1097_001:0583b04": "每聞變俗形服為入道之初門靜處思微樹出世之",
    "X59n1097_001:0583b05": "元旨至於衣食之累久捐擲於俗塵見愛之纏未解",
    "X59n1097_001:0583b06": "散於胸臆所以不遠千里問道三秦至止已來更新",
    "X59n1097_001:0583b07": "其致。",
    "X59n1097_001:0583b08": "三重請中初敘自慶而稱僕者示卑下也荊楚皆",
    "X59n1097_001:0583b09": "州名望於京兆謂之外屏蒙餘慶者上所庇也意",
    "X59n1097_001:0583b10": "言邊屏之人賴承他庇而有所遇是為叨倖叨濫",
    "X59n1097_001:0583b11": "也倖謂非分而獲望謂瞻慕蹤謂主人之德業每",
    "X59n1097_001:0583b12": "下二敘所聞上二句聞形服之功下二句聞修心",
    "X59n1097_001:0583b13": "之要靜處是道緣思微即觀行樹字上呼元大也",
    "X59n1097_001:0583b14": "至下三述所懷上二句敘念道忘事衣食資緣是",
    "X59n1097_001:0583b15": "人所急久已棄之則其他可知矣次二句敘昧教",
    "X59n1097_001:0583b16": "持疑見愛即二惑未解散者多疑壅也言此以為",
    "X59n1097_001:0583b17": "請教之張本下四句敘尋師求異不遠千里忘其",
    "X59n1097_001:0583b18": "勞也出孟子漢書項羽入關分秦地為三國章邯",
    "X59n1097_001:0583b19": "封壅王司馬忻封塞王董翳封翟王遂號三秦後",
    "X59n1097_001:0583b20": "為高祖所破更新其致更字平呼言所聞見異於",
    "X59n1097_001:0583b21": "昔故。",
    "X59n1097_001:0583b22": "向蒙餘論薄示規猷而昏識未萠倒情難曉請重書",
    "X59n1097_001:0583b23": "紳廣開衢路庶使儀形有據法炬之照常明幽途重",
    "X59n1097_001:0583b24": "朗道樹之風逾遠。",
    "X59n1097_001:0583c01": "次科初指前粗略猷法也萠發也請下次重請廣",
    "X59n1097_001:0583c02": "明初二句申請論語曰子張書諸紳謂聞孔子言",
    "X59n1097_001:0583c03": "教則記於紳帶衢四達道也庶下彰益上二句住",
    "X59n1097_001:0583c04": "法益炬喻正法流通無盡故曰常明下二句開迷",
    "X59n1097_001:0583c05": "益樹取道化徧布無涯故曰逾遠。",
    "X59n1097_001:0583c06": "余重諭曰原夫道隆下土綱領一焉理則廓紛累於",
    "X59n1097_001:0583c07": "清心事則顯嘉相於形有良以正道玄漠長劫之所",
    "X59n1097_001:0583c08": "未窺靈胤昭彰含識於斯攸仰。",
    "X59n1097_001:0583c09": "四許陳中初科初明教之大要下土三界則指欲",
    "X59n1097_001:0583c10": "界四州且據閻浮教門雖廣理事兩端如網之綱",
    "X59n1097_001:0583c11": "猶裘之領廓空也嘉即訓善心冥空寂動無滯迹",
    "X59n1097_001:0583c12": "形具威儀外生物善乃知理事不出形心形心非",
    "X59n1097_001:0583c13": "他理事不遠即是三學亦名二諦良下次明佛出",
    "X59n1097_001:0583c14": "始聞正道即上理事玄漠言其幽遠非易知也窺",
    "X59n1097_001:0583c15": "即訓視靈胤昭彰即如來降世含識即目羣生識",
    "X59n1097_001:0583c16": "蘊色中謂之含識攸語詞仰賴也。",
    "X59n1097_001:0583c17": "是知鹿園創啟鶴樹終期開萠濟世之摸昌示容光",
    "X59n1097_001:0583c18": "之迹鬀染之異變俗習之生常量據之儀必幽求於",
    "X59n1097_001:0583c19": "正撿。",
    "X59n1097_001:0583c20": "次科初敘一化所明鹿園在波羅柰國佛始成道",
    "X59n1097_001:0583c21": "於中度五俱隣開化之初故云創啟鶴樹即娑羅",
    "X59n1097_001:0583c22": "林此翻堅固佛臨涅槃色如白鶴由此示滅故曰",
    "X59n1097_001:0583c23": "終期濟世摸者通目三藏昌盛也容光迹者別指",
    "X59n1097_001:0583c24": "形服也鬀下次明事須考教上二句示鬀染之意",
    "X59n1097_001:0584a01": "次二句明製造之法既為革俗義不容非凡欲量",
    "X59n1097_001:0584a02": "據事須依教幽深也正撿即律部。",
    "X59n1097_001:0584a03": "且四含八藏難用備尋一襲三衣何容昏曉既是釋",
    "X59n1097_001:0584a04": "門常務無時不經義匪妄存事符真教固使住法萬",
    "X59n1097_001:0584a05": "載唯承形服之功出有三聖咸祖前修之業。",
    "X59n1097_001:0584a06": "三中初二句舉難況易梵語阿含此云法歸謂眾",
    "X59n1097_001:0584a07": "法門所歸聚處長增中雜謂之四含長破邪見增",
    "X59n1097_001:0584a08": "一明人天因果中明深義雜明禪定八藏者經律",
    "X59n1097_001:0584a09": "論三藏外加一雜藏大小各四故有八也史記音",
    "X59n1097_001:0584a10": "義云衣單複具為一襲昏曉謂昧爽時未分晝夜",
    "X59n1097_001:0584a11": "也意謂衣法乃大藏之一事名體是非不可不辨",
    "X59n1097_001:0584a12": "既下次顯事要須明衣食資身皆要食則有持衣",
    "X59n1097_001:0584a13": "則常服尤為急要故曰無時經猶用也符合也固",
    "X59n1097_001:0584a14": "下彰功深益廣固實也萬載趣爾為言近接慈氏",
    "X59n1097_001:0584a15": "遠通諸佛三聖即三乘聖人祖襲也往古聖賢謂",
    "X59n1097_001:0584a16": "之前修今屬吾佛或指諸祖。",
    "X59n1097_001:0584a17": "今略為子位以十篇隨篇組織務光陳迹。",
    "X59n1097_001:0584a18": "四中今為子者雖酬來客且為發起立言之意豈",
    "X59n1097_001:0584a19": "止一人于今受賜垂及後世何可窮也組織說文",
    "X59n1097_001:0584a20": "云作布帛總名秉筆著撰事有同焉陳迹即佛之",
    "X59n1097_001:0584a21": "遺教老子云詩書禮樂皆先王之陳迹今借用之",
    "X59n1097_001:0584a22": "下列十篇前九竝事後一是法九中初名二體三",
    "X59n1097_001:0584a23": "功四色五至九竝製造也。",
    "X59n1097_001:0584a24": "製意釋名篇第一立體拔俗篇第二",
    "X59n1097_001:0584b01": "勝德經遠篇第三法色光俗篇第四",
    "X59n1097_001:0584b02": "裁製應法篇第五方量幢相篇第六",
    "X59n1097_001:0584b03": "單複有據篇第七縫製裁成篇第八",
    "X59n1097_001:0584b04": "補浣誠教篇第九加法眾護篇第十",
    "X59n1097_001:0584b05": "制意釋名篇第一",
    "X59n1097_001:0584b06": "篇目四字即下兩門初門則究佛本制制必有由",
    "X59n1097_001:0584b07": "後門乃解佛建名名必有義此二法爾必在初明。",
    "X59n1097_001:0584b08": "形服之所感人懷生務本道法之所迴向啟化初源。",
    "X59n1097_001:0584b09": "制意中初科上二句明能服懷慈感人謂警動自",
    "X59n1097_001:0584b10": "心則能起行下濟羣有謂懷生也上求佛果謂務",
    "X59n1097_001:0584b11": "本也下二句明所化歸向道法通目佛教不出三",
    "X59n1097_001:0584b12": "乘謂歸從佛道者始因覩相則知儀服是教化之",
    "X59n1097_001:0584b13": "始故曰初源。",
    "X59n1097_001:0584b14": "故釋父逾城途經林澤行見獵者服以袈裟便脫寶",
    "X59n1097_001:0584b15": "衣貿得麤布僧伽棃即而服之成正覺道。",
    "X59n1097_001:0584b16": "次科化儀中初文釋父即釋迦如來經云我是一",
    "X59n1097_001:0584b17": "切眾生之父智論云菩薩欲捨親出家求無上道",
    "X59n1097_001:0584b18": "中夜起觀見妃后采女狀若臭屍即命車匿令鞴",
    "X59n1097_001:0584b19": "白馬半夜踰城行十二由旬到跋伽婆仙人住處",
    "X59n1097_001:0584b20": "以刀鬀髮持上玅寶衣貿麤布僧伽棃於尼連河",
    "X59n1097_001:0584b21": "邊六年苦行等。",
    "X59n1097_001:0584b22": "及開化也若自若他創染玄綱先乘此服故善來聲",
    "X59n1097_001:0584b23": "發俗衣變而成法衣八事隨身如善見說羯磨等受",
    "X59n1097_001:0584b24": "先立形同正儀故律云彼鬀髮著袈裟與出家人同",
    "X59n1097_001:0584c01": "此誠證也。",
    "X59n1097_001:0584c02": "次科初敘意玄綱亦目佛教乘猶被也故下引示",
    "X59n1097_001:0584c03": "初引善來佛世根利凡投出家一言召之即感具",
    "X59n1097_001:0584c04": "戒由是初果機教俱聖不假鬀染自然變化六物",
    "X59n1097_001:0584c05": "外加針線及斧子為八事下指所出善見又云善",
    "X59n1097_001:0584c06": "來比丘威儀庠序如二十年學法者次引羯磨最",
    "X59n1097_001:0584c07": "初善來次立三語八年已後制羯磨受邊五中十",
    "X59n1097_001:0584c08": "尼二十小年曾歸難緣遣信故云等也先立形同",
    "X59n1097_001:0584c09": "即受緣中出家相具下引律證文見大小持犍度。",
    "X59n1097_001:0584c10": "斯何故耶良由非變服無以光其儀非異俗無以顯",
    "X59n1097_001:0584c11": "其道也括其大歸莫非截苦海之舟航夷生涯之梯",
    "X59n1097_001:0584c12": "隥。",
    "X59n1097_001:0584c13": "顯意中初文上句徵起良下釋通有二初據近意",
    "X59n1097_001:0584c14": "外表形同諸聖即光儀也內表懷慈求脫即顯道",
    "X59n1097_001:0584c15": "也括下次明遠意括大歸者開方便也三界六道",
    "X59n1097_001:0584c16": "眾苦逼迫無邊無底故喻海焉法服可度而至彼",
    "X59n1097_001:0584c17": "岸故如舟航截越也二死盡際謂之生涯等覺未",
    "X59n1097_001:0584c18": "出卓然高險法服可登而昇常樂故如梯隥夷猶",
    "X59n1097_001:0584c19": "等也二句意重以義分之上約小教下對大乘詳",
    "X59n1097_001:0584c20": "之可見。",
    "X59n1097_001:0584c21": "故賢愚經云服此法衣當於生死疾得解脫。",
    "X59n1097_001:0584c22": "次引證中初文賢愚經即佛因地曾為金色師子",
    "X59n1097_001:0584c23": "唯不傷害著袈裟人時有獵師身披袈裟密以箭",
    "X59n1097_001:0584c24": "射師子奮起欲往害之見披袈裟故作是語如文",
    "X59n1097_001:0585a01": "所引遂忍毒而死餘如業疏記具引。",
    "X59n1097_001:0585a02": "故梵王布化存生而立運通釋尊垂範亡我而捐罪",
    "X59n1097_001:0585a03": "福傾五住於心塵排二死於內外者也。",
    "X59n1097_001:0585a04": "次科梵王色界天主以十善四弘教人修奉而獲",
    "X59n1097_001:0585a05": "福報即為運通福盡墜墮則為迍否也亡我謂空",
    "X59n1097_001:0585a06": "其妄計捐罪福者息三途業棄人天果上即業道",
    "X59n1097_001:0585a07": "傾五住即煩惱道三界見惑合為一住三界思惑",
    "X59n1097_001:0585a08": "離為三住及無明住排二死即苦道三界分段界",
    "X59n1097_001:0585a09": "外變易二種生死故云內外排遣也。",
    "X59n1097_001:0585a10": "是知戲女一披歷長劫而依脫縛獸王纔見忍死苦",
    "X59n1097_001:0585a11": "而識歸心誠不虗也。",
    "X59n1097_001:0585a12": "三中智論說蓮華色尼過去曾為戲女曾披袈裟",
    "X59n1097_001:0585a13": "作戲以是為因值釋迦佛得阿羅漢故云依脫如",
    "X59n1097_001:0585a14": "鈔記具引獸王即上賢愚師子緣。",
    "X59n1097_001:0585a15": "問已知制意未識何名。",
    "X59n1097_001:0585a16": "釋名中初敘問。",
    "X59n1097_001:0585a17": "答尋夫西梵之與東華音義乖越聖種之與凡習理",
    "X59n1097_001:0585a18": "絕名言故薩婆多論云如來立此三名異於外道也",
    "X59n1097_001:0585a19": "斯則三名出於金口殊非管識所籌如彼呪詞祖而",
    "X59n1097_001:0585a20": "不譯也或以名含多義從本不可翻之。",
    "X59n1097_001:0585a21": "答文初科初敘意上二句明兩土音異次二句明",
    "X59n1097_001:0585a22": "聖智難測故云絕名言也故下次引示三名即三",
    "X59n1097_001:0585a23": "衣梵號斯下三結顯凡習智狹故云管識謂於管",
    "X59n1097_001:0585a24": "中窺天也籌謂度量也舉呪為比彰其祕密祖謂",
    "X59n1097_001:0585b01": "相承而已上以祕故不翻或下約多含故不翻多",
    "X59n1097_001:0585b02": "義如下所出上即五不翻中二也三此方無故不",
    "X59n1097_001:0585b03": "翻袈裟亦有此義四順古不翻如阿耨菩提等五",
    "X59n1097_001:0585b04": "生善不翻如般若羯磨等。",
    "X59n1097_001:0585b05": "自道化東漸經律所傳號曰袈裟通稱法服然則袈",
    "X59n1097_001:0585b06": "裟之目因於衣色即如經中壞色衣也聖色異俗有",
    "X59n1097_001:0585b07": "目同知知何等衣但見其色即目此色為袈裟衣。",
    "X59n1097_001:0585b08": "次科初示二號道化即目佛教漸音尖入也袈裟",
    "X59n1097_001:0585b09": "如下自解法服謂合於制度然下別釋袈裟集音",
    "X59n1097_001:0585b10": "單作加沙後謂氈衣例加毛字至葛洪字苑始從",
    "X59n1097_001:0585b11": "衣耳外國凡不正色通曰袈裟又凡艸木葉皮花",
    "X59n1097_001:0585b12": "果不成五味雜為食者亦曰袈裟皆取不正義耳",
    "X59n1097_001:0585b13": "鈔云此翻不正色染如物故壞故云壞色所出非",
    "X59n1097_001:0585b14": "一故通指之三乘皆爾故云聖色非是正間故云",
    "X59n1097_001:0585b15": "異俗意謂色相易辨故從色名耳。",
    "X59n1097_001:0585b16": "律中所顯微附衣形故十誦以為敷具謂同氈席之",
    "X59n1097_001:0585b17": "形也四分以為臥具謂同衾被之類也。",
    "X59n1097_001:0585b18": "三中初科二律二名皆目黑毛白毛減六年等戒。",
    "X59n1097_001:0585b19": "如尼師壇本唯梵僧所坐之物如此所坐之具即而",
    "X59n1097_001:0585b20": "正翻名為坐具至於衣服猶迷莫練。",
    "X59n1097_001:0585b21": "次科坐具彼此所同故得正翻三衣此土本無故",
    "X59n1097_001:0585b22": "不可練。",
    "X59n1097_001:0585b23": "然經律中但名僧伽棃者未曾有法也所以者何名",
    "X59n1097_001:0585b24": "出俗道標此無有比相如氈被之具故名臥具也。",
    "X59n1097_001:0585c01": "三中初明無譯指經律者文見多論未曾有者非",
    "X59n1097_001:0585c02": "世物也所下出所以非獨此無佛未出世西竺亦",
    "X59n1097_001:0585c03": "無由世無故且從形相目為臥具。",
    "X59n1097_001:0585c04": "尋名之師依名取義即解云氈臥具等須加羯磨而",
    "X59n1097_001:0585c05": "捨受也論稱五過正在其人故薩婆多云臥具者三",
    "X59n1097_001:0585c06": "衣名也即僧祇云老病比丘持氈僧伽棃從僧乞法",
    "X59n1097_001:0585c07": "即其義也安用羯磨而加氈席乎縱有前聞未行其",
    "X59n1097_001:0585c08": "事不可虗也。",
    "X59n1097_001:0585c09": "四中初敘古非論下引文斥又三初斥迷名論即",
    "X59n1097_001:0585c10": "成實彼云迷名生法癡隨文生五失一不正信二",
    "X59n1097_001:0585c11": "退勇猛三誑人四謗法五輕於聖法故下引文示",
    "X59n1097_001:0585c12": "律論二文名相顯著安下彰乖謬氈席重物佛不",
    "X59n1097_001:0585c13": "聽畜下文縱奪遮其妄計。",
    "X59n1097_001:0585c14": "今以義約終須建名故文云無名相中假名相說如",
    "X59n1097_001:0585c15": "律名為調伏衣故文云結使已調伏乃應披袈裟也",
    "X59n1097_001:0585c16": "如經中內起瞋心外著袈裟無不息滅是也或經云",
    "X59n1097_001:0585c17": "法衣應器者謂懷道者服之名法衣也堪受供者用",
    "X59n1097_001:0585c18": "之名應器也。",
    "X59n1097_001:0585c19": "次義翻中初科初明須立文即成論彼明說法須",
    "X59n1097_001:0585c20": "依二諦無名相即真諦假名說即俗諦今借彼語",
    "X59n1097_001:0585c21": "而意自別如下出名有二初名調伏衣此就能治",
    "X59n1097_001:0585c22": "行為名文云即本律偈彼云結使已除滅持戒自",
    "X59n1097_001:0585c23": "莊嚴調伏於怨仇彼則應袈裟(結使不出見思怨仇即四魔怨)引",
    "X59n1097_001:0585c24": "經會律悲華經云若諸眾生共相違反念袈裟力",
    "X59n1097_001:0586a01": "尋生悲心等或下次名法衣因兼盋器此就所學",
    "X59n1097_001:0586a02": "法立號指經云者如雜含云修四無量服三法衣",
    "X59n1097_001:0586a03": "業疏云四分亦名三法衣法是軌用之名被則心",
    "X59n1097_001:0586a04": "行正法頗同此釋也應器多釋或云應量或云體",
    "X59n1097_001:0586a05": "色量三竝須應教此就人堪應供隨義不定。",
    "X59n1097_001:0586a06": "深思其名聽言觀行不徒設也自餘眾名具如鈔疏",
    "X59n1097_001:0586a07": "說也。",
    "X59n1097_001:0586a08": "二中初明意遠聽言觀行即上諸釋文出論語彼",
    "X59n1097_001:0586a09": "因宰予晝寢孔子呵責之詞文云始吾於人也聽",
    "X59n1097_001:0586a10": "其言而信其行今吾於人也聽其言而觀其行於",
    "X59n1097_001:0586a11": "予與改是自下指餘名事鈔二衣云大衣名雜碎",
    "X59n1097_001:0586a12": "衣七條名中價衣五條名下衣等業疏衣藥篇云",
    "X59n1097_001:0586a13": "或名離塵服由斷六塵故或名消瘦服由割損煩",
    "X59n1097_001:0586a14": "惱故或名蓮華服服者離塵故或名間色服以三",
    "X59n1097_001:0586a15": "如法色所成等餘廣如彼。",
    "X59n1097_001:0586a16": "問如大集云雖除鬚髮不去結使被服染衣心不離",
    "X59n1097_001:0586a17": "染此即去取一亂如何以分答勿迷其名當取遠致",
    "X59n1097_001:0586a18": "染謂壞於俗色即染而是色標故知兩據其道而捨",
    "X59n1097_001:0586a19": "於俗也故律中以袈裟色染五正色是如法色也。",
    "X59n1097_001:0586a20": "三中問引大集懲誡之言連引鬀髮正決衣名下",
    "X59n1097_001:0586a21": "云心不離染是則上云染衣乃是染著之染前云",
    "X59n1097_001:0586a22": "染色是可取此作染著是可去兩出無歸故云亂",
    "X59n1097_001:0586a23": "也答中初勸令詳究染下會釋經語經名染衣謂",
    "X59n1097_001:0586a24": "以不正色壞於正間俗色是令離染也今乃反之",
    "X59n1097_001:0586b01": "故有此責兩據道者染壞俗色一也色標異俗二",
    "X59n1097_001:0586b02": "也捨於俗者即離染義下引律文證上彌顯。",
    "X59n1097_001:0586b03": "立體拔俗篇第二",
    "X59n1097_001:0586b04": "第二篇篇目中律通絹布二物今唯立布是法衣",
    "X59n1097_001:0586b05": "體紬絹等物無非蠶口世俗所尚今此衣體出過",
    "X59n1097_001:0586b06": "其外故云拔俗。",
    "X59n1097_001:0586b07": "問出家據道未資形服故文云趣得支身用濟寒苦",
    "X59n1097_001:0586b08": "所以糞衣十種遠聖元宗自餘衣納得便受用依之",
    "X59n1097_001:0586b09": "修心足以度世至如律經所誡四邪五邪賢聖所許",
    "X59n1097_001:0586b10": "少欲知足致令有章絕假道之路俯仰犯科禁之儀",
    "X59n1097_001:0586b11": "形神弊於天網受持乖於正法如何通決會於趣得",
    "X59n1097_001:0586b12": "之文耶。",
    "X59n1097_001:0586b13": "乞求中初科問中初敘儉約為本資猶假也文云",
    "X59n1097_001:0586b14": "即本律四分糞掃衣有十種一牛嚼二鼠嚙三火",
    "X59n1097_001:0586b15": "燒四月水五產婦六神廟七塚間八求願九覆屍",
    "X59n1097_001:0586b16": "十王職遠聖即指過去諸佛元本也餘衣即五納",
    "X59n1097_001:0586b17": "衣更有鹿皮艸衣等皆上行頭陀所服至下次明",
    "X59n1097_001:0586b18": "因奢制約智論云四邪一方(通使四方)一仰(仰觀星宿)三下",
    "X59n1097_001:0586b19": "(耕墾種植)四維(習小呪術)五邪一為求利養改常威儀二說",
    "X59n1097_001:0586b20": "己功德三高聲現威四說己所得激動令施五強",
    "X59n1097_001:0586b21": "占吉凶有章謂律有憲章假道謂託此興邪俯仰",
    "X59n1097_001:0586b22": "謂謟媚求乞如乞衣過知足等所制弊困天網喻",
    "X59n1097_001:0586b23": "上經律所誡意謂不求則待形所須求之則慮有",
    "X59n1097_001:0586b24": "所犯進退不可所謂困也受持乖法者取納不淨",
    "X59n1097_001:0586c01": "加不成也如下三正難相違引生融會。",
    "X59n1097_001:0586c02": "答曰至聖立教隨教攝修是非利益罔不通道夫道",
    "X59n1097_001:0586c03": "在清心無壅為義如世夷途莫有滯者。",
    "X59n1097_001:0586c04": "答中初科上二句明隨機不同是下示所歸無異",
    "X59n1097_001:0586c05": "顯示道義即指心體一須清淨二必虗通故云無",
    "X59n1097_001:0586c06": "壅下舉世事知是喻名。",
    "X59n1097_001:0586c07": "今人行道事理兩分言事則俗習未亡尋理則真心",
    "X59n1097_001:0586c08": "體附斯則強分二諦有凡聖之殊途故張兩儀無去",
    "X59n1097_001:0586c09": "取之恒式。",
    "X59n1097_001:0586c10": "次科俗習未亡順世緣也真心體附達緣空也斯",
    "X59n1097_001:0586c11": "下示離合上二句明離凡夫著有聖智冥空不分",
    "X59n1097_001:0586c12": "而分故云強也下二句明合事理相即義非偏舉",
    "X59n1097_001:0586c13": "故無去取世中常法皆有去取獨此無耳。",
    "X59n1097_001:0586c14": "致使於衣知足務在無瑕事清心淨便懷入道故十",
    "X59n1097_001:0586c15": "種遺棄之衣世情所捨三聖服之無厭道儀所歸觀",
    "X59n1097_001:0586c16": "事無異俗之嫌涉理有資神之用斯則挹酌二諦寄",
    "X59n1097_001:0586c17": "空有而攝修歸承四依諒無媿於流範。",
    "X59n1097_001:0586c18": "三中有三初明理事雙運事清心淨心即是理故",
    "X59n1097_001:0586c19": "下次引聖儀證成無異俗嫌者外生物善也有資",
    "X59n1097_001:0586c20": "神用者內發禪智也斯下結顯正行上二句明合",
    "X59n1097_001:0586c21": "道挹酌二諦謂以智斟量不滯偏見下二句示應",
    "X59n1097_001:0586c22": "教糞埽衣乃四依之一諒信也流範即法律行不",
    "X59n1097_001:0586c23": "違法復何媿乎。",
    "X59n1097_001:0586c24": "故有持彼糞衣遠詣遠池而洗濯者諸天欣其解脫",
    "X59n1097_001:0587a01": "取其穢汁用自浴身莫不以財淨而心清不以穢迹",
    "X59n1097_001:0587a02": "累於道也及得通外道持[疊*毛]往浣諸天遙遮勿汙吾",
    "X59n1097_001:0587a03": "水告曰邪心感利凡聖之所忌也以此文證故知道",
    "X59n1097_001:0587a04": "在清心不虗說也。",
    "X59n1097_001:0587a05": "四中兩緣即寶梁經佛告迦葉之文初即周那沙",
    "X59n1097_001:0587a06": "彌緣達池具云阿耨達池此云無熱惱在香山之",
    "X59n1097_001:0587a07": "南雪山之北周迴八百里累礙也及下即外道緣",
    "X59n1097_001:0587a08": "忌說文云憎惡也以下結顯兩緣仍示道體。",
    "X59n1097_001:0587a09": "是知求財之時如法受畜不陷刑科內不愧於戒神",
    "X59n1097_001:0587a10": "外無慚於負俗可也。",
    "X59n1097_001:0587a11": "五中初科言如法者離邪緣也感通傳云僧之受",
    "X59n1097_001:0587a12": "戒有二百五十神守護若毀一重一神不在餘則",
    "X59n1097_001:0587a13": "常隨等沙門福田俗眾所向邪心毀戒是為負俗",
    "X59n1097_001:0587a14": "今則不然也。",
    "X59n1097_001:0587a15": "焉得崎嶇世路婆娑恒習惡求多求喪命耶生則為",
    "X59n1097_001:0587a16": "佛之賊死則為鬼之囚鬀染依佛為師師教拒而不",
    "X59n1097_001:0587a17": "用自陳損力謂三途之可推不思此形有四山之相",
    "X59n1097_001:0587a18": "逼故文云死時懷恐懼者即斯人也何異螗蜋拒轍",
    "X59n1097_001:0587a19": "之智勇乎不聞經論之明誡乎肉衣鐵衣隨感而至",
    "X59n1097_001:0587a20": "受惱受熱抑可言哉一生形體委之溝壑累世靈神",
    "X59n1097_001:0587a21": "繫於業道任運長赴無由返源。",
    "X59n1097_001:0587a22": "二中又三初責邪求崎嶇如登巘險言其艱辛也",
    "X59n1097_001:0587a23": "婆娑遊處相知言其迁趍也惡求謂邪謟多求謂",
    "X59n1097_001:0587a24": "無厭毀害正法故云佛賊墮獄受罪故云鬼囚鬀",
    "X59n1097_001:0587b01": "下次責背教師教即戒律自陳等者謂不畏來報",
    "X59n1097_001:0587b02": "也意謂破戒尚有餘力可以推排三途之苦不思",
    "X59n1097_001:0587b03": "等者謂不念死苦也涅槃經佛告波斯匿王我說",
    "X59n1097_001:0587b04": "四山即是生老病死常來切人如何大王不修戒",
    "X59n1097_001:0587b05": "施等下舉戒序證上愚迷仍引比喻以責違教經",
    "X59n1097_001:0587b06": "論明戒經如上引大小乘教竝誡多求律中求財",
    "X59n1097_001:0587b07": "若以邪命激發現相等竝名非法肉下三舉因果",
    "X59n1097_001:0587b08": "以勸肉衣即畜類皮毛銕衣謂銕鍱鍱身感即心",
    "X59n1097_001:0587b09": "因抑猶何也形委溝壑謂此身數盡捐棄塚間也",
    "X59n1097_001:0587b10": "神繫業道謂識性隨業受苦無窮也赴即是往。",
    "X59n1097_001:0587b11": "固當擺撥常習遵仰聖言外無犯於憲章內有涉於",
    "X59n1097_001:0587b12": "清蕩屬斯懷觀夫復何求。",
    "X59n1097_001:0587b13": "三中撥常習者誡師心也遵聖言者令師法也外",
    "X59n1097_001:0587b14": "下二句即前所謂事清心淨屬下二句勸令思察",
    "X59n1097_001:0587b15": "屬當也斯即上文復何求者令勿為也。",
    "X59n1097_001:0587b16": "問上顯求之有方則理事雙得然求之所幸有布有",
    "X59n1097_001:0587b17": "繒或氈[疊*毛]相乘或毛綿間獲五納百結聞諸儉徒木",
    "X59n1097_001:0587b18": "食艸衣偏資山眾蒙既惑焉願欣其要。",
    "X59n1097_001:0587b19": "次辨衣體問中初躡前然下敘問幸猶獲也次列",
    "X59n1097_001:0587b20": "諸物不出絲麻毛綿五納謂五色鬬成儉徒山眾",
    "X59n1097_001:0587b21": "皆上行頭陀蒙謂蒙昧即自謙之稱經律所出物",
    "X59n1097_001:0587b22": "體多端莫知指歸故云惑也。",
    "X59n1097_001:0587b23": "答曰出俗五眾準的四依聖有成儀無經凡慮開濟",
    "X59n1097_001:0587b24": "形苦意在心清事不獲己置斯聖種而正律遮許慈",
    "X59n1097_001:0587c01": "悲務先得而生惱必不容納。",
    "X59n1097_001:0587c02": "答中初科初明本制四依聖有成儀言可依承也",
    "X59n1097_001:0587c03": "無經凡慮不須臆度也心清即斷證也事不己者",
    "X59n1097_001:0587c04": "顯是道緣非正意也而下次示蠶綿開制遮蠶家",
    "X59n1097_001:0587c05": "乞求許展轉來者得生惱者損生傷道也。",
    "X59n1097_001:0587c06": "故肉食蠶衣為方未異害命夭生事均理一暴繭爛",
    "X59n1097_001:0587c07": "蛾非可忍之痛懸疱登爼成惡業之酷漁人獻鮪桑",
    "X59n1097_001:0587c08": "妾登絲假手之義不殊分功之賞無別是以至聖殷",
    "X59n1097_001:0587c09": "鑒審惡報之難亡經律具彰兩俱全斷。",
    "X59n1097_001:0587c10": "次科初明蠶肉事同有四初二句宰殺同方即殺",
    "X59n1097_001:0587c11": "法也次二句損命同夭謂短折均等也暴下四句",
    "X59n1097_001:0587c12": "痛苦同律因六羣至蠶家看暴繭作聲因制乞蠶",
    "X59n1097_001:0587c13": "綿戒爛蛾謂湯煑蛾即繭蟲庖即廚舍字書謂主",
    "X59n1097_001:0587c14": "食者即以處名人也爼側呂反肉几也謂以物命",
    "X59n1097_001:0587c15": "懸於庖廚升於砧几酷謂毒之甚也漁下四句教",
    "X59n1097_001:0587c16": "殺同鮪音偉大魚也登成也假手即教他為己分",
    "X59n1097_001:0587c17": "功賞者謂買雇之直是下次明諸教制斷即如下",
    "X59n1097_001:0587c18": "引。",
    "X59n1097_001:0587c19": "故涅槃象腋楞伽大雲莫不盛顯行慈昌標止殺殺",
    "X59n1097_001:0587c20": "為罪之元也俗戒首焉何有道宗安行其事說導創",
    "X59n1097_001:0587c21": "演必化之以慈仁身服所先必衣之以繒綵繒綵所",
    "X59n1097_001:0587c22": "成非殺不登其事安忍不思非犯無由自處顰眉撫",
    "X59n1097_001:0587c23": "事良可嗟之。",
    "X59n1097_001:0587c24": "三中初科初指諸經涅槃四相品云善男子從今",
    "X59n1097_001:0588a01": "日始不聽聲聞弟子食肉夫食肉者斷大慈種水",
    "X59n1097_001:0588a02": "陸空行有命者怨象腋經彼云佛告文殊師利若",
    "X59n1097_001:0588a03": "有菩薩欲通達此陀羅尼當好淨行不食於肉常",
    "X59n1097_001:0588a04": "於眾生起於慈心莫作非法不淨之人楞伽經云",
    "X59n1097_001:0588a05": "有無量因緣不應食肉略說十種一者一切眾生",
    "X59n1097_001:0588a06": "常為六親二狐狗人馬屠者雜賣三不淨氣分所",
    "X59n1097_001:0588a07": "生四眾生聞氣生怖五慈心不生六無善名稱七",
    "X59n1097_001:0588a08": "呪術不成八見形起識九諸天所棄虎狼聞香十",
    "X59n1097_001:0588a09": "因噉人肉等大雲經第五云未來之世法欲滅時",
    "X59n1097_001:0588a10": "我四部眾薄福少智不知厭足乃至為衣食故鬀",
    "X59n1097_001:0588a11": "頭染衣其心麤獷如禿居士乃至畜諸雜色臥具",
    "X59n1097_001:0588a12": "食肉嗜味背捨諸佛成就不善等殺為下次彰非",
    "X59n1097_001:0588a13": "理又三初舉俗戒比況元大也說下次約化導反",
    "X59n1097_001:0588a14": "質謂言行相違豈成師誘忍服殺衣不思乖理非",
    "X59n1097_001:0588a15": "欲故犯豈能自安後二句傷其無識顰蹙也。",
    "X59n1097_001:0588a16": "是以震旦承教全具不倫斷肉之制久行禁絲之儀",
    "X59n1097_001:0588a17": "莫用非為誠教不約過在迷文或可於文不迷愛沒",
    "X59n1097_001:0588a18": "無由將出。",
    "X59n1097_001:0588a19": "次引示中初科初敘古傳教之失承傳也倫即是",
    "X59n1097_001:0588a20": "等非下次明失之所以上二句迷教下二句昧心",
    "X59n1097_001:0588a21": "迷教則由於不學昧心則知而故為貪愛所沒不",
    "X59n1097_001:0588a22": "可救拔將持也。",
    "X59n1097_001:0588a23": "故律中蠶家乞綿用成臥具為俗所訶名殺生也佛",
    "X59n1097_001:0588a24": "因制戒不許服之縱得已成斬碎塗壁此則永捨之",
    "X59n1097_001:0588b01": "極誡也必須斷之如律中用蟲飲蟲異途同制野蠶",
    "X59n1097_001:0588b02": "家蠶分緣通約若純若雜俱犯於部篇自成他成咸",
    "X59n1097_001:0588b03": "碎於斤斧今僧迷名為非法服故不行矣如上正名",
    "X59n1097_001:0588b04": "想無有惑。",
    "X59n1097_001:0588b05": "四分中三初引本制乞綿即捨墮第十一戒六羣",
    "X59n1097_001:0588b06": "起過俗人訶者律云居士譏嫌害於生命無有正",
    "X59n1097_001:0588b07": "法如下次舉類蟲水飲用各立故云異途蠶綿家",
    "X59n1097_001:0588b08": "野同戒故云通約鈔云野蠶尚犯豈況家蠶雜忽",
    "X59n1097_001:0588b09": "尚犯何況純作是也今下三責迷謬世以臥具為",
    "X59n1097_001:0588b10": "被褥前篇已辨故指如上。",
    "X59n1097_001:0588b11": "故僧祇云憍奢耶者蠶口初絲事同四分。",
    "X59n1097_001:0588b12": "僧祇憍奢耶蠶口初絲所謂忽也善見亦同多論",
    "X59n1097_001:0588b13": "云此是綿名即如後引同四分者律云若雜以毳",
    "X59n1097_001:0588b14": "劫貝及餘縷作竝須斬壞。",
    "X59n1097_001:0588b15": "五分不許為服縱得衣財經緯俱布中穿一絲亦通",
    "X59n1097_001:0588b16": "制斷又極誡也。",
    "X59n1097_001:0588b17": "五分一絲舉極少以況多也。",
    "X59n1097_001:0588b18": "薩婆多云外國用綿成衣自有二種或細擘分布如",
    "X59n1097_001:0588b19": "作氈法或引成經緯即綿紬也皆不許之。",
    "X59n1097_001:0588b20": "多論外國即中梵自指邊裔也細擘分布即今衣",
    "X59n1097_001:0588b21": "絮。",
    "X59n1097_001:0588b22": "自古諸師不思教意縱是昔迷云即臥具由殺害得",
    "X59n1097_001:0588b23": "尚令斤碎安有道服慈忍者相由殺害得反聽受持",
    "X59n1097_001:0588b24": "也是知受持聖法非淨不行妄以傳之誠乖本意。",
    "X59n1097_001:0588c01": "三斥古中初縱古彰非被褥尚斷豈況法衣是下",
    "X59n1097_001:0588c02": "舉法斥妄非淨不行謂須體如也。",
    "X59n1097_001:0588c03": "故大唐塞外三垂海濵大夏諸蕃有佛法處所被道",
    "X59n1097_001:0588c04": "服皆資氈布無用絲綿即良證也此土齊魏名僧周",
    "X59n1097_001:0588c05": "隋高勝所服大衣皆資以布雖未委教闇與文同豈",
    "X59n1097_001:0588c06": "非慈惻之深法衣依法故也。",
    "X59n1097_001:0588c07": "三中初明西梵在大唐塞北之外西域記云三垂",
    "X59n1097_001:0588c08": "大海北背雪山大夏即五竺之境諸蕃即己外邊",
    "X59n1097_001:0588c09": "方此下次敘東華道整道休南嶽天台竝皆衣布",
    "X59n1097_001:0588c10": "南嶽傳云師行大慈悲奉菩薩戒至如繒纊皮革",
    "X59n1097_001:0588c11": "多由損生故其徒屬服章率加以布寒則艾衲用",
    "X59n1097_001:0588c12": "犯風霜(徒眾皆爾則知非獨禪師)自佛法東流幾六百載唯斯",
    "X59n1097_001:0588c13": "南嶽慈行可歸余嘗參傳譯屢覩梵經討問所被",
    "X59n1097_001:0588c14": "法衣至今都無蠶服縱加受法不云得成故知若",
    "X59n1097_001:0588c15": "乞若得蠶綿作衣準律結科斬捨定矣約情貪附",
    "X59n1097_001:0588c16": "何由縱之思所獨斷高遵聖撿等未委教者會同",
    "X59n1097_001:0588c17": "大小的指所歸始見今文故知前修自然暗合。",
    "X59n1097_001:0588c18": "如俗常習以布為衫通國同遵不可頓易。",
    "X59n1097_001:0588c19": "四中如後隱侯具引古制則知三代已前少衣綿",
    "X59n1097_001:0588c20": "帛至今鄉叟其風尚存。",
    "X59n1097_001:0588c21": "故大論所顯布僧伽棃者明是古佛道法出有聖標",
    "X59n1097_001:0588c22": "名為聖種是以大聖依而服之以為後式五分盋坏",
    "X59n1097_001:0588c23": "亦同此也是知法衣應器非凡所行佛不出世則不",
    "X59n1097_001:0588c24": "現也故諸明達遵途莫違有承據矣即雜含云修四",
    "X59n1097_001:0589a01": "無量服三法衣則成慈悲者之服。",
    "X59n1097_001:0589a02": "五中初引製造元緣智論如來服十三條麤布僧",
    "X59n1097_001:0589a03": "伽棃非唯釋迦三世皆爾表章道德曰聖標出生",
    "X59n1097_001:0589a04": "道果曰聖種引盋類顯彼乃明文五分因諸比丘",
    "X59n1097_001:0589a05": "有用白盋佛言此外道法因自作盋坯令燒以為",
    "X59n1097_001:0589a06": "後式是下次顯出於聖智諸明達者即西竺眾聖",
    "X59n1097_001:0589a07": "東夏高僧也下引經證顯非凡服。",
    "X59n1097_001:0589a08": "余少經律肆講至斯文無席開遮引用葢寡深懷猜",
    "X59n1097_001:0589a09": "貳未敢通行隨得披服覆形而已貞觀末歲參傳譯",
    "X59n1097_001:0589a10": "經顧訪蠶衣方知莫用深恨知之晚矣。",
    "X59n1097_001:0589a11": "六中初敘昔疑斯文即乞蠶綿戒無席開遮謂無",
    "X59n1097_001:0589a12": "一講席決白可否言其不明也引用寡者言其少",
    "X59n1097_001:0589a13": "聞也猜貳謂遲疑不決也貞下次明晚悔貞觀十",
    "X59n1097_001:0589a14": "九年奉詔於弘福寺與玄奘三藏翻經筆受潤色",
    "X59n1097_001:0589a15": "推師為玅玄奘三藏徧遊西域那提梵僧與奘同",
    "X59n1097_001:0589a16": "歸顧訪得實纔始無疑。",
    "X59n1097_001:0589a17": "且形體所寄資於溫暖就報強羸難用通約所以涅",
    "X59n1097_001:0589a18": "槃密教開抑有由諒有殊意也不可同肉全斷則下",
    "X59n1097_001:0589a19": "人報弱無入道之期似乳通開則上行慢求有惰學",
    "X59n1097_001:0589a20": "之務所以方便引喻為道資形故諸經云依法而用",
    "X59n1097_001:0589a21": "雖受十萬不以為多必未能行一盃之水一納之衣",
    "X59n1097_001:0589a22": "不許輙受斯誠致也是知取納之務務在清心雖許",
    "X59n1097_001:0589a23": "披服而不著可也。",
    "X59n1097_001:0589a24": "四開許中初科初敘根報不同所下示涅槃開意",
    "X59n1097_001:0589b01": "涅槃禁斷八不淨物綿帛八中之一若時世饑饉",
    "X59n1097_001:0589b02": "乞求難得為護法故則聽受畜淨施檀越文開意",
    "X59n1097_001:0589b03": "別故云密也不可等者示殊意也攝下根則不免",
    "X59n1097_001:0589b04": "權開不可同肉被上根則理須禁斷不可同乳方",
    "X59n1097_001:0589b05": "便引喻即權暫也故諸下次引經轉證上三句即",
    "X59n1097_001:0589b06": "涅槃文必下出佛藏經未能行者不修出世業也",
    "X59n1097_001:0589b07": "是知等者出諸經意遮形資道不為嚴身則不著",
    "X59n1097_001:0589b08": "也。",
    "X59n1097_001:0589b09": "然三種法衣理非通限還貿氈布用準於前良以自",
    "X59n1097_001:0589b10": "餘裙帔唯擬遮寒事不獲己開濟形苦生涯形報終",
    "X59n1097_001:0589b11": "入死門業命未傾資心助道事不獲己供其衣食終",
    "X59n1097_001:0589b12": "號養怨無所益也。",
    "X59n1097_001:0589b13": "二中初敘法衣須制上已明示故令準前良下出",
    "X59n1097_001:0589b14": "餘服通開生涯言有限也四事供身如養怨家終",
    "X59n1097_001:0589b15": "遭反害智論偈云審諦觀此身必歸於死處難禦",
    "X59n1097_001:0589b16": "多反覆背恩如小兒是也。",
    "X59n1097_001:0589b17": "如能志節高劭情割浮華敬重正宗死而無恨者斯",
    "X59n1097_001:0589b18": "則比丘法行列聖崇之如艸繫海板之儔也約戒命",
    "X59n1097_001:0589b19": "難是所通開約心忍死奉而不捨故為幽冥之所翼",
    "X59n1097_001:0589b20": "贊經論之所昌言此但遮戒以死持之何況性重多",
    "X59n1097_001:0589b21": "而不厭誠可怪也。",
    "X59n1097_001:0589b22": "三中初敘高行勸劭強也正宗即佛教行遵聖教",
    "X59n1097_001:0589b23": "故名法行如下次舉昔緣勸出大莊嚴論彼說昔",
    "X59n1097_001:0589b24": "有比丘為賊剝衣賊恐求援以艸繫之以護壞生",
    "X59n1097_001:0589c01": "不敢挽斷又一年少與上座過海失船俱溺年少",
    "X59n1097_001:0589c02": "捉板上座告言不與我板違敬犯吉年少護戒以",
    "X59n1097_001:0589c03": "板付之遂為海神接於岸上故下云幽冥翼贊即",
    "X59n1097_001:0589c04": "其事焉昌明也此下三躡緣以責蠶綿害命故是",
    "X59n1097_001:0589c05": "性重多犯不厭不懼來果故是可怪。",
    "X59n1097_001:0589c06": "問繒纊過本非仁育所懷微行供獻有開福之業如",
    "X59n1097_001:0589c07": "何頓斷絕杜希向之心耶。",
    "X59n1097_001:0589c08": "二供施難中意謂或施綿帛令製法衣安得不用",
    "X59n1097_001:0589c09": "違彼施心杜塞也。",
    "X59n1097_001:0589c10": "答夫供施之法淨於三事隨一有染名不淨施論分",
    "X59n1097_001:0589c11": "四句豈不然耶且淨行滅惑作福難諧機緣搆接開",
    "X59n1097_001:0589c12": "其供施用捨本貪不遮財淨致雜受報若全閉拒則",
    "X59n1097_001:0589c13": "蒙俗無由樹因至於雜報則生生常淪苦海罪福雙",
    "X59n1097_001:0589c14": "感厥致在茲。",
    "X59n1097_001:0589c15": "答中初科初明施法智論云三事因緣生檀布施",
    "X59n1097_001:0589c16": "一者信清淨二者財物淨三者福田淨(謂所施者)四句",
    "X59n1097_001:0589c17": "出涅槃經一能施清淨受者不淨二能施不淨受",
    "X59n1097_001:0589c18": "者清淨三俱不淨四俱淨且下顯多過智福二分",
    "X59n1097_001:0589c19": "淨行滅惑即修智分是教本意作福下即明福分",
    "X59n1097_001:0589c20": "初總示諧遂也搆合作遘遇也若下轉釋初釋上",
    "X59n1097_001:0589c21": "遘接至下次釋上不遮等作福不精墮於惡趣在",
    "X59n1097_001:0589c22": "獄則為王為佐主執幽冥在鬼則山澤城隍居尊",
    "X59n1097_001:0589c23": "享祀在畜則象馬禽獸金寶嚴身以罪故墮於三",
    "X59n1097_001:0589c24": "塗以福故受於尊貴故知營福可不慎乎。",
    "X59n1097_001:0590a01": "而央崛云繒綿皮物展轉來離於殺者手然持戒者",
    "X59n1097_001:0590a02": "不應服著若服者然非悲不破戒。",
    "X59n1097_001:0590a03": "次明開制初科引經中彼第四卷云文殊師利白",
    "X59n1097_001:0590a04": "佛言世尊因如來藏故諸佛不食肉耶佛言如是",
    "X59n1097_001:0590a05": "復次文殊一切眾生界我界即是一界所宅之肉",
    "X59n1097_001:0590a06": "即是一肉文殊白佛珂貝蠟蜜皮革繒綿非自肉",
    "X59n1097_001:0590a07": "耶佛言勿作是語如來遠離一切世間如來不食",
    "X59n1097_001:0590a08": "若言習近世間物者無有是處若物展轉來離殺",
    "X59n1097_001:0590a09": "者手則可習近等餘如文引言持戒不應服大乘",
    "X59n1097_001:0590a10": "制也服者不破戒小乘開也違於大行故曰非悲。",
    "X59n1097_001:0590a11": "據此教門開閉殊致閉則示含生之可救誠損害之",
    "X59n1097_001:0590a12": "難任開則以喪命而成衣權接救於寒苦且自無悲",
    "X59n1097_001:0590a13": "之誡終為永斷之言許服之方止是救時之弊。",
    "X59n1097_001:0590a14": "次文初出制開之由任猶忍也喪害也且下次推",
    "X59n1097_001:0590a15": "開中之制方謂權方。",
    "X59n1097_001:0590a16": "至如山寒賊奪開服皮毛疾急苦煎聽資乳蜜非為",
    "X59n1097_001:0590a17": "通化薄設權宜仰度誠文意言為允革衣皮服律具",
    "X59n1097_001:0590a18": "制之去其奢甚止足為本至於黑白氈衣律亦通約",
    "X59n1097_001:0590a19": "求索過度傷俗壞道制捨入僧剪毛存命誠用顯仁",
    "X59n1097_001:0590a20": "故開服著。",
    "X59n1097_001:0590a21": "三中初引難開正引皮毛因言乳蜜薄猶暫也如",
    "X59n1097_001:0590a22": "上諸開意裁理當故云為允革下次明元制初明",
    "X59n1097_001:0590a23": "皮革全斷律中皮革艸葉樹皮鳥毛珠瓔等皆不",
    "X59n1097_001:0590a24": "許服同外俗故去奢甚者顯制意也至下次明毛",
    "X59n1097_001:0590b01": "氈開制捨墮中二毛臥具但制相參顯是通用求",
    "X59n1097_001:0590b02": "下明制生譏故傷俗長貪故壞道剪下顯開毛氈",
    "X59n1097_001:0590b03": "剪鬀不同皮革。",
    "X59n1097_001:0590b04": "然則損生之累厥趣難清薄為引之鎮銘座右且身",
    "X59n1097_001:0590b05": "為苦器安能繫而不食隨身粮粒存生之務誠重至",
    "X59n1097_001:0590b06": "於放火焚山引水溉地翻覆殺傷殘害逾甚況復囚",
    "X59n1097_001:0590b07": "犢捋乳劫蜂賊蜜蟲豸之封菜蔬蠅蛹之依食器薪",
    "X59n1097_001:0590b08": "水生靈過於倉粟艸土含識同聚成村身口所經寔",
    "X59n1097_001:0590b09": "難無患。",
    "X59n1097_001:0590b10": "二中初科初敘由趣謂意趣鎮置也銘座右者令",
    "X59n1097_001:0590b11": "書此文日夕常見以自警也且下正引又二初明",
    "X59n1097_001:0590b12": "有身須食眾惱所聚故云苦器論語孔子云吾豈",
    "X59n1097_001:0590b13": "匏瓜也哉焉能繫而不食至下次列其傷害前明",
    "X59n1097_001:0590b14": "口腹過多溉音葢灌也翻覆謂耕墾也取乳必須",
    "X59n1097_001:0590b15": "繫其犢取蜜必先熏其蜂豸音雉有足曰虫無足",
    "X59n1097_001:0590b16": "曰豸封聚也蛹音勇字書云蠶化為蛹今謂小飛",
    "X59n1097_001:0590b17": "夜中。",
    "X59n1097_001:0590b18": "然則過之大者無越蠶衣觀其養殺之儀經稱惡戒",
    "X59n1097_001:0590b19": "比夫屠獵之量萬計倍之而世言屠伯無不恥之及",
    "X59n1097_001:0590b20": "至同利縑繒昌言顯迹而莫厭者同惡相濟也。",
    "X59n1097_001:0590b21": "次科初顯其過重養而後殺事同屠獵惡律儀戒",
    "X59n1097_001:0590b22": "害命尤多故復倍之涅槃云若能破壞一切眾生",
    "X59n1097_001:0590b23": "十六惡律儀是名持戒何等十六一者為利養食",
    "X59n1097_001:0590b24": "羔羊肥已轉賣二者為利買已屠殺三者為利養",
    "X59n1097_001:0590c01": "食豬豚肥已轉賣四者為利買已屠殺五者為利",
    "X59n1097_001:0590c02": "養食牛犢肥已轉賣六者為利買已屠殺七為利",
    "X59n1097_001:0590c03": "養雞令肥已轉賣八者為利買已屠殺九者釣魚",
    "X59n1097_001:0590c04": "十者獵師十一劫奪十二魁膾十三網捕飛鳥十",
    "X59n1097_001:0590c05": "四兩舌十五獄率十六呪龍而下次責其受用屠",
    "X59n1097_001:0590c06": "伯言其長也謂經稱惡戒即同屠宰是顯其惡迹",
    "X59n1097_001:0590c07": "厭猶恥也彼此共成非義謂之同惡相濟。",
    "X59n1097_001:0590c08": "固當齊約用息凡情但五濁未消三障常繞豈非嗜",
    "X59n1097_001:0590c09": "欲之變使之然乎當知報居季俗宅此形神受用使",
    "X59n1097_001:0590c10": "之損他成己為惱為辱深可厭也。",
    "X59n1097_001:0590c11": "三中初誡令稟制齊約之言或兼前食飲或普告",
    "X59n1097_001:0590c12": "同遵兩釋竝通但下推示貪情五濁未消消即滅",
    "X59n1097_001:0590c13": "也一劫二見三煩惱四眾生五命五皆名濁體非",
    "X59n1097_001:0590c14": "清淨故三障一煩惱二業三報三竝名障礙於聖",
    "X59n1097_001:0590c15": "道故繞謂纏縛也當下勸令厭捨季俗通召像末",
    "X59n1097_001:0590c16": "宅居也形神即身心。",
    "X59n1097_001:0590c17": "至如商那比丘胎衣被體面王釋子報服隨身長指",
    "X59n1097_001:0590c18": "四海而為家日一[(歹*又)/食]而謀道無欲無為斯可尚也。",
    "X59n1097_001:0590c19": "三引勝報中初科商那和修亦云舍那婆斯此云",
    "X59n1097_001:0590c20": "胎衣付法藏傳云由前世以一衣施辟支佛五百",
    "X59n1097_001:0590c21": "生與衣俱生在胎為胎衣出胎為嬰孩衣出家為",
    "X59n1097_001:0590c22": "法衣等面王釋子分別功德論云出此比丘頂上",
    "X59n1097_001:0590c23": "空中有寶冠相因名面王恐為王害故捨出家祗",
    "X59n1097_001:0590c24": "以一[疊*毛]為法衣更無餘服等若據賢愚經云面有",
    "X59n1097_001:0591a01": "王字故得其名無求故無欲無營故無為尚謂欽",
    "X59n1097_001:0591a02": "羨也。",
    "X59n1097_001:0591a03": "況復北有樹衣上天化服隨心輕重逐運新奇。",
    "X59n1097_001:0591a04": "次科北有即北洲也樓炭經云北鬱單曰諸河池",
    "X59n1097_001:0591a05": "上有諸寶樹香樹出種種香衣被樹瓔珞樹出種",
    "X59n1097_001:0591a06": "種衣被瓔珞音樂樹出種種音樂樹高七里下至",
    "X59n1097_001:0591a07": "二里等上天即六欲天四天王天衣重十二銖三",
    "X59n1097_001:0591a08": "十三天衣重六銖他化自在天衣重半銖故云隨",
    "X59n1097_001:0591a09": "心輕重也運即是時。",
    "X59n1097_001:0591a10": "或委質淨邦以法喜而充食寓神華內以慙愧而為",
    "X59n1097_001:0591a11": "衣斯道可祈行因無不至也。",
    "X59n1097_001:0591a12": "三中無量壽經云彌陀淨土自然衣食隨念而生",
    "X59n1097_001:0591a13": "法喜慚愧舉其因行法喜資神故如食慙愧嚴身",
    "X59n1097_001:0591a14": "故如衣自然衣食由斯而感祈求也言可求者因",
    "X59n1097_001:0591a15": "果必然也然因行多途隨己力分廣如大小彌陀",
    "X59n1097_001:0591a16": "經十六觀經等具明修法如別所論。",
    "X59n1097_001:0591a17": "問如何立行用祈彼耶答夫萬化在於一心行成而",
    "X59n1097_001:0591a18": "終果剋如影響矣義須厭斯胎報誓竭貪源則受生",
    "X59n1097_001:0591a19": "依化矣身既化生則飢渴寒熱絕於心矣形服所資",
    "X59n1097_001:0591a20": "不傷含識既安柔忍則所服無外矣。",
    "X59n1097_001:0591a21": "問答中初明往生之理萬化總收十界依正一心",
    "X59n1097_001:0591a22": "即今現前思念隨緣而動動成因果因如形聲果",
    "X59n1097_001:0591a23": "喻影響言其不差也萬化既出一心乃知一心具",
    "X59n1097_001:0591a24": "含萬化又知萬化體即一心則穢土淨邦固非他",
    "X59n1097_001:0591b01": "法慈雲法師所謂迴神億剎寔生乎自己心中孕",
    "X59n1097_001:0591b02": "質九蓮豈逃乎剎那際內唯心淨土其理炳然必",
    "X59n1097_001:0591b03": "欲同舟更須研考義下次示因果之相初明受生",
    "X59n1097_001:0591b04": "淨上二句是因下一句是報蓮中託識法性生身",
    "X59n1097_001:0591b05": "故云依化身下次明內資淨雖有珍味聞氣而已",
    "X59n1097_001:0591b06": "故絕飢渴形下三明外資淨衣從念生故知無外。",
    "X59n1097_001:0591b07": "故有梁沈約碩學英才位處權衡情安仁恕立究竟",
    "X59n1097_001:0591b08": "慈悲論曰外典云六十者可以衣帛則此年已前宜",
    "X59n1097_001:0591b09": "布矣七十者可以食肉則此年已前宜菜矣夫聖道",
    "X59n1097_001:0591b10": "隆深無思不洽仁被羣生理無偏漏禁肉之旨載現",
    "X59n1097_001:0591b11": "于言黜繒之義斷可知矣然禁淨之始猶通蠶革葢",
    "X59n1097_001:0591b12": "是敷說之儀隨機未已豈非一朝裂帛可以終年烹",
    "X59n1097_001:0591b13": "牢待膳亘時引日拯危濟苦先其所急敷說次序義",
    "X59n1097_001:0591b14": "在於斯自涅槃東度三肉罷緣服膺至訓長蔬靡倦",
    "X59n1097_001:0591b15": "而蠶衣繒服曾不惟疑此葢慮窮於文字思迷於弘",
    "X59n1097_001:0591b16": "旨。",
    "X59n1097_001:0591b17": "四中初科初敘其人碩大也智過千人曰英位處",
    "X59n1097_001:0591b18": "權衡按吳均齊春秋云約永平八年曾作中丞後",
    "X59n1097_001:0591b19": "退狎隱淪故封隱侯究竟慈悲即取涅槃大乘了",
    "X59n1097_001:0591b20": "義以明佛菩薩行也外下次正引論文多脫略須",
    "X59n1097_001:0591b21": "具引之論曰外典云五畝之宅樹之以桑則六十",
    "X59n1097_001:0591b22": "者可以衣帛矣(孟子作五十者)雞肫犬鼠(孟子作狗彘)勿失其",
    "X59n1097_001:0591b23": "時則七十者可以食肉矣然則五十九年已前所",
    "X59n1097_001:0591b24": "衣宜布矣六十九年已前所食宜蔬矣即禮記王",
    "X59n1097_001:0591c01": "制云六十非肉不飽七十非帛不暖比上年數小",
    "X59n1097_001:0591c02": "有不同上引外典禮法夫下次究內教開制初明",
    "X59n1097_001:0591c03": "通制聖道即佛化思即慈心洽謂普沾也小教許",
    "X59n1097_001:0591c04": "食三種淨肉楞伽涅槃制斷故云載也黜丑律反",
    "X59n1097_001:0591c05": "貶去也以肉挍繒害命理一故云可知然下次釋",
    "X59n1097_001:0591c06": "暫開禁淨始者謂小教初興未已謂不了之教豈",
    "X59n1097_001:0591c07": "非等者出權開所以牢即是牛待備也亘竟也引",
    "X59n1097_001:0591c08": "延也自下三敘昔迷三肉僧祗中不見不聞不疑",
    "X59n1097_001:0591c09": "為我殺者謂之淨肉佩服於胸中謂之服膺隱侯",
    "X59n1097_001:0591c10": "自謂也經文禁肉蠶繒可知獨不疑之是迷其大",
    "X59n1097_001:0591c11": "旨窮猶滯也。",
    "X59n1097_001:0591c12": "文多不載觀隱侯此論得其大歸律制嚴明非可詳",
    "X59n1097_001:0591c13": "覽故興宏致耳竝如上所引可用鏡諸。",
    "X59n1097_001:0591c14": "次科初句顯略觀下稱其得要律下點其未詳前",
    "X59n1097_001:0591c15": "引諸律甚嚴且明隱侯未悉但據涅槃故云宏致",
    "X59n1097_001:0591c16": "猶言大略耳竝下指前所引鏡明也諸即語詞。",
    "X59n1097_001:0591c17": "勝德經遠篇第三",
    "X59n1097_001:0591c18": "第三篇篇目中法衣功力近則生善滅惡遠則超",
    "X59n1097_001:0591c19": "凡趣聖故云勝德一披其體於自行則終至涅槃",
    "X59n1097_001:0591c20": "就化儀則住持莫極故云經遠也。",
    "X59n1097_001:0591c21": "問上明衣體慈忍居宗蠶帛由於熸繰義當永約麻",
    "X59n1097_001:0591c22": "布在於緝紡理歸弘訓固得受淨無染持奉有儀頗",
    "X59n1097_001:0591c23": "有殊功開萠世表。",
    "X59n1097_001:0591c24": "問中初躡前篇熸音尖以火滅也繰音騷字書云",
    "X59n1097_001:0592a01": "繹繭為絲也緝七入反績也頗下申疑問頗者有",
    "X59n1097_001:0592a02": "無未決之詞表外也。",
    "X59n1097_001:0592a03": "答善因積德於心嘉祉緣成於境幢相既立則羣鹿",
    "X59n1097_001:0592a04": "安神鳥王懷怖龍子保命惡鬼潛形人見生善即其",
    "X59n1097_001:0592a05": "事也況能祖承正教受用得儀近則隨行自修遠則",
    "X59n1097_001:0592a06": "資成聖業。",
    "X59n1097_001:0592a07": "答中初二句標示上句約服者成因即自利也下",
    "X59n1097_001:0592a08": "句據見者生福即利他也祉即是福幢下牒釋初",
    "X59n1097_001:0592a09": "釋上利他條相四圍有同佛塔故云幢相羣鹿安",
    "X59n1097_001:0592a10": "神者多論云何故受戒須衣盋者答一為威儀故",
    "X59n1097_001:0592a11": "二為生前人敬信心故如獵師著袈裟鹿見著異",
    "X59n1097_001:0592a12": "服故無怖心三為表異相內法亦異故鳥王等二",
    "X59n1097_001:0592a13": "句止是一緣僧祗云金翅鳥以龍為食鼓兩翅相",
    "X59n1097_001:0592a14": "去五百五十由旬扇開海水龍宮即現龍怖求片",
    "X59n1097_001:0592a15": "袈裟著宮門上鳥見尋生敬怖惡鬼潛形者僧祇",
    "X59n1097_001:0592a16": "云得以小片袈裟與俗禳災是也人見生善見上",
    "X59n1097_001:0592a17": "多論況下釋上自利上二句明稟教無違下二句",
    "X59n1097_001:0592a18": "示成因感果。",
    "X59n1097_001:0592a19": "故大悲經云披著袈裟者性是沙門汙沙門行於彌",
    "X59n1097_001:0592a20": "勒佛乃至樓至佛得入涅槃悲華經明五種功德一",
    "X59n1097_001:0592a21": "入我法中雖犯重罪一念敬心三乘授記二天龍人",
    "X59n1097_001:0592a22": "鬼能敬著衣三乘不退三者人鬼得衣乃至四寸飲",
    "X59n1097_001:0592a23": "食充足四者眾生違反念袈裟力尋生悲心五者兵",
    "X59n1097_001:0592a24": "陣不傷若無五力欺十方佛等。",
    "X59n1097_001:0592b01": "次科大悲經性是沙門性即戒體智論云受持禁",
    "X59n1097_001:0592b02": "戒為性鬀髮染衣為相汙沙門行謂犯重者彼經",
    "X59n1097_001:0592b03": "云佛告阿難於當來世若善男女於我法中出家",
    "X59n1097_001:0592b04": "披諸法服者於賢劫千佛出世我當第四彌勒當",
    "X59n1097_001:0592b05": "補我處乃至下如文引悲華經明釋迦因地曾為",
    "X59n1097_001:0592b06": "梵志名為寶海遇寶藏佛以四事供養發菩提心",
    "X59n1097_001:0592b07": "遂得授記即於佛前發此五願一及四五竝滅惡",
    "X59n1097_001:0592b08": "也二三即生善二生出世善三生世福五中經云",
    "X59n1097_001:0592b09": "四寸著身戰諍俱息謂兩敵皆無傷害之意後二",
    "X59n1097_001:0592b10": "句立誓可知。",
    "X59n1097_001:0592b11": "法色光俗篇第四",
    "X59n1097_001:0592b12": "第四篇篇目法色則無出三如光俗謂能生世善。",
    "X59n1097_001:0592b13": "問上引大乘中被服染衣未知何色成於如法。",
    "X59n1097_001:0592b14": "問指上經即大集文。",
    "X59n1097_001:0592b15": "答如經律中通云壞色故文云當以三種青黑木蘭",
    "X59n1097_001:0592b16": "隨用一壞成如法色。",
    "X59n1097_001:0592b17": "答文色體中初科引文即九十中白色三衣戒。",
    "X59n1097_001:0592b18": "良以習俗難改貪愛叵除戒律從緣其相隨結揲故",
    "X59n1097_001:0592b19": "在新割廣歸狹等例是也。",
    "X59n1097_001:0592b20": "二中初科習俗謂著欲之情叵不可也律從緣結",
    "X59n1097_001:0592b21": "者因前白色也下舉坐具揲割二制用顯衣色故",
    "X59n1097_001:0592b22": "云例也。",
    "X59n1097_001:0592b23": "故五大上色不成受持也莫非隨事節心捨於俗習",
    "X59n1097_001:0592b24": "如世朱紫非榮達則無服之異等例也。",
    "X59n1097_001:0592c01": "次科初示非法五大即五方正間青赤白黑黃為",
    "X59n1097_001:0592c02": "五正緋紫紅綠磂黃為五間莫下出意朱紫世以",
    "X59n1097_001:0592c03": "為榮出家超世故須捨之今時釋子反求紫服以",
    "X59n1097_001:0592c04": "為榮身豈非猒棄聖道翻希入俗乎業疏云錦色",
    "X59n1097_001:0592c05": "斑綺燿動心神五彩上染流俗所貪故齊削也予",
    "X59n1097_001:0592c06": "嘗考儒典服皆正色先王制度莫不使人遠邪守",
    "X59n1097_001:0592c07": "正故三代所尚夏黑殷白周赤皆取正色論語鄉",
    "X59n1097_001:0592c08": "黨云緇衣羔裘素衣麑裘黃衣狐裘又曰紅紫不",
    "X59n1097_001:0592c09": "以為褻服文中子曰君子非黃白不衣等今時士",
    "X59n1097_001:0592c10": "大夫所服綠與緋紫無非間色自古至今徒知服",
    "X59n1097_001:0592c11": "用未聞辨正非先王法服不敢服不識何謂乎。",
    "X59n1097_001:0592c12": "不正壞色唯釋門所懷別邪正也故九十六種外道",
    "X59n1097_001:0592c13": "其徒不倫或裸或衣或素或染莫有定者釋門不爾",
    "X59n1097_001:0592c14": "俱服染衣色非純上絕於奢靡。",
    "X59n1097_001:0592c15": "三中初明標簡故下較異外道六師各出十五弟",
    "X59n1097_001:0592c16": "子所計各異故有九十六焉裸郎果反赤體也衣",
    "X59n1097_001:0592c17": "有多種或全段[疊*毛]或鳥獸皮毛樹皮艸葉等素染",
    "X59n1097_001:0592c18": "不出正間釋門二別俱染者異上不倫也非純上",
    "X59n1097_001:0592c19": "者異上素染也靡謂靡曼美色也。",
    "X59n1097_001:0592c20": "然上明青黑名同五色如論律中似而非正。",
    "X59n1097_001:0592c21": "次簡色相初科名濫體別故須辨正如論律者僧",
    "X59n1097_001:0592c22": "祇云青謂銅青(色似銅也)黑謂雜泥等木蘭謂諸果汁",
    "X59n1097_001:0592c23": "(鈔云彼翻律者不見木蘭故)十誦云青泥棧多論名紺黑青等",
    "X59n1097_001:0592c24": "如鈔廣之。",
    "X59n1097_001:0593a01": "木蘭一染此方有之赤多黑少若乾陀色。",
    "X59n1097_001:0593a02": "次科定相中鈔云予於蜀部親見木蘭樹皮赤黑",
    "X59n1097_001:0593a03": "色鮮明可以為染乾陀樹業疏云南海有之疑是",
    "X59n1097_001:0593a04": "木蘭梵語耳。",
    "X59n1097_001:0593a05": "經云見我弟子被服赤色謂呼是血論言我著赤衣",
    "X59n1097_001:0593a06": "映珠似肉等是也今有梵僧西來者皆著此色即其",
    "X59n1097_001:0593a07": "證也。",
    "X59n1097_001:0593a08": "次科又二初引經論證涅槃云佛言如提婆教闍",
    "X59n1097_001:0593a09": "王欲害如來是時我入王舍大城乞食王放醉象",
    "X59n1097_001:0593a10": "欲令害我及諸弟子其象踏殺無量眾生多有血",
    "X59n1097_001:0593a11": "氣是象嗅已狂醉倍常見我翼從被服赤色謂呼",
    "X59n1097_001:0593a12": "是血而復見趣等大莊嚴論鵝珠比丘著赤色衣",
    "X59n1097_001:0593a13": "入城乞食尋至一家衣色映珠鵝謂是肉遂乃吞",
    "X59n1097_001:0593a14": "之主不見珠謂乞食比丘所盜因而被打為護戒",
    "X59n1097_001:0593a15": "故終不言等又善見云善來比丘瓦盋貫左肩青",
    "X59n1097_001:0593a16": "色袈裟赤色鮮明皆可證也今下次引現事證。",
    "X59n1097_001:0593a17": "然赤為正色微有差殊此土真緋僧祇所斷明知不",
    "X59n1097_001:0593a18": "正即袈裟色也。",
    "X59n1097_001:0593a19": "三中亦由名同體異故須點之僧祇云真緋鬱金",
    "X59n1097_001:0593a20": "紅藍染等不聽用。",
    "X59n1097_001:0593a21": "由色外顯容光易明見色知人是解脫者如上已說。",
    "X59n1097_001:0593a22": "三明意中所謂章服人之表者義見此也如上即",
    "X59n1097_001:0593a23": "指初篇。",
    "X59n1097_001:0593a24": "餘有雜悔衣色非正非上即得加持但離俗習便成",
    "X59n1097_001:0593b01": "道相故頭陀五納水浣為淨新衣壞色故揲為淨坐",
    "X59n1097_001:0593b02": "具初成亦以故揲引多文證者莫不抑貪競之奢華",
    "X59n1097_001:0593b03": "割封滯之生情者也。",
    "X59n1097_001:0593b04": "三中初明雜色但離正間如多論云若赤白黃不",
    "X59n1097_001:0593b05": "純大者亦得是也故下次引文證四分得上色碎",
    "X59n1097_001:0593b06": "段亦得裁作五納衣又云得糞埽衣浣染四角點",
    "X59n1097_001:0593b07": "作淨僧祇云若新僧伽梨趣一角作淨鈔云或以",
    "X59n1097_001:0593b08": "物貼或以點著坐具揲故如捨墯中引下示制意",
    "X59n1097_001:0593b09": "貪競是業封滯是惑生即眾生。",
    "X59n1097_001:0593b10": "裁製應法篇第五",
    "X59n1097_001:0593b11": "第五篇篇目應即是合。",
    "X59n1097_001:0593b12": "問出家靜節省事為先隨得受用安心行道比見法",
    "X59n1097_001:0593b13": "衣橫加割截方復連綴號曰聖儀損功妨道豈復過",
    "X59n1097_001:0593b14": "此幸賜誠文用袪昏漠。",
    "X59n1097_001:0593b15": "問中初敘出家本志比下明制造事煩割己復綴",
    "X59n1097_001:0593b16": "事是可疑袪去魚反拂去也昏漠謂疑惑也。",
    "X59n1097_001:0593b17": "答論其本制出自聖心義不徒張深有弘致故僧祗",
    "X59n1097_001:0593b18": "云三衣者賢聖標幟理越凡心也故律中沙門衣有",
    "X59n1097_001:0593b19": "三種賤初體賤者人世所棄之衣也二色賤非是正",
    "X59n1097_001:0593b20": "上之色也三刀賤割碎連之斷貪賊之利也又異於",
    "X59n1097_001:0593b21": "外道故服此衣。",
    "X59n1097_001:0593b22": "答中初科初推本制故下引示初引僧祗幟音志",
    "X59n1097_001:0593b23": "試熾旗也或作識音志訓記皆謂簡別也越謂出",
    "X59n1097_001:0593b24": "過其外故下次引四分世所棄者謂糞衣也斷賊",
    "X59n1097_001:0593c01": "利者律云不為怨賊所剝又下即出十誦。",
    "X59n1097_001:0593c02": "且條堤之相事等田疇如畦貯水而養嘉苗譬服此",
    "X59n1097_001:0593c03": "衣生功德也佛令像此義不徒然故律云五條十隔",
    "X59n1097_001:0593c04": "者是也至於條數多少堤量短長各有誠文如別所",
    "X59n1097_001:0593c05": "引。",
    "X59n1097_001:0593c06": "次科制意中初示割截意疇亦田也畦即塍壃故",
    "X59n1097_001:0593c07": "下示條堤相四分但示五條七條大衣從九條至",
    "X59n1097_001:0593c08": "十九條多論分九等極至二十五條故云各有文",
    "X59n1097_001:0593c09": "也五條十隔七條二十一隔乃至二十五條一百",
    "X59n1097_001:0593c10": "二十五隔。",
    "X59n1097_001:0593c11": "昔江表十誦律師臆斷彌勇見於七條兩長一短便",
    "X59n1097_001:0593c12": "謂九條三長為正是不聞薩婆多論九品大衣明教",
    "X59n1097_001:0593c13": "也彼論上品三種大衣四長一短下品三種同於七",
    "X59n1097_001:0593c14": "條不可乖也。",
    "X59n1097_001:0593c15": "次斥非中初敘非臆斷彌勇言其狂簡也噫即胸",
    "X59n1097_001:0593c16": "臆是下引斥。",
    "X59n1097_001:0593c17": "比見條葉不附正儀三寸四寸任情開闊浸以成俗",
    "X59n1097_001:0593c18": "彌開華蕩之源故僧祇律廣齊四指小如穬麥得分",
    "X59n1097_001:0593c19": "畦畔為世福田今則過其正度故非法服所以衣服",
    "X59n1097_001:0593c20": "立量減開過制者俱同抑貪競之情也。",
    "X59n1097_001:0593c21": "次科初敘非正儀即下僧祗據三四寸未為過越",
    "X59n1097_001:0593c22": "但不知法制闊狹無準故曰任情浸謂浸潤日久",
    "X59n1097_001:0593c23": "而壞故下引示四指即中人一指面闊一寸穬正",
    "X59n1097_001:0593c24": "作&#;大麥也所下顯意三衣坐具竝制過量三衣",
    "X59n1097_001:0594a01": "極大不得與佛衣等人情好大故特抑之。",
    "X59n1097_001:0594a02": "比見梵僧縫其條葉問其本據云彼皆然。",
    "X59n1097_001:0594a03": "三中初文縫條葉者不開割相。",
    "X59n1097_001:0594a04": "今以律撿都無縫者故裁縫見葉表其割相今竝縫",
    "X59n1097_001:0594a05": "合無相可分如律道行刺鉤葉破當反披之又衣葉",
    "X59n1097_001:0594a06": "宣脫當馬齒鳥足縫之又五分云衣下數破當倒披",
    "X59n1097_001:0594a07": "之在雨中行水入葉中應順披之而今總縫何勞若",
    "X59n1097_001:0594a08": "此是知中國失禮求之四夷中濁邊清於斯可驗。",
    "X59n1097_001:0594a09": "次科初準教顯非如下引文顯正二律三義明下",
    "X59n1097_001:0594a10": "不縫而下三責其失法中國下二句是陶隱居語",
    "X59n1097_001:0594a11": "彼以此方洛陽為中國四海為四夷今借用之以",
    "X59n1097_001:0594a12": "梵僧來此衣葉皆縫是則中梵不如邊方故云中",
    "X59n1097_001:0594a13": "濁邊清矣。",
    "X59n1097_001:0594a14": "且印度部執偏駮不倫隨得一文曾無考究律中四",
    "X59n1097_001:0594a15": "說不許輒行但依誠教自無尤執矣。",
    "X59n1097_001:0594a16": "三中初引分部為例印度亦云賢豆身毒天竺等",
    "X59n1097_001:0594a17": "續高僧傳云本音因陀羅婆陀那此云主處謂天",
    "X59n1097_001:0594a18": "帝所護故也賢豆彼國訛語身毒天竺此方訛稱",
    "X59n1097_001:0594a19": "也佛滅百年分五部四百年分十八部智論有五",
    "X59n1097_001:0594a20": "百部皆隨情計集以成部故有偏駮駮雜也律下",
    "X59n1097_001:0594a21": "次指四說彰非本律增四文云佛告比丘有四大",
    "X59n1097_001:0594a22": "廣說一若比丘言我親從佛聞二云我從上座聞",
    "X59n1097_001:0594a23": "三云我從眾多比丘聞四云我從一比丘聞竝須",
    "X59n1097_001:0594a24": "審定文句撿尋三藏不相應者語云非佛所說若",
    "X59n1097_001:0594b01": "相應者語云是佛所說應自說教他勿令忘失等",
    "X59n1097_001:0594b02": "準感通傳彼因比丘入王宮外道置刃於衣葉中",
    "X59n1097_001:0594b03": "誣告於王由是誅一國比丘有知識者權令縫合",
    "X59n1097_001:0594b04": "從茲五竺習以成風義淨寄歸傳反取為據斥今",
    "X59n1097_001:0594b05": "開葉彼云五天皆刺葉獨東夏開之親問北方諸",
    "X59n1097_001:0594b06": "國全無開者是則昧於正教憑於妄習宜用四說",
    "X59n1097_001:0594b07": "以定否臧。",
    "X59n1097_001:0594b08": "方量幢相篇第六",
    "X59n1097_001:0594b09": "第六篇篇目方是衣形量謂廣狹幢相是喻如上",
    "X59n1097_001:0594b10": "已明。",
    "X59n1097_001:0594b11": "問方衣出俗殊異世流廣狹之間如何取約。",
    "X59n1097_001:0594b12": "問中殊甚也約即是制。",
    "X59n1097_001:0594b13": "答諸律明量多依身肘然其身肘兩有乖張隨報定",
    "X59n1097_001:0594b14": "儀可以成準故文云度身而衣故也通而大約三肘",
    "X59n1097_001:0594b15": "五肘以為本宗臨事制宜不局名教然減量而作同",
    "X59n1097_001:0594b16": "儉約之儀過限妄增有成犯之法故文云四肘二肘",
    "X59n1097_001:0594b17": "不為非法與佛等量便結正篇即其證也。",
    "X59n1097_001:0594b18": "答文明量中初科為二初通示二量四律多論皆",
    "X59n1097_001:0594b19": "定肘量故云諸律肘量既定身短則衣長身長則",
    "X59n1097_001:0594b20": "衣短故云兩乖上是局量隨下出通量文云即是",
    "X59n1097_001:0594b21": "本律五分亦然通而大約者鈔引上通文已云雖",
    "X59n1097_001:0594b22": "爾亦須揩準今準多論三衣長五肘廣三肘等此",
    "X59n1097_001:0594b23": "為本宗謂若身相稱即須依量或有長短方取通",
    "X59n1097_001:0594b24": "文故云臨事等名教即諸律也然下次誡令從局",
    "X59n1097_001:0594c01": "過限即諸部量外成犯法者違制吉罪多論三肘",
    "X59n1097_001:0594c02": "五肘外過日犯長下引二文證上違順四肘二肘",
    "X59n1097_001:0594c03": "四分下衣量上二衣竝三肘五肘佛衣等戒見單",
    "X59n1097_001:0594c04": "提篇。",
    "X59n1097_001:0594c05": "頃載下流驕奢其度至論儉狹不見其人。",
    "X59n1097_001:0594c06": "次科頃近也驕奢謂意好廣大違法制也。",
    "X59n1097_001:0594c07": "而大聖本制三衣西方但有此衣餘無別服故文云",
    "X59n1097_001:0594c08": "但三衣也後有覆肩裿支之服相亦畟方故僧祇云",
    "X59n1097_001:0594c09": "長四肘廣二肘是也元制所興本唯尼眾今僧服著",
    "X59n1097_001:0594c10": "僭通下位而裿支上狹下廣壞絕淳源。",
    "X59n1097_001:0594c11": "次辨相中初科初正示三衣但三衣即本律十二",
    "X59n1097_001:0594c12": "頭陀之一後下次明餘二衣又三初顯相覆肩覆",
    "X59n1097_001:0594c13": "右膊也裿支梵語上有僧字正云僧却踦比翻掩",
    "X59n1097_001:0594c14": "腋衣掩左腋以襯袈裟祇律約量可驗畟方元下",
    "X59n1097_001:0594c15": "示本制尼弱故須僧非所用阿難美貌女見心迷",
    "X59n1097_001:0594c16": "故獨開耳住法圖贊云今僧服者濫矣即今褊袖",
    "X59n1097_001:0594c17": "左是裿支右是覆肩二衣綴合非本制耳而下別",
    "X59n1097_001:0594c18": "點裿支相本畟方而世謂是上狹下廣故壞淳源",
    "X59n1097_001:0594c19": "也然律云得上狹下廣聽作裿支謂裁作耳。",
    "X59n1097_001:0594c20": "即僧傳云不意方袍復有平叔者是也又曰袈裟無",
    "X59n1097_001:0594c21": "領標解脫之衣盋盂無底表難量之器皆謂被服足",
    "X59n1097_001:0594c22": "以遮形解釋索然無繫成本志也。",
    "X59n1097_001:0594c23": "二中初引文僧傳即劉遺民見肇論歎美之詞何",
    "X59n1097_001:0594c24": "晏字平叔業儒能文故以僧肇比之今取彼文但",
    "X59n1097_001:0595a01": "證衣相又下相傳是廬山遠師語合云袈裟無領",
    "X59n1097_001:0595a02": "非朝宗之服盋盂無足非廊廟之器今文易之難",
    "X59n1097_001:0595a03": "量謂無盡也皆下顯意著脫省易明非滯物故云",
    "X59n1097_001:0595a04": "成本志。",
    "X59n1097_001:0595a05": "今時三衣如本未改亦有生情妄施綱紐兩覆肩上",
    "X59n1097_001:0595a06": "左右掩之大繩結束以為頭陀者未之前聞。",
    "X59n1097_001:0595a07": "三中初示如法亦下斥非法綱謂施領兩頭置紐",
    "X59n1097_001:0595a08": "左右掩覆以繩束腰如俗旋衫耳頭陀翻抖藪經",
    "X59n1097_001:0595a09": "律總有十二種行不識糞衣僭其名耳未前聞者",
    "X59n1097_001:0595a10": "無所出故。",
    "X59n1097_001:0595a11": "然律有泥洹內衣還如方服繞腰而掩以繩三圍兩",
    "X59n1097_001:0595a12": "跨正後分為三襵抽拔令齊不許其皺如菩薩象所",
    "X59n1097_001:0595a13": "著之裙此土餘衣隨俗裁製江淮則襦襖正背關河",
    "X59n1097_001:0595a14": "則褊袒裿支裁剪尖斜同諸俗服雖云取異終乖本",
    "X59n1097_001:0595a15": "儀因言傍及善無取矣竝如亡物儀中廣之。",
    "X59n1097_001:0595a16": "四中初示裙衣梵云泥洹僧此翻內衣不許皺者",
    "X59n1097_001:0595a17": "眾學制故此下次列餘衣江淮通指南地江左淮",
    "X59n1097_001:0595a18": "泗也襦即短衣正背俗謂背褡關河通指北方關",
    "X59n1097_001:0595a19": "內兩河褊袒偏袖衣亦似裿支但製度有異故兩",
    "X59n1097_001:0595a20": "出之雖下指非言因及者非正篇意竝下指廣即",
    "X59n1097_001:0595a21": "輕重儀彼云偏袒裙衫震旦法服祇支覆膊天竺",
    "X59n1097_001:0595a22": "本制將彼例此樣貌俱非業疏亦云且順律文非",
    "X59n1097_001:0595a23": "俗非外耳。",
    "X59n1097_001:0595a24": "單複有據篇第七",
    "X59n1097_001:0595b01": "第七篇篇目或作襌複重也教文制限不容少多",
    "X59n1097_001:0595b02": "故云有據。",
    "X59n1097_001:0595b03": "問律明三衣因寒故制論開五義殊有大功結事御",
    "X59n1097_001:0595b04": "時不無乖各如何通耶。",
    "X59n1097_001:0595b05": "問中初本律衣犍度佛與阿難至維耶離國值冬",
    "X59n1097_001:0595b06": "寒破竹初夜佛令阿難取下衣著中夜取中衣後",
    "X59n1097_001:0595b07": "夜取大衣明旦因聽諸比丘畜三衣多論五義顯",
    "X59n1097_001:0595b08": "須三之意一一衣不能障寒二不能有慚愧三能",
    "X59n1097_001:0595b09": "生物善四幽顯懷德五威儀清淨約下二句正伸",
    "X59n1097_001:0595b10": "疑意以當時所行疎薄違教故御猶對也。",
    "X59n1097_001:0595b11": "答誠如來問但以變在人情不惟源本本在遮寒單",
    "X59n1097_001:0595b12": "疎非分諸部通會僧伽棃者唯複無單新者兩重故",
    "X59n1097_001:0595b13": "者四重餘之三衣重單兩許糞掃五納無論重數。",
    "X59n1097_001:0595b14": "答中初科初敘時訛諸下次明本制伽棃須複單",
    "X59n1097_001:0595b15": "則不成新者兩重出四分餘二衣一重故者四重",
    "X59n1097_001:0595b16": "出十誦餘二衣二重律云糞衣隨意多作。",
    "X59n1097_001:0595b17": "今時夏末一月作衣但計裙帔之少多衫襦之厚薄",
    "X59n1097_001:0595b18": "綾紬之精最鞾韈之新華唯彼法衣置而不問是則",
    "X59n1097_001:0595b19": "重三聖之所輕厚九流之所薄用斯矯世不亦悲乎",
    "X59n1097_001:0595b20": "當知慣習所熏在心成種輕聖所重世世常輕重凡",
    "X59n1097_001:0595b21": "所輕世世常重如何開導靈府預善來之命哉。",
    "X59n1097_001:0595b22": "次科初敘其輕法夏末一月是衣時故是下嗟世",
    "X59n1097_001:0595b23": "過倒又二初嗟現非三聖即佛教三乘九流儒宗",
    "X59n1097_001:0595b24": "典籍不出九類一道二儒三名四法五墨六縱橫",
    "X59n1097_001:0595c01": "七陰陽八農九雜儒釋所薄謂美飾也厚亦是重",
    "X59n1097_001:0595c02": "矯詐也當下嗟來報慣習成種積習成性不可改",
    "X59n1097_001:0595c03": "也聖重凡輕竝謂法服輕則惡習難移重則善根",
    "X59n1097_001:0595c04": "益固故竝云世世也善來得戒袈裟自被宿因所",
    "X59n1097_001:0595c05": "獲若生輕易終不預此故云如何等靈府即心神",
    "X59n1097_001:0595c06": "命即召也。",
    "X59n1097_001:0595c07": "縫製裁成篇第八",
    "X59n1097_001:0595c08": "第八篇篇目上二字即造作下二字即處置。",
    "X59n1097_001:0595c09": "問夫性有昏明命有厚薄法衣如法成規則難大聖",
    "X59n1097_001:0595c10": "乘權故當有致請為疏解用濟時緣。",
    "X59n1097_001:0595c11": "問中初敘報異上句是因下句是果厚者固易薄",
    "X59n1097_001:0595c12": "者則難大下次審教文報既有差教必多別。",
    "X59n1097_001:0595c13": "答無所不通名為聖也安有膠柱信度而為通照乎",
    "X59n1097_001:0595c14": "諸律成衣隨其豐儉先其本制後隨開給。",
    "X59n1097_001:0595c15": "答文裁製中初科初明聖智通變無不通者用舍",
    "X59n1097_001:0595c16": "行藏無可不可言其施為非一定也膠柱喻其無",
    "X59n1097_001:0595c17": "變動也史記趙奢能用兵奢死趙王使其子括將",
    "X59n1097_001:0595c18": "兵拒秦軍藺相如諫曰王以父能而用其子如膠",
    "X59n1097_001:0595c19": "柱鼓瑟耳信須反覆制度隨變皆無固必則為聖",
    "X59n1097_001:0595c20": "智矣諸下顯教制隨宜。",
    "X59n1097_001:0595c21": "如僧伽棃欲創裁者二十五條四長一短以為基本",
    "X59n1097_001:0595c22": "財少不足以次減之乃至九條文少不足乃至縵作",
    "X59n1097_001:0595c23": "加縵受持開如法服揲葉五納例此可知作安陀會",
    "X59n1097_001:0595c24": "五條為本割截成之財少不足揲葉屈襵一長一短",
    "X59n1097_001:0596a01": "猶少不足縵作受持鬱多羅者二服之中可三隅反",
    "X59n1097_001:0596a02": "也。",
    "X59n1097_001:0596a03": "次科初示大衣割揲各九九品為本中二下三縵",
    "X59n1097_001:0596a04": "一為從揲納例此亦為財少故開次明下衣割揲",
    "X59n1097_001:0596a05": "襵三品為正餘竝為從後明中衣割揲二品為本",
    "X59n1097_001:0596a06": "餘從亦爾三隅反出論語。",
    "X59n1097_001:0596a07": "是知至人靈鑒權機莫思依法而行無非法行背此",
    "X59n1097_001:0596a08": "妄作自受凶終可不誡乎。",
    "X59n1097_001:0596a09": "三中初二句明佛智微玅依下次明違順得失凶",
    "X59n1097_001:0596a10": "終違制得罪來受惡報。",
    "X59n1097_001:0596a11": "至於成衣之期不許延日隨時連合趣得遮身反刺",
    "X59n1097_001:0596a12": "直縫新故殊制故大衣制五日不成結罪餘之二衣",
    "X59n1097_001:0596a13": "以類準犯。",
    "X59n1097_001:0596a14": "次時限中初科初四句示時限次二句明製造反",
    "X59n1097_001:0596a15": "刺謂倒針也直縫諸律多然準鈔疏不許新故單",
    "X59n1097_001:0596a16": "複故云殊制故下引文示四分大衣五日不成尼",
    "X59n1097_001:0596a17": "提僧吉餘類犯者鼻柰耶云中衣四日下衣一日",
    "X59n1097_001:0596a18": "長衣一日同上斷罪。",
    "X59n1097_001:0596a19": "今有不肖之夫情纏嗜好自迷針縷動必資人但論",
    "X59n1097_001:0596a20": "刺作之纖媚不計價功之高下或有雇縫之直倍於",
    "X59n1097_001:0596a21": "衣財履歷孀荒譏過斯負通觀誠教衣唯自縫今則",
    "X59n1097_001:0596a22": "反之罪由此起。",
    "X59n1097_001:0596a23": "斥非中初文初指人養子不及父謂之不肖肖似",
    "X59n1097_001:0596a24": "也今但通取不似善人耳資猶假也但下列過有",
    "X59n1097_001:0596b01": "二一則貪好費功纖媚謂細巧也二則近習生謗",
    "X59n1097_001:0596b02": "孀即寡婦荒謂婬女負佩也通下明違制西天聖",
    "X59n1097_001:0596b03": "賢此方古德皆能針縷手自製衣針綿刀斧動必",
    "X59n1097_001:0596b04": "隨身故能離過抑生物善審事非難習之可也。",
    "X59n1097_001:0596b05": "有心行者徙轍開蹤當尋聖主之誡又窺遺囑之旨",
    "X59n1097_001:0596b06": "隨宜約略即得依承終歸大捨未勞曲慮。",
    "X59n1097_001:0596b07": "二中初勸省略有心謂克志向道之人徙改也轍",
    "X59n1097_001:0596b08": "即車轍謂改革舊轍而開發新蹤聖主誡者即自",
    "X59n1097_001:0596b09": "縫制遺囑旨者即遺教經中令珍敬木叉又令捨",
    "X59n1097_001:0596b10": "其飾好著壞色衣等終下次誡勞神大捨言其死",
    "X59n1097_001:0596b11": "去一毫不隨也。",
    "X59n1097_001:0596b12": "所以陳如入般乃在窮林牧人貿之五文而已自餘",
    "X59n1097_001:0596b13": "凡鄙安可強乎。",
    "X59n1097_001:0596b14": "三中緣出僧祇具云阿若憍陳如阿若是名此翻",
    "X59n1097_001:0596b15": "無知謂識達空無故憍陳如是姓此翻火器其先",
    "X59n1097_001:0596b16": "事火故窮彼正作空彼云牧牛人送衣與王王即",
    "X59n1097_001:0596b17": "評直五錢依法斷還沙門。",
    "X59n1097_001:0596b18": "恥惡衣惡食俗儒不行況出有者心懷此也。",
    "X59n1097_001:0596b19": "四中文如前引舉俗況道可令媿省。",
    "X59n1097_001:0596b20": "及成衣也四周安緣四角安揲前鉤後紐中條兩靡",
    "X59n1097_001:0596b21": "障垢膩衣揲於領背竝出正量如事鈔中。",
    "X59n1097_001:0596b22": "三嚴飾中初科揲角為助牢靡順也左條左靡右",
    "X59n1097_001:0596b23": "條右靡中間兩向靡謂條葉相壓須左右兩向也",
    "X59n1097_001:0596b24": "障垢衣襯左肩也出正量者次列五事條靡出五",
    "X59n1097_001:0596c01": "分餘四竝見本宗。",
    "X59n1097_001:0596c02": "今作衣法大如所論鉤紐妄施相量顛倒十誦云去",
    "X59n1097_001:0596c03": "緣四指前施鉤去緣八指後施紐良以用衣右角掩",
    "X59n1097_001:0596c04": "覆左肩前鉤後紐收束便易五分明裙左掩其上如",
    "X59n1097_001:0596c05": "俗所傳左衽是也。",
    "X59n1097_001:0596c06": "斥非中初文初二句指餘如法大如所論謂大槩",
    "X59n1097_001:0596c07": "同前鉤下別辨非法初明鉤紐相量倒者四指八",
    "X59n1097_001:0596c08": "指前後乖故五下次示裙衣左掩上者右向一頭",
    "X59n1097_001:0596c09": "掩從左去論語云微管仲吾將被髮左袵矣謂不",
    "X59n1097_001:0596c10": "知禮義同於夷狄也此方右袵風俗不同。",
    "X59n1097_001:0596c11": "今時行事裙皆右掩法衣披著右角垂前故迴背紐",
    "X59n1097_001:0596c12": "前施八指如律所約象鼻著衣正篇明犯理須反迹",
    "X59n1097_001:0596c13": "所以西來聖像東土靈儀衣在左肩無垂髀膝威儀",
    "X59n1097_001:0596c14": "不壞也。",
    "X59n1097_001:0596c15": "次科初明裙反法下次顯衣倒律所約者眾學制",
    "X59n1097_001:0596c16": "故彼云象鼻者垂前一角也下引兩土聖像以示",
    "X59n1097_001:0596c17": "正儀若準感通傳初在左臂次安肩上後垂腋下",
    "X59n1097_001:0596c18": "如彼廣之。",
    "X59n1097_001:0596c19": "今則不爾或有縫帶長垂銀鉤現臆金玉之飾亂舉",
    "X59n1097_001:0596c20": "於蒙心華俗之結覶縷於道服佛胸萬字條條間施",
    "X59n1097_001:0596c21": "在尼師壇坐坐成罪況復綾羅紗縠絲縷已是蠶衣",
    "X59n1097_001:0596c22": "文綵輕疎約教彌成俗服斯葢竝乖正則作者詳之。",
    "X59n1097_001:0596c23": "三中初句總示今不爾者反上制也或下別列有",
    "X59n1097_001:0596c24": "三初絛紐非金玉亦謂作鉤紐也華俗結者盤結",
    "X59n1097_001:0597a01": "為華也覶魯和反覼縷謂煩亂也今時鉤紐亦有",
    "X59n1097_001:0597a02": "金寶骨牙闊如胡餅白絛盤結多樣翻騰背面長",
    "X59n1097_001:0597a03": "牌百端細刺不知法制妄出胸襟在古尚然今何",
    "X59n1097_001:0597a04": "足怪少有明識勿逐淫風佛下刺作非萬字梵本",
    "X59n1097_001:0597a05": "作[歹*ㄙ*ㄙ]今多作卍梵云室利靺瑳此翻吉祥海雲由",
    "X59n1097_001:0597a06": "佛德相在衣已謬坐具尤乖穢觸幔易制輕業重",
    "X59n1097_001:0597a07": "況下體相非蠶衣俗服上下互舉義必兼之斯下",
    "X59n1097_001:0597a08": "三結詰則亦法也。",
    "X59n1097_001:0597a09": "補浣誠教篇第九",
    "X59n1097_001:0597a10": "第九篇篇目上二字是所為事下二字即所據法。",
    "X59n1097_001:0597a11": "問世相成壞居然有之如有敗壞何方補浣。",
    "X59n1097_001:0597a12": "問中初通舉世相即指世間有為之法居猶必也",
    "X59n1097_001:0597a13": "如下別問衣資方亦是法。",
    "X59n1097_001:0597a14": "答誠教所及有義有文如善見說衣中壞者縫合兩",
    "X59n1097_001:0597a15": "頭刀決開之加緣而服不失受法乃至一條二條以",
    "X59n1097_001:0597a16": "物簪補如四分中破及二指即須補之。",
    "X59n1097_001:0597a17": "答中初科上二句通示如下引文善見縫合決開",
    "X59n1097_001:0597a18": "護受法故乃至者彼云若衣欲破未穿或一條二",
    "X59n1097_001:0597a19": "條先以物補後割卻故者不失受簪作含反四分",
    "X59n1097_001:0597a20": "可解又云隨孔大小方圓補之。",
    "X59n1097_001:0597a21": "如論所明若浣重染皆不失受如薩婆多論縱使都",
    "X59n1097_001:0597a22": "壞但緣不斷皆不失法廣如事鈔。",
    "X59n1097_001:0597a23": "次科初指善見論云若浣增色脫色不失受中間",
    "X59n1097_001:0597a24": "穿則失受多論約緣事鈔文猶存兩解業疏定取",
    "X59n1097_001:0597b01": "多論下指事鈔亦見二衣。",
    "X59n1097_001:0597b02": "加法行護篇第十",
    "X59n1097_001:0597b03": "第十篇篇目加法謂資以勝業行護謂敬而奉持",
    "X59n1097_001:0597b04": "亦即兩科入文可見。",
    "X59n1097_001:0597b05": "聖種之衣以法成異無法之衣未足祇奉。",
    "X59n1097_001:0597b06": "加法中初科吾佛建化以法為宗衣藥資緣制須",
    "X59n1097_001:0597b07": "受淨文云異俗且據一端細考權謀不無深旨始",
    "X59n1097_001:0597b08": "則使其繫念漸息妄緣終令截彼貪情盡袪煩惑",
    "X59n1097_001:0597b09": "故也祇即訓敬。",
    "X59n1097_001:0597b10": "如律所約令受持之然不出文葢是傳略通括外部",
    "X59n1097_001:0597b11": "咸有受文故須該練隨受辨護。",
    "X59n1097_001:0597b12": "次用法中初科四分但云三衣應受持若疑應捨",
    "X59n1097_001:0597b13": "已更受既令受持義必有法翻傳脫略固不足疑",
    "X59n1097_001:0597b14": "外部受文如後所引該通也。",
    "X59n1097_001:0597b15": "自古羯磨咸引其文乃引異宗共成此部或用僧祇",
    "X59n1097_001:0597b16": "加受持者計法本一隨流味分須知行護其義不等",
    "X59n1097_001:0597b17": "四分辨失隔於明相僧祇開會暗去明來是則持犯",
    "X59n1097_001:0597b18": "天乖何成以隨資受誠不可也十誦明斷四分不殊",
    "X59n1097_001:0597b19": "可依彼文用加此服。",
    "X59n1097_001:0597b20": "次科初明取外部相成或下顯用有同異有二初",
    "X59n1097_001:0597b21": "用僧祗初敘異對挍本宗法同行別故云不等四",
    "X59n1097_001:0597b22": "下引示二律相對須作四句一明去明來(隔明諸律同犯)",
    "X59n1097_001:0597b23": "二暗去明來(餘律是犯僧祇獨開)三明去暗來四暗去暗來",
    "X59n1097_001:0597b24": "(通皆無犯)天乖謂同天地之別受稟四分體中具行今",
    "X59n1097_001:0597c01": "既乖體故非相資次用十誦彼與四分法行相符",
    "X59n1097_001:0597c02": "加法之文備在事鈔。",
    "X59n1097_001:0597c03": "至於行護部別具彰如四分云所行之處衣盋隨身",
    "X59n1097_001:0597c04": "猶如飛鳥僧祗敬護三衣當如塔想十誦不得摙糞",
    "X59n1097_001:0597c05": "擔木等律中五事留僧伽棃一疑雨二疑怖三藏舉",
    "X59n1097_001:0597c06": "四浣染五經營若有瘦病衣重難持僧作法開得離",
    "X59n1097_001:0597c07": "一衣乃至九月緣一有差不許加法。",
    "X59n1097_001:0597c08": "次行護中初總標如下引示四分制常隨僧祗令",
    "X59n1097_001:0597c09": "尊敬十誦教愛護本律五事開離大衣計非隔明",
    "X59n1097_001:0597c10": "有病得法則許永隨一衣即伽棃也十誦夏分不",
    "X59n1097_001:0597c11": "許離衣除夏三月故開九月緣差不許者人病衣",
    "X59n1097_001:0597c12": "輕人健衣重也。",
    "X59n1097_001:0597c13": "然釋門正化以法為宗準法承修如車行轍故衣雖",
    "X59n1097_001:0597c14": "多不受持者無離法罪但越威儀別有科咎所以隨",
    "X59n1097_001:0597c15": "道要務竝加持故。",
    "X59n1097_001:0597c16": "次結勸中初科初敘三衣須法所以轍即車道不",
    "X59n1097_001:0597c17": "加雖離無罪反顯加則有功然衣不加持雖常受",
    "X59n1097_001:0597c18": "用缺壞二吉日別雙犯故云別有科咎所下次示",
    "X59n1097_001:0597c19": "餘物例亦加持即盋與坐具百一之類。",
    "X59n1097_001:0597c20": "法衣被身以遮外也應器資食以充內也內外不持",
    "X59n1097_001:0597c21": "皆結其犯違犯順法俱名作持上既衣食以濟形必",
    "X59n1097_001:0597c22": "須憑處以清識故隨身坐具以法加持結形正意終",
    "X59n1097_001:0597c23": "於生報斯事畢矣。",
    "X59n1097_001:0597c24": "次科初明內外兩資不持即是止犯守持離過名",
    "X59n1097_001:0598a01": "止持違教妄用名作犯上下次明坐具清識識即",
    "X59n1097_001:0598a02": "是心謂修習禪觀更須漉袋慈護生靈小不須法",
    "X59n1097_001:0598a03": "制必隨身上是別敘結下總括結形謂以二資束",
    "X59n1097_001:0598a04": "約其身正意即用坐具而修觀養生義足更無佗",
    "X59n1097_001:0598a05": "營怡然待盡以期超世故云終生報等。",
    "X59n1097_001:0598a06": "世之惰學多不依承初受具日無不受持漸染消亡",
    "X59n1097_001:0598a07": "率皆縱蕩隨得引著曾不留心既無法服恒知露體",
    "X59n1097_001:0598a08": "以此生世徒喪天年故文云徒生徒死其得其人也",
    "X59n1097_001:0598a09": "夭折之甚無過斯酷。",
    "X59n1097_001:0598a10": "三中初科初敘慢法漸染謂染於塵俗消亡謂失",
    "X59n1097_001:0598a11": "其本志不留心者謂輕易也今世初受多借衣盋",
    "X59n1097_001:0598a12": "欺罔脫漏表至而已此時尚爾厥後可知輕身害",
    "X59n1097_001:0598a13": "法誠為痛心既下顯過患徒空也下引文云即三",
    "X59n1097_001:0598a14": "千威儀也彼云出家之人若不坐禪誦經營事無",
    "X59n1097_001:0598a15": "利於身虗受一報不唯徒爾況有來苦未易堪也",
    "X59n1097_001:0598a16": "夭折謂不終壽即現報也酷猶害也。",
    "X59n1097_001:0598a17": "計其恒度以法煩心事不獲己須鬀須著何者割情",
    "X59n1097_001:0598a18": "約欲誰不知高習俗未亡欣於下達鬀染之相意在",
    "X59n1097_001:0598a19": "降心依法不服交虧厚利是則懷利養身終歸螻螘",
    "X59n1097_001:0598a20": "以斯經世同上可悲。",
    "X59n1097_001:0598a21": "次科初出其所見常度謂淺識也何下推其所由",
    "X59n1097_001:0598a22": "又三初敘志劣下達常流也鬀下次出妄計彼謂",
    "X59n1097_001:0598a23": "鬀染止為降心不假儀服身依法門而不著者恐",
    "X59n1097_001:0598a24": "失利養此則顯上事不獲己之意也是下結責死",
    "X59n1097_001:0598b01": "填溝壑餧飼螻蟻迷此養身不知無濟同上可悲",
    "X59n1097_001:0598b02": "即前徒生死者。",
    "X59n1097_001:0598b03": "何如外依聲教如法奉持內觀心本以靜封滯逆旅",
    "X59n1097_001:0598b04": "之喻已挂於俗流磨鏡之方復弘於道法懷情據此",
    "X59n1097_001:0598b05": "夫何言哉。",
    "X59n1097_001:0598b06": "三中初勸雙修外持法衣內修觀行則二諦竝運",
    "X59n1097_001:0598b07": "三學俱全逆下舉喻顯左傳云保於逆旅注云客",
    "X59n1097_001:0598b08": "舍也挂猶示也謂使俗流知其無滯耳方比也圓",
    "X59n1097_001:0598b09": "覺云譬如磨鏡垢盡明現等上喻依教下喻觀心",
    "X59n1097_001:0598b10": "或可逆旅出彼儒書即引俗況道也挂宜訓見後",
    "X59n1097_001:0598b11": "二句索於來學意謂有能志此則不須言反顯上",
    "X59n1097_001:0598b12": "文為未能者耳。",
    "X59n1097_001:0598b13": "余以貞觀末曆擯景山林終於顯慶二年十有二載",
    "X59n1097_001:0598b14": "年立耳順朽疾相尋旦夕守死無容於世不以庸薄",
    "X59n1097_001:0598b15": "曾預見聞輒舒引示式酬來貺諸後遇者幸究遠圖",
    "X59n1097_001:0598b16": "願不以情累於文也顯慶四年重於西明寺更為陶",
    "X59n1097_001:0598b17": "練文不逮意略可詳之終擬諸後披而㧞俗者可不",
    "X59n1097_001:0598b18": "爾徒虗言爾終南山沙門吳興釋道宣記其程器時",
    "X59n1097_001:0598b19": "序。",
    "X59n1097_001:0598b20": "三批誌中三初敘居山武德改貞觀唐太宗號得",
    "X59n1097_001:0598b21": "二十三年高宗即位改永徽得六年又改顯慶得",
    "X59n1097_001:0598b22": "五年今以二年逆推十二載則當貞觀二十年歸",
    "X59n1097_001:0598b23": "隱終南山也時年六十餘故云耳順名出論語無",
    "X59n1097_001:0598b24": "容於世言其非久也不下示撰述又二初敘艸創",
    "X59n1097_001:0598c01": "示言庸薄勗狂簡也示曾見聞誡怠墮也酬來貺",
    "X59n1097_001:0598c02": "者漢陰請也究遠圖者使求意也圖即是謀不累",
    "X59n1097_001:0598c03": "文者令忘筌也顯下二敘重修三年高宗造西明",
    "X59n1097_001:0598c04": "寺遣鴻臚卿劉審親往喻旨詔為上座次年修治",
    "X59n1097_001:0598c05": "故重記之文不逮意易云書不盡言言不盡意葢",
    "X59n1097_001:0598c06": "言有限而意無窮文即是書書尚不能盡言況盡",
    "X59n1097_001:0598c07": "意乎拔俗希出離也不爾徒言恐後世不稟責之",
    "X59n1097_001:0598c08": "深也終南標居處也吳興即今湖州父祖之鄉不",
    "X59n1097_001:0598c09": "忘本也法語示人謂之程器有本於後復有一序",
    "X59n1097_001:0598c10": "乃是戒疏後批後學無識連寫附此自是傳訛至",
    "X59n1097_001:0598c11": "今不曉昔人科為絕筆有據考其文理略無干涉",
    "X59n1097_001:0598c12": "印本削之宜矣。",
    "X59n1097_001:0598c14": "釋門章服儀應法記(終)",
    "X59n1097_001:0598c20": "會章服儀應法記因跋",
    "X59n1097_001:0598c22": "夫肉食蠶衣為方未異害命夭生事均理一也是以",
    "X59n1097_001:0598c23": "南山大師修奉無上士之制禁而誡於一切所須造",
    "X59n1097_001:0598c24": "之以繒纊乎然即世學士去聖緬邈也僅知著用之",
    "X59n1097_001:0599a01": "制未識三尊供養亦制焉肆今援世雄金言呈之珠",
    "X59n1097_001:0599a02": "林曰依宣師感應記說佛言我於三藏教中雖聽用",
    "X59n1097_001:0599a03": "繒絲供養三寶本非是蠶口所出也此閻浮洲之外",
    "X59n1097_001:0599a04": "有千八百大國竝有繒帛皆女口出之由不害生命",
    "X59n1097_001:0599a05": "故許用之明知經律中說開之不殺絲綿矣如今世",
    "X59n1097_001:0599a06": "之帛害生無數豈可依一往說而棄天人之曲辭哉",
    "X59n1097_001:0599a07": "冀諸大德聆義則革執乎麻而捨乎金王者之極警",
    "X59n1097_001:0599a08": "也。",
    "X59n1097_001:0599a09": "旹",
    "X59n1097_001:0599a10": "正悳第三星宿癸巳雨際之始扶桑國南嶺覩史陀",
    "X59n1097_001:0599a11": "煏芻良信閣筆故誌"
}