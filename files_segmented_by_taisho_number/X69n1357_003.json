{
    "X69n1357_003:0476a12": "佛果圜悟真覺禪師心要卷下始",
    "X69n1357_003:0476a14": "嗣法　子文　編",
    "X69n1357_003:0476a15": "示黃太尉鈐轄",
    "X69n1357_003:0476a16": "此道幽邃極於天地未形。生佛未分。湛然凝寂為萬",
    "X69n1357_003:0476a17": "化之本。初非有無。不落塵緣。煒煒燁燁莫測涯際。無",
    "X69n1357_003:0476a18": "真可真。無妙可妙。超然居意象之表。無物可以比倫。",
    "X69n1357_003:0476a19": "是故至人獨證頴脫泯然淨盡。徹此淵源。以方便力",
    "X69n1357_003:0476a20": "直下單提。接最上機。不立階級。所以謂之宗乘教外",
    "X69n1357_003:0476a21": "別行。以一印印定。遂撥轉關捩。不容擬議。至於拈花",
    "X69n1357_003:0476a22": "微笑。投針舉拂。植杖抵几。瞬目揚眉。悉出窠窟。理道",
    "X69n1357_003:0476a23": "語言路布。如擊石火似閃電光。瞥然迅急萬變千化",
    "X69n1357_003:0476a24": "曾無依倚。透頂透底截斷籠羅。只許俊流不論懵底。",
    "X69n1357_003:0476b01": "正要具殺人不眨眼氣槩。一了一切了。一明一切明。",
    "X69n1357_003:0476b02": "然後特達絕死出生超凡入聖。蘊遠見高識。居常不",
    "X69n1357_003:0476b03": "露鋒鋩。等閑突出則驚群動眾。蓋深根固蒂覰破威",
    "X69n1357_003:0476b04": "音王已前空劫那畔。與即今日用無異無別。既能行",
    "X69n1357_003:0476b05": "持有力。堪任重致遠。得大自在。促三祇為一念。衍七",
    "X69n1357_003:0476b06": "日作一劫。猶是小小作用。況擲大千於方外。納須彌",
    "X69n1357_003:0476b07": "於芥中。乃家常茶飯爾。昔裴相國得旨於黃檗。楊大",
    "X69n1357_003:0476b08": "年受印於廣慧。維摩手搏妙喜界。龐老一口吸西江。",
    "X69n1357_003:0476b09": "豈難事哉。唯直領此大因緣而已。既有此道之基本。",
    "X69n1357_003:0476b10": "時中能不聽人處分。略操勇猛向應酬指呼之際。著",
    "X69n1357_003:0476b11": "眼運快機利智。轉一切萬有回自己。掌握舒卷縱擒",
    "X69n1357_003:0476b12": "則與上來大達抱道蘊德踐履純熟之士豈有異耶。",
    "X69n1357_003:0476b13": "但使源源相續無間斷。便是長生路上快活人也。祖",
    "X69n1357_003:0476b14": "師云。心隨萬境轉。轉處實能幽。隨流認得性。無喜亦",
    "X69n1357_003:0476b15": "無憂。纔於轉變處得幽深之旨。向流動時徹見本性。",
    "X69n1357_003:0476b16": "超出二邊不居中道。安可更存違順憂喜愛憎令罣",
    "X69n1357_003:0476b17": "礙自受用哉。以心傳心以性印性。如水入水似金博",
    "X69n1357_003:0476b18": "金。樂易平常無為無事。遇境逢緣不消一劄。德山行",
    "X69n1357_003:0476b19": "棒臨濟用喝。雲門睦州風旋電轉。何遠之有。唯不徇",
    "X69n1357_003:0476b20": "情轉。蓋色騎聲超今越古。向百草顛頭快行劒刃上",
    "X69n1357_003:0476b21": "事。所以道撥開向上一竅。千聖齊立下風。鳥窠吹布",
    "X69n1357_003:0476b22": "毛。俱胝一指頭。趙州三喫茶。禾山四打鼓。雲門須彌",
    "X69n1357_003:0476b23": "山。洞山麻三斤。鎔瓶盤釵釧為一金。攪酥酪醍醐為",
    "X69n1357_003:0476b24": "一味。不出至微至奧無上道妙矣。嚴陽尊者問趙州。",
    "X69n1357_003:0476c01": "一物不將來時如何。州云放下著。復徵既一物不將",
    "X69n1357_003:0476c02": "來教某放下箇什麼。州云看你放不下。渠即大悟。豈",
    "X69n1357_003:0476c03": "不是靈利。解言下返照。直截透徹忘懷絕念。大解脫",
    "X69n1357_003:0476c04": "根源。蹋著本地風光。契合本來面目。以此一句證却",
    "X69n1357_003:0476c05": "則千句萬句根塵俱謝。默契心宗便非他物。後來便",
    "X69n1357_003:0476c06": "伏毒蛇降猛虎。顯不可思議靈驗。豈不為殊特哉。",
    "X69n1357_003:0476c07": "送雷公達教授",
    "X69n1357_003:0476c08": "靈山釋迦文。百萬億賢聖會集。龍象如林。皆超群越",
    "X69n1357_003:0476c09": "眾大器大根。可以迎風投契。隔嶽隔海領略。豈止聞",
    "X69n1357_003:0476c10": "一知十。舉毛塵徹見至微至隱底蘊。宜乎未明先見",
    "X69n1357_003:0476c11": "不遺毫髮。及至拈花。獨金色頭陀微笑。黃面老廼開",
    "X69n1357_003:0476c12": "懷展手了不覆藏。便道吾有正法眼涅槃心分付之。",
    "X69n1357_003:0476c13": "令善護持。厥後果的傳二十八世。雅當開證初祖。到",
    "X69n1357_003:0476c14": "今流通真規不墜。是時文殊普賢彌勒金剛藏觀世",
    "X69n1357_003:0476c15": "音悉拱默聽之。何也。甞鞠其至趣。蓋當授受之際。豈",
    "X69n1357_003:0476c16": "不慎許可而然哉。雖以眼照眼以聖繼聖。羽翰步驟",
    "X69n1357_003:0476c17": "體裁莫不絕去蹊徑。唯單提獨用向上一著子。寔千",
    "X69n1357_003:0476c18": "聖不傳之妙。萬靈景仰之宗。出格越情絕凡脫聖。輝",
    "X69n1357_003:0476c19": "天焯地耀古騰今。是故歷二千年渾如目擊。只阿難",
    "X69n1357_003:0476c20": "詢由來。謂金襴之外別示何法。迦葉遽呼。待渠應諾",
    "X69n1357_003:0476c21": "即云。倒却門前剎竿著。此與向來拈花微笑何所異",
    "X69n1357_003:0476c22": "同。則綿綿聯聯初無二致。傳燈錄寶林傳所載。靡不",
    "X69n1357_003:0476c23": "如水入水似金博金。所以達磨唱云。直指人心教外",
    "X69n1357_003:0476c24": "別行。故不忝爾。溈山云。此宗難得其妙。切須子細用",
    "X69n1357_003:0477a01": "心。可中頓悟正因。便是出塵堦壍。著破布百衲頭鬅",
    "X69n1357_003:0477a02": "鬙脚踉蹌。稠人中看之不直半分文。驀地打徹翻。却",
    "X69n1357_003:0477a03": "無量生業識種子。向百不知百不會處信口道信手",
    "X69n1357_003:0477a04": "拈。不知有底如鴨聽雷只眨得眼。後來楗頭便領千",
    "X69n1357_003:0477a05": "群萬眾若固有之。往往大有道宗師比比皆是。至如",
    "X69n1357_003:0477a06": "居貴勢作卿相。如裴相國陳操尚書白樂天王常侍",
    "X69n1357_003:0477a07": "本朝楊大年文公李都尉駙馬。驚群敵聖信徹見透",
    "X69n1357_003:0477a08": "受用無盡。率皆稟奇謀異見不蹈襲世間而圖出世",
    "X69n1357_003:0477a09": "間津梁廼如此。山僧所稟寡昧。偶憤發欲攀躋先哲",
    "X69n1357_003:0477a10": "所造詣。殊無過人作略。但操守久之。以微有信。因不",
    "X69n1357_003:0477a11": "善晦出而為人蹉跎四十餘載。每遇傑出英才。必傾",
    "X69n1357_003:0477a12": "倒羅列。隨所向任機緣專一。唯在箇中撥轉一句一",
    "X69n1357_003:0477a13": "言透頂透底。明千聖頂上得大自在解脫力用而已。",
    "X69n1357_003:0477a14": "果能有濟度。盡六地群靈舉而置之安樂無為無事",
    "X69n1357_003:0477a15": "穩密之地。則與迦文金色下至六代祖唐宋大達將",
    "X69n1357_003:0477a16": "相豈有異耶。源深流長根牢蒂固。不妄許與。廼為真",
    "X69n1357_003:0477a17": "實諦當英靈豪俊解脫大士也。",
    "X69n1357_003:0477a18": "巨濟了然朝奉",
    "X69n1357_003:0477a19": "根脚下各具此段。惟宿植深厚之士於世諦緣輕。有",
    "X69n1357_003:0477a20": "力量能自擺撥。長時退步孤運獨照潔清三業。端坐",
    "X69n1357_003:0477a21": "參究妙省明脫。向自己分上離見絕情壁立萬仞。放",
    "X69n1357_003:0477a22": "舍無始劫來深習惡覺。摧碎我山枯竭愛見。直下承",
    "X69n1357_003:0477a23": "當。千聖莫能移易。萬象不可覆藏。輝天焯地。乃佛乃",
    "X69n1357_003:0477a24": "祖直指妙嚴清淨本有金剛正體。向百匝千重不能",
    "X69n1357_003:0477b01": "辨別處著得眼。八縱七橫了無分割處下得刃。機出",
    "X69n1357_003:0477b02": "物先言超意表。灑灑落落湛湛澄澄。轉變自由力用",
    "X69n1357_003:0477b03": "活脫。於從上來克證上流。同得同用無異無別。等閑",
    "X69n1357_003:0477b04": "地只守靜默。初不露鋒鋩似箇癡兀人。隨緣放曠飢",
    "X69n1357_003:0477b05": "餐渴飲與常時無以異。所謂不驚群動眾。密密顯用",
    "X69n1357_003:0477b06": "發大機。久之到純熟安閑穩實之地。更有甚閑東破",
    "X69n1357_003:0477b07": "西煩惱生死可拘束得。是故古之有道宿德。令人既",
    "X69n1357_003:0477b08": "脫根塵當弘密印。三十二十年做冷寂寂地工夫。纔",
    "X69n1357_003:0477b09": "有纖毫知見解路隨即掃摒。亦不留掃摒之迹。撒手",
    "X69n1357_003:0477b10": "那邊全身放下。硬糾糾地得大快活。唯恐知有。如是",
    "X69n1357_003:0477b11": "作略知則禍事也。始是真實踐履也。不見三老師趙",
    "X69n1357_003:0477b12": "州洞山投子皆贊重無心境界。實欲後學也與麼去。",
    "X69n1357_003:0477b13": "若呈機關語言辯慧知解。正是染污心田。卒未能可",
    "X69n1357_003:0477b14": "以入流。靈山拈花少林面壁。多少人穿鑿。不依本分。",
    "X69n1357_003:0477b15": "殊不知將口頭聲色捫摸作用。大似刺腦入膠盆。若",
    "X69n1357_003:0477b16": "是俊流他應不爾。已能探討必意其遠者大者。到結",
    "X69n1357_003:0477b17": "交頭驗諦實。所以得底人雪鼻涕亦無工夫。且道他",
    "X69n1357_003:0477b18": "向甚處行履。將知教外單傳。不是造次承當。望空摶",
    "X69n1357_003:0477b19": "邈一一透頂透底蓋天蓋地。如師子兒游戲自在。軒",
    "X69n1357_003:0477b20": "豁時直是軒豁。綿密處直是綿密。雖只是一段脚跟。",
    "X69n1357_003:0477b21": "到究竟須自著精采乃為實頭受用。",
    "X69n1357_003:0477b22": "示張仲友宣教",
    "X69n1357_003:0477b23": "要探賾此箇大因緣。惟利根上智終較省力。然須用",
    "X69n1357_003:0477b24": "作一段緊要事。常時靜却己見。使胸中脫然回光覰",
    "X69n1357_003:0477c01": "捕。內外虗寂。湛然凝照到一念不生處。徹透淵源。翛",
    "X69n1357_003:0477c02": "然自得。體若虗空莫窮邊量亘古亘今。萬象籠羅不",
    "X69n1357_003:0477c03": "住。凡聖拘礙不得。淨倮倮赤灑灑。謂之本來面目本",
    "X69n1357_003:0477c04": "地風光。一得永得。盡未來際更有甚生死可為滯礙。",
    "X69n1357_003:0477c05": "至於小小得失是非榮枯寂亂。直下截斷。把得住作",
    "X69n1357_003:0477c06": "得主。長養將去。一心不生萬法無咎。只是切忌起見",
    "X69n1357_003:0477c07": "作承當。便落彼我必生愛憎。不能脫灑也。此箇無心",
    "X69n1357_003:0477c08": "境界無念真宗。要猛利人方能著實。祖師西來只是",
    "X69n1357_003:0477c09": "直指人心。令人見性成佛。既明信入此心信得及。萬",
    "X69n1357_003:0477c10": "緣放下。常令胸次空勞勞地。此長養聖胎入真正修",
    "X69n1357_003:0477c11": "行也。",
    "X69n1357_003:0477c12": "若確實未有箇諦當處。時中逢境遇緣即紛紛擾擾。",
    "X69n1357_003:0477c13": "易得隨一切物轉。長墮在生死纏縛中。應須快著精",
    "X69n1357_003:0477c14": "彩。但念無常。以生死為大事。向逐日日用之中。行時",
    "X69n1357_003:0477c15": "行時看取。坐時坐時看取。著衣時著衣時看取。喫飯",
    "X69n1357_003:0477c16": "時喫飯時看取。直下脚跟有箇發明處。深信此大事",
    "X69n1357_003:0477c17": "因緣。從空劫那邊以至父母未生前。合下圓明朗照。",
    "X69n1357_003:0477c18": "只如即今日用之中又何曾虧欠。一處透得。千處百",
    "X69n1357_003:0477c19": "處無遺。所謂處處真。處處真塵塵盡。是本來人真實。",
    "X69n1357_003:0477c20": "說時聲不現。正體堂堂沒却身。則一塵纔舉大地全",
    "X69n1357_003:0477c21": "収。遍法界都盧是箇自己。更向何處著眼耳鼻舌身",
    "X69n1357_003:0477c22": "意。軒知無二無別。如水入水如金博金。真如如實際",
    "X69n1357_003:0477c23": "大解脫也。",
    "X69n1357_003:0477c24": "昔于頔相公裴休相國。本朝楊億內翰李遵明大尉。",
    "X69n1357_003:0478a01": "皆稟利根種智。長與方外老宿辦心參究。悉有契證。",
    "X69n1357_003:0478a02": "不失為賢達。蓋根性非於一世薰炙也。于公見紫玉",
    "X69n1357_003:0478a03": "問佛。紫玉呼。渠應喏。玉云只這是。裴公問黃蘗高僧。",
    "X69n1357_003:0478a04": "蘗云更莫別求。楊大年參透廣慧老。有頌云。八角磨",
    "X69n1357_003:0478a05": "盤空裏走。金毛師子喚作狗。擬欲翻身北斗藏。應須",
    "X69n1357_003:0478a06": "合掌南辰後。李都尉見石門大悟。有頌。學道須是鐵",
    "X69n1357_003:0478a07": "漢。著手心頭便拌。直趣無上菩提。一切是非莫管。四",
    "X69n1357_003:0478a08": "心所謂豈有異耶。但發明心地直透本根。既爾諦實。",
    "X69n1357_003:0478a09": "隨所作用無別道理也。",
    "X69n1357_003:0478a10": "五祖老師常問。過去心不可得。見在心不可得。未來",
    "X69n1357_003:0478a11": "心不可得。三心既不可得。畢竟心在什麼處。山僧常",
    "X69n1357_003:0478a12": "時示參眾。龐居士問馬大師不與萬法為侶底是什",
    "X69n1357_003:0478a13": "麼人。馬師云待汝一口吸盡西江水即向汝道。若體",
    "X69n1357_003:0478a14": "究得畢竟心落處。即領略得一口吸盡西江水。纔生",
    "X69n1357_003:0478a15": "異見起一念疑心。即沒交涉也。要須放下諸緣雜知",
    "X69n1357_003:0478a16": "雜解。令淨盡到無計較處。驀爾得入。即打開自己庫",
    "X69n1357_003:0478a17": "藏。運出自己家財也。",
    "X69n1357_003:0478a18": "示德文居士",
    "X69n1357_003:0478a19": "樸實頭脚跟著地修行淨意是大便宜。所謂說得一",
    "X69n1357_003:0478a20": "丈不如行取一尺。然見性悟理情念俱捐。胸次廓然",
    "X69n1357_003:0478a21": "離一切相。融徹虗通然後透頂透底物我一如。生與",
    "X69n1357_003:0478a22": "死齊。佛與眾生等。至於動靜語默觸處逢原。舉一毫",
    "X69n1357_003:0478a23": "一塵靡不該収。然後日用之中如踞地師子誰敢當",
    "X69n1357_003:0478a24": "前。乃一相一行。得徧行三昧。根機既脫一出無心。纔",
    "X69n1357_003:0478b01": "有纖微悉皆截斷。方是向上人行履。所以古老貴參",
    "X69n1357_003:0478b02": "玄之士先悟妙心。行無修之修。證無證之證。不用向",
    "X69n1357_003:0478b03": "外馳求。只自回光便了。不見古人投機隔江招扇。倒",
    "X69n1357_003:0478b04": "却剎竿。竪指吹毛。見桃花聞擊竹。皆是契證處。佛法",
    "X69n1357_003:0478b05": "豈有許多來。正要絕伎倆。當陽便承當。即是安樂修",
    "X69n1357_003:0478b06": "證之地也。",
    "X69n1357_003:0478b07": "示興祖居士",
    "X69n1357_003:0478b08": "脫虗妄纏縛。破生死窠窟。第一要根器猛利軒豁。次",
    "X69n1357_003:0478b09": "辦長久不退之心。俾力量洪深。境界魔緣撓括不動。",
    "X69n1357_003:0478b10": "而以佛祖大法印定本心。此心乃真淨明妙卓然獨",
    "X69n1357_003:0478b11": "存。虗空世界有成壞。此段初無改移。直下專一操存",
    "X69n1357_003:0478b12": "探究。令透頂透底物我一如。徹下通上只箇金剛正",
    "X69n1357_003:0478b13": "體。了了無毫髮遺漏。瑩徹玲瓏萬年一念。初縱未全",
    "X69n1357_003:0478b14": "抵死擺撥。日近日親絲來線去養得純熟。向二六時",
    "X69n1357_003:0478b15": "一切境中。著著有出塵之意出身之路。持清淨戒而",
    "X69n1357_003:0478b16": "無執戒之念。浩浩修行而不存功用。一往不留蹤跡。",
    "X69n1357_003:0478b17": "自然與古來得道之士同儔。是故耆宿論悟入修證。",
    "X69n1357_003:0478b18": "得坐披衣向後自看。正要人作無間道中工夫也。況",
    "X69n1357_003:0478b19": "生死事大。多少人臘月三十日脚忙手亂。大率在平",
    "X69n1357_003:0478b20": "時安穩一往麤浮隨塵緣輥了。逗到時節到來。臨渴",
    "X69n1357_003:0478b21": "掘井豈做得辦也。人生一世不早回頭。百劫千生等",
    "X69n1357_003:0478b22": "閑蹉過。今既知有此段。只在堅固向前。損諸知見撥",
    "X69n1357_003:0478b23": "棄妄緣。長教胸中灑灑落落無一塵事。或妄想起急",
    "X69n1357_003:0478b24": "須撥置。令翛然無住本性常明。明亦不取。凜凜如吹",
    "X69n1357_003:0478c01": "毛劒誰敢當鋒。一切語言道斷心行處滅。要行即行",
    "X69n1357_003:0478c02": "要住即住。聖亦不收凡亦不屬。豈不是了事凡夫耶。",
    "X69n1357_003:0478c03": "所以從上來人誨示訓導。唯務無心。非無真心。但無",
    "X69n1357_003:0478c04": "一切淨穢依倚分別知解執著之心耳。此發心學道",
    "X69n1357_003:0478c05": "悟入修行方便次第也。",
    "X69n1357_003:0478c06": "示超然居士　(趙提刑)",
    "X69n1357_003:0478c07": "曹山辭。悟本問向甚處去。云不變異處去。復徵云不",
    "X69n1357_003:0478c08": "變異豈有去也。答云去亦不變異。自非蹋著實處。安",
    "X69n1357_003:0478c09": "能透徹如此。豈以語言機思所可測量哉。蓋履踐深",
    "X69n1357_003:0478c10": "極到無滲漏之致。然後羅籠不住。學道之士立志外",
    "X69n1357_003:0478c11": "形骸一死生混古今絕去來。要須攀上流造詣至真",
    "X69n1357_003:0478c12": "諦實淵奧閫域。打辦自己拔白露淨。無絲毫意想墮",
    "X69n1357_003:0478c13": "在塵緣。直下心如枯木朽株。如大死人無些氣息。心",
    "X69n1357_003:0478c14": "心無知念念無住。千聖出來移換不得。乃可以向枯",
    "X69n1357_003:0478c15": "木上生花。發大機起大用興慈運悲。乃無功之功無",
    "X69n1357_003:0478c16": "作之作。豈落得失是非哉。纔留一毫毛則抵捂於生",
    "X69n1357_003:0478c17": "死界。自己未能度安可度人。維摩大士不住金栗位。",
    "X69n1357_003:0478c18": "入酒肆婬坊作大解脫佛事。",
    "X69n1357_003:0478c19": "示魏學士",
    "X69n1357_003:0478c20": "覿面相呈即時分什了也。若是利根一言契證已早",
    "X69n1357_003:0478c21": "郎當。何況形紙墨涉言詮作路布。轉更懸遠。然此段",
    "X69n1357_003:0478c22": "大緣人人具足。但向己求勿從它覔。蓋自己心無相",
    "X69n1357_003:0478c23": "虗閑靜密鎮長。印定六根四大。光吞群象。若心境雙",
    "X69n1357_003:0478c24": "寂雙忘。絕知見離解會。直下透徹即是佛心。此外更",
    "X69n1357_003:0479a01": "無一法。是故祖師西來只言直指人心教外別行單",
    "X69n1357_003:0479a02": "傳正印。不立文字語句。要人當下休歇去。若生心動",
    "X69n1357_003:0479a03": "念。認物認見弄精魂著窠窟。即沒交涉也。石霜道。休",
    "X69n1357_003:0479a04": "去歇去。直教唇皮上醭生去。一條白練去。一念萬年",
    "X69n1357_003:0479a05": "去。冷湫湫地去。古廟裏香爐去。但信此語依而行之。",
    "X69n1357_003:0479a06": "放教身心如土木如石塊。到不覺不知不變動處。靠",
    "X69n1357_003:0479a07": "教絕氣息絕籠羅一念不生。驀地歡喜如暗得燈如",
    "X69n1357_003:0479a08": "貧得寶。四大五蘊輕安。似去重擔。身心豁然明白。照",
    "X69n1357_003:0479a09": "了諸相猶如空花了不可得。此本來面目現。本地風",
    "X69n1357_003:0479a10": "光露。一道清虗便是自己放身舍命安閑無為快樂",
    "X69n1357_003:0479a11": "之地。千經萬論只說此。前聖後聖作用方便妙門只",
    "X69n1357_003:0479a12": "指此。如將鑰匙開寶藏鎻。門既得開。觸目遇緣萬別",
    "X69n1357_003:0479a13": "千差。無非是自己本分合有底珍奇。信手拈來皆可",
    "X69n1357_003:0479a14": "受用。謂之一得永得盡未來際。於無得而得。得亦非",
    "X69n1357_003:0479a15": "得。乃真得也。若不如是。便落有證有得相似般若中。",
    "X69n1357_003:0479a16": "却不究竟也。既豁然達得此根本分明。然後起力作",
    "X69n1357_003:0479a17": "用正好修行。二六時中孜孜履踐。不取一法不捨一",
    "X69n1357_003:0479a18": "法。當處圓融處處是三昧。塵塵是祖師。而不留勝解",
    "X69n1357_003:0479a19": "之心。專行無人無我平等一相大道。奉戒持齋精修",
    "X69n1357_003:0479a20": "三業。令純淨無染滴水滴凍。乃至六度萬行一一圓",
    "X69n1357_003:0479a21": "通。發大機啟大用。展轉令一切人信此參此悟此。須",
    "X69n1357_003:0479a22": "行解相應。慎勿作撥無因果漭漭蕩蕩魔邪見解。纔",
    "X69n1357_003:0479a23": "作此即謗般若却招惡報去。所以佛祖垂教謂之清",
    "X69n1357_003:0479a24": "淨明誨。當須依此正因然後當證妙果。所有一生力",
    "X69n1357_003:0479b01": "量正要透脫死生。若一念圓證念念修行。以無修而",
    "X69n1357_003:0479b02": "修無作而作煉磨將去。於一切境不執不著。不被善",
    "X69n1357_003:0479b03": "惡業緣縛。得大解脫。到百年後翛然獨脫前程明朗。",
    "X69n1357_003:0479b04": "劫劫生生不迷自己。便是千了百當。此皆顯不落言",
    "X69n1357_003:0479b05": "詮玄妙機境之致。應當冥心體究。俾透徹塵勞。證清",
    "X69n1357_003:0479b06": "淨妙果。",
    "X69n1357_003:0479b07": "示嘉仲賢良",
    "X69n1357_003:0479b08": "全心即佛。全佛即人。人佛無異始為道矣。此諦實之",
    "X69n1357_003:0479b09": "言也。但心真則人佛俱真。是故祖師惟直指人心。俾",
    "X69n1357_003:0479b10": "見性成佛。然此心雖人人具足。從無始來清淨無染。",
    "X69n1357_003:0479b11": "初不取著。寂照凝然了無能所十成圓陀陀地。只緣",
    "X69n1357_003:0479b12": "不守自性妄動一念。遂起無邊知見漂流諸有。根脚",
    "X69n1357_003:0479b13": "下恒常佩此本光未甞曖昧。而於根塵枉受纏縛。若",
    "X69n1357_003:0479b14": "能蘊宿根。遇諸佛祖師。直截指示處。便倒底脫却膩",
    "X69n1357_003:0479b15": "脂衲襖。赤條條淨倮倮直下承當。不從外來不從內",
    "X69n1357_003:0479b16": "出。當下廓然明證此性。更說甚人佛心。如紅爐上著",
    "X69n1357_003:0479b17": "一點雪。何處更有如許多忉怛也。是故此宗不立文",
    "X69n1357_003:0479b18": "字語句。惟許最上乘根器。如飄風疾雷電激星飛脫",
    "X69n1357_003:0479b19": "體契證。截生死流破無明殻。了無疑惑直下頓明。二",
    "X69n1357_003:0479b20": "六時中轉一切事緣皆成無上妙智。豈假厭喧求靜",
    "X69n1357_003:0479b21": "棄彼取此。一真一切真。一了一切了。總萬有於心源。",
    "X69n1357_003:0479b22": "握權機於方外。而應物現形無法不圓。何有於我哉。",
    "X69n1357_003:0479b23": "要須先定自己落著。立處既硬糾糾地。自然風行草",
    "X69n1357_003:0479b24": "偃。所以王老師十八上便解作活計。香林四十年乃",
    "X69n1357_003:0479c01": "成一片。塵勞之儔為如來種。只在當人善自看風使",
    "X69n1357_003:0479c02": "帆。念念相續心心不住。向此長生路上行履。即與佛",
    "X69n1357_003:0479c03": "祖同德同體同作同證。況百里之政併在手頭。安民",
    "X69n1357_003:0479c04": "利物即是自安。萬化同此一機。千差並此一照。盡剎",
    "X69n1357_003:0479c05": "塵法界可以融通。何況人佛無異耶。",
    "X69n1357_003:0479c06": "示方清老",
    "X69n1357_003:0479c07": "老達磨來自竺乾豈甞持一物。及游梁歷魏面壁少",
    "X69n1357_003:0479c08": "林。無人識渠。獨可祖効勤立雪斷臂。始略垂慈。由此",
    "X69n1357_003:0479c09": "即心。若謂無言從何而入。如謂有言向伊道甚。將知",
    "X69n1357_003:0479c10": "須是箇人始十分領略。乃無滲漏。所以入此門來。要",
    "X69n1357_003:0479c11": "是根器猛利。能疾速棄捨從前知見解路。使胷次空",
    "X69n1357_003:0479c12": "勞勞不留毫髮。洞照虗凝言思路絕。直契本源泯然",
    "X69n1357_003:0479c13": "無際。自得本有無得妙致。方號信及見徹。猶有無量",
    "X69n1357_003:0479c14": "無邊難測難量大機大用在。儻留些能所墮在緣塵。",
    "X69n1357_003:0479c15": "則卒急未便相應。是故古德勸令直下休去歇去。此",
    "X69n1357_003:0479c16": "段譬如快鷹鷂梢雲突日迷風背箐掀騰。直截不容",
    "X69n1357_003:0479c17": "擬議。苟或躊躇乃蹉過也。其為教外別行。從可知矣。",
    "X69n1357_003:0479c18": "既有志於是。請放下著。覿體承當。一切成現。則初祖",
    "X69n1357_003:0479c19": "不曾來。自己亦無得。",
    "X69n1357_003:0479c20": "示李宜父",
    "X69n1357_003:0479c21": "此道最徑要不出一言。而此言非佛口所宣。非諸祖",
    "X69n1357_003:0479c22": "所道。若謂即心非心即佛非佛。則刻舟守株了無交",
    "X69n1357_003:0479c23": "涉。若嘿識此言。豈墮唇吻。趂塊之流遂妄卜度。以為",
    "X69n1357_003:0479c24": "瞬揚舉動未夢見在。殊不知從上來體裁步驟且不",
    "X69n1357_003:0480a01": "是作聦明立知見論權實照用境界。抑不得已遂按",
    "X69n1357_003:0480a02": "下雲頭棒喝交馳星飛電擊。俊底聊聞即知落處。且",
    "X69n1357_003:0480a03": "畢竟是那一言。莫是栢樹子須彌山露親瞎普錯俱",
    "X69n1357_003:0480a04": "見知麼。莫是擔板漢勘破了喫茶去珍重敢保老兄",
    "X69n1357_003:0480a05": "未徹在歇去參堂去麼。並是依草附木精魅。有底道",
    "X69n1357_003:0480a06": "是也。祖師以佛語心為宗。無門為法門。便是錯認定",
    "X69n1357_003:0480a07": "盤星也。直須待桶底子脫。如睡夢覺大徹大悟。然後",
    "X69n1357_003:0480a08": "可以承當此言也。",
    "X69n1357_003:0480a09": "示韓通判",
    "X69n1357_003:0480a10": "透脫要旨唯在歇心。此心知見生即轉遠。直下歇到",
    "X69n1357_003:0480a11": "無心之地。虗閑寂靜。雖萬變千轉非外非中。了不相",
    "X69n1357_003:0480a12": "干。自然騰騰任運照應無方。便可以使得十二時。用",
    "X69n1357_003:0480a13": "得一切法。根本廓然。不形彼我愛憎得失去來。所謂",
    "X69n1357_003:0480a14": "任運猶如癡兀人。他家自有通人愛。",
    "X69n1357_003:0480a15": "示張國太",
    "X69n1357_003:0480a16": "此段大因緣乃佛乃祖特行獨唱。接上乘人利根明",
    "X69n1357_003:0480a17": "敏之士。要超情離見覺機。關活卓卓地透漏。未舉先",
    "X69n1357_003:0480a18": "諳未言先領。纔有朕兆。一剪剪斷。直下不明他事。終",
    "X69n1357_003:0480a19": "不向意根下尋思。要須打辦精神當陽承當擔負。如",
    "X69n1357_003:0480a20": "太虗日輪無幽不燭。所以從上古德到單提處不容",
    "X69n1357_003:0480a21": "毫髮編撥將去。使淨倮倮赤灑灑。不與萬法為侶。不",
    "X69n1357_003:0480a22": "與千聖同廛。獨脫超昇自由自在去。是故德山臨濟",
    "X69n1357_003:0480a23": "棒喝交馳。出沒縱擒不在窠臼。至於言語機用一時",
    "X69n1357_003:0480a24": "坐斷。聖凡路絕得失情遣。到大休歇場。更喚什麼作",
    "X69n1357_003:0480b01": "生死。胷次等閑。照亦不立。遇緣即宗。拈得出來蓋天",
    "X69n1357_003:0480b02": "蓋地。據慈悲方便落草商量。正要令利根人撥去妄",
    "X69n1357_003:0480b03": "緣惡覺知見。徹空空處。空空亦不存。心如太虗。森羅",
    "X69n1357_003:0480b04": "萬象無不包含。印定頭頭處處得大解脫。乃名了事",
    "X69n1357_003:0480b05": "底人。亦尚未當得向上行履。若論向上行履。千聖密",
    "X69n1357_003:0480b06": "傳處。豈止壁立萬仞隔千里萬里。盡大地拈來未有",
    "X69n1357_003:0480b07": "一塵許。謂之大用現前。三十二十年長養純熟。便乃",
    "X69n1357_003:0480b08": "契證也。",
    "X69n1357_003:0480b09": "即心即佛已是八字打開。非心非佛重向當陽點破。",
    "X69n1357_003:0480b10": "不尋其言。一直便透。方見古人赤心片片。若也踟蹰。",
    "X69n1357_003:0480b11": "當面蹉過也。",
    "X69n1357_003:0480b12": "不與萬法為侶底是什麼人。待你一口吸盡西江水",
    "X69n1357_003:0480b13": "即向你道。多少徑截省要。何不便與麼承當。更入它",
    "X69n1357_003:0480b14": "語言中則永不透脫。多見學者只麼卜度下語。要求",
    "X69n1357_003:0480b15": "合頭。此豈是透生死見解。要透生死。除非心地開通。",
    "X69n1357_003:0480b16": "此箇公案乃是開心地鑰匙子也。只要明了言外領",
    "X69n1357_003:0480b17": "旨。始到無疑之地。",
    "X69n1357_003:0480b18": "昔修山主要見地藏。自陳此番來見和尚。經涉許多",
    "X69n1357_003:0480b19": "山川極是辛苦。地藏指云。許多山川與汝也不惡。渠",
    "X69n1357_003:0480b20": "便桶底子脫去。似此豈假多言。道途之間也須保任",
    "X69n1357_003:0480b21": "始得。",
    "X69n1357_003:0480b22": "示張子固",
    "X69n1357_003:0480b23": "大道無方。惟是利根種性一聞千悟。不從外起不自",
    "X69n1357_003:0480b24": "內得。脫然如湯消冰初無得喪。蓋此生佛未分已前。",
    "X69n1357_003:0480c01": "廓徹明妙了無依倚卓然獨存。但以一念逐緣背此",
    "X69n1357_003:0480c02": "真體。遂生如許不相應事業。熠熠地飄流無蹔停息。",
    "X69n1357_003:0480c03": "取境既熟心源混濁習以為常。見聞皆不出聲色。只",
    "X69n1357_003:0480c04": "以迷妄自縛。及至體究大解脫。渺渺茫茫莫知涯際。",
    "X69n1357_003:0480c05": "識浪滔滔未甞蹔住。故無由造入。而復有宿昔薰炙",
    "X69n1357_003:0480c06": "片善喜樂諦信。要求其所乃是上善。逗到伏膺參叩",
    "X69n1357_003:0480c07": "却黑漫漫地。無它。只是拋離。久不純熟乃爾。如今要",
    "X69n1357_003:0480c08": "直截承當。但辦著身心。冥然叩寂。喪却心機。一如土",
    "X69n1357_003:0480c09": "木。待渠時節到來。翛然自桶底子脫。契此本光。了此",
    "X69n1357_003:0480c10": "湛湛澄澄不變不動清淨無為妙淨明性。固蔕深根",
    "X69n1357_003:0480c11": "到金剛堅固正體。全身擔荷得行。然後方可萬別千",
    "X69n1357_003:0480c12": "差悉歸一致。動與靜一如。心與境俱合。則一明一切",
    "X69n1357_003:0480c13": "明。一了一切了。舉箇須彌山。道箇庭前栢樹子。一切",
    "X69n1357_003:0480c14": "機境豈從他發。至於行棒下喝擎扠輥毬。無不一一",
    "X69n1357_003:0480c15": "印定。生死涅槃猶如昨夢。自然泰定安閑得休歇處。",
    "X69n1357_003:0480c16": "更疑什麼。要用便用要道便道。遇飯喫飯遇茶喫茶。",
    "X69n1357_003:0480c17": "契平常心。不起佛見法見。佛見法見尚乃不起。何況",
    "X69n1357_003:0480c18": "起造業心發不善意。終不作此態度撥無因果。由是",
    "X69n1357_003:0480c19": "得坐披衣。調衛降伏。與無心相應。乃是究竟落著之",
    "X69n1357_003:0480c20": "地。永嘉道但自懷中解垢衣。巖頭道只守閑閑地。雲",
    "X69n1357_003:0480c21": "居道處千萬人中如無一人相似。曹山道如經蠱毒",
    "X69n1357_003:0480c22": "之鄉水也不得沾它一滴。謂之長養聖胎。謂之染污",
    "X69n1357_003:0480c23": "即不得。直須放下却從前作解一切淨穢二邊之像。",
    "X69n1357_003:0480c24": "行住坐臥悉心體究。乃自著底力。非從它人所授。乃",
    "X69n1357_003:0481a01": "是從上古德捷徑也。",
    "X69n1357_003:0481a02": "示元賓",
    "X69n1357_003:0481a03": "佛祖大因緣。非名字語言知見解路作聰明起思惟",
    "X69n1357_003:0481a04": "所了。要忘懷忘緣。外空諸相內脫識情。退守清虗安",
    "X69n1357_003:0481a05": "閑澄徹。洞然超諸方便。直透本來妙心。亘古亘今湛",
    "X69n1357_003:0481a06": "然不動。萬年一念一念萬年。永無滲漏諦當之地。一",
    "X69n1357_003:0481a07": "得永得無有變異。乃謂之直指人心見性成佛。然此",
    "X69n1357_003:0481a08": "如上所說尚是理論。以言遣言以理會理。令人漸有",
    "X69n1357_003:0481a09": "趣向。從前為入理蹊徑拖泥涉水廉纖之論。及至真",
    "X69n1357_003:0481a10": "實提掇何有如是周遮。是故靈山拈花迦葉乃笑。是",
    "X69n1357_003:0481a11": "中豈可容毫髮說底道理。要須透頂透底盡大千剎",
    "X69n1357_003:0481a12": "海一舉便透悉知落處。方諳悉從上來所行正令。德",
    "X69n1357_003:0481a13": "山棒臨濟喝豈小兒戲耶。若具本分作家手段。不須",
    "X69n1357_003:0481a14": "一劄。所以龐老問石頭馬祖不與萬法為侶是什麼",
    "X69n1357_003:0481a15": "人。石頭掩其口。而馬師道待你一口吸盡西江水即",
    "X69n1357_003:0481a16": "向你道。豈二端耶。鞠其至趣。同是入泥入水安可高",
    "X69n1357_003:0481a17": "下淺深之。到箇裏直須知有。既知有更須轉去始得。",
    "X69n1357_003:0481a18": "切忌守死語墮窠窟。纔有一毫芒能所作用玄妙理",
    "X69n1357_003:0481a19": "性見刺刺人。卒未撥剔得下。作麼生透脫死生證安",
    "X69n1357_003:0481a20": "樂無為不動境界去。古人重履踐一門。得坐披衣向",
    "X69n1357_003:0481a21": "後自看是也。切須管帶使得力乃善。",
    "X69n1357_003:0481a22": "古賢達具大根器。能自證明又能力行之。喚做作二。",
    "X69n1357_003:0481a23": "夫長時只覰自己起心動念。纔有毫髮即及令淨盡。",
    "X69n1357_003:0481a24": "終不用作一種事業。資談柄期勝於人而伏人長知",
    "X69n1357_003:0481b01": "見作能作勝圖聲名。實頭只為死生大事。百劫千生",
    "X69n1357_003:0481b02": "不昧不陷墜。古來大有不惜眉毛為人指出處。雲門",
    "X69n1357_003:0481b03": "覿體全真。臨際坐斷報化佛頭。德山無事於心於心",
    "X69n1357_003:0481b04": "無事則虗而靈寂而照。巖頭只守閑閑地一切時中",
    "X69n1357_003:0481b05": "無欲無依自然超諸三昧。趙州道。我見百千箇漢子",
    "X69n1357_003:0481b06": "只是覓作佛底。中間覓箇無心道人難得。但熟味其",
    "X69n1357_003:0481b07": "言休心履踐。它時異日逢境遇緣乃得力也。要當慎",
    "X69n1357_003:0481b08": "護勿令滲漏。乃祕訣也。",
    "X69n1357_003:0481b09": "裴相國見黃檗言下有契證。更為發揮傳心祕要。再",
    "X69n1357_003:0481b10": "三叮嚀無限量慈悲。于迪襄陽參紫玉。一喚便回頭。",
    "X69n1357_003:0481b11": "重為指黑風飄船見墮羅剎國方得渙然。自古士流",
    "X69n1357_003:0481b12": "肯重此事廢寢忘餐。直下見諦者不勝數。皆由當人",
    "X69n1357_003:0481b13": "根力智見高明爽快。然後能訪尋決擇。今既與古為",
    "X69n1357_003:0481b14": "儔。尤宜力行不退。圖深證深入。勿只尚口頭語言。必",
    "X69n1357_003:0481b15": "使心心不觸物。頭頭無處所始得。",
    "X69n1357_003:0481b16": "此道貴單提獨證。與祖佛向上機契合。高出心源如",
    "X69n1357_003:0481b17": "擊石火閃電光不容擬議尋伺。直下便透。不落意根",
    "X69n1357_003:0481b18": "情想。以至說理說性於機境語句中作窠窟立解會。",
    "X69n1357_003:0481b19": "遞互傳持說唯心。融地水火風以虗空為量。喚作透",
    "X69n1357_003:0481b20": "根塵下事。只成理論不出教家三乘五性。權立階梯",
    "X69n1357_003:0481b21": "返成鈍置。當須了取未有佛祖已前箇片田地從甚",
    "X69n1357_003:0481b22": "處來。纔有纖毫有所得乃是相似般若。應深辨別勿",
    "X69n1357_003:0481b23": "墮塵機。到臘月三十日。理地不明斷割不去。那時慞",
    "X69n1357_003:0481b24": "惶繆亂悔不可及也。五祖老師常示學徒。須參臨命",
    "X69n1357_003:0481c01": "終時禪。此非小事。設使聰明辯慧八達七通。纖洪理",
    "X69n1357_003:0481c02": "論絲來線去。不出識學詮文。正是打骨董。究竟無截",
    "X69n1357_003:0481c03": "斷處。所以從上古德大有道宗師與利根上智奇特",
    "X69n1357_003:0481c04": "之士。如陸亘大夫王敬常侍裴相國甘贄道人陳操",
    "X69n1357_003:0481c05": "尚書崔群李翱杜鴻漸龐老李勃于頔。本朝楊內翰",
    "X69n1357_003:0481c06": "大年李附馬諸人。莫不探賾體究八面玲瓏。有脚蹋",
    "X69n1357_003:0481c07": "實地處。而能作人所難作行人所難行。為內外護於",
    "X69n1357_003:0481c08": "大法海中津濟帳[打丁+羕]。不虗出南閻浮提一遭。古人既",
    "X69n1357_003:0481c09": "爾。今豈只守尋常。不以自己死生大事及洪持道妙",
    "X69n1357_003:0481c10": "為至要。放令諸塵緣境牽惹。纏縛名言句數籠羅。無",
    "X69n1357_003:0481c11": "出格之作向上眼目大解脫機為可惜。大丈夫漢已",
    "X69n1357_003:0481c12": "能打破面皮參請。應須通身是眼照破幻緣。金剛寶",
    "X69n1357_003:0481c13": "劒截斷愛網。雖在士流現宰官身。筆頭上好作方便。",
    "X69n1357_003:0481c14": "指揮處好行祖令。使一切聞見皆知因果。俱識起倒。",
    "X69n1357_003:0481c15": "便是與古為儔也。",
    "X69n1357_003:0481c16": "末後一句始到牢關。把斷要津不通凡聖。咄。不可只",
    "X69n1357_003:0481c17": "管落草開眼作夢。也須向頂[寧*頁]上施展始得。",
    "X69n1357_003:0481c18": "示曾少尹",
    "X69n1357_003:0481c19": "佛祖妙道唯在各人根本上。實不出本淨妙明無為",
    "X69n1357_003:0481c20": "無事心矣。雖久存誠未能諦實。蓋無始聰利智性多",
    "X69n1357_003:0481c21": "作為而汩之。但教此心令虗閑寂靜悠久。湛湛如如",
    "X69n1357_003:0481c22": "不變不易。必有大安隱快樂之期。所患者休歇不得",
    "X69n1357_003:0481c23": "而向外覔作聰明也。殊不知本有之性如金剛堅固",
    "X69n1357_003:0481c24": "鎮長。只在未曾斯須間斷。若消歇久。驀地如桶底子",
    "X69n1357_003:0482a01": "脫。自然安樂也。若求善知識廣要持論則轉遠矣。惟",
    "X69n1357_003:0482a02": "是猛利根性猛自割斷猛自棄捨。當有證入自知之",
    "X69n1357_003:0482a03": "矣。既知之後知亦不立。始造真淨境界。以公道契之",
    "X69n1357_003:0482a04": "外故強言之。可照之區域之表也。",
    "X69n1357_003:0482a05": "示蔣待制",
    "X69n1357_003:0482a06": "此段事天人群生至於佛祖皆承威力。但以群靈雖",
    "X69n1357_003:0482a07": "蘊此而冥昧。枉受沉溺。佛祖達此而超證。迷悟雖殊",
    "X69n1357_003:0482a08": "其不思議一也。是故佛祖開示直指。莫不令一切含",
    "X69n1357_003:0482a09": "靈各各獨了自己本來圓具清淨妙明真心。更不留",
    "X69n1357_003:0482a10": "如許塵勞妄想計念知見。直向五蘊身田回光返照。",
    "X69n1357_003:0482a11": "湛寂如如廓爾承當。明見此正性。此性即心。此心即",
    "X69n1357_003:0482a12": "性。浩浩作為應在六根門頭千變萬化。初不搖動故",
    "X69n1357_003:0482a13": "號常住本源。若達此本力用。所作無不透徹。須是截",
    "X69n1357_003:0482a14": "流而證。若踟蹰動念則沒交涉也。唯是當人根性素",
    "X69n1357_003:0482a15": "來純靜深沉為最易為力。只略返照一透便可證入。",
    "X69n1357_003:0482a16": "古人謂此為無盡藏。亦名如意珠。亦號金剛寶劒。要",
    "X69n1357_003:0482a17": "深具信根信此不從他得。行住坐臥凝神寂照。淨倮",
    "X69n1357_003:0482a18": "倮地無間無斷。自然諸見不生。契此正體不生不滅",
    "X69n1357_003:0482a19": "非有非無無實無虗離名離相。即是當人本地風光",
    "X69n1357_003:0482a20": "本來面目也。古德所以揚眉瞬目拈槌豎拂行杖行",
    "X69n1357_003:0482a21": "喝微言妙句。百千億方便無不令人向此透脫。一纔",
    "X69n1357_003:0482a22": "透得便深徹源。棄却敲門瓦子。了無毫髮當情。三十",
    "X69n1357_003:0482a23": "二十年於中履踐。截斷路布葛藤。閑機破境翛然無",
    "X69n1357_003:0482a24": "心。乃安樂之歇場也。所以道即今休去便休去。若覓",
    "X69n1357_003:0482b01": "了時無了時。",
    "X69n1357_003:0482b02": "摩竭掩室。毗耶杜詞。人皆以為極致。殊未夢見渠脚",
    "X69n1357_003:0482b03": "指頭在。大人大見大智大用豈拘格量哉。直是痛的",
    "X69n1357_003:0482b04": "的地。恨不兩手分付。那論淺深得失彼我現量紛紜",
    "X69n1357_003:0482b05": "和泥合水耶。且如佛未出世。祖師未來。世界未成。虗",
    "X69n1357_003:0482b06": "空未現。向甚處捫摸要。須喪却機心死却知見脫去",
    "X69n1357_003:0482b07": "世智辯聰放下。直如枯木朽株相似。驀地體得到絕",
    "X69n1357_003:0482b08": "氣息處。淡然忘懷。萬年一念將養保衛。久久純熟。子",
    "X69n1357_003:0482b09": "細返觀。便諳得摩竭淨名來脉也。",
    "X69n1357_003:0482b10": "趙州臨示寂封一柄拂子送與鎮府大王云。此是老",
    "X69n1357_003:0482b11": "僧一生用不盡底。原其高識遠見。豈令人滯於相執",
    "X69n1357_003:0482b12": "於言縛於葛藤耶。唯直了證則活鱍鱍。有出群作略",
    "X69n1357_003:0482b13": "乃能擔負。如水入水似金博金也。",
    "X69n1357_003:0482b14": "襄陽郡將王常侍參溈山大圓得旨。一日有僧從溈",
    "X69n1357_003:0482b15": "山來。常侍問山頭老漢有何言句。僧云人問如何是",
    "X69n1357_003:0482b16": "祖師西來意。溈山豎起拂。常侍云山中如何領解。僧",
    "X69n1357_003:0482b17": "云山中商較即色明心附物顯理。侍云。會便會。著甚",
    "X69n1357_003:0482b18": "死急。汝速回去。待有書與老師。僧馳書回。溈山拆見",
    "X69n1357_003:0482b19": "畫一圓相於中書箇日字。溈山呵呵大笑云。誰知吾",
    "X69n1357_003:0482b20": "千里外有箇知音。仰山云也只未在。溈山云子又作",
    "X69n1357_003:0482b21": "麼生。仰山於地上畫一圓相書箇日字以脚抹之而",
    "X69n1357_003:0482b22": "去。看他得底人步驟趣向豈守窠窟。則箇裏若善觀",
    "X69n1357_003:0482b23": "其變則能原其心。既能原其心則有自由分。既有自",
    "X69n1357_003:0482b24": "由分則不隨他去也。既不隨他去何往而不自得哉。",
    "X69n1357_003:0482c01": "每接士大夫多言塵事縈絆未暇及此。待稍撥剔了",
    "X69n1357_003:0482c02": "然後存心體究。此雖誠實之言。然一往久在塵事中。",
    "X69n1357_003:0482c03": "口以塵勞為務。頭出頭沒爛骨董地熟了。只喚作塵",
    "X69n1357_003:0482c04": "事。更待撥却塵緣方可趣入。其所謂終日行而未甞",
    "X69n1357_003:0482c05": "行。終日用而未甞用。豈是塵勞之外別有此一段大",
    "X69n1357_003:0482c06": "因緣耶。殊不知大寶聚上放大寶光輝天焯地。不自",
    "X69n1357_003:0482c07": "省悟承當。更去外求轉益辛勤。豈為至要。若具大根",
    "X69n1357_003:0482c08": "器。不必看古人言句公案。但只從朝起正却念。靜却",
    "X69n1357_003:0482c09": "心。凡所指呼作為一番。作為一番再更提起審詳看",
    "X69n1357_003:0482c10": "從何處起。是箇甚物作為得如許多。當塵緣中一透。",
    "X69n1357_003:0482c11": "一切諸緣靡不皆是。何時撥剔。即此便可超宗越格。",
    "X69n1357_003:0482c12": "於三界火宅之中便化成清淨無為清凉大道場也。",
    "X69n1357_003:0482c13": "法華云。佛子住此地。即是佛受用。經行及坐臥。常在",
    "X69n1357_003:0482c14": "於其中。",
    "X69n1357_003:0482c15": "示寧禪人",
    "X69n1357_003:0482c16": "死生之變亦大矣。衲僧家坐斷報化佛頭。不立纖毫",
    "X69n1357_003:0482c17": "知見。直下透脫。要萬年一念一念萬年。死死生生生",
    "X69n1357_003:0482c18": "生死死打成一片。不見毫末起滅輪轉。所以道任是",
    "X69n1357_003:0482c19": "千聖出頭來。終是向渠影中現。試問渠正體作何形",
    "X69n1357_003:0482c20": "段。須知空劫已前由地建立。至於窮華藏浮幢王剎",
    "X69n1357_003:0482c21": "盡未來際亦因他成就。若是上根利智。脫却無始劫",
    "X69n1357_003:0482c22": "來虗妄染污聖凡情量。向脚根下猛省直透。棄捨一",
    "X69n1357_003:0482c23": "切依倚聞見覺知色聲味觸。如紅鑪上著點雪灑然",
    "X69n1357_003:0482c24": "淨盡。無量珍寶於中運出。無邊勝相於中顯現。亦於",
    "X69n1357_003:0483a01": "本心初無彼我是非勝負欣厭。便與本來無二無別。",
    "X69n1357_003:0483a02": "更喚甚作生死。喚甚作小大。冥然岑寂得大安穩。始",
    "X69n1357_003:0483a03": "知從來不曾喪失亦不欠少。豈不見石頭問藥山汝",
    "X69n1357_003:0483a04": "在此作什麼。山云一物不為。頭云恁麼則閑坐去也。",
    "X69n1357_003:0483a05": "山云閑坐則為也。頭云。汝道不為。不為箇什麼。山云",
    "X69n1357_003:0483a06": "千聖亦不識。石頭乃有頌。從來共住不知名。任運相",
    "X69n1357_003:0483a07": "將只麼行。自古上賢尤不識。造次凡流豈可明。看渠",
    "X69n1357_003:0483a08": "師資踐履趣向如此。可不是本分事耶。既圖參問。宜",
    "X69n1357_003:0483a09": "乎追慕。使古風不墜。乃自己行脚事辦也。",
    "X69n1357_003:0483a10": "示勝上人",
    "X69n1357_003:0483a11": "大道體寬無易無難。小見狐疑轉急轉遲。若達大道",
    "X69n1357_003:0483a12": "體寬。廓然同太虗空。放懷曠蕩觸處皆真。不拘限量",
    "X69n1357_003:0483a13": "有何難易。信手拈來蓋天蓋地。含育十虗而不作相。",
    "X69n1357_003:0483a14": "若纔作毫毛知見解礙則墮知見。究徹不及返生狐",
    "X69n1357_003:0483a15": "疑。所以此道唯務大根利器直下承當脫然惺悟便",
    "X69n1357_003:0483a16": "休。更不作限量。知見萬別千差。一劒截斷等閑不立",
    "X69n1357_003:0483a17": "勝負。惟務退藏似兀如癡。孤運獨照融通[淴心+口]合密密",
    "X69n1357_003:0483a18": "綿綿。佛眼亦覰不見。況乎魔外。長養成就。自然有入",
    "X69n1357_003:0483a19": "心入髓之功。便於根塵違順死生亦咬得斷。終不疑",
    "X69n1357_003:0483a20": "著。此乃無心無為無事大解脫境界。既然圖欲預此",
    "X69n1357_003:0483a21": "勝流。當須切切孜孜放下身心體究。一句一機一境",
    "X69n1357_003:0483a22": "上發明悟入。無量無數作用公案一時穿透。纔拈得",
    "X69n1357_003:0483a23": "來更不放過便與截斷。豈不快哉。",
    "X69n1357_003:0483a24": "示琛上人",
    "X69n1357_003:0483b01": "僧問趙州如何是祖師西來意。州云庭前栢樹子。不",
    "X69n1357_003:0483b02": "妨省力。如今參問之士性識昏昧。只管去語言上咬",
    "X69n1357_003:0483b03": "至了不柰何。下梢無合殺。遂滿肚懷疑。多作異見異",
    "X69n1357_003:0483b04": "解。蹉却本分事。殊不知不在言語上。又不在事物邊。",
    "X69n1357_003:0483b05": "如擊石火閃電光。略露風規纔擬承當早落二三也。",
    "X69n1357_003:0483b06": "若要直截。應須退步就己。歇却狂心。使知見解礙都",
    "X69n1357_003:0483b07": "盧淨盡。時節緣熟瞥然明證亦不為難。似恁麼話早",
    "X69n1357_003:0483b08": "葛藤了也。且作死馬毉。會當有趣入處。但一則公案",
    "X69n1357_003:0483b09": "上透頂透底信得及到無疑之地。餉間千種萬端改",
    "X69n1357_003:0483b10": "頭換面長句短句多句少句有句無句一時透脫。豈",
    "X69n1357_003:0483b11": "有兩種也。所謂直指人心見性成佛。一得永得據自",
    "X69n1357_003:0483b12": "寶藏運自家財。受用豈有窮極也。不見德山在龍潭",
    "X69n1357_003:0483b13": "吹紙燭豁然瞥地。便道從今日去不疑天下老和尚",
    "X69n1357_003:0483b14": "舌頭也。後來住山打風打雨不妨性懆。但恁麼參。但",
    "X69n1357_003:0483b15": "恁麼證。恁麼用。辦取肯心必不相賺。",
    "X69n1357_003:0483b16": "示英上人",
    "X69n1357_003:0483b17": "道妙至簡至易。誠哉是言。未達其源者以謂至淵至",
    "X69n1357_003:0483b18": "奧。在空劫已前。混沌未分天地未成立。杳冥恍惚不",
    "X69n1357_003:0483b19": "可窮不可究不可詰。唯聖人能證能知。是故誠其言",
    "X69n1357_003:0483b20": "不識其歸趣。安可以語此事哉。殊不知人人根脚下",
    "X69n1357_003:0483b21": "圓成。只日用之中淨倮倮地。被一切機徧一切處。無",
    "X69n1357_003:0483b22": "幽不燭無時不用。但以背馳既久強生枝節。不肯自",
    "X69n1357_003:0483b23": "信一向外覔。所以轉覔轉遠。是故達磨西來唯言直",
    "X69n1357_003:0483b24": "指人心而已。此心即平常無事之心。天機自張。無拘",
    "X69n1357_003:0483c01": "無執靡住靡著。與天地齊德日月合明鬼神同吉凶。",
    "X69n1357_003:0483c02": "無容立毫髮見刺。唯蕩然大通契合無心無為無事。",
    "X69n1357_003:0483c03": "若立纖芥能所彼我即隔礙永不通透。所謂無明實",
    "X69n1357_003:0483c04": "性即佛性。幻化空身即法身。若能無明殻子裏證得",
    "X69n1357_003:0483c05": "實性。餉間無明全體一時發揮。幻化空身窠窟中見",
    "X69n1357_003:0483c06": "法身。餉間空身全體都盧瑩徹。第恐於無明空身中",
    "X69n1357_003:0483c07": "作為立見則沒交涉也。既透此正體。無明空身無別",
    "X69n1357_003:0483c08": "發明。則一切萬有大地山河明暗色空四聖六凡皆",
    "X69n1357_003:0483c09": "非外物。真實諦當。則二六時中大方無外。何處不為",
    "X69n1357_003:0483c10": "自己放下身心處。豈不見古者道。塵勞之儔為如來",
    "X69n1357_003:0483c11": "種。觀身實相觀佛亦然。然後世法佛法打成一片。等",
    "X69n1357_003:0483c12": "閑喫飯著衣。即是大機大用。則行棒行喝百千作為",
    "X69n1357_003:0483c13": "機境豈更疑著。若達此自脚跟下至簡至易道妙。無",
    "X69n1357_003:0483c14": "量法門一時開現。透脫生死成勝妙果豈有難哉。",
    "X69n1357_003:0483c15": "示圓上人",
    "X69n1357_003:0483c16": "古來有志之士既圓頂相。即超方訪道。誠不以一身",
    "X69n1357_003:0483c17": "使虗來閻浮提打一遭。所以刻意息心。擇真正具頂",
    "X69n1357_003:0483c18": "門宗眼知識。放下複子靠取成辦。觀其跂步真龍象",
    "X69n1357_003:0483c19": "也。今既蘊趣向大因緣之志。要當盡形壽專一堅確。",
    "X69n1357_003:0483c20": "忘餐廢寢不憚辛勤効勞忍苦。若體究之攸久。自有",
    "X69n1357_003:0483c21": "信入處耳。況此一段因緣。自己分上元本圓成。未甞",
    "X69n1357_003:0483c22": "欠闕。與佛祖無殊。但以起知作見強生節目。情執虗",
    "X69n1357_003:0483c23": "偽不能直下實證。若宿植根性敏利。一念不生頓超",
    "X69n1357_003:0483c24": "二十五有。圓證自己本有如如妙性。更不生毫髮許",
    "X69n1357_003:0484a01": "能所彼我。廓然大達聖凡平等彼我如如。是佛更不",
    "X69n1357_003:0484a02": "覔佛。於心初不求心。佛心無二所至現成。二六時中",
    "X69n1357_003:0484a03": "更不落虗偽。便乃脚蹋實地。打開自己庫藏。運出自",
    "X69n1357_003:0484a04": "己家財。隨所發機悉超宗格。透得真實活鱍鱍地。雖",
    "X69n1357_003:0484a05": "遇德山臨濟雲門玄沙施難測難量妙機。不消一劄。",
    "X69n1357_003:0484a06": "所謂多虗不如少實。但令最初發心猛利不移。相續",
    "X69n1357_003:0484a07": "到徹頭處。不憂自己道業不辦。大丈失兒須了却向",
    "X69n1357_003:0484a08": "上大機大用安穩快樂。始是泊頭時。切勿小了。切宜",
    "X69n1357_003:0484a09": "久遠業業競競。自然得豈不解脫去。",
    "X69n1357_003:0484a10": "示照禪人",
    "X69n1357_003:0484a11": "石鞏三十年一張弓兩隻箭只射得半箇人。為甚不",
    "X69n1357_003:0484a12": "全去。蓋是中豈可容如此。何故。不見道向上一路千",
    "X69n1357_003:0484a13": "聖不傳。若體得不傳之意。則盡底裏直言此事。無你",
    "X69n1357_003:0484a14": "用心機處。無你湊泊存坐處。是故從上來唯是特唱",
    "X69n1357_003:0484a15": "直指。要人格外玄悟。不拖泥水不墮塵緣。所以道他",
    "X69n1357_003:0484a16": "上流聊聞舉著剔起便行。萬機収他不著。千聖籠羅",
    "X69n1357_003:0484a17": "他不住。要如是參究證入。要如是提掇舉唱。豈論懵",
    "X69n1357_003:0484a18": "底。箇箇須眼似流星殺人不眨眼始得相應。若踟蹰",
    "X69n1357_003:0484a19": "凝佇則蹉却千萬了也。有此一至寶之地。乃可以建",
    "X69n1357_003:0484a20": "立萬差。儻真實到恁麼。終不揑恠作相畫[打丁+羕]起摸。只",
    "X69n1357_003:0484a21": "守閑閑尚不可得。至於立己透脫為物解黏去縛。無",
    "X69n1357_003:0484a22": "不皆是踞地時節。臨濟道山僧見處也要諸人共知。",
    "X69n1357_003:0484a23": "直下坐斷報化佛頭。據此垂示。既坐報化佛。向上更",
    "X69n1357_003:0484a24": "有箇甚。豈是世間麤想所度。要須打摒從前妄想計",
    "X69n1357_003:0484b01": "較執著情塵勝劣見解。明辨性理終非本分。一刀截",
    "X69n1357_003:0484b02": "却直得脫然自得。如毫末許盡十方界塵無不包攝。",
    "X69n1357_003:0484b03": "全作用是佛祖。全佛祖是作用。一棒一喝一句一機",
    "X69n1357_003:0484b04": "並無窠窟。一切以實證印之。如靈藥點鐵成金無不",
    "X69n1357_003:0484b05": "皆從我轉。既久參問多作知見解路。只益多聞終非",
    "X69n1357_003:0484b06": "實事。須一歇一切歇。一了一切了。見此本來面目。達",
    "X69n1357_003:0484b07": "此本地風光。然後作為一切成現。不假心力如風偃",
    "X69n1357_003:0484b08": "草。雖山林城市亦無二種。喚作把得住作得主。權衡",
    "X69n1357_003:0484b09": "含生命脉在自手中。隨心意作何判斷。便謂之無用",
    "X69n1357_003:0484b10": "道。豈非至要至妙安穩大解脫哉。",
    "X69n1357_003:0484b11": "示鑑上人",
    "X69n1357_003:0484b12": "祖師門下本分提綱。一句截流萬機寢削。已是涉廉",
    "X69n1357_003:0484b13": "纖了也。何況言上生言機上生機。窮考許多一堆擔",
    "X69n1357_003:0484b14": "葛藤汙却心田。有甚了期。此事若在言句機境上。盡",
    "X69n1357_003:0484b15": "被聰明解會。浮根虗識者如學事業一般逴將去了",
    "X69n1357_003:0484b16": "也。豈更論發悟見性耶。釋迦佛一周出現無窮奇特",
    "X69n1357_003:0484b17": "勝妙。尚只道曲為時緣。至末梢始密付此印。達磨老",
    "X69n1357_003:0484b18": "師少林九年冷坐。獨有可祖承當得。故謂之教外別",
    "X69n1357_003:0484b19": "行單傳心印。只如此印且如何傳。莫是揚眉瞬目麼。",
    "X69n1357_003:0484b20": "莫是舉拂敲床麼。莫是總無言說只以行住動用麼。",
    "X69n1357_003:0484b21": "莫是總不與麼便承當麼。莫是向上向下面前背後",
    "X69n1357_003:0484b22": "別有奇特麼。莫是道理論性深入淵源麼。似此正如",
    "X69n1357_003:0484b23": "掉棒打月有甚交涉。將知非世間麤浮淺識所料。要",
    "X69n1357_003:0484b24": "須如龍象蹴蹋直拔超昇大徹大證始得。一等參請",
    "X69n1357_003:0484c01": "須教透去。莫只守住窠窟。不唯自賺亦乃累人。所以",
    "X69n1357_003:0484c02": "從上來作家宗師仰重此一段。不輕分付不輕印可。",
    "X69n1357_003:0484c03": "不見永嘉道。粉骨碎身未足酬。一句了然超百億。",
    "X69n1357_003:0484c04": "祕魔平生只持一木杈。見人便道甚魔魅教你出家。",
    "X69n1357_003:0484c05": "甚魔魅教你行脚。道得也杈下死。道不得也杈下死。",
    "X69n1357_003:0484c06": "原其一場豈是虗設。蓋入草求人爾。若是知有底。豈",
    "X69n1357_003:0484c07": "有多端。纔涉紛紜即千里萬里也。跳得金剛圈。吞得",
    "X69n1357_003:0484c08": "栗棘蓬。自然知落處。",
    "X69n1357_003:0484c09": "此宗省要唯是休意休心。直令如枯木朽株冷湫湫",
    "X69n1357_003:0484c10": "地。根塵不偶動靜絕對。根脚下空勞勞無安排。存坐",
    "X69n1357_003:0484c11": "它處脫然虗凝。所謂人無心合道。道無心合人。至於",
    "X69n1357_003:0484c12": "應物隨緣不生異見。只據現定一機一境悉是坐斷。",
    "X69n1357_003:0484c13": "更說甚麼棒喝照用權實。一擬便透。唯我能知。更無",
    "X69n1357_003:0484c14": "餘事。長時如此履踐。何憂本分事不辦耶。",
    "X69n1357_003:0484c15": "示祖上人",
    "X69n1357_003:0484c16": "如祖上人自德山來。久以此段為務。見蔣山佛果何",
    "X69n1357_003:0484c17": "曾有兩種佛法。若擔帶來是納敗闕。不擔帶來須知",
    "X69n1357_003:0484c18": "轉身處始得。如今時衲子到處叢林有宗匠莫不咨",
    "X69n1357_003:0484c19": "參。然求一實證到本分田地得大休大歇安穩之場",
    "X69n1357_003:0484c20": "實難。其人大丈夫兒已能是拋鄉離井。在本分尊宿",
    "X69n1357_003:0484c21": "身邊又能効勤戮力作種種緣皆非分外。亦足以不",
    "X69n1357_003:0484c22": "昧行脚。然至諦實要須知有從上來事。且從上來列",
    "X69n1357_003:0484c23": "祖相承。至於德山臨濟行棒行喝作千萬種方便。至",
    "X69n1357_003:0484c24": "竟要人何為。應須似香象渡河截流而過了無疑礙。",
    "X69n1357_003:0485a01": "尚未稱從上來事。道人家相逢不拈出。棒打石人頭。",
    "X69n1357_003:0485a02": "不可向卷子上指東畫西去也。只此已是漏逗了也。",
    "X69n1357_003:0485a03": "歸德山舉似堂頭。看它如何為你證據。",
    "X69n1357_003:0485a04": "示宴禪人",
    "X69n1357_003:0485a05": "歸宗有僧來別。宗云你但去束裝。臨行來為汝說一",
    "X69n1357_003:0485a06": "上佛法。其僧如言及至再上方丈。歸宗云時寒塗中",
    "X69n1357_003:0485a07": "善為。歸宗滿許渠說佛法。其僧虗心欲聞所未聞。而",
    "X69n1357_003:0485a08": "歸宗乃爾。須知它古德於此事綿密無間。若喚作佛",
    "X69n1357_003:0485a09": "法早是中毒藥也。晏師來別。不欲蹈古人脚迹也。亦",
    "X69n1357_003:0485a10": "未免從頭起。",
    "X69n1357_003:0485a11": "示從大師　(住筠州黃檗山)",
    "X69n1357_003:0485a12": "衲僧家具眼行脚。須知有本宗向上鉗鎚透頂透底",
    "X69n1357_003:0485a13": "淨倮倮不立階梯直截超昇無纖毫隔礙大解脫金",
    "X69n1357_003:0485a14": "剛王印。向萬機盤錯千聖交羅百億端緒撥不開處",
    "X69n1357_003:0485a15": "遂令受用。使著著有出身之要。頭頭脫絕塵之迹。俾",
    "X69n1357_003:0485a16": "通身是眼底。徧界羅籠不住底。把斷放行不漏毫髮",
    "X69n1357_003:0485a17": "底。龍馳虎驟電轉風旋底。摸索不著等閑蕩蕩地。似",
    "X69n1357_003:0485a18": "兀如癡。豈更做會禪面觜。到處釘闘機關詮注語句",
    "X69n1357_003:0485a19": "貼肉著骨論量向上向下有事無事埋沒宗風。所以",
    "X69n1357_003:0485a20": "道他得底人只守閑閑地。且道他得箇甚道理。若有",
    "X69n1357_003:0485a21": "針鋒許有無得失我見我解則刺却命根。須知如猛",
    "X69n1357_003:0485a22": "火聚。近之則燎却面門。如金剛劒。擬之則喪身失命。",
    "X69n1357_003:0485a23": "列祖出興只提持箇一段壁立萬仞。既具大根器。不",
    "X69n1357_003:0485a24": "受人瞞。直下脫却向來依倚。明暗兩岐放得下。信得",
    "X69n1357_003:0485b01": "及。活鱍鱍無窠臼。廓然及得淨盡。承當擔荷得從上",
    "X69n1357_003:0485b02": "來佛祖共證底。於脫透生死破塵破的豈為難事。乃",
    "X69n1357_003:0485b03": "可謂之真正本分衲子。既有志於是。宜悉圖之。",
    "X69n1357_003:0485b04": "示祖禪人",
    "X69n1357_003:0485b05": "世尊拈花迦葉微笑。二祖禮拜達磨傳心。豈有他哉。",
    "X69n1357_003:0485b06": "箭鋒相拄也。當其神契理御。非言思所測。唯知有向",
    "X69n1357_003:0485b07": "上宗風者證之。雖千萬億載猶旦莫也。是故乃佛乃",
    "X69n1357_003:0485b08": "祖求之初不草草。要是純剛打就利根上智然後提",
    "X69n1357_003:0485b09": "其要擊其節。如膠投漆舉一明三。阿轆轆地無窠窟",
    "X69n1357_003:0485b10": "絕滲漏底始可首肯。更應淘汰煉到盤錯交加。人所",
    "X69n1357_003:0485b11": "不能窮詰辨別處綽綽然有餘。當受用時浸淫露手",
    "X69n1357_003:0485b12": "段有超宗越格。不傍師旨獨出胸襟。壁立千仞驚群",
    "X69n1357_003:0485b13": "敵勝方堪付授。法既不輕。道亦尊嚴。所謂源深流長",
    "X69n1357_003:0485b14": "也。從上古德動盡平生或三二十載靠箇入處。期徹",
    "X69n1357_003:0485b15": "頭徹尾去。志既有立。用心堅確。是以成就得來擲地",
    "X69n1357_003:0485b16": "金聲。大丈夫兒攀上景仰不得不然。彼既能爾我豈",
    "X69n1357_003:0485b17": "不能耶。況透脫死生窮未來際一得永得。當深固根",
    "X69n1357_003:0485b18": "本。根本既固枝葉不得不鬱茂。但於一切時令常在",
    "X69n1357_003:0485b19": "勿使走作。湛湛澄澄吞爍群象。四大六根皆家具爾。",
    "X69n1357_003:0485b20": "況知見語言解會耶。一時到底放下。到至實平常大",
    "X69n1357_003:0485b21": "安穩處。了無纖芥可得。只恁隨處輕安。真無心道人",
    "X69n1357_003:0485b22": "也。保任此無心。究竟佛亦不存。喚甚作眾生。菩提亦",
    "X69n1357_003:0485b23": "不立。喚甚作煩惱。翛然永脫應時納祐。遇飯喫飯遇",
    "X69n1357_003:0485b24": "茶喫茶。縱處闤闠如山林。初無二種見。假使致之蓮",
    "X69n1357_003:0485c01": "華座上亦不生忻。抑之九泉之下亦不起厭。隨處建",
    "X69n1357_003:0485c02": "立又是贏得邊事。何有於我哉。大迦葉云。法法本來",
    "X69n1357_003:0485c03": "法。無法無非法。何於一法中有法有不法。",
    "X69n1357_003:0485c04": "古人得旨之後多深藏不欲人知。恐生事也。抑不得",
    "X69n1357_003:0485c05": "已被人捉出。亦不牢讓。蓋無心矣。至於垂慈示方便。",
    "X69n1357_003:0485c06": "亦只隨家豐儉。如俱胝一指。打地唯打地。祕魔擎杈。",
    "X69n1357_003:0485c07": "無業莫妄想。降魔舞笏。初不拘格轍勝負見。務人各",
    "X69n1357_003:0485c08": "知歸休歇。不起見刺向鬼窟裏弄精魂。卓卓叮嚀到",
    "X69n1357_003:0485c09": "脫體安穩之地。乃妙旨也。",
    "X69n1357_003:0485c10": "靈利漢脚跟須知點地。脊梁要硬似鐵。游人間世。幻",
    "X69n1357_003:0485c11": "視萬緣。把住作主。不徇人情。截斷人我。脫去知解。直",
    "X69n1357_003:0485c12": "下以見性成佛直指妙心為階梯。及至作用應緣不",
    "X69n1357_003:0485c13": "落窠臼。辦一片長久。守寂淡身心。於塵勞透脫去。乃",
    "X69n1357_003:0485c14": "善之又善者也。",
    "X69n1357_003:0485c15": "示諸上人",
    "X69n1357_003:0485c16": "道本無言。法本無生。以無言言顯不生法。更無第二",
    "X69n1357_003:0485c17": "頭。纔擬追捕已蹉過也。是故祖師西來特唱此事。只",
    "X69n1357_003:0485c18": "貴言外體取機外薦取。自非上上機器何能驀爾便",
    "X69n1357_003:0485c19": "承當得。然有志於是者豈計程限。要須立處孤危。辦",
    "X69n1357_003:0485c20": "得一刀兩段猛利身心。放下複子靠著箇似咬猪狗",
    "X69n1357_003:0485c21": "惡手段底。盡情將從前學解路布黏皮貼肉知見一",
    "X69n1357_003:0485c22": "倒打疊。却使胸次空勞勞地。己私不露一物不為。便",
    "X69n1357_003:0485c23": "能徹底契證與從上來不移易毫髮許。直得如此更",
    "X69n1357_003:0485c24": "知有向上超師作略始得。所以古者問佛向上。答非",
    "X69n1357_003:0486a01": "佛。又答方便呼為佛。則見性成佛乃筌[(ㄇ@(企止))/弟]爾。是中云",
    "X69n1357_003:0486a02": "何指東畫西。直須密契自能將護。方得灑灑落落。更",
    "X69n1357_003:0486a03": "說甚證涅槃契生死皆增語也。雖然只小僧恁麼道",
    "X69n1357_003:0486a04": "也未可取為極則。始免佛病祖病。大丈夫漢圖心要",
    "X69n1357_003:0486a05": "參。豈可立限劑耶。但辦却深信。一往向前。未有不脚",
    "X69n1357_003:0486a06": "蹋實地者。日新日新日日新。日損日損日日損。退步",
    "X69n1357_003:0486a07": "到底便是也。至了是亦不立。此正是作工夫處。",
    "X69n1357_003:0486a08": "示楊州僧正淨慧大師",
    "X69n1357_003:0486a09": "箇事唯憑作者通。不論千里自同風。聞名十載今相",
    "X69n1357_003:0486a10": "遇。拈起金圈栗棘蓬。維揚前僧正淨慧大師宗公得",
    "X69n1357_003:0486a11": "得渡江。由鍾阜迂訪標誠。為自己大因緣專請小參。",
    "X69n1357_003:0486a12": "因說此偈塞其誠意。蓋淨慧生平修持甚清潔。其宿",
    "X69n1357_003:0486a13": "福緣所集如佛在世時須菩提室中寶藏充溢。根性",
    "X69n1357_003:0486a14": "敏明。殊無繫著。了得失皆儻來物耳。操心唯務究此",
    "X69n1357_003:0486a15": "一段。相見雖蹔爾而堅確深至。矻矻孜孜因副所期",
    "X69n1357_003:0486a16": "為發其蘊。祖師諸佛單傳顯示。不出人人脚根下本",
    "X69n1357_003:0486a17": "有之性。唯聖凡器界根塵正體歷劫以來曾未間斷。",
    "X69n1357_003:0486a18": "但以各人人妄想緣塵翳障。若發起本根大力量。勇",
    "X69n1357_003:0486a19": "猛操持一念不生前後際斷。直下明信此心明見此",
    "X69n1357_003:0486a20": "體。寬若大虗明如杲日。不分能所不作限量。透頂透",
    "X69n1357_003:0486a21": "底直下徹證。便透得即心即佛。無別有心是佛。無別",
    "X69n1357_003:0486a22": "有佛。淨倮倮虗妙明通全無依倚。如人打開無盡寶",
    "X69n1357_003:0486a23": "藏。其中所有無不皆是自己珍財。日用之中徧界不",
    "X69n1357_003:0486a24": "藏。併入無念無心休歇境界。所謂一句了然超百億。",
    "X69n1357_003:0486b01": "餉間千般萬種千句萬句豈更差別耶。如今要省力",
    "X69n1357_003:0486b02": "但知息却妄緣。疑情淨盡處便是自己透生死處。只",
    "X69n1357_003:0486b03": "此便是金圈栗棘。應須直下領取。",
    "X69n1357_003:0486b04": "示覺禪人",
    "X69n1357_003:0486b05": "佛祖宗乘唯務直截。如香象渡河勢須徹底。若稍踟",
    "X69n1357_003:0486b06": "蹰則千里萬里沒交涉。是故從上古德行棒行喝。機",
    "X69n1357_003:0486b07": "境處參如擊石火閃電光。略露風規已是拖泥帶水",
    "X69n1357_003:0486b08": "落草了也。豈更論量淺深得失偏圓事理。解會明知",
    "X69n1357_003:0486b09": "是土上加泥。所以俊流佩最上乘印。似千日並照無",
    "X69n1357_003:0486b10": "幽不燭。纔見入門未舉目搖唇已先覰透心肝五臟。",
    "X69n1357_003:0486b11": "蓋本分手段初無造作。只貴快自承當剔起便行。可",
    "X69n1357_003:0486b12": "以籠罩古今十方坐斷。萬世千劫不移易絲毫許。儻",
    "X69n1357_003:0486b13": "未能如是頓超。亦須先自擺脫根塵妄緣以至淨妙",
    "X69n1357_003:0486b14": "殊勝理道。待空豁豁地如桶脫底。胷次蕩然疑情盡",
    "X69n1357_003:0486b15": "去。勝解俱忘。自然根本洞明。與從上來同得同證曾",
    "X69n1357_003:0486b16": "無間隔。乃是入理之門。悟中之則終不向髑髏前見",
    "X69n1357_003:0486b17": "神見鬼認影認光。墮在窠窟求出處不得。只如古人",
    "X69n1357_003:0486b18": "道即心即佛。又道非心非佛。又道不是心不是佛不",
    "X69n1357_003:0486b19": "是物。又道麻三斤。又道鋸解秤鎚。萬別千差若直下",
    "X69n1357_003:0486b20": "領略豈有二致。所以一了一切了。一明一切明。只這",
    "X69n1357_003:0486b21": "明了也須斬作三段始得。方入無事無為履踐諦當",
    "X69n1357_003:0486b22": "處耳。",
    "X69n1357_003:0486b23": "示自禪人",
    "X69n1357_003:0486b24": "初發心人性識勇猛。忘餐廢寢專誠堅碓為可喜。況",
    "X69n1357_003:0486c01": "春秋鼎盛不戀鄉井溫煥。依清高雅眾體究此一段",
    "X69n1357_003:0486c02": "大因緣。是誠宿有大根器。然更宜日慎一日業業兢",
    "X69n1357_003:0486c03": "兢。直下脫灑滴水滴凍蹈規循矩。既以為道之心代",
    "X69n1357_003:0486c04": "眾持盂。不為不好事業。要須居三家村裏亦如稠人",
    "X69n1357_003:0486c05": "廣眾。所謂自作一叢林也。袖疏投刺見人折節恭謹。",
    "X69n1357_003:0486c06": "於日用中當自參取。萬境萬緣皆為自己入路。一塵",
    "X69n1357_003:0486c07": "中透脫。徧界皆是大寶藏。發此蘊奧八萬塵勞皆八",
    "X69n1357_003:0486c08": "萬波羅蜜。轉物歸己隨處了心。並為作工夫處。是故",
    "X69n1357_003:0486c09": "古德道。山僧為汝發機却有限。不如他山河大地一",
    "X69n1357_003:0486c10": "切音聲及自己心念所起。乃文殊普賢觀世音妙門。",
    "X69n1357_003:0486c11": "豈不見寶壽作緣化於閙市。見二人相爭。傍人解勸",
    "X69n1357_003:0486c12": "你得恁無面目。渠便桶底脫去。後來出世打風打雨。",
    "X69n1357_003:0486c13": "但一如初心。專一不移。將來自己七通八達到無疑",
    "X69n1357_003:0486c14": "之地。自可超佛越祖。透脫生死乃餘事耳。",
    "X69n1357_003:0486c15": "示有禪人",
    "X69n1357_003:0486c16": "至道無難唯嫌揀擇。誠哉是言。纔有揀擇即生心。心",
    "X69n1357_003:0486c17": "既生即彼我愛憎順違取捨樅然而作。其趣至道不",
    "X69n1357_003:0486c18": "亦遠乎。至道之要唯在息心。心既息則萬緣休罷。廓",
    "X69n1357_003:0486c19": "同太虗了然無寄。是真解脫豈有難哉。是故古德蘊",
    "X69n1357_003:0486c20": "利根種智者。聊聞舉著剔起便行。快自擔當更無回",
    "X69n1357_003:0486c21": "互。如大梅即佛即心。龍牙洞水逆流。鳥窠吹布毛。俱",
    "X69n1357_003:0486c22": "胝豎一指。皆是直截根源更無依倚。脫却知見解礙。",
    "X69n1357_003:0486c23": "不拘淨穢二邊。超證無上真宗。履踐無為無作。今時",
    "X69n1357_003:0486c24": "學道既有志性。當宜勉旃與古無儔。心期證徹到脚",
    "X69n1357_003:0487a01": "蹋實地處。動用全歸本際。千聖不可籠羅。解會併亡",
    "X69n1357_003:0487a02": "得失俱脫。乃是無欲無依真正自在自由道人也。到",
    "X69n1357_003:0487a03": "此豈更論難之與易哉。則無難無易亦了不可得也。",
    "X69n1357_003:0487a04": "衲僧家句裏出身。蓋提持向上機。於無句中出句。於",
    "X69n1357_003:0487a05": "無身中現身。言語道斷心行處絕。等閑蕩蕩地放曠",
    "X69n1357_003:0487a06": "寬閑。纔有機緣即蓋天蓋地。所謂密密綿綿無間無",
    "X69n1357_003:0487a07": "隔。不是強為。任運如此。是以諸天捧花無路。魔外潛",
    "X69n1357_003:0487a08": "覰不見。直得恁麼行履。自然超諸三昧。",
    "X69n1357_003:0487a09": "古人以無為無事為極致。蓋其心源澄淨虗融灑落。",
    "X69n1357_003:0487a10": "真實踐履到此境界。然亦終不住滯於此。直得如盤",
    "X69n1357_003:0487a11": "走珠如珠走盤。豈是死煞頓住得底。所以道雖是死",
    "X69n1357_003:0487a12": "虵解弄也活。",
    "X69n1357_003:0487a13": "長慶道。撞著道伴交肩過。一生參學事畢。酌然若非",
    "X69n1357_003:0487a14": "獨脫。安能知有此段。信知須是恁麼人。知有恁麼事。",
    "X69n1357_003:0487a15": "僧問曹山。因地而倒因地而起。如何是倒。山云肯即",
    "X69n1357_003:0487a16": "是。如何是起。山云起也。明眼人透見更不別求。只這",
    "X69n1357_003:0487a17": "片田地。不妨嶮峻時直嶮峻。平坦時直平坦。立地也",
    "X69n1357_003:0487a18": "不可明得。坐地也不可明得。",
    "X69n1357_003:0487a19": "古人得意之後。向深巖僻洞茅茨石室大休大歇放",
    "X69n1357_003:0487a20": "懷履踐。忘名棄利與世不相關涉。作自己成辦。然後",
    "X69n1357_003:0487a21": "隨緣不出則已。及至一出必驚群伏眾。蓋源深流長",
    "X69n1357_003:0487a22": "也。今既未能入深山窮谷。但只依本分守淡靜。如箇",
    "X69n1357_003:0487a23": "百不知百不會底人。隨處守見成得安穩。亦乃忘機",
    "X69n1357_003:0487a24": "之本也。",
    "X69n1357_003:0487b02": "佛果圜悟真覺禪師心要卷下始"
}