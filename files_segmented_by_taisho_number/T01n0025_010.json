{
    "T01n0025_010:0413c20": "起世因本經卷第十",
    "T01n0025_010:0413c22": "隋天竺沙門達摩笈多譯",
    "T01n0025_010:0413c23": "最勝品下",
    "T01n0025_010:0413c24": "「復次，諸比丘！其彼光明日大宮殿，縱廣五十",
    "T01n0025_010:0413c25": "一踰闍那，上下四方，周匝正等，七重牆壁、",
    "T01n0025_010:0413c26": "七重欄楯、七重多羅樹，普皆圍遶，雜色間",
    "T01n0025_010:0413c27": "錯，以為莊嚴。彼諸垣牆，皆為金銀瑠璃頗",
    "T01n0025_010:0413c28": "梨，及赤真珠車璩馬瑙等，諸七寶之所成就。",
    "T01n0025_010:0413c29": "普四方面，悉有諸門，彼等諸門，各有樓櫓",
    "T01n0025_010:0414a01": "却敵臺觀，及諸樹林池沼園苑。其中悉生",
    "T01n0025_010:0414a02": "種種樹、種種葉、種種華，及種種果，種種香",
    "T01n0025_010:0414a03": "熏。復有種種諸鳥鳴聲。諸比丘！其彼日天",
    "T01n0025_010:0414a04": "大宮殿中，有二種法，立其宮殿，四方如宅，",
    "T01n0025_010:0414a05": "遙看似圓。諸比丘！其日大宮殿，多有天金",
    "T01n0025_010:0414a06": "及天頗梨，間錯成就，兩分天金。清淨無垢，",
    "T01n0025_010:0414a07": "離諸穢濁，皎潔光明。其一面以天頗梨成，",
    "T01n0025_010:0414a08": "淨潔光明，善磨善瑩，無垢無穢。諸比丘！其",
    "T01n0025_010:0414a09": "彼日天大宮殿中，有五種風，吹轉而行。何等",
    "T01n0025_010:0414a10": "為五？所謂一持、二住、三隨順轉、四波羅呵迦、",
    "T01n0025_010:0414a11": "五將行。",
    "T01n0025_010:0414a12": "「復次，諸比丘！其彼日天大宮殿前，別有無量",
    "T01n0025_010:0414a13": "諸天先行。無量百天、無量千天、無量百千",
    "T01n0025_010:0414a14": "諸天而行行時，各各常受安樂牢行，牢行有",
    "T01n0025_010:0414a15": "是名字。又諸比丘！其彼日天大宮殿中，有",
    "T01n0025_010:0414a16": "閻浮檀妙輦出生，其輦上高十六由旬、廣八",
    "T01n0025_010:0414a17": "由旬。而彼輦中，其日天子及內眷屬，入彼",
    "T01n0025_010:0414a18": "輦中，以天五欲功德和合具足受樂歡喜而",
    "T01n0025_010:0414a19": "行。諸比丘！其日天子，壽命歲數，滿五百年，",
    "T01n0025_010:0414a20": "子孫相承，皆於彼治，其宮殿住，滿足一劫。",
    "T01n0025_010:0414a21": "「復次，諸比丘！其日天子諸身分中，光明出",
    "T01n0025_010:0414a22": "照閻浮檀輦，其閻浮檀輦中光明出已，照彼",
    "T01n0025_010:0414a23": "日大宮殿。從彼日大宮殿，光明相接出已，",
    "T01n0025_010:0414a24": "照四大洲及於世間。諸比丘！其日天子，具",
    "T01n0025_010:0414a25": "足而有一千光明，五百光明傍照而行，五百",
    "T01n0025_010:0414a26": "光明向下而照。復次，於中何因緣故，其日天",
    "T01n0025_010:0414a27": "子大勝宮殿，照四大洲及眾世界？諸比丘！有",
    "T01n0025_010:0414a28": "一種人能行布施，彼布施時，施於沙門婆羅",
    "T01n0025_010:0414a29": "門及貧窮孤獨遠來乞求，所謂食飲乘騎、衣",
    "T01n0025_010:0414b01": "裳華鬘瓔珞塗香、床敷房舍燈油。凡是資身",
    "T01n0025_010:0414b02": "養活命者，彼布施時，速疾即施，不諂曲施。或",
    "T01n0025_010:0414b03": "復供養諸持戒仙功德具足行善法者，種種",
    "T01n0025_010:0414b04": "承事，彼因是故，受無量種種身心安樂。譬",
    "T01n0025_010:0414b05": "如曠澤空閑山林，或復廣磧而有池水，其水",
    "T01n0025_010:0414b06": "涼冷，清淨輕甜。時，有壯夫遠行疲極，熱惱渴",
    "T01n0025_010:0414b07": "乏，不飲食來已經多日。至彼池所，飲已澡浴，",
    "T01n0025_010:0414b08": "除斷一切渴乏熱惱，出於池外，身意怡悅，受",
    "T01n0025_010:0414b09": "於無量快樂歡喜。如是如是，彼布施時，心",
    "T01n0025_010:0414b10": "清淨故，身壞命終，於日天子宮殿中生，彼中",
    "T01n0025_010:0414b11": "生已，報得如是速疾稱心飛行宮殿。此因緣",
    "T01n0025_010:0414b12": "故，日大宮殿，照四大洲及餘世界。",
    "T01n0025_010:0414b13": "「諸比丘！復有一種，斷於殺生、不盜他物、不",
    "T01n0025_010:0414b14": "行邪婬、口不妄語、不飲諸酒，身不放逸，供",
    "T01n0025_010:0414b15": "養持戒功德具足諸仙諸賢，親近純直善法",
    "T01n0025_010:0414b16": "行人，廣說如前，身壞命終，隨願往生日天",
    "T01n0025_010:0414b17": "宮殿，住彼當受速疾果報，是故名為諸善業",
    "T01n0025_010:0414b18": "道。此因緣故，其日宮殿，照四大洲并餘世",
    "T01n0025_010:0414b19": "界。復有一種，修不殺生，乃至正見，彼曾供",
    "T01n0025_010:0414b20": "養諸仙持戒功德具者，純直善行，曾值遇彼",
    "T01n0025_010:0414b21": "清淨因緣，亦當報生日宮殿中受速疾果。以",
    "T01n0025_010:0414b22": "是緣故，其日宮殿，照四大洲及餘世界，廣",
    "T01n0025_010:0414b23": "說如前。",
    "T01n0025_010:0414b24": "「諸比丘！六十剎那名一羅婆，三十羅婆名牟",
    "T01n0025_010:0414b25": "休多。諸比丘！若干剎那，若干羅婆，及牟休",
    "T01n0025_010:0414b26": "多，其日宮殿，六月北行，日於一日行六俱",
    "T01n0025_010:0414b27": "盧奢，不曾暫時離於日道。六月南行，亦一",
    "T01n0025_010:0414b28": "日行六俱盧奢，不差日道。諸比丘！其日宮",
    "T01n0025_010:0414b29": "殿，六月行時，其月宮殿，十五日中還爾許",
    "T01n0025_010:0414c01": "行。",
    "T01n0025_010:0414c02": "「復次，於中有何因緣，生諸熱惱？諸比丘！其",
    "T01n0025_010:0414c03": "日宮殿，六月之中，向北道行，一日中行六",
    "T01n0025_010:0414c04": "俱盧奢，亦不曾離日道而行，但於其中，有",
    "T01n0025_010:0414c05": "十種緣故生熱惱。何等為十？諸比丘！須彌",
    "T01n0025_010:0414c06": "留山王外，其次有山，名佉提羅迦，高廣正",
    "T01n0025_010:0414c07": "等四萬二千由旬，雜色可觀，七寶成就，於",
    "T01n0025_010:0414c08": "其中間，日大宮殿所有光明，照於彼山觸",
    "T01n0025_010:0414c09": "而生熱，彼三摩耶，致有熱惱，此第一緣故生",
    "T01n0025_010:0414c10": "熱惱。復次，諸比丘！佉提羅迦山外，其次有山",
    "T01n0025_010:0414c11": "名伊沙陀羅，高廣正等二萬一千由旬，於其",
    "T01n0025_010:0414c12": "中間，日大宮殿所有光明，照觸彼山，此是",
    "T01n0025_010:0414c13": "第二熱惱。其次由乾陀山，高廣一萬二千由",
    "T01n0025_010:0414c14": "旬，是第三緣。其次善現山，高廣六千由旬，",
    "T01n0025_010:0414c15": "是第四緣。其次馬片頭山，高廣三千由旬，",
    "T01n0025_010:0414c16": "是第五緣。其次尼民陀羅山，高廣一千二百",
    "T01n0025_010:0414c17": "由旬，是第六緣。其次毗那耶迦山，高廣六",
    "T01n0025_010:0414c18": "百由旬，是第七緣。其次輪圓山，高廣三百",
    "T01n0025_010:0414c19": "由旬，是第八緣。其次，從此大地已上虛空，",
    "T01n0025_010:0414c20": "高萬由旬，彼有夜叉諸宮殿輩，頗梨所成，",
    "T01n0025_010:0414c21": "是第九緣。其次四大洲中，并及八萬小洲之",
    "T01n0025_010:0414c22": "中，自餘大山、須彌留山王等，是第十緣。具",
    "T01n0025_010:0414c23": "足應如佉提羅迦中說，此是十種，日大宮殿，",
    "T01n0025_010:0414c24": "六月之中，向北道行，熱惱因緣。",
    "T01n0025_010:0414c25": "「復次，於中何因何緣，有諸寒冷？諸比丘！日",
    "T01n0025_010:0414c26": "大宮殿，六月已後，向南而行，於中復有十",
    "T01n0025_010:0414c27": "二因緣，故生寒冷。何等十二？諸比丘！其須",
    "T01n0025_010:0414c28": "彌留山、佉提羅迦等，二山中間，須彌留海，",
    "T01n0025_010:0414c29": "廣八萬四千由旬，周迴無量優鉢羅、鉢陀",
    "T01n0025_010:0415a01": "摩、究牟陀、奔茶梨迦等華，悉皆遍滿，甚有",
    "T01n0025_010:0415a02": "香氣，於彼中間日大宮殿所有光明，而相照",
    "T01n0025_010:0415a03": "觸，此是第一寒冷因緣。如是次第，伊沙陀",
    "T01n0025_010:0415a04": "羅山，是第二緣。由乾陀山，是第三緣。善",
    "T01n0025_010:0415a05": "現山，是第四緣。馬片頭山，是第五緣。尼民",
    "T01n0025_010:0415a06": "陀羅山，是第六緣。毗那耶迦山，是第七緣。",
    "T01n0025_010:0415a07": "輪圓之山，是第八緣。其中諸花，具足次第，",
    "T01n0025_010:0415a08": "應如佉提羅迦山中廣說。",
    "T01n0025_010:0415a09": "「復次，所有閻浮洲中諸河流行，日大宮殿所",
    "T01n0025_010:0415a10": "有光明，而相照觸，故有寒冷，略說乃至，此",
    "T01n0025_010:0415a11": "是第九寒冷因緣。",
    "T01n0025_010:0415a12": "「復次，所有閻浮洲中諸河流行，其瞿陀尼",
    "T01n0025_010:0415a13": "洲中諸河流行，倍多於彼，日大宮殿，所有",
    "T01n0025_010:0415a14": "光明，而相照觸，此是第十寒冷因緣。",
    "T01n0025_010:0415a15": "「復次，所有瞿陀尼洲中諸河流行，其弗婆提",
    "T01n0025_010:0415a16": "洲中諸河流行，倍多於彼，此是第十一緣。",
    "T01n0025_010:0415a17": "「復次，所有弗婆提洲中諸河流行，其欝多",
    "T01n0025_010:0415a18": "羅究留洲中諸河流行，倍多於彼，日大宮",
    "T01n0025_010:0415a19": "殿光明而相照觸，此是第一寒冷，此是第十二",
    "T01n0025_010:0415a20": "緣。",
    "T01n0025_010:0415a21": "「諸比丘！日大宮殿，六月向南行，日於一日",
    "T01n0025_010:0415a22": "行，六俱盧奢，不違其道，於中有此十二因",
    "T01n0025_010:0415a23": "緣，所以寒冷。",
    "T01n0025_010:0415a24": "「復次，於中有何因緣，其冬天時，夜長晝短？",
    "T01n0025_010:0415a25": "諸比丘！其日宮殿，過六月已，次向南行，日",
    "T01n0025_010:0415a26": "於一日，日行六俱盧奢，亦不差移。但於彼時，",
    "T01n0025_010:0415a27": "其日在於閻浮提洲最南邊際，地形狹小，日",
    "T01n0025_010:0415a28": "過速疾。",
    "T01n0025_010:0415a29": "「諸比丘！此因緣故，其冬分中，晝短夜長。",
    "T01n0025_010:0415b01": "復次，於中有何因緣，春夏晝長其夜短促？",
    "T01n0025_010:0415b02": "「諸比丘！日天宮殿，過六月已，向北而行，",
    "T01n0025_010:0415b03": "一日中行六俱盧奢，亦不差移，乖異常道。",
    "T01n0025_010:0415b04": "但於彼時，正在閻浮處內而行，地寬行久，",
    "T01n0025_010:0415b05": "所以晝長。諸比丘！此因緣故，春夏晝長，其",
    "T01n0025_010:0415b06": "夜即短。",
    "T01n0025_010:0415b07": "「復次，諸比丘！若閻浮提洲日中，於弗婆提洲",
    "T01n0025_010:0415b08": "則日沒，其瞿陀尼洲日出，欝多羅究留洲正",
    "T01n0025_010:0415b09": "夜半；若瞿陀尼洲日中，其閻浮提洲日沒欝",
    "T01n0025_010:0415b10": "多羅究留洲日出，弗婆提洲夜半；若欝多",
    "T01n0025_010:0415b11": "羅究留洲日中，其瞿陀尼洲日沒，弗婆提洲",
    "T01n0025_010:0415b12": "日出，閻浮提洲夜半；若弗婆提洲日中則欝",
    "T01n0025_010:0415b13": "多羅究留洲日沒，閻浮提洲日出，瞿陀尼洲",
    "T01n0025_010:0415b14": "夜半。諸比丘！其閻浮提洲人所有西方，瞿",
    "T01n0025_010:0415b15": "陀尼洲人以為東方；其瞿陀尼洲人所有西",
    "T01n0025_010:0415b16": "方，欝多羅究留洲人以為東方；其欝多羅究",
    "T01n0025_010:0415b17": "留洲人所有西方，弗婆提洲人以為東方；其",
    "T01n0025_010:0415b18": "弗婆提洲人所有西方，閻浮提洲人以為東",
    "T01n0025_010:0415b19": "方。南北二方，亦復如是。」",
    "T01n0025_010:0415b20": "佛於此中，說優陀那：",
    "T01n0025_010:0415b21": "「轉住及轉壞，　　天出及薄覆，",
    "T01n0025_010:0415b22": "　十二重風吹，　　於前諸天行。",
    "T01n0025_010:0415b23": "　樓櫓及風吹，　　身體光明照，",
    "T01n0025_010:0415b24": "　布施持戒業，　　剎那羅婆過。",
    "T01n0025_010:0415b25": "　說熱有十緣，　　論寒十二種，",
    "T01n0025_010:0415b26": "　晝夜及日中，　　東西說四方。",
    "T01n0025_010:0415b27": "「諸比丘！其月天子最大宮殿，縱廣正等四十",
    "T01n0025_010:0415b28": "九由旬，周匝上下，七重垣牆、七重欄楯、七重",
    "T01n0025_010:0415b29": "鈴網，復有七重多羅行樹，而為圍繞，雜色",
    "T01n0025_010:0415c01": "可觀。彼諸牆壁，皆以金銀乃至馬瑙七寶所",
    "T01n0025_010:0415c02": "成，四面諸門，各有樓櫓，種種莊校，廣說如",
    "T01n0025_010:0415c03": "前日天宮殿，乃至眾鳥，各各自鳴。諸比丘！",
    "T01n0025_010:0415c04": "其月宮殿，純用天金銀，天青琉璃，以為間",
    "T01n0025_010:0415c05": "錯，其二分銀，清淨無垢，無諸滓穢，其體皎",
    "T01n0025_010:0415c06": "潔，甚為明曜；彼之一分，天青瑠璃，亦復清",
    "T01n0025_010:0415c07": "淨，表裏映徹，光明遠照。諸比丘！其月天子",
    "T01n0025_010:0415c08": "最勝宮殿，有五種風所持而行。何等為五？",
    "T01n0025_010:0415c09": "一持、二住、三順、四攝、五行，以是五種因緣持",
    "T01n0025_010:0415c10": "故，其月宮殿依空而行。諸比丘！其月宮殿，",
    "T01n0025_010:0415c11": "復有無量諸天宮殿，在前而行，無量百千萬",
    "T01n0025_010:0415c12": "數諸天在前而行；其行之時，受於無量種種",
    "T01n0025_010:0415c13": "快樂。彼諸天等，皆有名字。諸比丘！其月",
    "T01n0025_010:0415c14": "天子大宮殿中，更復別有青瑠璃輦，其輦出",
    "T01n0025_010:0415c15": "高十六由旬，廣八由旬，其月天子及諸天女，",
    "T01n0025_010:0415c16": "入於輦中，以天種種五欲功德，和合受樂，",
    "T01n0025_010:0415c17": "歡娛悅豫，隨意而行。",
    "T01n0025_010:0415c18": "「諸比丘！其月天子，依天數量，壽五百歲，子",
    "T01n0025_010:0415c19": "孫相承，皆於彼治，然其宮殿，住於一劫。諸",
    "T01n0025_010:0415c20": "比丘！其月天子諸身分中，光明出已，即便",
    "T01n0025_010:0415c21": "照彼青瑠璃輦，其輦光照月大宮殿，月宮殿",
    "T01n0025_010:0415c22": "光照四大洲。諸比丘！其月天子有五百光向",
    "T01n0025_010:0415c23": "下照行，有五百光傍照而行，故名月天千",
    "T01n0025_010:0415c24": "光照也，亦復名為涼冷光明。",
    "T01n0025_010:0415c25": "「諸比丘！何因緣故，月大宮殿照四大洲？過",
    "T01n0025_010:0415c26": "去世時，布施沙門及婆羅門、貧窮孤獨遠來",
    "T01n0025_010:0415c27": "乞求，所謂食飲乘騎、衣服華鬘諸香、床鋪房",
    "T01n0025_010:0415c28": "舍諸資生等，而彼施時，應時疾與，不諂曲",
    "T01n0025_010:0415c29": "心，或復供養諸仙持戒具功德者，正直純",
    "T01n0025_010:0416a01": "善，彼因緣故，受無量種種身心快樂。譬如",
    "T01n0025_010:0416a02": "空閑山林荒澤曠野磧中，有一池水，凉冷輕",
    "T01n0025_010:0416a03": "美，無有濁穢。是時，有人，遠行疲乏，飢渴熱",
    "T01n0025_010:0416a04": "逼，入彼池中，澡浴飲水，除一切苦，受無量",
    "T01n0025_010:0416a05": "樂。如是如是。彼因緣故，生月天子宮殿之",
    "T01n0025_010:0416a06": "中，受樂果報。",
    "T01n0025_010:0416a07": "「諸比丘！復有一種，斷於殺生，乃至斷酒及放",
    "T01n0025_010:0416a08": "逸行，供養承事諸仙人等，亦生於彼月宮殿",
    "T01n0025_010:0416a09": "中，照四洲界。復有斷殺乃至正見，故得速",
    "T01n0025_010:0416a10": "疾空行宮殿，此則名為諸善業道。又何因緣，",
    "T01n0025_010:0416a11": "其月宮殿，漸漸而現？有三因緣。何等為三？",
    "T01n0025_010:0416a12": "一者偝方面出；二者有青身諸天，形服瓔珞",
    "T01n0025_010:0416a13": "一切悉青，常半月中，隱覆其宮，以隱覆故，",
    "T01n0025_010:0416a14": "彼時月形，漸漸而現；三者從彼日天大宮殿",
    "T01n0025_010:0416a15": "中，別有六十光明出已，障彼月輪。以是義",
    "T01n0025_010:0416a16": "故，漸漸而現。",
    "T01n0025_010:0416a17": "「復次，於中何因緣故，其月宮殿，圓淨滿足，",
    "T01n0025_010:0416a18": "如是顯現？諸比丘！此亦三緣，故使如是。一",
    "T01n0025_010:0416a19": "者彼時月大宮殿，正方面出，以是義故，圓",
    "T01n0025_010:0416a20": "滿而現。復次，彼青色天，衣服瓔珞一切皆",
    "T01n0025_010:0416a21": "青，常半月中，隱月宮殿，而月宮殿，於逋",
    "T01n0025_010:0416a22": "沙他十五日時，圓滿光明，照曜熾盛。譬如",
    "T01n0025_010:0416a23": "多有諸種油脂，中然大炬，彼等一切諸餘燈",
    "T01n0025_010:0416a24": "明，悉皆翳覆。如是如是，月大宮殿，十五日",
    "T01n0025_010:0416a25": "時，每恒如是。復次，日大宮殿，六十光明出",
    "T01n0025_010:0416a26": "已，障彼清淨月輪。而月宮殿，於逋沙他十",
    "T01n0025_010:0416a27": "五日中，圓滿具足，於一切處，皆捨翳障，",
    "T01n0025_010:0416a28": "彼時日光，不能覆蔽。",
    "T01n0025_010:0416a29": "「復次，於中何因緣故，月大宮殿，於彼黑月",
    "T01n0025_010:0416b01": "第十五日，一切不現？諸比丘！其月宮殿，於",
    "T01n0025_010:0416b02": "彼黑月第十五日，近日宮殿行。彼由日光作",
    "T01n0025_010:0416b03": "覆翳故，一切不現。復次，何緣月大宮殿得",
    "T01n0025_010:0416b04": "名月也？",
    "T01n0025_010:0416b05": "「諸比丘！其月宮殿，於彼黑月一日已去，以",
    "T01n0025_010:0416b06": "其光明顏色威德缺而減少，以此因緣得名",
    "T01n0025_010:0416b07": "月也。復次，於中何因緣故，月大宮殿，其中",
    "T01n0025_010:0416b08": "有影？諸比丘！有閻浮樹，因此故言閻浮洲",
    "T01n0025_010:0416b09": "也，於彼清淨月輪光明，為其作影，此因緣",
    "T01n0025_010:0416b10": "故，有於影現。復何因緣，有諸河水流於世",
    "T01n0025_010:0416b11": "間？諸比丘！有日故有熱，有熱故有惱，有惱",
    "T01n0025_010:0416b12": "故有炙，有炙故有汗濕，有汗濕故，諸山之",
    "T01n0025_010:0416b13": "中，汁流水出。諸比丘！此因緣故，河流世間。",
    "T01n0025_010:0416b14": "復何因緣，有五種子世間出現？諸比丘！若",
    "T01n0025_010:0416b15": "於東方，或有世界，轉成已壞，或壞已成，",
    "T01n0025_010:0416b16": "或成已住；南西北方，成壞及住，亦復如是。",
    "T01n0025_010:0416b17": "爾時，阿那毘羅大風，別於他界，轉成住處，",
    "T01n0025_010:0416b18": "吹五種子，散此界中，散已復散，乃至大散，",
    "T01n0025_010:0416b19": "所謂根子、莖子、節子、合子、子子，此為五子。",
    "T01n0025_010:0416b20": "諸比丘！閻浮大樹，有是色果。譬如摩伽陀",
    "T01n0025_010:0416b21": "國中量斛摩尼，彼等摘已，其汁流出，色譬",
    "T01n0025_010:0416b22": "如乳，味甜如蜜。",
    "T01n0025_010:0416b23": "「諸比丘！閻浮樹果，有五種分，出生利益，謂",
    "T01n0025_010:0416b24": "東、南、西、上、下。彼東分者，諸揵闥婆輩食，其",
    "T01n0025_010:0416b25": "南分有七種大聚落人輩食，所謂一不正叫、",
    "T01n0025_010:0416b26": "二叫喚、三不正體、四賢、五善賢、六牢、七",
    "T01n0025_010:0416b27": "勝。於彼七種大聚落中，有七黑山，所謂一",
    "T01n0025_010:0416b28": "偏箱、二一搏、三小棗、四何髮、五百偏頭、",
    "T01n0025_010:0416b29": "六能勝、七最勝。彼七山中，有七梵仙所居",
    "T01n0025_010:0416c01": "之窟，一善眼、二善賢、三小、四百偏頭、五",
    "T01n0025_010:0416c02": "爛物池、六黑入、七增長時。其西分中金翅",
    "T01n0025_010:0416c03": "鳥輩食，上分虛空夜叉輩食，下分海中諸蟲",
    "T01n0025_010:0416c04": "輩食。於中有優陀那偈：",
    "T01n0025_010:0416c05": "「初說雨多少，　　宮殿中示現，",
    "T01n0025_010:0416c06": "　二事多有風，　　於前諸天行。",
    "T01n0025_010:0416c07": "　輦及於壽命，　　身體光明照，",
    "T01n0025_010:0416c08": "　布施持戒業，　　偏及滿足輪。",
    "T01n0025_010:0416c09": "　月影及不現，　　有影何因緣，",
    "T01n0025_010:0416c10": "　諸河諸種子，　　閻浮樹最後。",
    "T01n0025_010:0416c11": "「諸比丘！劫初眾生，食地味時，既資益已，久長",
    "T01n0025_010:0416c12": "住世。而彼等輩，若多食者，顏色即劣；若少",
    "T01n0025_010:0416c13": "食者，光相殊勝。當於彼時，形色現故，眾各相",
    "T01n0025_010:0416c14": "欺，言爭勝劣，勝者生慢。以我慢故，地味便沒。",
    "T01n0025_010:0416c15": "即生地皮，色味具足。譬如成就羯尼迦囉",
    "T01n0025_010:0416c16": "花，有如是色，又如淳蜜無蠟，有如是味。彼",
    "T01n0025_010:0416c17": "等眾生，共聚集已，憂愁苦惱，椎胷叫喚，迷悶",
    "T01n0025_010:0416c18": "困乏，唱言：『嗚呼我地味！嗚呼我地味！』譬如今",
    "T01n0025_010:0416c19": "者，所有勝味，既甞知已，唱言：『嗚呼！此是我",
    "T01n0025_010:0416c20": "味。』執著舊名，不知真義，彼等眾生，亦復如",
    "T01n0025_010:0416c21": "是。時，彼眾生食於地皮，久長住世，多食色麤、",
    "T01n0025_010:0416c22": "少食形勝。以勝劣故，我慢相陵，地皮復沒。",
    "T01n0025_010:0416c23": "便生林蔓，形色成就，香味具足。譬如成就迦",
    "T01n0025_010:0416c24": "藍婆柯花，有如是色，割之汁流，猶無蠟之",
    "T01n0025_010:0416c25": "蜜，乃至如前，聚共愁惱。如是次第，林蔓沒",
    "T01n0025_010:0416c26": "已，粳米出生，不曾耕種，自然顯現，無芒無",
    "T01n0025_010:0416c27": "糩，清淨米粒，香味具足。彼時眾生，如是食",
    "T01n0025_010:0416c28": "已，其諸身分，即有脂髓皮肉筋骨膿血眾",
    "T01n0025_010:0416c29": "脉，及有男女根相而彰。根相既生，染心即",
    "T01n0025_010:0417a01": "起。以有染故，數相視瞻，既數相看，便生愛",
    "T01n0025_010:0417a02": "欲。以欲愛故，便於屏處，行非梵行，不淨欲",
    "T01n0025_010:0417a03": "法。彼時，復有自餘眾生，未如此者，見已告",
    "T01n0025_010:0417a04": "言：『謂汝眾生，所作甚惡，云何如此？』其彼眾",
    "T01n0025_010:0417a05": "生，遂生慙愧，墮在不善諸惡法中，即得如是",
    "T01n0025_010:0417a06": "波帝波帝之名字也(梵語波帝隋言夫主)。時，彼眾生以",
    "T01n0025_010:0417a07": "墮如是諸惡法故，共行欲者，將飯食來，言",
    "T01n0025_010:0417a08": "『有墮也』、言『有墮也』，如是立名，為婆梨耶婆",
    "T01n0025_010:0417a09": "梨耶也(梵語婆梨耶隋言婦)。諸比丘！此因緣故，舊時下來",
    "T01n0025_010:0417a10": "諸勝人輩，見於世間夫婦出故，彼等眾輩，",
    "T01n0025_010:0417a11": "以左手捉用右手，推令離彼處。而彼眾生，",
    "T01n0025_010:0417a12": "或復二月，三月去已，還復歸來。時，彼眾輩",
    "T01n0025_010:0417a13": "見彼還來，即以杖木土塊瓦石，而用打擲，",
    "T01n0025_010:0417a14": "作如是言：『汝善隱藏！汝善隱藏。』譬如今者，",
    "T01n0025_010:0417a15": "諸女嫁時，或復擲花金銀衣服及擲羅闍(梵稱羅闍",
    "T01n0025_010:0417a16": "隋言熱稻穀花)，復作如是呪願言語：『願汝新婦，安隱",
    "T01n0025_010:0417a17": "快樂。』諸比丘！如是次第，往昔眾人，如是惡",
    "T01n0025_010:0417a18": "作，見今諸人，亦如是作。以是因緣，諸眾生",
    "T01n0025_010:0417a19": "輩，於世法中，行於惡行。如是次第，起作舍",
    "T01n0025_010:0417a20": "屋，為彼惡業作覆藏。故偈言：",
    "T01n0025_010:0417a21": "「初時作占婆，　　於後波羅奈，",
    "T01n0025_010:0417a22": "　過劫殘末際，　　規度王舍城。",
    "T01n0025_010:0417a23": "「諸比丘！此因緣故，前最勝者，造作村城聚",
    "T01n0025_010:0417a24": "落處所、國邑王宮，莊嚴世間出生住處，如",
    "T01n0025_010:0417a25": "是眾輩，更復增長非法行時。有餘眾生，福",
    "T01n0025_010:0417a26": "命業盡，從光音天捨身來下，母腹受胎。諸",
    "T01n0025_010:0417a27": "比丘！此因緣故，舊時勝者先生世間，彼等",
    "T01n0025_010:0417a28": "眾生餘福力故，不須耕種，而有自然粳米出",
    "T01n0025_010:0417a29": "生。若有欲須，日初分取，於日後分即復還",
    "T01n0025_010:0417b01": "生；日後分取，日初還生，成熟一種；若不取",
    "T01n0025_010:0417b02": "者，依舊常在。時，彼眾生福漸薄故，懶惰懈",
    "T01n0025_010:0417b03": "怠，貪悋心生，作如是念：『今此粳米，不曾耕",
    "T01n0025_010:0417b04": "種，何用辛苦，日初日後時別各取，徒自困",
    "T01n0025_010:0417b05": "乏？我今寧可一時頓取。』遂即併取。時，餘眾",
    "T01n0025_010:0417b06": "生喚彼人言：『食時節至，可共相逐，收取粳",
    "T01n0025_010:0417b07": "米。』彼人報言：『我以一時，為日初後，頓取將",
    "T01n0025_010:0417b08": "來。汝欲去者，可自知時。』彼作是念：『此眾生",
    "T01n0025_010:0417b09": "等，善作快樂，於日初後，一時頓取。我今應",
    "T01n0025_010:0417b10": "當為兩三日，亦可併收。』即便悉取。爾時，更",
    "T01n0025_010:0417b11": "有別眾生喚彼眾生言：『我等可共收取粳米。』",
    "T01n0025_010:0417b12": "彼即報言：『我前總已取三日分，汝自知時。』",
    "T01n0025_010:0417b13": "彼眾生聞，復作是念：『此人甚善，我今亦宜",
    "T01n0025_010:0417b14": "一時併取四五日分，為貯積故。』時彼粳米，即",
    "T01n0025_010:0417b15": "生皮糩，裹米而住；被刈之者，即更不生；未",
    "T01n0025_010:0417b16": "刈之處，依舊而住。其此稻穀，即便段別，叢",
    "T01n0025_010:0417b17": "聚而生。是時，眾生相共聚集，愁憂悲哭，各",
    "T01n0025_010:0417b18": "相謂言：『我憶往昔，意所生身，以喜為食，自",
    "T01n0025_010:0417b19": "然光明，騰空自在，神色最勝，壽命長遠。而",
    "T01n0025_010:0417b20": "為我等，忽生地味，色香味具，食已久住。其",
    "T01n0025_010:0417b21": "多食者，色形則麤；少食之者，顏色猶勝。爭",
    "T01n0025_010:0417b22": "勝劣故，起憍慢心，則成差別，緣於此故。地",
    "T01n0025_010:0417b23": "味滅沒，次生地皮，次生林蔓，次生粳米，乃",
    "T01n0025_010:0417b24": "至皮糩，刈者不生，不刈如舊。以如是故，成",
    "T01n0025_010:0417b25": "此一叢段別住也。我等今者，宜應分壃結",
    "T01n0025_010:0417b26": "作界畔，并立謫罰，彼是汝許，此是我分，侵",
    "T01n0025_010:0417b27": "者罰之。』諸比丘！此因緣故，世間便有界畔",
    "T01n0025_010:0417b28": "謫罰名字出生。",
    "T01n0025_010:0417b29": "「爾時，別有餘一眾生，自惜己稻，盜他稻穀。",
    "T01n0025_010:0417c01": "餘人見已，即告彼言：『謂汝眾生，汝惡作也，",
    "T01n0025_010:0417c02": "汝惡作也。云何自有，盜取他稻！』呵已而放，",
    "T01n0025_010:0417c03": "更莫如此。而彼眾生，已復再作，亦且呵放，",
    "T01n0025_010:0417c04": "如是再三，猶不改悔。麤言呵責，以手打頭，",
    "T01n0025_010:0417c05": "牽臂將詣眾人之中，告眾輩言：『此人盜他！』",
    "T01n0025_010:0417c06": "而彼眾生，對於眾前，拒諱爭鬪，語眾輩言：",
    "T01n0025_010:0417c07": "『此之眾生，麤惡言語，罵詈於我，以手打我。』",
    "T01n0025_010:0417c08": "時彼眾輩，聚集憂愁，悲哭叫喚：『我等今者，",
    "T01n0025_010:0417c09": "相共至此，困惡處也。我等已生惡不善法，",
    "T01n0025_010:0417c10": "為諸煩惱增長未來生老苦果，當向惡趣。現",
    "T01n0025_010:0417c11": "見以手共相牽排，駈遣呵責。我等今應求正",
    "T01n0025_010:0417c12": "守護，為我作主。合呵責者正作呵責，合謫",
    "T01n0025_010:0417c13": "罰者即正謫罰，合駈遣者即正駈遣。我等",
    "T01n0025_010:0417c14": "所有田分稻穀，各自收來。彼守護主，有所",
    "T01n0025_010:0417c15": "須者，我等供給。』大眾如是共平量已，時彼",
    "T01n0025_010:0417c16": "眾輩，即共推求正守護者。",
    "T01n0025_010:0417c17": "「爾時，彼處大眾之中，別有一人，長大最勝，",
    "T01n0025_010:0417c18": "可愛端正，形容奇特，微妙可觀，身色光儀，",
    "T01n0025_010:0417c19": "種種具足。時諸眾輩，向彼人邊，作如是言：",
    "T01n0025_010:0417c20": "『善哉仁者！汝為我等，作正守護。我等此處",
    "T01n0025_010:0417c21": "各有田畔，勿使侵欺，合呵正呵。合責正責，",
    "T01n0025_010:0417c22": "乃至謫罰，合遣正遣。我等所收不耕稻穀，",
    "T01n0025_010:0417c23": "當分與汝，不令乏少。』彼人聞已，即許可之，",
    "T01n0025_010:0417c24": "為作正主，訶責謫罰，駈遣平正，無有侵凌。",
    "T01n0025_010:0417c25": "眾斂稻穀，而供濟之，不令短闕。如是依法，",
    "T01n0025_010:0417c26": "為作田主。以從彼等眾生田裏，取地分故，",
    "T01n0025_010:0417c27": "因即立名，為剎帝利(剎帝利者隋言田主)。時，彼眾生悉",
    "T01n0025_010:0417c28": "皆歡喜，依誡奉行。彼剎帝利，於眾事中，智",
    "T01n0025_010:0417c29": "慧巧妙，處彼眾內，光相最勝，是故稱名，為",
    "T01n0025_010:0418a01": "曷囉闍(曷羅闍者隋言王也)，大眾立為大平等王，是故名",
    "T01n0025_010:0418a02": "為摩訶三摩多(摩訶三摩多者隋言大眾平等王也)。諸比丘！其摩",
    "T01n0025_010:0418a03": "訶三摩多作王之時，彼諸人輩因始立名，為",
    "T01n0025_010:0418a04": "薩多婆(薩多婆者隋言眾生)。諸比丘！其摩訶三摩多王有",
    "T01n0025_010:0418a05": "息，名乎廬遮(隋言意喜)。諸比丘！彼乎廬遮作王",
    "T01n0025_010:0418a06": "之時，彼諸人輩稱為何夷摩柯(隋言金者)。諸比丘！",
    "T01n0025_010:0418a07": "其乎廬遮王有息，名柯梨耶哪(隋言正真)。諸比",
    "T01n0025_010:0418a08": "丘！其柯梨耶哪作王之時，彼諸人輩稱為帝",
    "T01n0025_010:0418a09": "羅闍(隋言烏麻生也)。諸比丘！其柯梨耶哪王有息，名",
    "T01n0025_010:0418a10": "婆羅柯梨耶哪(隋言最正真也)。諸比丘！其婆羅柯",
    "T01n0025_010:0418a11": "梨耶哪作王之時，彼諸人輩稱為阿婆囉騫",
    "T01n0025_010:0418a12": "咃(隋言雲片)。諸比丘！其雲片王有息，名烏逋沙他",
    "T01n0025_010:0418a13": "(隋言齋戒)。諸比丘！其齋戒王在位之時，彼諸人輩",
    "T01n0025_010:0418a14": "稱為多羅承伽(隋言木脛)。諸比丘！其齋戒王頂上自",
    "T01n0025_010:0418a15": "然出一肉胞，生於童子，端正具足，三十二",
    "T01n0025_010:0418a16": "相，生已唱言：『摩陀多(摩陀多者隋言持戒)。』其頂生王，具大",
    "T01n0025_010:0418a17": "神通，甚有威力，統四大洲，自在治化。諸比",
    "T01n0025_010:0418a18": "丘！此等六王，壽命無量。諸比丘！其頂生王",
    "T01n0025_010:0418a19": "右髀出胞，生一童子，端正具足，三十二相，",
    "T01n0025_010:0418a20": "名右髀生，亦有威力，統四大洲；其右髀王，",
    "T01n0025_010:0418a21": "左髀出胞，生一童子，亦三十二相，名左髀",
    "T01n0025_010:0418a22": "生，具威德力，王三大洲；其左髀王，右膝肉",
    "T01n0025_010:0418a23": "胞，生一童子，威相如前，王二大洲；其右膝王",
    "T01n0025_010:0418a24": "左膝生一童子，威相如前，領一大洲。",
    "T01n0025_010:0418a25": "「諸比丘！從此已來，有轉輪王，皆領一洲，汝",
    "T01n0025_010:0418a26": "等當知。諸比丘！如是次第，最初眾立大平",
    "T01n0025_010:0418a27": "等王、次意喜王、次正真王、次最正真王、次",
    "T01n0025_010:0418a28": "受齋戒王、次頂生王、次右髀王、次左髀王、",
    "T01n0025_010:0418a29": "次右膝王、次左膝王、次已脫王、次已已脫",
    "T01n0025_010:0418b01": "王、次體者王、次體味王、次果報車王、次海",
    "T01n0025_010:0418b02": "王、次大海王、次奢俱梨王、次大奢俱梨王、",
    "T01n0025_010:0418b03": "次茅草王、次別茅草王、次善賢王、次大善",
    "T01n0025_010:0418b04": "賢王、次相愛王、次大相愛王、次叫王、次大",
    "T01n0025_010:0418b05": "叫王、次尼梨迦王、次那瞿沙王、次狼王、次",
    "T01n0025_010:0418b06": "海分王、次金剛臂王、次牀王、次師子月王、",
    "T01n0025_010:0418b07": "次那耶坻王、次別者王、次善福水王、次熱",
    "T01n0025_010:0418b08": "惱王、次作光王、次曠野王、次小山王、次山",
    "T01n0025_010:0418b09": "者王、次焰者王、次熾焰王。諸比丘！其熾焰",
    "T01n0025_010:0418b10": "王，子孫相承，有一百一，並悉在彼逋多羅",
    "T01n0025_010:0418b11": "城，治化天下。其最後王，名為降怨，以能降",
    "T01n0025_010:0418b12": "伏諸怨敵故，名曰降怨。",
    "T01n0025_010:0418b13": "「諸比丘！其降怨王子孫相承，於阿踰闍城中",
    "T01n0025_010:0418b14": "治化，有五萬四千王，其最後王，名為難勝。",
    "T01n0025_010:0418b15": "「諸比丘！其難勝王子孫相承，於波羅奈城中",
    "T01n0025_010:0418b16": "治化，有六萬三千王，彼最後王名難可意。",
    "T01n0025_010:0418b17": "諸比丘！其難可意子孫相承，於柯箄囉城",
    "T01n0025_010:0418b18": "中治化，有八萬四千王，彼最後王，名為梵",
    "T01n0025_010:0418b19": "德。諸比丘！其梵德王子孫相承，於彼白象",
    "T01n0025_010:0418b20": "城中治化，有三萬二千王，彼最後王，名為",
    "T01n0025_010:0418b21": "象德。諸比丘！其象德王子孫相承，於拘尸",
    "T01n0025_010:0418b22": "那城中治化，有三萬二千王，彼最後王，名",
    "T01n0025_010:0418b23": "曰藿香。諸比丘！其藿香王子孫相承，於優",
    "T01n0025_010:0418b24": "羅奢城中治化，有三萬二千王，其最後王，",
    "T01n0025_010:0418b25": "名那伽那嗜。諸比丘！其那嗜王子孫相承，",
    "T01n0025_010:0418b26": "於難降伏城中治化，有三萬二千王，彼最後",
    "T01n0025_010:0418b27": "王名曰降者。諸比丘！其降者王子孫相承，",
    "T01n0025_010:0418b28": "於葛那鳩遮城中治化，有一萬二千王，彼最",
    "T01n0025_010:0418b29": "後王，名勝軍。諸比丘！其勝軍王子孫相承，",
    "T01n0025_010:0418c01": "於波波城治化天下，有一萬八千王，彼最後",
    "T01n0025_010:0418c02": "王，名曰天龍。諸比丘！其天龍王子孫相承，",
    "T01n0025_010:0418c03": "於多摩梨奢城中治化，有二萬五千王，彼最",
    "T01n0025_010:0418c04": "後王，名曰海天。諸比丘！其海天王子孫相",
    "T01n0025_010:0418c05": "承，還於多摩梨奢城中治化，有一萬王，彼",
    "T01n0025_010:0418c06": "最後王，還名海天。諸比丘！彼海天王子孫",
    "T01n0025_010:0418c07": "相承，於檀多富羅城中治化，有一萬八千",
    "T01n0025_010:0418c08": "王，彼最後王，名為善意，子孫相承，於王",
    "T01n0025_010:0418c09": "舍大城治化，有二萬五千王，彼最後王，名",
    "T01n0025_010:0418c10": "善治化。諸比丘！善治化王子孫相承；還於",
    "T01n0025_010:0418c11": "波羅奈城中治化，有一千一百王，彼最後王，",
    "T01n0025_010:0418c12": "名大帝君。諸比丘！大帝君王子孫相承，於茅",
    "T01n0025_010:0418c13": "主大城中治化，有八萬四千王，彼最後王，",
    "T01n0025_010:0418c14": "復名海天。諸比丘！其海天王子孫相承，還",
    "T01n0025_010:0418c15": "於逋多羅城中治化，有一千五百王，彼最後",
    "T01n0025_010:0418c16": "王，名為苦行。諸比丘！其苦行王子孫相承，",
    "T01n0025_010:0418c17": "還於茅主大城中治化，有八萬四千王，彼最",
    "T01n0025_010:0418c18": "後王，名為地面。諸比丘！其地面王子孫相",
    "T01n0025_010:0418c19": "承，還於阿踰闍城中治化，有一千王，彼最",
    "T01n0025_010:0418c20": "後王，名為持地。諸比丘！其持地王子孫相",
    "T01n0025_010:0418c21": "承，還於波羅奈大城中治化，有八萬王，彼",
    "T01n0025_010:0418c22": "最後王，名曰地主。諸比丘！其地主王子孫",
    "T01n0025_010:0418c23": "相承，於寐(亡毘反)洟(湯梨反)羅城中治化，有八萬",
    "T01n0025_010:0418c24": "四千王，彼最後王，名曰大天。諸比丘！其大",
    "T01n0025_010:0418c25": "天王子孫相承，於彼寐洟羅大城中治化，有",
    "T01n0025_010:0418c26": "八萬四千剎帝利王，彼一切王，於彼寐洟羅",
    "T01n0025_010:0418c27": "城菴婆羅林中，修行梵行，其最後王，名曰",
    "T01n0025_010:0418c28": "尼寐王、次沒王、次堅齊王、次軻呶王、次優",
    "T01n0025_010:0418c29": "波王、次呶摩王、次善見王、次月見王、次聞",
    "T01n0025_010:0419a01": "軍王、次法軍王、次降伏王、次大降王、次更",
    "T01n0025_010:0419a02": "降王、次無憂王、次除憂王、次肩節王、次王",
    "T01n0025_010:0419a03": "節王、次摩羅王、次婁那王、次方主王、次塵",
    "T01n0025_010:0419a04": "者王、次迦羅王、次難陀王、次鏡面王、次生",
    "T01n0025_010:0419a05": "者王、次斛領王、次食飲王、次饒食王、次難",
    "T01n0025_010:0419a06": "降王、次難勝王、次安住王、次善住王、次大",
    "T01n0025_010:0419a07": "力王、次力德王、次堅行王。諸比丘！其堅行",
    "T01n0025_010:0419a08": "王子孫相承；於迦奢波城中治化，有七萬",
    "T01n0025_010:0419a09": "五千王，彼最後王，名菴婆梨沙。諸比丘！其",
    "T01n0025_010:0419a10": "梨沙王子，名善立。諸比丘！其善立王子孫",
    "T01n0025_010:0419a11": "相承，於波羅大城中治化，有一千一百王，",
    "T01n0025_010:0419a12": "彼最後王，名枳梨祁。",
    "T01n0025_010:0419a13": "「諸比丘！彼時有迦葉如來、阿羅訶、三藐三佛",
    "T01n0025_010:0419a14": "陀，出現世間，菩薩於彼修行梵行，生兜率",
    "T01n0025_010:0419a15": "天。枳梨祁王息，名為善生，子孫相承，還於",
    "T01n0025_010:0419a16": "逋多羅城中治化；有一百一王，彼最後王，",
    "T01n0025_010:0419a17": "名耳。其耳王有二息，一名瞿曇，二名婆羅",
    "T01n0025_010:0419a18": "墮闍；彼王一息，名甘蔗種。諸比丘！其甘",
    "T01n0025_010:0419a19": "蔗種子孫相承，還於逋多羅城中治化，有一",
    "T01n0025_010:0419a20": "百一甘蔗種王，彼最後王，名不善長甘蔗",
    "T01n0025_010:0419a21": "種王。諸比丘！不善長王，而生四子，一名優",
    "T01n0025_010:0419a22": "牟佉，二名金色，三名似白象，四名足璩。其",
    "T01n0025_010:0419a23": "足璩息，名曰天城。其子牛城，子孫相承，於",
    "T01n0025_010:0419a24": "迦毘羅婆蘇都城中治化，有七萬七千王。彼",
    "T01n0025_010:0419a25": "最後王，名廣車王、次別車王、次堅車王、次",
    "T01n0025_010:0419a26": "住車王、次十車王、次百車王、次九十車王、",
    "T01n0025_010:0419a27": "次雜色車王、次智車王、次廣弓王、次多弓",
    "T01n0025_010:0419a28": "王、次兼弓王、次住弓王、次十弓王、次百弓",
    "T01n0025_010:0419a29": "王、次九十弓王、次雜色弓王、次智弓王。",
    "T01n0025_010:0419b01": "「諸比丘！其智弓王生於二息，一名師子頰，",
    "T01n0025_010:0419b02": "二名師子足。其師子頰紹繼王位，生於四子，",
    "T01n0025_010:0419b03": "一名淨飯，二名白飯，三名斛飯，四名甘露",
    "T01n0025_010:0419b04": "飯。又生一女，名為不死。諸比丘！其淨飯王",
    "T01n0025_010:0419b05": "生於二子，一悉達多，二名難陀；白飯二子，",
    "T01n0025_010:0419b06": "一名帝沙童，二名難提迦；斛飯二子，一",
    "T01n0025_010:0419b07": "阿泥婁駄，二跋提梨迦；甘露飯王亦生二子，",
    "T01n0025_010:0419b08": "一阿難陀，二提婆達多。其不死女，唯有一",
    "T01n0025_010:0419b09": "子，名世婆羅；菩薩一子，名羅睺羅。",
    "T01n0025_010:0419b10": "「諸比丘！如是次第，從於大眾平等王來，子",
    "T01n0025_010:0419b11": "孫相承，最勝種族，至羅睺羅童子身上成",
    "T01n0025_010:0419b12": "阿羅漢，斷於煩惱，盡生死際，更無復有。諸",
    "T01n0025_010:0419b13": "比丘！此因緣故，舊往昔時，有勝剎利，世間",
    "T01n0025_010:0419b14": "出生，依於如法，非不如法。諸比丘！有如是",
    "T01n0025_010:0419b15": "法，世間剎利，最為勝生。爾時，自餘諸眾生",
    "T01n0025_010:0419b16": "輩，如是念言：『世間有為，是病是癰，是其毒",
    "T01n0025_010:0419b17": "箭。』熟思惟已，棄捨有為，於空山澤，造作草",
    "T01n0025_010:0419b18": "庵，寂靜禪定。有所求須，或日初分，或後分",
    "T01n0025_010:0419b19": "中，出於草庵，入村乞食。眾人見已，須者與",
    "T01n0025_010:0419b20": "之，復為造作，或有稱言：『此等眾生，最好作",
    "T01n0025_010:0419b21": "善，棄捨世間，有流不善諸惡法故，名婆羅",
    "T01n0025_010:0419b22": "門。』此因緣故，婆羅門種，世間出生。或有眾",
    "T01n0025_010:0419b23": "生，禪定不成，倚著村落，多教呪術，因此得",
    "T01n0025_010:0419b24": "名為教者也；以其下來入村舍故，名向聚落；",
    "T01n0025_010:0419b25": "復為成就諸欲法故，名成就欲。此因緣故，",
    "T01n0025_010:0419b26": "舊往昔時，勝婆羅門，高行種姓，世間出生，",
    "T01n0025_010:0419b27": "依於如法，非不如法。復有自餘諸眾生輩，造",
    "T01n0025_010:0419b28": "作種種求利技能、工巧藝術諸業之處，以",
    "T01n0025_010:0419b29": "此得名為毘舍也。此因緣故，舊往昔時，毘",
    "T01n0025_010:0419c01": "舍種姓，現於世間，彼亦如法，非不如法。諸",
    "T01n0025_010:0419c02": "比丘！此等三種，世間生已，於後復有第四",
    "T01n0025_010:0419c03": "種姓，世間出生。諸比丘！復有一種，各自毀",
    "T01n0025_010:0419c04": "呰自家法已，剃除鬚髮，身著袈裟，棄捨世",
    "T01n0025_010:0419c05": "間，出家修道，口自唱言：『我作沙門。』彼作是",
    "T01n0025_010:0419c06": "稱，即成正願婆羅門也；毘舍亦然。復有一",
    "T01n0025_010:0419c07": "種，如前毀呰，亦捨出家，口自稱：『我當作沙",
    "T01n0025_010:0419c08": "門。』為彼故，有如是正願。諸比丘！復有一種",
    "T01n0025_010:0419c09": "剎利，以身口意行於惡行，以惡行故，身壞",
    "T01n0025_010:0419c10": "命終一向受苦；其婆羅門及毘舍等，亦如",
    "T01n0025_010:0419c11": "是。復有一種剎利，以身口意行善行故，身",
    "T01n0025_010:0419c12": "壞命終一向受樂；婆羅門、毘舍亦然。",
    "T01n0025_010:0419c13": "「諸比丘！復有一種剎利，以身口意行二種",
    "T01n0025_010:0419c14": "行，身壞命終當受苦樂；婆羅門、毘舍亦爾。",
    "T01n0025_010:0419c15": "諸比丘！復有一種剎利，正信出家修習，證於",
    "T01n0025_010:0419c16": "三十七助道，能盡諸漏，心解脫、智解脫，現",
    "T01n0025_010:0419c17": "見證法，得諸神通，既作證已，口自唱言：『我",
    "T01n0025_010:0419c18": "已盡生，梵行已立，所作已辦，更不受有。』其",
    "T01n0025_010:0419c19": "婆羅門、毘舍亦爾。諸比丘！此三種姓，於彼",
    "T01n0025_010:0419c20": "邊生，能成就明行足，得阿羅漢，名為最勝。",
    "T01n0025_010:0419c21": "諸比丘！其梵王娑訶波底，昔於我前說如是",
    "T01n0025_010:0419c22": "偈：",
    "T01n0025_010:0419c23": "「『剎利勝生者，　　若出諸種姓，",
    "T01n0025_010:0419c24": "　　明行足成就，　　彼最勝天人。』",
    "T01n0025_010:0419c25": "「諸比丘！其梵王娑訶波底，彼偈善頌，非為",
    "T01n0025_010:0419c26": "不善，我已印可。諸比丘！我多陀阿伽度、阿",
    "T01n0025_010:0419c27": "羅訶、三藐三佛陀，亦說此義。諸比丘！如是",
    "T01n0025_010:0419c28": "次第，我所具說，世間轉成轉壞轉住。諸比",
    "T01n0025_010:0419c29": "丘！若有教師，為諸聲聞，所應作處，哀愍利",
    "T01n0025_010:0420a01": "益，而行慈悲，我已作訖，汝等須依。諸比",
    "T01n0025_010:0420a02": "丘！此等空閑山林樹下、虛房靜室、土窟崖龕，",
    "T01n0025_010:0420a03": "或塚墓間，以稻芉等，為草庵住，離於村",
    "T01n0025_010:0420a04": "舍聚落居停如是之處。汝等比丘，應修習禪，",
    "T01n0025_010:0420a05": "勿墮放逸，致令後悔。此我教示，汝諸比丘。」",
    "T01n0025_010:0420a06": "佛說經已，諸比丘等，歡喜奉行。",
    "T01n0025_010:0420a07": "起世因本經卷第十"
}