{
    "T32n1648_011:0452a02": "解脫道論卷第十一",
    "T32n1648_011:0452a04": "阿羅漢優波底沙梁言大光造",
    "T32n1648_011:0452a05": "梁扶南三藏僧伽婆羅譯",
    "T32n1648_011:0452a06": "2五方便品之二",
    "T32n1648_011:0452a07": "問：云何聖諦方便？答：謂四聖諦，苦聖諦、苦集",
    "T32n1648_011:0452a08": "聖諦、苦滅聖諦、苦滅道聖諦。問：云何苦聖諦？",
    "T32n1648_011:0452a09": "答：生苦、老苦、死苦、憂苦、憂悲苦、惱苦、苦苦、怨",
    "T32n1648_011:0452a10": "憎會苦、愛別離苦、求不得苦，以略五受陰苦。",
    "T32n1648_011:0452a11": "生苦者，於眾生種類諸陰起，此一切苦集義。",
    "T32n1648_011:0452a12": "老苦者，以生諸界熟，此失力色諸根念慧義。",
    "T32n1648_011:0452a13": "死苦者，壽命滅，作畏怖義。憂苦者，至苦處",
    "T32n1648_011:0452a14": "心畏懼，此內燒義。憂悲苦者，苦至語言，此",
    "T32n1648_011:0452a15": "內外燒義。苦苦者，身苦，此因苦身義。惱苦者，",
    "T32n1648_011:0452a16": "心苦，此因苦心義。怨憎會苦者，與不可愛眾",
    "T32n1648_011:0452a17": "生共和合，此作苦義。愛別離苦者，與可愛",
    "T32n1648_011:0452a18": "眾生共分散離別，此作憂苦義。求不得苦者，",
    "T32n1648_011:0452a19": "樂得與不可愛別離、樂可愛和合，彼不得，失",
    "T32n1648_011:0452a20": "樂義。已略說五受陰苦者，不離五受陰苦，是",
    "T32n1648_011:0452a21": "故以略五受陰苦。問：云何五受陰？答：色受陰、",
    "T32n1648_011:0452a22": "痛受陰、想受陰、行受陰、識受陰。如陰方便廣",
    "T32n1648_011:0452a23": "說，如是可知。於是二種苦，處苦、自性苦。於是",
    "T32n1648_011:0452a24": "生苦、死苦、怨憎會苦、愛別離苦、求不得苦，以",
    "T32n1648_011:0452a25": "略五受陰苦，此謂處苦。憂苦、憂悲苦、惱苦，",
    "T32n1648_011:0452a26": "此謂自性苦。三種苦者，苦苦、壞苦、行苦。於是",
    "T32n1648_011:0452a27": "身苦心苦，是謂苦苦。有漏樂受彼處壞，是謂",
    "T32n1648_011:0452a28": "壞苦。五受陰行苦，此謂苦聖諦。問：云何苦集",
    "T32n1648_011:0452a29": "聖諦？答：愛令復生，與欲共起，處處起如是欲",
    "T32n1648_011:0452b01": "愛、有愛、不有愛。此愛令復生者，有愛多成令",
    "T32n1648_011:0452b02": "有生愛。苦集者，唯愛不共，故說苦集。與欲共",
    "T32n1648_011:0452b03": "起者，唯愛令歡喜名起，令染名染。共染起喜，",
    "T32n1648_011:0452b04": "起者是處，處令身性起，是處歡喜。是處可愛",
    "T32n1648_011:0452b05": "色，是處歡喜。如是欲愛、有愛、非有愛，除有愛",
    "T32n1648_011:0452b06": "及不有愛，餘愛是欲愛。有愛者，與常見共起。",
    "T32n1648_011:0452b07": "非有愛者，與斷見共起。此謂苦集聖諦。問：云",
    "T32n1648_011:0452b08": "何苦滅聖諦？答：唯愛滅無餘、捨、遠離、解脫、無",
    "T32n1648_011:0452b09": "處，此謂苦滅聖諦。問：不然。此亦集滅，何故",
    "T32n1648_011:0452b10": "世尊說苦因滅？答：苦因滅故成不生滅，應",
    "T32n1648_011:0452b11": "作證義，是故集滅，世尊說苦滅。問：云何苦",
    "T32n1648_011:0452b12": "滅道聖諦？答：此八正分道，如是正見、正思惟、",
    "T32n1648_011:0452b13": "正語、正業、正命、正精進、正念、正定。正見者，四",
    "T32n1648_011:0452b14": "諦智。正思惟者，是三善思惟。正語者，離四惡",
    "T32n1648_011:0452b15": "行。正業者，是離三惡行。正命者，離邪命。正",
    "T32n1648_011:0452b16": "精進者，四正勤。正念者，四念處。正定者，四",
    "T32n1648_011:0452b17": "禪。復次若修行聖道，於泥洹知見此謂正",
    "T32n1648_011:0452b18": "見，唯於泥洹覺是正思惟，彼斷邪語是正語，",
    "T32n1648_011:0452b19": "斷邪業是正業，彼斷邪命是正命，斷邪精進",
    "T32n1648_011:0452b20": "是正精進，於泥洹念是正念，於泥洹專心是",
    "T32n1648_011:0452b21": "正定。於是慧根、慧力、慧如意足、擇法覺分，",
    "T32n1648_011:0452b22": "成入內正見。精進根、精進力、精進如意足、欲",
    "T32n1648_011:0452b23": "如意足、精進覺分、四正勤，成入內精進。念",
    "T32n1648_011:0452b24": "根、念力、念覺分、四念處，成入內正念。定根、定",
    "T32n1648_011:0452b25": "力、心如意足、信根、信力、定覺分、喜覺分、猗",
    "T32n1648_011:0452b26": "覺分、捨覺分，成入內正定。如是三十七菩提",
    "T32n1648_011:0452b27": "法，成入八正道內，此謂苦滅道聖諦。此謂",
    "T32n1648_011:0452b28": "四聖諦。問：何故說四聖諦，不三不五？答：一切",
    "T32n1648_011:0452b29": "疑。為世間出世間果因故成四。問：云何？世",
    "T32n1648_011:0452c01": "諦果苦，集世諦因，果滅，出世諦果。道，出世諦",
    "T32n1648_011:0452c02": "因。是故四，不三不五。復次應知、應斷、應證、應",
    "T32n1648_011:0452c03": "修，以四句故成四。此四聖諦，以十一行可勝",
    "T32n1648_011:0452c04": "可知。如是以句義、以相、以次第、以略、以譬喻、",
    "T32n1648_011:0452c05": "以分別、以數、以一、以種種、以次第，廣以相攝。",
    "T32n1648_011:0452c06": "問：云何以句義？答：聖諦者，聖人所說名聖",
    "T32n1648_011:0452c07": "諦，通達彼故成聖諦。諦者，如是義、不異義、自",
    "T32n1648_011:0452c08": "相不異義。苦者果義，集者因義，滅者隨滅",
    "T32n1648_011:0452c09": "義，道者見第一義。如是以句義可知。問：云何",
    "T32n1648_011:0452c10": "以相？答：苦者過患相，集者因相，滅者不生",
    "T32n1648_011:0452c11": "相，道者方便相。復次苦者逼惱相、憂相、有為",
    "T32n1648_011:0452c12": "相、有邊相，集者聚相、因緣相、和合相、著相，滅",
    "T32n1648_011:0452c13": "者出離相、寂寂相、無為相、醍醐相，道者乘相、",
    "T32n1648_011:0452c14": "令到相、見相、依相。如是異相可知。問：云何以",
    "T32n1648_011:0452c15": "次第？答：以麁義及證義，初說苦諦。此苦以",
    "T32n1648_011:0452c16": "此生第二集。此集滅是此苦滅，第三滅。此方",
    "T32n1648_011:0452c17": "便為實滅，第四說道。如明了醫，初見病源，",
    "T32n1648_011:0452c18": "後問病緣，為滅病故，如病說藥。如是病，如苦",
    "T32n1648_011:0452c19": "可知。如是病因緣，如集可知。如是病盡，如脫",
    "T32n1648_011:0452c20": "滅可知。如是藥，如道可知。如是以次第可知。",
    "T32n1648_011:0452c21": "問：云何以略？答：生是苦，令生是集，苦止是",
    "T32n1648_011:0452c22": "滅，令止是道。煩惱處是苦，煩惱是集，斷煩惱",
    "T32n1648_011:0452c23": "是滅，斷方便是道。苦能起開身見門，集能",
    "T32n1648_011:0452c24": "起開斷見門，滅能起開常見門，道能起開",
    "T32n1648_011:0452c25": "邪見門。如是以略可知。問：云何以譬喻？答？如",
    "T32n1648_011:0452c26": "毒樹，如是苦可知。如種，如是集可知。如是燒",
    "T32n1648_011:0452c27": "種，如是滅可知。如火，如是道可知。如此岸有",
    "T32n1648_011:0452c28": "苦有怖畏，如是苦可知。如流，如是集可知。",
    "T32n1648_011:0452c29": "如彼岸無苦無怖畏，如是滅可知。如船能",
    "T32n1648_011:0453a01": "渡，如是道可知。如擔擔，如是苦可知。如取",
    "T32n1648_011:0453a02": "擔，如是集可知。如置擔，如是滅可知。如置擔",
    "T32n1648_011:0453a03": "方便，如是道可知。如是以譬喻可知。問：云何",
    "T32n1648_011:0453a04": "以分別可知？答：四種諦，語諦、各各諦、第一",
    "T32n1648_011:0453a05": "義諦、聖諦。於是說實語非不實，是謂語諦。",
    "T32n1648_011:0453a06": "於各各諦大入諸見，此謂各各諦。彼諦比丘",
    "T32n1648_011:0453a07": "妄語愚癡法，彼不妄語愚癡法是諦。泥洹者",
    "T32n1648_011:0453a08": "是第一義諦。是聖人所修行，是聖諦。於此所",
    "T32n1648_011:0453a09": "樂聖諦。如是以分別可知。問：云何以數可",
    "T32n1648_011:0453a10": "知。",
    "T32n1648_011:0453a11": "答：除愛，於三地善不善無記法是苦諦；愛是",
    "T32n1648_011:0453a12": "集諦；斷彼是滅諦；八分道是道諦。復次除",
    "T32n1648_011:0453a13": "愛，餘煩惱，於第三地善不善無記法是苦諦；",
    "T32n1648_011:0453a14": "愛及餘煩惱是集諦；斷彼是滅諦；道者是道",
    "T32n1648_011:0453a15": "諦。復次除愛，餘煩惱一切不善，於三地善有",
    "T32n1648_011:0453a16": "記法是苦諦；愛及與煩惱一切不善是集諦；",
    "T32n1648_011:0453a17": "斷彼是滅諦；道是道諦。復次除愛與煩惱及",
    "T32n1648_011:0453a18": "一切不善，於三地不善、於三地無記法是苦",
    "T32n1648_011:0453a19": "諦；愛及餘煩惱及一切不善，於三地善此集",
    "T32n1648_011:0453a20": "諦；斷彼是滅諦；道是道諦。於是覓有氣味義",
    "T32n1648_011:0453a21": "是愛，集有結使義，餘煩惱是集；以可斷義、",
    "T32n1648_011:0453a22": "以令起有義，一切不善是集；以令有義，於三",
    "T32n1648_011:0453a23": "地善法是集。於是愛及餘煩惱是集，一切不",
    "T32n1648_011:0453a24": "善於三地及善，或苦諦或集諦，逼惱、憂、有為",
    "T32n1648_011:0453a25": "有邊相，故成苦諦。聚因緣、著和合相故，成集",
    "T32n1648_011:0453a26": "諦。如是以數可知。問：云何以一可知？答：此",
    "T32n1648_011:0453a27": "四諦以四行成一，以諦義、以如義、以法義、以",
    "T32n1648_011:0453a28": "空義。如是以一可知。問：云何以種種可知？",
    "T32n1648_011:0453a29": "答：二諦，世諦、出世諦。世諦者，有漏、有結、有縛、",
    "T32n1648_011:0453b01": "有流、有厄、有蓋、可觸、有取、有煩惱，所謂苦及",
    "T32n1648_011:0453b02": "集。出世諦者，無漏、無結、無縛、無流、無厄、無",
    "T32n1648_011:0453b03": "蓋、不可觸、無取、無煩惱，所謂滅道。三諦有為，",
    "T32n1648_011:0453b04": "滅諦無為。三諦無色，苦諦有色無色。集諦不",
    "T32n1648_011:0453b05": "善，道諦善，滅諦無記，苦諦善、不善、無記。苦諦",
    "T32n1648_011:0453b06": "可知，集諦可斷，滅諦可證，道諦應修。如是以",
    "T32n1648_011:0453b07": "種種可知。問：云何以次第廣？答：以一種，有",
    "T32n1648_011:0453b08": "識身是苦，集我慢，斷彼是滅，身念是道。以二",
    "T32n1648_011:0453b09": "種，名色是苦、是無明，有愛是集，斷彼是滅，",
    "T32n1648_011:0453b10": "奢摩他、毘婆舍那是道。以三種成，所謂苦苦",
    "T32n1648_011:0453b11": "是苦諦，三不善根是集，斷彼是滅，戒定慧是",
    "T32n1648_011:0453b12": "道。以四種成：四身性處是苦，四顛倒是集，",
    "T32n1648_011:0453b13": "斷顛倒是滅，四念處是道。以五種成。五趣是",
    "T32n1648_011:0453b14": "苦，五蓋是集，斷蓋是滅，五根是道。以六種",
    "T32n1648_011:0453b15": "成：六觸入是苦，六愛身是集，斷愛身是滅，",
    "T32n1648_011:0453b16": "六出離法是道。以七種成：七識住是苦，七使",
    "T32n1648_011:0453b17": "是集，斷七使是滅，七菩提分是道。以八種",
    "T32n1648_011:0453b18": "成：八世間法是苦，八邪邊是集，斷八邪邊是",
    "T32n1648_011:0453b19": "滅，八正分是道。以九種成：九眾生居是苦，",
    "T32n1648_011:0453b20": "九愛根法是集，斷彼是滅，九正作意根法是",
    "T32n1648_011:0453b21": "道。以十種成：十方行是苦，十結使是集，斷結",
    "T32n1648_011:0453b22": "是滅，十想是道。如是以次第廣可知。問：云何",
    "T32n1648_011:0453b23": "以攝？答：三種攝，陰攝、入攝、界攝。於是苦諦",
    "T32n1648_011:0453b24": "五陰所攝，集諦及道諦行陰所攝，滅諦非陰",
    "T32n1648_011:0453b25": "所攝。苦諦十二入所攝，三諦法入所攝，苦",
    "T32n1648_011:0453b26": "諦十八界所攝，三諦法界所攝。如是以攝可",
    "T32n1648_011:0453b27": "知。以此行於聖諦知令起，此謂聖諦方便聖諦方便",
    "T32n1648_011:0453b28": "已竟。",
    "T32n1648_011:0453b29": "12 分別諦品1解脫道論分別諦品第十二之一",
    "T32n1648_011:0453c01": "爾時坐禪人，已明了陰界入因緣諦，已得聞",
    "T32n1648_011:0453c02": "戒頭陀禪，以凡夫未解脫怖畏惡趣，已觀",
    "T32n1648_011:0453c03": "惡趣怖，已觀無始生死怖，已觀一剎那不可",
    "T32n1648_011:0453c04": "得，已觀三百鉾刺喻，已觀燒頭愛喻，未分",
    "T32n1648_011:0453c05": "別四聖諦，為分別聖諦，當作方便、當作欲、",
    "T32n1648_011:0453c06": "當作勇猛精進，專心緣念具足應令滿。問：云",
    "T32n1648_011:0453c07": "何當作？答：彼坐禪人初四聖諦當聞，或以略",
    "T32n1648_011:0453c08": "或以廣或以略廣，以聞以義以誦當受持。是",
    "T32n1648_011:0453c09": "時坐禪人入寂寂坐，不亂心不去來心，四聖",
    "T32n1648_011:0453c10": "諦應令起。初苦諦應令起，或以陰或以入或",
    "T32n1648_011:0453c11": "以界陰法，以自相以陰相應令起，如陰方便",
    "T32n1648_011:0453c12": "廣說，如是當知。入者以入相應令起，如入",
    "T32n1648_011:0453c13": "方便廣說，如是當知。界者以界相應令起，如",
    "T32n1648_011:0453c14": "界方便廣說，如是當知。彼坐禪人，如是已陰",
    "T32n1648_011:0453c15": "入界，唯有陰入界、無眾生無命，已令起已",
    "T32n1648_011:0453c16": "得行想。爾時已略作二種令起，所謂名、色。",
    "T32n1648_011:0453c17": "於是色陰十入十界色，四陰意入七界，是名",
    "T32n1648_011:0453c18": "法入法界。或名或色，餘名餘色。餘名餘色",
    "T32n1648_011:0453c19": "者以色空，色者以名空，名者以色不離，色者",
    "T32n1648_011:0453c20": "以名不離。如鼓聲唯依名色生。依色名生，如",
    "T32n1648_011:0453c21": "盲跛遠行。問：名色者何差別？答：名者無身，色",
    "T32n1648_011:0453c22": "者有身。名者有所知，色者無所知。名者輕",
    "T32n1648_011:0453c23": "轉，色者遲轉。名無聚，色有聚。名者覺知思識，",
    "T32n1648_011:0453c24": "色者無此。色者行倚坐臥屈申，名無此。名者",
    "T32n1648_011:0453c25": "知我行我倚我坐我臥我屈我申，色無此。色",
    "T32n1648_011:0453c26": "者飲食噉甞，名無此。名者知我飲我食我噉",
    "T32n1648_011:0453c27": "我甞，色無此。色者拍戲笑啼種種言說，名",
    "T32n1648_011:0453c28": "無此。名者知我拍我笑我戲我啼我種種言",
    "T32n1648_011:0453c29": "說，色無此。謂名色差別。彼坐禪人如是名",
    "T32n1648_011:0454a01": "色，唯以名色、無眾生無命。已令起、已得行",
    "T32n1648_011:0454a02": "想，爾時一切作略。苦諦者令起如實知見清",
    "T32n1648_011:0454a03": "淨，令名色起。此總語苦諦令起可知。彼坐",
    "T32n1648_011:0454a04": "禪人如是已令起苦諦，作眾生想，從此苦因",
    "T32n1648_011:0454a05": "緣應觀。問：此苦何因緣何集？答：彼坐禪人如",
    "T32n1648_011:0454a06": "是知，此苦生為因緣，生者有為因緣，有者",
    "T32n1648_011:0454a07": "取為因緣，取者愛為因緣，愛者受為因緣，",
    "T32n1648_011:0454a08": "受者觸為因緣，觸者六入為因緣，六入者名",
    "T32n1648_011:0454a09": "色為因緣，名色者識為因緣，識者行為因緣，",
    "T32n1648_011:0454a10": "行者無明為因緣。如是無明緣行，行緣識，生",
    "T32n1648_011:0454a11": "緣老死，成憂悲苦惱，如是悉苦陰成起。彼",
    "T32n1648_011:0454a12": "坐禪人如是以因緣所縛以廣觀，爾時以作",
    "T32n1648_011:0454a13": "略，此受緣愛，彼苦集令起。或法住智、或聖",
    "T32n1648_011:0454a14": "取因緣智，或離疑清淨，此眾語言集諦令起",
    "T32n1648_011:0454a15": "智。彼坐禪人以令起苦集，於三昧已度疑，",
    "T32n1648_011:0454a16": "爾時觀苦滅，誰滅？為苦滅。誰滅？為此苦滅。彼",
    "T32n1648_011:0454a17": "坐禪人如是知，從生滅此苦滅，從生滅有滅，",
    "T32n1648_011:0454a18": "從有滅取滅，從取滅愛滅，從無明滅行滅。",
    "T32n1648_011:0454a19": "如是從無明滅行滅，從行滅識滅，從生滅老",
    "T32n1648_011:0454a20": "死憂悲苦惱滅，如是此一切苦陰成滅。彼坐",
    "T32n1648_011:0454a21": "禪人如是因緣所縛滅，已廣已觀，爾時作略，",
    "T32n1648_011:0454a22": "此受緣愛，從彼滅苦滅，令起滅諦。彼坐禪人",
    "T32n1648_011:0454a23": "如是已令起滅諦，爾時觀苦滅道：何道？何具",
    "T32n1648_011:0454a24": "足為愛滅？彼坐禪人如是知於五受陰觀過",
    "T32n1648_011:0454a25": "患，此道此具足為愛滅，令起道諦，如諦方",
    "T32n1648_011:0454a26": "便廣說，如是可知。彼坐禪人如是以次第已",
    "T32n1648_011:0454a27": "令起四諦，爾時於五受陰，以一百八十法",
    "T32n1648_011:0454a28": "次第以聚分別觀，所有色過去未來現在、或",
    "T32n1648_011:0454a29": "內或外、或大或小、或麁或妙、或遠或近，一切",
    "T32n1648_011:0454b01": "色以無常廣觀，以廣觀苦、以廣觀無我。如是",
    "T32n1648_011:0454b02": "所有受、所有想、所有行、所有識，於一一陰十",
    "T32n1648_011:0454b03": "二法門，於五陰五十二成六十，六十無常見、",
    "T32n1648_011:0454b04": "六十苦見、六十無我見，成一百八十。復次一",
    "T32n1648_011:0454b05": "百八十法門，六內入、六外入、六識身、六觸",
    "T32n1648_011:0454b06": "身、六受身、六想身、六思身、六愛身、六覺、六",
    "T32n1648_011:0454b07": "觀。此十六成六十，六十無常見、六十苦見、",
    "T32n1648_011:0454b08": "六十無我見，三六十成一百八十。彼久遠年",
    "T32n1648_011:0454b09": "時日月月半日夜時念剎那，以迴轉法行成",
    "T32n1648_011:0454b10": "新故，如燈焰相續成轉。以無常於行分別觀，",
    "T32n1648_011:0454b11": "以惡趣受苦、飢渴怖畏，求覓愛別離老病死",
    "T32n1648_011:0454b12": "憂悲苦惱。此行相應相續。以苦於行觀分別，",
    "T32n1648_011:0454b13": "從陰入界、因緣、諦、業果報因緣令生所生，無",
    "T32n1648_011:0454b14": "眾生、不動、無事、自性行成起。以無我於觀分",
    "T32n1648_011:0454b15": "別，於行色無常，以滅義、以苦怖義、無我不實",
    "T32n1648_011:0454b16": "義，以作略廣分別如是受想行識無常滅義。",
    "T32n1648_011:0454b17": "苦者以怖義，無我以不實義，如是作略廣分",
    "T32n1648_011:0454b18": "別。於是以無常已分別除常想，以苦分別除",
    "T32n1648_011:0454b19": "樂想，以無我分別除我想。問：云何以無常廣",
    "T32n1648_011:0454b20": "分別？答：如實見一切諸行，無有為邊、滅為邊，",
    "T32n1648_011:0454b21": "於無相或令起心，於無相界為安心，是故",
    "T32n1648_011:0454b22": "以無常廣分別。問：云何以苦分別？答：於一切",
    "T32n1648_011:0454b23": "諸行令心怖畏，從作願令起心，於無作願為",
    "T32n1648_011:0454b24": "心安，是故以苦廣分別。問：云何以無我廣分",
    "T32n1648_011:0454b25": "別？答：於一切法見從他從此執令起心，於空",
    "T32n1648_011:0454b26": "界為心安，",
    "T32n1648_011:0454b27": "是故以無我廣分別。如是分別三有、五趣、七",
    "T32n1648_011:0454b28": "識住、九眾生居，以滅怖畏，以無實觀之分別",
    "T32n1648_011:0454b29": "智已竟。",
    "T32n1648_011:0454c01": "彼坐禪人於五受陰，已分別於三相，令樂入",
    "T32n1648_011:0454c02": "欲斷諸行。爾時現在內五受陰取彼相令通",
    "T32n1648_011:0454c03": "達起滅，如是此法以無生現生，以生滅如",
    "T32n1648_011:0454c04": "是通達。於是取相者，取相三種：取煩惱相、",
    "T32n1648_011:0454c05": "取定相、取毘婆舍那相。於是愚癡凡夫，於",
    "T32n1648_011:0454c06": "見聞覺知境界，以成樂常想顛倒所，初心以",
    "T32n1648_011:0454c07": "好取相，於此著煩惱，如蛾投燈，此謂取煩",
    "T32n1648_011:0454c08": "惱相。問：云何取定相？答：於此坐禪人樂得定，",
    "T32n1648_011:0454c09": "以念正智所初心三十八行，於一一行取相",
    "T32n1648_011:0454c10": "令繫心，為不亂故如繫象，此謂取定相。問：",
    "T32n1648_011:0454c11": "云何取毘婆奢那相？答：常觀人以慧所初心，",
    "T32n1648_011:0454c12": "色受想行識各各分別其自相，樂欲捨修彼",
    "T32n1648_011:0454c13": "相，如捉毒蛇，此謂取毘婆奢那相。於此取毘",
    "T32n1648_011:0454c14": "婆奢那相可樂。問：云何取受想行識相？答：彼",
    "T32n1648_011:0454c15": "色識相，或以地界、或以水界、或以火界、或以",
    "T32n1648_011:0454c16": "風界，或眼入或身入。如是觀彼受受相，或為",
    "T32n1648_011:0454c17": "樂、或為苦、或為不苦不樂。如是觀彼想想",
    "T32n1648_011:0454c18": "相，或為色想、或為法想。如是觀知行行相，或",
    "T32n1648_011:0454c19": "為觸、或為思、或為覺、或為觀、或為作意。如是",
    "T32n1648_011:0454c20": "觀彼識識相，或眼識、或意識。如是觀彼彼坐",
    "T32n1648_011:0454c21": "禪，如是善取彼相，以善令起。令起如是，取色",
    "T32n1648_011:0454c22": "受想行識相。復次以二行取心相，以事、以作",
    "T32n1648_011:0454c23": "意。問：云何以事取心相？答：以此事我心起，",
    "T32n1648_011:0454c24": "當觀彼以此色受事、以此想事、以此行事、以",
    "T32n1648_011:0454c25": "此識事，我心起。如是當觀，彼如是以事取心",
    "T32n1648_011:0454c26": "相。問：云何以作意取心相？答：如是我作意色",
    "T32n1648_011:0454c27": "此心起。如是當觀，如是我作意受想行我心",
    "T32n1648_011:0454c28": "起。如是當觀，如是已作意取心相。問：云何",
    "T32n1648_011:0454c29": "彼相成善取？答：以是行、以是相，色受想行識",
    "T32n1648_011:0455a01": "想以成觀。若復堪更觀彼相，以此行、以此",
    "T32n1648_011:0455a02": "相，是謂彼相成善取。通達生滅者，有起、有滅、",
    "T32n1648_011:0455a03": "有起滅通達。於是色已生現在，彼生相起變",
    "T32n1648_011:0455a04": "相滅。彼二句以慧眼見。通達起滅，受已生",
    "T32n1648_011:0455a05": "現在受想行識，彼生相起變相滅。彼二句以",
    "T32n1648_011:0455a06": "慧眼見通達起滅。復次以三行通達起相，以",
    "T32n1648_011:0455a07": "三行通達滅相，如是以因、以緣、以自味。問：",
    "T32n1648_011:0455a08": "云何以因通達起相？答：愛無明業是因為陰",
    "T32n1648_011:0455a09": "起，以慧眼見，以因通達起相。云何以緣通達",
    "T32n1648_011:0455a10": "起相？食緣為色陰起，觸緣為三陰起，名色",
    "T32n1648_011:0455a11": "緣為識陰起，以慧眼見，以緣通達起相。問：云",
    "T32n1648_011:0455a12": "何以自味通達起相？答：如燈焰相續無間，初",
    "T32n1648_011:0455a13": "後新新起行，以相以慧眼見，以自味通達起",
    "T32n1648_011:0455a14": "相。於是以因、以起見，以集諦相成見，以令",
    "T32n1648_011:0455a15": "起覺。以緣、以自味，以起見苦諦，以相成所",
    "T32n1648_011:0455a16": "見，以剎那不可得覺。如是以三行通達起相。",
    "T32n1648_011:0455a17": "問：云何以三行通達滅相？答：以因滅、以緣滅、",
    "T32n1648_011:0455a18": "以自味滅，於是以愛滅、以無明滅、以業滅，陰",
    "T32n1648_011:0455a19": "成滅，以慧眼見，以因滅通達滅相。以食滅，色",
    "T32n1648_011:0455a20": "陰成滅；以觸滅，三陰成滅；以名色滅，識陰成",
    "T32n1648_011:0455a21": "滅，以慧眼見，以緣滅通達滅相。如燈焰相續",
    "T32n1648_011:0455a22": "無間，初有滅行以慧眼見，以自味通達滅相。",
    "T32n1648_011:0455a23": "於是以因滅見滅諦，以相成所見，以無生相",
    "T32n1648_011:0455a24": "覺，以緣滅、以自味，以見滅。以苦諦相成初見，",
    "T32n1648_011:0455a25": "以剎那不可得覺。問：若以起滅見苦諦，以相",
    "T32n1648_011:0455a26": "得見，何故上智當起？答：何用起見滅？以苦諦",
    "T32n1648_011:0455a27": "相得見未見，彼苦成滿，乃至諸行過盡如",
    "T32n1648_011:0455a28": "實已見，從行相已令起心、於非行心成度，如",
    "T32n1648_011:0455a29": "實已見諸行過患。從行相已令起心、於非行",
    "T32n1648_011:0455b01": "成度，是處見苦成滿，謂往邊故。猶如飛鳥為",
    "T32n1648_011:0455b02": "火所圍未免怖畏，若未至虛空，見火圍過",
    "T32n1648_011:0455b03": "患，成飛虛空，是時彼見火怖圍，成滿如是，於",
    "T32n1648_011:0455b04": "此可知。於是以因、以緣、以起見，成通達因緣",
    "T32n1648_011:0455b05": "起相。此有此起，此起故此成起。因滅故及緣",
    "T32n1648_011:0455b06": "滅故，以見滅因緣，生相成通達。此無有此不",
    "T32n1648_011:0455b07": "成，此滅故此滅。以自味，以起滅，見已起成通",
    "T32n1648_011:0455b08": "達。知因緣法有為法起，彼起得知，彼滅亦知，",
    "T32n1648_011:0455b09": "彼住亦知。如是以起滅見四法成所知，如是",
    "T32n1648_011:0455b10": "一相法、種種法、無事法、正法，於是一相續所",
    "T32n1648_011:0455b11": "著諸行以起，彼見不成種種執、初後轉諸行，",
    "T32n1648_011:0455b12": "以彼滅見不成一執，自性離、無動諸行。以初",
    "T32n1648_011:0455b13": "後見不成我執，因緣所轉初後諸行，如是以",
    "T32n1648_011:0455b14": "法見不成無事執。無聞凡夫以一不覺常斷",
    "T32n1648_011:0455b15": "說、以種種不覺成常說、以無事不覺成我說。",
    "T32n1648_011:0455b16": "如是以法不覺成無事說。於是以平等語言、",
    "T32n1648_011:0455b17": "以一相勝語言，以種種相攝成一相，以分別",
    "T32n1648_011:0455b18": "義成種種；以煩惱義成一性，以方便義成種",
    "T32n1648_011:0455b19": "種性；以愛果成一性，以業果成種種性。彼",
    "T32n1648_011:0455b20": "坐禪人如是見一性，非於此執種種見；若見",
    "T32n1648_011:0455b21": "種種性，非於此執常見一性。若現見一性，餘",
    "T32n1648_011:0455b22": "作餘覺除此見；若現見種種性，彼作彼覺除",
    "T32n1648_011:0455b23": "此見。若現見一性，除此斷見；若現見種種性，",
    "T32n1648_011:0455b24": "除此常見。彼坐禪人如是以起滅，見一性、種",
    "T32n1648_011:0455b25": "種性，法明何以起？現起諸行，見彼無事。何故？",
    "T32n1648_011:0455b26": "一切諸行無事不動，無餘所起住，住自性，因",
    "T32n1648_011:0455b27": "緣和合集為因緣。如是以止法生令生，於是",
    "T32n1648_011:0455b28": "以無命義及不動義，無事法可知。以自性義",
    "T32n1648_011:0455b29": "及緣義，如是止法可知。令現空無事、令現",
    "T32n1648_011:0455c01": "業所作，如是止法令現無事名法，如是令現",
    "T32n1648_011:0455c02": "止法名行。於是以一性法覺苦相成通達，以",
    "T32n1648_011:0455c03": "種種性覺無常相成通達。以無事法覺，如是",
    "T32n1648_011:0455c04": "以止法覺無我相成通達。問：彼坐禪人一切",
    "T32n1648_011:0455c05": "諸行，以無餘處觀起滅，為一處當觀耶？答：於",
    "T32n1648_011:0455c06": "初諸行處取其相，通達起滅無餘處，一切諸",
    "T32n1648_011:0455c07": "行令滿。如人於大海一處以舌舐水，即知一",
    "T32n1648_011:0455c08": "切水醎。如是於此可知。以二行諸行令滿，以",
    "T32n1648_011:0455c09": "事、以不愚癡，於是諸行取其相通達生滅。彼",
    "T32n1648_011:0455c10": "諸行以其事成滿，於是斷無智故，餘諸行以",
    "T32n1648_011:0455c11": "不愚癡成滿。於是起滅智，是諸行分別智，一",
    "T32n1648_011:0455c12": "切諸行以起初邊成分別，以滅後邊成分別；",
    "T32n1648_011:0455c13": "以起初邊成寂寂，以滅有邊成寂寂；以起從",
    "T32n1648_011:0455c14": "起無初，以滅從滅無後。是故起滅智，成諸行",
    "T32n1648_011:0455c15": "分別智起滅智已竟。",
    "T32n1648_011:0455c16": "彼坐禪人如是正見生滅相，善分別諸行，樂",
    "T32n1648_011:0455c17": "得滅樂定。爾時不作意觀生，唯見心滅。以",
    "T32n1648_011:0455c18": "色事、以心生滅，依彼事見心滅。如是以受持、",
    "T32n1648_011:0455c19": "以想事、以行事、以識事、以心生滅，依彼事見",
    "T32n1648_011:0455c20": "心生滅。復次以三行見滅如是，以聚、以雙、以",
    "T32n1648_011:0455c21": "分別。問：云何以聚？答：於威儀、威儀所起心心",
    "T32n1648_011:0455c22": "數法，於其處以聚見彼滅。復次已觀色無常、",
    "T32n1648_011:0455c23": "受無常、想無常、行無常、識無常，爾時以無常",
    "T32n1648_011:0455c24": "事所起心心數法，以聚見彼滅。如是以苦事、",
    "T32n1648_011:0455c25": "無我事，如是以聚當見。問：云何以雙？答：此色",
    "T32n1648_011:0455c26": "無常已觀無常，隨無常起心見心生滅。如是",
    "T32n1648_011:0455c27": "受想行識無常已觀，隨無常事起心見生滅。",
    "T32n1648_011:0455c28": "如是已苦事、已無我事，如是以雙當觀。問：云",
    "T32n1648_011:0455c29": "何以分別？答：已觀此色無常，隨無常事起心",
    "T32n1648_011:0456a01": "見心生滅，如是以分別觀見多心滅。如是觀",
    "T32n1648_011:0456a02": "受想行識無常，隨無常事起心見心生滅，以",
    "T32n1648_011:0456a03": "是見心滅復見滅，如是以分別見多心滅。如",
    "T32n1648_011:0456a04": "是觀苦觀無我，如是已分別，唯現觀彼滅。",
    "T32n1648_011:0456a05": "其彼苦滅事成專，常覓諸行剎那成得利。彼",
    "T32n1648_011:0456a06": "坐禪人以此慧非他緣，見一切世間。以自性",
    "T32n1648_011:0456a07": "如到芥子頭，於一心剎那生老死變，爾時坐",
    "T32n1648_011:0456a08": "禪人復如是見。如偈所說：",
    "T32n1648_011:0456a09": "此雙名色性，　　展轉於一滅，",
    "T32n1648_011:0456a10": "句滅緣彼滅，　　及彼因所生，",
    "T32n1648_011:0456a11": "陰無常滅法，　　苦生法滅法。",
    "T32n1648_011:0456a12": "如桴打鼓聲，　　亦不從眼生，",
    "T32n1648_011:0456a13": "色香等五法，　　亦不從色生，",
    "T32n1648_011:0456a14": "亦不離二句，　　依緣生有為。",
    "T32n1648_011:0456a15": "如桴打鼓聲，　　亦不從耳生，",
    "T32n1648_011:0456a16": "色香等五法，　　亦不從聲生，",
    "T32n1648_011:0456a17": "亦不離二句。　　亦不從鼻生，",
    "T32n1648_011:0456a18": "色香等五法，　　亦不從香生，",
    "T32n1648_011:0456a19": "亦不離二句。　　亦不從舌生，",
    "T32n1648_011:0456a20": "色香等五法，　　亦不從味生，",
    "T32n1648_011:0456a21": "亦不離二句。　　亦不從身生，",
    "T32n1648_011:0456a22": "色香等五法，　　亦不從觸生，",
    "T32n1648_011:0456a23": "亦不離二句。　　不從處色生，",
    "T32n1648_011:0456a24": "不從法入出，　　依因緣依生。",
    "T32n1648_011:0456a25": "如桴打鼓聲，　　彼根最羸出，",
    "T32n1648_011:0456a26": "初因亦最羸，　　彼因亦最羸，",
    "T32n1648_011:0456a27": "所起彼亦羸，　　共地此最羸，",
    "T32n1648_011:0456a28": "相應亦最羸，　　和合亦最羸，",
    "T32n1648_011:0456a29": "展轉此常羸，　　展轉法不住，",
    "T32n1648_011:0456b01": "亦無性展轉，　　無有能令起，",
    "T32n1648_011:0456b02": "令起彼亦無。　　如乾闥婆城，",
    "T32n1648_011:0456b03": "是誰初令起？　　不以自身生，",
    "T32n1648_011:0456b04": "不以自力住，　　由隨他法生，",
    "T32n1648_011:0456b05": "生諸有漏法。",
    "T32n1648_011:0456b06": "自體臝劣不自生，　　亦不自因不自事，",
    "T32n1648_011:0456b07": "不有為處不自性，　　不自性行相諸有。",
    "T32n1648_011:0456b08": "為生自身臝無時，　　無所從來無所行，",
    "T32n1648_011:0456b09": "處無所生為他國，　　心無我所命身性。",
    "T32n1648_011:0456b10": "一心苦樂相應速，　　剎那山海八萬劫，",
    "T32n1648_011:0456b11": "一住不再無二心，　　相應過去及當滅。",
    "T32n1648_011:0456b12": "現住一切彼諸陰，　　此等已去無間失，",
    "T32n1648_011:0456b13": "未來當失於彼間，　　已沒無異相不起，",
    "T32n1648_011:0456b14": "以不生故現在生，　　從於心失世間無。",
    "T32n1648_011:0456b15": "第一義中無去來，　　未來無聚唯轉生，",
    "T32n1648_011:0456b16": "住如芥子生諸法，　　彼法滅已是其初。",
    "T32n1648_011:0456b17": "世間以法初不雜，　　不見去來不見生，",
    "T32n1648_011:0456b18": "諸法不生如虛空，　　猶如電起須臾滅。",
    "T32n1648_011:0456b19": "彼坐禪人如是見滅無盡入定，如鑽火烟起，",
    "T32n1648_011:0456b20": "菩提品剎那剎那起、光明智起、喜猗樂取解",
    "T32n1648_011:0456b21": "脫念處起，捨出離於是不明了。坐禪人於彼",
    "T32n1648_011:0456b22": "法或起亂、或起增上慢。問：云何為除亂？答：",
    "T32n1648_011:0456b23": "彼坐禪人於法起喜，彼喜復令更安，如是彼",
    "T32n1648_011:0456b24": "坐復更令安，成其心法調所攝。若法調所",
    "T32n1648_011:0456b25": "攝心，從滅觀定，其心離常難，常通達如是",
    "T32n1648_011:0456b26": "離去。問：云何起增上慢？答：彼坐禪人於法初",
    "T32n1648_011:0456b27": "起光相，得出世間法。於未得成得相，常不",
    "T32n1648_011:0456b28": "更作精進，如是增上慢起。明了坐禪人，知",
    "T32n1648_011:0456b29": "此煩惱是定亂，知世間法行事，如是知出世",
    "T32n1648_011:0456c01": "間法泥洹事。如是知已，如是智除亂、除增上",
    "T32n1648_011:0456c02": "慢，唯見滅是善，修行多修觀滅智已竟。",
    "T32n1648_011:0456c03": "解脫道論卷第十一"
}