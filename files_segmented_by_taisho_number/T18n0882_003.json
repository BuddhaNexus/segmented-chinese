{
    "T18n0882_003:0346b02": "3佛說一切如來真實攝大乘現證",
    "T18n0882_003:0346b03": "三昧大教王經卷第三",
    "T18n0882_003:0346b05": "西天譯經三藏朝奉大夫試光祿卿",
    "T18n0882_003:0346b06": "傳法大師賜紫沙門臣施護等",
    "T18n0882_003:0346b07": "奉　詔譯",
    "T18n0882_003:0346b08": "金剛界大曼拏羅廣大儀軌分第一之三",
    "T18n0882_003:0346b09": "爾時，世尊復入妙吉祥大菩薩三昧，出生法",
    "T18n0882_003:0346b10": "加持金剛三摩地，此名一切如來大智慧三",
    "T18n0882_003:0346b11": "昧，即一切如來心從自心出，說是大明曰：",
    "T18n0882_003:0346b12": "「嚩日囉二合　底引　剎拏二合一句」",
    "T18n0882_003:0346b13": "纔出一切如來心時，即彼如是具德持金剛",
    "T18n0882_003:0346b14": "者成大慧劍，為出現已，即入世尊大毘盧遮",
    "T18n0882_003:0346b15": "那如來心，合為一體，從是出現金剛劍相，住",
    "T18n0882_003:0346b16": "佛掌中。然後從彼金剛劍相中，出一切世界",
    "T18n0882_003:0346b17": "極微塵量等如來像，起一切如來大智慧等，",
    "T18n0882_003:0346b18": "以一切佛神通游戲於一切世界廣施作已，",
    "T18n0882_003:0346b19": "彼妙吉祥性，於金剛薩埵三摩地，妙堅牢故",
    "T18n0882_003:0346b20": "合為一體，出生妙吉祥大菩薩身，住世尊大",
    "T18n0882_003:0346b21": "毘盧遮那如來心。說此頌曰：",
    "T18n0882_003:0346b22": "「大哉一切大覺尊，　　即我名為妙音聲，",
    "T18n0882_003:0346b23": "由彼正慧無色故，　　是故音聲而可得。」",
    "T18n0882_003:0346b24": "是時，妙吉祥大菩薩身，從世尊心下、於一切",
    "T18n0882_003:0346b25": "如來右月輪中，如理而住復請教示。",
    "T18n0882_003:0346b26": "爾時，世尊即入一切如來大智慧金剛三摩",
    "T18n0882_003:0346b27": "地，以一切如來斷結使三昧，於普盡無餘諸",
    "T18n0882_003:0346b28": "有情界，令斷諸苦悉獲利益，及得一切適悅",
    "T18n0882_003:0346b29": "快樂，乃至得一切如來隨順音聲大慧圓滿",
    "T18n0882_003:0346c01": "最上悉地，即以金剛劍授與妙吉祥大菩薩",
    "T18n0882_003:0346c02": "雙手掌中。時諸如來，即為立名號金剛慧，以",
    "T18n0882_003:0346c03": "金剛慧灌頂法而為灌頂。",
    "T18n0882_003:0346c04": "爾時，金剛慧菩薩摩訶薩，即以所授彼金剛",
    "T18n0882_003:0346c05": "劍向一切如來作揮斫相，說此頌曰：",
    "T18n0882_003:0346c06": "「此是一切大覺尊，　　般若波羅蜜多理，",
    "T18n0882_003:0346c07": "能斷一切勝怨敵，　　滅除一切諸罪垢。」",
    "T18n0882_003:0346c08": "爾時，世尊復入起平等心轉法輪大菩薩三",
    "T18n0882_003:0346c09": "昧，出生法加持金剛三摩地，此名一切如來",
    "T18n0882_003:0346c10": "大輪三昧，即一切如來心從自心出，說是大",
    "T18n0882_003:0346c11": "明曰：",
    "T18n0882_003:0346c12": "「嚩日囉二合　呬引　覩一句」",
    "T18n0882_003:0346c13": "纔出一切如來心時，即彼如是具德持金剛",
    "T18n0882_003:0346c14": "者成金剛界大曼拏羅，等一切如來曼拏羅，",
    "T18n0882_003:0346c15": "為出現已，即入世尊大毘盧遮那如來心，合",
    "T18n0882_003:0346c16": "為一體，從是出現金剛輪相，住佛掌中。然後",
    "T18n0882_003:0346c17": "從彼金剛輪相中，出一切世界極微塵量等",
    "T18n0882_003:0346c18": "如來像，乃起平等心轉妙法輪等，以一切佛",
    "T18n0882_003:0346c19": "神通游戲於一切世界廣施作已，而彼起平",
    "T18n0882_003:0346c20": "等心轉法輪性，於金剛薩埵三摩地，妙堅牢",
    "T18n0882_003:0346c21": "故合為一體，出生起平等心轉法輪大菩薩",
    "T18n0882_003:0346c22": "身，住世尊大毘盧遮那如來心。說此頌曰：",
    "T18n0882_003:0346c23": "「大哉金剛所成輪，　　即我金剛最上法，",
    "T18n0882_003:0346c24": "由纔發起平等心，　　即轉無上妙法輪。」",
    "T18n0882_003:0346c25": "是時，起平等心轉法輪大菩薩身，從世尊心",
    "T18n0882_003:0346c26": "下、於一切如來左月輪中，如理而住復請教",
    "T18n0882_003:0346c27": "示。",
    "T18n0882_003:0346c28": "爾時，世尊即入一切如來大輪金剛三摩地，",
    "T18n0882_003:0346c29": "以一切如來大曼拏羅三昧，於普盡無餘諸",
    "T18n0882_003:0347a01": "有情界，悉令入於不退轉輪獲諸利益，及得",
    "T18n0882_003:0347a02": "一切適悅快樂，乃至得一切如來轉正法輪",
    "T18n0882_003:0347a03": "最上悉地勝妙之相，即以金剛輪授與起平",
    "T18n0882_003:0347a04": "等心轉法輪大菩薩雙手掌中。時諸如來，即",
    "T18n0882_003:0347a05": "為立名號金剛場，以金剛場灌頂法而為灌",
    "T18n0882_003:0347a06": "頂。",
    "T18n0882_003:0347a07": "爾時，金剛場菩薩摩訶薩，以彼金剛輪安立",
    "T18n0882_003:0347a08": "一切如來不退轉性，說此頌曰：",
    "T18n0882_003:0347a09": "「此是一切大覺尊，　　一切諸法清淨者，",
    "T18n0882_003:0347a10": "金剛不退轉大輪，　　此即名為菩提場。」",
    "T18n0882_003:0347a11": "爾時，世尊復入無言大菩薩三昧，出生法加",
    "T18n0882_003:0347a12": "持金剛三摩地，即一切如來心從自心出，說",
    "T18n0882_003:0347a13": "是大明曰：",
    "T18n0882_003:0347a14": "「嚩日囉二合　婆引　沙一句」",
    "T18n0882_003:0347a15": "纔出一切如來心時，即彼如是具德金剛手",
    "T18n0882_003:0347a16": "成一切如來法文字，為出現已，即入世尊大",
    "T18n0882_003:0347a17": "毘盧遮那如來心，合為一體，從是出現金剛",
    "T18n0882_003:0347a18": "念誦之像，住佛掌中。然後從彼金剛念誦像",
    "T18n0882_003:0347a19": "中出一切世界極微塵量等如來像，放一切",
    "T18n0882_003:0347a20": "如來法光明等，以一切佛神通游戲於一切",
    "T18n0882_003:0347a21": "世界廣施作已，彼法自性性，於金剛薩埵三",
    "T18n0882_003:0347a22": "摩地，妙堅牢故合為一體，出生無言大菩薩",
    "T18n0882_003:0347a23": "身，住世尊大毘盧遮那如來心。說此頌曰：",
    "T18n0882_003:0347a24": "「大哉自然大祕密，　　我說此為祕密語，",
    "T18n0882_003:0347a25": "如理宣說正法門，　　所說語言離戲論。」",
    "T18n0882_003:0347a26": "是時，無言大菩薩身，從世尊心下、於一切如",
    "T18n0882_003:0347a27": "來後月輪中，如理而住復請教示。",
    "T18n0882_003:0347a28": "爾時，世尊即入一切如來祕密語金剛三摩",
    "T18n0882_003:0347a29": "地，以一切如來語念誦三昧，於普盡無餘諸",
    "T18n0882_003:0347b01": "有情界，悉令獲得語密成就，及得一切適悅",
    "T18n0882_003:0347b02": "快樂，乃至得一切如來語祕密性最上悉地，",
    "T18n0882_003:0347b03": "即以金剛念誦像，授與無言大菩薩雙手掌",
    "T18n0882_003:0347b04": "中。時諸如來，即為立名號金剛語，以金剛語",
    "T18n0882_003:0347b05": "灌頂法而為灌頂。",
    "T18n0882_003:0347b06": "爾時，金剛語菩薩摩訶薩，即以金剛念誦像",
    "T18n0882_003:0347b07": "與一切如來談論，說此頌曰：",
    "T18n0882_003:0347b08": "「此是一切大覺尊，　　名為金剛真念誦，",
    "T18n0882_003:0347b09": "而彼一切佛如來，　　是速成就大明者。」",
    "T18n0882_003:0347b10": "此是金剛大法性智，一切如來轉大輪智，一",
    "T18n0882_003:0347b11": "切如來隨轉論輪戲論之智，一切如來大智",
    "T18n0882_003:0347b12": "大士。",
    "T18n0882_003:0347b13": "爾時，世尊復入一切如來巧業大菩薩三昧，",
    "T18n0882_003:0347b14": "出生羯磨加持金剛三摩地，此名一切如來",
    "T18n0882_003:0347b15": "羯磨三昧，即一切如來心從自心出，說是大",
    "T18n0882_003:0347b16": "明曰：",
    "T18n0882_003:0347b17": "「嚩日囉二合　羯哩摩二合一句」",
    "T18n0882_003:0347b18": "纔出一切如來心時，以一切羯磨平等智，於",
    "T18n0882_003:0347b19": "金剛薩埵三摩地善通達故，即彼如是具德",
    "T18n0882_003:0347b20": "持金剛者成一切如來羯磨光明，為出現已，",
    "T18n0882_003:0347b21": "以是光明遍照一切世界，混成一切如來大",
    "T18n0882_003:0347b22": "羯磨界，而彼普盡一切如來大羯磨界，即入",
    "T18n0882_003:0347b23": "世尊大毘盧遮那如來心，合為一體，從是出",
    "T18n0882_003:0347b24": "生大羯磨金剛像，周遍一切虛空界量，住佛",
    "T18n0882_003:0347b25": "掌中。然後從彼大羯磨金剛像中，出一切世",
    "T18n0882_003:0347b26": "界極微塵量等如來像，廣作一切勝事業等，",
    "T18n0882_003:0347b27": "以一切佛神通游戲於一切世界廣施作已，彼",
    "T18n0882_003:0347b28": "一切如來無邊事業性，於金剛薩埵三摩地，",
    "T18n0882_003:0347b29": "妙堅牢故合為一體，出生一切如來巧業大",
    "T18n0882_003:0347c01": "菩薩身，住世尊大毘盧遮那如來心。說此頌",
    "T18n0882_003:0347c02": "曰：",
    "T18n0882_003:0347c03": "「大哉諸佛妙不空，　　而我一切事業多，",
    "T18n0882_003:0347c04": "無功用心作佛事，　　此即能轉金剛業。」",
    "T18n0882_003:0347c05": "是時，一切如來巧業大菩薩身，從世尊心下、",
    "T18n0882_003:0347c06": "於一切如來前月輪中，如理而住復請教示。",
    "T18n0882_003:0347c07": "爾時，世尊即入一切如來不空金剛三摩地，",
    "T18n0882_003:0347c08": "以一切如來轉大供養無量不空一切事業廣",
    "T18n0882_003:0347c09": "大儀軌，於普盡無餘諸有情界，令得一切事",
    "T18n0882_003:0347c10": "業成就，及得一切適悅快樂，乃至得一切如",
    "T18n0882_003:0347c11": "來金剛事業性神境智通最上悉地殊勝之",
    "T18n0882_003:0347c12": "果，即以彼羯磨金剛杵一切羯磨轉輪一切如",
    "T18n0882_003:0347c13": "來金剛羯磨灌頂，授與一切如來金剛巧業",
    "T18n0882_003:0347c14": "大菩薩雙手掌中。時諸如來，即為立名號金",
    "T18n0882_003:0347c15": "剛尾濕嚩，以金剛尾濕嚩灌頂法而為灌頂。",
    "T18n0882_003:0347c16": "爾時，金剛尾濕嚩菩薩摩訶薩，以彼羯磨金",
    "T18n0882_003:0347c17": "剛杵安自心已，即安立一切如來住巧業性，",
    "T18n0882_003:0347c18": "說此頌曰：",
    "T18n0882_003:0347c19": "「此是一切大覺尊，　　善作最上妙巧業，",
    "T18n0882_003:0347c20": "今得授於我掌中，　　於巧業中安巧業。」",
    "T18n0882_003:0347c21": "爾時，世尊復入極難敵精進大菩薩三昧，出",
    "T18n0882_003:0347c22": "生羯磨加持金剛三摩地，此名一切如來善",
    "T18n0882_003:0347c23": "護三昧，即一切如來心從自心出，說是大明",
    "T18n0882_003:0347c24": "曰：",
    "T18n0882_003:0347c25": "「嚩日囉二合　犖力角切下同　叉一句」",
    "T18n0882_003:0347c26": "纔出一切如來心時，即彼如是具德金剛手",
    "T18n0882_003:0347c27": "成堅固甲冑，為出現已，即入世尊大毘盧",
    "T18n0882_003:0347c28": "遮那如來心，合為一體，從是出生大金剛甲",
    "T18n0882_003:0347c29": "冑像，住佛掌中。然後從彼金剛甲冑像中出",
    "T18n0882_003:0348a01": "一切世界極微塵量等如來像，作一切如來",
    "T18n0882_003:0348a02": "善護廣大儀軌事業等，以一切佛神通游戲",
    "T18n0882_003:0348a03": "廣施作已，彼極難敵精進性，於金剛薩埵三",
    "T18n0882_003:0348a04": "摩地，妙堅牢故合為一體，出生極難敵精",
    "T18n0882_003:0348a05": "進大菩薩身，住世尊大毘盧遮那如來心。說",
    "T18n0882_003:0348a06": "此頌曰：",
    "T18n0882_003:0348a07": "「大哉我此精進鎧，　　極堅固我堅固身，",
    "T18n0882_003:0348a08": "由堅固性本無身，　　故金剛身勝所作。」",
    "T18n0882_003:0348a09": "是時，極難敵精進大菩薩身，從世尊心下、於",
    "T18n0882_003:0348a10": "一切如來右月輪中，如理而住復請教示。",
    "T18n0882_003:0348a11": "爾時，世尊即入一切如來堅固金剛三摩地，",
    "T18n0882_003:0348a12": "以一切如來精進波羅蜜多三昧，於普盡無",
    "T18n0882_003:0348a13": "餘諸有情界救拔利益，悉令獲得適悅快樂，",
    "T18n0882_003:0348a14": "乃至得一切如來妙金剛身最上悉地殊勝之",
    "T18n0882_003:0348a15": "果，即以金剛甲冑授與極難敵精進大菩薩",
    "T18n0882_003:0348a16": "雙手掌中。時諸如來，即為立名號金剛慈友，",
    "T18n0882_003:0348a17": "以金剛慈友灌頂法而為灌頂。",
    "T18n0882_003:0348a18": "爾時，金剛慈友菩薩摩訶薩，即以金剛甲冑",
    "T18n0882_003:0348a19": "於一切如來作勝被甲，說此頌曰：",
    "T18n0882_003:0348a20": "「此是一切大覺尊，　　最上大慈勝甲冑，",
    "T18n0882_003:0348a21": "堅固精進大護身，　　此即名為大慈友。」",
    "T18n0882_003:0348a22": "爾時，世尊復入摧諸魔大菩薩三昧，出生羯",
    "T18n0882_003:0348a23": "磨加持金剛三摩地，此名一切如來方便三",
    "T18n0882_003:0348a24": "昧，即一切如來心從自心出，說是大明曰：",
    "T18n0882_003:0348a25": "「嚩日囉二合　藥叉一句」",
    "T18n0882_003:0348a26": "纔出一切如來心時，即彼如是具德持金剛",
    "T18n0882_003:0348a27": "者成金剛大牙器仗，為出現已，即入世尊大",
    "T18n0882_003:0348a28": "毘盧遮那如來心，合為一體，從是出生金剛",
    "T18n0882_003:0348a29": "牙像，住佛掌中。然後從彼金剛牙像中，出一",
    "T18n0882_003:0348b01": "切世界極微塵量等如來像，作一切如來暴",
    "T18n0882_003:0348b02": "怒調伏等事，以一切佛神通游戲廣施作已，",
    "T18n0882_003:0348b03": "彼摧諸魔性，於金剛薩埵三摩地，妙堅牢故",
    "T18n0882_003:0348b04": "合為一體，出生摧諸魔大菩薩身，住世尊大",
    "T18n0882_003:0348b05": "毘盧遮那如來心。說此頌曰：",
    "T18n0882_003:0348b06": "「大哉我此大方便，　　是即諸佛悲愍者，",
    "T18n0882_003:0348b07": "由眾生利寂靜故，　　乃現暴怒諸所作。」",
    "T18n0882_003:0348b08": "是時，摧諸魔大菩薩身，從世尊心下、於一切",
    "T18n0882_003:0348b09": "如來左月輪中，如理而住復請教示。",
    "T18n0882_003:0348b10": "爾時，世尊即入一切如來極忿金剛三摩地，",
    "T18n0882_003:0348b11": "以一切如來能調難調三昧，於普盡無餘諸有",
    "T18n0882_003:0348b12": "情界施大無畏，悉令獲得適悅快樂，乃至得",
    "T18n0882_003:0348b13": "一切如來大方便神境智通最上悉地殊勝之",
    "T18n0882_003:0348b14": "果，即以金剛大牙器仗授與摧諸魔大菩薩",
    "T18n0882_003:0348b15": "雙手掌中。時諸如來，即為立名號金剛暴怒，",
    "T18n0882_003:0348b16": "以金剛暴怒灌頂法而為灌頂。",
    "T18n0882_003:0348b17": "爾時，金剛暴怒菩薩摩訶薩，即以所授金剛",
    "T18n0882_003:0348b18": "大牙器仗安自口中，向一切如來作恐怖相，",
    "T18n0882_003:0348b19": "說此頌曰：",
    "T18n0882_003:0348b20": "「此是一切大覺尊，　　能調一切極難調，",
    "T18n0882_003:0348b21": "大利金剛牙器仗，　　大悲方便心所生。」",
    "T18n0882_003:0348b22": "爾時，世尊復入一切如來拳大菩薩三昧，出",
    "T18n0882_003:0348b23": "生羯磨加持金剛三摩地，此名一切如來身",
    "T18n0882_003:0348b24": "語心金剛縛三昧，即一切如來心從自心出，",
    "T18n0882_003:0348b25": "說是大明曰：",
    "T18n0882_003:0348b26": "「嚩日囉二合　散提引一句」",
    "T18n0882_003:0348b27": "纔出一切如來心時，即彼如是具德持金剛",
    "T18n0882_003:0348b28": "者成一切如來一切印縛，為出現已，即入",
    "T18n0882_003:0348b29": "世尊大毘盧遮那如來心，合為一體，從是出",
    "T18n0882_003:0348c01": "生金剛縛像，住佛掌中。然後從彼金剛縛像",
    "T18n0882_003:0348c02": "中出一切世界極微塵量等如來像，於一切",
    "T18n0882_003:0348c03": "世界普印一切如來智等，及一切如來神通游",
    "T18n0882_003:0348c04": "戲廣施作已，彼一切如來拳妙縛性，於金剛",
    "T18n0882_003:0348c05": "薩埵三摩地，妙堅牢故合為一體，出生一切",
    "T18n0882_003:0348c06": "如來拳大菩薩身，住世尊大毘盧遮那如來",
    "T18n0882_003:0348c07": "心。說此頌曰：",
    "T18n0882_003:0348c08": "「大哉我妙堅固縛，　　即我三昧堅固身，",
    "T18n0882_003:0348c09": "以一切願悉成就，　　彼解脫者乃為縛。」",
    "T18n0882_003:0348c10": "是時，一切如來拳大菩薩身，從世尊心下、於",
    "T18n0882_003:0348c11": "一切如來後月輪中，如理而住復請教示。",
    "T18n0882_003:0348c12": "爾時，世尊即入一切如來縛三昧金剛三摩",
    "T18n0882_003:0348c13": "地，以一切如來印縛三昧，於普盡無餘諸有",
    "T18n0882_003:0348c14": "情界，悉令獲得一切如來賢聖加持一切願成",
    "T18n0882_003:0348c15": "就，及得一切適悅快樂，乃至得一切如來一",
    "T18n0882_003:0348c16": "切智智印主最上悉地殊勝之果，即作金剛",
    "T18n0882_003:0348c17": "縛相授與一切如來拳大菩薩雙手掌中。時",
    "T18n0882_003:0348c18": "諸如來，即為立名號金剛拳，以金剛拳灌頂",
    "T18n0882_003:0348c19": "法而為灌頂。",
    "T18n0882_003:0348c20": "爾時，金剛拳菩薩摩訶薩，即以金剛縛於一",
    "T18n0882_003:0348c21": "切如來作妙縛相，說此頌曰：",
    "T18n0882_003:0348c22": "「此是一切大覺尊，　　祕密印縛大堅固，",
    "T18n0882_003:0348c23": "以一切佛速成就，　　不越金剛大三昧。」",
    "T18n0882_003:0348c24": "此是一切如來供養廣大羯磨儀軌大精進堅",
    "T18n0882_003:0348c25": "固甲冑，一切如來大方便一切即智，一切",
    "T18n0882_003:0348c26": "如來大羯磨大士。",
    "T18n0882_003:0348c27": "爾時，世尊阿閦如來，以世尊大毘盧遮那如",
    "T18n0882_003:0348c28": "來及一切如來智所成已印一切如來智故，",
    "T18n0882_003:0348c29": "即入金剛波羅蜜多三昧，出生金剛加持三",
    "T18n0882_003:0349a01": "摩地，此名一切如來金剛三昧，即一切如來",
    "T18n0882_003:0349a02": "印從自心出，說是大明曰：",
    "T18n0882_003:0349a03": "「薩埵嚩日哩二合一句」",
    "T18n0882_003:0349a04": "纔出一切如來心時，即現種種金剛光明具",
    "T18n0882_003:0349a05": "德持金剛者，於是金剛光明門中成一切世",
    "T18n0882_003:0349a06": "界極微塵量等如來像，以一切如來金剛波",
    "T18n0882_003:0349a07": "羅蜜多智印已，復聚為一體，從是出現周遍",
    "T18n0882_003:0349a08": "一切世界為量大金剛像，於世尊大毘盧遮",
    "T18n0882_003:0349a09": "那如來前月輪中，如理而住。說此頌曰：",
    "T18n0882_003:0349a10": "「大哉一切正覺尊，　　薩埵金剛我堅固，",
    "T18n0882_003:0349a11": "由堅固性本無身，　　是故金剛身出現。」",
    "T18n0882_003:0349a12": "爾時，世尊寶生如來印世尊大毘盧遮那如",
    "T18n0882_003:0349a13": "來及一切如來智故，即入寶波羅蜜多三昧，",
    "T18n0882_003:0349a14": "出生金剛加持三摩地，此名金剛寶三昧，即",
    "T18n0882_003:0349a15": "自印。從自心出，說是大明曰：",
    "T18n0882_003:0349a16": "「囉怛那二合　嚩日哩二合一句」",
    "T18n0882_003:0349a17": "纔出一切如來心時，即現大寶光明具德持",
    "T18n0882_003:0349a18": "金剛者，於是寶光明中成一切世界極微塵",
    "T18n0882_003:0349a19": "量等如來像，遍印一切如來智已，復聚為一",
    "T18n0882_003:0349a20": "體，從是出現周遍一切世界為量大金剛寶",
    "T18n0882_003:0349a21": "像，於世尊大毘盧遮那如來右月輪中，如理",
    "T18n0882_003:0349a22": "而住。說此頌曰：",
    "T18n0882_003:0349a23": "「大哉一切正覺尊，　　我即名為寶金剛，",
    "T18n0882_003:0349a24": "彼一切印一切願，　　是即灌頂堅固理。」",
    "T18n0882_003:0349a25": "爾時，世尊觀自在王如來印世尊大毘盧遮",
    "T18n0882_003:0349a26": "那如來及一切如來智故，即入法波羅蜜多",
    "T18n0882_003:0349a27": "三昧，出生金剛加持三摩地，此名大法三昧，",
    "T18n0882_003:0349a28": "即自印從自心出，說是大明曰：",
    "T18n0882_003:0349a29": "「達哩摩二合　嚩日哩二合一句」",
    "T18n0882_003:0349b01": "纔出一切如來心時，即現蓮華光明具德持",
    "T18n0882_003:0349b02": "金剛者，於是蓮華光明中成一切世界極微",
    "T18n0882_003:0349b03": "塵量等如來像，遍印一切如來智已，復聚為",
    "T18n0882_003:0349b04": "一體，從是出現周遍一切世界為量大金剛",
    "T18n0882_003:0349b05": "蓮華像，於世尊大毘盧遮那如來後月輪中，",
    "T18n0882_003:0349b06": "如理而住。說此頌曰：",
    "T18n0882_003:0349b07": "「大哉一切正覺尊，　　大法金剛我清淨，",
    "T18n0882_003:0349b08": "由本自性清淨故，　　令諸貪染悉無垢。」",
    "T18n0882_003:0349b09": "佛說一切如來真實攝大乘現證三昧大教王",
    "T18n0882_003:0349b10": "經卷第三"
}