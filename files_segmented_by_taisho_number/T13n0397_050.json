{
    "T13n0397_050:0324c02": "大方等大集經卷第五十",
    "T13n0397_050:0324c04": "高齊天竺三藏那連提耶舍譯",
    "T13n0397_050:0324c05": "月藏分第十四諸惡鬼神得敬信品",
    "T13n0397_050:0324c06": "第八之一",
    "T13n0397_050:0324c07": "爾時，護世四大天王，見無量阿僧祇天、龍、夜",
    "T13n0397_050:0324c08": "叉，乃至迦吒富單那等，種種色、種種形、種種",
    "T13n0397_050:0324c09": "欲、種種行、種種性。彼等於諸眾生性無慈愍，",
    "T13n0397_050:0324c10": "瞋惡麁穬，不觀後世畏，不入他分無所護",
    "T13n0397_050:0324c11": "持，數惱剎利乃至畜生，奪其精氣，食其血肉。",
    "T13n0397_050:0324c12": "是諸鬼神俱來集已，時四天王歡喜踊躍，各",
    "T13n0397_050:0324c13": "自問其所領大將。",
    "T13n0397_050:0324c14": "毘沙門天王問散脂夜叉大將言：「此四天下",
    "T13n0397_050:0324c15": "所有夜叉，若卵生、胎生、濕生、化生，或依城邑、",
    "T13n0397_050:0324c16": "聚落、舍宅、塔寺、園林、山谷、河井、泉池、塜間、樹",
    "T13n0397_050:0324c17": "下、曠野、田中、閑林、空舍、大海、寶洲，若地行水",
    "T13n0397_050:0324c18": "行空行一切無餘，今悉來集世尊所不？」散脂",
    "T13n0397_050:0324c19": "大將言：「大王！此四天下所有夜叉，乃至大海",
    "T13n0397_050:0324c20": "寶洲，若地行、水行、空行，一切無餘，今悉來集",
    "T13n0397_050:0324c21": "在世尊所。」",
    "T13n0397_050:0324c22": "提頭賴吒天王問樂欲乾闥婆大將言：「此四",
    "T13n0397_050:0324c23": "天下所有乾闥婆，餘如上說。」毘樓勒叉天王",
    "T13n0397_050:0324c24": "問檀帝鳩槃茶大將言：「此四天下所有鳩槃",
    "T13n0397_050:0324c25": "茶，餘如上說。」",
    "T13n0397_050:0324c26": "毘樓博叉天王問善現龍王言：「此四天下所",
    "T13n0397_050:0324c27": "有諸龍、摩睺羅伽、伽樓羅、諸餓鬼等，若卵生、",
    "T13n0397_050:0324c28": "胎生、濕生、化生，若依城邑、聚落、舍宅，乃至大",
    "T13n0397_050:0324c29": "海、寶洲，若地行、水行、空行一切無餘，今悉來",
    "T13n0397_050:0325a01": "集世尊所不？」善現龍王言：「大王！此四天下所",
    "T13n0397_050:0325a02": "有諸龍乃至餓鬼一切無餘，今悉來集在世",
    "T13n0397_050:0325a03": "尊前。」",
    "T13n0397_050:0325a04": "爾時，四大天王、釋提桓因、娑婆世界主、大梵",
    "T13n0397_050:0325a05": "天王、正辯梵天，合掌向佛，一心敬禮，而作是",
    "T13n0397_050:0325a06": "言：「大德婆伽婆！此四天下所有天、龍、乾闥婆、",
    "T13n0397_050:0325a07": "緊那羅、夜叉、羅剎、鳩槃茶、毘舍遮、摩睺羅伽、伽",
    "T13n0397_050:0325a08": "樓羅、諸餓鬼等，若卵生、胎生、濕生、化生，若地",
    "T13n0397_050:0325a09": "行、水行、空行一切無餘，今悉來集在世尊所。",
    "T13n0397_050:0325a10": "我等受諸大智人語勸請如來，惟願世尊哀",
    "T13n0397_050:0325a11": "愍我等諸眾生故，令惡眾生得敬信故，為正",
    "T13n0397_050:0325a12": "法眼得久住故，紹三寶種不斷絕故，令地精",
    "T13n0397_050:0325a13": "氣、眾生精氣、正法精氣久住增長故，又令善",
    "T13n0397_050:0325a14": "道，及涅槃道、八真聖道，常不滅壞及增長故。",
    "T13n0397_050:0325a15": "「世尊！此閻浮提所有城邑、聚落、舍宅，乃至寶",
    "T13n0397_050:0325a16": "洲，一切無餘，天、龍、夜叉乃至迦吒富單那等，",
    "T13n0397_050:0325a17": "隨其所宜分布付囑，令護持故。今此大集一",
    "T13n0397_050:0325a18": "切天王、一切龍王乃至毘舍遮王，各將眷屬",
    "T13n0397_050:0325a19": "皆悉來集，以彼一切付囑是等，令其教授憶",
    "T13n0397_050:0325a20": "念攝受同行其法。令彼諸天乃至迦吒富單",
    "T13n0397_050:0325a21": "那等，各於己分護持養育，勿自縱捨亦莫惱",
    "T13n0397_050:0325a22": "他，見惱他者令其遮護不得縱捨。令彼各於",
    "T13n0397_050:0325a23": "己分發大勇力正護養育，若彼發大勇力應",
    "T13n0397_050:0325a24": "生歡喜，彼則喜樂，名稱流布獲大福報。」爾時，",
    "T13n0397_050:0325a25": "世尊受其勸請，慈悲憐愍彼等眾故，遍觀一",
    "T13n0397_050:0325a26": "切諸來大眾，即舉右臂而作是言：「汝等賢首",
    "T13n0397_050:0325a27": "一切大眾！各各諦聽，我當解說。佛出世難如",
    "T13n0397_050:0325a28": "優曇花，離八難難如順時香樹，聞正法難如",
    "T13n0397_050:0325a29": "雨閻浮檀金，遇戒定僧為供養難如詣大海",
    "T13n0397_050:0325b01": "寶洲，於三寶所得淨信難如求如意珠，值遇",
    "T13n0397_050:0325b02": "三寶為布施難如求功德天賢瓶，受持戒難",
    "T13n0397_050:0325b03": "如牛頭栴檀洲難可得到，於眾生所起悲愍",
    "T13n0397_050:0325b04": "難如值勇健怨賊執金剛杵難可得度護身",
    "T13n0397_050:0325b05": "命，知足難如善作阿濕婆迷陀耶若(阿濕婆者齊云馬也，",
    "T13n0397_050:0325b06": "迷陀者寶柱也，耶若者祀也。為此祀者唯閻浮提王之所能也)。",
    "T13n0397_050:0325b07": "「諸賢首！有十種平等，若有眾生具此平等，於",
    "T13n0397_050:0325b08": "流轉時恒受勝報，速能得入無畏大城。何等",
    "T13n0397_050:0325b09": "為十？一者、眾生平等；二者、法平等；三者、清淨",
    "T13n0397_050:0325b10": "平等；四者、布施平等；五者、戒平等；六者、忍平",
    "T13n0397_050:0325b11": "等；七者、精進平等；八者、禪平等；九者、智平等；",
    "T13n0397_050:0325b12": "十者、一切法清淨平等。",
    "T13n0397_050:0325b13": "「諸仁者！於彼何者眾生平等？眾生者，謂三界",
    "T13n0397_050:0325b14": "所有一切眾生。若有眾生自愛己身，欲得活",
    "T13n0397_050:0325b15": "命求樂離苦，應如是學：若有丈夫壽者作業，",
    "T13n0397_050:0325b16": "若善不善自作教他，現見受報。是故諸仁者，",
    "T13n0397_050:0325b17": "若求樂離苦，彼應如是：若身口意作諸善業",
    "T13n0397_050:0325b18": "不作惡業，若此身若後身，自益益他、自善善",
    "T13n0397_050:0325b19": "他不作惡業。諸仁者，是名眾生平等。",
    "T13n0397_050:0325b20": "「諸仁者！於彼何者法平等？法者若有眾生求",
    "T13n0397_050:0325b21": "樂離苦欣生畏死，恩愛不離怨憎不會，如此",
    "T13n0397_050:0325b22": "之人心海所溺。何以故？若有眾生計著我者，",
    "T13n0397_050:0325b23": "生死流轉，不見清淨解脫道故。是故於法平",
    "T13n0397_050:0325b24": "等思惟觀察，不離眾生有法，不離法有眾生，",
    "T13n0397_050:0325b25": "如眾生體性即是我體性，如我體性即是一",
    "T13n0397_050:0325b26": "切法體性，如一切法體性即是佛法體性。如",
    "T13n0397_050:0325b27": "是觀諸法平等時，眾生即陰不可得，離陰不",
    "T13n0397_050:0325b28": "可得，和合不可得，離和合亦不可得，非法非",
    "T13n0397_050:0325b29": "非法。是人如是得住無相，是名法平等。「諸仁",
    "T13n0397_050:0325c01": "者！於彼何者清淨平等？謂得人身具滿十德。",
    "T13n0397_050:0325c02": "何等為十？一者、離下賤家；二者、不鈍；三者、不",
    "T13n0397_050:0325c03": "瘂；四者、諸根不缺；五者、得男子身；六者、顏容",
    "T13n0397_050:0325c04": "端正；七者、得好眷屬；八者、不貧；九者、不為他",
    "T13n0397_050:0325c05": "欺發言有中；十者、多人瞻仰。「何以故言得人",
    "T13n0397_050:0325c06": "身名清淨平等？如得人身故得三律儀、離三",
    "T13n0397_050:0325c07": "惡道，能求三乘三種菩提隨所而得。云何清",
    "T13n0397_050:0325c08": "淨平等？若人能得菩提，於一切法心無所依，",
    "T13n0397_050:0325c09": "於一切內外境界心無所依，是人不依一切",
    "T13n0397_050:0325c10": "法。於如如無所取，見一切法不取內心、不取",
    "T13n0397_050:0325c11": "外心，於二境界極得寂定。是人如是正見清",
    "T13n0397_050:0325c12": "淨法時，不見內外有眾生、命者、壽者、生者、",
    "T13n0397_050:0325c13": "人者、眾數、養育、作者、使作者、起者、使起者、",
    "T13n0397_050:0325c14": "受者、使受者、知者、見者。是人如是於諸眾生",
    "T13n0397_050:0325c15": "得見無我清淨平等，無眾生無命無我，離欲",
    "T13n0397_050:0325c16": "清淨不起邊見，如是得入眾生清淨平等，如",
    "T13n0397_050:0325c17": "是得入一切法空無行智印無相無願，如是",
    "T13n0397_050:0325c18": "得入眾生清淨平等。是人以彼法成熟眾生",
    "T13n0397_050:0325c19": "而不壞我，亦不壞事及不壞財。若知一切眾",
    "T13n0397_050:0325c20": "生體性平等，則知一切法體性。若一切法體",
    "T13n0397_050:0325c21": "性，即是佛法體性，是名一切法平等佛法，是",
    "T13n0397_050:0325c22": "名清淨平等。",
    "T13n0397_050:0325c23": "「諸仁者！於彼何者布施清淨平等？諸仁者！以",
    "T13n0397_050:0325c24": "四種布施清淨平等。以布施故，眾生於流轉",
    "T13n0397_050:0325c25": "時恒受勝報，速能得入無畏大城。何等為四？",
    "T13n0397_050:0325c26": "一者、於一切眾生起憐愍心；二者、平等心；三",
    "T13n0397_050:0325c27": "者、大慈心；四者、大悲心。此為四種布施清淨",
    "T13n0397_050:0325c28": "平等，眾生於流轉時恒受勝報，速能得入無",
    "T13n0397_050:0325c29": "畏大城。",
    "T13n0397_050:0326a01": "「諸仁者！於彼何者於一切眾生起憐愍心清",
    "T13n0397_050:0326a02": "淨平等？若有眾生，求樂離苦，恩愛不離，怨憎",
    "T13n0397_050:0326a03": "不會，欲得長壽利養名稱富貴五欲，應如是",
    "T13n0397_050:0326a04": "學：如我愛欲憙重自己身命無有厭足，以一",
    "T13n0397_050:0326a05": "切方便無上護持無有價量；如是於一切眾",
    "T13n0397_050:0326a06": "生，一一眾生乃至虫蟻，愛欲憙重自己身命",
    "T13n0397_050:0326a07": "無有厭足，以一切方便無上護持無有價量。",
    "T13n0397_050:0326a08": "我何故於他眾生於他壽者作惱作害，奪活",
    "T13n0397_050:0326a09": "命具，離其命根，壞其命根？若我於他眾生於",
    "T13n0397_050:0326a10": "他壽者生惱離命，以離一一命故，我當億百",
    "T13n0397_050:0326a11": "千世於世世中還彼離命受諸苦惱。我從今",
    "T13n0397_050:0326a12": "日於諸眾生，起父母想及男女想，乃至虫蟻",
    "T13n0397_050:0326a13": "亦作父母及男女想，更不惱害他命，亦不奪",
    "T13n0397_050:0326a14": "他活命之具，不離壞命，亦不教他奪其精氣",
    "T13n0397_050:0326a15": "及斷命根，如是我當億那由他百千劫流轉",
    "T13n0397_050:0326a16": "生死於世世中受身命時，無能惱害奪活命",
    "T13n0397_050:0326a17": "具及離壞命者。何以故？一切眾生無有非我",
    "T13n0397_050:0326a18": "父母兄弟男女等者。如是我於一切眾生無",
    "T13n0397_050:0326a19": "有非其父母兄弟男女等者，以是因緣，我曾",
    "T13n0397_050:0326a20": "與一切眾生親，一切眾生曾與我親，我若於",
    "T13n0397_050:0326a21": "親而生惱者，是所不應。「所謂惱者，我若觸惱",
    "T13n0397_050:0326a22": "剎利，令彼剎利於己境界國土人民，於諸所",
    "T13n0397_050:0326a23": "欲不生知足，及婆羅門乃至畜生，觸惱其心",
    "T13n0397_050:0326a24": "令不知足。以是因緣，共相戰鬪、諍論、譏毀、訴",
    "T13n0397_050:0326a25": "訟、諂誑、妄語，互相支解及斷命根。是故我今",
    "T13n0397_050:0326a26": "於諸眾生休息觸惱及斷命根。我以此布施",
    "T13n0397_050:0326a27": "清淨平等因緣故，於流轉時無能觸惱，共我",
    "T13n0397_050:0326a28": "鬪戰、諍論、譏毀、訴訟、諂誑、妄語、支解、斷命，是",
    "T13n0397_050:0326a29": "名觸惱。",
    "T13n0397_050:0326b01": "「於彼何者害命？彼應如是學：一切眾生與我",
    "T13n0397_050:0326b02": "親，我與一切眾生親。我若害眾生命，是所不",
    "T13n0397_050:0326b03": "應。我若作非時風雨、亢旱、災雹、雨塵、闇曀、枯",
    "T13n0397_050:0326b04": "涸、諸水損減、花果、藥草、眾味，以是因緣眾生",
    "T13n0397_050:0326b05": "飢渴，四大增動生種種病，因其病故而取命",
    "T13n0397_050:0326b06": "終。是故我於一切眾生休息害命，以休息故，",
    "T13n0397_050:0326b07": "地味精氣不復隱沒。以是因緣，令諸眾生離",
    "T13n0397_050:0326b08": "於飢渴，四大不動諸病不生，不因於彼而取",
    "T13n0397_050:0326b09": "命終。我以此布施清淨平等，乃至於流轉時，",
    "T13n0397_050:0326b10": "我更不受飢渴病苦，是名害命。",
    "T13n0397_050:0326b11": "「於彼何者活命之具？彼所資身命者，應如是",
    "T13n0397_050:0326b12": "學：一切眾生與我親，我與一切眾生親。我若",
    "T13n0397_050:0326b13": "於彼奪活命具，是所不應。若奪眾生花果藥",
    "T13n0397_050:0326b14": "草五穀精氣活命具者，令彼眾生食惡花果",
    "T13n0397_050:0326b15": "藥草五穀眾味精氣，令其身心損瘦、無力、失",
    "T13n0397_050:0326b16": "念、瞋惡、輕躁、麁獷、惡色多病。是故我當隨順",
    "T13n0397_050:0326b17": "過去諸天仙教，於一一花果眾味精氣六十",
    "T13n0397_050:0326b18": "四分中，取一分精氣以活身命，餘六十三分",
    "T13n0397_050:0326b19": "留活眾生令受安樂。我今以是知足因緣，乃",
    "T13n0397_050:0326b20": "至於流轉時，我更不食無味精氣殘害之食，",
    "T13n0397_050:0326b21": "具大威力強記軟心好色無病，是名活命之",
    "T13n0397_050:0326b22": "具。「於彼何者離別命？若以惡心視諸眾生、氣",
    "T13n0397_050:0326b23": "噓其身、散亂其心，於彼節節奪其精氣，奪精",
    "T13n0397_050:0326b24": "氣故令其身心為苦所惱，應如是學：我與",
    "T13n0397_050:0326b25": "一切眾生親，乃至是所不應。我若於親惡心",
    "T13n0397_050:0326b26": "視之、氣噓其身、散亂其心，於身支節奪其精",
    "T13n0397_050:0326b27": "氣，故令我親身心得苦。以是因緣，乃至於流",
    "T13n0397_050:0326b28": "轉時，無有非人惡心視我，亦不氣噓我身、散",
    "T13n0397_050:0326b29": "亂我心，不奪精氣是名離別命。",
    "T13n0397_050:0326c01": "「於彼何者壞命？若諸眾生為自食故，割截支",
    "T13n0397_050:0326c02": "節盡奪精氣，山木高處深水大河推令墮落，",
    "T13n0397_050:0326c03": "若與毒藥使起屍鬼。若作厭蠱及餘物害，若",
    "T13n0397_050:0326c04": "斷飲食，或斬其首以斷命根。以是因緣，汝等",
    "T13n0397_050:0326c05": "若自愛己，欲得長壽求樂離苦、名稱富貴及",
    "T13n0397_050:0326c06": "求解脫，應如是學：我與一切眾生親，一切眾",
    "T13n0397_050:0326c07": "生與我親。若我為自食故，奪其精氣割截支",
    "T13n0397_050:0326c08": "節乃至斬首，是所不應。以此因緣，乃至於流",
    "T13n0397_050:0326c09": "轉時，無能斬首壞我命者，是名壞命，此是清",
    "T13n0397_050:0326c10": "淨平等。「諸仁者！若復憐愍一切諸眾生故，為",
    "T13n0397_050:0326c11": "之積集功德智慧，斷除一切虛誑幻見，得堅",
    "T13n0397_050:0326c12": "固勇猛求一切善如說修行。為命因緣，於他",
    "T13n0397_050:0326c13": "眾生不起惡念，於諸眾生不起害心，所持禁",
    "T13n0397_050:0326c14": "戒與眾生共，見眾生樂深生歡喜。於己樂緣",
    "T13n0397_050:0326c15": "自能知足，一切愛事無不能捨。於一切法無",
    "T13n0397_050:0326c16": "悋惜心，常怖三界於諸忍事力能堪受，信無",
    "T13n0397_050:0326c17": "常相能如說行。於己有失能自觀察，見他有",
    "T13n0397_050:0326c18": "失則生悲愍。於諸善法無有厭足，常發露懺",
    "T13n0397_050:0326c19": "悔得無邊迴向能求深法。於諸眾生作福田",
    "T13n0397_050:0326c20": "心，求厭離智。於三界獄流轉煩惱能得怖畏，",
    "T13n0397_050:0326c21": "勤息眾生一切苦惱，能求一切佛法，能發休",
    "T13n0397_050:0326c22": "息諸惡道心，於一切法善得安住。諸仁者！是",
    "T13n0397_050:0326c23": "名世間清淨平等。",
    "T13n0397_050:0326c24": "「諸仁者！我今當說第一義清淨平等。」作是語",
    "T13n0397_050:0326c25": "已，即說呪曰：",
    "T13n0397_050:0326c26": "「多地夜他　夜咩夜咩　鉢羅佉夜咩　優鉢",
    "T13n0397_050:0326c27": "囉佉夜咩　耶夜咩佉夜夜咩　蘇婆呵」",
    "T13n0397_050:0326c28": "說此法門時，八百六十萬緊那羅、乾闥婆等，",
    "T13n0397_050:0326c29": "遠塵離垢得法眼淨。",
    "T13n0397_050:0327a01": "爾時，世尊復說呪曰：",
    "T13n0397_050:0327a02": "「多地夜他　瞿竭[口*梨]　夜婆瞿竭[口*梨]　憂婆夜",
    "T13n0397_050:0327a03": "婆　瞿竭[口*梨]　蘇婆呵」",
    "T13n0397_050:0327a04": "爾時，世尊復說呪曰：",
    "T13n0397_050:0327a05": "「多地夜他　陀羅婫陀羅陀婫　憂跛陀羅",
    "T13n0397_050:0327a06": "　陀羅陀婫　蘇婆呵」",
    "T13n0397_050:0327a07": "說此法門時，九百四十萬夜叉遠離塵垢得",
    "T13n0397_050:0327a08": "法眼淨。",
    "T13n0397_050:0327a09": "爾時，世尊復說呪曰：",
    "T13n0397_050:0327a10": "「多地夜他　阿闍泥　叉叉闍泥　伽叉叉阿",
    "T13n0397_050:0327a11": "闍泥　毛囉阿闍泥　叉差蘇婆呵」",
    "T13n0397_050:0327a12": "說此法門時，七千萬龍於遠塵離垢法而得",
    "T13n0397_050:0327a13": "三昧。",
    "T13n0397_050:0327a14": "爾時，世尊復說呪曰：",
    "T13n0397_050:0327a15": "「多地夜他　呵呵呵呵呵呵　系杅婆　呵呵",
    "T13n0397_050:0327a16": "呵　視若視若視若　呵呵呵　蘇婆呵」",
    "T13n0397_050:0327a17": "說此法門時，三百萬那由他阿修羅得不忘",
    "T13n0397_050:0327a18": "菩提心三昧。",
    "T13n0397_050:0327a19": "爾時，世尊復說呪曰：",
    "T13n0397_050:0327a20": "「多地夜他　阿奴那　阿那蒱那　阿婆那奴",
    "T13n0397_050:0327a21": "那　阿婆矣[口*梨]夜　阿婆那奴那　蘇婆呵」",
    "T13n0397_050:0327a22": "說此法門時，八萬四千頻婆羅鳩槃茶得憙",
    "T13n0397_050:0327a23": "樂三昧。",
    "T13n0397_050:0327a24": "爾時，世尊復說呪曰：",
    "T13n0397_050:0327a25": "「多地夜他　陀伽陀闍　阿婆陀伽陀闍　阿",
    "T13n0397_050:0327a26": "婆伽陀闍闍　揵陀揵陀闍　蘇婆呵」",
    "T13n0397_050:0327a27": "說此法門時，七十萬那由他餓鬼、毘舍遮、富",
    "T13n0397_050:0327a28": "單那、迦吒富單那，得電王三昧；過諸數量天",
    "T13n0397_050:0327a29": "龍、夜叉，乃至迦吒富單那等，昔未曾發無上菩",
    "T13n0397_050:0327b01": "提心者，皆悉發心。「諸仁者！是名第一義布施",
    "T13n0397_050:0327b02": "清淨平等。",
    "T13n0397_050:0327b03": "「諸仁者！於彼何者戒清淨平等？若一切世間",
    "T13n0397_050:0327b04": "若出世間善道及涅槃樂，戒為根本，能安住",
    "T13n0397_050:0327b05": "聲聞辟支佛地，能安住阿耨多羅三藐三菩",
    "T13n0397_050:0327b06": "提智。此戒清淨平等，所謂十善業道：休息殺",
    "T13n0397_050:0327b07": "生、偷盜、邪婬、妄語、兩舌、惡口、綺語、貪瞋、邪見。",
    "T13n0397_050:0327b08": "「諸仁者！休息殺生獲十種功德。何等為十？一",
    "T13n0397_050:0327b09": "者、於諸眾生得無所畏；二者、於諸眾生得大",
    "T13n0397_050:0327b10": "慈心；三者、斷惡習氣；四者、少諸病惱為事決",
    "T13n0397_050:0327b11": "斷；五者、得壽命長；六者、為非人護持；七者、寤",
    "T13n0397_050:0327b12": "寐安隱無諸惡夢；八者、無諸怨讐；九者、不畏",
    "T13n0397_050:0327b13": "惡道；十者、身壞命終得生善道。諸仁者！是名",
    "T13n0397_050:0327b14": "休息殺生得十種功德。若能以此休息殺生",
    "T13n0397_050:0327b15": "善根迴向阿耨多羅三藐三菩提，是人不久",
    "T13n0397_050:0327b16": "證無上智。彼人到菩提時，於彼國土，離諸害",
    "T13n0397_050:0327b17": "仗長壽眾生來生其國。",
    "T13n0397_050:0327b18": "「休息偷盜獲十種功德。何等為十？一者、具大",
    "T13n0397_050:0327b19": "果報為事決斷；二者、所有財物不共他有；三",
    "T13n0397_050:0327b20": "者、不共五家；四者、眾人愛敬無有厭足；五者、",
    "T13n0397_050:0327b21": "遊行諸方無有留難；六者、行來無畏；七者、以",
    "T13n0397_050:0327b22": "樂布施；八者、不求財寶自然速得；九者、得財",
    "T13n0397_050:0327b23": "不散；十者、身壞命終得生善道。諸仁者！是名",
    "T13n0397_050:0327b24": "休息偷盜得十種功德。若能以此休息偷盜",
    "T13n0397_050:0327b25": "善根迴向阿耨多羅三藐三菩提，是人不久",
    "T13n0397_050:0327b26": "得無上智。彼人到菩提時，於彼國土，具足種",
    "T13n0397_050:0327b27": "種花果、樹林、衣服、瓔珞莊嚴之具，珍奇寶物",
    "T13n0397_050:0327b28": "無不充滿。",
    "T13n0397_050:0327b29": "「休息邪婬獲十種功德。何等為十？一者、得諸",
    "T13n0397_050:0327c01": "根律儀為事決斷；二者、得住離欲清淨；三者、",
    "T13n0397_050:0327c02": "不惱於他；四者、眾人憙樂；五者、眾人樂觀；六",
    "T13n0397_050:0327c03": "者、能發精進；七者、見生死過；八者、常樂布施；",
    "T13n0397_050:0327c04": "九者、常樂求法；十者、身壞命終得生善道。諸",
    "T13n0397_050:0327c05": "仁者！是名休息邪婬得十種功德。若能以是",
    "T13n0397_050:0327c06": "休息邪婬善根迴向阿耨多羅三藐三菩提，",
    "T13n0397_050:0327c07": "是人不久得無上智。彼人到菩提時，於彼國",
    "T13n0397_050:0327c08": "土無有生臭，亦無女根、不行婬欲，皆悉化生。",
    "T13n0397_050:0327c09": "「休息妄語獲十種功德。何等為十？一者、眾人",
    "T13n0397_050:0327c10": "保任所言皆信；二者、於一切處乃至諸天發",
    "T13n0397_050:0327c11": "言得中；三者、口出香氣如優鉢羅花；四者、於",
    "T13n0397_050:0327c12": "人天中獨作證明；五者、眾人愛敬離諸疑惑；",
    "T13n0397_050:0327c13": "六者、常出實語；七者、心意清淨；八者、常無諂",
    "T13n0397_050:0327c14": "語言必應機；九者、常多歡喜；十者、身壞命終",
    "T13n0397_050:0327c15": "得生善道。諸仁者！是名休息妄語得十種功",
    "T13n0397_050:0327c16": "德。若能以此休息妄語善根迴向阿耨多羅",
    "T13n0397_050:0327c17": "三藐三菩提，是人不久得無上智。彼人到菩",
    "T13n0397_050:0327c18": "提時，於彼國土無有生臭，眾妙寶香常滿其",
    "T13n0397_050:0327c19": "國。",
    "T13n0397_050:0327c20": "「休息兩舌獲十種功德。何等為十？一者、身不",
    "T13n0397_050:0327c21": "可壞平等；二者、眷屬不可壞平等；三者、善友",
    "T13n0397_050:0327c22": "不壞平等；四者、信不壞平等；五者、法不壞平",
    "T13n0397_050:0327c23": "等；六者、威儀不壞平等；七者、奢摩他不壞平",
    "T13n0397_050:0327c24": "等；八者、三昧不壞平等；九者、忍不壞平等；十",
    "T13n0397_050:0327c25": "者、身壞命終得生善道。諸仁者！是名休息兩",
    "T13n0397_050:0327c26": "舌得十種功德。若能以此休息兩舌善根迴",
    "T13n0397_050:0327c27": "向阿耨多羅三藐三菩提，是人不久得無上",
    "T13n0397_050:0327c28": "智。彼人到菩提時，於彼國土所有眷屬，一切",
    "T13n0397_050:0327c29": "魔怨及他朋黨所不能壞。",
    "T13n0397_050:0328a01": "「休息惡口獲十種功德。何等為十？一者、得柔",
    "T13n0397_050:0328a02": "軟語；二者、捷利語；三者、合理語；四者、美潤語；",
    "T13n0397_050:0328a03": "五者、言必得中；六者、直語；七者、無畏語；八者、",
    "T13n0397_050:0328a04": "不敢輕陵語；九者、法語清辯；十者、身壞命終",
    "T13n0397_050:0328a05": "得生善道。諸仁者！是名休息惡口得十種功",
    "T13n0397_050:0328a06": "德。若能以此休息惡口善根迴向阿耨多羅",
    "T13n0397_050:0328a07": "三藐三菩提，是人不久得無上智。彼人到菩",
    "T13n0397_050:0328a08": "提時，於彼國土法聲充遍離諸惡語。",
    "T13n0397_050:0328a09": "「休息綺語獲十種功德。何等為十？一者、天人",
    "T13n0397_050:0328a10": "愛敬；二者、明人隨喜；三者、常樂實事；四者、不",
    "T13n0397_050:0328a11": "為明人所嫌，共住不離；五者、聞言能領；六者、",
    "T13n0397_050:0328a12": "常得尊重愛敬；七者、常得愛樂阿蘭若處；八",
    "T13n0397_050:0328a13": "者、愛樂賢聖默然；九者、遠離惡人親近賢聖；",
    "T13n0397_050:0328a14": "十者、身壞命終得生善道。諸仁者！是名休息",
    "T13n0397_050:0328a15": "綺語得十種功德。若能以此休息綺語善根",
    "T13n0397_050:0328a16": "迴向阿耨多羅三藐三菩提，是人不久得無",
    "T13n0397_050:0328a17": "上智。彼人得菩提時，於彼國土，端正眾生來",
    "T13n0397_050:0328a18": "生其國，強記不忘樂住離欲。",
    "T13n0397_050:0328a19": "「休息貪欲獲十種功德。何等為十？一者、身根",
    "T13n0397_050:0328a20": "不缺；二者、口業清淨；三者、意不散亂；四者、得",
    "T13n0397_050:0328a21": "勝果報；五者、得大富貴；六者、眾人樂觀；七者、",
    "T13n0397_050:0328a22": "所得果報眷屬不可破壞；八者、常與明人相",
    "T13n0397_050:0328a23": "會；九者、不離法聲；十者、身壞命終得生善道。",
    "T13n0397_050:0328a24": "諸仁者！是名休息貪欲得十種功德。若能以",
    "T13n0397_050:0328a25": "此休息貪欲善根迴向阿耨多羅三藐三菩",
    "T13n0397_050:0328a26": "提，是人不久得無上智。彼人得菩提時，於彼",
    "T13n0397_050:0328a27": "國土離於魔怨及諸外道。",
    "T13n0397_050:0328a28": "「休息瞋恚獲十種功德。何等為十？一者、離一",
    "T13n0397_050:0328a29": "切瞋；二者、樂不積財；三者、眾聖憙樂；四者、常",
    "T13n0397_050:0328b01": "與賢聖相會；五者、得利益事；六者、顏容端正；",
    "T13n0397_050:0328b02": "七者、見眾生樂則生歡喜；八者、得於三昧；九",
    "T13n0397_050:0328b03": "者、得身口意光澤調柔；十者、身壞命終得生",
    "T13n0397_050:0328b04": "善道。諸仁者！是名休息瞋恚得十種功德。若",
    "T13n0397_050:0328b05": "能以此休息瞋恚善根迴向阿耨多羅三藐三",
    "T13n0397_050:0328b06": "菩提，是人不久得無上智。彼人得菩提時，於",
    "T13n0397_050:0328b07": "彼國土所有眾生悉得三昧，來生其國心極",
    "T13n0397_050:0328b08": "清淨。",
    "T13n0397_050:0328b09": "「休息邪見獲十種功德。何等為十？一者、心性",
    "T13n0397_050:0328b10": "柔善朋侶賢良；二者、信有業報乃至奪命不",
    "T13n0397_050:0328b11": "起諸惡；三者、敬信三寶設為活命不信天神；",
    "T13n0397_050:0328b12": "四者、得於正見不怪異事，亦不簡擇良日吉",
    "T13n0397_050:0328b13": "時；五者、常生人天離諸惡道；六者、常樂福德",
    "T13n0397_050:0328b14": "明人讚譽；七者、棄俗禮儀常求聖道；八者、離",
    "T13n0397_050:0328b15": "斷常見入因緣法；九者、常與正趣正發心人",
    "T13n0397_050:0328b16": "共相會遇；十者、身壞命終得生善道。諸仁者！",
    "T13n0397_050:0328b17": "是名休息邪見得十種功德。若能以此休息",
    "T13n0397_050:0328b18": "邪見善根迴向阿耨多羅三藐三菩提，是人",
    "T13n0397_050:0328b19": "速滿六波羅蜜，於善淨佛土而成正覺。得菩",
    "T13n0397_050:0328b20": "提已，於彼佛土，功德智慧一切善根莊嚴眾",
    "T13n0397_050:0328b21": "生來生其國，不信天神離惡道畏，於彼命終",
    "T13n0397_050:0328b22": "還生善道。「諸仁者！於彼行布施清淨平等時，",
    "T13n0397_050:0328b23": "於戒休息殺生修平等行，具大清淨平等果",
    "T13n0397_050:0328b24": "報，得於長壽離諸怖畏。",
    "T13n0397_050:0328b25": "「彼行布施清淨平等時，於戒休息偷盜修平",
    "T13n0397_050:0328b26": "等行，具大清淨平等果報，不共他有，修一切",
    "T13n0397_050:0328b27": "善無有留難。",
    "T13n0397_050:0328b28": "「彼行布施清淨平等時，於戒休息邪婬修平",
    "T13n0397_050:0328b29": "等行，具大清淨平等果報，修習善根無有留",
    "T13n0397_050:0328c01": "難，無邪婬念觀自他婦。「彼行布施清淨平等",
    "T13n0397_050:0328c02": "時，於戒休息妄語修平等行，具大清淨平等",
    "T13n0397_050:0328c03": "果報，不被毀謗，發心堅固如說修行，於天人",
    "T13n0397_050:0328c04": "中獨作證明，口出香氣如優鉢羅花。「彼行布",
    "T13n0397_050:0328c05": "施清淨平等時，於戒休息兩舌修平等行，具",
    "T13n0397_050:0328c06": "大清淨平等果報，得不壞眷屬、丈夫眷屬、敬",
    "T13n0397_050:0328c07": "信眷屬。",
    "T13n0397_050:0328c08": "「彼行布施清淨平等時，於戒休息惡口修平",
    "T13n0397_050:0328c09": "等行，得微妙音不聞惡聲。",
    "T13n0397_050:0328c10": "「彼行布施清淨平等時。於戒休息綺語修平",
    "T13n0397_050:0328c11": "等行，具大清淨平等果報，發言得中、斷一切",
    "T13n0397_050:0328c12": "疑，眾生樂見。",
    "T13n0397_050:0328c13": "「彼行布施清淨平等時，於戒休息貪欲修平",
    "T13n0397_050:0328c14": "等行，具大清淨平等果報，受果報已還復能",
    "T13n0397_050:0328c15": "捨，受解脫果具大勢力。",
    "T13n0397_050:0328c16": "「彼行布施清淨平等時，於戒休息瞋恚修平",
    "T13n0397_050:0328c17": "等行，具大清淨平等果報，顏容端正眾人愛",
    "T13n0397_050:0328c18": "敬，為事無礙諸根不缺。",
    "T13n0397_050:0328c19": "「彼行布施清淨平等時，於戒休息邪見修平",
    "T13n0397_050:0328c20": "等行，具大清淨平等果報，正見國土正見家",
    "T13n0397_050:0328c21": "生，常值諸佛菩薩聲聞，見佛聞法供養眾僧。",
    "T13n0397_050:0328c22": "修菩提行，常不捨離清淨平等。",
    "T13n0397_050:0328c23": "「諸仁者！此是戒清淨平等。以是戒清淨平等",
    "T13n0397_050:0328c24": "自莊嚴者，是人不久成佛功德，具足相好音",
    "T13n0397_050:0328c25": "聲清淨，降諸魔怨得清淨平等。是人不久得",
    "T13n0397_050:0328c26": "一切佛法，禪念慧行清淨大智大慈大悲，乃",
    "T13n0397_050:0328c27": "至能滿一切佛法清淨平等，是名世間戒行",
    "T13n0397_050:0328c28": "清淨平等處。",
    "T13n0397_050:0328c29": "「諸仁者！於彼何者出世間戒行清淨平等處？",
    "T13n0397_050:0329a01": "若於戒三摩跋提信解行者，不依色陰持戒，",
    "T13n0397_050:0329a02": "不依受想行識陰持戒，不依眼，不依色，不依",
    "T13n0397_050:0329a03": "眼識，不依眼觸，不依眼觸因緣生、受愛取有",
    "T13n0397_050:0329a04": "生持戒，乃至不依意、不依法、不依意識，不依",
    "T13n0397_050:0329a05": "意觸不依意觸因緣生、受愛取有生持戒。不",
    "T13n0397_050:0329a06": "依地界持戒，不依水火風界持戒，不依無邊",
    "T13n0397_050:0329a07": "虛空入持戒，乃至不依非想非非想入持戒。",
    "T13n0397_050:0329a08": "不依欲界色界持戒，不依現世後世持戒，不",
    "T13n0397_050:0329a09": "依聲聞乘辟支佛乘一切種智持戒，不依聞",
    "T13n0397_050:0329a10": "不依禪不依智持戒，不依聽力、不依三昧力、",
    "T13n0397_050:0329a11": "不依陀羅尼力、不依忍力、不依有漏力、不依",
    "T13n0397_050:0329a12": "無漏力、不依有為界力、不依無為界力、不依",
    "T13n0397_050:0329a13": "善不善力、不依明闇力持戒。「諸仁者！是名出",
    "T13n0397_050:0329a14": "世間戒清淨平等處，是名修戒梵路聖道，能",
    "T13n0397_050:0329a15": "入無上無畏大城，眾聖所依戒清淨平等，以",
    "T13n0397_050:0329a16": "護第一義清淨戒故，能入淨智。「戒者是何義？",
    "T13n0397_050:0329a17": "譬如大鐵圍金剛山間熱惱之風，以山障故",
    "T13n0397_050:0329a18": "不令得至四天下。如是學聖清淨平等戒，愛",
    "T13n0397_050:0329a19": "熱之風修四念處故不令得起，以是義故名",
    "T13n0397_050:0329a20": "之為戒。譬如大鐵圍山間臭穢之風，以山障",
    "T13n0397_050:0329a21": "故不令得至四天下。如是護聖清淨平等戒。",
    "T13n0397_050:0329a22": "以四無所畏故愛取臭穢不令得起，以是義",
    "T13n0397_050:0329a23": "故名之為戒。譬如大鐵圍山間黑闇，以山障",
    "T13n0397_050:0329a24": "故不得至四天下。如是護聖清淨平等戒，無",
    "T13n0397_050:0329a25": "明有為有漏相修七覺分故不令得起，以是",
    "T13n0397_050:0329a26": "義故名之為戒。離欲義是戒義，解脫義是戒",
    "T13n0397_050:0329a27": "義，休息義是戒義，無盡義是戒義，滅義是戒",
    "T13n0397_050:0329a28": "義，此諸句義名為戒義。諸仁者！是名有為無",
    "T13n0397_050:0329a29": "為戒清淨平等。若有世間沙門婆羅門，住此",
    "T13n0397_050:0329b01": "有為無為清淨平等戒者，彼人名為世間福",
    "T13n0397_050:0329b02": "田。若有於彼敬信尊重護持養育，給施衣服",
    "T13n0397_050:0329b03": "床褥臥具飲食湯藥一切所須，是人以此善",
    "T13n0397_050:0329b04": "根乃至於流轉時恒受勝報，速能得入無畏",
    "T13n0397_050:0329b05": "大城。「諸仁者！於彼何者忍清淨平等？忍有二",
    "T13n0397_050:0329b06": "種：一者、捨忍；二者、息怒忍。「諸仁者！於彼何者",
    "T13n0397_050:0329b07": "捨忍？若有眾生，求一切樂息一切苦，是名捨",
    "T13n0397_050:0329b08": "忍清淨平等。若復有人求樂離苦，彼人觀於",
    "T13n0397_050:0329b09": "三界一切苦道煩惱毒熱，唯除聖人，是人為",
    "T13n0397_050:0329b10": "己利故生大怖畏。如是怖畏，觀於三界一切",
    "T13n0397_050:0329b11": "熾然，為諸煩惱大火所燒，一一眾生為諸苦",
    "T13n0397_050:0329b12": "害，駈馳流轉不能自脫。如彼為苦所逼未得",
    "T13n0397_050:0329b13": "解脫，我亦如是為苦所逼。以何方便能自脫",
    "T13n0397_050:0329b14": "苦？即作是念：『不以餘事，我以捨忍解脫諸苦",
    "T13n0397_050:0329b15": "令具諸樂。』作是念已，即便起發，以忍知足，能",
    "T13n0397_050:0329b16": "捨種種資身之具，所謂飲食、衣服、臥具、屋宅、",
    "T13n0397_050:0329b17": "象馬、車乘，隨其所須皆悉給與。是人以忍布",
    "T13n0397_050:0329b18": "施欲滅諸苦，是人數數修忍知足，住時能行",
    "T13n0397_050:0329b19": "捨施於正，趣正行人應往其所，親近供養隨",
    "T13n0397_050:0329b20": "順其教，以供養故如是如是聞於種種生死",
    "T13n0397_050:0329b21": "過患涅槃利益。是人或於聲聞乘發心，或於",
    "T13n0397_050:0329b22": "緣覺乘發心，或於大乘發心，為己樂故，復增",
    "T13n0397_050:0329b23": "忍知足護養眾生，是名捨忍清淨平等。乃至",
    "T13n0397_050:0329b24": "捨外資財及自己樂，忍受諸苦令他得樂，是",
    "T13n0397_050:0329b25": "名捨忍清淨平等。「若見乞人種種形色，種種",
    "T13n0397_050:0329b26": "威儀、種種音聲、種種瞋怒、種種罵辱、種種",
    "T13n0397_050:0329b27": "欺陵、種種麁穬不憙之言，來從求索，是人",
    "T13n0397_050:0329b28": "如是如是，心未調柔，瞋恚未淨，未住淨忍。彼",
    "T13n0397_050:0329b29": "作是念：『誰能勝我？何以故？彼食血肉諸惡夜",
    "T13n0397_050:0329c01": "叉、羅剎、鳩槃茶、餓鬼、毘舍遮、富單那、迦吒富單",
    "T13n0397_050:0329c02": "那等，未聞生死苦惱涅槃功德，不觀後世畏",
    "T13n0397_050:0329c03": "眾苦所惱，未得解脫一切諸苦。何以故？彼等",
    "T13n0397_050:0329c04": "離善知識不聞正法，故在生死為苦所溺。我",
    "T13n0397_050:0329c05": "已數數得聞生死苦惱涅槃功德，觀後世畏",
    "T13n0397_050:0329c06": "勤息諸苦，近善知識得聞正法。我今欲度生",
    "T13n0397_050:0329c07": "死沈溺，何故起瞋？是故我應作是思惟，罵辱",
    "T13n0397_050:0329c08": "音聲及諸違事皆悉如風，我當棄捨不應起",
    "T13n0397_050:0329c09": "瞋。』「如是於諸眾生欲捨種種想，一切文字語",
    "T13n0397_050:0329c10": "言分別皆悉如風。於諸眾生離種種想，修忍",
    "T13n0397_050:0329c11": "清淨平等。是人數數於諸眾生，捨種種想一",
    "T13n0397_050:0329c12": "切文字分別想，修忍清淨平等。如是如是，是",
    "T13n0397_050:0329c13": "人心則住忍清淨平等得喜得淨。如是如是，",
    "T13n0397_050:0329c14": "是人修四無礙——法無礙、義無礙、辭無礙、樂說無",
    "T13n0397_050:0329c15": "礙。是人數數修法無礙乃至樂說無礙，是人",
    "T13n0397_050:0329c16": "則能捨身皮肉筋骨眼耳鼻舌手足頭等所愛",
    "T13n0397_050:0329c17": "之命。是菩薩摩訶薩修分別無分別忍清淨",
    "T13n0397_050:0329c18": "平等，是名菩薩捨忍清淨平等。",
    "T13n0397_050:0329c19": "「諸仁者！於彼何者息怒忍清淨平等？",
    "T13n0397_050:0329c20": "「諸仁者！若菩薩摩訶薩，能於一切言語音聲",
    "T13n0397_050:0329c21": "文字，捨分別想；及一切色身形相，舉動威儀，",
    "T13n0397_050:0329c22": "去來意業戲笑，捨分別想；亦捨一切愛取所",
    "T13n0397_050:0329c23": "攝，不求果報離於苦樂，無分別想；乃至於己",
    "T13n0397_050:0329c24": "身命分別無分別想，得住第一義忍清淨平",
    "T13n0397_050:0329c25": "等。譬如虛空，於明於闇不瞋不喜不分別；如",
    "T13n0397_050:0329c26": "是菩薩摩訶薩住第一義忍清淨平等，一切",
    "T13n0397_050:0329c27": "有為行戲笑，言語文字形色苦受樂受，離分",
    "T13n0397_050:0329c28": "別，分別不瞋不喜。菩薩於彼眾生離分別想，",
    "T13n0397_050:0329c29": "得住第一義忍清淨平等。「譬如虛空不動不",
    "T13n0397_050:0330a01": "正遍動、不震不正遍震；如是菩薩摩訶薩，於",
    "T13n0397_050:0330a02": "一切業有為諸行，身心不動不正遍動，亦復",
    "T13n0397_050:0330a03": "不震不正遍震。「譬如虛空清淨離垢；如是菩",
    "T13n0397_050:0330a04": "薩摩訶薩，住第一義忍清淨平等，於彼一切",
    "T13n0397_050:0330a05": "有為身心，善得清淨。「譬如虛空長養一切眾",
    "T13n0397_050:0330a06": "生；如是菩薩摩訶薩住第一義忍清淨平等，",
    "T13n0397_050:0330a07": "養育一切眾生。「譬如虛空不為劫火所能燒",
    "T13n0397_050:0330a08": "壞，不為劫水劫風所壞；如是菩薩摩訶薩若",
    "T13n0397_050:0330a09": "住第一義忍清淨平等，乃至未到無上菩提，",
    "T13n0397_050:0330a10": "不為貪瞋癡等毀壞其心。「譬如清淨虛空十",
    "T13n0397_050:0330a11": "五日夜極圓滿月普放冷光，令熱惱眾生身",
    "T13n0397_050:0330a12": "心涼樂；如是菩薩摩訶薩住第一義忍清淨",
    "T13n0397_050:0330a13": "平等，以身口威儀休息眾生諸煩惱熱。「譬如",
    "T13n0397_050:0330a14": "清淨虛空十五日夜極圓滿月，眾星圍遶，臨四",
    "T13n0397_050:0330a15": "天下光明照耀；如是菩薩摩訶薩住第一義",
    "T13n0397_050:0330a16": "忍清淨平等，隨所住處，常為天、龍乃至迦吒",
    "T13n0397_050:0330a17": "富單那等之所圍遶，暉顯照曜。「譬如清淨虛",
    "T13n0397_050:0330a18": "空十五日夜極圓滿月照海島上，月愛摩尼",
    "T13n0397_050:0330a19": "從彼珠中流出大水能滿大海；如是菩薩摩",
    "T13n0397_050:0330a20": "訶薩住第一義忍清淨平等，所有天、龍、夜叉、",
    "T13n0397_050:0330a21": "羅剎、鳩槃茶、餓鬼、毘舍遮、富單那、迦吒富單",
    "T13n0397_050:0330a22": "那，麁穬瞋惡無有慈愍，於諸眾生不觀後世",
    "T13n0397_050:0330a23": "畏，是菩薩以第一義忍清淨平等，放勝光明，",
    "T13n0397_050:0330a24": "照耀一切天、龍、夜叉、羅剎乃至迦吒富單那",
    "T13n0397_050:0330a25": "等，以是令彼天、龍、夜叉乃至迦吒富單那等",
    "T13n0397_050:0330a26": "悉得清淨善心，於諸眾生起慈悲心、利益心，",
    "T13n0397_050:0330a27": "休息眾生苦惱心、令住一切樂心、觀後世畏",
    "T13n0397_050:0330a28": "心、離一切惡心、於一切善法起大精勤心，以",
    "T13n0397_050:0330a29": "是彼等極得清淨心，乃至於一切善法發大",
    "T13n0397_050:0330b01": "勇猛心。彼等次第漸離一切不善，悉得充足一",
    "T13n0397_050:0330b02": "切善根，能滿大涅槃海。「諸仁者！汝等應當觀",
    "T13n0397_050:0330b03": "此菩薩，雖未至究竟，以住第一義忍清淨平等",
    "T13n0397_050:0330b04": "故，已得超過聲聞緣覺，以第一義忍成熟眾",
    "T13n0397_050:0330b05": "生。如我昔作忍辱仙人，常在林中食諸甘果。",
    "T13n0397_050:0330b06": "時有國王名曰迦利，支解我身而為八段。我",
    "T13n0397_050:0330b07": "於彼時以能善修第一義忍故，從所割處流",
    "T13n0397_050:0330b08": "出白乳，以是忍辱苦行因緣，成熟無量億那",
    "T13n0397_050:0330b09": "由他百千天、龍、夜叉、羅剎、乾闥婆、阿修羅、緊那",
    "T13n0397_050:0330b10": "羅、摩睺羅伽、伽樓羅、餓鬼、毘舍遮、富單、那迦吒",
    "T13n0397_050:0330b11": "富單那等。彼時無量億那由他百千人非人",
    "T13n0397_050:0330b12": "等，悉發阿耨多羅三藐三菩提心。我昔為人",
    "T13n0397_050:0330b13": "生非難處，作此苦行不足為難。「諸仁者！汝等",
    "T13n0397_050:0330b14": "諦聽。如我往昔生在難處，受於兔身止住林",
    "T13n0397_050:0330b15": "中，為令仙人得於食故，即自踊身投大火聚。",
    "T13n0397_050:0330b16": "以能善修第一義忍清淨平等故，令彼火聚",
    "T13n0397_050:0330b17": "變成蓮池，淨水盈滿。我於爾時臥花臺上，以",
    "T13n0397_050:0330b18": "是苦行因緣，令此三千大千世界六種震動。",
    "T13n0397_050:0330b19": "爾時無量釋梵四王、天、龍、夜叉乃至迦吒富",
    "T13n0397_050:0330b20": "單那等，及諸仙人人非人等，以種種供具供",
    "T13n0397_050:0330b21": "養於我，作是願言：『汝得阿耨多羅三藐三菩",
    "T13n0397_050:0330b22": "提時，當與我等授阿耨多羅三藐三菩提記。』",
    "T13n0397_050:0330b23": "我昔兔身，以能善修第一義忍清淨平等，是",
    "T13n0397_050:0330b24": "忍不共聲聞緣覺。我於往昔作兔身時，梵",
    "T13n0397_050:0330b25": "釋天王、護世四王、天、龍、夜叉乃至人、非人等，",
    "T13n0397_050:0330b26": "悉以種種香花、塗香、末香、種種寶、珠寶、幢幡",
    "T13n0397_050:0330b27": "蓋、眾妙音樂，尊重讚歎，生未曾有，而作供養，",
    "T13n0397_050:0330b28": "今阿羅漢之所無也。諸仁者！如是菩薩，善修",
    "T13n0397_050:0330b29": "第一義忍清淨平等。「諸仁者！是第一義忍清",
    "T13n0397_050:0330c01": "淨平等，是何句義？第一義者，謂到生死彼岸",
    "T13n0397_050:0330c02": "故名第一義。忍者，見三界陰究竟空，及見一",
    "T13n0397_050:0330c03": "切界入究竟空，故名為忍。清淨者，謂以聖慧",
    "T13n0397_050:0330c04": "除淨三界諸煩惱道業道苦道，故名清淨。平",
    "T13n0397_050:0330c05": "等者，謂以聖慧如實知一切三界行、一切法",
    "T13n0397_050:0330c06": "性如如實際，如實知非如實際、非非如實際，",
    "T13n0397_050:0330c07": "斷一切煩惱道，故名平等。諸仁者！是名菩薩",
    "T13n0397_050:0330c08": "第一義忍清淨平等。",
    "T13n0397_050:0330c09": "「諸仁者！於彼何者精進清淨平等？以精進能",
    "T13n0397_050:0330c10": "與布施清淨平等作因，是名精進清淨平等。",
    "T13n0397_050:0330c11": "乃至以精進能與般若清淨平等作因，是名",
    "T13n0397_050:0330c12": "精進清淨平等。以精進能捨一切見，以精進",
    "T13n0397_050:0330c13": "能與四念處清淨平等作因。以精進能超過",
    "T13n0397_050:0330c14": "一切聲聞緣覺，以精進能與四正勤四如意",
    "T13n0397_050:0330c15": "足作因。以精進能捨一切煩惱，以精進能與",
    "T13n0397_050:0330c16": "四攝事、四無礙辯、四梵住、四無色定、五根五",
    "T13n0397_050:0330c17": "力、七覺分、八聖道分、九次第定、如來十力、十",
    "T13n0397_050:0330c18": "二善有支、十八不共法作因。以精進能與大",
    "T13n0397_050:0330c19": "慈大悲般若清淨平等作因，是名精進清淨平",
    "T13n0397_050:0330c20": "等。以精進能與成熟眾生清淨平等作因，是",
    "T13n0397_050:0330c21": "名精進清淨平等。以精進為集無量佛法種",
    "T13n0397_050:0330c22": "種善根，乃至能集無量方便智無量勝願，習",
    "T13n0397_050:0330c23": "無量功德智慧，與無量種種眾生有生取作",
    "T13n0397_050:0330c24": "因，是名精進清淨平等。「以精進居兜率天宮，",
    "T13n0397_050:0330c25": "觀其時節一生補處，乃至以精進捨彼宮殿，",
    "T13n0397_050:0330c26": "了了知入母胎，乃至以精進於藍毘尼林，從",
    "T13n0397_050:0330c27": "母右脇安隱而出，乃至以精進行於七步，震",
    "T13n0397_050:0330c28": "動大地諸山大海，乃至以精進受難陀憂波",
    "T13n0397_050:0330c29": "難陀龍王灌水洗浴，乃至以精進童子遊戲",
    "T13n0397_050:0331a01": "示現一切工巧，乃至以精進處在宮中五欲",
    "T13n0397_050:0331a02": "不染，乃至以精進夜半踰城往詣閑林，乃至",
    "T13n0397_050:0331a03": "以精進詣憂陀羅迦、羅茶迦羅摩仙人所而修",
    "T13n0397_050:0331a04": "供養，乃至以精進六年苦行，乃至以精進於",
    "T13n0397_050:0331a05": "阿耨多羅三藐三菩提而成正覺，乃至以精進",
    "T13n0397_050:0331a06": "轉於法輪，無量人天為證，是名精進清淨平",
    "T13n0397_050:0331a07": "等。「我以精進，今於佉羅帝山牟尼諸仙所依",
    "T13n0397_050:0331a08": "住處作此大集，十方所有菩薩摩訶薩有如",
    "T13n0397_050:0331a09": "佛土微塵數眾，悉令集此。有如佛土微塵等",
    "T13n0397_050:0331a10": "數諸天、龍、夜叉、羅剎、乾闥婆、阿修羅、摩睺羅",
    "T13n0397_050:0331a11": "伽、伽樓羅、緊那羅、鳩槃茶、餓鬼、毘舍遮、富單、那",
    "T13n0397_050:0331a12": "迦吒富單那等，悉來大集為聞法故，是名精",
    "T13n0397_050:0331a13": "進清淨平等。「諸仁者！以四大海水分為渧數，",
    "T13n0397_050:0331a14": "如彼渧數具修精進清淨平等，能令菩薩摩",
    "T13n0397_050:0331a15": "訶薩等滿足毘梨耶波羅蜜，是名精進清淨",
    "T13n0397_050:0331a16": "平等。」",
    "T13n0397_050:0331a17": "大集經卷第五十",
    "T13n0397_050:0331a19": "◎大方等大集月藏經卷第五",
    "T13n0397_050:0331a21": "高齊天竺三藏那連提耶舍譯",
    "T13n0397_050:0331a22": "諸惡鬼神得敬信品第八上",
    "T13n0397_050:0331a23": "爾時，護世四大天王，見於無量阿僧祇眾",
    "T13n0397_050:0331a24": "天、龍、夜叉乃至迦吒富單那等，種種色、種",
    "T13n0397_050:0331a25": "種形、種種欲、種種行、種種性。彼等眾生性",
    "T13n0397_050:0331a26": "無慈愍，於諸眾生常起瞋恚惱害之心，不",
    "T13n0397_050:0331a27": "觀後世可怖畏事，無所繫屬無所護持，是",
    "T13n0397_050:0331a28": "等恒常觸惱剎利乃至畜生，奪其精氣食",
    "T13n0397_050:0331a29": "其血肉。是四天王見諸鬼神俱來集已，歡",
    "T13n0397_050:0331a30": "喜踊躍各自問其所領大將。毘沙門天王",
    "T13n0397_050:0331b01": "問於散脂夜叉大將言：「此四天下，一切所",
    "T13n0397_050:0331b02": "有夜叉、羅剎，若卵生、胎生、濕生、化生，或依",
    "T13n0397_050:0331b03": "城邑、聚落、舍宅、塔寺、園林、山谷、河井、泉池、陂",
    "T13n0397_050:0331b04": "濼、塚間、樹下、曠野、田中、閑林、空舍，及大海",
    "T13n0397_050:0331b05": "內眾妙寶洲。彼諸鬼神，若在地行水行空",
    "T13n0397_050:0331b06": "行一切無餘，今悉來集世尊所不？」散脂大",
    "T13n0397_050:0331b07": "將言：「大王！如王所言，此四天下，所有夜",
    "T13n0397_050:0331b08": "叉，乃至大海寶洲，若地行、水行、空行，一切",
    "T13n0397_050:0331b09": "無餘，今悉來集在世尊所。」提頭賴吒天王",
    "T13n0397_050:0331b10": "問於樂欲乾闥婆大將言：「此四天下一切",
    "T13n0397_050:0331b11": "所有乾闥婆眾，餘如上說。」毘樓勒叉天王",
    "T13n0397_050:0331b12": "問於檀帝鳩槃茶大將言：「此四天下一切",
    "T13n0397_050:0331b13": "所有鳩槃茶眾，餘如上說。」毘樓博叉天王",
    "T13n0397_050:0331b14": "問於善現龍王言：「此四天下所有龍眾、摩",
    "T13n0397_050:0331b15": "睺羅伽、迦樓羅、諸餓鬼等，若卵生、胎生、濕",
    "T13n0397_050:0331b16": "生、化生，或依城邑、聚落、舍宅，乃至海內眾",
    "T13n0397_050:0331b17": "妙寶洲，若在地上水中空中所遊行者，一",
    "T13n0397_050:0331b18": "切無餘，今悉來集世尊所不？」善現龍王言：",
    "T13n0397_050:0331b19": "「大王！如王所言。此四天下所有諸龍乃至",
    "T13n0397_050:0331b20": "餓鬼，一切無餘，今悉來集在世尊所。」爾時，",
    "T13n0397_050:0331b21": "四大天王、釋提桓因、大梵天王、正辯梵天，",
    "T13n0397_050:0331b22": "合掌向佛，而作是言：「大德世尊！此四天下",
    "T13n0397_050:0331b23": "所有天、龍、乾闥婆、緊那羅、夜叉、羅剎、鳩槃荼、",
    "T13n0397_050:0331b24": "毘舍遮、摩睺羅伽、迦樓羅、諸餓鬼等，若卵",
    "T13n0397_050:0331b25": "生、胎生、濕生、化生，所有地行，水行，空行，一",
    "T13n0397_050:0331b26": "切無餘，今悉來集在世尊所。我等大眾皆",
    "T13n0397_050:0331b27": "同勸請，唯願如來哀愍我等，慈悲一切諸",
    "T13n0397_050:0331b28": "眾生故，令惡眾生得敬信故，令正法眼得",
    "T13n0397_050:0331b29": "久住故，紹三寶種不斷絕故；彼地精氣、眾",
    "T13n0397_050:0331b30": "生精氣、正法勝味甘露精氣，令得久住利益",
    "T13n0397_050:0331c01": "增長故，又令善道及涅槃道常不滅壞利",
    "T13n0397_050:0331c02": "益增長故。「大德世尊！此閻浮提一切城邑、",
    "T13n0397_050:0331c03": "聚落、舍宅，乃至寶洲，一切無餘，天、龍、夜叉，",
    "T13n0397_050:0331c04": "乃至迦吒富單那等，今悉來集。天王、龍王",
    "T13n0397_050:0331c05": "乃至毘舍遮王，悉將眷屬亦皆來集。唯願",
    "T13n0397_050:0331c06": "世尊付囑此王，同行其法憶念攝受，令彼",
    "T13n0397_050:0331c07": "天、龍、夜叉、羅剎，乃至迦吒富單那等，各有",
    "T13n0397_050:0331c08": "所屬，隨於己分養育護持，恒常不捨莫令",
    "T13n0397_050:0331c09": "惱他，見惱他者令其遮護，常不捨離使得",
    "T13n0397_050:0331c10": "安隱。若彼各各於其己分，勸發勇力平等",
    "T13n0397_050:0331c11": "護持，彼等則得喜樂名聞多受福報。」爾時，",
    "T13n0397_050:0331c12": "世尊受其勸請，慈悲憐愍彼一切故，遍觀",
    "T13n0397_050:0331c13": "大眾觀大眾已，舉其右臂，而作是言：「汝等",
    "T13n0397_050:0331c14": "賢首一切大眾，各各諦聽，我當解說。佛出",
    "T13n0397_050:0331c15": "世難如優曇華，離八難難如順時香樹，聞",
    "T13n0397_050:0331c16": "正法難如雨閻浮檀金，遇戒定僧得供養",
    "T13n0397_050:0331c17": "難如入大海詣妙寶洲，信敬三寶難如求",
    "T13n0397_050:0331c18": "如意珠，布施三寶難如求功德天賢瓶，受",
    "T13n0397_050:0331c19": "持戒難如牛頭栴檀國難可得到。於眾生所",
    "T13n0397_050:0331c20": "起慈悲難，如值勇健怨賊執金剛杵難得",
    "T13n0397_050:0331c21": "脫免；謹慎知足難，如善作馬祀(梵語阿濕婆迷",
    "T13n0397_050:0331c22": "陀耶若此云馬寶柱祀，為此祀者唯閻浮王之所能也)。「諸仁者！有十種平",
    "T13n0397_050:0331c23": "等，若諸眾生具十平等，於生死中恒受勝",
    "T13n0397_050:0331c24": "報，速能得入無畏大城。何等為十？一者、眾",
    "T13n0397_050:0331c25": "生平等；二者、法平等；三者、清淨平等；四者、",
    "T13n0397_050:0331c26": "布施平等；五者、戒平等；六者、忍平等；七者、",
    "T13n0397_050:0331c27": "精進平等；八者、禪平等；九者、智平等；十者、",
    "T13n0397_050:0331c28": "一切法清淨平等。「諸仁者！於彼何者是眾",
    "T13n0397_050:0331c29": "生平等？若有眾生，為求身命受樂離苦，應",
    "T13n0397_050:0332a01": "作是見：若受者作業，若身口意，若善不善，",
    "T13n0397_050:0332a02": "自作教他，彼受現報及後世報。是故汝等",
    "T13n0397_050:0332a03": "若欲離苦求二世樂，應當造作身口意善，",
    "T13n0397_050:0332a04": "莫起諸惡。若求二世自益益他，自樂樂他，",
    "T13n0397_050:0332a05": "自好好他，勿作諸惡。此是眾生平等。「諸仁",
    "T13n0397_050:0332a06": "者！於彼何者是法平等？若有眾生，求樂離",
    "T13n0397_050:0332a07": "苦欣生畏死、恩愛不離、怨憎不會，如此之",
    "T13n0397_050:0332a08": "人心海所溺。何以故？若有眾生計著我者，",
    "T13n0397_050:0332a09": "生死流轉，不見清淨解脫道故。是故於法",
    "T13n0397_050:0332a10": "平等思惟觀察，眾生不離法，法不離眾生，",
    "T13n0397_050:0332a11": "若眾生體性即是我體性，若我體性即是",
    "T13n0397_050:0332a12": "一切法體性，若一切法體性，即是佛法體",
    "T13n0397_050:0332a13": "性。若如是觀諸法平等，是人得無所有，",
    "T13n0397_050:0332a14": "不見眾生，亦無眾生去來合散，亦不見",
    "T13n0397_050:0332a15": "有眾生可得，非法非非法，是人如是得",
    "T13n0397_050:0332a16": "住無相，此是法平等。「諸仁者！於彼何者",
    "T13n0397_050:0332a17": "是清淨平等？謂得人身具滿十德。何等為",
    "T13n0397_050:0332a18": "十？一者、離下賤家；二者、不鈍；三者、不瘂；四",
    "T13n0397_050:0332a19": "者、諸根不缺；五者、得男子身；六者、顏容端",
    "T13n0397_050:0332a20": "正，得好眷屬；七者、不貧；八者、不為他欺；九",
    "T13n0397_050:0332a21": "者、發言有中；十者多、人樂見。何以故言得",
    "T13n0397_050:0332a22": "於人身清淨平等？如得人身，得三律儀離",
    "T13n0397_050:0332a23": "三惡道能求三乘，以此則得三種菩提，不",
    "T13n0397_050:0332a24": "以餘法。「云何清淨平等能到菩提？是人令",
    "T13n0397_050:0332a25": "心不依諸法，令心不依內外境界，不依如",
    "T13n0397_050:0332a26": "如見，一切法無和合相，不取內心不取外",
    "T13n0397_050:0332a27": "心，於二境界極得寂定。如是清淨正見理",
    "T13n0397_050:0332a28": "時，不見有我內有眾生，外有命者壽者、生",
    "T13n0397_050:0332a29": "者人者、眾數養育、作者使作者、起者使起",
    "T13n0397_050:0332a30": "者、受者使受者、知者見者，此十六名皆出",
    "T13n0397_050:0332b01": "妄想。「是人如是於諸眾生，得見無我清淨",
    "T13n0397_050:0332b02": "平等，以是義故離欲清淨不起邊見。如是",
    "T13n0397_050:0332b03": "得入眾生清淨平等，及諸法空無行智印",
    "T13n0397_050:0332b04": "無相無願。如是得入眾生清淨平等，復以",
    "T13n0397_050:0332b05": "彼法成熟眾生，而不自壞亦不壞財。若知",
    "T13n0397_050:0332b06": "眾生體性平等，則知一切法體性平等。若",
    "T13n0397_050:0332b07": "一切法體性平等，即是佛法體性平等，是",
    "T13n0397_050:0332b08": "故一切諸法名為佛法，此是清淨平等。「諸",
    "T13n0397_050:0332b09": "仁者！於彼何者是布施清淨平等？謂四種",
    "T13n0397_050:0332b10": "心清淨布施。以布施故，眾生於流轉時恒",
    "T13n0397_050:0332b11": "受勝報，速能得入無畏大城。何等為四？一",
    "T13n0397_050:0332b12": "者、於一切眾生起憐愍心；二者、平等心；三",
    "T13n0397_050:0332b13": "者、大慈心；四者、大悲心。憐愍心清淨平等",
    "T13n0397_050:0332b14": "者，若有眾生求樂離苦，恩愛不離、怨憎不",
    "T13n0397_050:0332b15": "會，長壽利益名譽流轉、富貴五欲悉稱心",
    "T13n0397_050:0332b16": "者，應如是學：如我喜樂愛欲自己身命，以",
    "T13n0397_050:0332b17": "一切方便無上護持，無有價量。如是於一",
    "T13n0397_050:0332b18": "切眾生，一一眾生乃至蟲蟻，亦皆喜樂愛",
    "T13n0397_050:0332b19": "欲自己身命，一切方便無上護持，無有價",
    "T13n0397_050:0332b20": "量。我若惱害眾生，若復奪他活命之具及",
    "T13n0397_050:0332b21": "斷命根，我於億百千世生死流轉，還被惱",
    "T13n0397_050:0332b22": "害失活命具，及斷命根受無量苦。我從今",
    "T13n0397_050:0332b23": "日於諸眾生，起父母想及男女想，乃至蟲",
    "T13n0397_050:0332b24": "蟻亦作父母及男女想，是故更不惱害眾",
    "T13n0397_050:0332b25": "生，亦不奪彼活命之具及斷命根，亦不教",
    "T13n0397_050:0332b26": "他奪人精氣及斷命根。如是我當億那由",
    "T13n0397_050:0332b27": "他百千萬劫，生死流轉無能惱害，亦不被",
    "T13n0397_050:0332b28": "奪活命之具，及斷命根。何以故？一切眾生，",
    "T13n0397_050:0332b29": "無一眾生非我父母、兄弟、男女，如是我於一",
    "T13n0397_050:0332b30": "切眾生，無一眾生非是父母兄弟男女。以",
    "T13n0397_050:0332c01": "是義故，我曾與彼一切眾生無非是親，一",
    "T13n0397_050:0332c02": "切眾生亦曾與我無非是親，若於父母乃",
    "T13n0397_050:0332c03": "至男女作惱害者，是義不然。「諸仁者！於彼",
    "T13n0397_050:0332c04": "何者是不觸惱？若諸眾生求樂離苦，應",
    "T13n0397_050:0332c05": "如是學：我若於剎利觸惱其心，令彼剎利",
    "T13n0397_050:0332c06": "於己境界國土人民，本所欲者不生喜樂，",
    "T13n0397_050:0332c07": "及婆羅門乃至畜生觸惱其心，本所欲者",
    "T13n0397_050:0332c08": "不生喜樂。以是因緣遞相征伐，鬪亂諍訟，",
    "T13n0397_050:0332c09": "胆佞妄語，互相支解及斷命根。以是因緣，",
    "T13n0397_050:0332c10": "我從今日於諸眾生休息惱害及斷命根，",
    "T13n0397_050:0332c11": "以此清淨平等布施業因緣故，我當久遠",
    "T13n0397_050:0332c12": "生死流轉，無能觸惱共我鬪亂諍訟及斷",
    "T13n0397_050:0332c13": "命根。以是義故，名不觸惱。「諸仁者！於彼何",
    "T13n0397_050:0332c14": "者是不害命？若諸眾生求命不害，應如是",
    "T13n0397_050:0332c15": "學：一切眾生無非我親，我若暴雨或非時",
    "T13n0397_050:0332c16": "雨，若雨灰塵令多闇[目*壹]，或久亢旱枯涸流",
    "T13n0397_050:0332c17": "泉，令諸華果藥草五穀眾味損減，以是因",
    "T13n0397_050:0332c18": "緣，令我親知飢饉困苦，動其四大發種",
    "T13n0397_050:0332c19": "種病，乃至命終。若加此害，是義不然。以是",
    "T13n0397_050:0332c20": "義故，我於眾生遠離害命，以不令彼地味",
    "T13n0397_050:0332c21": "精氣有損減故，使我親知無飢饉苦，不動",
    "T13n0397_050:0332c22": "四大種種病生及不橫死。以是清淨平等",
    "T13n0397_050:0332c23": "布施，乃至久遠生死流轉，不受飢饉病死",
    "T13n0397_050:0332c24": "等苦，以是義故，名不害命。「諸仁者！於彼何",
    "T13n0397_050:0332c25": "者非是奪他活命之具？若諸眾生求身命",
    "T13n0397_050:0332c26": "者，應如是學：一切眾生無非我親，我若奪",
    "T13n0397_050:0332c27": "其花果藥草五穀精氣活命之具，彼諸眾",
    "T13n0397_050:0332c28": "生若以食彼無好精氣、花果藥草五穀味",
    "T13n0397_050:0332c29": "故，其身損瘦無有勢力，失念惡性輕躁麁",
    "T13n0397_050:0332c30": "獷，萎黃少色生種種病。若加此苦，是義不",
    "T13n0397_050:0333a01": "然。是故我應受彼先聖諸天教勅，於彼眾",
    "T13n0397_050:0333a02": "味唯應得取第六十四一分精氣以活身",
    "T13n0397_050:0333a03": "命，六十三分地味精氣留活眾生令受安",
    "T13n0397_050:0333a04": "樂。我以知足業因緣故，乃至久遠生死流",
    "T13n0397_050:0333a05": "轉，不復更噉無好滋味無精氣食。以其食",
    "T13n0397_050:0333a06": "故，具威德力能強記念，心性柔軟顏容端",
    "T13n0397_050:0333a07": "正無諸病苦。是名不奪活命之具。「諸仁者！",
    "T13n0397_050:0333a08": "於彼何者是命不別離？若求命者應如是",
    "T13n0397_050:0333a09": "學：一切眾生無非我親，若惡心眼視及以",
    "T13n0397_050:0333a10": "氣噓令其失心，於身支節奪其精氣，使我",
    "T13n0397_050:0333a11": "親知身心受苦，是義不然。以是因緣，我當",
    "T13n0397_050:0333a12": "久遠生死流轉，無有非人氣噓眼視散亂",
    "T13n0397_050:0333a13": "其心奪其精氣，以是故名命不別離。「諸仁",
    "T13n0397_050:0333a14": "者！於彼何者是不壞命？若諸眾生，愛己身",
    "T13n0397_050:0333a15": "命求樂離苦，名聞富貴乃至解脫，應如是",
    "T13n0397_050:0333a16": "學：一切眾生無非我親，我若為飲食故，奪",
    "T13n0397_050:0333a17": "親精氣若節節支解，若山頂樹上高閣深",
    "T13n0397_050:0333a18": "河推令墮落，及與毒藥，若遣起屍惡鬼相",
    "T13n0397_050:0333a19": "害，若作厭蠱若斷飲食，若以刀劍斬其身",
    "T13n0397_050:0333a20": "首，隨其方便斷彼命根，若加此苦是義不",
    "T13n0397_050:0333a21": "然。以是因緣，我於久遠生死流轉，不被眾",
    "T13n0397_050:0333a22": "生奪其精氣，無能支解及斷命根，以是義",
    "T13n0397_050:0333a23": "故名不壞命，此是布施清淨平等。「復次，布",
    "T13n0397_050:0333a24": "施清淨平等者，憐愍一切諸眾生故，為之",
    "T13n0397_050:0333a25": "積集功德智慧，除諸幻見精進堅固，求一",
    "T13n0397_050:0333a26": "切善如說能行，不為活命而起惡心。於諸",
    "T13n0397_050:0333a27": "眾生不起害意，所持禁戒與眾生同，見眾",
    "T13n0397_050:0333a28": "生樂深生歡喜。於己樂緣自能知足，所愛",
    "T13n0397_050:0333a29": "之事皆悉能捨。於諸勝法無悋惜心，常怖",
    "T13n0397_050:0333b01": "三界忍力自在，信無常相如說修行。於己",
    "T13n0397_050:0333b02": "失機能自觀察，見他失機則生悲愍，修善",
    "T13n0397_050:0333b03": "無厭有罪勤懺，無邊迴向樂求正理，常於",
    "T13n0397_050:0333b04": "眾生作福田想，勤為眾生令息惡道。於一",
    "T13n0397_050:0333b05": "切法心無所住，此是世諦布施清淨平等。",
    "T13n0397_050:0333b06": "我今當說第一義諦布施清淨平等。」爾時，",
    "T13n0397_050:0333b07": "世尊而說呪曰：",
    "T13n0397_050:0333b08": "「多地也他　夜咩夜咩　鉢囉佉夜咩　憂",
    "T13n0397_050:0333b09": "鉢囉佉夜咩　夜寐　耶夜咩　佉夜夜咩",
    "T13n0397_050:0333b10": "　蘇婆訶」",
    "T13n0397_050:0333b11": "說此法門時，八百六十萬緊那羅、乾闥婆",
    "T13n0397_050:0333b12": "等，遠塵離垢得法眼淨。",
    "T13n0397_050:0333b13": "爾時，世尊復說呪曰：",
    "T13n0397_050:0333b14": "「多地也他　瞿竭[口*梨]　瞿竭[口*梨]　夜婆瞿竭",
    "T13n0397_050:0333b15": "[口*梨]　憂婆夜婆　瞿竭[口*梨]　蘇婆訶」",
    "T13n0397_050:0333b16": "爾時，世尊復說呪曰：",
    "T13n0397_050:0333b17": "「多地也他　陀嫓　陀羅嫓　陀羅陀嫓",
    "T13n0397_050:0333b18": "　憂跛陀羅　陀羅嫓　蘇婆訶」",
    "T13n0397_050:0333b19": "說此法門時，九百四十萬夜叉遠塵離垢",
    "T13n0397_050:0333b20": "得法眼淨。爾時，世尊復說呪曰：",
    "T13n0397_050:0333b21": "「多地也他　阿闍泥　叉叉阿闍泥　伽叉",
    "T13n0397_050:0333b22": "叉　阿闍泥　毛羅阿闍泥　叉差　蘇婆訶」",
    "T13n0397_050:0333b23": "說此法門時，七千萬龍於遠塵離垢法得",
    "T13n0397_050:0333b24": "勝三昧。",
    "T13n0397_050:0333b25": "爾時，世尊復說呪曰：",
    "T13n0397_050:0333b26": "「多地也他　訶訶訶訶訶訶　系打婆　訶",
    "T13n0397_050:0333b27": "訶訶　若若若　訶訶訶　蘇婆訶」",
    "T13n0397_050:0333b28": "說此法門時，三十那由他百千阿脩羅得",
    "T13n0397_050:0333b29": "不忘菩提心三昧。",
    "T13n0397_050:0333c01": "爾時，世尊復說呪曰：",
    "T13n0397_050:0333c02": "「多地也他　阿奴那　阿奴那　阿婆那奴",
    "T13n0397_050:0333c03": "那　阿婆夜[口*梨]　阿婆那奴那　蘇婆訶」",
    "T13n0397_050:0333c04": "說此法門時，八萬四千頻婆羅鳩槃荼得",
    "T13n0397_050:0333c05": "喜樂三昧。爾時，世尊復說呪曰：",
    "T13n0397_050:0333c06": "「多地也他　陀伽陀闍　阿婆陀伽陀闍",
    "T13n0397_050:0333c07": "　阿婆陀　伽陀闍闍　犍陀犍陀闍　蘇婆",
    "T13n0397_050:0333c08": "訶」",
    "T13n0397_050:0333c09": "說此法門時，七那由他百千餓鬼、毘舍遮、",
    "T13n0397_050:0333c10": "富單那、迦吒富單那，得電王三昧，過諸數",
    "T13n0397_050:0333c11": "量天、龍、夜叉，乃至迦吒富單那等，昔未曾",
    "T13n0397_050:0333c12": "發無上真實菩提心者皆悉發心。此是第",
    "T13n0397_050:0333c13": "一義諦布施清淨平等。「諸仁者！於彼何者",
    "T13n0397_050:0333c14": "是戒清淨平等？若一切世間及出世間所",
    "T13n0397_050:0333c15": "有善道及涅槃樂，戒為根本。以是因緣，得",
    "T13n0397_050:0333c16": "住聲聞辟支佛地，及阿耨多羅三藐三菩",
    "T13n0397_050:0333c17": "提果。所謂十善業道，遠離殺生、偷盜、邪婬、",
    "T13n0397_050:0333c18": "妄語、兩舌、惡口、綺語、貪瞋邪見。「諸仁者！於",
    "T13n0397_050:0333c19": "彼遠離殺生因緣，獲十種功德。何等為十？",
    "T13n0397_050:0333c20": "一者、於一切眾生得大無畏；二者、於諸眾",
    "T13n0397_050:0333c21": "生得大慈心；三者、得斷習氣；四者、無諸病",
    "T13n0397_050:0333c22": "惱；五者、得壽命長；六者、非人護持；七者、寤",
    "T13n0397_050:0333c23": "寐安隱無諸惡夢；八者、無有怨家；九者、不",
    "T13n0397_050:0333c24": "畏惡道；十者、得生善道。以是遠離殺生善",
    "T13n0397_050:0333c25": "根迴向阿耨多羅三藐三菩提，是人不久",
    "T13n0397_050:0333c26": "證無上智。得菩提已，於彼佛土離諸害",
    "T13n0397_050:0333c27": "殺長壽眾生來生其國。「諸仁者！於彼遠",
    "T13n0397_050:0333c28": "離偷盜因緣，獲十種功德。何等為十？一者、",
    "T13n0397_050:0333c29": "具大財報；二者、不共他有；三者、不共五家；",
    "T13n0397_050:0334a01": "四者、眾人愛敬常不厭捨；五者、遠遊十方",
    "T13n0397_050:0334a02": "無有疑慮；六者、行處無畏；七者、常樂布施；",
    "T13n0397_050:0334a03": "八者、不求財寶自然速得；九者、得財即施；",
    "T13n0397_050:0334a04": "十者、得生善道。以是遠離偷盜善根迴向",
    "T13n0397_050:0334a05": "阿耨多羅三藐三菩提，得菩提已，彼佛國",
    "T13n0397_050:0334a06": "土具足種種花果樹林，衣服瓔珞莊嚴之",
    "T13n0397_050:0334a07": "具，珍奇寶物無不充滿。「諸仁者！於彼遠離",
    "T13n0397_050:0334a08": "邪婬因緣，獲十種功德。何等為十？一者、得",
    "T13n0397_050:0334a09": "攝諸根律儀；二者、得住離欲清淨；三者、不",
    "T13n0397_050:0334a10": "惱於他；四者、眾人稱譽；五者、眾人樂觀；六",
    "T13n0397_050:0334a11": "者、能發精進；七者、見生死過；八者、常樂捨",
    "T13n0397_050:0334a12": "施；九者、常樂求法；十者、得生善道。以是遠",
    "T13n0397_050:0334a13": "離邪婬善根迴向阿耨多羅三藐三菩提，",
    "T13n0397_050:0334a14": "得菩提已，彼佛國土無有腥臭亦無女人，",
    "T13n0397_050:0334a15": "不行婬欲，皆悉化生。「諸仁者！於彼遠離妄",
    "T13n0397_050:0334a16": "語因緣，獲十種功德。何等為十？一者、眾人",
    "T13n0397_050:0334a17": "信語；二者、於一切處乃至諸天發言得中；",
    "T13n0397_050:0334a18": "三者、口出香氣如優鉢羅花；四者、於人天",
    "T13n0397_050:0334a19": "眾獨作證明；五者、眾人愛敬離諸疑惑；六",
    "T13n0397_050:0334a20": "者、常出實語；七者、心意清淨；八者、常無諂",
    "T13n0397_050:0334a21": "語言不失機；九者、常多歡喜；十者、得生善",
    "T13n0397_050:0334a22": "道。以是遠離妄語善根迴向阿耨多羅三",
    "T13n0397_050:0334a23": "藐三菩提，得菩提已，彼佛國土無有腥臭，",
    "T13n0397_050:0334a24": "種種妙香芬馨遍滿。「諸仁者！於彼遠離兩",
    "T13n0397_050:0334a25": "舌因緣，獲十種功德。何等為十？一者、得身",
    "T13n0397_050:0334a26": "不壞；二者、得眷屬不壞；三者、得交友不壞；",
    "T13n0397_050:0334a27": "四者、得信不壞；五者、得法不壞；六者、得律",
    "T13n0397_050:0334a28": "儀不壞；七者、得奢摩他不壞；八者、得三昧",
    "T13n0397_050:0334a29": "不壞；九者、得忍不壞；十者、得生善道。以是",
    "T13n0397_050:0334b01": "遠離兩舌善根迴向阿耨多羅三藐三菩",
    "T13n0397_050:0334b02": "提，得菩提已，彼佛國土眾生眷屬不為諸",
    "T13n0397_050:0334b03": "魔他人所壞。「諸仁者！於彼遠離惡口因緣，",
    "T13n0397_050:0334b04": "獲十種功德。何等為十？一者、言音柔軟；二",
    "T13n0397_050:0334b05": "者、語辭流利；三者、言音潤澤；四者、得和合",
    "T13n0397_050:0334b06": "語；五者、言必得中；六者、得質直語；七者、得",
    "T13n0397_050:0334b07": "無畏語；八者、得不諂語；九者、得如法語；十",
    "T13n0397_050:0334b08": "者、得生善道。以是遠離惡口善根迴向阿",
    "T13n0397_050:0334b09": "耨多羅三藐三菩提，得菩提已，彼佛國土",
    "T13n0397_050:0334b10": "法音充滿，遠離一切鄙惡言辭。「諸仁者！於",
    "T13n0397_050:0334b11": "彼遠離綺語因緣，獲十種功德。何等為十？",
    "T13n0397_050:0334b12": "一者、天人愛敬；二者、天人隨喜讚歎；三者、",
    "T13n0397_050:0334b13": "常樂實語；四者、常與明人共住不離；五者、",
    "T13n0397_050:0334b14": "聞言悉領；六者、得智慧人愛敬尊重；七者、",
    "T13n0397_050:0334b15": "常得愛樂阿蘭若處；八者、愛樂賢聖默然；",
    "T13n0397_050:0334b16": "九者、遠離惡人親近賢聖；十者、得生善道。",
    "T13n0397_050:0334b17": "以是遠離綺語善根迴向阿耨多羅三藐",
    "T13n0397_050:0334b18": "三菩提，得菩提已，於彼佛土，顏容端正強",
    "T13n0397_050:0334b19": "記不忘樂遠離者來生其國。「諸仁者！於彼",
    "T13n0397_050:0334b20": "遠離貪欲因緣，獲十種功德。何等為十？一",
    "T13n0397_050:0334b21": "者、身根不缺；二者、口業清淨；三者、心不散",
    "T13n0397_050:0334b22": "亂；四者、得勝果報；五者、得大富貴；六者、眾",
    "T13n0397_050:0334b23": "人樂觀；七者、得不壞眷屬及不壞財；八者、",
    "T13n0397_050:0334b24": "常與明人相會；九者、不離法聲；十者、得生",
    "T13n0397_050:0334b25": "善道。以是遠離貪欲善根迴向阿耨多羅",
    "T13n0397_050:0334b26": "三藐三菩提，得菩提已，彼佛國土離彼魔",
    "T13n0397_050:0334b27": "怨及諸外道。「諸仁者！於彼遠離瞋恚因緣，",
    "T13n0397_050:0334b28": "獲十種功德。何等為十？一者、得離瞋恚；二",
    "T13n0397_050:0334b29": "者、不樂積財；三者、隨順賢聖；四者、常與賢",
    "T13n0397_050:0334c01": "聖相會；五者、得利益事；六者、面部端嚴。七",
    "T13n0397_050:0334c02": "者、見眾生樂則生歡喜；八者、常得三昧；九",
    "T13n0397_050:0334c03": "者、三業調柔；十者、得生善道。以是遠離瞋",
    "T13n0397_050:0334c04": "恚善根迴向阿耨多羅三藐三菩提，得菩",
    "T13n0397_050:0334c05": "提已，彼佛國土所有眾生，悉得三昧心極",
    "T13n0397_050:0334c06": "清淨。「諸仁者！於彼遠離邪見因緣，獲十種",
    "T13n0397_050:0334c07": "功德。何等為十？一者、心性柔善伴侶賢良；",
    "T13n0397_050:0334c08": "二者、信有業報乃至奪命不起諸惡；三者、",
    "T13n0397_050:0334c09": "歸敬三寶不信天神；四者、得於正見不擇",
    "T13n0397_050:0334c10": "歲次日月吉凶；五者、常生人天離諸惡道；",
    "T13n0397_050:0334c11": "六者、得賢善心明人讚譽；七者、棄於世俗",
    "T13n0397_050:0334c12": "常求聖道；八者、離斷常見信因緣法；九者、",
    "T13n0397_050:0334c13": "常與正信正行正發心人共相會遇；十者、",
    "T13n0397_050:0334c14": "得生善道。以是遠離邪見善根迴向阿耨",
    "T13n0397_050:0334c15": "多羅三藐三菩提，是人速滿六波羅蜜，於",
    "T13n0397_050:0334c16": "善淨佛土而成正覺。得菩提已，於彼佛土，",
    "T13n0397_050:0334c17": "功德智慧一切善根莊嚴眾生來生其國，",
    "T13n0397_050:0334c18": "不信天神離惡道畏，於彼命終還生善道。",
    "T13n0397_050:0334c19": "「諸仁者！於彼布施清淨平等行時，於戒遠",
    "T13n0397_050:0334c20": "離殺生平等行。以是因緣，具大果報離諸",
    "T13n0397_050:0334c21": "怖畏。「諸仁者！於彼布施清淨平等行時，於",
    "T13n0397_050:0334c22": "戒遠離偷盜平等行。以是因緣，具大果報",
    "T13n0397_050:0334c23": "不共他有，修一切善無有留難。「諸仁者！於",
    "T13n0397_050:0334c24": "彼布施清淨平等行時，於戒遠離邪婬平",
    "T13n0397_050:0334c25": "等行。以是因緣，具大果報修習善根，無有",
    "T13n0397_050:0334c26": "留難，無邪婬念觀自他婦。「諸仁者！於彼布",
    "T13n0397_050:0334c27": "施清淨平等行時，於戒遠離妄語平等行。",
    "T13n0397_050:0334c28": "以是因緣，具大果報，若被毀謗人不信受，",
    "T13n0397_050:0334c29": "如說修行發意所為莫不堅固，於天人眾",
    "T13n0397_050:0335a01": "獨作證明，口出香氣如優鉢羅花。「諸仁者！",
    "T13n0397_050:0335a02": "於彼布施清淨平等行時，於戒遠離兩舌",
    "T13n0397_050:0335a03": "平等行。以是因緣，具大果報，得不壞眷屬、",
    "T13n0397_050:0335a04": "丈夫眷屬、敬信眷屬。「諸仁者！於彼布施清",
    "T13n0397_050:0335a05": "淨平等行時，於戒遠離惡口平等行。以是",
    "T13n0397_050:0335a06": "因緣具大果報，離麁獷語得微妙音，具足",
    "T13n0397_050:0335a07": "清淨離弊惡聲。「諸仁者！於彼布施清淨平",
    "T13n0397_050:0335a08": "等行時，於戒遠離綺語平等行。以是因緣",
    "T13n0397_050:0335a09": "具大果報，發言得中、斷大眾疑，眾人樂見。",
    "T13n0397_050:0335a10": "「諸仁者！於彼布施清淨平等行時，於戒遠",
    "T13n0397_050:0335a11": "離貪欲平等行。以是因緣具大果報，正受",
    "T13n0397_050:0335a12": "其報還能捨施，具受勝報備大威力。「諸仁",
    "T13n0397_050:0335a13": "者！於彼布施清淨平等行時，於戒遠離瞋",
    "T13n0397_050:0335a14": "恚平等行。以是因緣具大果報，端正豐美",
    "T13n0397_050:0335a15": "眾人愛敬，一切無礙諸根不缺。「諸仁者！於",
    "T13n0397_050:0335a16": "彼布施清淨平等行時，於戒遠離邪見平",
    "T13n0397_050:0335a17": "等行。以是因緣具大果報，正見國土正見",
    "T13n0397_050:0335a18": "家生，常值諸佛及諸菩薩聲聞緣覺，見佛",
    "T13n0397_050:0335a19": "聞法供養眾僧，修菩薩行常不捨離清淨",
    "T13n0397_050:0335a20": "平等。「諸仁者！此是戒行清淨平等，以是戒",
    "T13n0397_050:0335a21": "行自莊嚴者，是人不久具足相好，成佛功",
    "T13n0397_050:0335a22": "德音聲清淨，降伏魔怨，禪念慧行清淨大",
    "T13n0397_050:0335a23": "智大慈大悲，乃至能成一切佛法清淨平",
    "T13n0397_050:0335a24": "等，此是世間起發戒行清淨平等。「諸仁者！",
    "T13n0397_050:0335a25": "於彼何者是出世間起發戒行清淨平等？",
    "T13n0397_050:0335a26": "若戒清淨及三摩提起信解行者，不依色",
    "T13n0397_050:0335a27": "事而持禁戒，不依受想行識事而持禁戒。",
    "T13n0397_050:0335a28": "不依眼事而持禁戒，不依色眼識眼觸眼",
    "T13n0397_050:0335a29": "觸因緣生受愛取有生事而持禁戒；乃至",
    "T13n0397_050:0335b01": "不依意事而持禁戒，不依法意識意觸意",
    "T13n0397_050:0335b02": "觸因緣生受愛取有生事而持禁戒。不依",
    "T13n0397_050:0335b03": "地界水火風界事而持禁戒，不依無邊虛",
    "T13n0397_050:0335b04": "空處，無邊識處，無所有處，非想非非想處",
    "T13n0397_050:0335b05": "事而持禁戒。不依欲界色無色界事而持",
    "T13n0397_050:0335b06": "禁戒。不依現在及未來事而持禁戒。不依",
    "T13n0397_050:0335b07": "聲聞及辟支佛無上大乘一切智事而持禁",
    "T13n0397_050:0335b08": "戒。不依聞事禪事智事而持禁戒。不依聞",
    "T13n0397_050:0335b09": "力、三昧力、陀羅尼力、忍辱力事而持禁戒。",
    "T13n0397_050:0335b10": "不依有漏無漏力、有為無為事、善不善力、明",
    "T13n0397_050:0335b11": "闇力事而持禁戒。此是出世間起發戒行",
    "T13n0397_050:0335b12": "清淨平等，梵路聖道入無畏城。彼諸賢聖",
    "T13n0397_050:0335b13": "所依戒行清淨平等，第一義諦入清淨智。",
    "T13n0397_050:0335b14": "「諸仁者！所言戒者，是何句義？譬如金剛鐵",
    "T13n0397_050:0335b15": "圍山間熱惱之風，以山障故不令得去至",
    "T13n0397_050:0335b16": "四天下，如是聖戒清淨平等修四念處力，",
    "T13n0397_050:0335b17": "能障彼愛熱之風不令得起，以是義故名",
    "T13n0397_050:0335b18": "之為戒。譬如鐵圍山間臭穢之風，以山障",
    "T13n0397_050:0335b19": "故不令得去至四天下，如是聖戒清淨平",
    "T13n0397_050:0335b20": "等修四無畏力，能障彼邪臭之氣不令得",
    "T13n0397_050:0335b21": "起，以是義故名之為戒。譬如鐵圍山間甚",
    "T13n0397_050:0335b22": "大黑闇，以山障故不令得曀此四天下，如",
    "T13n0397_050:0335b23": "是聖戒清淨平等修七覺分力，能障彼無",
    "T13n0397_050:0335b24": "明有為有漏之相不令得起，以是義故名",
    "T13n0397_050:0335b25": "之為戒。「諸仁者！離欲義是戒義，解脫義是",
    "T13n0397_050:0335b26": "戒義，休息義是戒義，盡義是戒義，滅義是",
    "T13n0397_050:0335b27": "戒義，此諸句義名為戒義。「諸仁者！此是有",
    "T13n0397_050:0335b28": "為無為戒行清淨平等。若有沙門及婆羅",
    "T13n0397_050:0335b29": "門，修此有為及無為戒平等住者，彼人應",
    "T13n0397_050:0335c01": "受世間供養。若世間人於彼沙門及婆羅",
    "T13n0397_050:0335c02": "門，敬信尊重護持養育，衣服飲食床褥臥",
    "T13n0397_050:0335c03": "具，病患因緣施其湯藥活命之具，彼人流",
    "T13n0397_050:0335c04": "轉於生死中，恒受勝報速能得入無畏大",
    "T13n0397_050:0335c05": "城。「諸仁者！於彼何者是忍清淨平等？忍有",
    "T13n0397_050:0335c06": "二種：一者、捨忍；二者、息怒忍。捨忍清淨平",
    "T13n0397_050:0335c07": "等者，若欲得一切樂捨一切苦，是名捨忍",
    "T13n0397_050:0335c08": "清淨平等。若有眾生求樂離苦，觀彼三界",
    "T13n0397_050:0335c09": "一切苦道及煩惱火之所逼熱，唯除聖人。",
    "T13n0397_050:0335c10": "是人為已生大怖畏。作是見時，三界眾生",
    "T13n0397_050:0335c11": "皆為煩惱熾然逼熱，一一眾生種種苦害，",
    "T13n0397_050:0335c12": "驅馳流轉不能自救。『如是我共一切眾生，",
    "T13n0397_050:0335c13": "為苦所惱，以何方便而能自救？』即作是念：",
    "T13n0397_050:0335c14": "『不以餘事，唯應修忍脫一切苦，具一切樂。』",
    "T13n0397_050:0335c15": "便能喜樂修平等忍。能捨種種資身之具，",
    "T13n0397_050:0335c16": "所謂飲食、騎乘、衣服、臥具、屋宅、床榻，隨其",
    "T13n0397_050:0335c17": "所須皆悉給與，以忍布施為滅諸苦。「是人",
    "T13n0397_050:0335c18": "數數修忍住時，能行捨施，於正發心人正",
    "T13n0397_050:0335c19": "修行人，應到其所而修供養。數供養故，從",
    "T13n0397_050:0335c20": "彼人聞生死過患涅槃功德。是人如是，若",
    "T13n0397_050:0335c21": "聲聞乘及緣覺乘無上大乘發心求證，為",
    "T13n0397_050:0335c22": "彼樂故，重復樂忍養育眾生，此是捨忍清",
    "T13n0397_050:0335c23": "淨平等。乃至若捨身外資財，能自忍苦令",
    "T13n0397_050:0335c24": "他得樂，亦名捨忍清淨平等。「若彼種種形",
    "T13n0397_050:0335c25": "色、種種威儀、種種音聲、種種瞋怒、罵辱欺",
    "T13n0397_050:0335c26": "凌麁獷非實不喜之言，乞士來求諸如是",
    "T13n0397_050:0335c27": "等，是人心未柔軟瞋恚未淨不得住忍。是",
    "T13n0397_050:0335c28": "人生念：『誰能勝我？』是故被辱未能行忍。復",
    "T13n0397_050:0335c29": "作是念：『彼食血肉夜叉、羅剎、鳩槃茶、餓鬼、",
    "T13n0397_050:0336a01": "毘舍遮、富單那、迦吒富單那等，何故未聞",
    "T13n0397_050:0336a02": "生死大苦涅槃至樂？不觀後世可怖畏事，",
    "T13n0397_050:0336a03": "眾苦所惱未能解脫，應知彼等離善知識",
    "T13n0397_050:0336a04": "及不聞法，是故生死為苦所溺。我已近善",
    "T13n0397_050:0336a05": "知識，數數得聞生死苦惱涅槃安樂，觀後",
    "T13n0397_050:0336a06": "世畏常勤修習斷一切苦，當得度彼生死",
    "T13n0397_050:0336a07": "沈淪。何故起瞋而不行忍？是故我應作是",
    "T13n0397_050:0336a08": "分別，罵辱音聲及諸違事皆悉如風，我當",
    "T13n0397_050:0336a09": "棄捨不應起瞋，如是應捨諸眾生想。』「作是",
    "T13n0397_050:0336a10": "念時，罵辱音聲及諸違事悉如風過，離眾",
    "T13n0397_050:0336a11": "生想修行忍辱清淨平等。是人若數於彼",
    "T13n0397_050:0336a12": "眾生捨種種想，罵辱聲音及諸違事離分",
    "T13n0397_050:0336a13": "別想，修行忍辱清淨平等，是人住忍心喜",
    "T13n0397_050:0336a14": "得淨，如是則能修無礙智，謂法無礙及義",
    "T13n0397_050:0336a15": "無礙。如是則能悉捨內財，所謂皮肉筋骨",
    "T13n0397_050:0336a16": "眼耳鼻舌手足及頭所愛之命。如是菩薩",
    "T13n0397_050:0336a17": "摩訶薩修無分別非無分別忍清淨平等，",
    "T13n0397_050:0336a18": "是名捨忍清淨平等。「諸仁者！於彼何者",
    "T13n0397_050:0336a19": "是息怒忍清淨平等？若菩薩摩訶薩能於",
    "T13n0397_050:0336a20": "一切言語音聲文字捨分別想，及於一切",
    "T13n0397_050:0336a21": "色身形想、舉動威儀去來戲笑捨分別想，",
    "T13n0397_050:0336a22": "亦捨愛取不求果報、離於苦樂無分別想，",
    "T13n0397_050:0336a23": "乃至於己身命無分別想，得住第一義忍",
    "T13n0397_050:0336a24": "清淨平等。譬如虛空遇闇不瞋、得明不喜，",
    "T13n0397_050:0336a25": "不作如是分別之心，如是菩薩摩訶薩住",
    "T13n0397_050:0336a26": "第一義忍清淨平等，於彼一切有為諸法",
    "T13n0397_050:0336a27": "語言形色及苦樂受，離於分別不作分別",
    "T13n0397_050:0336a28": "不瞋不喜，於諸眾生離分別想，得住第一",
    "T13n0397_050:0336a29": "義忍清淨平等。「譬如虛空不動不止，遍動",
    "T13n0397_050:0336b01": "不震不止遍震，如是菩薩摩訶薩於一切",
    "T13n0397_050:0336b02": "業有為諸行，身心不動不止遍動，亦復不",
    "T13n0397_050:0336b03": "震不止遍震。「譬如虛空清淨離垢，如是菩",
    "T13n0397_050:0336b04": "薩摩訶薩住第一義忍清淨平等，於彼一",
    "T13n0397_050:0336b05": "切有為身心善得清淨。「譬如虛空長養眾",
    "T13n0397_050:0336b06": "生，如是菩薩摩訶薩住第一義忍清淨平",
    "T13n0397_050:0336b07": "等養育眾生。「譬如虛空非劫盡火所能燒",
    "T13n0397_050:0336b08": "壞，非劫盡水及劫盡風所能毀壞，如是菩",
    "T13n0397_050:0336b09": "薩摩訶薩住第一義忍清淨平等，乃至未",
    "T13n0397_050:0336b10": "到無上菩提，不為貪欲瞋恚愚癡三毒熾",
    "T13n0397_050:0336b11": "火燒壞其心。「譬如清淨虛空十五日夜極",
    "T13n0397_050:0336b12": "圓滿月，普放冷光熱惱眾生身心涼樂，如",
    "T13n0397_050:0336b13": "是菩薩摩訶薩住第一義忍清淨平等，皆",
    "T13n0397_050:0336b14": "息己身威儀憂惱，亦息眾生諸煩惱熱。「譬",
    "T13n0397_050:0336b15": "如清淨虛空十五日夜極圓滿月，眾星圍",
    "T13n0397_050:0336b16": "繞，照四天下，如是菩薩摩訶薩住第一義",
    "T13n0397_050:0336b17": "忍清淨平等，隨所住處，為諸天、龍乃至迦",
    "T13n0397_050:0336b18": "吒富單那等之所圍繞，暉顯照曜。「譬如清",
    "T13n0397_050:0336b19": "淨虛空十五日夜極圓滿月照海島上月",
    "T13n0397_050:0336b20": "愛摩尼，從彼珠中流出大水能滿大海，如",
    "T13n0397_050:0336b21": "是菩薩摩訶薩住第一義忍清淨平等，以",
    "T13n0397_050:0336b22": "第一義忍清淨平等，放勝光明照曜一切",
    "T13n0397_050:0336b23": "諸天及龍夜叉羅剎，乃至迦吒富單那等，",
    "T13n0397_050:0336b24": "令彼悉得善心清淨，於諸眾生起大慈悲",
    "T13n0397_050:0336b25": "心，深利益心，休息苦惱心，令住一切樂心，",
    "T13n0397_050:0336b26": "觀後世畏心，離一切惡心，於一切善起",
    "T13n0397_050:0336b27": "勤進心。彼諸鬼神以得如是諸勝善心，",
    "T13n0397_050:0336b28": "次第漸離一切不善，一切善水悉皆充足，",
    "T13n0397_050:0336b29": "故能流滿涅槃大海。「諸仁者！應當觀此",
    "T13n0397_050:0336c01": "菩薩善根，雖未能至究竟處所，以住第一",
    "T13n0397_050:0336c02": "義忍清淨平等故，已得超過一切聲聞及",
    "T13n0397_050:0336c03": "辟支佛，能以善法成熟眾生。如我昔作忍",
    "T13n0397_050:0336c04": "辱仙人，常在林中食諸甘果。時有國王名",
    "T13n0397_050:0336c05": "曰迦利，支解我身而為八段。我於彼時以",
    "T13n0397_050:0336c06": "能善修第一義忍故，從所割處流出白乳，",
    "T13n0397_050:0336c07": "以是忍辱苦行因緣，成熟無量億那由他",
    "T13n0397_050:0336c08": "百千天、龍、夜叉、羅剎、乾闥婆、阿脩羅、緊那羅、",
    "T13n0397_050:0336c09": "摩睺羅伽、迦樓羅、餓鬼、毘舍遮、富單那、迦吒",
    "T13n0397_050:0336c10": "富單那等。彼時無量億那由他百千天、龍",
    "T13n0397_050:0336c11": "乃至人、非人等，悉發阿耨多羅三藐三菩",
    "T13n0397_050:0336c12": "提心。「諸仁者！我昔人身生非難處，作此苦",
    "T13n0397_050:0336c13": "行不足為難。如我往昔生於難處受彼兔",
    "T13n0397_050:0336c14": "身，為使仙人得肉食故，即自踊身投大火",
    "T13n0397_050:0336c15": "聚，以能善修第一義忍清淨平等，令大火",
    "T13n0397_050:0336c16": "聚變作蓮池。時彼兔身臥花臺上，以苦行",
    "T13n0397_050:0336c17": "因緣，令此三千大千世界六種震動。彼時",
    "T13n0397_050:0336c18": "帝釋、護世四王、天、龍、夜叉，乃至迦吒富單",
    "T13n0397_050:0336c19": "那等，及諸仙人人非人等種種供養，而語",
    "T13n0397_050:0336c20": "我言：『汝若得成阿耨多羅三藐三菩提，當",
    "T13n0397_050:0336c21": "於彼時，我等必於阿耨多羅三藐三菩提而",
    "T13n0397_050:0336c22": "得授記。』「諸仁者！我昔兔身以能善修第一",
    "T13n0397_050:0336c23": "義忍清淨平等故，已得不共聲聞緣覺所",
    "T13n0397_050:0336c24": "有供養。是故，彼時梵釋天王護世四王天",
    "T13n0397_050:0336c25": "龍夜叉，乃至人非人等，悉以種種勝上香",
    "T13n0397_050:0336c26": "花、塗香、末香、音樂、眾寶、幢旛等事，讚歎尊",
    "T13n0397_050:0336c27": "重希有供養，今阿羅漢之所無也。「諸仁者！",
    "T13n0397_050:0336c28": "菩薩如是善能修住第一義忍清淨平等。",
    "T13n0397_050:0336c29": "此四句義今當解釋：第一義者，能到彼岸，",
    "T13n0397_050:0337a01": "以是義故名第一義；忍者，見三界陰為究",
    "T13n0397_050:0337a02": "竟空，及見界入為究竟空，以是義故名之",
    "T13n0397_050:0337a03": "為忍；清淨者，謂以聖慧除淨三界諸煩惱",
    "T13n0397_050:0337a04": "道業道苦道，以是義故名為清淨；平等者，",
    "T13n0397_050:0337a05": "謂以聖慧於三界行一切法理真如實際得",
    "T13n0397_050:0337a06": "如實知，無煩惱道業道苦道，以是義故名",
    "T13n0397_050:0337a07": "為平等。此是菩薩摩訶薩第一義忍清淨",
    "T13n0397_050:0337a08": "平等。「諸仁者！於彼何者是精進清淨平等？",
    "T13n0397_050:0337a09": "以此精進，能與布施清淨平等作因，乃至",
    "T13n0397_050:0337a10": "能與般若波羅蜜清淨平等作因，以是則",
    "T13n0397_050:0337a11": "能捨一切見。以此精進能與四念處清淨平",
    "T13n0397_050:0337a12": "等作因，超過一切聲聞緣覺。以此精進能",
    "T13n0397_050:0337a13": "與四正勤四如意足作因，以是則能捨諸",
    "T13n0397_050:0337a14": "煩惱。以此精進，能與四攝事四無礙辯四",
    "T13n0397_050:0337a15": "梵住四無色定，五根五力七覺支，八聖道",
    "T13n0397_050:0337a16": "分九次第定，斷十二有支，得如來十力十",
    "T13n0397_050:0337a17": "八不共法大慈大悲般若波羅蜜清淨平等",
    "T13n0397_050:0337a18": "而作因緣。以此精進，能與成熟眾生清淨平",
    "T13n0397_050:0337a19": "等作因。以此精進，為得無量佛勝法故集",
    "T13n0397_050:0337a20": "諸善根。以此精進，能習無量巧方便智，無",
    "T13n0397_050:0337a21": "量願智轉轉殊勝，修習無量大功德聚。以",
    "T13n0397_050:0337a22": "此精進，隨願受生教化利益。以精進故，居",
    "T13n0397_050:0337a23": "兜率天宮，觀其時節捨彼宮殿，正知了了而",
    "T13n0397_050:0337a24": "入母胎。以精進故，於藍毘尼林從母右脅",
    "T13n0397_050:0337a25": "安隱而出。以精進故，行七步已震動大地",
    "T13n0397_050:0337a26": "及諸山海。以精進故，受彼難陀及婆難陀",
    "T13n0397_050:0337a27": "龍王兄弟淋水洗浴。以精進故，童子遊戲",
    "T13n0397_050:0337a28": "示現一切工巧奇能。以精進故，處在宮中",
    "T13n0397_050:0337a29": "五欲不染。以精進故，夜半踰城向閑林下。",
    "T13n0397_050:0337b01": "以精進故，詣優陀迦迦、羅荼迦羅摩諸仙",
    "T13n0397_050:0337b02": "人所而修供養。以精進故，六年修彼難行",
    "T13n0397_050:0337b03": "苦行。以精進故，得阿耨多羅三藐三菩提。",
    "T13n0397_050:0337b04": "以精進故，轉大法輪無量人天得證聖道。",
    "T13n0397_050:0337b05": "是名精進清淨平等。「諸仁者！我以是精進，",
    "T13n0397_050:0337b06": "今於佉羅帝山牟尼諸仙所依住處作此",
    "T13n0397_050:0337b07": "大集，十方所有菩薩摩訶薩有如佛土微",
    "T13n0397_050:0337b08": "塵數眾悉令集此，有如佛土微塵等數諸",
    "T13n0397_050:0337b09": "天，及龍、夜叉、羅剎、乾闥婆、阿脩羅、摩睺羅伽、",
    "T13n0397_050:0337b10": "迦樓羅、緊那羅、鳩槃茶、餓鬼、毘舍遮、富單那",
    "T13n0397_050:0337b11": "迦吒富單那等悉來大集，為聞法故，是名",
    "T13n0397_050:0337b12": "精進清淨平等。「諸仁者！以四大海水分為",
    "T13n0397_050:0337b13": "滴數，如彼滴數具修精進清淨平等，能令",
    "T13n0397_050:0337b14": "菩薩摩訶薩等滿足毘離耶波羅蜜，是名",
    "T13n0397_050:0337b15": "精進清淨平等。」",
    "T13n0397_050:0337b16": "大方等大集月藏經卷第五"
}