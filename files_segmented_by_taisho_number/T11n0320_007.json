{
    "T11n0320_007:0936c21": "父子合集經卷第七",
    "T11n0320_007:0936c23": "西天譯經三藏朝散大夫",
    "T11n0320_007:0936c24": "試鴻臚卿宣梵大師賜紫",
    "T11n0320_007:0936c25": "沙門臣日稱等奉　詔譯",
    "T11n0320_007:0936c26": "12 緊那羅王授記品緊那羅王授記品第十二",
    "T11n0320_007:0936c27": "爾時會中，有八俱胝緊那羅王，其上首者名",
    "T11n0320_007:0936c28": "曰大樹，見諸阿修羅王乃至諸藥叉眾，咸於",
    "T11n0320_007:0936c29": "佛所廣作供養，復聞如來與授記別，心生驚",
    "T11n0320_007:0937a01": "疑，歎未曾有，謂：「若佛說一切世間諸蘊、界、處，",
    "T11n0320_007:0937a02": "但有假名，無有少分令眾生見，若佛菩薩亦",
    "T11n0320_007:0937a03": "不可見。云何世尊於大眾中與諸天龍次第",
    "T11n0320_007:0937a04": "授記，復令化度無量有情，從一佛剎至一佛",
    "T11n0320_007:0937a05": "剎，奉覲如來經河沙劫，廣修諸行得成佛道，",
    "T11n0320_007:0937a06": "具諸相好，國土莊嚴，壽命劫數正像法等，乃",
    "T11n0320_007:0937a07": "至緣畢，入般涅盤？既言諸法皆悉空寂，何能",
    "T11n0320_007:0937a08": "建立授記之事？」時大樹緊那羅王生此疑心",
    "T11n0320_007:0937a09": "未能決了，合掌向佛，以偈問曰：",
    "T11n0320_007:0937a10": "「我聞如來作是說，　　於佛妙慧心有疑。",
    "T11n0320_007:0937a11": "既言空已復授記，　　此義甚深不能了。",
    "T11n0320_007:0937a12": "又云法界本空寂，　　而說如月現於水。",
    "T11n0320_007:0937a13": "既言空寂復現形，　　此義甚深不能了。",
    "T11n0320_007:0937a14": "云何諸法本無生，　　復說樂求菩提者？",
    "T11n0320_007:0937a15": "既言無生何有求，　　此義甚深不能了。",
    "T11n0320_007:0937a16": "云何諸法本無盡，　　復說如來有滅度？",
    "T11n0320_007:0937a17": "我今請問牟尼尊，　　此義甚深不能了。",
    "T11n0320_007:0937a18": "云何諸法皆如幻，　　復說此歿得生天？",
    "T11n0320_007:0937a19": "既言如幻何有生，　　此義甚深不能了。",
    "T11n0320_007:0937a20": "云何諸法無所依，　　復說依止善知識？",
    "T11n0320_007:0937a21": "既言無依何假人，　　此義甚深不能了。",
    "T11n0320_007:0937a22": "云何世間無作者，　　復說有能斷諸惑？",
    "T11n0320_007:0937a23": "既言無作斷無由，　　此義甚深不能了。",
    "T11n0320_007:0937a24": "云何諸法自性空，　　復說觀空得解脫？",
    "T11n0320_007:0937a25": "既言空已復何觀，　　此義甚深不能了。",
    "T11n0320_007:0937a26": "云何諸法剎那滅，　　復說諸法常不滅？",
    "T11n0320_007:0937a27": "既言遷變或凝常，　　此義甚深不能了。",
    "T11n0320_007:0937a28": "云何福業非積聚，　　而說修習成菩提？",
    "T11n0320_007:0937a29": "既言無集豈能成，　　此義甚深不能了。",
    "T11n0320_007:0937b01": "云何諸法無所說，　　復說毀謗墮惡道？",
    "T11n0320_007:0937b02": "既言無說謗何生，　　此義甚深不能了。",
    "T11n0320_007:0937b03": "無能勝者所宣說，　　種種差別難曉了，",
    "T11n0320_007:0937b04": "佛眼清淨照世間，　　普施群生甘露味。",
    "T11n0320_007:0937b05": "餘無有能為我等，　　決擇如上所疑事，",
    "T11n0320_007:0937b06": "唯有如來能斷除，　　故我頂禮一切智。」",
    "T11n0320_007:0937b07": "爾時世尊，為彼大樹緊那羅王釋諸疑故，以",
    "T11n0320_007:0937b08": "偈答曰：",
    "T11n0320_007:0937b09": "「緊那羅王汝所問，　　既空依何而授記？",
    "T11n0320_007:0937b10": "由彼達法性本空，　　故得如來與授記。",
    "T11n0320_007:0937b11": "以何因緣作是說？　　諸法若有實性者，",
    "T11n0320_007:0937b12": "則應不減亦不增，　　於一切時無改轉。",
    "T11n0320_007:0937b13": "譬如圓鑑挂空中，　　假明緣故現色像，",
    "T11n0320_007:0937b14": "緊那羅王汝當知，　　自性清淨本如是，",
    "T11n0320_007:0937b15": "法性無垢常湛然，　　亦無動亂及變異。",
    "T11n0320_007:0937b16": "汝觀供養福業因，　　於何法中有其相？",
    "T11n0320_007:0937b17": "應知法界本寂靜，　　智者觀法不可得。",
    "T11n0320_007:0937b18": "諸有取相凡夫人，　　於此疑惑不能了。",
    "T11n0320_007:0937b19": "汝問諸法本無生，　　復說發心求佛道？",
    "T11n0320_007:0937b20": "緊那羅王汝當知，　　十力妙智難思議。",
    "T11n0320_007:0937b21": "凡愚沒溺三界中，　　於諸欲境生耽著，",
    "T11n0320_007:0937b22": "由是常生顛倒心，　　故受生死諸苦惱。",
    "T11n0320_007:0937b23": "從昔未聞於正法，　　設得聞已而不解，",
    "T11n0320_007:0937b24": "使令安住實智中，　　漸能求趣菩提果。",
    "T11n0320_007:0937b25": "汝問諸法本無滅，　　何故如來有滅度？",
    "T11n0320_007:0937b26": "為破常見諸眾生，　　無有少法為常者。",
    "T11n0320_007:0937b27": "汝問諸法猶如幻，　　見生天者故懷疑？",
    "T11n0320_007:0937b28": "為化凡愚諸眾生，　　恃己所有生憍慢。",
    "T11n0320_007:0937b29": "汝問諸法無所依，　　而見依止善知識？",
    "T11n0320_007:0937c01": "若非依止說法師，　　畢竟世間無出離。",
    "T11n0320_007:0937c02": "汝問諸法無主宰，　　而見世間有作者？",
    "T11n0320_007:0937c03": "當觀車由眾分成，　　有於運載作用事。",
    "T11n0320_007:0937c04": "為化著我諸眾生，　　及彼執著我所者，",
    "T11n0320_007:0937c05": "我為彼說無堪任，　　是故但唯假名想。",
    "T11n0320_007:0937c06": "汝問諸法自性空，　　復說觀空得解脫？",
    "T11n0320_007:0937c07": "由彼分別執著心，　　故於空義不能了。",
    "T11n0320_007:0937c08": "汝問諸行剎那滅，　　復云諸法性不滅？",
    "T11n0320_007:0937c09": "為破著欲諸眾生，　　於非淨處生淨想。",
    "T11n0320_007:0937c10": "譬如遠矚於陽焰，　　渴者趣之而求水，",
    "T11n0320_007:0937c11": "皆從妄想分別生，　　當知水體不可得。",
    "T11n0320_007:0937c12": "陽焰之處本無水，　　自性淨中本無染，",
    "T11n0320_007:0937c13": "由彼愚夫顛倒心，　　則為彼愛所纏縛。",
    "T11n0320_007:0937c14": "汝問諸法無所說，　　亦云謗者墮惡道？",
    "T11n0320_007:0937c15": "愚夫聞已懷驚疑，　　智者聞之除障礙。",
    "T11n0320_007:0937c16": "世間諸法本空寂，　　無智妄計執為我，",
    "T11n0320_007:0937c17": "彼等若聞諸法空，　　則生斷滅怖畏想。",
    "T11n0320_007:0937c18": "若人毀謗於空法，　　皆由執著我人相，",
    "T11n0320_007:0937c19": "猶如繫縛於虛空，　　增長愚癡墮惡趣。",
    "T11n0320_007:0937c20": "或說善業往天中，　　或生人間受快樂，",
    "T11n0320_007:0937c21": "作者非實業不亡，　　如夢中境唯心造。",
    "T11n0320_007:0937c22": "當知諸趣皆如夢，　　由迷真故不覺知，",
    "T11n0320_007:0937c23": "夢中何有於去來，　　愚夫妄謂真實境，",
    "T11n0320_007:0937c24": "我雖說有所作業，　　十方推求無作者。",
    "T11n0320_007:0937c25": "譬如狂風吹樹枝，　　由相觸故生其火。",
    "T11n0320_007:0937c26": "彼風及木無思念，　　謂言我能出於火。",
    "T11n0320_007:0937c27": "兩相因故火發生，　　本無作者亦如此。",
    "T11n0320_007:0937c28": "汝問福業無積聚，　　云何能得菩提果？",
    "T11n0320_007:0937c29": "如世間有百歲人，　　雖經時分年無聚。",
    "T11n0320_007:0938a01": "汝問諸法不可盡，　　云何復說業可盡？",
    "T11n0320_007:0938a02": "觀空理者說無窮，　　隨世俗中則有盡。",
    "T11n0320_007:0938a03": "我雖演說真實際，　　由顛倒故於外求，",
    "T11n0320_007:0938a04": "眾生業惑障緣深，　　不能了此勝義法。",
    "T11n0320_007:0938a05": "緊那羅王汝當知，　　於此勝義善安住，",
    "T11n0320_007:0938a06": "一切諸相皆一相，　　善通達者謂無相。",
    "T11n0320_007:0938a07": "一切菩薩之所行，　　一切諸法皆無作，",
    "T11n0320_007:0938a08": "所謂阿字總持門，　　由此入解一切法。",
    "T11n0320_007:0938a09": "緊那羅王汝當知，　　一切諸法本寂靜，",
    "T11n0320_007:0938a10": "此說無相總持門，　　由阿字門而入解。",
    "T11n0320_007:0938a11": "緊那羅王汝當知，　　一切諸法無分別，",
    "T11n0320_007:0938a12": "此說平等總持門，　　由阿字門而入解。",
    "T11n0320_007:0938a13": "緊那羅王汝當知，　　一切諸法無自性，",
    "T11n0320_007:0938a14": "此說清淨總持門，　　由阿字門而入解。",
    "T11n0320_007:0938a15": "緊那羅王汝當知，　　一切諸法無有盡，",
    "T11n0320_007:0938a16": "此說離障總持門，　　由阿字門而入解。",
    "T11n0320_007:0938a17": "緊那羅王汝當知，　　一切諸法非思議，",
    "T11n0320_007:0938a18": "此說實相總持門，　　由阿字門而入解。",
    "T11n0320_007:0938a19": "緊那羅王汝當知，　　一切諸法無所趣，",
    "T11n0320_007:0938a20": "此說解脫總持門，　　由阿字門而入解。",
    "T11n0320_007:0938a21": "緊那羅王汝當知，　　一切諸法本無動，",
    "T11n0320_007:0938a22": "此說證淨總持門，　　由阿字門而入解。",
    "T11n0320_007:0938a23": "緊那羅王汝當知，　　一切諸法假名說，",
    "T11n0320_007:0938a24": "此說真實總持門，　　由阿字門而入解。",
    "T11n0320_007:0938a25": "緊那羅王汝當知，　　一切諸法不可得，",
    "T11n0320_007:0938a26": "此說離相總持門，　　由阿字門而入解。",
    "T11n0320_007:0938a27": "緊那羅王汝當知，　　一切諸法離思念，",
    "T11n0320_007:0938a28": "此說靜慮總持門，　　由阿字門而入解。",
    "T11n0320_007:0938a29": "此法非見非對治，　　求彼二相無所有，",
    "T11n0320_007:0938b01": "了知無相亦無名，　　則能具足菩提道。",
    "T11n0320_007:0938b02": "若法可見可對治，　　是法非實非平等，",
    "T11n0320_007:0938b03": "彼法自性離言詮，　　譬如虛空無相似。",
    "T11n0320_007:0938b04": "法性無有種種相，　　亦非一相及異相，",
    "T11n0320_007:0938b05": "非有冷相及熱相，　　如鏡中像不可得；",
    "T11n0320_007:0938b06": "非有曲相及直相，　　亦復無有明暗相，",
    "T11n0320_007:0938b07": "遠離男相及女相，　　此名入解真實相。",
    "T11n0320_007:0938b08": "非諂非誑非動亂，　　無有舒卷微細相，",
    "T11n0320_007:0938b09": "亦無忿怒忻喜相，　　非怯弱相起盡相，",
    "T11n0320_007:0938b10": "非有入相及出相，　　亦無進相及退相，",
    "T11n0320_007:0938b11": "非其寤相及寐相，　　復無去來現在相，",
    "T11n0320_007:0938b12": "非是眼相及瞻視，　　亦非盲瞽與瘴瞖，",
    "T11n0320_007:0938b13": "非其調順非剛強，　　非有覆藏及顯露，",
    "T11n0320_007:0938b14": "非是動轉及止息，　　離諸戲論常湛然。",
    "T11n0320_007:0938b15": "智者當作如是觀，　　此名了知佛境界，",
    "T11n0320_007:0938b16": "為欲調伏世間故，　　於離言法強分別，",
    "T11n0320_007:0938b17": "於此勝義善知了，　　則能通達一切法。」",
    "T11n0320_007:0938b18": "爾時大樹緊那羅王，聞佛世尊釋諸疑已，及",
    "T11n0320_007:0938b19": "聞演說總持字門，深生入解，心大歡喜得未",
    "T11n0320_007:0938b20": "曾有。以神通力化八俱胝殊勝樓閣，巧妙奇",
    "T11n0320_007:0938b21": "絕，或住山峯，或依林木，或化現於蓮華之上，",
    "T11n0320_007:0938b22": "是諸重閣皆以七寶合成花蓋而懸其上，一",
    "T11n0320_007:0938b23": "一皆有眾寶幢幡、寶幔花鬘次第嚴飾。是八",
    "T11n0320_007:0938b24": "俱胝緊那羅王，各各陞彼樓閣之上，於虛空",
    "T11n0320_007:0938b25": "中右繞三匝，復以上妙水陸之花而散佛上。",
    "T11n0320_007:0938b26": "散已即從重閣而下，至於佛所，復繞三匝，瞻",
    "T11n0320_007:0938b27": "仰尊顏，目不暫捨，一心合掌，住立一面，思念",
    "T11n0320_007:0938b28": "如來過去現在積集無量最勝功德。佛知是",
    "T11n0320_007:0938b29": "已，口放淨光。時尊者馬勝比丘覩是相已，頭面",
    "T11n0320_007:0938c01": "禮佛，以偈問曰：",
    "T11n0320_007:0938c02": "「如來今者放光明，　　淨妙難思甚希有，",
    "T11n0320_007:0938c03": "時眾諦視於慈容，　　猶若披雲瞻滿月。",
    "T11n0320_007:0938c04": "何人今於世尊所，　　樂聞最上微妙法，",
    "T11n0320_007:0938c05": "以真實智善了知，　　放此光明垂印可？",
    "T11n0320_007:0938c06": "誰人初發菩提心，　　感佛加持現斯瑞？",
    "T11n0320_007:0938c07": "唯願說此光因緣，　　制諸外道令生信。",
    "T11n0320_007:0938c08": "是時諸來大集會，　　咸各歡喜發淨心，",
    "T11n0320_007:0938c09": "冀聞清淨甘露音，　　聞已奉行於佛教。」",
    "T11n0320_007:0938c10": "爾時世尊為尊者馬勝比丘說伽陀曰：",
    "T11n0320_007:0938c11": "「具壽馬勝問斯義，　　當一心聽無異緣，",
    "T11n0320_007:0938c12": "我今為彼緊那羅，　　授記未來成佛事。",
    "T11n0320_007:0938c13": "彼所請問極難解，　　皆為利樂諸世間，",
    "T11n0320_007:0938c14": "我今為斷彼疑心，　　令於佛法善安住。",
    "T11n0320_007:0938c15": "此大樹緊那羅王，　　與八俱胝徒屬眾，",
    "T11n0320_007:0938c16": "由興供養淨福因，　　命終當得生天上。",
    "T11n0320_007:0938c17": "展轉天中受妙樂，　　滿足九十俱胝歲，",
    "T11n0320_007:0938c18": "獲得如意五神通，　　親近承事河沙佛。",
    "T11n0320_007:0938c19": "經歷那由他剎土，　　常說勝義第一法，",
    "T11n0320_007:0938c20": "化度那由他有情，　　得成無上菩提道。",
    "T11n0320_007:0938c21": "號曰無量光如來，　　劫名國土皆無異，",
    "T11n0320_007:0938c22": "人中師子十力尊，　　具足無邊大智慧。",
    "T11n0320_007:0938c23": "彼國所有諸菩薩，　　修習善根悉圓滿，",
    "T11n0320_007:0938c24": "亦無求趣二乘人，　　皆是一生居補處。",
    "T11n0320_007:0938c25": "如是彼諸菩薩眾，　　各懷悲願利群生，",
    "T11n0320_007:0938c26": "能與世間作照明，　　後當次第得作佛。",
    "T11n0320_007:0938c27": "彼諸國土勝莊嚴，　　離諸穢惡無煩惱，",
    "T11n0320_007:0938c28": "猶如覩史多天宮，　　受用清淨知止足。",
    "T11n0320_007:0938c29": "一切過患八無暇，　　乃至名字未嘗聞，",
    "T11n0320_007:0939a01": "有情安隱住其中，　　常飡法味禪悅樂。",
    "T11n0320_007:0939a02": "大哉善逝天中天，　　與授緊那羅佛記，",
    "T11n0320_007:0939a03": "時眾聞已心泰然，　　稽首致禮無上士。」",
    "T11n0320_007:0939a04": "13 寶瓔珞天授記品父子合集經寶瓔珞天授記品第十三",
    "T11n0320_007:0939a05": "爾時會中有八俱胝寶瓔珞天子，見諸阿修",
    "T11n0320_007:0939a06": "羅乃至緊那羅等於佛會所作大供養，及聞",
    "T11n0320_007:0939a07": "如來與彼授記，心甚歡喜得未曾有。時諸天",
    "T11n0320_007:0939a08": "子為供佛故，發勇猛心，繞迦毘羅城周匝六",
    "T11n0320_007:0939a09": "十踰繕那量，於虛空中雨曼陀羅花，繽紛而",
    "T11n0320_007:0939a10": "下，積至于膝，作供養已，繞佛三匝，住在一面",
    "T11n0320_007:0939a11": "合掌向佛，以偈讚曰：",
    "T11n0320_007:0939a12": "「具足大悲十力尊，　　能救一切眾生者，",
    "T11n0320_007:0939a13": "諸根寂靜放光明，　　故我敬禮聖中聖。",
    "T11n0320_007:0939a14": "諸天及龍人非人，　　於佛法中生愛樂，",
    "T11n0320_007:0939a15": "最上牟尼大導師，　　是故我今歸命禮。",
    "T11n0320_007:0939a16": "如來出現於世間，　　譬若眾星中滿月，",
    "T11n0320_007:0939a17": "無邊福智莊嚴身，　　眾生觀者心無厭。",
    "T11n0320_007:0939a18": "具足種種清淨法，　　六通三明四無畏，",
    "T11n0320_007:0939a19": "十八不共法難量，　　是故我今歸命禮。",
    "T11n0320_007:0939a20": "三十二相皆圓滿，　　八十隨好妙嚴身，",
    "T11n0320_007:0939a21": "巍巍猶若天帝幢，　　是故我今歸命禮。",
    "T11n0320_007:0939a22": "成就最勝三摩地，　　能斷輪迴諸結縛，",
    "T11n0320_007:0939a23": "降伏無數億魔軍，　　湛然安住心無動。",
    "T11n0320_007:0939a24": "如來智慧力堅固，　　常說四諦真實法，",
    "T11n0320_007:0939a25": "廣能化利諸人天，　　咸令超越於彼岸。",
    "T11n0320_007:0939a26": "人中最勝釋師子，　　破諸邪見及異論，",
    "T11n0320_007:0939a27": "願我當得如世尊，　　說法使離諸癡暗。",
    "T11n0320_007:0939a28": "超出世間成正覺，　　常興四種無量心，",
    "T11n0320_007:0939a29": "憐愍攝受諸眾生，　　同證菩提無上道。」",
    "T11n0320_007:0939b01": "爾時世尊知諸天子深心所念，即於口中放",
    "T11n0320_007:0939b02": "大光明。時尊者馬勝比丘覩是相已，合掌向",
    "T11n0320_007:0939b03": "佛，以偈問曰：",
    "T11n0320_007:0939b04": "「牟尼現是希有相，　　時眾矚已心忻悅，",
    "T11n0320_007:0939b05": "各各諦奉大慈顏，　　願說放光之所以。",
    "T11n0320_007:0939b06": "如來今放此淨光，　　必興廣大利益事，",
    "T11n0320_007:0939b07": "我等頂禮無上尊，　　唯冀洪音為開示。」",
    "T11n0320_007:0939b08": "爾時世尊為馬勝比丘說伽陀曰：",
    "T11n0320_007:0939b09": "「善哉馬勝問斯義，　　今當為汝分別說，",
    "T11n0320_007:0939b10": "我為利樂諸人天，　　與瓔珞天授佛記。",
    "T11n0320_007:0939b11": "如來若不因請說，　　無由記別弟子事，",
    "T11n0320_007:0939b12": "答汝問故息群疑，　　彼離疑則心安住。",
    "T11n0320_007:0939b13": "寶瓔珞天於我所，　　以淨意樂伸供養，",
    "T11n0320_007:0939b14": "從此展轉生諸天，　　百千天子常圍繞。",
    "T11n0320_007:0939b15": "復持天上妙香花，　　供養無量俱胝佛，",
    "T11n0320_007:0939b16": "於彼佛所發淨心，　　愛樂修行菩薩道。",
    "T11n0320_007:0939b17": "如是精進供養已，　　復於未來作佛事，",
    "T11n0320_007:0939b18": "奉覲那由他世尊，　　常說伽陀讚佛德。",
    "T11n0320_007:0939b19": "如理廣修清淨行，　　得那羅延堅固身，",
    "T11n0320_007:0939b20": "於其歡喜劫中生，　　具足圓成一切智。",
    "T11n0320_007:0939b21": "號曰華幢勝如來，　　有大名稱無與等，",
    "T11n0320_007:0939b22": "并餘天子八俱胝，　　同一劫中皆作佛。",
    "T11n0320_007:0939b23": "彼佛土中無地獄，　　亦無鬼趣與傍生，",
    "T11n0320_007:0939b24": "及阿修羅憍慢心，　　離於八難諸危苦。",
    "T11n0320_007:0939b25": "彼諸天子成佛剎，　　悉如三十三天中，",
    "T11n0320_007:0939b26": "國土富樂遍莊嚴，　　壽量長遠皆相似。",
    "T11n0320_007:0939b27": "彼土既無惡趣名，　　況復有作惡業者，",
    "T11n0320_007:0939b28": "眾生各各隨法行，　　皆住無諍清淨行。",
    "T11n0320_007:0939b29": "所化眾生無有邊，　　過彼恒河沙數量，",
    "T11n0320_007:0939c01": "彼佛出現世間時，　　常說勝義第一法。",
    "T11n0320_007:0939c02": "如是化緣歸寂已，　　廣布舍利起塔廟，",
    "T11n0320_007:0939c03": "一一舍利勝難思，　　其中皆有佛身相。",
    "T11n0320_007:0939c04": "咸各稱讚佛功德，　　住虛空中現神變，",
    "T11n0320_007:0939c05": "教化無量諸眾生，　　皆發無上菩提意。」",
    "T11n0320_007:0939c06": "十力牟尼方便力，　　為彼天子授道記，",
    "T11n0320_007:0939c07": "時諸大眾聞佛言，　　住正思惟心寂靜。",
    "T11n0320_007:0939c08": "父子合集經卷第七"
}