{
    "T53n2122_059:0728b24": "法苑珠林卷第五十九",
    "T53n2122_059:0728b26": "西明寺沙門釋道世撰",
    "T53n2122_059:0728b27": "謀謗篇第六十七之二",
    "T53n2122_059:0728b28": "◎宿障部第五(略引十緣)",
    "T53n2122_059:0728b29": "孫陀利謗佛緣第一",
    "T53n2122_059:0728c01": "奢彌跋謗佛緣第二",
    "T53n2122_059:0728c02": "佛患頭痛緣第三",
    "T53n2122_059:0728c03": "佛患骨節煩疼緣第四",
    "T53n2122_059:0728c04": "佛患背痛緣第五",
    "T53n2122_059:0728c05": "佛被木搶刺脚緣第六",
    "T53n2122_059:0728c06": "佛被提婆達多擲石出血緣第七",
    "T53n2122_059:0728c07": "佛被婆羅門女旃沙舞杅謗佛緣第八",
    "T53n2122_059:0728c08": "佛食馬麥緣第九",
    "T53n2122_059:0728c09": "佛經苦行緣第十",
    "T53n2122_059:0728c10": "孫陀利謗佛緣第一",
    "T53n2122_059:0728c11": "興起行經云。如來將五百羅漢。常以月十五",
    "T53n2122_059:0728c12": "日於中說戒。因舍利弗問佛十事。舍利弗自",
    "T53n2122_059:0728c13": "從華座起立。整服偏露右臂右膝跪坐向佛。",
    "T53n2122_059:0728c14": "叉手問世尊言。世尊。無事不見。無事不聞。無",
    "T53n2122_059:0728c15": "事不知。世尊無比。眾惡滅盡諸善普備。一切",
    "T53n2122_059:0728c16": "眾生皆欲度之。世尊今故現有殘緣。願佛自",
    "T53n2122_059:0728c17": "說使天人解。以何因緣被孫陀利謗。以何因",
    "T53n2122_059:0728c18": "緣被奢彌跋提謗。及五百羅漢。以何因緣世",
    "T53n2122_059:0728c19": "尊自患頭痛。以何因緣世尊自患骨節疼痛。",
    "T53n2122_059:0728c20": "以何因緣世尊自患背痛。以何因緣被木",
    "T53n2122_059:0728c21": "搶刺脚。以何因緣被調達破指出血。以何因",
    "T53n2122_059:0728c22": "緣被多舌女人舞杅大眾來相誹謗。以何因",
    "T53n2122_059:0728c23": "緣於毘蘭邑與五百比丘食其馬麥。以何因",
    "T53n2122_059:0728c24": "緣在欝祕地苦行六年。佛語舍利弗。還服華",
    "T53n2122_059:0728c25": "座。吾當為汝說先因緣。舍利弗即還復坐。阿",
    "T53n2122_059:0728c26": "耨大龍王聞佛當說。踊躍歡喜即為佛作七",
    "T53n2122_059:0728c27": "寶交露蓋。蓋中雨旃檀末香。周遍無數。諸",
    "T53n2122_059:0728c28": "天八部皆來詣佛作禮而立。佛告舍利弗。往",
    "T53n2122_059:0728c29": "昔過去波羅奈城有博戲人。名曰淨眼。時有",
    "T53n2122_059:0729a01": "婬女。名曰鹿相。端正姝好。時淨眼語鹿相曰。",
    "T53n2122_059:0729a02": "當詣園中共相娛樂。女曰可爾。鹿相便歸莊",
    "T53n2122_059:0729a03": "嚴衣服。即共嚴駕至園娛樂經於日夜。淨眼",
    "T53n2122_059:0729a04": "貪心當殺此女取其衣服。復念殺已當云何",
    "T53n2122_059:0729a05": "藏之。時此園中有辟支佛。名樂無為。去其不",
    "T53n2122_059:0729a06": "遠伺乞食後。埋其廬中持衣而去。誰知我處。",
    "T53n2122_059:0729a07": "念已殺埋平地如故。乘車而去。從餘門入城。",
    "T53n2122_059:0729a08": "爾時國王名梵達。國人不見鹿相。遂徹國王。",
    "T53n2122_059:0729a09": "王召群臣。遍城求之不得。往到園廬搜索得",
    "T53n2122_059:0729a10": "屍。諸臣語無為曰。已行不淨胡為復殺。辟支",
    "T53n2122_059:0729a11": "默然不答。如此至三不答。辟支便手脚著土。",
    "T53n2122_059:0729a12": "此是先世因緣故。眾臣便反縛辟支栲打問",
    "T53n2122_059:0729a13": "辭。樹神現半身語眾人曰。汝莫栲打此人。",
    "T53n2122_059:0729a14": "眾臣曰。何以不打。神曰。此無是法。終不行",
    "T53n2122_059:0729a15": "非。諸臣雖聞不肯聽用。持詣王所。王聞瞋恚。",
    "T53n2122_059:0729a16": "勅諸臣等急縛驢馱打鼓遍巡。出城南門將",
    "T53n2122_059:0729a17": "至樹下。計矛鍼之。貫著竿頭。極弓射之。若",
    "T53n2122_059:0729a18": "不死者便破其頭。諸臣受教。國人皆怪。或信",
    "T53n2122_059:0729a19": "不信眾人悲傷。於時淨眼在破牆中。藏聞眾",
    "T53n2122_059:0729a20": "人言。盜視逐行。見已念言。此道人枉死。念已",
    "T53n2122_059:0729a21": "走趣。大眾並喚。上官莫困殺此人。是我殺耳。",
    "T53n2122_059:0729a22": "願放道人縛我治罪。諸官皆驚曰。何能代",
    "T53n2122_059:0729a23": "他受罪。即共解辟支。便縛淨眼反縛如前。諸",
    "T53n2122_059:0729a24": "上官等皆向辟支佛作禮懺悔。我等愚癡。無",
    "T53n2122_059:0729a25": "故枉困道人。當以大慈原赦我罪莫令將來",
    "T53n2122_059:0729a26": "世受此重殃。如是至三。辟支不答。辟支佛念",
    "T53n2122_059:0729a27": "不宜更復重入波羅奈城乞食。我宜眾前取",
    "T53n2122_059:0729a28": "滅度耳。便於眾前踊昇虛空。於中往反坐臥",
    "T53n2122_059:0729a29": "住立作十八變。一腰以下出煙腰以上出火。",
    "T53n2122_059:0729b01": "二或腰以下出火腰以上出煙。三或左脇出",
    "T53n2122_059:0729b02": "煙右脇出火。四或左脇出火右脇出煙。五或",
    "T53n2122_059:0729b03": "腹前出煙背上出火。六或腹前出火背上出",
    "T53n2122_059:0729b04": "煙。七或腰以下出火腰以上出水。八或腰以",
    "T53n2122_059:0729b05": "下出水腰以上出火。九或左脇出水右脇出",
    "T53n2122_059:0729b06": "火。十或左脇出火右脇出水。十一或腹前出",
    "T53n2122_059:0729b07": "水背上出火。十二或腹前出火背上出水。十",
    "T53n2122_059:0729b08": "三或左肩出水右肩出火。十四或左肩出火",
    "T53n2122_059:0729b09": "右肩出水。十五或兩肩出水或兩肩出火。十",
    "T53n2122_059:0729b10": "六或舉身出煙。十七或舉身出火。十八或舉",
    "T53n2122_059:0729b11": "身出水。即於空中燒身滅度。於是大眾皆悲",
    "T53n2122_059:0729b12": "啼泣。或有懺悔。或有作禮取其舍利。於四衢",
    "T53n2122_059:0729b13": "道起於偷婆。諸官即將淨眼詣王。手脚復以",
    "T53n2122_059:0729b14": "著土。王忿依前殺之。佛語舍利弗。爾時淨眼",
    "T53n2122_059:0729b15": "者則我身是。其鹿相女者今孫陀利是。爾時",
    "T53n2122_059:0729b16": "梵達王者今執杖釋種是。我於爾時由殺鹿",
    "T53n2122_059:0729b17": "相枉困辟支。以是罪緣。無數千歲墮在泥犁。",
    "T53n2122_059:0729b18": "無數千歲墮在畜生。無數千歲墮在餓鬼中。",
    "T53n2122_059:0729b19": "爾時餘殃今雖作佛故獲此謗。",
    "T53n2122_059:0729b20": "奢彌跋謗佛緣第二",
    "T53n2122_059:0729b21": "興起行經云。佛告舍利弗。過去久遠九十一",
    "T53n2122_059:0729b22": "劫。是時有王。名曰善說所造。有一婆羅門名",
    "T53n2122_059:0729b23": "延如達。好學廣博。常教五百豪族童子。復有",
    "T53n2122_059:0729b24": "一婆羅門。名曰梵天。大富饒財。婦名淨音。容",
    "T53n2122_059:0729b25": "貌第一。性行和調無嫉妬心。延如以梵天為",
    "T53n2122_059:0729b26": "檀越。其婦淨音供養延如四事無乏。有一辟",
    "T53n2122_059:0729b27": "支佛。名曰受學。往到城內乞食。偶至梵天門。",
    "T53n2122_059:0729b28": "淨音見辟支佛衣服齊整行步徐審。心甚歡",
    "T53n2122_059:0729b29": "喜。即請供養自今已去常受我請。即以美食",
    "T53n2122_059:0729c01": "滿鉢與之。辟支受已昇空七返迴旋飛還。時",
    "T53n2122_059:0729c02": "城內人見此神足。舉國歡喜供養無厭。淨音",
    "T53n2122_059:0729c03": "供養辟支日進。侍延如達遂薄。延如便興嫉",
    "T53n2122_059:0729c04": "妬。誹謗之言。此道人實無才德作不淨行。遂",
    "T53n2122_059:0729c05": "告五百弟子曰。此道人犯戒無精進行。諸童",
    "T53n2122_059:0729c06": "子各歸家宣令曰。此道人無有淨行。與淨音",
    "T53n2122_059:0729c07": "交通。國人咸疑。神足如是有此穢聲。邪聲",
    "T53n2122_059:0729c08": "經七年乃斷。於後辟支現十八變取於滅度。",
    "T53n2122_059:0729c09": "眾人乃知延如虛謗辟支佛。佛語舍利弗。爾",
    "T53n2122_059:0729c10": "時延如達者則我身是。爾時梵天者今優填",
    "T53n2122_059:0729c11": "王是。爾時淨音者今奢彌跋是。爾時五百童",
    "T53n2122_059:0729c12": "子者今五百羅漢是。佛語舍利弗。我於爾時",
    "T53n2122_059:0729c13": "因共供養故。便生嫉妬。共汝誹謗辟支佛。",
    "T53n2122_059:0729c14": "以是因緣共入地獄。鑊湯煎煮無數千歲。由",
    "T53n2122_059:0729c15": "是餘殃。今雖得佛故與汝等有奢彌跋之誹",
    "T53n2122_059:0729c16": "謗也。",
    "T53n2122_059:0729c17": "佛患頭痛緣第三",
    "T53n2122_059:0729c18": "興起行經云。佛告舍利弗。過去久遠世時。於",
    "T53n2122_059:0729c19": "羅閱城中。時世穀貴飢饉困苦。人皆拾取白",
    "T53n2122_059:0729c20": "骨打煮飲汁。掘百草根以續微命。用一升金",
    "T53n2122_059:0729c21": "貿一升穀。爾時羅閱祇城有大才數百家。名",
    "T53n2122_059:0729c22": "曰[日*支](九支反)越。村東不遠有池名曰多魚。[日*支]越",
    "T53n2122_059:0729c23": "村人將妻子詣多魚池捕魚食之。捕魚著岸在",
    "T53n2122_059:0729c24": "陸而跳。我於爾時為小兒。年適四歲。見跳而",
    "T53n2122_059:0729c25": "喜。時池中有兩種魚。一名麩。一名多舌。此自",
    "T53n2122_059:0729c26": "相語曰。我等不犯人橫見殺我。後世當報。佛",
    "T53n2122_059:0729c27": "語舍利弗。爾時[日*支]越村人男女大小者。今迦",
    "T53n2122_059:0729c28": "毘羅越國諸釋種是。爾時小兒者則我身是。",
    "T53n2122_059:0729c29": "爾時麩魚者毘樓勒王是。爾時多舌魚者。今",
    "T53n2122_059:0730a01": "王相師婆羅門名惡舌者是。爾時魚跳。我以",
    "T53n2122_059:0730a02": "小杖打魚頭。以是因緣墮地獄中無數千歲。",
    "T53n2122_059:0730a03": "今雖得佛。由是殘緣故被毘樓勒王伐釋種。",
    "T53n2122_059:0730a04": "時我得頭痛。佛語舍利弗。我初頭痛時語阿",
    "T53n2122_059:0730a05": "難曰。以四斗鉢盛滿冷水來。阿難如教持來",
    "T53n2122_059:0730a06": "以指抆額上汗。滴入水中。水即尋消。猶如",
    "T53n2122_059:0730a07": "火然。終日亦如炊空大釜投一滴水水即",
    "T53n2122_059:0730a08": "焦然。頭痛之熱其狀如是。假令須彌山邊旁",
    "T53n2122_059:0730a09": "出亞岸一由延至百由延。鎮我頭痛熱者爾",
    "T53n2122_059:0730a10": "當消盡。",
    "T53n2122_059:0730a11": "佛患骨節煩疼緣第四",
    "T53n2122_059:0730a12": "興起行經云。佛告舍利弗。往昔久遠世時。於",
    "T53n2122_059:0730a13": "羅閱城中有一長者。得熱病甚困。其城中有",
    "T53n2122_059:0730a14": "一大醫子。別識諸藥能治眾病。長者子呼醫",
    "T53n2122_059:0730a15": "子曰。為我治病。得愈吾大與卿財寶。醫子即",
    "T53n2122_059:0730a16": "治長者病。既差已後不報功。長者於後復病。",
    "T53n2122_059:0730a17": "治差至三不報後復得病。續喚治之。醫子念",
    "T53n2122_059:0730a18": "曰。前已三治三差。而不見報。見欺如此。我今",
    "T53n2122_059:0730a19": "治此當令大斷。即便與非藥。病遂增劇便致",
    "T53n2122_059:0730a20": "無常。佛語舍利弗。爾時醫子者則我身是。爾",
    "T53n2122_059:0730a21": "時病子者今調達是。我於爾時與此非藥致",
    "T53n2122_059:0730a22": "令無常。以是因緣。於數千歲受地獄苦。及畜",
    "T53n2122_059:0730a23": "生餓鬼之苦。由是殘緣。今雖得佛故有骨節",
    "T53n2122_059:0730a24": "煩疼病生也。",
    "T53n2122_059:0730a25": "佛患背痛緣第五",
    "T53n2122_059:0730a26": "興起行經云。佛告舍利弗。往昔久遠世時。於",
    "T53n2122_059:0730a27": "羅閱城。時大節日聚會。時國中有兩姓力士。",
    "T53n2122_059:0730a28": "一姓剎帝利種。一姓婆羅門種。時共相撲。婆",
    "T53n2122_059:0730a29": "羅門語剎帝利曰。卿莫撲我。我當大與卿錢",
    "T53n2122_059:0730b01": "寶。剎帝便不盡力令其屈伏。二人俱得皆受王",
    "T53n2122_059:0730b02": "賞。於時婆羅門竟不報剎帝。到後節日復來",
    "T53n2122_059:0730b03": "相撲。還復相求如前相許。剎帝復饒不撲。得",
    "T53n2122_059:0730b04": "賞如上。如是至三不報。後節復會。婆羅門重",
    "T53n2122_059:0730b05": "語剎帝曰。前後所許當一時併報。剎帝心念。",
    "T53n2122_059:0730b06": "此人比數欺我。既不報我。又侵我分。我今日",
    "T53n2122_059:0730b07": "當使其消。便干笑語曰卿誑我滿三。今不用",
    "T53n2122_059:0730b08": "卿物。便右手捺項。左手捉跨腰。兩手蹴之。",
    "T53n2122_059:0730b09": "挫折其脊如折甘蔗。擎之三旋使眾人見。然",
    "T53n2122_059:0730b10": "後撲地即死。王及群臣皆大歡喜。賜金錢十",
    "T53n2122_059:0730b11": "萬。佛語舍利弗。爾時剎帝者則我身是。婆羅",
    "T53n2122_059:0730b12": "門者提婆達是。我於爾時以貪恚故撲殺力",
    "T53n2122_059:0730b13": "士。以是因緣墮地獄中經數千歲。今雖成佛",
    "T53n2122_059:0730b14": "諸漏已盡。爾時殘緣今故有此脊痛之患也。",
    "T53n2122_059:0730b15": "佛被木搶刺脚緣第六",
    "T53n2122_059:0730b16": "興起行經云。佛在羅閱祇竹園精舍。與大比",
    "T53n2122_059:0730b17": "丘僧五百人俱。晨旦著衣持鉢。與五百比丘",
    "T53n2122_059:0730b18": "僧及阿難。共入祇城乞食。家家遍至。見此",
    "T53n2122_059:0730b19": "里中有破剛木一片木長尺二。於佛前立。佛",
    "T53n2122_059:0730b20": "便心念。此是宿緣。我自作是。固當受之。眾",
    "T53n2122_059:0730b21": "人聞見皆共聚觀。大眾見之驚愕失聲。佛復",
    "T53n2122_059:0730b22": "心念。今當現償宿緣之報。使眾人見信解殃",
    "T53n2122_059:0730b23": "對不敢造惡。佛便踊在處空。去地一仞。木",
    "T53n2122_059:0730b24": "搶逐佛。亦高一仞於佛前立。佛復上二仞",
    "T53n2122_059:0730b25": "四仞乃至七仞。搶亦高隨上七仞。世尊",
    "T53n2122_059:0730b26": "復上高一多羅。此搶亦高一多羅。佛復上乃",
    "T53n2122_059:0730b27": "至十多羅。搶亦隨上立於佛前。佛復上高",
    "T53n2122_059:0730b28": "七里。乃至上七由延。搶亦隨之。佛於空中",
    "T53n2122_059:0730b29": "化作青石。厚六由延。廣縱十二由延。佛於上",
    "T53n2122_059:0730c01": "立。搶便穿石出在佛前立。佛復於空中化作",
    "T53n2122_059:0730c02": "水。廣十由延。縱二由延。深六由延。於水上立。",
    "T53n2122_059:0730c03": "搶復過水於佛前立。佛復空中化作大火。縱",
    "T53n2122_059:0730c04": "廣十二由延。高六由延。於其焰上立。搶亦",
    "T53n2122_059:0730c05": "過焰至佛前立。佛復空中化作旋風。縱廣十",
    "T53n2122_059:0730c06": "二由延。高六由延。於風上立。搶從傍邊斜來",
    "T53n2122_059:0730c07": "趣佛前立。佛復上至四天王宮。如是展轉乃",
    "T53n2122_059:0730c08": "至梵天。木搶從三十三天。以次來上乃至梵",
    "T53n2122_059:0730c09": "天。於佛前立。諸天皆相謂曰。佛畏此搶捨",
    "T53n2122_059:0730c10": "走。然搶逐不置。爾時世尊與梵天說自宿緣",
    "T53n2122_059:0730c11": "法。從梵天還展轉還至羅閱城。所過諸天皆",
    "T53n2122_059:0730c12": "為說宿緣法。搶亦隨從上下至羅閱城。佛亦",
    "T53n2122_059:0730c13": "為羅閱祇人說宿緣法。佛與比丘僧出羅閱",
    "T53n2122_059:0730c14": "城。搶亦尋佛後。國人盡逐佛出城。佛問眾",
    "T53n2122_059:0730c15": "人。汝等欲何所至。眾人答曰。欲隨如來看此",
    "T53n2122_059:0730c16": "因緣。佛語眾人。各自還歸。如來自知時節。阿",
    "T53n2122_059:0730c17": "難問佛。如來何以遣眾人還。佛語阿難。若眾",
    "T53n2122_059:0730c18": "人見我償此緣者。皆當盟死墮地。阿難便默。",
    "T53n2122_059:0730c19": "世尊即還竹園僧伽藍。自處己房。勅諸比丘。",
    "T53n2122_059:0730c20": "各自還房。阿難問佛。我當云何。佛語阿難。汝",
    "T53n2122_059:0730c21": "亦還房。阿難即還。佛便心念。是緣我宿自造",
    "T53n2122_059:0730c22": "必當償之。即取大衣四褺襞之。還坐本座。佛",
    "T53n2122_059:0730c23": "便展右足。木搶便從足跌上下入徹過。入",
    "T53n2122_059:0730c24": "地深六萬八千由延。過地至水。水深亦六萬",
    "T53n2122_059:0730c25": "八千由延。過水至火。火高六萬八千由延。至",
    "T53n2122_059:0730c26": "火乃焦。當爾之時地為六返震動。阿難諸比",
    "T53n2122_059:0730c27": "丘。各自心念。今此地動其搶必刺佛脚足",
    "T53n2122_059:0730c28": "也。佛被搶已苦痛酸疼阿難即至佛所。見佛",
    "T53n2122_059:0730c29": "脚刺搶瘡。便死倒地。佛以水灑。阿難乃起。",
    "T53n2122_059:0731a01": "起已禮佛足。摩拭嗚佛脚足。啼泣墮淚。佛",
    "T53n2122_059:0731a02": "以是脚行至樹下降魔。上至三十三天為母",
    "T53n2122_059:0731a03": "說法。世尊金剛之身。作何因緣為木所害。佛",
    "T53n2122_059:0731a04": "語阿難。且止勿啼。世間因緣輪轉生死有是",
    "T53n2122_059:0731a05": "苦患。阿難問佛。今者瘡痛增損何如。佛語阿",
    "T53n2122_059:0731a06": "難。漸有降損。舍利弗及諸比丘來禮佛。問答",
    "T53n2122_059:0731a07": "亦復如是。佛語比丘。且止莫啼。我乃先世自",
    "T53n2122_059:0731a08": "造此緣。要當受之。無可逃避。此對非父非母",
    "T53n2122_059:0731a09": "所作。亦非天王沙門等。佛自造自受。諸漏",
    "T53n2122_059:0731a10": "已盡得神通者。各自默然。思惟往日曾所說",
    "T53n2122_059:0731a11": "偈言。",
    "T53n2122_059:0731a12": "　世人所作行　　或作善惡事",
    "T53n2122_059:0731a13": "　此行還歸身　　終不朽敗亡",
    "T53n2122_059:0731a14": "時耆婆阿闍世王等。聞佛為木搶刺脚。從",
    "T53n2122_059:0731a15": "床悶死墮地良久乃蘇。舉宮驚怖。王起啼泣",
    "T53n2122_059:0731a16": "勅諸臣曰。速疾嚴駕欲至佛所。諸臣受教即",
    "T53n2122_059:0731a17": "便嚴駕上車出城。城內四姓宗族士女百千",
    "T53n2122_059:0731a18": "圍繞。共至佛所。佛右脇側臥。王禮佛已。手捉",
    "T53n2122_059:0731a19": "佛足摩抆口嗚。世尊瘡痛寧有損不。佛慰王",
    "T53n2122_059:0731a20": "已。命王使坐。王言。我從如來所聞佛身金剛",
    "T53n2122_059:0731a21": "不壞。今者何為木搶所刺耶。佛告王曰。一",
    "T53n2122_059:0731a22": "切諸法皆為緣對。我身雖是金剛非木搶能",
    "T53n2122_059:0731a23": "壞。此宿對所壞。即說頌曰。",
    "T53n2122_059:0731a24": "　世人所為作　　各自見其行",
    "T53n2122_059:0731a25": "　行善得善報　　行惡得惡報",
    "T53n2122_059:0731a26": "是故大王。當捨惡從善。愚騃不學問。未識真",
    "T53n2122_059:0731a27": "道者。戲笑輕罪復當號泣。不可以戲作罪後",
    "T53n2122_059:0731a28": "受大殃。王語耆婆。汝合好藥洗瘡呪治。必令",
    "T53n2122_059:0731a29": "時差。耆婆曰諾。耆婆即便禮佛洗足安藥。後",
    "T53n2122_059:0731b01": "續止痛。耆婆出百千價[疊*毛]。用裹佛足。以手",
    "T53n2122_059:0731b02": "摩足。以口嗚之。曰願佛老壽此患早除。一切",
    "T53n2122_059:0731b03": "眾生長夜之苦。亦得解脫。即起禮佛於一面",
    "T53n2122_059:0731b04": "住。佛於是為王及一切眾會說四諦法。六",
    "T53n2122_059:0731b05": "十比丘得漏盡意解。萬一千人得法眼淨。復",
    "T53n2122_059:0731b06": "有百千諸天展轉相告。皆來慰佛。說偈讚已。",
    "T53n2122_059:0731b07": "禮佛而去。佛語舍利弗。往昔無數阿僧祇劫",
    "T53n2122_059:0731b08": "前有兩部賈客。各有五百人在波羅柰國。各",
    "T53n2122_059:0731b09": "合資財嚴船度海。乘風徑往。即至寶渚。渚上",
    "T53n2122_059:0731b10": "豐饒。衣被飲食及妙婇女。種種龍寶無物不",
    "T53n2122_059:0731b11": "有。一部賈客語眾人曰。我等所求已獲今當",
    "T53n2122_059:0731b12": "住此以五欲自娛。第二薩薄告其部眾。不應",
    "T53n2122_059:0731b13": "於此久住。是時空中有天女。慈愍此輩。便於",
    "T53n2122_059:0731b14": "空中語眾賈曰。此間雖有財寶婇女衣食不",
    "T53n2122_059:0731b15": "足久住。却後七日此地皆當沒水。語訖化去。",
    "T53n2122_059:0731b16": "復有魔女欲使沒盡。諫之不去。前天所說水",
    "T53n2122_059:0731b17": "當沒此。皆是虛妄。不足可信。說已化去。第一",
    "T53n2122_059:0731b18": "薩薄不信天告。樂住不去。第二薩薄懼水不",
    "T53n2122_059:0731b19": "住。却後七日如前天言水滿其地。先嚴辦船",
    "T53n2122_059:0731b20": "未至之日。所將部眾即得上船。第一薩薄先",
    "T53n2122_059:0731b21": "不嚴船。水至之日與嚴治者。著矛持杖共相",
    "T53n2122_059:0731b22": "格戰。第二薩薄以鑹矛刺第一薩薄脚徹過。",
    "T53n2122_059:0731b23": "即便命終。佛語舍利弗。汝知第一薩薄者今",
    "T53n2122_059:0731b24": "提婆達是。第二薩薄者則我身是。爾時第一",
    "T53n2122_059:0731b25": "賈客眾五百人者。則今提婆達五百弟子是。",
    "T53n2122_059:0731b26": "爾時第二賈客五百眾者。則今五百羅漢是。",
    "T53n2122_059:0731b27": "爾時第一天女者。則今舍利弗是。爾時第二",
    "T53n2122_059:0731b28": "天女者。則今名滿月比丘婆羅門弟子。是佛",
    "T53n2122_059:0731b29": "語舍利弗。我往昔作薩薄。貪財分死。度海與",
    "T53n2122_059:0731c01": "彼爭船。以鑹矛刺薩薄脚。以是因緣。無數",
    "T53n2122_059:0731c02": "千歲經地獄苦。墮畜生中。為人所射。無數千",
    "T53n2122_059:0731c03": "歲在餓鬼中蹈鐵錐上。今雖得金剛之身。以",
    "T53n2122_059:0731c04": "是餘殃故。今為木槍所刺。",
    "T53n2122_059:0731c05": "又大乘方便經云。昔舍衛城中有二十人。皆",
    "T53n2122_059:0731c06": "是最後邊身。彼二十人更有怨家。二十人各",
    "T53n2122_059:0731c07": "各思惟。我當為作親友而至其舍奪。其命根。",
    "T53n2122_059:0731c08": "不向人說。彼時四十人以佛神力故共至佛",
    "T53n2122_059:0731c09": "所。如來爾時為調伏是四十人故。於大眾中",
    "T53n2122_059:0731c10": "告大目揵連言。令此大地出佉達羅刺欲刺",
    "T53n2122_059:0731c11": "吾右足。未至足之間。此佉達羅刺即從地出",
    "T53n2122_059:0731c12": "長一肘。當出之時。目連白佛言。我今當取此",
    "T53n2122_059:0731c13": "刺擲著他方世界。佛告目連。非汝所能。此刺",
    "T53n2122_059:0731c14": "在地汝不能拔。爾時目連以大神力。前拔此",
    "T53n2122_059:0731c15": "刺。于時三千大千世界皆大震動。一切世界",
    "T53n2122_059:0731c16": "隨刺而舉。而不能動乃至一毛。爾時世尊以",
    "T53n2122_059:0731c17": "神通力上四天王天。彼刺亦隨佛去如是。展",
    "T53n2122_059:0731c18": "轉乃至梵天亦復如是。爾時如來從梵天還",
    "T53n2122_059:0731c19": "至閻浮提本所坐處。刺亦逐還。至此地中竪",
    "T53n2122_059:0731c20": "向如來。爾時如來即以右手捉刺。左手按地。",
    "T53n2122_059:0731c21": "右脚蹋之。爾時三千大千世界皆大震動。時",
    "T53n2122_059:0731c22": "尊者阿難向佛合掌。而作是言。世尊。往昔作",
    "T53n2122_059:0731c23": "何等業得如是報。佛告阿難。我過去世入大",
    "T53n2122_059:0731c24": "海中。持[矛*(替-曰+貝)]刺人斷其命根。以此因緣得如此",
    "T53n2122_059:0731c25": "報。善男子。我說是業緣已。彼二十怨賊欲害",
    "T53n2122_059:0731c26": "二十人者。作是思惟。如來法王尚得如是惡",
    "T53n2122_059:0731c27": "業之報。況我等輩不受此報。是二十人即從",
    "T53n2122_059:0731c28": "坐起。頭面禮佛作如是言。我等今日向佛悔",
    "T53n2122_059:0731c29": "過。不敢覆藏。我先惡心欲害彼人。今重悔過。",
    "T53n2122_059:0732a01": "不敢覆藏。時二十人即得正解及四萬人亦",
    "T53n2122_059:0732a02": "得正解。是故如來示佉達羅刺刺足。是名如",
    "T53n2122_059:0732a03": "來方便。",
    "T53n2122_059:0732a04": "佛被提婆達擲石出血緣第七",
    "T53n2122_059:0732a05": "興起行經云。佛告舍利弗。往昔過去世。時於",
    "T53n2122_059:0732a06": "羅閱城有長者。名曰須檀。大富多饒財寶產",
    "T53n2122_059:0732a07": "業備足。子名須摩提。其父須檀奄然命終。摩",
    "T53n2122_059:0732a08": "提異母弟名修耶舍。摩提心念。我當云何設",
    "T53n2122_059:0732a09": "計不與耶舍財分。唯當殺之。乃得不與。摩提",
    "T53n2122_059:0732a10": "語耶舍云。大弟共詣耆闍崛山上論說去來。",
    "T53n2122_059:0732a11": "耶舍曰。可爾。摩提即執弟手上山。將至絕高。",
    "T53n2122_059:0732a12": "便推崖底以石[序-予+阜]之。便即命絕。佛語舍利",
    "T53n2122_059:0732a13": "弗。汝知爾時長者須檀者。則今父王真淨是",
    "T53n2122_059:0732a14": "也。爾時子須摩提者。則我身是。弟修耶舍",
    "T53n2122_059:0732a15": "者。則今提婆達多是。佛語舍利弗。我於爾時",
    "T53n2122_059:0732a16": "以貪財害弟。以是罪故無數千歲在地獄燒",
    "T53n2122_059:0732a17": "煮。為鐵山[序-予+阜]壓。爾時殘緣。今雖得佛不能",
    "T53n2122_059:0732a18": "免此宿對。我於耆闍崛山經行。為提婆達舉",
    "T53n2122_059:0732a19": "崖石長六丈廣三丈。以擲佛頭。山神名金埤",
    "T53n2122_059:0732a20": "羅。以手接示。石邊小片迸墮中佛脚大拇指。",
    "T53n2122_059:0732a21": "即破血出。",
    "T53n2122_059:0732a22": "佛被婆羅門女旃沙舞杅謗佛緣第八",
    "T53n2122_059:0732a23": "興起行經云。佛告舍利弗。往昔阿僧祇劫前。",
    "T53n2122_059:0732a24": "有佛名盡勝如來。有兩種比丘。一種名無勝。",
    "T53n2122_059:0732a25": "一種名常歡。無勝比丘得六神通。常歡比丘",
    "T53n2122_059:0732a26": "結使未除。爾時波羅柰城有長者。名大愛。資",
    "T53n2122_059:0732a27": "財無極。婦名善多。端正無比。兩種比丘。往",
    "T53n2122_059:0732a28": "來其家。以為檀越。善多婦者供養無勝比丘。",
    "T53n2122_059:0732a29": "四事無乏。常歡微薄。因此妬嫉橫生誹謗言。",
    "T53n2122_059:0732b01": "無勝比丘與善多交通。不以道法供養。自以",
    "T53n2122_059:0732b02": "恩愛供養耳。佛語舍利弗。爾時常歡比丘者",
    "T53n2122_059:0732b03": "則我身是。善多婦者今婆羅門女名旃沙是。",
    "T53n2122_059:0732b04": "我於爾時無故誹謗無勝羅漢。以是罪緣。無",
    "T53n2122_059:0732b05": "數千歲墮在地獄受諸苦痛。今雖得佛。以餘",
    "T53n2122_059:0732b06": "殃故為多舌童女。舞杅起腹來至我前曰。沙",
    "T53n2122_059:0732b07": "門何以不自說家事。乃說他事。為汝今日獨",
    "T53n2122_059:0732b08": "自歡樂。不知我苦。汝先共我通使我有身。",
    "T53n2122_059:0732b09": "今當臨月。事須蘇油養於小兒。盡當給我。",
    "T53n2122_059:0732b10": "爾時眾會皆低頭默然。時釋提桓因侍後執",
    "T53n2122_059:0732b11": "扇。以神力化作一鼠。入其衣裏齧於舞杅。",
    "T53n2122_059:0732b12": "忽然落地。爾時四部弟子及六師徒眾。見杅",
    "T53n2122_059:0732b13": "墮地皆大歡喜。揚聲稱慶欣笑無量。皆同罵",
    "T53n2122_059:0732b14": "曰。汝死赤吹罪物。何能興此惡意誹謗清淨",
    "T53n2122_059:0732b15": "無上正真此。地無知乃能容載如此惡物耶。",
    "T53n2122_059:0732b16": "諸眾各說是時。地即劈裂火焰踊出。女便墮",
    "T53n2122_059:0732b17": "中徑至阿鼻大泥犁中。大眾見女現身墮泥",
    "T53n2122_059:0732b18": "犁中。阿闍世王便大驚恐。衣毛為竪。即起叉",
    "T53n2122_059:0732b19": "手長跪白言。此女所墮今在何處。佛答。大王。",
    "T53n2122_059:0732b20": "此女所墮名阿鼻泥犁。闍王復問。此女不殺",
    "T53n2122_059:0732b21": "人。亦不偷盜妄語。何因便墮阿鼻耶。佛語闍",
    "T53n2122_059:0732b22": "王。我所說緣法。有上中下身口意行。闍王復",
    "T53n2122_059:0732b23": "問。何者為重。何者為中。何者為下。佛語闍王。",
    "T53n2122_059:0732b24": "意行最重。口行處中。身行在下。王復問佛。佛",
    "T53n2122_059:0732b25": "答王曰。身行麁現。此事可見。口行耳聞。此二",
    "T53n2122_059:0732b26": "事者世間聞見。意行發念無見聞者。此是內",
    "T53n2122_059:0732b27": "事。眾行為意釘所繫縛。如人欲行身三殺盜",
    "T53n2122_059:0732b28": "婬慾發口之四過妾言綺語惡口兩舌。先心",
    "T53n2122_059:0732b29": "計挍然後施行。是故繫於意釘不在身口也。",
    "T53n2122_059:0732c01": "於是世尊即說偈曰。",
    "T53n2122_059:0732c02": "　意中熟思惟　　然後行二事",
    "T53n2122_059:0732c03": "　揚慚於身口　　未曾愧心意",
    "T53n2122_059:0732c04": "　先當慚於意　　然後恥身口",
    "T53n2122_059:0732c05": "　此二不離身　　亦不能獨行",
    "T53n2122_059:0732c06": "於是阿闍世王。聞佛說法。啼泣悲感。佛問王",
    "T53n2122_059:0732c07": "曰。何為啼耶。王答佛曰。為眾生無智不解三",
    "T53n2122_059:0732c08": "事常有折減。是故悲耳。此眾生等但謂身",
    "T53n2122_059:0732c09": "口為大。不知意為深奧。如人殺生偷盜婬泆。",
    "T53n2122_059:0732c10": "天下盡見。口行四事天下所聞。意家三事。非",
    "T53n2122_059:0732c11": "耳所聞非眼所見。是故眾生以眼見耳聞為。",
    "T53n2122_059:0732c12": "大今佛說乃知心意為大身口為小。以是故",
    "T53n2122_059:0732c13": "身口二事繫於意釘。如多舌女欲謗毀佛先",
    "T53n2122_059:0732c14": "心思念當以繫杅起腹在大眾中說是謗事。",
    "T53n2122_059:0732c15": "故知意大身口小也。佛言。善哉善哉。大王。善",
    "T53n2122_059:0732c16": "解此事。常當學此意大身口小事。說是法時。",
    "T53n2122_059:0732c17": "八千比丘漏盡意解。二百比丘得阿那含道。",
    "T53n2122_059:0732c18": "四百比丘得斯陀含道。八百比丘得須陀洹",
    "T53n2122_059:0732c19": "道。八萬天人得法眼淨。十萬人及非人皆受",
    "T53n2122_059:0732c20": "五戒。二十萬鬼神受三自歸。",
    "T53n2122_059:0732c21": "又生經云。爾時世尊。與千二百五十人俱。入",
    "T53n2122_059:0732c22": "舍衛城欲詣波斯匿王宮受請。時有比丘尼。",
    "T53n2122_059:0732c23": "名曰暴志。以木盔繫腹似如懷妊。因牽佛",
    "T53n2122_059:0732c24": "衣。君為我夫。從得有娠。不給衣食。此事云",
    "T53n2122_059:0732c25": "何。時諸大眾天人釋梵四王諸天鬼神及國",
    "T53n2122_059:0732c26": "人民莫不驚惶。佛為一切三界之尊。其心清",
    "T53n2122_059:0732c27": "淨過於摩尼。智慧之明超於日月。獨步三世",
    "T53n2122_059:0732c28": "無能逮者。喻如虛空不可污染。佛心過彼無",
    "T53n2122_059:0732c29": "有等侶。此比丘尼既佛弟子。云何懷惡欲謗",
    "T53n2122_059:0733a01": "如來。於是世尊見眾會心。欲為決疑。仰瞻",
    "T53n2122_059:0733a02": "上方。時天帝釋尋時來下。化作一鼠齧繫",
    "T53n2122_059:0733a03": "盔繩。盔即墮地。眾會覩之。瞋喜交集。怪之",
    "T53n2122_059:0733a04": "所以。時國王瞋。此比丘尼棄家遠業為佛",
    "T53n2122_059:0733a05": "弟子。既不能報恩。反懷妬結隙大聖乎。即",
    "T53n2122_059:0733a06": "勅掘地為坑深欲倒埋。時佛解喻勿得爾也。",
    "T53n2122_059:0733a07": "是吾宿罪非獨彼殃。乃往過去久遠世時。",
    "T53n2122_059:0733a08": "有賈客賣好真珠。數多圓好。時有一女諧欲",
    "T53n2122_059:0733a09": "貿之。有一男子遷益倍價。獨得珠去。女人",
    "T53n2122_059:0733a10": "不得心懷瞋恨。有從請看復不肯與。心盛遂",
    "T53n2122_059:0733a11": "怒。汝毀辱我。在在所生當報汝怨。所在毀辱",
    "T53n2122_059:0733a12": "悔無所及。佛告王等。爾時買珠男子則我身",
    "T53n2122_059:0733a13": "是。其女人者則暴志尼是。因彼懷恨所在生",
    "T53n2122_059:0733a14": "處常欲相謗。佛說如是。眾會疑解。莫不歡",
    "T53n2122_059:0733a15": "喜。◎",
    "T53n2122_059:0733a16": "◎佛食馬麥緣第九",
    "T53n2122_059:0733a17": "興起行經云。佛告舍利弗。過去久遠世時。佛",
    "T53n2122_059:0733a18": "名毘婆葉如來。在槃頭摩跋城中。王名槃頭。",
    "T53n2122_059:0733a19": "與群臣仕庶。以四事供養如來及眾。終已",
    "T53n2122_059:0733a20": "無乏。爾時城中有婆羅門。名因提耆利。博達",
    "T53n2122_059:0733a21": "梵志四韋典籍。亦知尼揵算術。及教五",
    "T53n2122_059:0733a22": "百童子。大王設會。先請佛及諸大眾。佛見",
    "T53n2122_059:0733a23": "時到往詣王宮就座而坐。王即下食手目",
    "T53n2122_059:0733a24": "斟酌種種餚饍。有一比丘。名曰彌勒。時病",
    "T53n2122_059:0733a25": "不行。佛及大眾食已各還本處。遇梵志山",
    "T53n2122_059:0733a26": "王。見食香美便興嫉妬意曰。此髠頭沙門正",
    "T53n2122_059:0733a27": "應食馬麥。不應食此甘饌之供。告諸童子。汝",
    "T53n2122_059:0733a28": "等見此髠頭道人食於甘美餚饍不。諸童子",
    "T53n2122_059:0733a29": "曰。實見此等師主亦應但食馬麥。佛語舍利",
    "T53n2122_059:0733b01": "弗。汝知爾時山王婆羅門者則我身是。爾時",
    "T53n2122_059:0733b02": "五百童子者今五百羅漢是。爾時病比丘彌",
    "T53n2122_059:0733b03": "勒者今彌勒菩薩是。我於爾時以興嫉妬。罵",
    "T53n2122_059:0733b04": "言不應食其甘饍。正食馬麥。卿等亦云如",
    "T53n2122_059:0733b05": "是。以是因緣。我及卿等經歷地獄無數千歲。",
    "T53n2122_059:0733b06": "今雖成佛。爾時殘緣。我及卿等於毘蘭邑故",
    "T53n2122_059:0733b07": "食馬麥九十日。我於爾時不言與佛馬麥。但",
    "T53n2122_059:0733b08": "言與比丘。以是故我今得食擣麥人。以鄉等",
    "T53n2122_059:0733b09": "加言當與佛麥故。今日卿等食著皮麥耳。",
    "T53n2122_059:0733b10": "又大乘方便經云。以何緣故。如來及僧在婆",
    "T53n2122_059:0733b11": "羅門毘蘭若聚落。三月之中食馬麥耶。佛言。",
    "T53n2122_059:0733b12": "善男子。我於昔時知此婆羅門必捨初始請",
    "T53n2122_059:0733b13": "佛僧心不給飲食。而故往受請。何以故。為彼",
    "T53n2122_059:0733b14": "五百馬故此五百馬先世中已學菩薩乘。已",
    "T53n2122_059:0733b15": "曾供養過去諸佛。近惡知識作惡業緣故。墮",
    "T53n2122_059:0733b16": "畜生中。五百馬中有一大馬。名曰日藏。是大",
    "T53n2122_059:0733b17": "菩薩。於過去人中。已曾勸五百小馬發菩提",
    "T53n2122_059:0733b18": "心。為欲度此五百馬故現生馬中。由大馬威",
    "T53n2122_059:0733b19": "德故。令五百馬自識宿命。本所失心而今還",
    "T53n2122_059:0733b20": "得。我愍彼五百菩薩墮馬中者。欲令得脫離",
    "T53n2122_059:0733b21": "於畜生。是故如來知故受請。是時五百馬。減",
    "T53n2122_059:0733b22": "所食麥半分持施僧。大馬半分奉施如來。爾",
    "T53n2122_059:0733b23": "時大馬為五百馬。以馬音聲而為說法示教",
    "T53n2122_059:0733b24": "悔過。令當禮佛及比丘僧。說此事已復作是",
    "T53n2122_059:0733b25": "言。汝等當以所食半分供養於僧。爾時五百",
    "T53n2122_059:0733b26": "馬悔過已。於佛及僧生淨信心。過三月已。其",
    "T53n2122_059:0733b27": "後不久是五百馬命終生於兜術天上。彼五",
    "T53n2122_059:0733b28": "百天子。即從天來至於佛所。聞說法已必定",
    "T53n2122_059:0733b29": "得成阿耨菩提。五百馬子於將來世得辟支",
    "T53n2122_059:0733c01": "佛。彼日藏大馬。於當來世復得作佛。號曰善",
    "T53n2122_059:0733c02": "調如來。雖食草木土塊瓦礫。大千界中無如",
    "T53n2122_059:0733c03": "是味。爾時阿難心生憂惱。轉輪聖王種出家",
    "T53n2122_059:0733c04": "學道。如下賤人食此馬麥。我於爾時見阿難",
    "T53n2122_059:0733c05": "心。即與一粒麥語阿難言。汝嘗此麥。味為何",
    "T53n2122_059:0733c06": "如。阿難嘗已生希有心。我生王家已來未曾",
    "T53n2122_059:0733c07": "得如是之味。阿難食此麥已。七日七夜無飢",
    "T53n2122_059:0733c08": "渴想。如來復知五百比丘。若食細食增益欲",
    "T53n2122_059:0733c09": "心。若食麁食心則不為貪欲所覆。彼諸比丘",
    "T53n2122_059:0733c10": "過三月已離婬慾心證阿羅漢果。善男子。為",
    "T53n2122_059:0733c11": "調伏五百比丘度五百馬菩薩故。如來以方",
    "T53n2122_059:0733c12": "便力受三月食馬麥緣非是業報。",
    "T53n2122_059:0733c13": "佛經苦行緣第十",
    "T53n2122_059:0733c14": "興起行經云。佛告舍利弗。往昔波羅柰城邊。",
    "T53n2122_059:0733c15": "去城不遠。有多狩邑。中有婆羅門。為王太史。",
    "T53n2122_059:0733c16": "國中第一。有其一子。頭上有自然火鬘。因以",
    "T53n2122_059:0733c17": "為名。火鬘彼首端正有三十相。梵志典籍圖",
    "T53n2122_059:0733c18": "書讖記無事不博。時有一瓦師子。名曰難提",
    "T53n2122_059:0733c19": "婆羅。此云護喜。與火鬘少小親交。心相敬念",
    "T53n2122_059:0733c20": "須臾不忘。瓦師精進慈仁孝順。父母俱盲。供",
    "T53n2122_059:0733c21": "養二親無所乏短。雖為瓦師手不掘地。亦不",
    "T53n2122_059:0733c22": "使人掘。唯取破墻崩岸鼠壤土等和以為器",
    "T53n2122_059:0733c23": "成好無比。若有男子女人欲來買者。不爭價",
    "T53n2122_059:0733c24": "數不取金銀財帛。唯取穀米供養而已。迦葉",
    "T53n2122_059:0733c25": "如來所住精舍。去邑不遠。與大比丘眾二萬",
    "T53n2122_059:0733c26": "人俱。皆是阿羅漢護喜語火鬘曰。共見迦葉",
    "T53n2122_059:0733c27": "如來去乎。火鬘答曰。用見此髠頭道人。為",
    "T53n2122_059:0733c28": "真是髠頭人耳。何有道哉。如是至三。後日",
    "T53n2122_059:0733c29": "復語火鬘曰。共至水上澡浴乎。火鬘答曰。可",
    "T53n2122_059:0734a01": "爾。便共詣水澡浴。著衣服已。護喜舉右手遙",
    "T53n2122_059:0734a02": "指示曰。如來精舍去是不遠。可共暫見。火",
    "T53n2122_059:0734a03": "鬘答曰。何用見此禿頭道人為。何有佛道難",
    "T53n2122_059:0734a04": "得。護喜便捉衣牽不去。火鬘便脫衣捨走。護",
    "T53n2122_059:0734a05": "喜逐後。捉腰帶挽曰。可暫共見佛便即還",
    "T53n2122_059:0734a06": "耶。火鬘復解帶捨走。曰我不欲見此禿頭沙",
    "T53n2122_059:0734a07": "門。護喜便撮其頭牽曰。為一過見佛去來。爾",
    "T53n2122_059:0734a08": "時國諱捉人頭。捉者皆斬。火鬘驚怖。竊心念",
    "T53n2122_059:0734a09": "曰。此瓦師子分死捉我頭。此非小事。必當有",
    "T53n2122_059:0734a10": "好事乃使此人分死相捉。火鬘曰。汝放我頭。",
    "T53n2122_059:0734a11": "我隨子去。護喜即放。共詣佛所。護喜禮如來",
    "T53n2122_059:0734a12": "足於一面坐。火鬘直舉手問訊已便坐。護喜",
    "T53n2122_059:0734a13": "叉手白迦葉佛言。此火鬘者。多狩邑中太史",
    "T53n2122_059:0734a14": "之子。是我少時親友。然其不識三尊。不信",
    "T53n2122_059:0734a15": "三寶。願世尊開化愚冥使其信解。火鬘童子",
    "T53n2122_059:0734a16": "熟視世尊。從頭至足覩佛相好。威容巍巍諸",
    "T53n2122_059:0734a17": "根純淑調和。以三十二相嚴飾其體。八十種",
    "T53n2122_059:0734a18": "好以為容儀。如娑羅樹華。身猶須彌。無能",
    "T53n2122_059:0734a19": "見頂。面如滿月。光如日明。身色如金。火鬘見",
    "T53n2122_059:0734a20": "佛相好。便心念曰。我梵讖記所載相好。今佛",
    "T53n2122_059:0734a21": "盡有。唯無二事。一陰馬藏相。二吐舌舐面相。",
    "T53n2122_059:0734a22": "於是說偈問曰。",
    "T53n2122_059:0734a23": "　所聞三十二　　大士之相好",
    "T53n2122_059:0734a24": "　於此人中尊　　唯不覩二事",
    "T53n2122_059:0734a25": "　豈有丈夫體　　猶如馬藏不",
    "T53n2122_059:0734a26": "　寧有廣長舌　　覆面舐頭不",
    "T53n2122_059:0734a27": "　願為吐舌示　　令我決狐疑",
    "T53n2122_059:0734a28": "　我見乃當知　　如經所載不",
    "T53n2122_059:0734a29": "於是如來便出廣長舌相。以覆其面上及肉",
    "T53n2122_059:0734b01": "髻。并覆兩耳。七過舐頭。縮舌入口。色光出照",
    "T53n2122_059:0734b02": "大千世界。蔽日月明乃至阿迦膩吒天。光還",
    "T53n2122_059:0734b03": "繞身七匝從頂上入。以神足力現陰馬藏相。",
    "T53n2122_059:0734b04": "令火鬘獨見。餘人不覩。火鬘童子具足見佛",
    "T53n2122_059:0734b05": "三十二相無一缺減。踊躍歡喜不能自勝。如",
    "T53n2122_059:0734b06": "來為火鬘說法。止其三業令行菩薩行。火鬘",
    "T53n2122_059:0734b07": "即禮佛足長跪白言。我今懺悔。身不可行而",
    "T53n2122_059:0734b08": "行。口不可言而言。意不可念而念。願世尊受",
    "T53n2122_059:0734b09": "我此懺。從今已往不復敢犯。如此至三。迦葉",
    "T53n2122_059:0734b10": "如來默然受之。火鬘童子。護喜童子。俱禮拜",
    "T53n2122_059:0734b11": "退。後自尤責悔不早聞失於道利。於是火鬘",
    "T53n2122_059:0734b12": "童子說偈讚護喜曰。",
    "T53n2122_059:0734b13": "　仁為我善友　　法友無所貪",
    "T53n2122_059:0734b14": "　導我以正道　　是友佛所譽",
    "T53n2122_059:0734b15": "於後二人投佛出家受具足戒。佛語舍利弗。",
    "T53n2122_059:0734b16": "爾時火鬘童子者則我身是。火鬘父者今我",
    "T53n2122_059:0734b17": "父王真淨是。爾時瓦師童子護喜者。我為太",
    "T53n2122_059:0734b18": "子在宮居婇女時。至於夜半。作瓶天子。來",
    "T53n2122_059:0734b19": "語我言。日時已到。可出家去。為道者是舍",
    "T53n2122_059:0734b20": "利弗。此護喜者頻勸我出家。是善知識也。我",
    "T53n2122_059:0734b21": "前向護喜作惡語道。迦葉佛禿頭沙門。何有",
    "T53n2122_059:0734b22": "佛道難得。以是惡言故。臨成佛時六年苦行。",
    "T53n2122_059:0734b23": "日食一麻一米大豆小豆。雖受辛苦於法無",
    "T53n2122_059:0734b24": "益。舍利弗。我六年苦行者償先緣對。畢已然",
    "T53n2122_059:0734b25": "後得佛。佛語舍利弗。汝觀如來眾惡已盡。諸",
    "T53n2122_059:0734b26": "天人神一切眾生皆欲度之。我猶不免宿對。",
    "T53n2122_059:0734b27": "況復愚冥未得道者。舍利弗。當護身三口四",
    "T53n2122_059:0734b28": "意三。當學如是。佛說先世因緣時。萬一千天",
    "T53n2122_059:0734b29": "子得須陀洹道。八千龍等皆受五戒。五千夜",
    "T53n2122_059:0734c01": "叉受三自歸。佛說是已。舍利弗及五百羅漢。",
    "T53n2122_059:0734c02": "阿耨大龍王八部鬼神。歡喜受行。",
    "T53n2122_059:0734c03": "頌曰。",
    "T53n2122_059:0734c04": "　惟斯上哲　　濫被謀枉　　清濁難分",
    "T53n2122_059:0734c05": "　善人惡網　　幽顯冥知　　真偽鑒朗",
    "T53n2122_059:0734c06": "　自觀業對　　如空影響",
    "T53n2122_059:0734c07": "法苑珠林卷第五十九◎"
}