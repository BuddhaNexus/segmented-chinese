{
    "T51n2077_011:0529c02": "續傳燈錄卷第十一",
    "T51n2077_011:0529c04": "大鑑下第十二世",
    "T51n2077_011:0529c05": "雲居舜禪師法嗣",
    "T51n2077_011:0529c06": "金陵蔣山法泉佛慧禪師。隨州時氏子。僧問。",
    "T51n2077_011:0529c07": "古人說不到處請師說。師曰。夫子入太廟。曰",
    "T51n2077_011:0529c08": "學人未曉。師曰。春暖柳條青。問如何是急切",
    "T51n2077_011:0529c09": "一句。師曰。火燒眉毛。問祖師面壁意旨如",
    "T51n2077_011:0529c10": "何。師曰。撐天拄地。曰便恁麼去時如何。師",
    "T51n2077_011:0529c11": "曰。落七落八。問二祖立雪齊腰意旨如何。師",
    "T51n2077_011:0529c12": "曰。三年逢一閏。曰為甚麼付法傳衣。師曰。村",
    "T51n2077_011:0529c13": "酒足人酤。問蓮華未出水時如何。師曰。西瞿",
    "T51n2077_011:0529c14": "耶尼。曰出水後如何。師曰。泗洲大聖。問如何",
    "T51n2077_011:0529c15": "是祖師西來意。師曰。髮長僧貌醜。曰未審意",
    "T51n2077_011:0529c16": "旨如何。師曰。閉戶怕天寒。問南禪結夏為甚",
    "T51n2077_011:0529c17": "麼却在蔣山解。師曰。眾流逢海盡。曰恁麼則",
    "T51n2077_011:0529c18": "事同一家。師曰。夢裏到家鄉。上堂。來不來去",
    "T51n2077_011:0529c19": "不去。脚下須彌山。腦後擎天柱。大藏不能宣。",
    "T51n2077_011:0529c20": "佛眼不能覷。諸禪德。漸老逢春解惜春。昨夜",
    "T51n2077_011:0529c21": "飛花落無數。上堂畫一圓相以手拓起曰。諸",
    "T51n2077_011:0529c22": "仁者還見麼。團團離海嶠。漸漸出雲衢。諸人",
    "T51n2077_011:0529c23": "若也未見。莫道南明長老措大相却於寶華",
    "T51n2077_011:0529c24": "王座上念中秋月詩。若也見得此夜一輪滿。",
    "T51n2077_011:0529c25": "清光何處無。上堂。要去不得去。要住不得住。",
    "T51n2077_011:0529c26": "打破大散關。脫却孃生袴。諸仁者。若倒臘月",
    "T51n2077_011:0529c27": "三十日。且道用箇甚麼。良久曰。柳絮隨風。自",
    "T51n2077_011:0529c28": "西自東。上堂。古人恁麼南禪不恁麼。古人不",
    "T51n2077_011:0529c29": "恁麼南禪却恁麼。大眾還委悉麼。王婆袗子",
    "T51n2077_011:0530a01": "短。李四帽簷長。聖節上堂。拈拄杖擊法座一",
    "T51n2077_011:0530a02": "下曰。以此功德祝延聖壽。便下座。上堂。時人",
    "T51n2077_011:0530a03": "欲識南禪路。門前有箇長松樹。脚下分明不",
    "T51n2077_011:0530a04": "較多。無奈行人恁麼去。莫恁去急回顧。樓臺",
    "T51n2077_011:0530a05": "烟鎖鐘鳴處。師因雪下上堂。召大眾曰。還有",
    "T51n2077_011:0530a06": "過得此色者麼。良久曰。文殊笑普賢瞋。眼裏",
    "T51n2077_011:0530a07": "無筋一世貧。相逢盡道休官去。林下何曾見",
    "T51n2077_011:0530a08": "一人。上堂。快人一言快馬一鞭。若更眼睛定",
    "T51n2077_011:0530a09": "動。未免紙裏麻纏。脚下是地頭上是天。不信",
    "T51n2077_011:0530a10": "但看八九月。紛紛黃葉滿山川。師晚奉詔住",
    "T51n2077_011:0530a11": "大相國智海禪寺。問眾曰。赴智海留蔣山去",
    "T51n2077_011:0530a12": "就孰是。眾皆無對。師索筆書偈曰。非佛非心",
    "T51n2077_011:0530a13": "徒擬議。得皮得髓謾商量。臨行珍重諸禪侶。",
    "T51n2077_011:0530a14": "門外千山正夕陽。書畢坐逝。",
    "T51n2077_011:0530a15": "明州天童澹交禪師。僧問。臨雲閣聳太白峯",
    "T51n2077_011:0530a16": "高。到這裏如何進步。師曰。但尋荒草際。莫問",
    "T51n2077_011:0530a17": "白雲深。曰未審如何話會。師曰。寒山逢拾得",
    "T51n2077_011:0530a18": "兩箇一時癡。曰向上宗乘又且如何舉唱。師",
    "T51n2077_011:0530a19": "曰。前言不及後語。上堂。也大奇也大差。十箇",
    "T51n2077_011:0530a20": "指頭八箇罅。由來多少分明。不用讚龜打瓦。",
    "T51n2077_011:0530a21": "便下座。",
    "T51n2077_011:0530a22": "建州崇梵餘禪師。僧問。臨濟喝少遇知音。德",
    "T51n2077_011:0530a23": "山棒難逢作者。和尚今日作麼生。師曰。山僧",
    "T51n2077_011:0530a24": "被爾一問。直得退身三步脊背汗流。曰作家",
    "T51n2077_011:0530a25": "宗師今日遭遇。師曰一語傷人千刀攪腹。僧",
    "T51n2077_011:0530a26": "以手畫一畫曰。爭奈這箇何。師曰。草賊大敗。",
    "T51n2077_011:0530a27": "問恁麼來底人師還接否。師曰。孤峯無宿客。",
    "T51n2077_011:0530a28": "曰不恁麼來底人師還接否。師曰。灘峻不留",
    "T51n2077_011:0530a29": "舡。曰恁麼不恁麼則且置。穿過髑髏一句作",
    "T51n2077_011:0530b01": "麼生。師曰。堪笑亦堪悲。上堂。直須向黑豆未",
    "T51n2077_011:0530b02": "生芽時搆取。良久召大眾曰。劍去久矣。",
    "T51n2077_011:0530b03": "處州慈雲院修慧圓照禪師。上堂。片月浸寒",
    "T51n2077_011:0530b04": "潭。微雲滿空碧。若於達道人。好箇真消息。還",
    "T51n2077_011:0530b05": "有達道人麼。微雲穿過爾髑髏。片月觸著爾",
    "T51n2077_011:0530b06": "鼻孔。珍重。",
    "T51n2077_011:0530b07": "杭州南山長耳相子良禪師。僧問。六月休歇",
    "T51n2077_011:0530b08": "時如何。師曰。在家致仕。云忽遇客來如何祇",
    "T51n2077_011:0530b09": "待。師曰。爛嚼清風飽飡明月。云學人有分也",
    "T51n2077_011:0530b10": "無。師曰。無下口處。乃曰。鶯啼綠柳鵲噪花",
    "T51n2077_011:0530b11": "枝。於斯薦得觸處光輝。更有一般道理。防萌",
    "T51n2077_011:0530b12": "杜漸居安慮危。是何言歟。",
    "T51n2077_011:0530b13": "建州開元瑩禪師上堂曰。有一面鏡到處懸",
    "T51n2077_011:0530b14": "挂。凡聖不來誰上誰下。遂拈拄杖曰。這箇是",
    "T51n2077_011:0530b15": "拄杖那箇是鏡。良久曰。萬古碧潭空界月。再",
    "T51n2077_011:0530b16": "三撈摝始應知。又曰。倏倏忽忽東涌西沒。無",
    "T51n2077_011:0530b17": "害無傷穿皮透骨。平等應用非心非佛。拶破",
    "T51n2077_011:0530b18": "面門箇是何物。古人無端謂遼天鶻。無眼者",
    "T51n2077_011:0530b19": "看取力口希咄咄咄。以拂子擊禪床下座。",
    "T51n2077_011:0530b20": "大溈宥禪師法嗣",
    "T51n2077_011:0530b21": "廬山歸宗慧通禪師。僧問。如何是函蓋乾坤",
    "T51n2077_011:0530b22": "句。師曰。日出東方夜落西。曰如何是截斷眾",
    "T51n2077_011:0530b23": "流句。師曰。鐵山橫在路。曰如何是隨波逐浪",
    "T51n2077_011:0530b24": "句。師曰。舡子下揚州。問如何是塵塵三昧。師",
    "T51n2077_011:0530b25": "曰。灰飛火亂。問如何是佛法大意。師曰。黃河",
    "T51n2077_011:0530b26": "水出崑崙嘴。問十二時中如何履踐。師曰鐵",
    "T51n2077_011:0530b27": "牛步春草。問隻履西歸當為何事。師曰。為緣",
    "T51n2077_011:0530b28": "生處樂。不是厭他鄉。曰如何是當面事。師曰。",
    "T51n2077_011:0530b29": "眼下鼻頭垂。上堂。心隨相起見自塵生。了見",
    "T51n2077_011:0530c01": "本心知心無相。即十方剎海念念圓明。無量",
    "T51n2077_011:0530c02": "法門心心周匝。夫如是者何假覺城東際參",
    "T51n2077_011:0530c03": "見文殊。樓閣門開方親彌勒。所以道。一切法",
    "T51n2077_011:0530c04": "門無盡海同會一法道場中。拈起拄杖曰。這",
    "T51n2077_011:0530c05": "箇是一法那箇是道場。這箇是道場。那箇是",
    "T51n2077_011:0530c06": "一法。良久曰。看看。拄杖子穿過諸人髑髏。須",
    "T51n2077_011:0530c07": "彌山拶破諸人鼻孔。擊香臺一下曰。且向這",
    "T51n2077_011:0530c08": "裏會取。上堂。從無入有易。從有入無難。有無",
    "T51n2077_011:0530c09": "俱盡處。且莫自顢頇舉來看。寒山拾得禮豐",
    "T51n2077_011:0530c10": "干。",
    "T51n2077_011:0530c11": "安州大安興教慧憲禪師上堂。我有一條拄",
    "T51n2077_011:0530c12": "杖。尋常將何比況。採來不在南山。亦非崑崙",
    "T51n2077_011:0530c13": "西嶂。拈起滿目光生。放下驪龍縮項。同徒若",
    "T51n2077_011:0530c14": "也借看。卓出人中之上。擊香臺下座。",
    "T51n2077_011:0530c15": "饒州崇福清雅禪師。僧問。如何是崇福境。師",
    "T51n2077_011:0530c16": "曰。磬敲寒月夜。香炷白雲朝。云如何是境中",
    "T51n2077_011:0530c17": "人。師曰。僧是僧俗是俗。云向上更有奇特事",
    "T51n2077_011:0530c18": "也無。師曰。毘盧頂上金冠子。云重重蒙指示。",
    "T51n2077_011:0530c19": "千古為流芳。師曰。笑殺旁觀者。",
    "T51n2077_011:0530c20": "育王璉禪師法嗣",
    "T51n2077_011:0530c21": "臨安府佛日淨慧戒弼禪師。僧問。如何是毘",
    "T51n2077_011:0530c22": "盧印。師曰。草鞋踏雪。曰學人不會。師曰。步",
    "T51n2077_011:0530c23": "步成蹤。",
    "T51n2077_011:0530c24": "福州天官慎徽禪師上堂。八萬四千波羅密",
    "T51n2077_011:0530c25": "門。門門長開。三千大千微塵諸佛。佛佛說法。",
    "T51n2077_011:0530c26": "不說有不說無。不說非有非無。不說亦有亦",
    "T51n2077_011:0530c27": "無。何也離四句絕百非。相逢舉目少人知。昨",
    "T51n2077_011:0530c28": "夜霜風漏消息。梅花依舊綴寒枝。",
    "T51n2077_011:0530c29": "杭州徑山無畏維琳禪師湖州人。初住大明。",
    "T51n2077_011:0531a01": "僧問。師唱誰家曲宗風嗣阿誰。師曰。不在然",
    "T51n2077_011:0531a02": "燈前亦非釋迦後。云莫便是育王兒孫也無。",
    "T51n2077_011:0531a03": "師曰。神岳峯高尾閭水急。問如何是大明家",
    "T51n2077_011:0531a04": "風。師曰。神鸞頂上軒眉坐。黃鵠岫中昂首行。",
    "T51n2077_011:0531a05": "云未審意旨如何。師曰。會即便會覓甚意旨。",
    "T51n2077_011:0531a06": "僧珍重便去。師曰。聽取一偈。榾柮火殘飛白",
    "T51n2077_011:0531a07": "灰。老僧身上白如雪。地爐冥坐人不知。蒼狖",
    "T51n2077_011:0531a08": "山西叫明月。久立。",
    "T51n2077_011:0531a09": "杭州臨平勝因資禪師。僧問。知師久蘊囊中",
    "T51n2077_011:0531a10": "寶。今日當場略借看。師曰。方圓無內外。醜拙",
    "T51n2077_011:0531a11": "任君嫌。云心月孤圓光含萬像。師曰。莫將黃",
    "T51n2077_011:0531a12": "葉作真金。問菩提不可以心得。和尚從何而",
    "T51n2077_011:0531a13": "得。師曰。齪漢。乃曰。若論此事如日月麗天八",
    "T51n2077_011:0531a14": "方普照盲者不見。盆下不知非日月不明。乃",
    "T51n2077_011:0531a15": "當人障隔。若據祖師正令擬議千差。直須打",
    "T51n2077_011:0531a16": "透金鎖玄關。一任縱橫妙用。久立。",
    "T51n2077_011:0531a17": "溫州彌陀正彥菴主。一日禮拜雪竇良禪師。",
    "T51n2077_011:0531a18": "良問云。汝是有主沙彌無主沙彌。主曰。有無",
    "T51n2077_011:0531a19": "且致。和尚是有主禪師無主禪師。良云。却被",
    "T51n2077_011:0531a20": "葫蘆倒纏藤。主曰。道什麼。良擬對。主拂袖便",
    "T51n2077_011:0531a21": "出。曰。見面不如聞名。良呵呵大笑。至晚入",
    "T51n2077_011:0531a22": "室。良不允。主乃有頌曰。金刀剃落青絲髮。求",
    "T51n2077_011:0531a23": "佛求法亦求真。黃梅分付盧行者。師今授手",
    "T51n2077_011:0531a24": "與何人。",
    "T51n2077_011:0531a25": "靈隱知禪師法嗣",
    "T51n2077_011:0531a26": "臨安府靈隱正童圓明禪師。僧問如何是道。",
    "T51n2077_011:0531a27": "師曰。夜行莫踏白。曰如何是道中人。師曰。黃",
    "T51n2077_011:0531a28": "張三黑李四。",
    "T51n2077_011:0531a29": "承天簡禪師法嗣",
    "T51n2077_011:0531b01": "婺州智者山利元禪師。上堂拈拄杖曰。大用",
    "T51n2077_011:0531b02": "現前不存軌則。東方一指乾坤肅靜。西方一",
    "T51n2077_011:0531b03": "指瓦解氷消。南方一指南斗作竄。北方一指",
    "T51n2077_011:0531b04": "北斗潛藏。上方一指築著帝釋鼻孔。下方一",
    "T51n2077_011:0531b05": "指穿過金剛水際。諸人面前一指成得甚麼",
    "T51n2077_011:0531b06": "邊事。良久卓一下曰。路上指奔鹿。門前打犬",
    "T51n2077_011:0531b07": "兒。",
    "T51n2077_011:0531b08": "溫州瑞安僧印禪師。僧問。如何是法身禮。師",
    "T51n2077_011:0531b09": "曰。頭大耳小。云如何是法身用。師曰。南原耕",
    "T51n2077_011:0531b10": "罷者。牽犢負樵歸。云恁麼則三身不分也。師",
    "T51n2077_011:0531b11": "曰。大蟲看水磨。乃曰。將心問佛如天遠。以佛",
    "T51n2077_011:0531b12": "求心道轉賒。若遇雲門行正令。須教棒下識",
    "T51n2077_011:0531b13": "龍蛇。良久曰。具眼者看取。師於熙寧十年九",
    "T51n2077_011:0531b14": "月十三日沐浴更衣留偈曰。倚空靈劍冷光",
    "T51n2077_011:0531b15": "浮。佛祖魔軍一刃收。帶月吼風歸寶匣。鐵牛",
    "T51n2077_011:0531b16": "驚散曲江頭。言訖趺坐而逝。茶毘斂骨獲舍",
    "T51n2077_011:0531b17": "利五色。",
    "T51n2077_011:0531b18": "九峯韶禪師法嗣",
    "T51n2077_011:0531b19": "明州大梅祖鏡法英禪師姓張氏。本州鄞縣",
    "T51n2077_011:0531b20": "人。初住襄陽白馬。開堂問答罷乃曰。至道無",
    "T51n2077_011:0531b21": "在豈無在也。至言無窮豈有窮也。得之則皎",
    "T51n2077_011:0531b22": "若目前。失之則毫釐有隔。是故雖一大藏教",
    "T51n2077_011:0531b23": "不為多言。一默毘耶豈曰無語。須知佛祖人",
    "T51n2077_011:0531b24": "天殊非本有。好惡長短亦非本無。直下薦得",
    "T51n2077_011:0531b25": "猶在半途。這箇事須遇明眼證據。貧道今日",
    "T51n2077_011:0531b26": "功不浪旋。將此舉揚上祝皇風。情與無情得",
    "T51n2077_011:0531b27": "無生忍。次居大梅。判宗留後仲爰一見道契。",
    "T51n2077_011:0531b28": "奏賜師名。上堂曰。祖師不會禪。諸佛不會道。",
    "T51n2077_011:0531b29": "學道與學禪。諸方鬧浩浩。或以玉為塵。或以",
    "T51n2077_011:0531c01": "石為寶。參得一肚皮。特地生煩惱。不煩惱解",
    "T51n2077_011:0531c02": "會。何如入荒草。寄語參禪學道人。頭邊白髮",
    "T51n2077_011:0531c03": "年年新。何如來與大梅老。相共開田博飯喫。",
    "T51n2077_011:0531c04": "一生參學事畢。珍重。又曰。三十六旬之始。七",
    "T51n2077_011:0531c05": "十二候之初。末後句則且置。秖如當頭一句",
    "T51n2077_011:0531c06": "又作麼生道。拈拄杖曰。歲朝把筆萬事大吉。",
    "T51n2077_011:0531c07": "急急如律令。大眾山僧恁麼提唱。且道還有",
    "T51n2077_011:0531c08": "祖師意也無。良久曰。記得東村黑李四。年年",
    "T51n2077_011:0531c09": "親寫在門前。卓拄杖下座。又曰。春山笋蕨正",
    "T51n2077_011:0531c10": "蒙茸。好把黃梁徹曉舂。莫謂西來無此意。祖",
    "T51n2077_011:0531c11": "師渾在鉢盂中。參。",
    "T51n2077_011:0531c12": "稱心倧禪師法嗣",
    "T51n2077_011:0531c13": "彭州慧日堯禪師。僧問。古者道。我有一句待",
    "T51n2077_011:0531c14": "無舌人解語却向汝道。未審意旨如何。師曰。",
    "T51n2077_011:0531c15": "無影樹下好商量。僧禮拜。師曰。瓦解氷消。",
    "T51n2077_011:0531c16": "報本蘭禪師法嗣",
    "T51n2077_011:0531c17": "福州中際可遵禪師上堂。咄咄咄井底啾啾",
    "T51n2077_011:0531c18": "是何物。直饒三千大千也秖是箇鬼窟咄。上",
    "T51n2077_011:0531c19": "堂。昨夜四更起來。呵呵大笑不歇。幸然好",
    "T51n2077_011:0531c20": "一覺睡。霜鐘撞作兩橛。上堂。禾山普化忽顛",
    "T51n2077_011:0531c21": "狂。打鼓搖鈴戲一場。劫火洞然宜煮茗。嵐",
    "T51n2077_011:0531c22": "風大作好乘涼。四蛇同篋看他弄。二鼠侵藤",
    "T51n2077_011:0531c23": "不自量。滄海月明何處去。廣寒金殿白銀床",
    "T51n2077_011:0531c24": "咄。上堂。八萬四千深法門。門門有路超乾坤。",
    "T51n2077_011:0531c25": "如何箇箇踏不著。秖為蜈蚣太多脚。不唯多",
    "T51n2077_011:0531c26": "脚亦多口。釘嘴鐵舌徒增醜。拈椎竪拂泥洗",
    "T51n2077_011:0531c27": "泥。揚眉瞬目籠中雞。要知佛祖不到處。門掩",
    "T51n2077_011:0531c28": "落花春鳥啼。",
    "T51n2077_011:0531c29": "邢州開元法明上座。依報本未久深得法忍。",
    "T51n2077_011:0532a01": "後歸里事落魄。多嗜酒呼盧。每大醉。唱柳詞",
    "T51n2077_011:0532a02": "數闋。日以為常。鄉民侮之。召齋則拒召飲則",
    "T51n2077_011:0532a03": "從。如是者十餘年。咸指曰醉和尚。一日謂寺",
    "T51n2077_011:0532a04": "眾曰。吾明旦當行。汝等無他往。眾竊笑之。翌",
    "T51n2077_011:0532a05": "晨攝衣就座大呼曰。吾去矣。聽吾一偈。眾聞",
    "T51n2077_011:0532a06": "奔視。師乃曰。平生醉裏顛蹶。醉裏却有分別。",
    "T51n2077_011:0532a07": "今宵酒醒何處。楊柳岸。曉風殘月。言訖寂然。",
    "T51n2077_011:0532a08": "撼之已委蛻矣。",
    "T51n2077_011:0532a09": "稱心明禪師法嗣",
    "T51n2077_011:0532a10": "洪州上藍院光寂禪師。上堂橫按拄杖召大",
    "T51n2077_011:0532a11": "眾曰。還識上藍老漢麼。眼似木[木*突]口如匾擔。",
    "T51n2077_011:0532a12": "無問精粗不知鹹淡。與麼住持百千過犯。諸",
    "T51n2077_011:0532a13": "禪德。還有為山僧懺悔底麼。良久曰。氣急殺",
    "T51n2077_011:0532a14": "人。卓拄杖下座。",
    "T51n2077_011:0532a15": "承天宗禪師法嗣",
    "T51n2077_011:0532a16": "饒州崇福了禪師上堂。僧問。大眾雲臻請師",
    "T51n2077_011:0532a17": "說法。師曰。青蓮不惜親分付。罕遇知音會破",
    "T51n2077_011:0532a18": "顏。云一句無私群心有賴。師曰。箇中端的",
    "T51n2077_011:0532a19": "旨。沙界共流通。云若不臨滄海焉知波浪寬。",
    "T51n2077_011:0532a20": "師曰。一滴曹溪水。時人被陸沈。乃曰。遲日和",
    "T51n2077_011:0532a21": "風柳皴桃綻。當萬物發生之際。是般若流運",
    "T51n2077_011:0532a22": "之時。草木芬芳園林秀媚。且道無影樹子抽",
    "T51n2077_011:0532a23": "條也未。遂拈拄杖云。看看。築著梵王鼻孔。拶",
    "T51n2077_011:0532a24": "破帝釋眼睛。盡大地全是山僧諸人無分。若",
    "T51n2077_011:0532a25": "也薦得盡大地全是諸人山僧無分。如或未",
    "T51n2077_011:0532a26": "然打鼓普請看。又曰。雲擁奇峯水盈巨壑。橫",
    "T51n2077_011:0532a27": "扁舟于古岸。釣皓月于波心。紅尾錦鱗儂家",
    "T51n2077_011:0532a28": "末事。驪珠荊璞未足為珍。直饒撮土為金。何",
    "T51n2077_011:0532a29": "似轉凡成聖。大眾。賢愚凡聖古今條例。且道",
    "T51n2077_011:0532b01": "作麼生轉。良久曰。瑠璃盞子人皆有。無著當",
    "T51n2077_011:0532b02": "時秖為麁。下座。",
    "T51n2077_011:0532b03": "杭州承天守明禪師上堂曰。劍輪飛處好定",
    "T51n2077_011:0532b04": "綱宗。石火電光眼中著屑。所以曹溪拈拂已",
    "T51n2077_011:0532b05": "涉痕瑕。雪嶺輥毬急須著眼。若是行脚上士",
    "T51n2077_011:0532b06": "本分禪流。縱教喝散白雲衝開碧落。如斯受",
    "T51n2077_011:0532b07": "用又屬建化門中。若也正令提綱。任是三頭",
    "T51n2077_011:0532b08": "六臂底出來。也須倒退三千里。參。",
    "T51n2077_011:0532b09": "湖州鳳皇山護國仁王有從禪師。僧問。曇花",
    "T51n2077_011:0532b10": "已現人天仰。願開金口副群機。師曰。白雲垂",
    "T51n2077_011:0532b11": "碧落。無處不為霖。云便恁麼會時如何。師曰。",
    "T51n2077_011:0532b12": "裂轉鼻孔。云不因伸請問爭辨我師機。師曰。",
    "T51n2077_011:0532b13": "用不著。問箭鋒相拄笑殺衲僧。啐啄同時千",
    "T51n2077_011:0532b14": "山萬水。不涉程途請師速退。師曰。一二三四",
    "T51n2077_011:0532b15": "五。云便是和尚為人處也無。師曰。墮崖落塹。",
    "T51n2077_011:0532b16": "云作家宗師。師曰。放汝三十棒。乃曰。宗乘一",
    "T51n2077_011:0532b17": "舉海辨難詮。祖令當行要津無路。真如凡聖",
    "T51n2077_011:0532b18": "皆是夢言。佛及涅槃並為增語。據此誠實還",
    "T51n2077_011:0532b19": "可舉揚也無。既昇此座不可徒然。方便門中",
    "T51n2077_011:0532b20": "放一線道與諸人商量。且道。十二時中如何",
    "T51n2077_011:0532b21": "趣向。若向這裏薦得。行住坐臥任運施為。見",
    "T51n2077_011:0532b22": "聞覺知隨緣應用。塵塵彌勒剎剎善財。山河",
    "T51n2077_011:0532b23": "大地自己家風。妙明真心非增非減。若能如",
    "T51n2077_011:0532b24": "是方稱大丈夫。久立。",
    "T51n2077_011:0532b25": "鼎州大龍山德全禪師。僧問。如何是法身。師",
    "T51n2077_011:0532b26": "曰。聲前拍不散。云學人便恁麼時如何。師曰。",
    "T51n2077_011:0532b27": "句後覓無蹤。",
    "T51n2077_011:0532b28": "蘇州崑山慧嚴海印法安禪師。僧問。柳垂堤",
    "T51n2077_011:0532b29": "畔花發林間如何顯道。師曰。兩彩一賽。云自",
    "T51n2077_011:0532c01": "從一見桃花後。直至如今更不疑。師曰汝向",
    "T51n2077_011:0532c02": "什麼處見靈雲。云花開滿樹花落枝空。師曰。",
    "T51n2077_011:0532c03": "放汝三十棒。",
    "T51n2077_011:0532c04": "長蘆福禪師法嗣",
    "T51n2077_011:0532c05": "金陵清涼廣慧和禪師上堂曰。達磨祖師無",
    "T51n2077_011:0532c06": "端將一杓惡水潑在天下老宿頭上。直得天",
    "T51n2077_011:0532c07": "下老和尚說禪說道南北紛紜。續焰傳芳亘",
    "T51n2077_011:0532c08": "今亘古。山僧今日親遭一杓擺脫無門。揚千",
    "T51n2077_011:0532c09": "古之玄風。振一時之軌範。良久曰。看看山僧",
    "T51n2077_011:0532c10": "將一杓惡水潑向諸人頭上去也。還覺也無。",
    "T51n2077_011:0532c11": "如或不知。更看一杓。祖佛家風孰與知。西來",
    "T51n2077_011:0532c12": "消息若何為。殷勤為報未歸客。月滿秋天霜",
    "T51n2077_011:0532c13": "冷時。參。又曰。一日復一日。日日催人老。寒",
    "T51n2077_011:0532c14": "則且圍爐。困乃和衣倒。奉報往來人。家中元",
    "T51n2077_011:0532c15": "有寶。家內不曾尋。拄棒緣門討。任使討過半。",
    "T51n2077_011:0532c16": "辛苦生煩惱。不如歸去來。去却門前草。復曰。",
    "T51n2077_011:0532c17": "諸禪德。盡十方世界是草作麼生去。歸堂喫",
    "T51n2077_011:0532c18": "茶。又曰。多日天晴今朝下雨。大地山河無不",
    "T51n2077_011:0532c19": "皆普。三時打鐘二時打鼓。處處分明頭頭薦",
    "T51n2077_011:0532c20": "取。復拈拄杖曰。諸禪德。還會麼。三世諸佛盡",
    "T51n2077_011:0532c21": "在裏許。拍禪床一下。",
    "T51n2077_011:0532c22": "天衣和禪師法嗣",
    "T51n2077_011:0532c23": "杭州護國菩提志專禪師。僧問。遠離嘉禾勝",
    "T51n2077_011:0532c24": "境已屆海昌道場。如何是不動尊。師曰。此去",
    "T51n2077_011:0532c25": "嘉禾不遠。云恁麼則往來無際。師曰。靈利衲",
    "T51n2077_011:0532c26": "僧。僧便喝。師曰。棒上不成龍。乃曰。說即天",
    "T51n2077_011:0532c27": "地懸殊。不說即眼睫裏藏身。眉毛上[跳-兆+孛]跳。說",
    "T51n2077_011:0532c28": "與不說拈放一邊。舉拄杖云。且道這箇是什",
    "T51n2077_011:0532c29": "麼。良久曰。晝月冷光現。卓地計初成。卓一下",
    "T51n2077_011:0533a01": "下座。",
    "T51n2077_011:0533a02": "雲居齊禪師法嗣",
    "T51n2077_011:0533a03": "南康雲居契瓌禪師。僧問。路逢死蛇莫打殺。",
    "T51n2077_011:0533a04": "無底籃子盛將歸。未審師還受也無。師曰。爾",
    "T51n2077_011:0533a05": "甚麼處得來。曰恁麼則不虛施也。師曰。却且",
    "T51n2077_011:0533a06": "提取去。問如何是佛。師曰。讚歎不及。曰莫秖",
    "T51n2077_011:0533a07": "這箇便是麼。師曰。不令人讚歎。",
    "T51n2077_011:0533a08": "杭州靈隱文勝慈濟禪師婺州劉氏子。僧問。",
    "T51n2077_011:0533a09": "古鑑未磨時如何。師曰。古鑑。曰磨後如何。師",
    "T51n2077_011:0533a10": "曰。古鑑。曰未審分不分。師曰。更照看。問如",
    "T51n2077_011:0533a11": "何是和尚家風。師曰。莫訝荒疎。曰忽遇客來",
    "T51n2077_011:0533a12": "作麼生。師曰。喫茶去。",
    "T51n2077_011:0533a13": "明州瑞巖義海禪師霅川胡氏子。造雲居法",
    "T51n2077_011:0533a14": "席。居問。甚麼物恁麼來。師於言下大悟。遂有",
    "T51n2077_011:0533a15": "頌曰。雲居甚麼物。問著頭恍忽。直下便承當。",
    "T51n2077_011:0533a16": "猶是生埋沒。出世住報本。僧問。如何是祖師",
    "T51n2077_011:0533a17": "西來意。師曰。若到諸方。但道報本不解答話。",
    "T51n2077_011:0533a18": "問如何是和尚家風。師曰。無忌諱。曰忽遇觸",
    "T51n2077_011:0533a19": "忤又且如何。師曰。不解作客勞煩主人。問釋",
    "T51n2077_011:0533a20": "迦掩室於磨竭。淨名杜口於毘耶。未審如何",
    "T51n2077_011:0533a21": "示眾。師曰。汝不欲我開談。曰未曉師機。師",
    "T51n2077_011:0533a22": "曰。且退。問如何是無位真人。師曰。這裏無安",
    "T51n2077_011:0533a23": "排爾處。",
    "T51n2077_011:0533a24": "明州廣慧志全禪師杭州衛氏子。上堂僧問。",
    "T51n2077_011:0533a25": "如何是衲僧本分事。師曰。爾莫鈍置我。僧禮",
    "T51n2077_011:0533a26": "拜。師曰。却是大眾鈍置闍梨。便下座。問賊不",
    "T51n2077_011:0533a27": "打貧兒家時如何。師曰。說向人也不信。僧曰。",
    "T51n2077_011:0533a28": "恁麼則禮拜而退。師曰。得箇甚麼。",
    "T51n2077_011:0533a29": "明州大梅保福居煦禪師溫州周氏子。僧問。",
    "T51n2077_011:0533b01": "古人面壁意旨如何。師曰。但恁麼會。曰未審",
    "T51n2077_011:0533b02": "如何領會。師曰。禮拜著。",
    "T51n2077_011:0533b03": "處州南明惟宿禪師。僧問。法法不隱藏。古今",
    "T51n2077_011:0533b04": "常顯露。如何是顯露底法。師曰。見示大眾。曰",
    "T51n2077_011:0533b05": "恁麼則學人謹退也。師曰。知過必改。",
    "T51n2077_011:0533b06": "荊州軍清溪清禪師。僧問。古路坦然如何履",
    "T51n2077_011:0533b07": "踐。師曰。爾是行脚僧。",
    "T51n2077_011:0533b08": "廬州萬杉廣智禪師。僧問。如何是和尚家風。",
    "T51n2077_011:0533b09": "師曰。山家秖如此。問如何是西來的的意。師",
    "T51n2077_011:0533b10": "曰。大眾總聞。問寂默為宗時如何。師曰。謾",
    "T51n2077_011:0533b11": "語。問如何是徑截一路。師曰。迂迴多少。問如",
    "T51n2077_011:0533b12": "何是最先一句。師曰。此問在後。問世尊拈花",
    "T51n2077_011:0533b13": "意旨如何。師曰。爾還薦得麼。僧云。學人不",
    "T51n2077_011:0533b14": "會。師曰。多少分明。問世尊三昧迦葉不知。如",
    "T51n2077_011:0533b15": "何是世尊三昧。師曰。何處得這消息。問瑞雪",
    "T51n2077_011:0533b16": "滿庭從何而降師曰。莫泄真機。問如何是無",
    "T51n2077_011:0533b17": "價寶師曰。甚處得來。問如何是祖師西來意。",
    "T51n2077_011:0533b18": "師曰。盡言隻履西歸去。問古人捲席意旨如",
    "T51n2077_011:0533b19": "何。師曰。何不禮拜歸堂。問如何是文殊門。師",
    "T51n2077_011:0533b20": "曰。千聖皆從此入。僧云。入後如何。師曰。想",
    "T51n2077_011:0533b21": "爾不識。僧禮拜。師曰。灼然。師乃曰。世尊良",
    "T51n2077_011:0533b22": "久迦葉起來白槌。馬師纔陞坐百丈出來捲",
    "T51n2077_011:0533b23": "席。可謂摩竭陀令已行。不可更教山僧重下",
    "T51n2077_011:0533b24": "注脚。然雖如是。久參高士莫訝周遮後學。上",
    "T51n2077_011:0533b25": "坐也須著些精彩。更若繁詞恐不及。珍重。",
    "T51n2077_011:0533b26": "明州金鵝虛白禪師。僧問。如何是直截一路。",
    "T51n2077_011:0533b27": "師曰。鳥道羊腸。問如何是一體。師曰。駝驢猪",
    "T51n2077_011:0533b28": "狗。僧云。恁麼則四生六道去也。師曰。啞。",
    "T51n2077_011:0533b29": "蘇州翠峯山洪禪師。僧問。如何是翠峯境。師",
    "T51n2077_011:0533c01": "曰。秖聞鶯鳥語。不見報春來。問如何是祖師",
    "T51n2077_011:0533c02": "西來意。師曰。堪嗟立雪僧。",
    "T51n2077_011:0533c03": "洪州上藍普禪師。相國夏竦問。百骸俱潰散。",
    "T51n2077_011:0533c04": "那箇是長老主人。師曰。前月二十日離蘄陽",
    "T51n2077_011:0533c05": "口。",
    "T51n2077_011:0533c06": "功臣軻禪師法嗣",
    "T51n2077_011:0533c07": "蘇州堯峯顥暹禪師。僧問。學人乍入叢林乞",
    "T51n2077_011:0533c08": "師一接。師曰去。問承教有言。是法平等無有",
    "T51n2077_011:0533c09": "高下。如何是平等法。師曰。堯峯高寶華低。曰",
    "T51n2077_011:0533c10": "恁麼則却成高下去也。師曰。情知爾恁麼會",
    "T51n2077_011:0533c11": "聞雷聲。示眾曰。還聞雷聲麼。還知起處麼。若",
    "T51n2077_011:0533c12": "知起處便知身命落處。若也不知。所以古人",
    "T51n2077_011:0533c13": "道。不知天地者剛道有乾坤。不如喫茶去。問",
    "T51n2077_011:0533c14": "如何是道。師曰。夕死可矣。問如何是金剛力",
    "T51n2077_011:0533c15": "士。師曰。這裏用不著。問亡僧遷化向甚麼處",
    "T51n2077_011:0533c16": "去也。師曰。蒼天蒼天。乃曰。秖如末後僧問亡",
    "T51n2077_011:0533c17": "僧遷化向甚麼處去也。山僧向他道蒼天蒼",
    "T51n2077_011:0533c18": "天。且道意落在甚麼處。莫是悲傷遷逝痛憶",
    "T51n2077_011:0533c19": "道人麼。若乃恁麼評論。實謂罔知去處。要知",
    "T51n2077_011:0533c20": "去處麼。更不用久立歇去。上堂。冬去春來樓",
    "T51n2077_011:0533c21": "閣門開。若也入得不用徘徊。諸上座。還向這",
    "T51n2077_011:0533c22": "裏入得也未。若也入得。所以古人道。是處是",
    "T51n2077_011:0533c23": "彌勒無門無善財。若也入之未得。自是諸上",
    "T51n2077_011:0533c24": "座狂走。更不忉忉。久立珍重。",
    "T51n2077_011:0533c25": "蘇州吳江聖壽志昇禪師上堂。若論佛法更",
    "T51n2077_011:0533c26": "有甚麼事。所以道。古今山河古今日月古今",
    "T51n2077_011:0533c27": "人倫古今城廓。喚作平等法門絕前後際。諸",
    "T51n2077_011:0533c28": "人還信得及麼。若信得及依而行之。久立珍",
    "T51n2077_011:0533c29": "重。",
    "T51n2077_011:0534a01": "杭州功臣開化守如禪師。上堂召大眾曰。還",
    "T51n2077_011:0534a02": "知道聖僧同諸人到這裏麼。既勞尊降焉敢",
    "T51n2077_011:0534a03": "稽留。久立珍重。",
    "T51n2077_011:0534a04": "棲賢湜禪師法嗣",
    "T51n2077_011:0534a05": "杭州南山興教院惟一禪師。僧問。佛未出世",
    "T51n2077_011:0534a06": "時如何。師曰。白雲數重。曰出世後如何。師",
    "T51n2077_011:0534a07": "曰。青山一朵。問如何是道。師曰。刺頭入荒",
    "T51n2077_011:0534a08": "草。曰如何是道中人。師曰。乾屎橛。曰大耳三",
    "T51n2077_011:0534a09": "藏第三度為甚麼不見國師。師曰。脚跟下看。",
    "T51n2077_011:0534a10": "曰如何得見。師曰。草鞋跟斷。",
    "T51n2077_011:0534a11": "安吉州西余體柔禪師上堂。一人把火自燼",
    "T51n2077_011:0534a12": "其身。一人抱氷橫屍於路。進前則觸途成滯。",
    "T51n2077_011:0534a13": "退後即噎氣填胸。直得上天無路入地無門。",
    "T51n2077_011:0534a14": "如今已不奈何也。良久曰。待得雲消去。自然",
    "T51n2077_011:0534a15": "春到來。",
    "T51n2077_011:0534a16": "真州定山惟素山主。僧問。如何是不遷義。師",
    "T51n2077_011:0534a17": "曰。暑往寒來。曰恁麼則遷去也。師曰。啼得血",
    "T51n2077_011:0534a18": "流無用處。問達磨心印師已曉。試舉家風對",
    "T51n2077_011:0534a19": "眾看。師曰。門前有箇長松樹。夜半子規來上",
    "T51n2077_011:0534a20": "啼。問知師洞達諸方旨臨機不答舊時禪。如",
    "T51n2077_011:0534a21": "何是新奇。師曰。若到諸方不得錯舉。曰學人",
    "T51n2077_011:0534a22": "殷勤於座右。莫不秖此是新奇。師曰。折草量",
    "T51n2077_011:0534a23": "天。問如何是定山境。師曰。清風滿院。曰忽遇",
    "T51n2077_011:0534a24": "客來如何秖待。師曰。莫嫌冷淡。乃曰。若論家",
    "T51n2077_011:0534a25": "風與境不易酬對。多見指定處所教他不得",
    "T51n2077_011:0534a26": "自在。曾有僧問大隨。如何是和尚家風。隨",
    "T51n2077_011:0534a27": "曰。赤土畫簸箕。又曰。肚上不貼榜。且問諸人",
    "T51n2077_011:0534a28": "作麼生會。更有夾山雲門臨濟風穴。皆有此",
    "T51n2077_011:0534a29": "話播於諸方。各各施設不同。又作麼生會。法",
    "T51n2077_011:0534b01": "無異轍殊途同歸。若要省力易會。但識取自",
    "T51n2077_011:0534b02": "家桑梓。便能紹得家業。隨處解脫應用現前。",
    "T51n2077_011:0534b03": "天地同根萬物一體。喚作衲僧眼睛。綿綿不",
    "T51n2077_011:0534b04": "漏絲毫。苟或於此不明。徒自竛竮辛苦。僧問。",
    "T51n2077_011:0534b05": "如何是佛。師曰。含齒戴髮。曰恁麼則人人具",
    "T51n2077_011:0534b06": "足。師曰。遠之又遠。問牛頭未見四祖時如何。",
    "T51n2077_011:0534b07": "師曰。成家立業。曰見後如何。師曰。立業成",
    "T51n2077_011:0534b08": "家。問如何是定山路。師曰峭。曰履踐者如何。",
    "T51n2077_011:0534b09": "師曰嶮。問無上法王有大陀羅尼名為圓覺。",
    "T51n2077_011:0534b10": "流出一切清淨真如菩提涅槃。未審圓覺從",
    "T51n2077_011:0534b11": "甚麼處流出。師曰。山僧頂戴有分。曰恁麼則",
    "T51n2077_011:0534b12": "信受奉行。師曰。依稀似曲纔堪聽。問十二時",
    "T51n2077_011:0534b13": "中如何得與道相應。師曰。皇天無親唯德是",
    "T51n2077_011:0534b14": "輔。曰恁麼則不假修證也。師曰。三生六十",
    "T51n2077_011:0534b15": "劫。",
    "T51n2077_011:0534b16": "南岳福嚴省賢禪師僧問。如何是福嚴境。師",
    "T51n2077_011:0534b17": "曰。畫也畫不及。僧云。如何是境中人。師曰。",
    "T51n2077_011:0534b18": "且子細。問師唱誰家曲宗風嗣阿誰。師曰。不",
    "T51n2077_011:0534b19": "因汝問我也不說。僧云。恁麼則寶覺分枝去",
    "T51n2077_011:0534b20": "也。師曰。莫亂道。",
    "T51n2077_011:0534b21": "袁州仰山智齊禪師初參諟禪師。諟問汝是",
    "T51n2077_011:0534b22": "甚處人。對曰。安州人。諟云。汝為甚麼却不",
    "T51n2077_011:0534b23": "安。對曰。今日轉見病源。諟云且道強惺惺。師",
    "T51n2077_011:0534b24": "遂禮拜。有頌曰。有口不能言。無舌能解語。惺",
    "T51n2077_011:0534b25": "惺猶是夢。何處有佛祖。",
    "T51n2077_011:0534b26": "羅漢祖印行林禪師法嗣",
    "T51n2077_011:0534b27": "真州長蘆贊禪師。僧問。拈槌舉拂即不問。如",
    "T51n2077_011:0534b28": "何是喝散白雲底意氣。師曰。喫棒。僧云。爭奈",
    "T51n2077_011:0534b29": "人天大眾何。師曰。罪不重科。問如何是佛法",
    "T51n2077_011:0534c01": "大意。師曰。老僧奉聖旨開堂。僧云。恁麼則天",
    "T51n2077_011:0534c02": "人群生類皆承此恩力。師曰。知恩方解報。問",
    "T51n2077_011:0534c03": "一棒打破虛。空時如何。師曰。費力。僧云。恁",
    "T51n2077_011:0534c04": "麼則百雜碎。師曰。秖為終日區區。師乃曰。起",
    "T51n2077_011:0534c05": "動大眾。若於佛法中也無可得伸剖。諸人盡",
    "T51n2077_011:0534c06": "是久參先德達佛知見。不可更教這裏談禪",
    "T51n2077_011:0534c07": "說道。實為舉足動步不離道場。乃至林間宴",
    "T51n2077_011:0534c08": "坐經行無非佛事。良久曰。參。福州支提昭愛",
    "T51n2077_011:0534c09": "禪師。僧問。如何是佛。師曰。牛兒不識虎。問",
    "T51n2077_011:0534c10": "如何是和尚家風。師曰。臂長衫袖短僧云。忽",
    "T51n2077_011:0534c11": "遇客來如何。師曰。離中虛坎中滿。",
    "T51n2077_011:0534c12": "福州靈峯道誠禪師。僧問。祖祖相傳傳祖印。",
    "T51n2077_011:0534c13": "師今得法嗣何人。師曰。那箇古人恁麼道。僧",
    "T51n2077_011:0534c14": "云。秖如道吾有正法眼藏付囑迦葉。又作麼",
    "T51n2077_011:0534c15": "生。師曰。不妨具眼。僧云。千聖不傳方是的。",
    "T51n2077_011:0534c16": "一言合道未為真。師曰。早是不合也。",
    "T51n2077_011:0534c17": "袁州仰山擇和禪師。僧問。如何是祖師西來",
    "T51n2077_011:0534c18": "意。師曰。君子不廢游。問如來藏中以何為佛",
    "T51n2077_011:0534c19": "事。師曰。香風吹萎花。僧云。皆因今日也。師",
    "T51n2077_011:0534c20": "曰。更雨新好者。問如何是佛。師曰。真書梵",
    "T51n2077_011:0534c21": "字。示眾曰。法本不生今則無滅。無滅無生眼",
    "T51n2077_011:0534c22": "中金屑。古佛家風青天明月。",
    "T51n2077_011:0534c23": "袁州崇勝道珍禪師僧問。如何是佛。師曰。更",
    "T51n2077_011:0534c24": "向什麼處覓。僧云。莫秖這是。師曰。勿交涉。",
    "T51n2077_011:0534c25": "綿州富樂智靜禪師。僧問。如何是佛法大意。",
    "T51n2077_011:0534c26": "師曰。六耳不同謀。僧云。意旨如何。師曰。逢",
    "T51n2077_011:0534c27": "人但恁麼舉。",
    "T51n2077_011:0534c28": "臨江軍慧力院紹珍禪師。僧問。金雞未鳴時",
    "T51n2077_011:0534c29": "如何。師曰。是何時節。曰鳴後如何。師曰。却",
    "T51n2077_011:0535a01": "不知時。問師子未出窟時如何。師曰。在那裏。",
    "T51n2077_011:0535a02": "曰出窟後如何。師曰。且走。",
    "T51n2077_011:0535a03": "洪州大寧院慶璁禪師。僧問。道泰不傳天子",
    "T51n2077_011:0535a04": "令。時人盡唱太平歌。未審師今意旨如何。師",
    "T51n2077_011:0535a05": "曰。山僧罪過。問如何是佛。師曰。須彌山。上",
    "T51n2077_011:0535a06": "堂。生死涅槃猶如昨夢。且道三世諸佛釋迦",
    "T51n2077_011:0535a07": "老子有甚麼長處。雖然如是莫錯會好。拍手",
    "T51n2077_011:0535a08": "一下便下座。問承古有言。東山西嶺青。未審",
    "T51n2077_011:0535a09": "意旨如何。師曰。東山西嶺青。雨下却天晴。更",
    "T51n2077_011:0535a10": "問箇中意。鵓鳩生鷂鷹。",
    "T51n2077_011:0535a11": "續傳燈錄卷第十一(終)",
    "T51n2077_011:0535a14": "續傳燈錄卷第十二目錄",
    "T51n2077_011:0535a16": "大鑑下第十三世",
    "T51n2077_011:0535a17": "法雲秀禪師法嗣五十九人",
    "T51n2077_011:0535a18": "法雲惟白禪師保寧子英禪師",
    "T51n2077_011:0535a19": "僊巖景純禪師廣教守訥禪師",
    "T51n2077_011:0535a20": "慈濟聰禪師白兆珪禪師",
    "T51n2077_011:0535a21": "淨名法因禪師福嚴守初禪師",
    "T51n2077_011:0535a22": "德山仁繪禪師廣慧寶琳禪師",
    "T51n2077_011:0535a23": "霍丘歸才禪師安國自方禪師",
    "T51n2077_011:0535a24": "香積用旻禪師瑞相子來禪師",
    "T51n2077_011:0535a25": "真空從一禪師乾明廣禪師",
    "T51n2077_011:0535a26": "開先智珣禪師甘露德顒禪師",
    "T51n2077_011:0535a27": "蔣山良策禪師吉祥訥禪師",
    "T51n2077_011:0535a28": "廣慧冲雲禪師承天月禪師",
    "T51n2077_011:0535a29": "安福子勝禪師正覺道清禪師",
    "T51n2077_011:0535b01": "澄慧義端禪師北天王益禪師",
    "T51n2077_011:0535b02": "棲賢智柔菴主",
    "T51n2077_011:0535b03": "天禧慧嚴永禪師(已上二十八人見錄)",
    "T51n2077_011:0535b04": "明水法遜禪師德山妙湛禪師",
    "T51n2077_011:0535b05": "大愚如照禪師石霜居晦禪師",
    "T51n2077_011:0535b06": "興化當禪師興化淨甄禪師",
    "T51n2077_011:0535b07": "欽山繼明禪師三角清禪師",
    "T51n2077_011:0535b08": "時雍清禪師大別道常禪師",
    "T51n2077_011:0535b09": "巴焦宗諒禪師安豐法信禪師",
    "T51n2077_011:0535b10": "雲峯又月禪師永慶惟簡禪師",
    "T51n2077_011:0535b11": "覺林遂禪師寶池慧月禪師",
    "T51n2077_011:0535b12": "天王義安禪師崇德仙禪師",
    "T51n2077_011:0535b13": "興教濟禪師薦福永堅禪師",
    "T51n2077_011:0535b14": "羅浮齊德禪師護國淳禪師",
    "T51n2077_011:0535b15": "普照有朋禪師靈鷲慧明禪師",
    "T51n2077_011:0535b16": "開和法顒禪師天峯佛印禪師",
    "T51n2077_011:0535b17": "元豐宗燈禪師神光道芳禪師",
    "T51n2077_011:0535b18": "禪慧法欽禪師兜率景常禪師",
    "T51n2077_011:0535b19": "頴叔蔣之奇居士(已上三十一人無錄)",
    "T51n2077_011:0535b20": "佛日才禪師法嗣九人",
    "T51n2077_011:0535b21": "夾山自齡禪師(見錄)千頃允良禪師",
    "T51n2077_011:0535b22": "廣教有全禪師寶巖靈禪師",
    "T51n2077_011:0535b23": "慧日道祥禪師千頃省孜禪師",
    "T51n2077_011:0535b24": "龜峯重仁禪師善權珊禪師",
    "T51n2077_011:0535b25": "龍興如邃禪師(已上八人無錄)",
    "T51n2077_011:0535b26": "長蘆應夫禪師法嗣二十五人",
    "T51n2077_011:0535b27": "洪濟宗頤禪師琅邪宗初禪師",
    "T51n2077_011:0535b28": "龍蟠道成禪師普滿明禪師",
    "T51n2077_011:0535b29": "褒禪普禪師寶林道輝禪師",
    "T51n2077_011:0535c01": "雲巖志愿禪師等覺法思禪師",
    "T51n2077_011:0535c02": "壽春法岸禪師定山文彥禪師",
    "T51n2077_011:0535c03": "護國紹通禪師法寶德一禪師",
    "T51n2077_011:0535c04": "乾明寶慧禪師開聖覺禪師",
    "T51n2077_011:0535c05": "雪竇道榮禪師",
    "T51n2077_011:0535c06": "慧日智覺禪師(已上一十六人見錄)",
    "T51n2077_011:0535c07": "建隆智因禪師普光獻昭禪師",
    "T51n2077_011:0535c08": "寶林智臯禪師雍熙叔則禪師",
    "T51n2077_011:0535c09": "壽聖重洪禪師普滿法海禪師",
    "T51n2077_011:0535c10": "五峯普良禪師大愚喜禪師",
    "T51n2077_011:0535c11": "滁州寶林和尚(已上九人無錄)",
    "T51n2077_011:0535c12": "棲賢遷禪師法嗣五人",
    "T51n2077_011:0535c13": "王屋燈禪師法雨惟鎮禪師",
    "T51n2077_011:0535c14": "東明慧遷禪師(已上三人見錄)漳江寶泉禪師",
    "T51n2077_011:0535c15": "彰法文素和尚(已上二人無錄)",
    "T51n2077_011:0535c16": "開元智譚禪師法嗣二人",
    "T51n2077_011:0535c17": "開元宗祐禪師(見錄)南禪道誠禪師(無錄)",
    "T51n2077_011:0535c18": "善果演菴主法嗣一人",
    "T51n2077_011:0535c19": "玉池冲儼禪師(見錄)",
    "T51n2077_011:0535c20": "天寧楷禪師法嗣二十六人",
    "T51n2077_011:0535c21": "香山法成禪師大智齊璉禪師",
    "T51n2077_011:0535c22": "丹霞淳禪師淨因覺禪師",
    "T51n2077_011:0535c23": "資聖南禪師白水修已禪師",
    "T51n2077_011:0535c24": "石門元易禪師洞山道微禪師",
    "T51n2077_011:0535c25": "韶州誧禪師鹿門法燈禪師",
    "T51n2077_011:0535c26": "寶峯惟照禪師普賢善秀禪師",
    "T51n2077_011:0535c27": "太傅高世則居士(已上十三人見錄)",
    "T51n2077_011:0535c28": "龍門南禪師招提寶禪師",
    "T51n2077_011:0535c29": "大洪恭禪師大智　禪師",
    "T51n2077_011:0536a01": "靈巖應禪師合州鑑禪師",
    "T51n2077_011:0536a02": "少林江禪師景山居禪師",
    "T51n2077_011:0536a03": "慧日南禪師朝請崔公居士",
    "T51n2077_011:0536a04": "齊州善應禪師西京尼道深",
    "T51n2077_011:0536a05": "提刑楊居士(已上十三人無錄)",
    "T51n2077_011:0536a06": "大洪山報恩禪師法嗣五人",
    "T51n2077_011:0536a07": "大洪山守遂禪師(見錄)大洪山智禪師",
    "T51n2077_011:0536a08": "善光璡禪師大陽旦禪師",
    "T51n2077_011:0536a09": "西禪遠禪師(已上四人無錄)",
    "T51n2077_011:0536a10": "歸宗通禪師法嗣五人",
    "T51n2077_011:0536a11": "資福素月禪師同安慶通禪師",
    "T51n2077_011:0536a12": "子陵辨禪師羅漢法醫禪師",
    "T51n2077_011:0536a13": "開聖道彰和尚(已上三人無錄)",
    "T51n2077_011:0536a14": "福昌信禪師法嗣三人",
    "T51n2077_011:0536a15": "法興期禪師(見錄)善慶楚昇禪師",
    "T51n2077_011:0536a16": "均慶清皡禪師(已上二人無錄)",
    "T51n2077_011:0536a17": "慈雲慶璫禪師法嗣二人",
    "T51n2077_011:0536a18": "廣慈道傳禪師",
    "T51n2077_011:0536a19": "虔州慈雲和尚(已上二人無錄)",
    "T51n2077_011:0536a20": "慧日堯禪師法嗣一人",
    "T51n2077_011:0536a21": "大隨道開禪師(無錄)",
    "T51n2077_011:0536a22": "佛慧泉禪師法嗣五人",
    "T51n2077_011:0536a23": "清獻趙抃居士(一人見錄)幽谷祐禪師",
    "T51n2077_011:0536a24": "興國法雲禪師九峯殊甫禪師",
    "T51n2077_011:0536a25": "薦福忠實禪師(已上四人無錄)",
    "T51n2077_011:0536a26": "續傳燈錄卷第十二目錄(終)"
}