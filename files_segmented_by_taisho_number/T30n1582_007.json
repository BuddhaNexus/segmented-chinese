{
    "T30n1582_007:0996b19": "菩薩善戒經卷第七",
    "T30n1582_007:0996b21": "宋罽賓三藏求那跋摩譯",
    "T30n1582_007:0996b22": "◎菩薩地助菩提數法餘品第十九",
    "T30n1582_007:0996b23": "云何菩薩摩訶薩陀羅尼。陀羅尼有四種。一",
    "T30n1582_007:0996b24": "者法陀羅尼。二者義陀羅尼。三者辭陀羅尼。",
    "T30n1582_007:0996b25": "四者忍陀羅尼。法陀羅尼者菩薩心得憶念。",
    "T30n1582_007:0996b26": "以念力故得大智慧。大智力故知諸法界。言",
    "T30n1582_007:0996b27": "辭字句堅心受持。經無量世無有忘失。義陀",
    "T30n1582_007:0996b28": "羅尼者。如法陀羅尼隨順解義。於無量世受",
    "T30n1582_007:0996b29": "持不忘。辭陀羅尼者。菩薩摩訶薩為破眾生",
    "T30n1582_007:0996c01": "種種惡故。受持神呪讀誦通利利益眾生。為",
    "T30n1582_007:0996c02": "呪術故受持五法。一者不食肉。二者不飲",
    "T30n1582_007:0996c03": "酒。三者不食五辛。四者不婬。五者不淨之家",
    "T30n1582_007:0996c04": "不在中食。菩薩具足如是五法。能大利益無",
    "T30n1582_007:0996c05": "量眾生。諸惡鬼神諸毒諸病無不能治。忍陀",
    "T30n1582_007:0996c06": "羅尼者。菩薩摩訶薩智慧力故。心樂寂靜不",
    "T30n1582_007:0996c07": "與人居。默然不語獨處無伴。於食知足食一",
    "T30n1582_007:0996c08": "種食。坐禪思惟夜不眠寐。時佛即以陀羅尼",
    "T30n1582_007:0996c09": "呪。教之令誦。",
    "T30n1582_007:0996c10": "　乙致　蜜致　羈致毘　羼提　般檀那",
    "T30n1582_007:0996c11": "　莎呵",
    "T30n1582_007:0996c12": "菩薩爾時從佛受已。深心觀察知字無義。以",
    "T30n1582_007:0996c13": "無義故無有義語。若無義語辭亦無義。法亦",
    "T30n1582_007:0996c14": "無義。以無義故一切諸法悉不可說。義者一",
    "T30n1582_007:0996c15": "切諸法無義義也。以忍力故了了能知四陀",
    "T30n1582_007:0996c16": "羅尼。以了知故則得具足忍陀羅尼。以能具",
    "T30n1582_007:0996c17": "足忍陀羅尼故。不久得成阿耨多羅三藐三",
    "T30n1582_007:0996c18": "菩提。菩薩摩訶薩初阿僧祇劫修集行時。得",
    "T30n1582_007:0996c19": "是法義二陀羅尼。因此法義二陀羅尼修集",
    "T30n1582_007:0996c20": "三昧。因修三昧發誓願故。復得辭忍二陀羅",
    "T30n1582_007:0996c21": "尼。菩薩若能具足四事得四陀羅尼。一者不",
    "T30n1582_007:0996c22": "貪五欲。二者於眾生中無嫉妬心。三者能施",
    "T30n1582_007:0996c23": "施已無悔。四者樂聞正法受持讀誦書寫解",
    "T30n1582_007:0996c24": "說。菩薩法藏菩薩摩夷。云何菩薩發大誓願",
    "T30n1582_007:0996c25": "有五種。一者發心發願。二者有發願。三者行",
    "T30n1582_007:0996c26": "發願四者善發願。五者大發願。初發菩提心",
    "T30n1582_007:0996c27": "時名發心發願。為利眾生生人天故名有發",
    "T30n1582_007:0996c28": "願。為眾生故修無量心名行發願。修集一切",
    "T30n1582_007:0996c29": "菩薩善法名善發願。不惜身命護持正法名",
    "T30n1582_007:0997a01": "大發願。菩薩若以十種供養佛法僧寶護持",
    "T30n1582_007:0997a02": "正法。見持法者供養恭敬。是名大發願。菩薩",
    "T30n1582_007:0997a03": "摩訶薩生兜率天乃至大涅槃。是名大發願。",
    "T30n1582_007:0997a04": "菩薩摩訶薩從初發心乃至得阿耨多羅三藐",
    "T30n1582_007:0997a05": "三菩提。是名大發願。菩薩摩訶薩為度眾生",
    "T30n1582_007:0997a06": "遍在諸有隨而受身。是名大發願。菩薩摩訶",
    "T30n1582_007:0997a07": "薩常以大乘菩薩法藏菩薩摩夷教化眾生。",
    "T30n1582_007:0997a08": "是名大發願。菩薩摩訶薩凡所演說無不利",
    "T30n1582_007:0997a09": "益。無善根者令生善芽。是名大發願。云何",
    "T30n1582_007:0997a10": "名為菩薩摩訶薩修空三昧。菩薩深觀一切",
    "T30n1582_007:0997a11": "諸法有可說性。是可說性不可說性中無故",
    "T30n1582_007:0997a12": "名空三昧。云何無願三昧。菩薩摩訶薩以一",
    "T30n1582_007:0997a13": "切法可宣說故有我有我所。有我有我所故則",
    "T30n1582_007:0997a14": "名為苦。菩薩摩訶薩破邪想故。知一切法不",
    "T30n1582_007:0997a15": "可宣說。是故不著我及我所。無我無我所故",
    "T30n1582_007:0997a16": "更不願求。是名無願三昧。云何無相三昧。菩",
    "T30n1582_007:0997a17": "薩摩訶薩知一切法不可宣說。以不可說故",
    "T30n1582_007:0997a18": "悉無一切煩惱之相。以無相故名為寂靜。修",
    "T30n1582_007:0997a19": "寂靜故是名無相三昧。如來何故說三三昧。",
    "T30n1582_007:0997a20": "一切諸法凡有二種。一者有為有。二者無為",
    "T30n1582_007:0997a21": "有。有為有者謂我我所。無為有者。所謂涅槃。",
    "T30n1582_007:0997a22": "有為有者。菩薩摩訶薩觀一切苦不生願求。",
    "T30n1582_007:0997a23": "是名無願三昧。無為有者所謂涅槃。菩薩摩",
    "T30n1582_007:0997a24": "訶薩於涅槃中不生樂想。是名無想。無為者",
    "T30n1582_007:0997a25": "亦有亦無。是故菩薩非願非不願。菩薩摩訶",
    "T30n1582_007:0997a26": "薩見有有見無無。有中無無無中無有。是名",
    "T30n1582_007:0997a27": "為空。菩薩爾時修空三昧得真實智。如是三",
    "T30n1582_007:0997a28": "昧聲聞緣覺。亦修亦學而不能說。一切諸",
    "T30n1582_007:0997a29": "法不可宣說。諸佛菩薩為令眾生得寂靜故",
    "T30n1582_007:0997b01": "說是四法。一切有為法無常苦無我涅槃寂",
    "T30n1582_007:0997b02": "靜。諸佛菩薩為諸眾生說是四法。當知已說",
    "T30n1582_007:0997b03": "一切法界諸法根本。是名優陀那。優陀那者。",
    "T30n1582_007:0997b04": "過去無量一切諸佛亦如是說。能作上者名",
    "T30n1582_007:0997b05": "優陀那。增長善法名優陀那。云何菩薩見有",
    "T30n1582_007:0997b06": "為法悉是無常菩薩摩訶薩知有為法可說無",
    "T30n1582_007:0997b07": "常。是故一切有為無常。知諸法性真實義中",
    "T30n1582_007:0997b08": "無因果故不可宣說是故作相言一切法悉是",
    "T30n1582_007:0997b09": "生滅。以是過去有為亦生亦滅。是故過去之",
    "T30n1582_007:0997b10": "法不見有因不見有性。以不見因性故。說過",
    "T30n1582_007:0997b11": "去法悉是無常。現在法知生而不知滅。現在",
    "T30n1582_007:0997b12": "之法不見其因見果見性。不滅故知性不知",
    "T30n1582_007:0997b13": "因。未來有為法不見生滅。是故知因不知果",
    "T30n1582_007:0997b14": "不知性。以未生故。是故菩薩知因不知性。爾",
    "T30n1582_007:0997b15": "時觀三世一一念有三相。若過一念則有四",
    "T30n1582_007:0997b16": "相。先滅法已次第生相似法。是名為生。生已",
    "T30n1582_007:0997b17": "作事。是名為住。先滅法相滅法已見相似。",
    "T30n1582_007:0997b18": "是名為老。生已不住至於二念。是名為壞。菩",
    "T30n1582_007:0997b19": "薩見有為法相一種。如生住老亦如是。唯壞",
    "T30n1582_007:0997b20": "相異。何以故。不共三相住故。如是四相見有",
    "T30n1582_007:0997b21": "二種。一者有。二者無。有者三相無者第四相。",
    "T30n1582_007:0997b22": "菩薩見有為法不見生不見住不見老不見",
    "T30n1582_007:0997b23": "壞。何以故。生住老壞無真性故。菩薩摩訶薩",
    "T30n1582_007:0997b24": "見色法生色法住色法老色法壞。不見生住",
    "T30n1582_007:0997b25": "老壞。菩薩摩訶薩以方便觀不見四相。方便",
    "T30n1582_007:0997b26": "觀者菩薩觀。若離色法別有生者。色法生時",
    "T30n1582_007:0997b27": "生亦應生。若爾者一切諸法皆應二生。一者",
    "T30n1582_007:0997b28": "色生。二者生生。如是二生若即法若離法。若",
    "T30n1582_007:0997b29": "不離者則無生生。若言離法別有生者。是義",
    "T30n1582_007:0997c01": "不然。若不離者爾時色無有生。生因緣故生",
    "T30n1582_007:0997c02": "住老壞亦如是。若壞自性有者。當知是壞亦",
    "T30n1582_007:0997c03": "生亦壞。若壞生者當知一切有為之法悉無",
    "T30n1582_007:0997c04": "有滅。入滅定時心心數法常應還生。色法滅",
    "T30n1582_007:0997c05": "時亦應還生。何以故。是壞生故。是故諸法悉",
    "T30n1582_007:0997c06": "應是常。是故菩薩離色法已不見四相。知有",
    "T30n1582_007:0997c07": "為法性無常故。亦常宣說有為無常。菩薩觀",
    "T30n1582_007:0997c08": "見有為之法有三種苦。苦苦行苦壞苦。是故",
    "T30n1582_007:0997c09": "如來說有為法一切是苦。云何菩薩見有為",
    "T30n1582_007:0997c10": "法無我。無我者有二種一者眾生無我。二者",
    "T30n1582_007:0997c11": "法無我。眾生無我者眾生非是有法。非是無",
    "T30n1582_007:0997c12": "法。非是離有無法。是名眾生無我。法無我者。",
    "T30n1582_007:0997c13": "一切諸法可說。可說性無故。是名法無我有",
    "T30n1582_007:0997c14": "如是等二種無我。是故如來說有為法一切",
    "T30n1582_007:0997c15": "無我。如是有為斷現在因障未來因。是名涅",
    "T30n1582_007:0997c16": "槃。無煩惱結故名寂靜。若是菩薩以不淨心",
    "T30n1582_007:0997c17": "觀於涅槃。聲聞未得道果觀於涅槃。俱亦未",
    "T30n1582_007:0997c18": "實知涅槃性。亦是涅槃相。譬如大王為子息",
    "T30n1582_007:0997c19": "故刻木造作象馬鹿兔。王子亦於非真實象",
    "T30n1582_007:0997c20": "馬作真實想是王或時讚歎象馬。諸子各謂",
    "T30n1582_007:0997c21": "讚己象馬。其後出舍見真象馬即生慚愧。我",
    "T30n1582_007:0997c22": "等云何於非象馬生象馬想。云何於此同名",
    "T30n1582_007:0997c23": "同相生真實想。如來亦說。菩薩心不清淨。聲",
    "T30n1582_007:0997c24": "聞之人未證道果。住生死舍。如來為說涅槃",
    "T30n1582_007:0997c25": "寂靜。菩薩聲聞聞已亦生真涅槃想。實不能",
    "T30n1582_007:0997c26": "知真涅槃也。聞佛說時生心作想言是涅槃。",
    "T30n1582_007:0997c27": "其後修集八正道已。得淨智慧出生死舍。",
    "T30n1582_007:0997c28": "爾乃真實知涅槃性方生慚愧。我等云何於",
    "T30n1582_007:0997c29": "非涅槃生涅槃想。譬如病人往良醫所。爾時",
    "T30n1582_007:0998a01": "良醫為破病故隨病授藥。病者得已心生歡",
    "T30n1582_007:0998a02": "喜。作真藥想即便服之。既服藥已所患雖除",
    "T30n1582_007:0998a03": "更發餘病。爾時良醫斷先所服更與餘藥。病",
    "T30n1582_007:0998a04": "者復言。大師先藥佳良力能治病。非是藥",
    "T30n1582_007:0998a05": "能。良醫雖說如是藥好。而此病者猶故不信。",
    "T30n1582_007:0998a06": "爾時病者服藥病差。方乃信藥生慚愧心。佛",
    "T30n1582_007:0998a07": "說法時亦復如是。眾生聞已壞小煩惱。即便",
    "T30n1582_007:0998a08": "生於真實之想。更起煩惱言佛無常。如來復",
    "T30n1582_007:0998a09": "為說甚深法。雖復聞之猶不生信以本為實。",
    "T30n1582_007:0998a10": "菩薩若得清淨之道。爾時方生慚愧之心。如",
    "T30n1582_007:0998a11": "來實常。我云何言如來無常。是故如來說有",
    "T30n1582_007:0998a12": "為法一切無常苦無我等涅槃寂靜。",
    "T30n1582_007:0998a13": "菩薩地功德品第二十",
    "T30n1582_007:0998a14": "菩薩摩訶薩修菩提行有五事不可思議。一",
    "T30n1582_007:0998a15": "者憐愍一切眾生。二者為利眾生受生死苦。",
    "T30n1582_007:0998a16": "三者以善方便調伏眾生。四者發心欲知甚",
    "T30n1582_007:0998a17": "深難義。五者欲知不可思議神足。如是五",
    "T30n1582_007:0998a18": "法不與一切眾生共之。是故得名不可思議。",
    "T30n1582_007:0998a19": "菩薩摩訶薩復有五事不可思議。菩薩摩訶",
    "T30n1582_007:0998a20": "薩為利眾生受於苦因。以受苦因故得受安",
    "T30n1582_007:0998a21": "樂。以受樂故具足成就不思議法。復次菩薩",
    "T30n1582_007:0998a22": "觀生死過涅槃寂靜。為眾生故不樂涅槃流",
    "T30n1582_007:0998a23": "轉生死。是名受樂。以受樂故具足成就不思",
    "T30n1582_007:0998a24": "議法。復次菩薩樂於空閑寂靜默然。為諸",
    "T30n1582_007:0998a25": "眾生演說正法。是名受樂。以受樂故具足成",
    "T30n1582_007:0998a26": "就不思議法。復次菩薩摩訶薩為眾生故。行",
    "T30n1582_007:0998a27": "六波羅蜜。亦復不求六波羅蜜果。是名受樂。",
    "T30n1582_007:0998a28": "以受樂故具足成就不思議法。復次菩薩摩",
    "T30n1582_007:0998a29": "訶薩營他事業如造已務。甘心喜樂不辭懃",
    "T30n1582_007:0998b01": "苦。是名受樂。以受樂故具足成就不思議",
    "T30n1582_007:0998b02": "法。是名菩薩五事不可思議法。菩薩復有五",
    "T30n1582_007:0998b03": "事於諸眾生其心平等。一者初發菩提心時。",
    "T30n1582_007:0998b04": "普為一切非為一人。是名平等。二者菩薩修",
    "T30n1582_007:0998b05": "大悲時。普為一切非為一人。是名平等。三者",
    "T30n1582_007:0998b06": "菩薩修集一子地時。普為一切非為一人。是",
    "T30n1582_007:0998b07": "名平等。四者菩薩普觀十二因緣一切等有。",
    "T30n1582_007:0998b08": "是名平等。五者菩薩求阿耨多羅三藐三菩",
    "T30n1582_007:0998b09": "提時。普為一切非為一人。是名平等。菩薩摩",
    "T30n1582_007:0998b10": "訶薩復有五事為利眾生。一者教修正命。二者",
    "T30n1582_007:0998b11": "教習世事方便。三者見貧窮者方便教令破貧",
    "T30n1582_007:0998b12": "窮苦。四者為上善者說正實道。五者為三乘",
    "T30n1582_007:0998b13": "故說三乘法。是名五事利益。眾生有五事法",
    "T30n1582_007:0998b14": "報菩薩恩。一者受持善法一切禁戒。二者貧",
    "T30n1582_007:0998b15": "者受已如教修行破於貧窮。三者供養三寶。",
    "T30n1582_007:0998b16": "四者於菩薩所聞法受持讀誦書寫分別解說",
    "T30n1582_007:0998b17": "轉以教他。五者見持法者恭敬供養。菩薩摩",
    "T30n1582_007:0998b18": "訶薩行菩提道。至心立願常求五事。一者",
    "T30n1582_007:0998b19": "常願世間有佛興出。二者常願具足六波羅",
    "T30n1582_007:0998b20": "蜜。三者常願求覓菩薩法藏菩薩摩夷。四者",
    "T30n1582_007:0998b21": "常願當得解脫。五者常願眷屬成就。是名為",
    "T30n1582_007:0998b22": "五。菩薩復有五事利益眾生。如自利利他品",
    "T30n1582_007:0998b23": "中說。菩薩復有五事疾得阿耨多羅三藐三",
    "T30n1582_007:0998b24": "菩提。一者護法。二者修行善行。三者智慧力。",
    "T30n1582_007:0998b25": "四者專心寂靜。五者定得菩薩性。是名為五。",
    "T30n1582_007:0998b26": "護法者。菩薩具足護陀羅尼。從他聞法速得",
    "T30n1582_007:0998b27": "解了。復次菩薩具足護念。以護念故受法不",
    "T30n1582_007:0998b28": "忘。復次菩薩具護智慧。以護智故分別法界。",
    "T30n1582_007:0998b29": "復次菩薩具足護心調諸根故。復次菩薩具",
    "T30n1582_007:0998c01": "護他心隨他行故。是名護法修行善行者。菩",
    "T30n1582_007:0998c02": "薩於法順解順說。常修善法四無量心願向",
    "T30n1582_007:0998c03": "阿耨多羅三藐三菩提。是名善行。智慧力者。",
    "T30n1582_007:0998c04": "菩薩摩訶薩從初發心乃至得阿耨多羅三藐",
    "T30n1582_007:0998c05": "三菩提。是名智慧力。專心寂靜者。菩薩摩訶",
    "T30n1582_007:0998c06": "薩以十淨法供養如來。如上所說。是名寂",
    "T30n1582_007:0998c07": "靜。定得菩薩性者。所謂菩薩住一子地不退",
    "T30n1582_007:0998c08": "轉地。是名菩薩定得菩薩性。菩薩摩訶薩有",
    "T30n1582_007:0998c09": "五事善法損減。一者不能供養於法及說法",
    "T30n1582_007:0998c10": "者。二者放逸懈怠。三者樂起煩惱心掉不息。",
    "T30n1582_007:0998c11": "四者於同菩薩心生憍慢。五者於菩薩藏顛",
    "T30n1582_007:0998c12": "倒解義。菩薩有五法善法增長。一者供養於",
    "T30n1582_007:0998c13": "法及說法者。二者攝心精進。三者所起煩惱",
    "T30n1582_007:0998c14": "心樂除滅。四者於同菩薩心生恭敬。五者於",
    "T30n1582_007:0998c15": "菩薩藏隨順解義。有五事實非菩薩假名菩",
    "T30n1582_007:0998c16": "薩。實非沙門假名沙門。非婆羅門假名婆羅",
    "T30n1582_007:0998c17": "門。不得菩薩戒不中同止。一者惡性。二者護",
    "T30n1582_007:0998c18": "毀禁者。三者不得禪定示得禪相。四者邪命",
    "T30n1582_007:0998c19": "自活。五者見有智者生嫉誹謗。有五事真名",
    "T30n1582_007:0998c20": "菩薩。真名沙門。真名婆羅門。得菩薩戒得與",
    "T30n1582_007:0998c21": "同止。一者善性調和。二者治毀禁者。三者實",
    "T30n1582_007:0998c22": "得禪定不示其相。四者正命自活。五者見有",
    "T30n1582_007:0998c23": "智者生喜讚歎。菩薩摩訶薩教化眾生有十",
    "T30n1582_007:0998c24": "種。一者為破惡法故。二者為知法界故。三者",
    "T30n1582_007:0998c25": "不作犯故。四者犯已慚愧悔故。五者調伏諸",
    "T30n1582_007:0998c26": "根故。六者不放逸故。七者遠離惡知識故。八",
    "T30n1582_007:0998c27": "者住寂靜處故。九者遠離煩惱故。十者得解",
    "T30n1582_007:0998c28": "脫故。是名為十。授菩薩記有六事。一者定有",
    "T30n1582_007:0998c29": "菩薩性未發阿耨多羅三藐三菩提心。二者",
    "T30n1582_007:0999a01": "未有菩薩性而發阿耨多羅三藐三菩提心。",
    "T30n1582_007:0999a02": "三者有菩薩性亦發阿耨多羅三藐三菩提",
    "T30n1582_007:0999a03": "心。四者於無量世為菩提故修行善行。五者",
    "T30n1582_007:0999a04": "定得阿耨多羅三藐三菩提不說時定。六者",
    "T30n1582_007:0999a05": "定得阿耨多羅三藐三菩提亦說時定。是名",
    "T30n1582_007:0999a06": "為六。有三事菩薩定得阿耨多羅三藐三菩",
    "T30n1582_007:0999a07": "提。一者定有性。二者得不退心。三者凡所作",
    "T30n1582_007:0999a08": "事悉為眾生生善法芽。菩薩以是三定為佛",
    "T30n1582_007:0999a09": "所記。菩薩摩訶薩不具五事不得阿耨多羅",
    "T30n1582_007:0999a10": "三藐三菩提。一者不發菩提之心。二者不得",
    "T30n1582_007:0999a11": "憐愍之心。三者不懃精進。四者不敬重戒。",
    "T30n1582_007:0999a12": "五者不知一切世事菩薩若不具足如是五",
    "T30n1582_007:0999a13": "事。不得阿耨多羅三藐三菩提。若有說言。離",
    "T30n1582_007:0999a14": "是五法得阿耨多羅三藐三菩提者。無有是",
    "T30n1582_007:0999a15": "處。有五事菩薩常所修集。一者不放逸。二",
    "T30n1582_007:0999a16": "者為破眾生貧窮困苦。三者供養三寶。四者",
    "T30n1582_007:0999a17": "至心持戒有犯尋覺。五者所作善事悉以迴",
    "T30n1582_007:0999a18": "向阿耨多羅三藐三菩提。菩薩摩訶薩有十",
    "T30n1582_007:0999a19": "法勝一切法。一者菩薩性勝一切性。二者初",
    "T30n1582_007:0999a20": "發菩提心勝於一切世間出世間發心。三者",
    "T30n1582_007:0999a21": "毘梨耶波羅蜜般若波羅蜜勝於一切諸波羅",
    "T30n1582_007:0999a22": "蜜。四者軟語攝法勝於諸攝。五者如來勝於",
    "T30n1582_007:0999a23": "一切眾生。六者悲心勝於一切無量心。七者",
    "T30n1582_007:0999a24": "所修四禪勝一切禪。八者空三昧勝一切三",
    "T30n1582_007:0999a25": "昧。九者滅盡定勝一切滅定。十者淨方便勝",
    "T30n1582_007:0999a26": "一切方便。是為十法。有四事唯佛菩薩獨能流",
    "T30n1582_007:0999a27": "布。非餘沙門婆羅門天魔梵等所能流布。若",
    "T30n1582_007:0999a28": "從佛聞則能流布。一者法流布。二者實流布。",
    "T30n1582_007:0999a29": "三者方便流布。四者乘流布。法流布者。次第",
    "T30n1582_007:0999b01": "演說十二部經。實流布者有一種。謂不妄語。",
    "T30n1582_007:0999b02": "復有二種。謂世諦。第一義諦。復有三種。相",
    "T30n1582_007:0999b03": "實口實行實。復有四種。謂苦集滅道。復有",
    "T30n1582_007:0999b04": "五種。一者因實。二者果實。三者智實。四者知",
    "T30n1582_007:0999b05": "境界實。五者無上實。復有六種。一者實實。二",
    "T30n1582_007:0999b06": "者虛妄實。三者智實。四者遠離實。五者證實。",
    "T30n1582_007:0999b07": "六者修實。復有七種。一者愛實。二者苦實。三",
    "T30n1582_007:0999b08": "者解脫實。四者法實。五者解實。六者聖實。七",
    "T30n1582_007:0999b09": "者非聖實。復有八種。一者行苦實。二者苦苦",
    "T30n1582_007:0999b10": "實。三者生苦實。四者滅實。五者煩惱實。六者",
    "T30n1582_007:0999b11": "解脫實。七者善行實。八者善果實。復有九種。",
    "T30n1582_007:0999b12": "一者無常實。二者苦實。三者不淨實。四者空",
    "T30n1582_007:0999b13": "實。五者無我實。六者有愛實。七者斷愛實。",
    "T30n1582_007:0999b14": "八者斷二愛方便實。九者有餘涅槃實。復有",
    "T30n1582_007:0999b15": "十種。一者非分強作苦實。二者貧窮苦實。三",
    "T30n1582_007:0999b16": "者四大不調苦實。四者愛別離苦實。五者怨",
    "T30n1582_007:0999b17": "憎會苦實。六者業實。七者果報實。八者煩惱",
    "T30n1582_007:0999b18": "實。九者善思惟實。十者正見實。是為十法名",
    "T30n1582_007:0999b19": "實流布。方便流布者。如方便品說。乘流布者。",
    "T30n1582_007:0999b20": "所謂聲聞乘辟支佛乘佛乘。是名為四。菩薩",
    "T30n1582_007:0999b21": "摩訶薩觀一切方便有五無量。一者眾生界",
    "T30n1582_007:0999b22": "無量。二者世界無量。三者法界無量。四者調",
    "T30n1582_007:0999b23": "伏界無量。五者調伏方便無量。眾生界者。有",
    "T30n1582_007:0999b24": "六十一種。住喜地菩薩。觀眾生界轉為無量。",
    "T30n1582_007:0999b25": "世界無量者。有無量名故。如此世界名為娑",
    "T30n1582_007:0999b26": "婆。是故梵天名娑婆主。法無量者。善不善無",
    "T30n1582_007:0999b27": "記轉為無量。調伏無量者有一種。謂調伏故。",
    "T30n1582_007:0999b28": "復有二種。具足煩惱。不具煩惱。復有三種。上",
    "T30n1582_007:0999b29": "中下根。復有四種。婆羅門剎利毘舍首陀。復",
    "T30n1582_007:0999c01": "有五種。多貪多瞋多癡多慢多惡覺觀。復有",
    "T30n1582_007:0999c02": "六種。出家在家未熟已熟未得解脫已得解",
    "T30n1582_007:0999c03": "脫。復有七種。一者聞已便解。二者以譬喻得",
    "T30n1582_007:0999c04": "解。三者一句一句解。四者一字一字解。五者",
    "T30n1582_007:0999c05": "現在熟。六者他世熟。七者隨因緣熟。復有八",
    "T30n1582_007:0999c06": "種。所謂八眾。",
    "T30n1582_007:0999c07": "復有九種。一名如來調伏。二聲聞調伏。三緣",
    "T30n1582_007:0999c08": "覺調伏。四菩薩調伏。五難調伏。六易調伏。七",
    "T30n1582_007:0999c09": "軟語調伏。八呵嘖調伏。九軟語呵嘖調伏。",
    "T30n1582_007:0999c10": "復有十種。一者地獄。二者畜生。三者餓鬼。四",
    "T30n1582_007:0999c11": "者欲界人天。五者中陰。六者色。七者非色。八",
    "T30n1582_007:0999c12": "者想。九者無想。十者非想非非想。是名十種。",
    "T30n1582_007:0999c13": "是五十五種觀作無量。眾生界調伏界有何",
    "T30n1582_007:0999c14": "差別。眾生界者。都不分別有性無性。調伏界",
    "T30n1582_007:0999c15": "者。分別有性無性調伏方便無量者。如初品",
    "T30n1582_007:0999c16": "中說。是故菩薩五種無量攝取一切方便。菩",
    "T30n1582_007:0999c17": "薩摩訶薩欲知真實當求四事。一者推物。二",
    "T30n1582_007:0999c18": "者推名。三者推性。四者推分別。如是四事亦",
    "T30n1582_007:0999c19": "如前說。諸佛菩薩為眾生說法有五事。一者",
    "T30n1582_007:0999c20": "說時即悟四諦。二者說時即得解脫。三者說",
    "T30n1582_007:0999c21": "時即發阿耨多羅三藐三菩提心。四者說時",
    "T30n1582_007:0999c22": "得菩薩羼提。五者眾生聞已受持讀誦書寫",
    "T30n1582_007:0999c23": "解說護持正法。是名諸佛菩薩為眾生說法",
    "T30n1582_007:0999c24": "得大功德不可思議。云何名大乘。有七事大",
    "T30n1582_007:0999c25": "故名大乘。一者法大。法大者。菩薩法藏於十",
    "T30n1582_007:0999c26": "二部經最大最上故名毘佛略。二者心大。心",
    "T30n1582_007:0999c27": "大者。謂發阿耨多羅三藐三菩提心。三者解",
    "T30n1582_007:0999c28": "大。解大者。解菩薩藏毘佛略經。四者淨大。",
    "T30n1582_007:0999c29": "淨大者。菩薩發心已其心清淨乃至得阿耨",
    "T30n1582_007:1000a01": "多羅三藐三菩提。五者莊嚴大。莊嚴大者。菩",
    "T30n1582_007:1000a02": "薩具足功德莊嚴智慧莊嚴。得阿耨多羅三",
    "T30n1582_007:1000a03": "藐三菩提。六者時大時大者。菩薩摩訶薩為",
    "T30n1582_007:1000a04": "阿耨多羅三藐三菩提故。三阿僧祇劫修行",
    "T30n1582_007:1000a05": "苦行。七者具足大。具足大者。菩薩具足三十",
    "T30n1582_007:1000a06": "二相八十種好以自莊嚴。得阿耨多羅三藐",
    "T30n1582_007:1000a07": "三菩提。法大心大解大淨大莊嚴大時大。如",
    "T30n1582_007:1000a08": "是六大名之為因。具足大者名之為果。有八",
    "T30n1582_007:1000a09": "法能攝一切大乘。一者演說菩薩法藏。說菩",
    "T30n1582_007:1000a10": "薩藏義。說菩薩藏中諸佛菩薩不可思議。思",
    "T30n1582_007:1000a11": "惟其義。修集其義。得具足義。得修集果。解",
    "T30n1582_007:1000a12": "甚深義。是名為八。菩薩摩訶薩如是學者。",
    "T30n1582_007:1000a13": "得阿耨多羅三藐三菩提。菩薩修學菩薩菩",
    "T30n1582_007:1000a14": "提有十種。一者性住。二者入。三者不淨心。四",
    "T30n1582_007:1000a15": "者淨心。五者不熟。六者熟。七者不定。八者",
    "T30n1582_007:1000a16": "定。九者一生得。十者現身得定性淨心學諸",
    "T30n1582_007:1000a17": "法。是名為住發阿耨多羅三藐三菩提心。是",
    "T30n1582_007:1000a18": "名為入。入者未得淨地名為不淨。得淨地已",
    "T30n1582_007:1000a19": "是名為淨。淨者未入畢竟地時名為未熟。入",
    "T30n1582_007:1000a20": "畢竟地名之為熟。熟者未入定地名為不定。",
    "T30n1582_007:1000a21": "已人定地名之為定。熟有二種。一者一生得",
    "T30n1582_007:1000a22": "阿耨多羅三藐三菩提。二者現身得阿耨多",
    "T30n1582_007:1000a23": "羅三藐三菩提。如是十種菩薩摩訶薩能受",
    "T30n1582_007:1000a24": "菩薩戒行菩薩戒。是十種菩薩攝一切菩薩。",
    "T30n1582_007:1000a25": "若能至心受持修行菩薩戒者。是名菩薩。是",
    "T30n1582_007:1000a26": "名摩訶薩。是名智者。是名勇健。是名上仙。",
    "T30n1582_007:1000a27": "是名佛子。是名佛持。是名大勝是名佛戒。是",
    "T30n1582_007:1000a28": "名無畏。是名大聖。是名商主。是名船師。是名",
    "T30n1582_007:1000a29": "大名稱。是名憐愍。是名大功德。是名自在。是",
    "T30n1582_007:1000b01": "名法持。是名不可思議。是名能知十方無量",
    "T30n1582_007:1000b02": "世界如觀掌中阿摩勒果。若有人言我是菩",
    "T30n1582_007:1000b03": "薩。不受菩薩戒。不能至心行菩薩戒。然生信",
    "T30n1582_007:1000b04": "心。當知是菩薩欲得阿耨多羅三藐三菩提。",
    "T30n1582_007:1000b05": "若有人言我是菩薩。不能至心受持菩薩戒。",
    "T30n1582_007:1000b06": "心不生信。是名名字菩薩。久久乃得阿耨多",
    "T30n1582_007:1000b07": "羅三藐三菩提。若有人言我是菩薩。受持菩",
    "T30n1582_007:1000b08": "薩戒至心修行信菩薩戒。是名入十種菩薩",
    "T30n1582_007:1000b09": "中。不久定得阿耨多羅三藐三菩提。若有人",
    "T30n1582_007:1000b10": "言我是菩薩。受菩薩戒不能至心護持禁戒。",
    "T30n1582_007:1000b11": "毀破所受心不生信。是名菩薩栴陀羅不名",
    "T30n1582_007:1000b12": "名菩薩。不名義菩薩。◎",
    "T30n1582_007:1000b13": "◎如法住菩薩相品第一",
    "T30n1582_007:1000b14": "真實菩薩有五種相。菩薩具足五種相故。名",
    "T30n1582_007:1000b15": "真實菩薩。一者憐愍心。二者柔軟語。三者勇",
    "T30n1582_007:1000b16": "健。四者不貪。五者解說深義。如是五法有五",
    "T30n1582_007:1000b17": "種智。一者性。二者因緣。三者功德果。四者次",
    "T30n1582_007:1000b18": "第。五者攝取。憐愍性者有二種。一者至心。二",
    "T30n1582_007:1000b19": "者如法。至心者。施眾安隱。是名為性。如法",
    "T30n1582_007:1000b20": "者。菩薩摩訶薩如已樂事以施眾生。是名如",
    "T30n1582_007:1000b21": "法。柔軟性者。先意語歡喜語遠惡語利益語。",
    "T30n1582_007:1000b22": "是名柔軟性。勇健性者。心無所畏猛健果敢。",
    "T30n1582_007:1000b23": "能破眾生畏懼之想。是名健性。不貪性者。",
    "T30n1582_007:1000b24": "一切施一切施一切施清淨施施已無悔。",
    "T30n1582_007:1000b25": "是名不貪性。解說深義性者。四無礙智。是名",
    "T30n1582_007:1000b26": "解說深義性。憐愍者有五因緣。一者受苦眾",
    "T30n1582_007:1000b27": "生。二者行惡眾生。三者放逸眾生。四者邪見",
    "T30n1582_007:1000b28": "眾生。五者樂煩惱眾生。受苦眾生者。常受苦",
    "T30n1582_007:1000b29": "惱乃至無有一念之樂。是名受苦。又有眾生",
    "T30n1582_007:1000c01": "雖不受苦。造身口意十惡業道。如十六惡律",
    "T30n1582_007:1000c02": "儀。是名行惡眾生。復有眾生不行惡業不受",
    "T30n1582_007:1000c03": "苦惱。貪著五欲耽樂嬉戲。貪愛已身不修善",
    "T30n1582_007:1000c04": "法。是名放逸。復有眾生不受苦惱不行惡業",
    "T30n1582_007:1000c05": "亦不放逸。為求解脫非因見因非果見果。是",
    "T30n1582_007:1000c06": "名邪見。如外道等。復有眾生不受苦惱不行",
    "T30n1582_007:1000c07": "惡業。亦不放逸亦不邪見。具煩惱繫煩惱障",
    "T30n1582_007:1000c08": "故不修善法。是名憐愍因緣。以是因緣憐愍",
    "T30n1582_007:1000c09": "之心遂得增長。柔軟因緣者有五種。一者善",
    "T30n1582_007:1000c10": "先語。二者善喜語。三者善無畏語。四者善淨",
    "T30n1582_007:1000c11": "語。五者善教語。此五因緣是名柔軟語。如四",
    "T30n1582_007:1000c12": "攝品中說。勇健因緣者有五種。如上三十七",
    "T30n1582_007:1000c13": "助菩提品中說。不貪者有五因緣。一者不分",
    "T30n1582_007:1000c14": "別施。二者喜施。三者至心施。四者淨施。五",
    "T30n1582_007:1000c15": "者如法得財施。是名不貪五因緣。如施品",
    "T30n1582_007:1000c16": "說。說甚深義有五因緣。一者說修多羅甚深",
    "T30n1582_007:1000c17": "之義。解說空義。三世中陰退不退我我所。佛",
    "T30n1582_007:1000c18": "性菩薩性如來涅槃三乘。色造色十二因緣。",
    "T30n1582_007:1000c19": "是名修多羅義。二者能說毘尼義。是犯是非",
    "T30n1582_007:1000c20": "犯。是可悔是不可悔。是輕是重。是性重是遮",
    "T30n1582_007:1000c21": "重。是名說毘尼甚深義。三者說摩夷義。佛爾",
    "T30n1582_007:1000c22": "時為眾生故說名為犯。為他故說輕作重說",
    "T30n1582_007:1000c23": "重作輕。為令一人得懺悔故。乃至大眾中得",
    "T30n1582_007:1000c24": "懺悔故。是名說摩夷甚深義。四者能自解說",
    "T30n1582_007:1000c25": "正義。五者能知諸法名字。憐愍功德果者。菩",
    "T30n1582_007:1000c26": "薩慈心為諸眾生。壞惡心故修集慈心。能利",
    "T30n1582_007:1000c27": "眾生心無悔恨。常修集故得現世樂。是故",
    "T30n1582_007:1000c28": "如來說慈功果。毒不能害刀不能傷。眠無惡",
    "T30n1582_007:1000c29": "夢諸天擁護。捨此身已得生初禪。是名憐愍",
    "T30n1582_007:1001a01": "功德果。柔軟語功德果者。菩薩摩訶薩修柔",
    "T30n1582_007:1001a02": "軟語。能破現在口四惡過。是柔軟語自利利",
    "T30n1582_007:1001a03": "他。能令眾生愛樂喜聞。是名柔軟語功德果。",
    "T30n1582_007:1001a04": "勇健功德果者。菩薩現在能破懈怠。受歡喜",
    "T30n1582_007:1001a05": "樂樂於寂靜。護持禁戒心無悔恨。自修忍辱",
    "T30n1582_007:1001a06": "教人行忍。修諸苦行莊嚴菩提心無退轉。是",
    "T30n1582_007:1001a07": "名勇健功德果。不貪解說深義二功德果。如",
    "T30n1582_007:1001a08": "上所說。次第者。菩薩摩訶薩先修慈心。為調",
    "T30n1582_007:1001a09": "眾生故。次說軟語。為破惡業故。見諸眾生",
    "T30n1582_007:1001a10": "受惡業者。心不怖畏。生救護故。名為勇健。為",
    "T30n1582_007:1001a11": "調眾生故行惠施。次說不貪及以深義。菩薩",
    "T30n1582_007:1001a12": "摩訶薩隨是五相攝六波羅蜜。憐愍相者攝",
    "T30n1582_007:1001a13": "禪波羅蜜。柔軟語者攝尸波羅蜜般若波羅",
    "T30n1582_007:1001a14": "蜜。勇健相者攝毘梨耶波羅蜜羼提波羅蜜",
    "T30n1582_007:1001a15": "般若波羅蜜。不貪者攝檀波羅蜜。說甚深義",
    "T30n1582_007:1001a16": "攝般若波羅蜜檀波羅蜜。",
    "T30n1582_007:1001a17": "如法住禪品第二",
    "T30n1582_007:1001a18": "菩薩摩訶薩若在家若出家俱有四法。有能",
    "T30n1582_007:1001a19": "修學即得阿耨多羅三藐三菩提行。善業方",
    "T30n1582_007:1001a20": "便憐愍眾生。善業方便者。為施波羅蜜故",
    "T30n1582_007:1001a21": "修善行專心行常行淨行。善行者。菩薩若有",
    "T30n1582_007:1001a22": "財物施乞者時。不觀有恩不觀無恩。不觀福",
    "T30n1582_007:1001a23": "田及非福田。雖有人天沙門婆羅門不能沮",
    "T30n1582_007:1001a24": "壞菩薩施心。是名善行。專心行者。菩薩施時",
    "T30n1582_007:1001a25": "有來求者。捨內外物一切施與心無貪悋。是",
    "T30n1582_007:1001a26": "名專心施。常行者。菩薩施時有來乞者。不觀",
    "T30n1582_007:1001a27": "時與非時隨得隨施。是名常行。淨行者。菩薩",
    "T30n1582_007:1001a28": "施時有來乞者。不以名譽故施。非為天樂故",
    "T30n1582_007:1001a29": "施。如施品中說。是名淨行。如施四事尸波羅",
    "T30n1582_007:1001b01": "蜜羼提波羅蜜毘梨耶波羅蜜禪波羅蜜般若",
    "T30n1582_007:1001b02": "波羅蜜亦復如是。云何菩薩善方便。若有生",
    "T30n1582_007:1001b03": "心欲破佛法。為調伏故行善方便。欲令中人",
    "T30n1582_007:1001b04": "入佛法故行善方便。雖入未熟為令熟故行",
    "T30n1582_007:1001b05": "善方便。入已既熟令得解脫故行善方便。菩",
    "T30n1582_007:1001b06": "薩為說世間醫方技術諸論行善方便。為欲",
    "T30n1582_007:1001b07": "至心受菩薩戒堅持不毀故行善方便。善願",
    "T30n1582_007:1001b08": "方便。聲聞乘方便。辟支佛乘方便。大乘方便",
    "T30n1582_007:1001b09": "此十方便能作五事。初四方便為利益眾生",
    "T30n1582_007:1001b10": "行。世術方便為破邪論。菩薩受持菩薩禁戒。",
    "T30n1582_007:1001b11": "終不毀犯。設犯隨懺。善發願方便隨所欲事",
    "T30n1582_007:1001b12": "即能得之。菩薩三乘方便隨根說法。是故菩",
    "T30n1582_007:1001b13": "薩如是十種方便能作五事。以五事故具足",
    "T30n1582_007:1001b14": "必定。能得世間一切之事。若現在若他世。云",
    "T30n1582_007:1001b15": "何菩薩利益於他。如四攝品中說。云何菩薩",
    "T30n1582_007:1001b16": "善發願。菩薩所作一切善業。若過去未來現",
    "T30n1582_007:1001b17": "在不求餘果。唯求無上菩提道果。是名善發",
    "T30n1582_007:1001b18": "願。如來若為出家在家說戒。一切攝取如是",
    "T30n1582_007:1001b19": "四事。若出家在家菩薩。若過去未來現在。受",
    "T30n1582_007:1001b20": "持菩薩戒悉得阿耨多羅三藐三菩提。出家",
    "T30n1582_007:1001b21": "菩薩勝於在家。何以故。出家菩薩獲得一切",
    "T30n1582_007:1001b22": "菩薩禁戒。在家菩薩不得菩薩一切禁戒。出",
    "T30n1582_007:1001b23": "家菩薩能行寂靜清淨梵行。在家菩薩不能",
    "T30n1582_007:1001b24": "修行寂靜梵行。出家菩薩能行三十七品。在",
    "T30n1582_007:1001b25": "家菩薩不能修行三十七品。出家菩薩解脫",
    "T30n1582_007:1001b26": "一切世間之事。在家菩薩為世間事之所繫",
    "T30n1582_007:1001b27": "縛。◎",
    "T30n1582_007:1001b28": "菩薩善戒經卷第七"
}