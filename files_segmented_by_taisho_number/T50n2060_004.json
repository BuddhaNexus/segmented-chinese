{
    "T50n2060_004:0446c02": "4續高僧傳卷第四",
    "T50n2060_004:0446c04": "大唐西明寺沙門釋道宣撰",
    "T50n2060_004:0446c05": "譯經篇四　本傳二人",
    "T50n2060_004:0446c06": "京大慈恩寺釋玄奘傳一",
    "T50n2060_004:0446c07": "京大慈恩寺梵僧那提傳二",
    "T50n2060_004:0446c08": "釋玄奘。本名褘。姓陳氏。漢太丘仲弓後也。",
    "T50n2060_004:0446c09": "子孫徙於河南。故又為洛州緱氏人焉。祖",
    "T50n2060_004:0446c10": "康北齊國子博士。父慧早通經術。長八尺",
    "T50n2060_004:0446c11": "明眉目。拜江陵令。解纓而返。即大業末",
    "T50n2060_004:0446c12": "年。識者以為剋終。隱淪之候故也。兄素出",
    "T50n2060_004:0446c13": "家。即長捷法師也。容貌堂堂儀局瓌秀。講釋",
    "T50n2060_004:0446c14": "經義聯班群伍。住東都淨土寺。以奘少罹",
    "T50n2060_004:0446c15": "窮酷。携以將之。日授精理。旁兼巧論。年十",
    "T50n2060_004:0446c16": "一誦維摩法華。東都恒度便預其次。自爾",
    "T50n2060_004:0446c17": "卓然梗正不偶朋流。口誦目緣略無閑缺。",
    "T50n2060_004:0446c18": "覩諸沙彌劇談掉戲。奘曰。經不云乎。夫出",
    "T50n2060_004:0446c19": "家者為無為法。豈復恒為兒戲。可謂徒喪",
    "T50n2060_004:0446c20": "百年。且思齊之懷。尚鄙而不取。拔萃出類。",
    "T50n2060_004:0446c21": "故復形在言前耳。時東都慧日盛弘法席。涅",
    "T50n2060_004:0446c22": "槃攝論輪馳相係。每恒聽受昏明思擇。僧徒",
    "T50n2060_004:0446c23": "異其欣奉美其風素。愛敬之至師友參榮。",
    "T50n2060_004:0446c24": "大眾重其學功弘開役務。時年十五與",
    "T50n2060_004:0446c25": "兄住淨土寺。由是專門受業。聲望逾遠。大",
    "T50n2060_004:0446c26": "業餘曆。兵饑交貿法食兩緣投庇無所。承沙",
    "T50n2060_004:0446c27": "門道基化開井絡法俗欽仰。乃與兄從之。",
    "T50n2060_004:0446c28": "行達長安。住莊嚴寺。又非本望西踰劍閣",
    "T50n2060_004:0446c29": "既達蜀都。即而聽受阿毘曇論。一聞不忘",
    "T50n2060_004:0447a01": "見稱昔人。隨言鏡理又高倫等。至於婆沙",
    "T50n2060_004:0447a02": "廣論雜心玄義。莫不鑿窮巖穴條疏本幹。",
    "T50n2060_004:0447a03": "然此論東被弘唱極繁。章鈔異同計逾數十。",
    "T50n2060_004:0447a04": "皆蘊結胸府聞持自然。至於得喪筌旨。而",
    "T50n2060_004:0447a05": "能引用無滯。時皆訝其憶念之力終古罕類",
    "T50n2060_004:0447a06": "也。基每顧而歎曰。余少遊講肆多矣。未見",
    "T50n2060_004:0447a07": "少年神悟若斯人也。席中聽侶僉號英雄。",
    "T50n2060_004:0447a08": "四方多難總歸綿益。相與稱讚逸口傳聲。又",
    "T50n2060_004:0447a09": "僧景攝論道振迦延。世號難加人推精覆。",
    "T50n2060_004:0447a10": "皆師承宗據隅隩明銓。昔來攝論十二住義。",
    "T50n2060_004:0447a11": "中表銷釋十有二家。講次誦持率多昏漠。而",
    "T50n2060_004:0447a12": "奘初聞記錄片無差舛。登座敘引曾不再",
    "T50n2060_004:0447a13": "緣。須便為述狀逾宿構。如斯甚眾不可殫",
    "T50n2060_004:0447a14": "言。武德五年。二十有一為諸學府。雄伯沙",
    "T50n2060_004:0447a15": "門講揚心論。不窺文相而誦注無窮。時",
    "T50n2060_004:0447a16": "目神人。不神何能此也。晚與兄俱住益南",
    "T50n2060_004:0447a17": "空慧寺。私自惟曰。學貴經遠義重疎通鑽",
    "T50n2060_004:0447a18": "仰一方未成探賾。有沙門道深。體悟成",
    "T50n2060_004:0447a19": "實學稱包富。控權敷化振網趙邦。憤發內",
    "T50n2060_004:0447a20": "心將捐巴蜀。捷深知其遠量也。情顧勤",
    "T50n2060_004:0447a21": "勤每勸勉之。而正意已行誓無返面。遂乃",
    "T50n2060_004:0447a22": "假緣告別。間行江硤。經途所及。荊楊等",
    "T50n2060_004:0447a23": "州。訪逮道隣莫知歸詣。便北達深所委參",
    "T50n2060_004:0447a24": "勇鎧。素襲嘉問縱洽無遺。終始十月資承",
    "T50n2060_004:0447a25": "略盡。時燕趙學侶相顧逢秋。後發前至。抑斯",
    "T50n2060_004:0447a26": "人也。沙門慧休。道聲高邈。行解相富。夸罩",
    "T50n2060_004:0447a27": "古今。獨據鄴中昌言傳授。詞鋒所指海內",
    "T50n2060_004:0447a28": "高尚。又往從焉。不面生來。相逢若舊。去師",
    "T50n2060_004:0447a29": "資禮事等法朋。偏為獨講雜心攝論。指摘",
    "T50n2060_004:0447b01": "纖隱曲示綱猷。相續八月領酬無厭。休",
    "T50n2060_004:0447b02": "又驚異絕歎撫掌而嗟曰。希世若人。爾其",
    "T50n2060_004:0447b03": "是也。沙門道岳。宗師俱舍闡弘有部。包籠",
    "T50n2060_004:0447b04": "領袖吞納喉襟。揚業帝城來儀群學。乃",
    "T50n2060_004:0447b05": "又從焉。創迹京都詮途義苑。沙門法常。一",
    "T50n2060_004:0447b06": "時之最。經論教悟。其從如林。奘乃一舉",
    "T50n2060_004:0447b07": "十問皆陳幽奧。坐中杞梓拔思未聞。由是",
    "T50n2060_004:0447b08": "馳譽道流。擅聲日下。沙門僧辯。法輪論士。",
    "T50n2060_004:0447b09": "機慧是長。命來連坐。吾之徒也。但為俱舍一",
    "T50n2060_004:0447b10": "論。昔所未聞。因爾伏膺。曉夕諮請。岳審其",
    "T50n2060_004:0447b11": "殷至。慧悟霞明。樂說不窮。任其索隱。覃思",
    "T50n2060_004:0447b12": "研採。晬周究竟。沙門玄會。匠剖涅槃。刪補",
    "T50n2060_004:0447b13": "舊疏。更張琴瑟。承斯令問。親位席端。諮質",
    "T50n2060_004:0447b14": "遲疑煥然祛滯。僕射宋公蕭瑀。敬其脫頴。",
    "T50n2060_004:0447b15": "奏住莊嚴。然非本志。情栖物表。乃又惟曰。",
    "T50n2060_004:0447b16": "余周流吳蜀。爰逮趙魏。末及周秦。預有",
    "T50n2060_004:0447b17": "講筵。率皆登踐。已布之言令。雖蘊胸襟。未",
    "T50n2060_004:0447b18": "吐之詞宗。解籤無地。若不輕生殉命。誓",
    "T50n2060_004:0447b19": "往華胥。何能具覿成言。用通神解。一覩明",
    "T50n2060_004:0447b20": "法。了義真文。要返東華。傳揚聖化。則先賢",
    "T50n2060_004:0447b21": "高勝。豈決疑於彌勒。後進鋒頴。寧輟想於",
    "T50n2060_004:0447b22": "瑜伽耶。時年二十九也。遂厲然獨舉。詣闕",
    "T50n2060_004:0447b23": "陳表。有司不為通引。頓迹京臯。廣就諸",
    "T50n2060_004:0447b24": "蕃。遍學書語。行坐尋授。數日便通。側席面",
    "T50n2060_004:0447b25": "西思聞機候。會貞觀三年時遭霜儉。下勅",
    "T50n2060_004:0447b26": "道俗逐豐四出。幸因斯際徑往姑臧。漸",
    "T50n2060_004:0447b27": "至燉煌。路由天塞。裹糧弔影。前望悠然。但",
    "T50n2060_004:0447b28": "見平沙。絕無人徑。迴遑委命。任業而前。展",
    "T50n2060_004:0447c01": "轉因循。達高昌境。初奘在涼州講揚經論。",
    "T50n2060_004:0447c02": "華夷士庶盛集歸崇。商客通傳。預聞蕃域。",
    "T50n2060_004:0447c03": "高昌王麴文泰。特信佛經。復承奘告。將遊",
    "T50n2060_004:0447c04": "西鄙。恒置郵馹。境次相迎。忽聞行達。通夕",
    "T50n2060_004:0447c05": "立候。王母妃屬。執炬殿前。見奘苦辛。備言",
    "T50n2060_004:0447c06": "意故。合宮下淚。驚異希有。延留夏坐。長請",
    "T50n2060_004:0447c07": "開弘。王命為弟。母命為子。殊禮厚供。日時",
    "T50n2060_004:0447c08": "恒致。乃為講仁王等經及諸機教。道俗係戀。",
    "T50n2060_004:0447c09": "並願長留。奘曰。本欲通開大化遠被家國。",
    "T50n2060_004:0447c10": "不辭賤命忍死西奔。若如來語。一滯此",
    "T50n2060_004:0447c11": "方。非唯自虧發足。亦恐都為法障。乃不食",
    "T50n2060_004:0447c12": "三日。僉見極意。無敢措言。王母曰。今與法",
    "T50n2060_004:0447c13": "師一遇。並是往業因緣。脫得果心東返。願",
    "T50n2060_004:0447c14": "重垂誡誥。遂與奘手傳香信誓為母子。麴",
    "T50n2060_004:0447c15": "氏流淚執足而別。仍勅殿中侍郎。齎綾帛五",
    "T50n2060_004:0447c16": "百匹書二十四封。并給從騎六十人。送至突",
    "T50n2060_004:0447c17": "厥葉護牙所。以大雪山北六十餘國皆其部",
    "T50n2060_004:0447c18": "統故。重遺達奘開前路也。初至牙所。信",
    "T50n2060_004:0447c19": "物倍多異於恒度。謂是親弟。具以情告。終",
    "T50n2060_004:0447c20": "所不信。可汗重其賄賂。遣騎前告所部諸",
    "T50n2060_004:0447c21": "國。但有名僧勝地。必令奘到。於是連騎數",
    "T50n2060_004:0447c22": "十。盛若皇華。中途經國道次參候。供給頓具",
    "T50n2060_004:0447c23": "倍勝於初。自高昌至於鐵門。凡經一十六",
    "T50n2060_004:0447c24": "國。人物優劣奉信淳疎。具諸圖傳。其鐵門也",
    "T50n2060_004:0447c25": "即鐵門關。漢之西屏。入山五百。旁無異路。",
    "T50n2060_004:0447c26": "一道南出險絕人物。左右石壁竦立千仞。",
    "T50n2060_004:0447c27": "色相如鐵故因號焉。見漢門扇一竪一臥。",
    "T50n2060_004:0447c28": "外鐵裏木加懸諸鈴。必掩此關寔惟天",
    "T50n2060_004:0447c29": "固。南出斯門。土田溫沃花果榮茂。地名覩",
    "T50n2060_004:0448a01": "貨羅也。縱千餘里廣三千餘。東拒葱嶺西",
    "T50n2060_004:0448a02": "接波斯。南大雪山北據鐵門。縛芻大河中",
    "T50n2060_004:0448a03": "境西流。即經所謂博叉河也。其境自分為",
    "T50n2060_004:0448a04": "二十七國。各有君長信重佛教。僧以十二",
    "T50n2060_004:0448a05": "月十六日安居坐其春分。以斯時溫熱雨",
    "T50n2060_004:0448a06": "多故也。又前經國凡度十三至縛喝國。土",
    "T50n2060_004:0448a07": "地華博。時俗號為小王舍城。國近葉護南",
    "T50n2060_004:0448a08": "牙也。突厥常法。夏居北野。花草繁茂放牧",
    "T50n2060_004:0448a09": "為勝。冬處山中用遮寒厲。故有兩牙王",
    "T50n2060_004:0448a10": "都。城外西南寺中有佛澡罐可容斗許。及",
    "T50n2060_004:0448a11": "佛掃帚并以佛牙。守護莊嚴殆難瞻覩。奘",
    "T50n2060_004:0448a12": "為國使躬事頂戴。西北不遠有提謂波利",
    "T50n2060_004:0448a13": "兩城。建塔淩虛。即爰初道成獻󰉓長者之",
    "T50n2060_004:0448a14": "本邑。髮爪塔也。又東南行大雪山中七百餘",
    "T50n2060_004:0448a15": "里至梵衍國。僧有數千學出世部。王城北",
    "T50n2060_004:0448a16": "山有立石像。高百五十尺。城東臥佛長千餘",
    "T50n2060_004:0448a17": "尺。並精舍重接。金寶莊校晃曜人目。見者稱",
    "T50n2060_004:0448a18": "歎。又有佛齒舍利。劫初緣覺齒長五寸許。金",
    "T50n2060_004:0448a19": "輪王齒長三寸許。并商那和修鉢。及九條衣",
    "T50n2060_004:0448a20": "絳色猶存。又東山行至迦畢試國。奉信彌勝。",
    "T50n2060_004:0448a21": "僧有六千。多大乘學。其王歲造銀像舉高",
    "T50n2060_004:0448a22": "丈八。延請遐邇廣樹名壇。國有如來為菩",
    "T50n2060_004:0448a23": "薩時齒長可寸餘。又有其髮引長尺餘。放",
    "T50n2060_004:0448a24": "還螺旋。自斯地北民雜胡戎。制服威儀不",
    "T50n2060_004:0448a25": "參大夏。名為邊國蜜利車類。唐言譯之垢",
    "T50n2060_004:0448a26": "濁種也。又東南七百至濫波國。即印度之",
    "T50n2060_004:0448a27": "北境矣。言印度者。即天竺之正名猶身毒",
    "T50n2060_004:0448a28": "賢豆之訛號耳。論其境也。北背雪山三",
    "T50n2060_004:0448a29": "陲大海。地形南狹如月上弦。川平廣衍周",
    "T50n2060_004:0448b01": "九萬里。七十餘國依止其中。時或乖分略地",
    "T50n2060_004:0448b02": "為國。今則盡三海際同一王命。又東雪山",
    "T50n2060_004:0448b03": "至那伽羅曷國。即布髮掩泥之故地也。詳",
    "T50n2060_004:0448b04": "諸經相意有疑焉。何則討尋本事。乃在賢",
    "T50n2060_004:0448b05": "劫已前。蓮花定光名殊。三佛既非同劫。頻",
    "T50n2060_004:0448b06": "被火災。何得故處今猶泥濕。若以為虛。佛",
    "T50n2060_004:0448b07": "非妄語。如彼諸師各陳異解。有論者言。",
    "T50n2060_004:0448b08": "此實本地。佛非妄也。雖經劫壞。本空之處",
    "T50n2060_004:0448b09": "願力莊嚴如因事也。並是如來流化。斯迹常",
    "T50n2060_004:0448b10": "在不足怪矣。故其勝地。左則標樹諸窣",
    "T50n2060_004:0448b11": "覩波。即靈塔之正名。猶偷婆斗藪婆之訛",
    "T50n2060_004:0448b12": "號耳。阿育王者。此號無憂。恨不覩佛。興",
    "T50n2060_004:0448b13": "諸感戀。絓是聖迹皆起銘記。故於此處",
    "T50n2060_004:0448b14": "為建石塔。高三十餘丈。又有石壁佛影。蹈",
    "T50n2060_004:0448b15": "迹眾相。皆竪標記。並如前也。",
    "T50n2060_004:0448b16": "城南不遠醯羅城中。有佛頂骨。周尺二寸。",
    "T50n2060_004:0448b17": "其相仰平形如天蓋。佛髑髏蓋如荷葉盤。",
    "T50n2060_004:0448b18": "佛眼圓睛狀如柰許澄淨皎然。有佛大衣",
    "T50n2060_004:0448b19": "其色黃赤。佛之錫杖以鐵為環紫檀為笴。",
    "T50n2060_004:0448b20": "此五聖迹同在一城。固守之務如傳國寶。北",
    "T50n2060_004:0448b21": "近突厥。昔經侵奪。雖至所在還潛本處。",
    "T50n2060_004:0448b22": "斯則赴緣隱顯。未在兵威。奘奉覲靈相",
    "T50n2060_004:0448b23": "悲淚橫流。手撥末香親看體狀。倍增欣悅。",
    "T50n2060_004:0448b24": "即以和香印其頂骨。覩有嘉瑞。又增悲",
    "T50n2060_004:0448b25": "慶近有北狄大月支王。欲知來報。以香取",
    "T50n2060_004:0448b26": "相。乃示馬形。甚非所望。加諸布施積功",
    "T50n2060_004:0448b27": "懺悔。又以香取現師子形。雖位狩王終",
    "T50n2060_004:0448b28": "為畜類。情倍歸依又加施戒。乃現人天。方",
    "T50n2060_004:0448b29": "還本國。故其俗法。見五相者相一金錢。",
    "T50n2060_004:0448c01": "取其相者酬七金錢。俗利其寶用充福物。",
    "T50n2060_004:0448c02": "既非僧掌固守彌崇。無論道俗必先酬價。",
    "T50n2060_004:0448c03": "奘被王命觀視具周。旁國諸僧承斯榮望",
    "T50n2060_004:0448c04": "同來禮謁。又東山行至健馱邏國。佛寺千餘。",
    "T50n2060_004:0448c05": "民皆雜信。城中素有盋廟。眾事莊嚴。昔如",
    "T50n2060_004:0448c06": "來盋經於此廟。乃數百年。今移波斯王宮",
    "T50n2060_004:0448c07": "供養。城東有迦膩王大塔基周里半。佛骨舍",
    "T50n2060_004:0448c08": "利一斛在中。舉高五百餘尺。相輪上下二十",
    "T50n2060_004:0448c09": "五重天火三災。今正營構。即世中所謂雀離",
    "T50n2060_004:0448c10": "浮圖是也。元魏靈太后胡氏。奉信情深。遣沙",
    "T50n2060_004:0448c11": "門道生等。齎大幡長七百餘尺。往彼掛之。脚",
    "T50n2060_004:0448c12": "纔及地。即斯塔也。亦不測雀離名生所由。",
    "T50n2060_004:0448c13": "左側諸迹其相極多。近則世親如意造論之",
    "T50n2060_004:0448c14": "地。遠則捨於千眼睒奉二親。檀特名山達拏",
    "T50n2060_004:0448c15": "本迹。仙為女亂。佛化鬼母。並在其境。皆無",
    "T50n2060_004:0448c16": "憂王為建石塔。高者數百餘尺。立標記焉。",
    "T50n2060_004:0448c17": "自北山行達烏長那國。即世中所謂北天竺",
    "T50n2060_004:0448c18": "烏長國也。其境周圍五千餘里。果實充備。",
    "T50n2060_004:0448c19": "為諸國所重。傳云。即昔輪王之苑囿也。僧",
    "T50n2060_004:0448c20": "有萬餘兼大乘學。王都四周多諸古迹。忍",
    "T50n2060_004:0448c21": "仙佛蹠。半偈避讎。折骨書經。割肉代鴿。蛇",
    "T50n2060_004:0448c22": "藥護命。血飲夜叉。如斯等相。備列其境。各",
    "T50n2060_004:0448c23": "具瞻奉。情倍欣欣。城之東北減三百里。大",
    "T50n2060_004:0448c24": "山龍泉名阿波邏。即信度河之本源。西南而",
    "T50n2060_004:0448c25": "流。經中所謂辛頭河也。王都東南越山逆河。",
    "T50n2060_004:0448c26": "鐵橋棧道路極懸險。千有餘里至極大川。即",
    "T50n2060_004:0448c27": "古烏仗之王都也。中有木慈氏像。高百餘尺。",
    "T50n2060_004:0448c28": "即末田地羅漢。將諸工人三返上天方得",
    "T50n2060_004:0448c29": "成者。身相端嚴特難陳說。還返烏仗。南至",
    "T50n2060_004:0449a01": "呾叉始羅國。具見伊羅鉢龍所住之池。月",
    "T50n2060_004:0449a02": "光決目之地。育王標塔舉高十丈。北有石",
    "T50n2060_004:0449a03": "門。殊極高大崇竦重山。道由中過。斯又薩",
    "T50n2060_004:0449a04": "埵捨身處也。自此東南。山行險阻。經一小",
    "T50n2060_004:0449a05": "國度數鐵橋。減二千里。至迦濕彌羅國。即",
    "T50n2060_004:0449a06": "此俗常傳罽賓是也。莫委罽賓由何而生。",
    "T50n2060_004:0449a07": "觀其圖域同罽賓耳。本是龍海羅漢取之",
    "T50n2060_004:0449a08": "引眾而住通三藏也。故其國境四面負山。",
    "T50n2060_004:0449a09": "周七千餘里。門徑狹迮。僧徒五千多學小乘。",
    "T50n2060_004:0449a10": "國有大德名僧勝匠。奘就學俱舍順正理",
    "T50n2060_004:0449a11": "因明聲明及大毘婆沙。王愍遠至。給書手十",
    "T50n2060_004:0449a12": "人供給寫之。有佛牙長可寸餘光白如",
    "T50n2060_004:0449a13": "雪。自濫波至此。繞山諸國。形體鄙薄俗",
    "T50n2060_004:0449a14": "習胡蕃。雖預五方非印度之正境也。以",
    "T50n2060_004:0449a15": "住居山谷風雜諸邊。自此南下。通望無",
    "T50n2060_004:0449a16": "山。將及千里至磔迦國。土據平川周萬",
    "T50n2060_004:0449a17": "餘里。兩河分注卉木繁榮。于時徒伴二十餘",
    "T50n2060_004:0449a18": "人。行至大林中。遇賊劫掠纔獲命全。入",
    "T50n2060_004:0449a19": "村告乞乃達東境。大林有婆羅門。年七百",
    "T50n2060_004:0449a20": "歲。貌如三十。明中百論及外道書。云是龍",
    "T50n2060_004:0449a21": "猛弟子。乃停一月學之。又東至那僕底國。",
    "T50n2060_004:0449a22": "就調伏光法師。學對法顯宗理門等論。又東",
    "T50n2060_004:0449a23": "詣那伽羅寺。就月胄論師。學眾事分婆沙。",
    "T50n2060_004:0449a24": "又東至祿勒那國。就闍那崛多大德。學經",
    "T50n2060_004:0449a25": "部婆沙。又就蜜多犀那論師。學薩婆多部辯",
    "T50n2060_004:0449a26": "真論。漸次東南路經六國多有遺迹。育王",
    "T50n2060_004:0449a27": "標塔高二十丈者。其數不少。中有末葂羅",
    "T50n2060_004:0449a28": "國。最饒蹤緒。城東六里有一山寺。昔烏波",
    "T50n2060_004:0449a29": "毱多。唐言近護。即五師之一也。是其本住所",
    "T50n2060_004:0449b01": "建。北巖石室高二十餘丈廣三十步。其側不",
    "T50n2060_004:0449b02": "遠復有獼猴墮坑處四佛經行處賢聖依住",
    "T50n2060_004:0449b03": "處。靈相眾矣。又東南行經于七國。至劫比",
    "T50n2060_004:0449b04": "他國。俗事大自在天。其精舍者高百餘尺。中",
    "T50n2060_004:0449b05": "有天貌形極偉大。謂諸有趣由之而生。王",
    "T50n2060_004:0449b06": "民同敬不為鄙恥諸國天祠率置此形。大",
    "T50n2060_004:0449b07": "都異道乃有百數。中所高者自在為多有一",
    "T50n2060_004:0449b08": "大寺。五百僧徒。淨人僕隸乃有數萬。皆宅",
    "T50n2060_004:0449b09": "其寺側。中有三道階。南北而列。即佛為母",
    "T50n2060_004:0449b10": "忉利安居夏竟下天。帝釋之所作也。寶階本",
    "T50n2060_004:0449b11": "基淪沒並盡。後王倣之在其故地。猶高七十",
    "T50n2060_004:0449b12": "餘尺。育王為建石柱。高七丈餘。光淨明照。",
    "T50n2060_004:0449b13": "隨人罪福影現其中。旁有賢劫四佛經行",
    "T50n2060_004:0449b14": "石基。長五十許步。高于七尺。足蹈所及。皆",
    "T50n2060_004:0449b15": "有蓮華文生焉。國西北不遠二百許里至",
    "T50n2060_004:0449b16": "羯若鞠闍國。唐言曲女城也。王都臨殑伽",
    "T50n2060_004:0449b17": "河。即恒河之正名矣。源從北來出大雪山。",
    "T50n2060_004:0449b18": "其土邪正雜敬。僧徒盈萬。多諸聖跡。四佛",
    "T50n2060_004:0449b19": "行坐處。七日說法處。佛牙髮爪等塔。精舍千",
    "T50n2060_004:0449b20": "餘。名寺異相多臨河北。奘於此國學佛使",
    "T50n2060_004:0449b21": "日胄二毘婆沙於毘耶犀那三藏所。經于三月。",
    "T50n2060_004:0449b22": "王號戒日。正法治世將五十載。言戒日者。",
    "T50n2060_004:0449b23": "諡法之名。此方薨後量德以贈。彼土初登即",
    "T50n2060_004:0449b24": "先薦號。以滅後美之徒虛名耳。今猶御世",
    "T50n2060_004:0449b25": "統五印度。初治邊陲為小國也。先有室",
    "T50n2060_004:0449b26": "商佉王。威行海內。酷虐無道劉殘釋種。拔",
    "T50n2060_004:0449b27": "菩提樹絕其根苗。選簡名德三百餘人留",
    "T50n2060_004:0449b28": "之。餘者並充奴隸。戒日深知樹於禍始也。",
    "T50n2060_004:0449b29": "與諸官屬至菩提坑立大誓曰。若我有福",
    "T50n2060_004:0449c01": "統臨海內。必能崇建佛法。願菩提樹從地",
    "T50n2060_004:0449c02": "而生。言已尋視。見菩提萌坑中上踊。遂迴",
    "T50n2060_004:0449c03": "兵馬往商佉所。威福力故當即除滅。所以抱",
    "T50n2060_004:0449c04": "信誠篤倍發由來。還統五方。象兵八萬。軍",
    "T50n2060_004:0449c05": "威所及並藉其力。素不血食。化境有羊。皆",
    "T50n2060_004:0449c06": "贖施僧。用供乳酪。五年一施傾其帑藏。藏",
    "T50n2060_004:0449c07": "盡還蓄時至復行。用此為常。有犯王法乃",
    "T50n2060_004:0449c08": "至叛逆罪應死者。遠斥邊裔。餘者懲罰。蓋",
    "T50n2060_004:0449c09": "不足言。故諸國中多行盜竊。非假伴援不",
    "T50n2060_004:0449c10": "可妄進。又東南行二千餘里經于四國。順",
    "T50n2060_004:0449c11": "殑伽河側。忽被秋賊須人祭天。同舟八十",
    "T50n2060_004:0449c12": "許人悉被執縛。唯選奘公堪充天食。因結",
    "T50n2060_004:0449c13": "壇河上置奘壇中。初便生饗將加鼎鑊。當",
    "T50n2060_004:0449c14": "斯時也取救無緣。注想慈尊彌勒如來及東",
    "T50n2060_004:0449c15": "夏住持三寶。私發誓曰。餘運未絕會蒙放",
    "T50n2060_004:0449c16": "免。必其無遇命也如何。同舟一時悲啼號哭。",
    "T50n2060_004:0449c17": "忽惡風四起。賊船而覆沒。飛沙折木咸懷",
    "T50n2060_004:0449c18": "恐怖。諸人又告賊曰。此人可愍。不辭危難。",
    "T50n2060_004:0449c19": "專心為法。利益邊陲。君若殺之罪莫大",
    "T50n2060_004:0449c20": "也。寧殺我等不得損他。眾賊聞之投刃",
    "T50n2060_004:0449c21": "禮愧受戒悔失。放隨所往。達憍償彌。外道",
    "T50n2060_004:0449c22": "殷盛。王都城中有佛精舍。高六十尺。中有",
    "T50n2060_004:0449c23": "檀像。即昔優田大王造之。倣在天之影",
    "T50n2060_004:0449c24": "也。其側龍窟聖迹多矣。又東北千餘里至室",
    "T50n2060_004:0449c25": "羅伐悉底國。即舍衛舍婆提之正名也。周睇",
    "T50n2060_004:0449c26": "荒毀纔有故基。斯匿治宮須達故宅。趾墌",
    "T50n2060_004:0449c27": "存焉。城南五里有逝多林。即祇陀園也。勝軍",
    "T50n2060_004:0449c28": "王臣善施所造。全寺頹滅尚有石柱。舉高",
    "T50n2060_004:0449c29": "七丈。育王標樹邊有塼室一區。中安如來為",
    "T50n2060_004:0450a01": "母說法像。自餘院宇湮沒蕩盡。但有佛洗",
    "T50n2060_004:0450a02": "病比丘處。目連舉身子衣處。佛僧常汲故",
    "T50n2060_004:0450a03": "井處。外道陰謗殺婬女處。佛異論處。身子",
    "T50n2060_004:0450a04": "捔處。瑠璃沒處。得眼林處。迦葉波佛本生地。",
    "T50n2060_004:0450a05": "諸如上處皆建石塔。並無憂王之所造也。",
    "T50n2060_004:0450a06": "寺東不遠。三大深坑。即調達瞿波戰遮女人",
    "T50n2060_004:0450a07": "所沒之處。坑極深邃臨望無底。自古及今",
    "T50n2060_004:0450a08": "大雨洪注終無溢滿。又東將七百里。至劫",
    "T50n2060_004:0450a09": "毘羅伐窣堵國。即迦毘羅衛淨飯王所治之",
    "T50n2060_004:0450a10": "都也。空城十餘無人栖住。故宮甎城周十五",
    "T50n2060_004:0450a11": "里。荒寺千餘。惟宮中一所在焉。王寢殿基",
    "T50n2060_004:0450a12": "上有銘塔。即如來降神之處也。彼有說云。",
    "T50n2060_004:0450a13": "五月八日神來降者。上座部云。十五日者與",
    "T50n2060_004:0450a14": "此方述微復不同。豈有異耶。至如東夏所",
    "T50n2060_004:0450a15": "尚素王為聖。將定年算。前達尚迷。況復曆",
    "T50n2060_004:0450a16": "有三代。述時紀號猶自差舛。顧惟理越情",
    "T50n2060_004:0450a17": "求赴機應感。皆乘權道適變為先。豈以",
    "T50n2060_004:0450a18": "常人之耳目用通於至極也。城之南北有",
    "T50n2060_004:0450a19": "過去二佛生地諸塔。育王石柱銘記甚多。都",
    "T50n2060_004:0450a20": "城西北數百千塔。並是流璃所誅諸釋。既",
    "T50n2060_004:0450a21": "是聖者。後人為造。當斯時也有四釋子。忿",
    "T50n2060_004:0450a22": "其見逼不思犯戒。出外拒軍。瑠璃遂退。",
    "T50n2060_004:0450a23": "後還本國。城中不受。告曰。吾為法種誓不",
    "T50n2060_004:0450a24": "行師。汝退彼軍非吾族也。既被放斥遠",
    "T50n2060_004:0450a25": "投諸國。本是聖胤。競宗樹之。今烏仗梵衍等",
    "T50n2060_004:0450a26": "王。並其後也。城東百里。即是如來生地之林。",
    "T50n2060_004:0450a27": "今尚存焉。或有說者。三月八日。上座部云。",
    "T50n2060_004:0450a28": "十五日也。此土諸經咸云。四月八日。斯非",
    "T50n2060_004:0450a29": "感見之機。異計多耳。又東七百里方至拘",
    "T50n2060_004:0450b01": "尸。中途諸異略不復紀。創達此城。不覺五",
    "T50n2060_004:0450b02": "情失守崩踊躄地。頃之顧眄。但見荒城頹",
    "T50n2060_004:0450b03": "褫純陀宅基有標誌耳。西北四里。河之西",
    "T50n2060_004:0450b04": "岸。即娑羅大林。周匝輪徑四十餘里。中央高",
    "T50n2060_004:0450b05": "竦。即涅槃地。有一甎室。臥像北首。旁施塔",
    "T50n2060_004:0450b06": "柱具書銘記。而諸說混淆通列其上。有云。",
    "T50n2060_004:0450b07": "二月十五日入涅槃者。或云。九月八日入",
    "T50n2060_004:0450b08": "涅槃者。或云。自彼至今過千五百年者。或",
    "T50n2060_004:0450b09": "云過九百年者。城北渡河。即焚身地。方二",
    "T50n2060_004:0450b10": "里餘深三丈許。土尚黃黑狀同焦炭。諸國有",
    "T50n2060_004:0450b11": "病服其土者無不除愈。故其焚處致有坑",
    "T50n2060_004:0450b12": "耳。其側復有現足分身雉鹿諸塔。並具瞻",
    "T50n2060_004:0450b13": "已。又西南行大深林中七百餘里。達婆羅痆",
    "T50n2060_004:0450b14": "廝國。即常所謂波羅奈也。城臨殑伽。外道殷",
    "T50n2060_004:0450b15": "盛。乃出萬計。天寺百餘多遵自在。僧徒三",
    "T50n2060_004:0450b16": "千。並小乘正量部也。王都東北波羅奈河之",
    "T50n2060_004:0450b17": "西。塔柱雙建。育王所立。影現佛像。覩者興",
    "T50n2060_004:0450b18": "敬。度河十里即鹿野寺也。周閭重閣望若",
    "T50n2060_004:0450b19": "仙宮。僧減二千。皆同前部。佛事高勝諸國",
    "T50n2060_004:0450b20": "最矣。中有轉法輪像。狀如言說。旁樹石柱",
    "T50n2060_004:0450b21": "高七十餘尺。內影外現眾相備矣。斯即如來",
    "T50n2060_004:0450b22": "初轉法處。其側復有五百獨覺塔三佛行坐",
    "T50n2060_004:0450b23": "處。寺中銘塔聖迹極多。乃有數百。又有佛",
    "T50n2060_004:0450b24": "所浴池浣衣洗器之水。皆有龍護。曝衣",
    "T50n2060_004:0450b25": "方石。鹿王迎佛之地。並建石塔。動高三百",
    "T50n2060_004:0450b26": "餘尺。相甚弘偉。故略陳耳。順河東下減於",
    "T50n2060_004:0450b27": "千里達吠舍釐。即毘舍離也。露形異術偏",
    "T50n2060_004:0450b28": "所豐足。國城舊基周七十里。人物寡鮮但為",
    "T50n2060_004:0450b29": "名地。其中說淨名經處。寶積淨名諸故宅",
    "T50n2060_004:0450c01": "處。身子證果處。姨母滅度處。七百結集處。阿",
    "T50n2060_004:0450c02": "難分身處。此之五處各建勝塔標示後",
    "T50n2060_004:0450c03": "代。自斯東北二千餘里。入大雪山至尼波",
    "T50n2060_004:0450c04": "羅國。純信於佛僧有二千。大小兼學。城東",
    "T50n2060_004:0450c05": "有池。中有天金光浮水上。古老傳云彌勒",
    "T50n2060_004:0450c06": "下生。用為首飾。或有利其寶者。夜往盜",
    "T50n2060_004:0450c07": "之。但見火聚騰焰。都不可近。今則沈深叵",
    "T50n2060_004:0450c08": "窮其底。水又極熱難得措足。唐國使者試",
    "T50n2060_004:0450c09": "火投之焰便踊起。因用煮米便得成飯。其",
    "T50n2060_004:0450c10": "境北界。即東女國與吐蕃接境。比來國命",
    "T50n2060_004:0450c11": "往還率由此地。約指為語。唐梵相去一萬餘",
    "T50n2060_004:0450c12": "里。自古迴邅致途遠阻。又從梵吠舍南濟",
    "T50n2060_004:0450c13": "殑伽河達摩揭陀國。即摩竭提之正號也。",
    "T50n2060_004:0450c14": "其國所居是為中印度矣。今王祖胤繼接",
    "T50n2060_004:0450c15": "無憂。無憂即頻毘娑羅之曾孫也。王即戒日",
    "T50n2060_004:0450c16": "之女婿矣。今所治城。非古所築。殑伽南岸",
    "T50n2060_004:0450c17": "有波吒釐城。周七十里。即經所謂華氏城也。",
    "T50n2060_004:0450c18": "王宮多花。故因名焉。昔阿育王自離王舍",
    "T50n2060_004:0450c19": "遷都於此。左側聖所其量彌繁。城之西南四",
    "T50n2060_004:0450c20": "百餘里。度尼連禪河至伽耶城。人物希少",
    "T50n2060_004:0450c21": "可千餘家。又行六里有伽耶山。自古諸王",
    "T50n2060_004:0450c22": "所登封也。故此一山世稱名地。如來應俗",
    "T50n2060_004:0450c23": "就斯成道。頂有石塔高百餘尺。即寶雲等",
    "T50n2060_004:0450c24": "經所說之處。周迴四十里內聖迹充滿。山之",
    "T50n2060_004:0450c25": "西南即道成處。有金剛座周百餘步。其地則",
    "T50n2060_004:0450c26": "今所謂菩提寺是也。寺南有菩提樹。高五丈",
    "T50n2060_004:0450c27": "許。遶樹周垣壘甎為之。輪迴五百許步。東",
    "T50n2060_004:0450c28": "門對河。北門通寺。院中靈塔相狀多矣。如",
    "T50n2060_004:0450c29": "來得道之日。互說不同。或云。三月八日。及十",
    "T50n2060_004:0451a01": "五日者。垣北門外大菩提寺。六院三層。牆高",
    "T50n2060_004:0451a02": "四丈皆甎為之。師子國王。買取此處興造",
    "T50n2060_004:0451a03": "斯寺。僧徒僅千。大乘上座部所住持也。有",
    "T50n2060_004:0451a04": "骨舍利狀人指節。肉舍利者大如真珠。彼",
    "T50n2060_004:0451a05": "土十二月三十日。當此方正月十五日。世稱",
    "T50n2060_004:0451a06": "大神變月。若至其夕必放光瑞。天雨香",
    "T50n2060_004:0451a07": "花充滿樹院。奘初到此。不覺悶絕。良久蘇",
    "T50n2060_004:0451a08": "醒。歷覩靈相。昔聞經說。今宛目前。恨居邊",
    "T50n2060_004:0451a09": "鄙。生在末世。不見真容。倍復悶絕。旁有梵",
    "T50n2060_004:0451a10": "僧。就地接撫相與悲慰。雖備禮謁恨無光",
    "T50n2060_004:0451a11": "瑞。停止安居迄於解坐。彼土常法。至於此",
    "T50n2060_004:0451a12": "時。道俗千萬。七日七夜競伸供養。凡有兩",
    "T50n2060_004:0451a13": "意。謂覩光相及希樹葉。每年樹葉恰至夏",
    "T50n2060_004:0451a14": "末一時飛下。通夕新抽與故齊等。時有大",
    "T50n2060_004:0451a15": "乘居士。為奘開釋瑜伽師地。爾夜對講忽",
    "T50n2060_004:0451a16": "失燈明。又觀所佩珠璫瓔珞。不見光釆。",
    "T50n2060_004:0451a17": "但有通明晃朗。內外洞然。而不測其由",
    "T50n2060_004:0451a18": "也。怪斯所以共出草廬望菩提樹。乃見有",
    "T50n2060_004:0451a19": "僧。手擎舍利大如人指。在樹基上遍示",
    "T50n2060_004:0451a20": "大眾。所放光明照燭天地。于時眾鬧但得",
    "T50n2060_004:0451a21": "遙禮。雖目覩瑞心疑其火。合掌虔跪乃至",
    "T50n2060_004:0451a22": "明晨。心漸萎頓光亦歇滅。居士問曰。既覩",
    "T50n2060_004:0451a23": "靈瑞。心無疑耶奘具陳意。居士曰。余之昔",
    "T50n2060_004:0451a24": "疑。還同此也。其瑞既現。疑自通耳。余見菩",
    "T50n2060_004:0451a25": "提樹。葉如此白楊。具以問之。奘曰。相狀略",
    "T50n2060_004:0451a26": "同。而扶踈茂盛少有異也。於此寺東望屈",
    "T50n2060_004:0451a27": "屈吒播陀山。即經所謂雞足山也。直上三峯",
    "T50n2060_004:0451a28": "狀如雞足。因取號焉。去菩提寺一百餘里。",
    "T50n2060_004:0451a29": "頂樹大塔夜放神炬。光明通照。即大迦葉",
    "T50n2060_004:0451b01": "波。寂定所也。路極梗澁多諸林竹。師子虎象",
    "T50n2060_004:0451b02": "縱橫騰倚。每思登踐取進無由。奘乃告王",
    "T50n2060_004:0451b03": "請諸防援。蒙給兵三百餘人。各備鋒刃斬",
    "T50n2060_004:0451b04": "竹通道。日行十里。爾時彼國聞奘往山。士",
    "T50n2060_004:0451b05": "女大小數盈十萬。奔隨繼至共往雞足。既",
    "T50n2060_004:0451b06": "達山阿壁立無路。乃縛竹為梯相連而上。",
    "T50n2060_004:0451b07": "達山頂者三千餘人。四睇欣然轉增喜踊",
    "T50n2060_004:0451b08": "具覩石罅散花供養。自山東北百有餘里",
    "T50n2060_004:0451b09": "至佛陀代那山。有大石室。佛曾遊此。天帝",
    "T50n2060_004:0451b10": "就石塗香以供。行至其處今猶郁烈不遠",
    "T50n2060_004:0451b11": "山室可受千人。如來三月於中坐夏。壘石",
    "T50n2060_004:0451b12": "為道。廣二十步。長五里許。即頻毘娑羅修覲",
    "T50n2060_004:0451b13": "上山之所由也。又東六十便至矩奢揭羅",
    "T50n2060_004:0451b14": "補羅古城。唐言茅城。多出香茅故因名也。",
    "T50n2060_004:0451b15": "其城即摩揭陀之正中。經本所謂王舍城者",
    "T50n2060_004:0451b16": "是矣。崇山四周為其外郭。上如陴堄皆甎",
    "T50n2060_004:0451b17": "為之。西通小徑北闢山門。廣長從狹周輪",
    "T50n2060_004:0451b18": "百五十里。其中宮城周三十餘里。內諸古迹",
    "T50n2060_004:0451b19": "其量復多。宮之東北可十五里。有姞栗陀羅",
    "T50n2060_004:0451b20": "矩吒山。即經所謂耆闍崛山者是也。唐言鷲",
    "T50n2060_004:0451b21": "峯之臺。於諸山中最高顯映奪。接山之陽",
    "T50n2060_004:0451b22": "佛多居住。從下至頂編石為階。廣十餘步",
    "T50n2060_004:0451b23": "長六里許。佛常往來於斯道也。歷觀崖岫",
    "T50n2060_004:0451b24": "備諸古迹不可勝紀。廣如圖傳。山城北門",
    "T50n2060_004:0451b25": "強一里許。即迦蘭陀竹園精舍石基。東戶甎",
    "T50n2060_004:0451b26": "室今仍現在。自園西南行六里許。南山之陰",
    "T50n2060_004:0451b27": "大竹林中有石室焉。即大迦葉波與千無",
    "T50n2060_004:0451b28": "學。結集經教所託之地。又西二十餘里。即",
    "T50n2060_004:0451b29": "大眾部結集處也。山城之北可五里許。至曷",
    "T50n2060_004:0451c01": "羅闍姞利呬城。唐言新王舍也。餘傳所稱",
    "T50n2060_004:0451c02": "者是矣。又北三十餘里至那爛陀寺。唐言施",
    "T50n2060_004:0451c03": "無厭也。贍部洲中寺之最者。勿高此矣。五",
    "T50n2060_004:0451c04": "王共造供給倍隆。故因名焉。其寺都有五院。",
    "T50n2060_004:0451c05": "同一大門周閭四重高八丈許。並用甎壘。其",
    "T50n2060_004:0451c06": "最上壁猶厚六尺。外郭三重。牆亦甎壘。高五",
    "T50n2060_004:0451c07": "丈許。中間水遶極深池塹。備有花畜嚴麗",
    "T50n2060_004:0451c08": "可觀。自置已來防衛清肅。女人非濫未曾",
    "T50n2060_004:0451c09": "容隱。常住僧眾四千餘人。外容道俗通及",
    "T50n2060_004:0451c10": "邪正乃出萬數。皆周給衣食無有窮竭。故",
    "T50n2060_004:0451c11": "復號寺為施無厭也。中有佛院備諸聖迹。",
    "T50n2060_004:0451c12": "精舍高者二十餘丈。佛昔於中四月說法。又",
    "T50n2060_004:0451c13": "有精舍高三十餘丈。中諸變態不可名悉。",
    "T50n2060_004:0451c14": "置立銅像高八丈餘。六層閣盛莊嚴綺飾。即",
    "T50n2060_004:0451c15": "戒日之兄滿胄王造也。又有鍮石精舍高可",
    "T50n2060_004:0451c16": "八丈。戒日親造。彫裝未備日役千功。彼國",
    "T50n2060_004:0451c17": "常法欽敬德望。有諸論師智識清遠。王給",
    "T50n2060_004:0451c18": "封戶乃至十城。漸降量賞不減三城。其寺",
    "T50n2060_004:0451c19": "現在受封大德三百餘人。通經已上不掌僧",
    "T50n2060_004:0451c20": "役。重愛學問諮訪異法。故烏耆已西被於",
    "T50n2060_004:0451c21": "海內。諸出家者皆多義學。任國往返都無",
    "T50n2060_004:0451c22": "隔礙。王雖守國不敢遮障。故彼學徒博聞",
    "T50n2060_004:0451c23": "該贍。奘歷諸國風聲久達。將造其寺。眾",
    "T50n2060_004:0451c24": "差大德四十人。至莊迎宿。莊即目連之本村",
    "T50n2060_004:0451c25": "也。明日食後。僧二百餘俗人千餘。擎輿幢蓋",
    "T50n2060_004:0451c26": "香花來迎引入都會。與眾相慰問訖唱令住",
    "T50n2060_004:0451c27": "寺。一切共同。又差二十人。引至正法藏所。",
    "T50n2060_004:0451c28": "即戒賢論師也。年百六歲眾所重故號正",
    "T50n2060_004:0451c29": "法藏。博聞強識。內外大小一切經書無不通",
    "T50n2060_004:0452a01": "達。即昔室商佉王所坑之者。為賊擎出潛",
    "T50n2060_004:0452a02": "淪草莾。後興法顯道俗所推。戒日增邑十",
    "T50n2060_004:0452a03": "城。科稅以入。賢以稅物成立寺廟。奘禮讚",
    "T50n2060_004:0452a04": "訖。並命令坐。問從何來。答從支那國來",
    "T50n2060_004:0452a05": "欲學瑜伽等論。聞已啼泣。召弟子覺賢說",
    "T50n2060_004:0452a06": "己舊事。賢曰。和上三年前。患困如刀刺。",
    "T50n2060_004:0452a07": "欲不食而死。夢金色人曰。汝勿厭身。往",
    "T50n2060_004:0452a08": "作國王多害物命。當自悔責。何得自盡。",
    "T50n2060_004:0452a09": "有支那僧來此學問。已在道中。三年應至。",
    "T50n2060_004:0452a10": "以法惠彼。彼復流通。汝罪自滅。吾是曼殊",
    "T50n2060_004:0452a11": "室利。故來相勸。和上今損。正法藏問。在路",
    "T50n2060_004:0452a12": "幾時。奘曰。出三年矣。既與夢同。悲喜交集。",
    "T50n2060_004:0452a13": "禮謝訖。寺素立法。通三藏者員置十人。由",
    "T50n2060_004:0452a14": "來闕一。以奘風問便處其位。日給上饌二",
    "T50n2060_004:0452a15": "十盤大人米一斗。檳榔豆䓻龍腦香乳蘇蜜",
    "T50n2060_004:0452a16": "等。淨人四婆羅一。行乘象輿三十人從。大",
    "T50n2060_004:0452a17": "人米者粳米也。大如烏豆。飯香百步。惟此國",
    "T50n2060_004:0452a18": "有。王及知法者預焉。故此寺通三藏者給",
    "T50n2060_004:0452a19": "二十盤。即二十日。漸減通一經者。猶給五",
    "T50n2060_004:0452a20": "盤。五日。過此已後便依僧位。便請戒賢講",
    "T50n2060_004:0452a21": "瑜伽論。聽者數千人。十有五月方得一遍。重",
    "T50n2060_004:0452a22": "為再講。九月方了自餘順理顯揚對法等並",
    "T50n2060_004:0452a23": "得諮稟。然於瑜伽偏所鑽仰。經於五年晨",
    "T50n2060_004:0452a24": "夕無輟將事博議未忍東旋。賢誡曰。吾",
    "T50n2060_004:0452a25": "老矣。見子殉命求法經途十年方至今日",
    "T50n2060_004:0452a26": "不辭朽老。力為伸明。法貴流通豈期獨善。",
    "T50n2060_004:0452a27": "更參他部恐失時緣。智無涯也惟佛乃窮。",
    "T50n2060_004:0452a28": "人命如露非旦則夕。即可還也。便為裝行",
    "T50n2060_004:0452a29": "調。付給經論。奘曰。敢聞命矣。意欲南巡",
    "T50n2060_004:0452b01": "諸國。還途北指。以高昌昔言不得違也。便",
    "T50n2060_004:0452b02": "爾東行大山林中。至伊爛拏國。見佛坐迹",
    "T50n2060_004:0452b03": "入石寸許。長五尺二寸廣二尺一寸。旁有瓶",
    "T50n2060_004:0452b04": "迹沒石寸許。八出花文都似新置。有佛立",
    "T50n2060_004:0452b05": "迹長尺八寸闊強六寸。又東南行路經五",
    "T50n2060_004:0452b06": "國。將四千里至三摩呾吒國。濱斥大海。四",
    "T50n2060_004:0452b07": "佛曾遊。見青玉像舉高八尺。自斯東北山",
    "T50n2060_004:0452b08": "海之中。凡有六國。即達林邑。道阻且長。兼",
    "T50n2060_004:0452b09": "多瘴癘。故不遊踐。又從西行將至二千",
    "T50n2060_004:0452b10": "里。達揭羅拏國。邪正兼事。別有三寺不食",
    "T50n2060_004:0452b11": "乳酪。調達部也。又西南行七百餘里至烏",
    "T50n2060_004:0452b12": "荼國。東境臨海。有發行城。多有商侶停",
    "T50n2060_004:0452b13": "於海次。南大海中有僧伽羅國。謂執師子",
    "T50n2060_004:0452b14": "也。相去約指二萬餘里。每夜南望。見彼國",
    "T50n2060_004:0452b15": "中佛牙塔上寶珠光明騰焰暉赫見於天際。",
    "T50n2060_004:0452b16": "又西南行具經諸國。並有異迹。可五千里",
    "T50n2060_004:0452b17": "至憍薩國。即南印度之正境也。崇信佛法",
    "T50n2060_004:0452b18": "僧徒萬許。其土寬廣林野相次。王都西南三",
    "T50n2060_004:0452b19": "百餘里有黑蜂山。昔古大王為龍猛菩薩",
    "T50n2060_004:0452b20": "造立斯寺。即龍樹也。其寺上下五重。鑿石",
    "T50n2060_004:0452b21": "為之。引水旋注。多諸變異。沿波方達。令",
    "T50n2060_004:0452b22": "淨人固守罕有登者。龕中石像形極偉大。寺",
    "T50n2060_004:0452b23": "成之日。龍猛就山以藥塗之變成紫金。世",
    "T50n2060_004:0452b24": "無等者。又有經藏。夾縛無數。古老相傳。盡",
    "T50n2060_004:0452b25": "初結集並現存在。雖外佛法屢遭誅殄。而",
    "T50n2060_004:0452b26": "此一山住持無改。近有僧來於彼夏坐。但",
    "T50n2060_004:0452b27": "得讀誦不許持出。具陳此事。但路幽阻難",
    "T50n2060_004:0452b28": "可尋問。又復南行七千餘里。路經五國並",
    "T50n2060_004:0452b29": "有靈迹。至秣羅矩吒國。即贍部最南濱海境",
    "T50n2060_004:0452c01": "也。山出龍腦香焉。旁有巖頂清流。繞旋二",
    "T50n2060_004:0452c02": "十許匝南注大海。中有天宮觀自在菩薩",
    "T50n2060_004:0452c03": "常所住處。即觀世音之正名也。臨海有城。",
    "T50n2060_004:0452c04": "古師子國。今入海中可三千餘里。非結大",
    "T50n2060_004:0452c05": "伴則不可至。故不行也。自此西北四千餘",
    "T50n2060_004:0452c06": "里。中途經國具諸神異。達摩訶剌他國。其王",
    "T50n2060_004:0452c07": "果勇威英自在。未賓戒日。寺有百餘。僧徒",
    "T50n2060_004:0452c08": "五千。大小兼學。東境山寺羅漢所造。有大",
    "T50n2060_004:0452c09": "精舍高百餘尺。中安石像長八丈許。上施",
    "T50n2060_004:0452c10": "石蓋凡有七重。虛懸空中相去各三尺許。",
    "T50n2060_004:0452c11": "禮謁見者無不歎訝斯神也。自此因循廣",
    "T50n2060_004:0452c12": "尋聖迹。至鉢伐多國。有數名德學業可遵。",
    "T50n2060_004:0452c13": "又停二年。學正量部根本論攝正法論成實",
    "T50n2060_004:0452c14": "論等。便東南還那爛陀。參戒賢已。往杖",
    "T50n2060_004:0452c15": "林山勝軍論師居士所。其人剎利種。學通內",
    "T50n2060_004:0452c16": "外五明數術。依林養徒講佛經義。道俗歸",
    "T50n2060_004:0452c17": "者日數百人。諸國王等亦來觀禮洗足供養。",
    "T50n2060_004:0452c18": "封賞城邑。奘從學唯識決擇論意義論成無",
    "T50n2060_004:0452c19": "畏論等。首尾二年。夜夢寺內及外林邑火燒",
    "T50n2060_004:0452c20": "成灰。見一金人告曰。却後十年。戒日王崩",
    "T50n2060_004:0452c21": "印度便亂。當如火蕩。覺已向勝軍說之。",
    "T50n2060_004:0452c22": "奘意方決嚴具東還。及永徽之末戒日果崩。",
    "T50n2060_004:0452c23": "今並飢荒。如所夢矣。初那爛陀寺大德師子",
    "T50n2060_004:0452c24": "光等。立中百論宗。破瑜伽等義。奘曰。聖人",
    "T50n2060_004:0452c25": "作論終不相違。但學者有向背耳。因造會",
    "T50n2060_004:0452c26": "宗論三千頌。以呈戒賢諸師。咸稱善。先",
    "T50n2060_004:0452c27": "有南印度王灌頂師。名般若毱多。明正量",
    "T50n2060_004:0452c28": "部。造破大乘論七百頌。時戒日王討伐至烏",
    "T50n2060_004:0452c29": "荼國。諸小乘師保重此論以用上王。請",
    "T50n2060_004:0453a01": "與大乘師決勝。王作書與那爛陀寺。可",
    "T50n2060_004:0453a02": "差四僧善大小內外者詣行宮在所。擬",
    "T50n2060_004:0453a03": "有論義。戒賢乃差海慧智光師子光及奘。",
    "T50n2060_004:0453a04": "為四應命。將往未發間。有順世外道來",
    "T50n2060_004:0453a05": "求論難。書四十條義懸於寺門。若有屈者",
    "T50n2060_004:0453a06": "斬首相謝。彼計四大為人物因。旨理沈密",
    "T50n2060_004:0453a07": "最難徵覈。如此陰陽誰窮其數。此道執計",
    "T50n2060_004:0453a08": "必求捔決。彼土常法。論有負者先令乘驢。",
    "T50n2060_004:0453a09": "屎瓶澆頂。公於眾中。形心折伏然後依投永",
    "T50n2060_004:0453a10": "為皂隷。諸僧同疑。恐有殿負默不陳對。",
    "T50n2060_004:0453a11": "奘停既久究達論道。告眾請對。何得同恥。",
    "T50n2060_004:0453a12": "各立旁證。往復數番通解無路。神理俱喪溘",
    "T50n2060_004:0453a13": "然潛伏。預是釋門一時騰踊。彼既屈已請",
    "T50n2060_004:0453a14": "依先約。奘曰。我法弘恕不在刑科。稟受我",
    "T50n2060_004:0453a15": "法如奴事主。因將向房遵正法要。彼烏",
    "T50n2060_004:0453a16": "荼論又別訪得。尋擇其中便有謬濫。謂所",
    "T50n2060_004:0453a17": "伏外道曰。汝聞烏荼所立義不。曰彼義",
    "T50n2060_004:0453a18": "曾聞。特解其趣。即令說之。備通其要。便",
    "T50n2060_004:0453a19": "指纖芥。申大乘義破之。名制惡見論。千六",
    "T50n2060_004:0453a20": "百頌。以呈戒賢等師。咸曰。斯論窮天下之",
    "T50n2060_004:0453a21": "勍寇也。何敵當之。",
    "T50n2060_004:0453a22": "奘意欲流通教本。乃放任開正法。遂往",
    "T50n2060_004:0453a23": "東印度境迦摩縷多國。以彼風俗並信異",
    "T50n2060_004:0453a24": "道故其部眾乃有數萬。佛法雖弘未至其",
    "T50n2060_004:0453a25": "土。王事天神愛重教義。但聞智人不問",
    "T50n2060_004:0453a26": "邪正。皆一奉敬其人。創染佛法將事弘闡",
    "T50n2060_004:0453a27": "故往開化。既達於彼王。歎奘勝度神思清",
    "T50n2060_004:0453a28": "遠。童子王聞欣得面欵。遣使來請再三乃",
    "T50n2060_004:0453a29": "往。既至相見宛若舊遊。言議接對又經晦",
    "T50n2060_004:0453b01": "朔。于時異術雲聚。請王決論。言辯纔交邪",
    "T50n2060_004:0453b02": "徒草靡。王加崇重初開信門。請問諸佛何所",
    "T50n2060_004:0453b03": "功德。奘讚如來三身利物。因造三身論三",
    "T50n2060_004:0453b04": "百頌以贈之。王曰。未曾有也。頂戴歸依。此",
    "T50n2060_004:0453b05": "國東境接蜀西蠻。聞其途路。兩月應達。于",
    "T50n2060_004:0453b06": "時戒日王臣告曰。東蕃童子王所有支那大",
    "T50n2060_004:0453b07": "乘天者。道德弘被。彼王所重。請往致之。其",
    "T50n2060_004:0453b08": "大乘天者。即印度諸僧美奘之目也。王曰。我",
    "T50n2060_004:0453b09": "已頻請辭而不來。何因在彼。即使語拘摩",
    "T50n2060_004:0453b10": "羅王。可送支那法師來共會祇羅國。童子",
    "T50n2060_004:0453b11": "王命象軍二萬船三萬。與奘泝殑伽河",
    "T50n2060_004:0453b12": "以赴戒日。戒日與諸官屬百餘萬眾。順河",
    "T50n2060_004:0453b13": "東下同集羯朱祇羅國。初見頂禮。嗚足盡",
    "T50n2060_004:0453b14": "敬。散花設頌無量供已曰。弟子先請。何為不",
    "T50n2060_004:0453b15": "來。答以聽法未了故此延命。又曰。彼支",
    "T50n2060_004:0453b16": "那國有秦王破陣樂歌舞曲。秦王何人致此",
    "T50n2060_004:0453b17": "歌詠。奘曰。即今正國之天子也。是大聖人撥",
    "T50n2060_004:0453b18": "亂反政恩霑六合故有斯詠。王曰。故天",
    "T50n2060_004:0453b19": "縱之為物主也。乃延入行宮陳諸供養。乃",
    "T50n2060_004:0453b20": "述制惡見論。顧謂門師曰。日光既出熒燭",
    "T50n2060_004:0453b21": "奪明。師所寶者他皆破訖。試救取看。小乘",
    "T50n2060_004:0453b22": "諸僧無敢言者。王曰。此論雖好然未廣聞。",
    "T50n2060_004:0453b23": "欲於曲女城大會。命五印度能言之士。對",
    "T50n2060_004:0453b24": "眾顯之。使邪從正捨小就大。不亦可乎。",
    "T50n2060_004:0453b25": "是日發勅普告天下。總集沙門婆羅門一切",
    "T50n2060_004:0453b26": "異道。會曲女城。自冬初泝流。臘月方到。爾",
    "T50n2060_004:0453b27": "時四方翕集。乃有萬數。能論義者數千人。各",
    "T50n2060_004:0453b28": "擅雄辯咸稱克敵。先立行殿各容千人。安",
    "T50n2060_004:0453b29": "像陳供香花音樂。請奘昇座。即標舉論宗",
    "T50n2060_004:0453c01": "命眾徵覈。竟十八日無敢問者。王大嗟賞。",
    "T50n2060_004:0453c02": "施銀錢三萬金錢一萬上㲲一百具。仍令",
    "T50n2060_004:0453c03": "大臣執奘袈裟巡眾唱言。支那法師論勝。",
    "T50n2060_004:0453c04": "十八日來無敢問者。並宜知之。于時僧眾",
    "T50n2060_004:0453c05": "大悅曰。佛法重興。乃令邊人權智若此。便",
    "T50n2060_004:0453c06": "辭東歸。王重請住觀七十五日。大施場相。事",
    "T50n2060_004:0453c07": "訖辭還。王勅所部。遞送出境。并施青象金",
    "T50n2060_004:0453c08": "銀錢各數萬。戒日拘摩羅等十八大國王。流",
    "T50n2060_004:0453c09": "淚執別。奘便辭而不受。以象形大。日常料",
    "T50n2060_004:0453c10": "草四十餘圍。餅食所須又三斛許。戒日又勅",
    "T50n2060_004:0453c11": "令諸屬國隨到供給諸僧。勸受象施。皆曰。",
    "T50n2060_004:0453c12": "斯勝相也。佛滅度來。王雖崇敬種種布施。未",
    "T50n2060_004:0453c13": "聞以象用及釋門。象為國寶。今既見惠。",
    "T50n2060_004:0453c14": "信之極矣。因即納象而反錢寶。然其象也其",
    "T50n2060_004:0453c15": "形圓大。高可丈三長二丈許。上容八人。并",
    "T50n2060_004:0453c16": "諸什物經象等具。並在其上。狀如重都",
    "T50n2060_004:0453c17": "相似空行。雖逢奔逸而安隱不墜。瓶水",
    "T50n2060_004:0453c18": "不側。緣國北旋出印度境。戒日威被咸蒙",
    "T50n2060_004:0453c19": "供侍。入皁利國。山川相半沃壤豐熟。僧徒",
    "T50n2060_004:0453c20": "數萬並學大乘。東北山行過諸城邑上大",
    "T50n2060_004:0453c21": "雪山。及至其頂諸山並下。又上三日達最",
    "T50n2060_004:0453c22": "高嶺。南北通望。但見橫山各有九重。過斯",
    "T50n2060_004:0453c23": "已往皆是平地。雖有小山孤斷不續。唯斯",
    "T50n2060_004:0453c24": "一嶺曼延高遠。約略為言。贍部一洲山叢",
    "T50n2060_004:0453c25": "斯地。何以知耶。至如西境波斯平川眇漫。",
    "T50n2060_004:0453c26": "東尋嵬崿莫有窮蹤。北則橫野蕭條。南則",
    "T50n2060_004:0453c27": "印度皐衍。即經所謂香山者也。達池幽邃未",
    "T50n2060_004:0453c28": "可尋源。四河所從皆由斯出。爾雅所謂崐",
    "T50n2060_004:0453c29": "崙之墟。豈非斯耶。案諸禹貢。河出磧石。",
    "T50n2060_004:0454a01": "蓋局談其潛出處耳。張騫尋之乃遊大夏。",
    "T50n2060_004:0454a02": "固是超步所經。猶不言其發源之始。斯可",
    "T50n2060_004:0454a03": "知矣。奘引從前後自勒行眾沿嶺而下。三",
    "T50n2060_004:0454a04": "日至地。達覩貨羅諸故都邑。山行八百路極",
    "T50n2060_004:0454a05": "艱險。寒風切骨到於活國。中途所經皆屬",
    "T50n2060_004:0454a06": "北狄。而此王者突厥之胤。統管諸胡總御",
    "T50n2060_004:0454a07": "鐵門以南諸小國也。自此境東方入葱嶺。",
    "T50n2060_004:0454a08": "嶺據贍部洲中。南接雪山北至熱海。東漸",
    "T50n2060_004:0454a09": "烏鎩西極波斯。縱廣結固各數千里。冬夏積",
    "T50n2060_004:0454a10": "雪氷巖崖險。過半已下多出山葱。故因名",
    "T50n2060_004:0454a11": "焉。昔人云。葱嶺停雪。即雪山也。今親目驗。",
    "T50n2060_004:0454a12": "則知其非。雪山乃居葱嶺已南。東西亘海。",
    "T50n2060_004:0454a13": "南望平野。北達叢山。方名葱嶺。又東山行。",
    "T50n2060_004:0454a14": "經於十國二千餘里。至達摩悉鐵帝國。境",
    "T50n2060_004:0454a15": "在山間。東西千六百里。南北極廣不踰四",
    "T50n2060_004:0454a16": "五里許。臨縛芻河從南而來不測其本。僧",
    "T50n2060_004:0454a17": "寺十餘。有一石像上施金銅圓蓋。人有旋",
    "T50n2060_004:0454a18": "遶蓋亦隨轉。豈由機巧莫測其然。又東山",
    "T50n2060_004:0454a19": "行近有千里達商彌國。東至大川廣千餘",
    "T50n2060_004:0454a20": "里。南北百餘里絕無人住。川有龍池。東西",
    "T50n2060_004:0454a21": "三百南北五十。其池正在大葱嶺內。贍部洲",
    "T50n2060_004:0454a22": "中最高地也。何以明之。池出二河。其西流",
    "T50n2060_004:0454a23": "者至達摩悉鐵國與縛芻河合。自此以西。水",
    "T50n2060_004:0454a24": "皆西流。其東流者至佉沙西界與徙多河",
    "T50n2060_004:0454a25": "合。自此已東水皆東流。故分二河各注兩",
    "T50n2060_004:0454a26": "海故知高也。河出大鳥卵如𭽎許。案條",
    "T50n2060_004:0454a27": "支國大卵如甕。豈非斯耶。又東五百至朅",
    "T50n2060_004:0454a28": "盤陀國。北背徙多河。即經所謂悉陀河也。東",
    "T50n2060_004:0454a29": "入鹽澤。潛於地中。涌於積石。為東夏河",
    "T50n2060_004:0454b01": "矣。其國崇信佛法。城之東南三百餘里。大崖",
    "T50n2060_004:0454b02": "兩室各一羅漢現入滅定七百餘年。鬚髮漸",
    "T50n2060_004:0454b03": "長。左近諸僧年別為剃。又東千餘里方出",
    "T50n2060_004:0454b04": "葱嶺至烏鎩國。城臨徙多。西有大山崖自",
    "T50n2060_004:0454b05": "崩墜。中有僧焉。冥目而坐。形甚奇偉。鬚",
    "T50n2060_004:0454b06": "髮下垂至於肩面。問其委曲乃迦葉佛時人",
    "T50n2060_004:0454b07": "矣。近重崩崖沒於山內。奘至斯國。與象別",
    "T50n2060_004:0454b08": "行先度雪河。象晚方至。水漸汎漲。不悉山",
    "T50n2060_004:0454b09": "道。尋嶺直下。牙衝岸樹。象性凶獷反拔却",
    "T50n2060_004:0454b10": "頓。因即致死。悵恨所經已越山險將達平",
    "T50n2060_004:0454b11": "壤不果祈願。東過踈勒乃至沮渠。可千餘",
    "T50n2060_004:0454b12": "里。同伴五百皆共推奘為大商主。處位中",
    "T50n2060_004:0454b13": "營四面防守。且自沮渠一國。素來常鎮十",
    "T50n2060_004:0454b14": "部大經。各十萬偈。如前所傳。國寶護之不",
    "T50n2060_004:0454b15": "許分散。今屬突厥。南有大山。現三羅漢入",
    "T50n2060_004:0454b16": "滅盡定。東行八百達于遁國。地惟沙壤寺",
    "T50n2060_004:0454b17": "有百餘。僧徒五千並大乘學。城西山寺佛曾",
    "T50n2060_004:0454b18": "遊踐。有大石室。羅漢入定。石門封掩。初奘",
    "T50n2060_004:0454b19": "既度葱嶺。先遣侍人。齎表陳露達國化也。",
    "T50n2060_004:0454b20": "下勅流問令早相見。行達于遁。以象致",
    "T50n2060_004:0454b21": "死所齎經像交無運致。又上表請尋下別",
    "T50n2060_004:0454b22": "勅。令于遁王給其鞍乘。既奉嚴勅駝馬相",
    "T50n2060_004:0454b23": "連至于沙州。又蒙別勅。計其行程酬雇",
    "T50n2060_004:0454b24": "價直。自爾乘傳二十許乘。以貞觀十九年正",
    "T50n2060_004:0454b25": "月二十四日。屆于京郊之西。道俗相趨屯赴",
    "T50n2060_004:0454b26": "闐𨶮。數十萬眾如值下生。將欲入都。人",
    "T50n2060_004:0454b27": "物諠擁取進不前。遂停別館。通夕禁衛。候",
    "T50n2060_004:0454b28": "備遮斷停駐道旁。從故城之西南至京師",
    "T50n2060_004:0454b29": "朱雀街之都亭驛二十餘里。列眾禮謁動不",
    "T50n2060_004:0454c01": "得旋。于時駕幸洛陽。奘乃留諸經像送",
    "T50n2060_004:0454c02": "弘福寺。京邑僧眾競列幢帳助運莊嚴。四部",
    "T50n2060_004:0454c03": "諠譁又倍初至。當斯時也復感瑞雲現于",
    "T50n2060_004:0454c04": "日北團圓如蓋。紅白相映當于像上顯發",
    "T50n2060_004:0454c05": "輪光。既非遶日同共嗟仰從午至晡。像",
    "T50n2060_004:0454c06": "入弘福方始歇滅。致使京都五日四民廢",
    "T50n2060_004:0454c07": "業七眾歸承。當此一期。傾仰之高終古罕",
    "T50n2060_004:0454c08": "類也。奘雖逢榮問獨守館宇坐鎮清閑。",
    "T50n2060_004:0454c09": "恐陷物議故不臨對。及至洛濱特蒙慰",
    "T50n2060_004:0454c10": "問。并獻諸國異物。以馬馱之。別勅引入深",
    "T50n2060_004:0454c11": "宮之內殿。面奉天顏。談敘真俗無爽帝旨。",
    "T50n2060_004:0454c12": "從卯至酉不覺時延。迄于閉鼓。上即事戎",
    "T50n2060_004:0454c13": "旃。問罪遼左。明旦將發。下勅同行。固辭疾",
    "T50n2060_004:0454c14": "苦。兼陳翻譯。不違其請。乃勅京師留守梁",
    "T50n2060_004:0454c15": "國公房玄齡。專知監護。資備所須一從天",
    "T50n2060_004:0454c16": "府。初奘在印度聲暢五天。稱述支那人物",
    "T50n2060_004:0454c17": "為盛。戒日大王并菩提寺僧。思聞此國。為",
    "T50n2060_004:0454c18": "日久矣。但無信使。未可依憑。彼土常",
    "T50n2060_004:0454c19": "傳。贍部一洲四王所治。東謂脂那。主人王",
    "T50n2060_004:0454c20": "也。西謂波斯。主寶王也。南謂印度。主象王",
    "T50n2060_004:0454c21": "也。北謂獫狁。主馬王也。皆謂四國藉斯以",
    "T50n2060_004:0454c22": "治。即因為言。奘既安達恰述符同。戒日及",
    "T50n2060_004:0454c23": "僧。各遣中使齎諸經寶遠獻東夏。是則天",
    "T50n2060_004:0454c24": "竺信命自奘而通。宣述皇猷之所致也。使",
    "T50n2060_004:0454c25": "既西返。又勅王玄策等二十餘人。隨往大",
    "T50n2060_004:0454c26": "夏。并贈綾帛千有餘段。王及僧等數各有",
    "T50n2060_004:0454c27": "差。并就菩提寺僧召石蜜匠。乃遣匠二人",
    "T50n2060_004:0454c28": "僧八人。俱到東夏。尋勅往越州。就甘蔗造",
    "T50n2060_004:0454c29": "之皆得成就。先是菩提寺僧三人送經初。",
    "T50n2060_004:0455a01": "至。下勅普請京城設齋。仍於弘福譯大嚴",
    "T50n2060_004:0455a02": "等經不久之間奘信又至。乃勅且停待到方",
    "T50n2060_004:0455a03": "譯。主上虛心企仰。頻下明勅令奘速至。但",
    "T50n2060_004:0455a04": "為事故留連不早程達。既見洛宮深沃虛",
    "T50n2060_004:0455a05": "想。即陳翻譯。搜擢賢明。上曰。法師唐梵具",
    "T50n2060_004:0455a06": "贍詞理通敏。將恐徒揚仄陋終虧聖典。奘",
    "T50n2060_004:0455a07": "曰。昔者二秦之譯門位三千。雖復翻傳。猶",
    "T50n2060_004:0455a08": "恐後代無聞懷疑乖信。若不搜舉同奉玄",
    "T50n2060_004:0455a09": "規。豈以褊能妄參朝委。頻又固請乃蒙降",
    "T50n2060_004:0455a10": "許。帝曰。自法師行後造弘福寺。其處雖小",
    "T50n2060_004:0455a11": "禪院虛靜。可為翻譯。所須人物吏力。並與",
    "T50n2060_004:0455a12": "玄齡商量務令優給。既承明命返迹京師。",
    "T50n2060_004:0455a13": "遂召沙門慧明靈閏等。以為證義。沙門行",
    "T50n2060_004:0455a14": "友玄賾等。以為綴緝。沙門智證辯機等。以",
    "T50n2060_004:0455a15": "為錄文。沙門玄模以證梵語。沙門玄應以",
    "T50n2060_004:0455a16": "定字偽。其年五月創開翻譯。大菩薩藏經二",
    "T50n2060_004:0455a17": "十卷。余為執筆。并刪綴詞理。其經廣解六",
    "T50n2060_004:0455a18": "度四攝十力四畏三十七品諸菩薩行。合十",
    "T50n2060_004:0455a19": "二品。將四百紙。又復旁翻顯揚聖教論二十",
    "T50n2060_004:0455a20": "卷。智證等更迭錄文。沙門行友詳理文句。奘",
    "T50n2060_004:0455a21": "公於論重加陶練。次又翻大乘對法論一十",
    "T50n2060_004:0455a22": "五卷。沙門玄賾筆受。微有餘隙。又出西域",
    "T50n2060_004:0455a23": "傳一十二卷。沙門辯機。親受時事連紕前後。",
    "T50n2060_004:0455a24": "兼出佛地六門神呪等經。都合八十許卷。自",
    "T50n2060_004:0455a25": "前代已來所譯經教。初從梵語倒寫本文。",
    "T50n2060_004:0455a26": "次乃迴之順同此俗。然後筆人亂理文句。",
    "T50n2060_004:0455a27": "中間增損多墜全言。今所翻傳都由奘旨。",
    "T50n2060_004:0455a28": "意思獨斷出語成章。詞人隨寫即可披翫。",
    "T50n2060_004:0455a29": "尚賢吳魏所譯諸文。但為西梵所重貴於",
    "T50n2060_004:0455b01": "文句。鉤鎖聯類重沓布在。唐文頗居繁複。故",
    "T50n2060_004:0455b02": "使綴工專司此位。所以貫通詞義加度節",
    "T50n2060_004:0455b03": "之。銓本勒成祕書繕寫。于時駕返西京。奘",
    "T50n2060_004:0455b04": "乃表上并請序題。尋降手勅曰。法師夙標",
    "T50n2060_004:0455b05": "高行早出塵表。泛寶舟而登彼岸。搜妙",
    "T50n2060_004:0455b06": "道而闢法門。弘闡大猷蕩滌眾累。是以慈",
    "T50n2060_004:0455b07": "雲欲卷。舒之廕四空。慧日將昏。朗之照",
    "T50n2060_004:0455b08": "八極。舒朗之者。其惟法師乎。朕學淺心拙。",
    "T50n2060_004:0455b09": "在物猶迷。況佛教幽微。豈敢仰測。請為經",
    "T50n2060_004:0455b10": "題。非已所聞。其新撰西域傳者。當自披覽。",
    "T50n2060_004:0455b11": "及西使再返。又勅二十餘人隨往印度前",
    "T50n2060_004:0455b12": "來國命通議中書。勅以異域方言務取符",
    "T50n2060_004:0455b13": "會。若非伊人將論聲教。故諸信命並資於",
    "T50n2060_004:0455b14": "奘。乃為轉唐言依彼西梵。文詞輕重令彼",
    "T50n2060_004:0455b15": "讀者尊崇東夏。尋又下勅。令翻老子五千",
    "T50n2060_004:0455b16": "文為梵言以遺西域。奘乃召諸黃巾述其",
    "T50n2060_004:0455b17": "玄奧。領疊詞旨方為翻述。道士蔡晃成英",
    "T50n2060_004:0455b18": "等。競引釋論中百玄意。用通道經。奘曰。佛",
    "T50n2060_004:0455b19": "道兩教其致天殊。安用佛言用通道義。窮",
    "T50n2060_004:0455b20": "覈言疏本出無從。晃歸情曰。自昔相傳祖",
    "T50n2060_004:0455b21": "憑佛教至於三論。晃所師遵准義幽通不",
    "T50n2060_004:0455b22": "無同會。故引解也。如僧肇著論。盛引老",
    "T50n2060_004:0455b23": "莊。猶自申明。不相為怪。佛言似道何爽綸",
    "T50n2060_004:0455b24": "言。奘曰。佛教初開。深文尚擁。老談玄理微",
    "T50n2060_004:0455b25": "附佛言。肇論所傳引為聯類。豈以喻詞而",
    "T50n2060_004:0455b26": "成通極。今經論繁富各有司南。老但五千",
    "T50n2060_004:0455b27": "論無文解。自餘千卷多是醫方。至如此土",
    "T50n2060_004:0455b28": "賢明何晏王弼周顒蕭繹顧歡之徒。動數十",
    "T50n2060_004:0455b29": "家。注解老子何不引用。乃復旁通釋氏。不",
    "T50n2060_004:0455c01": "乃推步逸蹤乎。既依翻了將欲封勒。道士",
    "T50n2060_004:0455c02": "成英曰。老經幽邃。非夫序引何以相通。請",
    "T50n2060_004:0455c03": "為翻之。奘曰。觀老治身治國之文。文詞具",
    "T50n2060_004:0455c04": "矣。叩齒咽液之序。其言鄙陋。將恐西聞異",
    "T50n2060_004:0455c05": "國有愧鄉邦。英等以事聞諸宰輔。奘又陳",
    "T50n2060_004:0455c06": "露其情。中書馬周曰。西域有道如老莊不。",
    "T50n2060_004:0455c07": "奘曰。九十六道並欲超生。師承有滯致淪",
    "T50n2060_004:0455c08": "諸有。至如順世四大之術。冥初六諦之宗。",
    "T50n2060_004:0455c09": "東夏所未言也。若翻老序。則恐彼以為笑",
    "T50n2060_004:0455c10": "林。遂不譯之。奘以弘讚之極。勿尚帝王。開",
    "T50n2060_004:0455c11": "化流布自古為重。又重表曰。伏奉墨勅猥",
    "T50n2060_004:0455c12": "垂獎喻。祇奉綸言精守振越。玄奘業尚空",
    "T50n2060_004:0455c13": "踈。謬參法侶幸屬九瀛有截四表無虞。",
    "T50n2060_004:0455c14": "憑皇靈以遠征。恃國威而訪道。窮遐冒",
    "T50n2060_004:0455c15": "險雖勵愚誠。纂異懷荒寔資朝化。所獲",
    "T50n2060_004:0455c16": "經論奉勅翻譯。見成卷軸。未有詮序。伏惟",
    "T50n2060_004:0455c17": "陛下叡思雲敷。天華景爛。理包繫象調逸",
    "T50n2060_004:0455c18": "咸英。跨千古以飛聲。掩百王而騰實。竊",
    "T50n2060_004:0455c19": "以神力無方。非神思不足詮其理。聖教玄",
    "T50n2060_004:0455c20": "遠。非聖藻何以序其源。故乃冒犯威嚴。敢",
    "T50n2060_004:0455c21": "希題目宸睠沖邈不垂矜許。撫躬累息相",
    "T50n2060_004:0455c22": "顧失圖。玄奘聞。日月麗天。既分暉於戶牖。",
    "T50n2060_004:0455c23": "江河紀地。亦流潤於巖涯。雲和廣樂。不祕",
    "T50n2060_004:0455c24": "響於聾昧。金璧奇珍。豈韜彩於愚瞽。敢緣",
    "T50n2060_004:0455c25": "斯理重以干祈。伏乞雷雨曲垂天文俯照。",
    "T50n2060_004:0455c26": "配兩儀而同久。與二耀而俱懸。然則鷲嶺",
    "T50n2060_004:0455c27": "微言。假神筆而弘遠。雞園奧義。託英詞而",
    "T50n2060_004:0455c28": "宣暢。豈止區區梵眾獨荷恩榮。亦使蠢蠢迷",
    "T50n2060_004:0455c29": "生方超塵累而已。表奏之日。勅遂許焉。謂",
    "T50n2060_004:0456a01": "駙馬高履行曰。汝前請朕為汝父作碑。今",
    "T50n2060_004:0456a02": "氣力不如昔。願作功德為法師作序不",
    "T50n2060_004:0456a03": "能作碑。汝知之。貞觀二十二年幸玉華",
    "T50n2060_004:0456a04": "宮。追奘至。問翻何經論。答正翻瑜伽。上問。",
    "T50n2060_004:0456a05": "何聖所作明何等義。具答已令取論自披",
    "T50n2060_004:0456a06": "閱。遂下勅。新翻經論寫九本。頒與雍洛相",
    "T50n2060_004:0456a07": "兗荊楊等九大州。奘又請經題。上乃出之",
    "T50n2060_004:0456a08": "名大唐三藏聖教序。於明月殿。命弘文館",
    "T50n2060_004:0456a09": "學士上官儀。對群僚讀之。其詞曰。蓋聞。二",
    "T50n2060_004:0456a10": "儀有象。顯覆載以含生。四時無形。潛寒",
    "T50n2060_004:0456a11": "暑以化物。是以窺天鑑地。庸愚皆識其端。",
    "T50n2060_004:0456a12": "明陰洞陽。賢哲罕窮其數。然而天地包乎",
    "T50n2060_004:0456a13": "陰陽而易識者。以其有象也。陰陽處乎天",
    "T50n2060_004:0456a14": "地而難窮者。以其無形也。故知象顯可徵。",
    "T50n2060_004:0456a15": "雖愚不惑。形潛莫覩。在智猶迷。況乎佛道",
    "T50n2060_004:0456a16": "崇虛乘幽控寂。弘濟萬品典御十方。舉威",
    "T50n2060_004:0456a17": "靈而無上。抑神力而無下。大之則彌於宇",
    "T50n2060_004:0456a18": "宙。細之則攝於毫釐。無滅無生。歷千劫而",
    "T50n2060_004:0456a19": "不古。若隱若顯。運百福而長。今妙道凝玄。",
    "T50n2060_004:0456a20": "遵之莫知其際。法流湛寂。挹之莫測其",
    "T50n2060_004:0456a21": "源。故知蠢蠢凡愚區區庸鄙。投其旨趣能",
    "T50n2060_004:0456a22": "無疑惑者哉。然則大教之興。基乎西土。騰",
    "T50n2060_004:0456a23": "漢庭而皎夢。照東域而流慈。昔者分形分",
    "T50n2060_004:0456a24": "跡之時。言未馳而成化。當常現常之世。民",
    "T50n2060_004:0456a25": "仰德而知遵。及乎晦影歸真遷儀越世。",
    "T50n2060_004:0456a26": "金容掩色。不鏡三千之光。麗象開圖。空",
    "T50n2060_004:0456a27": "端四八之相。於是微言廣被。拯含類於三",
    "T50n2060_004:0456a28": "塗。遺訓遐宣。導群生於十地。然而真教難",
    "T50n2060_004:0456a29": "仰。莫能一其指歸。曲學易遵。邪正於焉紛",
    "T50n2060_004:0456b01": "糺。所以空有之論。或習俗而是非。大小之乘。",
    "T50n2060_004:0456b02": "乍沿時而隆替。有玄奘法師者。法門之領袖",
    "T50n2060_004:0456b03": "也。幼懷貞敏。早悟三空之心。長契神情。",
    "T50n2060_004:0456b04": "先包四忍之行。松風水月。未足比其清華。",
    "T50n2060_004:0456b05": "仙露明珠。詎能方其朗潤。故以智通無累神",
    "T50n2060_004:0456b06": "測未形。超六塵而逈出。敻千古而無對。",
    "T50n2060_004:0456b07": "凝心內境。悲正法之淩遲。栖慮玄門。慨",
    "T50n2060_004:0456b08": "深文之訛謬。思欲分條析理廣彼前聞。截",
    "T50n2060_004:0456b09": "偽續真開茲後學。是以翹心淨土往遊西",
    "T50n2060_004:0456b10": "域。乘危遠邁。杖策孤征。積雪晨飛途間失",
    "T50n2060_004:0456b11": "地。驚砂夕起空外迷天。萬里山川。撥煙霞",
    "T50n2060_004:0456b12": "而進影。百重寒暑。躡霜雨而前蹤。誠重",
    "T50n2060_004:0456b13": "勞輕求深願達。周遊西宇十有七年。窮歷",
    "T50n2060_004:0456b14": "道邦詢求正教。雙林八水味道飡風。鹿苑",
    "T50n2060_004:0456b15": "鷲峯瞻奇仰異。承至言於先聖。受真教於",
    "T50n2060_004:0456b16": "上賢。探賾妙門精窮奧業。一乘五律之道",
    "T50n2060_004:0456b17": "馳驟於心田。八藏三篋之文。波濤於口海。",
    "T50n2060_004:0456b18": "爰自所歷之國。總將三藏要文凡六百五十",
    "T50n2060_004:0456b19": "七部。譯布中夏宣揚勝業。引慈雲於西極。",
    "T50n2060_004:0456b20": "注法雨於東垂。聖教缺而復全。蒼生罪而還",
    "T50n2060_004:0456b21": "福。濕火宅之乾焰。共拔迷塗。朗愛水之昏",
    "T50n2060_004:0456b22": "波。同臻彼岸。是知惡因業墜。善以緣昇。昇",
    "T50n2060_004:0456b23": "墜之端惟人所託。譬夫桂生高嶺雲露方",
    "T50n2060_004:0456b24": "得泫其華。蓮出淥波飛塵不能污其葉。",
    "T50n2060_004:0456b25": "非蓮性自潔而桂質本貞。良由所附者高則",
    "T50n2060_004:0456b26": "微物不能累。所憑者淨則濁類不能沾。夫",
    "T50n2060_004:0456b27": "以。卉木無知。猶資善而成善。況乎人倫有",
    "T50n2060_004:0456b28": "識。不緣慶而求慶。方冀。茲經流施。將日",
    "T50n2060_004:0456b29": "月而無窮。斯福遐敷。與乾坤而永大。百",
    "T50n2060_004:0456c01": "僚稱慶。奘表謝曰。",
    "T50n2060_004:0456c02": "竊聞。六爻探賾局於生滅之場。百物正名。",
    "T50n2060_004:0456c03": "未涉真如之境。猶且遠徵羲冊。覩奧不測",
    "T50n2060_004:0456c04": "其神。遐想軒圖。歷選並歸其美。伏惟。皇帝",
    "T50n2060_004:0456c05": "陛下。玉毫降質金輪御天。廓先王之九州。",
    "T50n2060_004:0456c06": "掩百千之日月。斥列代之區域。納恒沙之",
    "T50n2060_004:0456c07": "法界。遂使給園精舍並入堤封。貝葉靈文",
    "T50n2060_004:0456c08": "咸歸冊府。玄奘往因。振錫聊謁崛山。經途",
    "T50n2060_004:0456c09": "萬里。怙天威如咫步。匪乘千葉。詣雙林",
    "T50n2060_004:0456c10": "如食頃。搜揚三藏。盡龍宮之所儲。研究一",
    "T50n2060_004:0456c11": "乘。窮鷲嶺之遺旨。並已載於白馬還獻紫",
    "T50n2060_004:0456c12": "宸。尋蒙下詔賜使翻譯。玄奘識乖龍樹。謬",
    "T50n2060_004:0456c13": "忝傳燈之榮。才異馬鳴。深愧寫瓶之敏。所",
    "T50n2060_004:0456c14": "譯經論紕舛尤多。遂荷天恩留神構序。文",
    "T50n2060_004:0456c15": "超象繫之表。若聚日之放千光。理括眾妙",
    "T50n2060_004:0456c16": "之門。同惠雲之濡百草。一音演說億劫罕",
    "T50n2060_004:0456c17": "逢。忽以微生親承梵響。踊躍歡喜如聞",
    "T50n2060_004:0456c18": "受記。表奏之日。尋下勅曰。朕才謝珪璋言",
    "T50n2060_004:0456c19": "慚博達。至於內典尤所未閑。昨製序文",
    "T50n2060_004:0456c20": "深為鄙拙。惟恐穢翰墨於金簡。標瓦礫於",
    "T50n2060_004:0456c21": "珠林。忽得來書謬承褒讚。循躬省慮彌益",
    "T50n2060_004:0456c22": "厚顏。善不足稱空勞致謝。又重表謝。勅云。",
    "T50n2060_004:0456c23": "朕性不讀經。兼無才智。忽製論序。翻污",
    "T50n2060_004:0456c24": "經文。具覽來言枉見褒飾。愧逢虛美唯",
    "T50n2060_004:0456c25": "益真慚。自爾朝宰英達咸申擊讚。釋宗弘",
    "T50n2060_004:0456c26": "盛氣接成陰。皇太子述上所作三藏聖教序",
    "T50n2060_004:0456c27": "曰。夫顯揚正教。非智無以廣其文。崇闡",
    "T50n2060_004:0456c28": "微言。非賢莫能定其旨。蓋真如聖教者。諸",
    "T50n2060_004:0456c29": "法之玄宗。眾經之軌䠱也。綜括宏遠奧旨遐",
    "T50n2060_004:0457a01": "深。極空有之精微。體生滅之機要。詞茂道",
    "T50n2060_004:0457a02": "曠。尋之者不究其源。文顯義幽。履之者莫",
    "T50n2060_004:0457a03": "測其際。故知。聖慈所被業無善而不臻。",
    "T50n2060_004:0457a04": "妙化所敷緣無惡而不翦。開法網之綱紀。",
    "T50n2060_004:0457a05": "弘六度之正教。拯群有之塗炭。啟三藏之",
    "T50n2060_004:0457a06": "祕扃。是以名無翼而長飛。道無根而永固。",
    "T50n2060_004:0457a07": "道名流慶。歷遂古而鎮常。赴感應身。經",
    "T50n2060_004:0457a08": "塵劫而不朽。晨鍾夕梵。交二音於鷲峯。慧",
    "T50n2060_004:0457a09": "日法流。轉雙輪於鹿苑。排空寶蓋。接翔雲",
    "T50n2060_004:0457a10": "而共飛。莊野春林。與天花而合彩。伏惟。皇",
    "T50n2060_004:0457a11": "帝陛下。上玄資福。垂拱而治八荒。德被黔",
    "T50n2060_004:0457a12": "黎。斂衽而朝萬國。恩加朽骨。石室歸於",
    "T50n2060_004:0457a13": "貝葉之文。澤及昆蟲。金匱流乎梵說之偈。",
    "T50n2060_004:0457a14": "遂使阿耨達水通神甸之八川。耆闍崛山接",
    "T50n2060_004:0457a15": "嵩華之翠嶺。竊以。法性凝寂。靡歸心而不",
    "T50n2060_004:0457a16": "通。智地玄奧。感懇誠而遂顯。豈謂重昏之",
    "T50n2060_004:0457a17": "夜。燭慧炬之光。火宅之朝。降法雨之澤。於",
    "T50n2060_004:0457a18": "是百川異流。同會於海。萬區分義。總成乎",
    "T50n2060_004:0457a19": "實。豈與湯武校其優劣。堯舜比其聖德者",
    "T50n2060_004:0457a20": "哉。玄奘法師者。夙懷聰令。立志夷簡。神清",
    "T50n2060_004:0457a21": "髫齓之年。體拔浮華之世。凝情定室匿迹",
    "T50n2060_004:0457a22": "幽巖。栖息三禪巡遊十地。超六塵之境。獨",
    "T50n2060_004:0457a23": "步迦維。會一乘之旨。隨機化物。以中華之",
    "T50n2060_004:0457a24": "無質。尋印度之真文。遠涉恒河終期滿字。",
    "T50n2060_004:0457a25": "頻登雪嶺更獲半珠。問道往還十有七載。",
    "T50n2060_004:0457a26": "備通釋典利物為心。以貞觀十九年二月",
    "T50n2060_004:0457a27": "六日。奉勅於弘福寺翻譯聖教。要文凡六",
    "T50n2060_004:0457a28": "百五十七部引大海之法流。洗塵勞而不",
    "T50n2060_004:0457a29": "竭。傳智燈之長焰。皎幽闇而恒明。自非",
    "T50n2060_004:0457b01": "久植勝緣。何以顯揚斯旨。所謂法相常住。",
    "T50n2060_004:0457b02": "齊三光之明。我皇福臻。同二儀之固。伏",
    "T50n2060_004:0457b03": "見御製眾經論序。照古騰今。理含金石之",
    "T50n2060_004:0457b04": "聲。文抱風雲之潤。治輒以輕塵足岳墜露添",
    "T50n2060_004:0457b05": "流。略舉大綱以為斯記。自此常參內禁。",
    "T50n2060_004:0457b06": "扣問沈隱。翻譯相續不爽法機。勅賜雲納",
    "T50n2060_004:0457b07": "一領。妙絕古今。又勅天下。寺度五人維持",
    "T50n2060_004:0457b08": "聖種。皆其力也。冬十月隨駕入京。於北闕",
    "T50n2060_004:0457b09": "造弘法院。鎮恒在彼。初於曲池為文德皇",
    "T50n2060_004:0457b10": "后造慈恩寺。追奘令住度三百人。有令寺",
    "T50n2060_004:0457b11": "西北造翻經院。給新度弟子一十五人。弘福",
    "T50n2060_004:0457b12": "舊處仍給十人。今上嗣籙素所珍敬。追入",
    "T50n2060_004:0457b13": "優問禮殊恒祑。永徽二年。請造梵本經臺。",
    "T50n2060_004:0457b14": "蒙勅賜物。尋得成就。又追入內。於修文殿",
    "T50n2060_004:0457b15": "翻發智等論。降手詔飛白書。慰問優洽。顯慶",
    "T50n2060_004:0457b16": "元年正月。為皇太子於慈恩設大齋。朝寀",
    "T50n2060_004:0457b17": "總至。黃門郎薛元超。中書郎李義府曰。譯經",
    "T50n2060_004:0457b18": "佛法之大。未知何德以光揚耶。奘曰。公此之",
    "T50n2060_004:0457b19": "問。常所懷矣。譯經雖位在僧。光價終憑朝",
    "T50n2060_004:0457b20": "貴。至如姚秦鳩摩羅什。則安成侯姚嵩筆受。",
    "T50n2060_004:0457b21": "元魏菩提流支。則侍中崔光錄文。貞觀初波",
    "T50n2060_004:0457b22": "頗初譯。則僕射蕭瑀太府蕭璟庶子杜正倫",
    "T50n2060_004:0457b23": "等。監閱詳定。今並無之不足光遠。又大慈",
    "T50n2060_004:0457b24": "恩寺。聖上切風樹之哀。追造壯麗。騰實之",
    "T50n2060_004:0457b25": "美勿過碑頌。若蒙二公為致。則不朽之迹。",
    "T50n2060_004:0457b26": "自形於今古矣。便許之。明旦遣給事宣勅",
    "T50n2060_004:0457b27": "云。所須官人助翻者已處分訖。其碑朕自",
    "T50n2060_004:0457b28": "作。尋勅。慈恩翻譯文義須精。宜令左僕射",
    "T50n2060_004:0457b29": "于志寧。中書令來濟。禮部許敬宗。黃門郎",
    "T50n2060_004:0457c01": "薛元超。中書郎李義府等。有不安穩隨事",
    "T50n2060_004:0457c02": "潤色。若須學士任追三兩人。及碑成請神",
    "T50n2060_004:0457c03": "翰自書。蒙特許。克日送寺。京寺咸造幢",
    "T50n2060_004:0457c04": "蓋。又勅王公已下太常九部及兩縣伎樂。",
    "T50n2060_004:0457c05": "車徒千餘乘駐弘福寺。上居安福門。俯臨",
    "T50n2060_004:0457c06": "將送。京邑士女列於道側。自北之南二十",
    "T50n2060_004:0457c07": "餘里充牣衢街。光俗興法無與儔焉。又",
    "T50n2060_004:0457c08": "賜山納妙勝前者并時服玩百有餘件。顯",
    "T50n2060_004:0457c09": "慶二年。駕幸洛陽。預從安置東都積翠宮。",
    "T50n2060_004:0457c10": "召入大內麗日殿。翻觀所緣等論。又於明",
    "T50n2060_004:0457c11": "德宮。翻大毘婆沙等論。奘少離桑梓。白首",
    "T50n2060_004:0457c12": "言歸。訪問親故。零落殆盡。惟有一姊。迎與",
    "T50n2060_004:0457c13": "相見。訪以墳隴。旋殯未遷。便卜勝地。",
    "T50n2060_004:0457c14": "旋塋改葬。其少室山西。北緱氏故縣東北。",
    "T50n2060_004:0457c15": "遊仙鄉控鶴里鳳凰谷。即奘之生地也。下近",
    "T50n2060_004:0457c16": "有少林寺。即魏孝文所立。是翻十地之所。",
    "T50n2060_004:0457c17": "意願栖託為國翻譯。蒙手勅云。省表知",
    "T50n2060_004:0457c18": "欲晦跡巖泉追林遠而架往。託慮禪寂",
    "T50n2060_004:0457c19": "軌澄什以標今。仰挹風徽寔所欽尚。朕業",
    "T50n2060_004:0457c20": "空學寡靡究高深。然以淺識薄聞。未見其",
    "T50n2060_004:0457c21": "可。法師津梁三界汲引四生。智皎心燈定",
    "T50n2060_004:0457c22": "凝意水。非情塵之所曀豈識浪而能驚然",
    "T50n2060_004:0457c23": "以道德可居。何必太華疊嶺。空寂可舍。豈",
    "T50n2060_004:0457c24": "獨少室重巒。幸戢來言勿復陳請。即市朝",
    "T50n2060_004:0457c25": "大隱。不獨貴於昔賢。見聞弘益更可珍於",
    "T50n2060_004:0457c26": "即代。遂因寢言。顯慶三年下勅為皇太子",
    "T50n2060_004:0457c27": "造西明寺成。令給上房僧十人以充侍者。",
    "T50n2060_004:0457c28": "有大般若者。二十萬偈此土八部咸在其中。",
    "T50n2060_004:0457c29": "不久下勅令住玉華。翻經供給一准京寺。",
    "T50n2060_004:0458a01": "遂得託靜不爽譯功。以顯慶五年正月元",
    "T50n2060_004:0458a02": "日。創翻大本。至龍朔三年十月末了。凡四",
    "T50n2060_004:0458a03": "處十六會說。總六百卷。般若空宗此焉周",
    "T50n2060_004:0458a04": "盡。於間又翻成唯識論辯中邊論唯識二十",
    "T50n2060_004:0458a05": "論品類足論等。至十一月表上此經。請製",
    "T50n2060_004:0458a06": "經序。於蓬萊宮通事舍人馮義宣勅許之。",
    "T50n2060_004:0458a07": "奘生常以來願生彌勒。及遊西域。又聞無",
    "T50n2060_004:0458a08": "著兄弟皆生彼天。又頻祈請咸有顯證。懷",
    "T50n2060_004:0458a09": "此專至益增翹勵。後至玉華。但有隙次。無",
    "T50n2060_004:0458a10": "不發願生覩史多天見彌勒佛。自般若翻",
    "T50n2060_004:0458a11": "了。惟自策勤行道禮懺。麟德元年告翻經僧",
    "T50n2060_004:0458a12": "及門人曰。有為之法必歸磨滅。泡幻形質何",
    "T50n2060_004:0458a13": "得久停。行年六十五矣。必卒玉華。於經論",
    "T50n2060_004:0458a14": "有疑者可速問。聞者驚曰。年未耆耄何",
    "T50n2060_004:0458a15": "出此言。報曰。此事自知。遂往辭佛。先造俱",
    "T50n2060_004:0458a16": "胝十億像所。禮懺辭別。有門人外行者。皆",
    "T50n2060_004:0458a17": "報好去。今與汝別亦不須來來亦不見。至",
    "T50n2060_004:0458a18": "正月九日告寺僧曰。奘必當死。經云。此身",
    "T50n2060_004:0458a19": "可惡猶如死狗。奘既死已勿近宮寺。山靜",
    "T50n2060_004:0458a20": "處埋之。因既臥疾。開目閉目見大蓮花鮮",
    "T50n2060_004:0458a21": "白而至。又見偉相知生佛前。命僧讀所",
    "T50n2060_004:0458a22": "翻經論名目已。總有七十三部一千三百三",
    "T50n2060_004:0458a23": "十卷。自懷欣悅。總召門人。有緣並集云。無",
    "T50n2060_004:0458a24": "常將及急來相見。於嘉壽殿。以香木樹菩",
    "T50n2060_004:0458a25": "提像骨。對寺僧門人辭訣。并遺表訖。便默",
    "T50n2060_004:0458a26": "念彌勒。令傍人稱曰。南謨彌勒如來應正等",
    "T50n2060_004:0458a27": "覺。願與含識速奉慈顏。南謨彌勒如來所",
    "T50n2060_004:0458a28": "居內眾。願捨命已必生其中。至二月四日。",
    "T50n2060_004:0458a29": "右脇累足右手支頭。左手髀上鏗然不動。有",
    "T50n2060_004:0458b01": "問何相。報曰。勿問。妨吾正念。至五日中",
    "T50n2060_004:0458b02": "夜。弟子問曰。和上定生彌勒前不。答曰。決",
    "T50n2060_004:0458b03": "定得生。言已氣絕。迄今兩月色貌如常。又",
    "T50n2060_004:0458b04": "有冥應略故不述。又下勅葬日聽京城僧",
    "T50n2060_004:0458b05": "尼幢蓋往送。於是素蓋素幢浮空雲合。哀笳",
    "T50n2060_004:0458b06": "哀梵氣遏人神。四俗以之悲涼。七眾惜其",
    "T50n2060_004:0458b07": "沈沒。乃葬於白鹿原四十里中。皂素彌滿。",
    "T50n2060_004:0458b08": "其塋與兄捷公相近。苕然白塔近燭帝城。",
    "T50n2060_004:0458b09": "尋下別勅。令改葬樊川。與州縣相知供",
    "T50n2060_004:0458b10": "給吏力乃又出之。眾咸歎異。經久埋瘞色",
    "T50n2060_004:0458b11": "相如初。自非願力所持。焉能致此。",
    "T50n2060_004:0458b12": "余以闇昧濫霑斯席。與之對晤屢展炎涼。",
    "T50n2060_004:0458b13": "聽言觀行名實相守。精厲晨昏計時分業。",
    "T50n2060_004:0458b14": "虔虔不懈專思法務。言無名利行絕虛浮。",
    "T50n2060_004:0458b15": "曲識機緣善通物性。不倨不諂行藏適時。",
    "T50n2060_004:0458b16": "吐味幽深辯開疑議。寔季代之英賢。乃佛",
    "T50n2060_004:0458b17": "宗之法將矣。且其發蒙入法。特異常倫。聽",
    "T50n2060_004:0458b18": "覽經論用為恒任。既周行東夏挹酌諸師",
    "T50n2060_004:0458b19": "披露肝膽盡其精義。莫不傾倒林藪更新",
    "T50n2060_004:0458b20": "學府。遂能不遠數萬諮求勝法。誓捨形命",
    "T50n2060_004:0458b21": "必會為期。發趾張掖途次龍沙。中途艱險",
    "T50n2060_004:0458b22": "身心僅絕。既達高昌倍光來價。傳國祖送備",
    "T50n2060_004:0458b23": "閱靈儀。路出鐵門石門。躬乘沙嶺雪嶺。歷",
    "T50n2060_004:0458b24": "天險而志逾慷慨。遭凶賊而神彌厲勇。兼",
    "T50n2060_004:0458b25": "以歸稟正教。師承戒賢。理遂言揚義非再",
    "T50n2060_004:0458b26": "授。廣開異論包藏胸臆。致使梵侶傾心不",
    "T50n2060_004:0458b27": "匱其法。又以起信一論文出馬鳴彼土諸",
    "T50n2060_004:0458b28": "僧思承其本。奘乃譯唐為梵通布五天。斯",
    "T50n2060_004:0458b29": "則法化之緣東西互舉。又西華餘論深尚聲",
    "T50n2060_004:0458c01": "明。奘乃卑心請決。隨授隨曉。致有七變",
    "T50n2060_004:0458c02": "其勢動發異蹤。三循廣論恢張懷抱。故得",
    "T50n2060_004:0458c03": "施無厭寺三千學僧皆號智囊護持城塹。",
    "T50n2060_004:0458c04": "及覩其脣吻聽其詞義。皆彈指讚歎。何斯",
    "T50n2060_004:0458c05": "人也。隨其遊歷塞外海東百三十國。道俗",
    "T50n2060_004:0458c06": "邪正。承其名者莫不仰德歸依更崇開信",
    "T50n2060_004:0458c07": "可以家國增榮。光宅惟遠。獻奉歲至。咸奘之",
    "T50n2060_004:0458c08": "功。若非天挺英靈生知聖授何能振斯鴻",
    "T50n2060_004:0458c09": "緒導達遺蹤。前後僧傳往天竺者。首自法",
    "T50n2060_004:0458c10": "顯法勇。終于道邃道生。相繼中途一十七返。",
    "T50n2060_004:0458c11": "取其通言華梵妙達文筌揚導國風開悟",
    "T50n2060_004:0458c12": "邪正。莫高於奘矣。恨其經部不翻猶涉過",
    "T50n2060_004:0458c13": "半。年未遲暮。足得出之。無常奄及。惜哉。",
    "T50n2060_004:0458c14": "那提三藏。唐曰福生。具依梵言。則云布如",
    "T50n2060_004:0458c15": "烏代邪。以言煩多故。此但訛略而云那提",
    "T50n2060_004:0458c16": "也。本中印度人。少出家。名師開悟。志氣雄遠",
    "T50n2060_004:0458c17": "弘道為懷。歷遊諸國務在開物。而善達聲",
    "T50n2060_004:0458c18": "明通諸詁訓。大夏召為文士。擬此土蘭臺",
    "T50n2060_004:0458c19": "著作者。性汎愛好奇。尚聞有涉悟。不憚遠",
    "T50n2060_004:0458c20": "夷。曾往執師子國。又東南上楞伽山。南海",
    "T50n2060_004:0458c21": "諸國隨緣達化。善解書語。至即敷演。度",
    "T50n2060_004:0458c22": "人立寺。所在揚扇。承脂那東國盛轉大",
    "T50n2060_004:0458c23": "乘佛法崇盛贍洲稱最。乃搜集大小乘經律",
    "T50n2060_004:0458c24": "論五百餘夾合一千五百餘部。以永徽六",
    "T50n2060_004:0458c25": "年創達京師。有勅令於慈恩安置所司供",
    "T50n2060_004:0458c26": "給。時玄奘法師。當途翻譯聲華騰蔚。無由",
    "T50n2060_004:0458c27": "克彰。掩抑蕭條。般若是難。既不蒙引返充",
    "T50n2060_004:0458c28": "給使。顯慶元年勅往崑崙諸國採取異藥。",
    "T50n2060_004:0458c29": "既至南海。諸王歸敬為別立寺度人授法。",
    "T50n2060_004:0459a01": "弘化之廣又倍於前。以昔被勅往理須返",
    "T50n2060_004:0459a02": "命。慈恩梵本擬重尋研。龍朔三年還返舊",
    "T50n2060_004:0459a03": "寺。所齎諸經。並為奘將北出。意欲翻度。莫",
    "T50n2060_004:0459a04": "有依憑。惟譯八曼荼羅禮佛法阿吒那智",
    "T50n2060_004:0459a05": "等三經。要約精最可常行學。其年南海真臘",
    "T50n2060_004:0459a06": "國。為那提素所化者。奉敬無己。思見其",
    "T50n2060_004:0459a07": "人。合國宗師假途遠請。乃云。國有好藥唯",
    "T50n2060_004:0459a08": "提識之。請自採取。下勅聽往。返亦未由。",
    "T50n2060_004:0459a09": "余自博訪大夏行人云。那提三藏。乃龍樹之",
    "T50n2060_004:0459a10": "門人也。所解無相與奘頗返。西梵僧云。大",
    "T50n2060_004:0459a11": "師隱後。斯人第一深解實相善達方便。小",
    "T50n2060_004:0459a12": "乘五部毘尼外道四韋陀論。莫不洞達源",
    "T50n2060_004:0459a13": "底通明言義。詞出珠聯理暢霞舉。所著大",
    "T50n2060_004:0459a14": "乘集義論。可有四十餘卷。將事譯之。被遣",
    "T50n2060_004:0459a15": "遂闕。夫以抱麟之歎。代有斯蹤。知人難哉。",
    "T50n2060_004:0459a16": "千齡罕遇。那提挾道遠至。投俾北冥既無",
    "T50n2060_004:0459a17": "所待。乃三被毒載充南役。崎嶇數萬頻歷",
    "T50n2060_004:0459a18": "瘴氣。委命斯在。嗚呼惜哉。",
    "T50n2060_004:0459a19": "論曰。觀夫翻譯之功。誠遠大矣。前錄所載",
    "T50n2060_004:0459a20": "無德稱焉。斯何故耶。諒以言傳理詣惑遣",
    "T50n2060_004:0459a21": "道清有由寄也。所以列代賢聖。祖述弘導",
    "T50n2060_004:0459a22": "之風。奉信賢明。憲章翻譯之意。宗師舊轍",
    "T50n2060_004:0459a23": "頗見詞人。埏埴既圓稍功其趣。至如梵",
    "T50n2060_004:0459a24": "文天語元開大夏之鄉。鳥跡方韻出自神州",
    "T50n2060_004:0459a25": "之俗。具如別傳。曲盡規猷。遂有僥倖時譽",
    "T50n2060_004:0459a26": "叨臨傳述逐轉鋪詞返音列喻繁略科斷",
    "T50n2060_004:0459a27": "比事擬倫。語迹雖同校理誠異。自非明逾",
    "T50n2060_004:0459a28": "前聖。德邁往賢。方能隱括殊方用通弘致。",
    "T50n2060_004:0459a29": "道安著論五失易窺。彥琮屬文八例難涉。",
    "T50n2060_004:0459b01": "斯並古今通敘。豈妄登臨。若夫九代所傳。見",
    "T50n2060_004:0459b02": "存簡錄。漢魏守本本固去華。晉宋傳揚時",
    "T50n2060_004:0459b03": "開義舉。文質恢恢諷味餘逸。厥斯以降輕",
    "T50n2060_004:0459b04": "靡一期。騰實未聞講悟蓋寡。皆由詞逐",
    "T50n2060_004:0459b05": "情轉義寫情心。共激波瀾永成通式充車",
    "T50n2060_004:0459b06": "溢藏。法寶住持得在福流失在訛競。故勇",
    "T50n2060_004:0459b07": "猛陳請詞同世華。制本受行不惟文綺。至聖",
    "T50n2060_004:0459b08": "殷鑒深有其由。群籍所傳滅法故也。即事",
    "T50n2060_004:0459b09": "可委。況弘識乎。然而習俗生常知過難改。",
    "T50n2060_004:0459b10": "雖欲徙轍終陷前蹤。粵自漢明終于唐",
    "T50n2060_004:0459b11": "運。翻傳梵本多信譯人。事語易明義求罕",
    "T50n2060_004:0459b12": "見。厝情獨斷惟任筆功。縱有覆疎還遵",
    "T50n2060_004:0459b13": "舊緒。梵僧執葉相等情乖。音語莫通是非",
    "T50n2060_004:0459b14": "俱濫。至如三學盛典唯詮行旨。八藏微言",
    "T50n2060_004:0459b15": "宗開詞義。前翻後出靡墜風猷。古哲今賢德",
    "T50n2060_004:0459b16": "殊恒律。豈非方言重阻臆斷是授。世轉澆",
    "T50n2060_004:0459b17": "波奄同浮俗。昔聞淳風雅暢既在皇唐。綺",
    "T50n2060_004:0459b18": "飾訛雜寔鍾季葉。不思本實。妄接詞鋒。",
    "T50n2060_004:0459b19": "競掇芻蕘鄭聲難偃。原夫大覺希言絕世",
    "T50n2060_004:0459b20": "特立。八音四辯演暢無垠。安得凡懷虛參",
    "T50n2060_004:0459b21": "聖慮用為標擬。誠非立言。雖復樂說不窮",
    "T50n2060_004:0459b22": "隨類各解。理開情外詞逸寰中。固當斧藻",
    "T50n2060_004:0459b23": "標奇文高金玉。方可聲通天樂韻過恒致。",
    "T50n2060_004:0459b24": "近者晉宋顏謝之文。世尚企而無比。況乖於",
    "T50n2060_004:0459b25": "此。安可言乎。必踵斯蹤時俗變矣。其中蕪",
    "T50n2060_004:0459b26": "亂安足涉言。往者西涼法讖。世號通人。後",
    "T50n2060_004:0459b27": "秦童壽。時稱僧傑。善披文意妙顯經心。會",
    "T50n2060_004:0459b28": "達言方風骨流便。弘衍於世不虧傳述。宋",
    "T50n2060_004:0459b29": "有開士慧嚴寶雲。世係賢明勃興前作。傳",
    "T50n2060_004:0459c01": "度廣部聯輝絕蹤。將非面奉華胥親承詁",
    "T50n2060_004:0459c02": "訓得使聲流千載。故其然哉。餘則事義相",
    "T50n2060_004:0459c03": "傳。足開神府。寧得如瓶瀉水不妄叨流。",
    "T50n2060_004:0459c04": "薄乳之喻復存今日。終虧受誦足定澆淳。",
    "T50n2060_004:0459c05": "世有奘公。獨高聯類。往還振動備盡觀方。",
    "T50n2060_004:0459c06": "百有餘國君臣謁敬。言議接對。不待譯人。",
    "T50n2060_004:0459c07": "披析幽旨。華戎胥悅。故唐朝後譯不屑古",
    "T50n2060_004:0459c08": "人。執本陳勘頻開前失。既闕今乖未遑",
    "T50n2060_004:0459c09": "釐正。輒略陳此夫復何言。",
    "T50n2060_004:0459c10": "續高僧傳卷第四"
}