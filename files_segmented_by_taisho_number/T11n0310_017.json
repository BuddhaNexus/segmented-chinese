{
    "T11n0310_017:0091c02": "大寶積經卷第十七",
    "T11n0310_017:0091c04": "大唐三藏菩提流志奉　詔譯",
    "T11n0310_017:0091c05": "無量壽如來會第五之一",
    "T11n0310_017:0091c06": "如是我聞：一時佛住王舍城耆闍崛山中，與",
    "T11n0310_017:0091c07": "大比丘眾萬二千人俱，皆是諸大聲聞眾所",
    "T11n0310_017:0091c08": "知識，其名曰：尊者阿若憍陳如、馬勝、大名有",
    "T11n0310_017:0091c09": "賢、無垢、須跋陀羅、善稱圓滿、憍梵鉢提、優",
    "T11n0310_017:0091c10": "樓頻蠡迦葉、那提迦葉、伽耶迦葉、摩訶迦葉、",
    "T11n0310_017:0091c11": "舍利弗、大目揵連、摩訶迦旃延、摩訶劫賓那、",
    "T11n0310_017:0091c12": "摩訶注那、滿慈子、阿尼樓馱、離波多、上首",
    "T11n0310_017:0091c13": "王、住彼岸摩俱羅、難陀、有光善來、羅睺羅、",
    "T11n0310_017:0091c14": "阿難陀等，而為上首。復有菩薩摩訶薩眾，所",
    "T11n0310_017:0091c15": "謂普賢菩薩、文殊師利菩薩、彌勒菩薩，及賢",
    "T11n0310_017:0091c16": "劫中諸菩薩摩訶薩眾，前後圍繞。又與賢護",
    "T11n0310_017:0091c17": "等十六丈夫眾俱，所謂善思惟義菩薩、慧辯",
    "T11n0310_017:0091c18": "才菩薩、觀無住菩薩、善化神通菩薩、光幢",
    "T11n0310_017:0091c19": "菩薩、智上菩薩、寂根菩薩、慧願菩薩、香象菩",
    "T11n0310_017:0091c20": "薩、寶幢菩薩等，而為上首，咸共遵修普賢之",
    "T11n0310_017:0091c21": "道，滿足菩薩一切行願，安住一切功德法中，",
    "T11n0310_017:0091c22": "到諸佛法究竟彼岸。願於一切世界之中成等",
    "T11n0310_017:0091c23": "正覺，又願生彼兜率陀天，於彼壽終降生右",
    "T11n0310_017:0091c24": "脇見行七步，放大光明，普佛世界六種震動，",
    "T11n0310_017:0091c25": "而自唱言：「我於一切世間最為尊貴。」釋梵諸",
    "T11n0310_017:0091c26": "天咸來親奉。又見習學書計曆數聲明伎巧",
    "T11n0310_017:0091c27": "醫方養生符印，及餘博戲擅美過人。身處王",
    "T11n0310_017:0091c28": "宮厭諸欲境，見老病死悟世非常，捐捨國位",
    "T11n0310_017:0091c29": "踰城學道。解諸纓絡及迦尸迦，被服袈裟六",
    "T11n0310_017:0092a01": "年苦行，能於五濁剎中作斯示見。順世間故",
    "T11n0310_017:0092a02": "浴尼連河行趣道場，龍王迎讚，諸菩薩眾右",
    "T11n0310_017:0092a03": "繞稱揚。菩薩爾時受草，自敷菩提樹下，結",
    "T11n0310_017:0092a04": "加趺坐。又見魔眾合圍將加危害，菩薩以定",
    "T11n0310_017:0092a05": "慧力降伏魔怨，成無上覺。梵王勸請轉於法",
    "T11n0310_017:0092a06": "輪，勇猛無畏佛音震吼，擊法鼓、吹法螺、建大",
    "T11n0310_017:0092a07": "法幢、然正法炬，攝受正法及諸禪定，雨大法",
    "T11n0310_017:0092a08": "雨澤潤含生，震大法雷開悟一切。諸佛剎土",
    "T11n0310_017:0092a09": "普照大光，世界之中地皆震動，魔宮摧毀驚",
    "T11n0310_017:0092a10": "怖波旬，破煩惱城墮諸見網，遠離黑法生諸",
    "T11n0310_017:0092a11": "白法。於佛施食能受能消，為調眾生宣揚妙",
    "T11n0310_017:0092a12": "理。或見微笑放百千光，昇灌頂階受菩提記，",
    "T11n0310_017:0092a13": "或成佛道見入涅槃，使無量有情皆得漏",
    "T11n0310_017:0092a14": "盡，成熟菩薩無邊善根。如是諸佛剎中皆能",
    "T11n0310_017:0092a15": "示見。譬如幻師善知幻術，而能示見男女等",
    "T11n0310_017:0092a16": "相，於彼相中實無可得。如是如是，諸菩薩等",
    "T11n0310_017:0092a17": "善學無邊幻術功德故，能示見變化相應，能",
    "T11n0310_017:0092a18": "善了知變化之道故，示諸佛土見大慈悲，一",
    "T11n0310_017:0092a19": "切群生普皆饒益。菩薩願行成就無疆，無量",
    "T11n0310_017:0092a20": "義門通達平等，一切善法具足修成。諸佛剎",
    "T11n0310_017:0092a21": "中平等趣入，常為諸佛勸進加威。一切如來",
    "T11n0310_017:0092a22": "識知印可，為教菩薩作阿闍梨。常習相應無",
    "T11n0310_017:0092a23": "邊諸行，通達一切法界所行，能善了知有情",
    "T11n0310_017:0092a24": "及土，亦常發趣供諸如來。見種種身猶如影",
    "T11n0310_017:0092a25": "像，善學因陀羅網能破魔網，壞諸見網入有",
    "T11n0310_017:0092a26": "情網，能超煩惱眷屬及魔侶魔人。遠出聲聞",
    "T11n0310_017:0092a27": "辟支佛地，入空無相無願法門，而能安住方",
    "T11n0310_017:0092a28": "便善巧。初不樂入二乘涅槃，得無生無滅諸",
    "T11n0310_017:0092a29": "三摩地，及得一切陀羅尼門，廣大諸根辯才",
    "T11n0310_017:0092b01": "決定，於菩薩藏法善能了知。佛華三昧隨時",
    "T11n0310_017:0092b02": "悟入，具一切種甚深禪定，一切諸佛皆悉見",
    "T11n0310_017:0092b03": "前，於一念中遍遊佛土，周旋往返不異其時。",
    "T11n0310_017:0092b04": "於難非難邊能了諸邊，敷演實際差別善知，",
    "T11n0310_017:0092b05": "得佛辯才住普賢行。善能分別眾生語言，超",
    "T11n0310_017:0092b06": "過世間一切之法，善知一切出世間法。得資",
    "T11n0310_017:0092b07": "具自在波羅蜜多，荷擔有情為不請友。能持",
    "T11n0310_017:0092b08": "一切如來法藏，安住不斷一切佛種。哀愍有",
    "T11n0310_017:0092b09": "情能開法眼，閉諸惡趣開善趣門。普觀有情",
    "T11n0310_017:0092b10": "能作父母兄弟之想，又觀眾生如己身想。證",
    "T11n0310_017:0092b11": "得一切讚歎功德，波羅蜜多能善了知，讚歎",
    "T11n0310_017:0092b12": "如來一切功德，及餘稱讚諸功德法。如是菩",
    "T11n0310_017:0092b13": "薩摩訶薩眾無量無邊皆來集會。爾時尊者",
    "T11n0310_017:0092b14": "阿難從坐而起，整理衣服，偏袒右肩右膝著",
    "T11n0310_017:0092b15": "地，合掌向佛，白言：「大德世尊！身色諸根悉皆",
    "T11n0310_017:0092b16": "清淨，威光赫奕如融金聚，又如明鏡凝照光",
    "T11n0310_017:0092b17": "暉。從昔已來初未曾見，喜得瞻仰生希有心。",
    "T11n0310_017:0092b18": "世尊今者入大寂定，行如來行皆悉圓滿，善",
    "T11n0310_017:0092b19": "能建立大丈夫行，思惟去來現在諸佛。世尊",
    "T11n0310_017:0092b20": "何故住斯念耶？」爾時佛告阿難：「汝今云何能",
    "T11n0310_017:0092b21": "知此義？為有諸天來告汝耶？為以見我及自",
    "T11n0310_017:0092b22": "知耶？」阿難白佛言「世尊！我見如來光瑞希有",
    "T11n0310_017:0092b23": "故發斯念，非因天等。」佛告阿難：「善哉善哉！汝",
    "T11n0310_017:0092b24": "今快問。善能觀察微妙辯才，能問如來如是",
    "T11n0310_017:0092b25": "之義。汝為一切如來、應、正等覺，及安住大悲",
    "T11n0310_017:0092b26": "利益群生如優曇花希有大士出見世間，故",
    "T11n0310_017:0092b27": "問斯義。又為哀愍利樂諸眾生故，能問如來",
    "T11n0310_017:0092b28": "如是之義。阿難！如來、應、正等覺善能開示無",
    "T11n0310_017:0092b29": "量知見。何以故？如來知見無有障礙。阿難！如",
    "T11n0310_017:0092c01": "來、應、正等覺欲樂住世，能於念頃住無量無",
    "T11n0310_017:0092c02": "數百千億那由他劫，若復增過如上數量，而",
    "T11n0310_017:0092c03": "如來身及以諸根無有增減。何以故？如來得",
    "T11n0310_017:0092c04": "三昧自在到於彼岸，於一切法最勝自在。是",
    "T11n0310_017:0092c05": "故阿難！諦聽，善思念之，吾當為汝分別解說。」",
    "T11n0310_017:0092c06": "阿難白佛言：「唯然世尊！願樂欲聞。」",
    "T11n0310_017:0092c07": "爾時佛告阿難：「往昔過阿僧祇無數大劫，有",
    "T11n0310_017:0092c08": "佛出現，號曰然燈。於彼佛前極過數量，有苦",
    "T11n0310_017:0092c09": "行佛出興于世。苦行佛前復有如來，號為月",
    "T11n0310_017:0092c10": "面。月面佛前過於數量，有旃檀香佛。於彼佛",
    "T11n0310_017:0092c11": "前有蘇迷盧積佛，盧積佛前復有妙高劫佛。",
    "T11n0310_017:0092c12": "如是展轉，有離垢面佛、不染污佛、龍天佛、山",
    "T11n0310_017:0092c13": "聲王佛、蘇迷盧積佛、金藏佛、照曜光佛、光帝",
    "T11n0310_017:0092c14": "佛、大地種姓佛、光明熾盛琉璃金光佛、月",
    "T11n0310_017:0092c15": "像佛、開敷花莊嚴光佛、妙海勝覺遊戲神通",
    "T11n0310_017:0092c16": "佛、金剛光佛、大阿伽陀香光佛、捨離煩惱心",
    "T11n0310_017:0092c17": "佛、寶增長佛、勇猛積佛、勝積佛、持大功德法",
    "T11n0310_017:0092c18": "施神通佛、映蔽日月光佛、照曜琉璃佛、心覺",
    "T11n0310_017:0092c19": "花佛、月光佛、日光佛、花瓔珞色王開敷神通",
    "T11n0310_017:0092c20": "佛、水月光佛、破無明暗佛、真珠珊瑚蓋佛、",
    "T11n0310_017:0092c21": "底沙佛、勝花佛、法慧吼佛、有師子吼鵝鴈",
    "T11n0310_017:0092c22": "聲佛、梵音龍吼佛。如是等佛出現於世，相",
    "T11n0310_017:0092c23": "去劫數皆過數量。彼龍吼佛未出世前無央",
    "T11n0310_017:0092c24": "數劫，有世主佛。世主佛前無邊劫數有佛出",
    "T11n0310_017:0092c25": "世，號世間自在王如來、應、正等覺、明行圓滿、",
    "T11n0310_017:0092c26": "善逝、世間解、無上丈夫、調御士、天人師、佛、世",
    "T11n0310_017:0092c27": "尊。「阿難！彼佛法中有一比丘名曰法處，有殊",
    "T11n0310_017:0092c28": "勝行願及念慧力增上，其心堅固不動，福智",
    "T11n0310_017:0092c29": "殊勝人相端嚴。阿難！彼法處比丘往詣世間",
    "T11n0310_017:0093a01": "自在王如來所，偏袒右肩頂禮佛足，向佛合",
    "T11n0310_017:0093a02": "掌以頌讚曰：",
    "T11n0310_017:0093a03": "「『如來無量無邊光，　　舉世無光可能喻，",
    "T11n0310_017:0093a04": "　　一切日月摩尼寶，　　佛之光威皆映蔽。",
    "T11n0310_017:0093a05": "　　世尊能演一音聲，　　有情各各隨類解，",
    "T11n0310_017:0093a06": "　　又能現一妙色身，　　普使眾生隨類見。",
    "T11n0310_017:0093a07": "　　戒定慧進及多聞，　　一切有情無與等，",
    "T11n0310_017:0093a08": "　　心流覺慧如大海，　　善能了知甚深法。",
    "T11n0310_017:0093a09": "　　惑盡過亡應受供，　　如是聖德惟世尊，",
    "T11n0310_017:0093a10": "　　佛有殊勝大威光，　　普照十方無量剎。",
    "T11n0310_017:0093a11": "　　我今稱讚諸功德，　　冀希福慧等如來，",
    "T11n0310_017:0093a12": "　　能救一切諸世間，　　生老病死眾苦惱。",
    "T11n0310_017:0093a13": "　　願當安住三摩地，　　演說施戒諸法門，",
    "T11n0310_017:0093a14": "　　忍辱精勤及定慧，　　庶當成佛濟群生。",
    "T11n0310_017:0093a15": "　　為求無上大菩提，　　供養十方諸妙覺，",
    "T11n0310_017:0093a16": "　　百千俱胝那由他，　　極彼恒沙之數量。",
    "T11n0310_017:0093a17": "　　又願當獲大神光，　　倍照恒沙億佛剎，",
    "T11n0310_017:0093a18": "　　及以無邊勝進力，　　感得殊勝廣淨居。",
    "T11n0310_017:0093a19": "　　如是無等佛剎中，　　安處群生當利益，",
    "T11n0310_017:0093a20": "　　十方最勝之大士，　　彼皆當往生喜心。",
    "T11n0310_017:0093a21": "　　唯佛聖智能證知，　　我今希求堅固力，",
    "T11n0310_017:0093a22": "　　縱沈無間諸地獄，　　如是願心終不退。",
    "T11n0310_017:0093a23": "　　一切世間無礙智，　　應當了知如是心。』",
    "T11n0310_017:0093a24": "「復次阿難！法處比丘讚佛德已白言：『世尊！我",
    "T11n0310_017:0093a25": "今發阿耨多羅三藐三菩提心，惟願如來為",
    "T11n0310_017:0093a26": "我演說如是等法，令於世間得無等等成大",
    "T11n0310_017:0093a27": "菩提，具攝清淨莊嚴佛土。』佛告比丘：『汝應自",
    "T11n0310_017:0093a28": "攝清淨佛國。』法處白佛言：『世尊！我無威力堪",
    "T11n0310_017:0093a29": "能攝受，唯願如來說餘佛土清淨莊嚴，我等",
    "T11n0310_017:0093b01": "聞已誓當圓滿。』爾時世尊為其廣說二十一",
    "T11n0310_017:0093b02": "億清淨佛土具足莊嚴，說是法時經于億歲。",
    "T11n0310_017:0093b03": "阿難！法處比丘於彼二十一億諸佛土中所",
    "T11n0310_017:0093b04": "有嚴淨之事悉皆攝受，既攝受已滿足五劫",
    "T11n0310_017:0093b05": "思惟修習。」阿難白佛言：「世尊！彼世間自在王",
    "T11n0310_017:0093b06": "如來壽量幾何？」世尊告曰：「彼佛壽量滿四十",
    "T11n0310_017:0093b07": "劫。阿難！彼二十一俱胝佛剎，法處比丘所攝",
    "T11n0310_017:0093b08": "佛國超過於彼。既攝受已，往詣世間自在王",
    "T11n0310_017:0093b09": "如來所，頂禮雙足右繞七匝，却住一面白言：",
    "T11n0310_017:0093b10": "『世尊！我已攝受具足功德嚴淨佛土。』佛言：『今",
    "T11n0310_017:0093b11": "正是時，汝應具說令眾歡喜，亦令大眾皆當",
    "T11n0310_017:0093b12": "攝受圓滿佛土。』「法處白言：『唯願世尊大慈留",
    "T11n0310_017:0093b13": "聽，我今將說殊勝之願。",
    "T11n0310_017:0093b14": "「『若我證得無上菩提，國中有地獄、餓鬼、畜生",
    "T11n0310_017:0093b15": "趣者，我終不取無上正覺。",
    "T11n0310_017:0093b16": "「『若我成佛，國中眾生有墮三惡趣者，我終不",
    "T11n0310_017:0093b17": "取正覺。",
    "T11n0310_017:0093b18": "「『若我成佛，國中有情若不皆同真金色者，不",
    "T11n0310_017:0093b19": "取正覺。",
    "T11n0310_017:0093b20": "「『若我成佛，國中有情形貌差別有好醜者，不",
    "T11n0310_017:0093b21": "取正覺。",
    "T11n0310_017:0093b22": "「『若我成佛，國中有情不得宿念，下至不知億",
    "T11n0310_017:0093b23": "那由他百千劫事者，不取正覺。",
    "T11n0310_017:0093b24": "「『若我成佛，國中有情若無天眼，乃至不見億",
    "T11n0310_017:0093b25": "那由他百千佛國土者，不取正覺。",
    "T11n0310_017:0093b26": "「『若我成佛，國中有情不獲天耳，乃至不聞億",
    "T11n0310_017:0093b27": "那由他百千踰繕那外佛說法者，不取正覺。",
    "T11n0310_017:0093b28": "「『若我成佛，國中有情無他心智，乃至不知億",
    "T11n0310_017:0093b29": "那由他百千佛國土中有情心行者，不取正",
    "T11n0310_017:0093c01": "覺。",
    "T11n0310_017:0093c02": "「『若我成佛，國中有情不獲神通自在波羅蜜",
    "T11n0310_017:0093c03": "多，於一念頃不能超過億那由他百千佛剎",
    "T11n0310_017:0093c04": "者，不取正覺。",
    "T11n0310_017:0093c05": "「『若我成佛，國中有情起於少分我我所想者，",
    "T11n0310_017:0093c06": "不取菩提。",
    "T11n0310_017:0093c07": "「『若我成佛，國中有情若不決定成等正覺、證",
    "T11n0310_017:0093c08": "大涅槃者，不取菩提。",
    "T11n0310_017:0093c09": "「『若我成佛，光明有限，下至不照億那由他百",
    "T11n0310_017:0093c10": "千及算數佛剎者，不取菩提。",
    "T11n0310_017:0093c11": "「『若我成佛，壽量有限，乃至俱胝那由他百千",
    "T11n0310_017:0093c12": "及算數劫者，不取菩提。",
    "T11n0310_017:0093c13": "「『若我成佛，國中聲聞無有知其數者，假使三",
    "T11n0310_017:0093c14": "千大千世界滿中有情及諸緣覺，於百千歲",
    "T11n0310_017:0093c15": "盡其智算亦不能知；若有知者，不取正覺。",
    "T11n0310_017:0093c16": "「『若我成佛，國中有情壽量有限齊者，不取菩",
    "T11n0310_017:0093c17": "提；唯除願力而受生者。",
    "T11n0310_017:0093c18": "「『若我成佛，國中眾生若有不善名者，不取正",
    "T11n0310_017:0093c19": "覺。",
    "T11n0310_017:0093c20": "「『若我成佛，彼無量剎中無數諸佛不共諮嗟",
    "T11n0310_017:0093c21": "稱歎我國者，不取正覺。",
    "T11n0310_017:0093c22": "「『若我證得無上覺時，餘佛剎中諸有情類聞",
    "T11n0310_017:0093c23": "我名已，所有善根心心迴向願生我國，乃至",
    "T11n0310_017:0093c24": "十念若不生者，不取菩提；唯除造無間惡業、",
    "T11n0310_017:0093c25": "誹謗正法及諸聖人。",
    "T11n0310_017:0093c26": "「『若我成佛，於他剎土有諸眾生發菩提心，及",
    "T11n0310_017:0093c27": "於我所起清淨念，復以善根迴向願生極樂。",
    "T11n0310_017:0093c28": "彼人臨命終時，我與諸比丘眾現其人前。若",
    "T11n0310_017:0093c29": "不爾者，不取正覺。",
    "T11n0310_017:0094a01": "「『若我成佛，無量國中所有眾生聞說我名，以",
    "T11n0310_017:0094a02": "己善根迴向極樂。若不生者，不取菩提。",
    "T11n0310_017:0094a03": "「『若我成佛，國中菩薩皆不成就三十二相者，",
    "T11n0310_017:0094a04": "不取菩提。",
    "T11n0310_017:0094a05": "「『若我成佛，於彼國中所有菩薩，於大菩提咸",
    "T11n0310_017:0094a06": "悉位階一生補處。唯除大願諸菩薩等，為諸",
    "T11n0310_017:0094a07": "眾生被精進甲，勤行利益修大涅槃，遍諸佛",
    "T11n0310_017:0094a08": "國行菩薩行，供養一切諸佛如來，安立洹沙",
    "T11n0310_017:0094a09": "眾生住無上覺，所修諸行復勝於前，行普賢",
    "T11n0310_017:0094a10": "道而得出離。若不爾者，不取菩提。",
    "T11n0310_017:0094a11": "「『若我成佛，國中菩薩每於晨朝供養他方乃",
    "T11n0310_017:0094a12": "至無量億那由他百千諸佛，以佛威力即以",
    "T11n0310_017:0094a13": "食前還到本國。若不爾者，不取菩提。",
    "T11n0310_017:0094a14": "「『若我成佛，於彼剎中諸菩薩眾所須種種供",
    "T11n0310_017:0094a15": "具，於諸佛所殖諸善根，如是色類不圓滿",
    "T11n0310_017:0094a16": "者，不取菩提。",
    "T11n0310_017:0094a17": "「『若我當成佛時，國中菩薩說諸法要不善順",
    "T11n0310_017:0094a18": "入一切智者，不取菩提。",
    "T11n0310_017:0094a19": "「『若我成佛，彼國所生諸菩薩等若無那羅延",
    "T11n0310_017:0094a20": "堅固力者，不取正覺。",
    "T11n0310_017:0094a21": "「『若我成佛，周遍國中諸莊嚴具，無有眾生能",
    "T11n0310_017:0094a22": "總演說，乃至有天眼者不能了知所有雜類",
    "T11n0310_017:0094a23": "形色光相。若有能知及總宣說者，不取菩提。",
    "T11n0310_017:0094a24": "「『若我成佛，國中具有無量色樹高百千由旬，",
    "T11n0310_017:0094a25": "諸菩薩中有善根劣者若不能了知，不取正覺。",
    "T11n0310_017:0094a26": "「『若我成佛，國中眾生讀誦經典教授敷演，若",
    "T11n0310_017:0094a27": "不獲得勝辯才者，不取菩提。",
    "T11n0310_017:0094a28": "「『若我成佛，國中菩薩有不成就無邊辯才者，",
    "T11n0310_017:0094a29": "不取菩提。",
    "T11n0310_017:0094b01": "「『若我成佛，國土光淨遍無與等，徹照無量無",
    "T11n0310_017:0094b02": "數不可思議諸佛世界，如明鏡中現其面像。",
    "T11n0310_017:0094b03": "若不爾者，不取菩提。",
    "T11n0310_017:0094b04": "「『若我成佛，國界之內地及虛空有無量種香，",
    "T11n0310_017:0094b05": "復有百千億那由他數眾寶香鑪，香氣普熏",
    "T11n0310_017:0094b06": "遍虛空界，其香殊勝超過人天珍，奉如來及",
    "T11n0310_017:0094b07": "菩薩眾。若不爾者，不取菩提。",
    "T11n0310_017:0094b08": "「『若我成佛，周遍十方無量無數不可思議無",
    "T11n0310_017:0094b09": "等界眾生之輩，蒙佛威光所照觸者，身心安",
    "T11n0310_017:0094b10": "樂超過人天。若不爾者，不取正覺。",
    "T11n0310_017:0094b11": "「『若我成佛，無量不可思議無等界諸佛剎中",
    "T11n0310_017:0094b12": "菩薩之輩聞我名已，若不證得離生、獲陀羅",
    "T11n0310_017:0094b13": "尼者，不取正覺。",
    "T11n0310_017:0094b14": "「『若我成佛，周遍無數不可思議無有等量諸",
    "T11n0310_017:0094b15": "佛國中所有女人，聞我名已得清淨信，發菩",
    "T11n0310_017:0094b16": "提心厭患女身。若於來世不捨女人身者，不",
    "T11n0310_017:0094b17": "取菩提。",
    "T11n0310_017:0094b18": "「『若我成佛，無量無數不可思議無等佛剎菩",
    "T11n0310_017:0094b19": "薩之眾，聞我名已得離生法，若不修行殊勝",
    "T11n0310_017:0094b20": "梵行，乃至到於大菩提者，不取正覺。",
    "T11n0310_017:0094b21": "「『若我成佛，周遍十方無有等量諸佛剎中所",
    "T11n0310_017:0094b22": "有菩薩，聞我名已五體投地，以清淨心修菩",
    "T11n0310_017:0094b23": "薩行。若諸天人不禮敬者，不取正覺。",
    "T11n0310_017:0094b24": "「『若我成佛，國中眾生所須衣服隨念即至，如",
    "T11n0310_017:0094b25": "佛命：「善來，比丘。」法服自然在體。若不爾者，不",
    "T11n0310_017:0094b26": "取菩提。",
    "T11n0310_017:0094b27": "「『若我成佛，諸眾生類纔生我國中，若不皆獲",
    "T11n0310_017:0094b28": "資具心淨安樂如得漏盡諸比丘者，不取菩",
    "T11n0310_017:0094b29": "提。",
    "T11n0310_017:0094c01": "「『若我成佛，國中群生隨心欲見諸佛淨國殊",
    "T11n0310_017:0094c02": "勝莊嚴，於寶樹間悉皆出現，猶如明鏡見其",
    "T11n0310_017:0094c03": "面像。若不爾者，不取菩提。",
    "T11n0310_017:0094c04": "「『若我成佛，餘佛剎中所有眾生聞我名已，乃",
    "T11n0310_017:0094c05": "至菩提諸根有闕、德用非廣者，不取菩提。",
    "T11n0310_017:0094c06": "「『若我成佛，餘佛剎中所有菩薩聞我名已，若",
    "T11n0310_017:0094c07": "不皆善分別勝三摩地名字語言，菩薩住彼",
    "T11n0310_017:0094c08": "三摩地中，於一剎那言說之頃不能供養無",
    "T11n0310_017:0094c09": "量無數不可思議無等諸佛，又不現證六三",
    "T11n0310_017:0094c10": "摩地者，不取正覺。",
    "T11n0310_017:0094c11": "「『若我成佛，餘佛土中有諸菩薩聞我名已，壽",
    "T11n0310_017:0094c12": "終之後若不得生豪貴家者，不取正覺。",
    "T11n0310_017:0094c13": "「『若我成佛，餘佛剎中所有菩薩聞我名已，若",
    "T11n0310_017:0094c14": "不應時修菩薩行，清淨歡喜得平等住具諸",
    "T11n0310_017:0094c15": "善根，不取正覺。",
    "T11n0310_017:0094c16": "「『若我成佛，他方菩薩聞我名已，皆得平等三",
    "T11n0310_017:0094c17": "摩地門，住是定中常供無量無等諸佛，乃至",
    "T11n0310_017:0094c18": "菩提終不退轉。若不爾者，不取正覺。",
    "T11n0310_017:0094c19": "「『若我成佛，國中菩薩隨其志願，所欲聞法自",
    "T11n0310_017:0094c20": "然得聞。若不爾者，不取正覺。",
    "T11n0310_017:0094c21": "「『若我證得無上菩提，餘佛剎中所有菩薩聞",
    "T11n0310_017:0094c22": "我名已，於阿耨多羅三藐三菩提有退轉者，",
    "T11n0310_017:0094c23": "不取正覺。",
    "T11n0310_017:0094c24": "「『若我成佛，餘佛國中所有菩薩若聞我名，應",
    "T11n0310_017:0094c25": "時不獲一二三忍、於諸佛法不能現證不退",
    "T11n0310_017:0094c26": "轉者，不取菩提。』」",
    "T11n0310_017:0094c27": "爾時佛告阿難：「彼法處比丘於世間自在王",
    "T11n0310_017:0094c28": "如來前發此願已，承佛威神而說頌曰：",
    "T11n0310_017:0094c29": "「『今對如來發弘誓，　　當證無上菩提日，",
    "T11n0310_017:0095a01": "　　若不滿足諸上願，　　不取十力無等尊。",
    "T11n0310_017:0095a02": "　　心或不堪常行施，　　廣濟貧窮免諸苦，",
    "T11n0310_017:0095a03": "　　利益世間使安樂，　　不成救世之法王。",
    "T11n0310_017:0095a04": "　　我證菩提坐道場，　　名聞不遍十方界，",
    "T11n0310_017:0095a05": "　　無量無邊異佛剎，　　不取十力世中尊。",
    "T11n0310_017:0095a06": "　　方趣無上大菩提，　　出家為求於欲境，",
    "T11n0310_017:0095a07": "　　於彼念慧行無有，　　不作調御天人師。",
    "T11n0310_017:0095a08": "　　願獲如來無量光，　　普照十方諸佛土，",
    "T11n0310_017:0095a09": "　　能滅一切貪恚癡，　　亦斷世間諸惡趣。",
    "T11n0310_017:0095a10": "　　願得光開淨慧眼，　　於諸有中破冥暗，",
    "T11n0310_017:0095a11": "　　除滅諸難使無餘，　　安處天人大威者。",
    "T11n0310_017:0095a12": "　　修習本行已清淨，　　獲得無量勝威光，",
    "T11n0310_017:0095a13": "　　日月諸天摩尼火，　　所有光暉皆映蔽。",
    "T11n0310_017:0095a14": "　　最勝丈夫修行已，　　於彼貧窮為伏藏，",
    "T11n0310_017:0095a15": "　　圓滿善法無等倫，　　於大眾中師子吼。",
    "T11n0310_017:0095a16": "　　往昔供養自然智，　　多劫勤修諸苦行，",
    "T11n0310_017:0095a17": "　　為求最勝諸慧蘊，　　滿足本願天人尊。",
    "T11n0310_017:0095a18": "　　如來知見無所礙，　　一切有為皆能了，",
    "T11n0310_017:0095a19": "　　願我當成無與等，　　最勝智者真導師。",
    "T11n0310_017:0095a20": "　　我若當證大菩提，　　如斯弘誓實圓滿，",
    "T11n0310_017:0095a21": "　　願動三千大千界，　　天眾空中皆雨花。",
    "T11n0310_017:0095a22": "　　是時大地咸震動，　　天花鼓樂滿虛空，",
    "T11n0310_017:0095a23": "　　并雨栴檀細末香，　　唱言未來當作佛。』」",
    "T11n0310_017:0095a24": "佛告阿難：「彼法處比丘於世間自在王如來。",
    "T11n0310_017:0095a25": "及諸天人魔梵沙門婆羅門等前，廣發如是",
    "T11n0310_017:0095a26": "大弘誓願，皆已成就世間希有。發是願已，如",
    "T11n0310_017:0095a27": "實安住種種功德，具足莊嚴威德廣大清淨",
    "T11n0310_017:0095a28": "佛土。修習如是菩薩行時，經於無量無數不",
    "T11n0310_017:0095a29": "可思議無有等等億那由他百千劫內，初未",
    "T11n0310_017:0095b01": "曾起貪瞋及癡欲害恚想，不起色聲香味觸",
    "T11n0310_017:0095b02": "想，於諸眾生常樂愛敬猶如親屬，其性溫和",
    "T11n0310_017:0095b03": "易可同處。有來求者不逆其意，善言勸諭無",
    "T11n0310_017:0095b04": "不從心，資養所須趣支身命。少欲知足常樂",
    "T11n0310_017:0095b05": "虛閑，稟識聰明而無矯妄。其性調順無有暴",
    "T11n0310_017:0095b06": "惡，於諸有情常懷慈忍。心不詐諂亦無懈怠，",
    "T11n0310_017:0095b07": "善言策進求諸白法。普為群生勇猛無退，利",
    "T11n0310_017:0095b08": "益世間大願圓滿。奉事師長敬佛法僧，於菩",
    "T11n0310_017:0095b09": "薩行常被甲冑，志樂寂靜離諸染著。為令眾",
    "T11n0310_017:0095b10": "生常修白法，於善法中而為上首，住空無相",
    "T11n0310_017:0095b11": "無願、無作無生、不起不滅無有憍慢。而彼正士",
    "T11n0310_017:0095b12": "行菩薩道時，常護語言，不以語言害他及己，",
    "T11n0310_017:0095b13": "常以語業利己及人。若入王城及諸村落，雖",
    "T11n0310_017:0095b14": "見諸色心無所染，以清淨心不愛不恚。菩薩",
    "T11n0310_017:0095b15": "爾時於檀波羅蜜起自行已，又能令他行於",
    "T11n0310_017:0095b16": "惠施。於尸波羅蜜乃至般若波羅蜜，起前二",
    "T11n0310_017:0095b17": "行皆悉圓滿。由成如是諸善根故，所生之處",
    "T11n0310_017:0095b18": "有無量億那由他百千伏藏自然涌出，復令",
    "T11n0310_017:0095b19": "無量無數不可思議無等無邊諸眾生類，安",
    "T11n0310_017:0095b20": "住阿耨多羅三藐三菩提。如是無邊諸菩薩",
    "T11n0310_017:0095b21": "眾起諸妙行，供養奉事於諸世尊乃至成佛，",
    "T11n0310_017:0095b22": "皆不可以語言分別之所能知。或作輪王、帝",
    "T11n0310_017:0095b23": "釋、蘇焰摩天、兜率陀天、善化天、他化自在",
    "T11n0310_017:0095b24": "天、大梵天王，皆能奉事供養諸佛，及能請佛",
    "T11n0310_017:0095b25": "轉於法輪。若作閻浮提王及諸長者、宰官、婆",
    "T11n0310_017:0095b26": "羅門、剎帝利等，諸種姓中皆能尊重供養諸",
    "T11n0310_017:0095b27": "佛，又能演說無量法門。從此永棄世間，成無",
    "T11n0310_017:0095b28": "上覺。然彼菩薩能以上妙衣服臥具飲食醫",
    "T11n0310_017:0095b29": "藥，盡形供養一切如來得安樂住。如是種種",
    "T11n0310_017:0095c01": "圓滿善根，非以語言能盡邊際。口中常出栴",
    "T11n0310_017:0095c02": "檀妙香，其香普熏無量無數乃至億那由他",
    "T11n0310_017:0095c03": "百千世界，復從一切毛孔出過人天優鉢羅",
    "T11n0310_017:0095c04": "花上妙香氣。隨所生處，相好端嚴殊勝圓滿。",
    "T11n0310_017:0095c05": "又得諸資具自在波羅蜜多，一切服用周遍",
    "T11n0310_017:0095c06": "無乏。所謂諸寶香花幢幡繒蓋、上妙衣服飲",
    "T11n0310_017:0095c07": "食湯藥，及諸伏藏珍玩所須，皆從菩薩掌中",
    "T11n0310_017:0095c08": "自然流出，身諸毛孔流出一切人天音樂。由",
    "T11n0310_017:0095c09": "是因緣，能令無量無數不可思議諸眾生等，",
    "T11n0310_017:0095c10": "安住阿耨多羅三藐三菩提。阿難！我今已說",
    "T11n0310_017:0095c11": "法處菩薩本所修行。」",
    "T11n0310_017:0095c12": "爾時阿難白佛言：「世尊！彼法處菩薩成菩提",
    "T11n0310_017:0095c13": "者，為過去耶？為未來耶？為今現在他方世界",
    "T11n0310_017:0095c14": "耶？」",
    "T11n0310_017:0095c15": "佛告阿難：「西方去此十萬億佛剎，彼有世界",
    "T11n0310_017:0095c16": "名曰極樂。法處比丘在彼成佛，號無量壽，今",
    "T11n0310_017:0095c17": "現在說法，無量菩薩及聲聞眾恭敬圍繞。「阿",
    "T11n0310_017:0095c18": "難！彼佛光明普照佛剎無量無數不可思議，",
    "T11n0310_017:0095c19": "我今略說，光照東方如恒河沙等國土，南西",
    "T11n0310_017:0095c20": "北方四維上下亦復如是，唯除諸佛本願威",
    "T11n0310_017:0095c21": "神所加，悉皆照燭。是諸佛光，或有加一尋者，",
    "T11n0310_017:0095c22": "或有加一由旬乃至億那由他百千由旬光",
    "T11n0310_017:0095c23": "者，或普照佛剎者。阿難，以是義故，無量壽佛",
    "T11n0310_017:0095c24": "復有異名，謂無量光、無邊光、無著光、無礙",
    "T11n0310_017:0095c25": "光、光照王端嚴光、愛光、喜光、可觀光、不思",
    "T11n0310_017:0095c26": "議光、無等光、不可稱量光、映蔽日光、映蔽月",
    "T11n0310_017:0095c27": "光、掩奪日月光。彼之光明清淨廣大，普令眾",
    "T11n0310_017:0095c28": "生身心悅樂，復令一切餘佛剎中天、龍、夜叉、",
    "T11n0310_017:0095c29": "阿修羅等皆得歡悅。阿難！我今開示彼佛光",
    "T11n0310_017:0096a01": "明，滿足一劫說不能盡。「復次阿難！彼無量壽",
    "T11n0310_017:0096a02": "如來，諸聲聞眾不可稱量知其邊際。假使比",
    "T11n0310_017:0096a03": "丘滿億那由他百千數量，皆如大目揵連神",
    "T11n0310_017:0096a04": "通自在，於晨朝時周歷大千世界、須臾之頃",
    "T11n0310_017:0096a05": "還至本處，彼經億那由他百千歲數欲共計",
    "T11n0310_017:0096a06": "算無量壽佛初會之中諸聲聞眾，盡其神力",
    "T11n0310_017:0096a07": "乃至滅度，於百分中不知其一、於千分百千",
    "T11n0310_017:0096a08": "分乃至鄔波尼殺曇分中亦不知其一。阿難！",
    "T11n0310_017:0096a09": "譬如大海深八萬四千由旬，以目極觀不知",
    "T11n0310_017:0096a10": "邊際。若有丈夫析一毛端為五十分，以其一",
    "T11n0310_017:0096a11": "分於大海中霑取一滴。阿難！彼之水滴比於",
    "T11n0310_017:0096a12": "大海，何者為多？」阿難白言：「假使取千由旬水，",
    "T11n0310_017:0096a13": "猶以為少，況以毛端一分而可方之！」佛告阿",
    "T11n0310_017:0096a14": "難：「假使比丘滿億那由他百千數量，皆如大",
    "T11n0310_017:0096a15": "目揵連，經百千億那由他歲皆共算數彼無",
    "T11n0310_017:0096a16": "量壽如來初會聲聞，所知數量如彼毛端一",
    "T11n0310_017:0096a17": "滴之水，餘不測者猶如大海。諸菩薩摩訶薩",
    "T11n0310_017:0096a18": "眾亦復如是，非以算計之所能知。「阿難！彼佛",
    "T11n0310_017:0096a19": "壽命無量無邊，不可知其劫數多少；聲聞、菩",
    "T11n0310_017:0096a20": "薩及諸天人，壽量亦爾。」阿難白佛言：「世尊！彼",
    "T11n0310_017:0096a21": "佛出世于今幾時，能得如是無量壽命？」佛告",
    "T11n0310_017:0096a22": "阿難：「彼佛受生，經今十劫。「復次阿難！彼極樂",
    "T11n0310_017:0096a23": "界無量功德具足莊嚴，國土豐稔天人熾盛，",
    "T11n0310_017:0096a24": "志意和適常得安隱，無有地獄、畜生及琰魔",
    "T11n0310_017:0096a25": "王界。有種種香周遍芬馥，種種妙花亦皆充",
    "T11n0310_017:0096a26": "滿。有七寶幢周布行列，其寶幢上懸諸幡蓋",
    "T11n0310_017:0096a27": "及眾寶鈴，具足百千諸妙雜色。「阿難！彼如來",
    "T11n0310_017:0096a28": "國多諸寶樹，或純黃金、白銀、琉璃、頗梨、赤珠、",
    "T11n0310_017:0096a29": "馬瑙、玉樹，唯一寶成不雜餘寶，或以二寶乃",
    "T11n0310_017:0096b01": "至七寶莊嚴。阿難！彼金為樹者，以金為根莖，",
    "T11n0310_017:0096b02": "白銀為葉及以花果。白銀之樹，銀為根莖，黃",
    "T11n0310_017:0096b03": "金為葉及以花果。馬瑙之樹，馬瑙根莖，美玉",
    "T11n0310_017:0096b04": "為葉及以花果。美玉樹者，玉為根莖，七寶為",
    "T11n0310_017:0096b05": "葉及諸花果。或有金樹，黃金為根，白銀為莖，",
    "T11n0310_017:0096b06": "琉璃為枝，頗梨為條，赤珠為葉，馬瑙為花，美",
    "T11n0310_017:0096b07": "玉為果。或有銀樹，以銀為根，黃金為莖，餘枝",
    "T11n0310_017:0096b08": "果等飾同金樹。琉璃樹者，琉璃為根，黃金為",
    "T11n0310_017:0096b09": "莖，白銀為枝，頗梨為條，赤珠為葉，馬瑙為花，",
    "T11n0310_017:0096b10": "美玉為果。頗梨、真珠、馬瑙等樹，諸寶轉飾皆",
    "T11n0310_017:0096b11": "若琉璃。復有玉樹，玉為其根，黃金為莖，白銀",
    "T11n0310_017:0096b12": "為枝，琉璃為條，頗梨為葉，赤珠為花，馬瑙為",
    "T11n0310_017:0096b13": "果。復有無量摩尼珠等寶莊嚴樹，周遍其國。",
    "T11n0310_017:0096b14": "是諸寶樹光輝赫奕世無能比，以七寶羅網",
    "T11n0310_017:0096b15": "而覆其上，其網柔軟如兜羅綿。「復次阿難！無",
    "T11n0310_017:0096b16": "量壽佛有菩提樹，高十六億由旬，枝葉垂布",
    "T11n0310_017:0096b17": "八億由旬。樹本隆起高五千由旬，周圓亦爾。",
    "T11n0310_017:0096b18": "其條葉花果常有無量百千種種妙色，及諸",
    "T11n0310_017:0096b19": "珍寶殊勝莊嚴，謂月光摩尼寶、釋迦毘楞伽",
    "T11n0310_017:0096b20": "寶、心王摩尼寶、海乘流注摩尼寶，光輝遍照",
    "T11n0310_017:0096b21": "超過人天。於其樹上有諸金鎖垂寶瓔珞周",
    "T11n0310_017:0096b22": "遍莊嚴，謂盧遮迦寶、末瑳寶，及赤白青色真",
    "T11n0310_017:0096b23": "珠等寶以為瓔珞。有師子雲聚寶等以為其",
    "T11n0310_017:0096b24": "鎖，飾諸寶柱。又以純金真珠雜寶鈴鐸以為",
    "T11n0310_017:0096b25": "其網，莊嚴寶鎖彌覆其上，以頗梨萬字半月",
    "T11n0310_017:0096b26": "寶等互相映飾，微風吹動出種種聲，令千世",
    "T11n0310_017:0096b27": "界諸眾生等隨樂差別，於甚深法證無生忍。",
    "T11n0310_017:0096b28": "阿難！彼千世界諸有情等聞此音已，住不退",
    "T11n0310_017:0096b29": "轉無上菩提，及無量無數有情得無生法忍。",
    "T11n0310_017:0096c01": "「復次阿難！若有眾生見菩提樹、聞聲、嗅香、嘗",
    "T11n0310_017:0096c02": "其果味、觸其光影、念樹功德，由此因緣乃至",
    "T11n0310_017:0096c03": "涅槃，五根無患心無散亂，皆於阿耨多羅三",
    "T11n0310_017:0096c04": "藐三菩提得不退轉。復由見彼菩提樹故獲",
    "T11n0310_017:0096c05": "三種忍。何等為三？一者隨聲忍，二者隨順忍，",
    "T11n0310_017:0096c06": "三者無生法忍。此皆無量壽佛本願威神見",
    "T11n0310_017:0096c07": "所加，及往修靜慮無比喻故、無缺減故、善修",
    "T11n0310_017:0096c08": "習故、善攝受故、善成就故。",
    "T11n0310_017:0096c09": "大寶積經卷第十七"
}