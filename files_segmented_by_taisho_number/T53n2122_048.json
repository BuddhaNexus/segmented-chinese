{
    "T53n2122_048:0649a20": "法苑珠林卷第四十八",
    "T53n2122_048:0649a22": "西明寺沙門釋道世撰",
    "T53n2122_048:0649a23": "誡勗篇第四十八(此有六部)",
    "T53n2122_048:0649a24": "述意部誡馬部誡學部誡盜部",
    "T53n2122_048:0649a25": "誡罪部雜誡部",
    "T53n2122_048:0649a26": "述意部第一",
    "T53n2122_048:0649a27": "夫以立像表真化俗彝訓。寄指筌月出道常",
    "T53n2122_048:0649a28": "規。但以妄想倒情沿流固習。無思悛革隨業",
    "T53n2122_048:0649a29": "飄淪。是以涅槃經云。為善清升譬同爪土。為",
    "T53n2122_048:0649b01": "惡沈滯喻等地塵。良由六賊俱至十使交纏。",
    "T53n2122_048:0649b02": "或比行廁畫瓶。或擬危城坯器。故將崩朽宅",
    "T53n2122_048:0649b03": "三火常然。逃隱空聚五刀常逐。井河引喻。",
    "T53n2122_048:0649b04": "逼形器於剎那。屠肆牛羊。切性命於漏刻。亦",
    "T53n2122_048:0649b05": "如鼠入脂角。至窮何趣。況復五濁交橫四山",
    "T53n2122_048:0649b06": "常逼。而能安忍不生憂悔。所以大聖垂訓。法",
    "T53n2122_048:0649b07": "喻所歸止在誡約。身心無沿逸慾。鑒舉力勵",
    "T53n2122_048:0649b08": "專怔省過。但見臨死眼光失落。眷屬叢聚對",
    "T53n2122_048:0649b09": "顏難救。嗚呼洟泗慨彼沈淪。既屬斯苦何",
    "T53n2122_048:0649b10": "不自誡。過由我生改不藉他。猶有微善宅報",
    "T53n2122_048:0649b11": "在人。又逢遺法親見三寶。脫生惡道對目莫",
    "T53n2122_048:0649b12": "知。由此悲痛無由怠墮矣。",
    "T53n2122_048:0649b13": "誡馬部第二",
    "T53n2122_048:0649b14": "如中阿含經云。時有調馬師。名曰只尸。來詣",
    "T53n2122_048:0649b15": "佛所稽首佛足。退坐一面白佛言。世尊。我觀",
    "T53n2122_048:0649b16": "世間甚為輕淺。猶如群羊。世間唯我堪能調",
    "T53n2122_048:0649b17": "馬狂逸惡馬。我作方便須臾令彼態病悉現。",
    "T53n2122_048:0649b18": "隨其態病方便調伏。佛告調馬師。聚落主。汝",
    "T53n2122_048:0649b19": "以幾種方便調伏於馬。馬師白佛言。有三種",
    "T53n2122_048:0649b20": "法調伏惡馬。何等為三。一者柔軟。二者麁澁。",
    "T53n2122_048:0649b21": "三者柔軟麁澁。佛告聚落主。汝以三種方便",
    "T53n2122_048:0649b22": "調馬。猶不調者當如之何。馬師白佛。有不",
    "T53n2122_048:0649b23": "調者便當殺之。所以者何。莫令辱我。調馬師",
    "T53n2122_048:0649b24": "白佛言。世尊是無上調御丈夫。為以幾種方",
    "T53n2122_048:0649b25": "便調御丈夫。佛告聚落主。我亦以三種方便",
    "T53n2122_048:0649b26": "調御丈夫。何等為三。一者一向柔軟。二者一",
    "T53n2122_048:0649b27": "向麁澁。三者柔軟麁澁。佛告聚落主。所謂一",
    "T53n2122_048:0649b28": "向柔軟者。如汝所說。此是身善行。此是身善",
    "T53n2122_048:0649b29": "行報。此是口意善行。此是口意善行報。是名",
    "T53n2122_048:0649c01": "天。是名人。是名善趣化生。是名涅槃。是為柔",
    "T53n2122_048:0649c02": "軟。第二一向麁澁者。如汝所說。是身惡行。是",
    "T53n2122_048:0649c03": "身惡行報是。口意善惡行。是口意惡行報。是",
    "T53n2122_048:0649c04": "名地獄。是名畜生。是名餓鬼。是名惡趣。是",
    "T53n2122_048:0649c05": "名墮惡趣。是名如來麁澁教也。第三彼柔軟",
    "T53n2122_048:0649c06": "麁澁俱者。謂如來有時說身善行。有時說身",
    "T53n2122_048:0649c07": "善行報。有時說口意善行。有時說口意善行",
    "T53n2122_048:0649c08": "報。有時說身惡行。有時說身惡行報。有時說",
    "T53n2122_048:0649c09": "口意惡行。有時說口意惡行報。如是名天如",
    "T53n2122_048:0649c10": "是名人。如是名善趣。如是名涅槃。如是名地",
    "T53n2122_048:0649c11": "獄。如是名畜生餓鬼。如是名惡趣。如是名墮",
    "T53n2122_048:0649c12": "惡趣。是名如來柔軟麁澁教。調馬師白佛言。",
    "T53n2122_048:0649c13": "世尊。若以三種方便調伏眾生。有不調者當",
    "T53n2122_048:0649c14": "如之何。佛告聚落主。亦當殺之。所以者何。莫",
    "T53n2122_048:0649c15": "令辱我。調馬師白佛言。若殺生者。於世尊法",
    "T53n2122_048:0649c16": "為不清淨。世尊法中亦不殺生。而今言殺其",
    "T53n2122_048:0649c17": "義云何。佛告聚落主。如來法中亦不殺生。",
    "T53n2122_048:0649c18": "然如來法中以三種教授。不調伏者。不復與",
    "T53n2122_048:0649c19": "語。不教不誡。豈非死耶。調馬師白佛。實爾世",
    "T53n2122_048:0649c20": "尊。不復與語。永不教誡。真為死也。以是之",
    "T53n2122_048:0649c21": "故。我從今日離諸惡不善業也。聞佛所說歡",
    "T53n2122_048:0649c22": "喜而去。",
    "T53n2122_048:0649c23": "又法句喻經云。佛問象師。調象之法有幾。答",
    "T53n2122_048:0649c24": "曰。有三。何謂為三。一者剛鉤鉤口著其羈",
    "T53n2122_048:0649c25": "靽。二者減食常令飢瘦。三者捶杖加其楚痛。",
    "T53n2122_048:0649c26": "由鐵鉤鉤口故以制強口。由不與食飲故以",
    "T53n2122_048:0649c27": "制身獷。由加捶杖故以伏其心。佛告居士。吾",
    "T53n2122_048:0649c28": "亦有三用調一切。亦以自調得至無為。一者",
    "T53n2122_048:0649c29": "以至誠故制御口患。二者以慈貞故伏身剛",
    "T53n2122_048:0650a01": "強。三者以智慧故滅意癡蓋。持是三事度脫",
    "T53n2122_048:0650a02": "一切離三惡道。",
    "T53n2122_048:0650a03": "誡學部第三",
    "T53n2122_048:0650a04": "如增一阿含經云。一偈之中便出生三十七",
    "T53n2122_048:0650a05": "品及諸法義。迦葉問言。何等是。時尊者阿難",
    "T53n2122_048:0650a06": "便說此偈。",
    "T53n2122_048:0650a07": "　諸惡莫作　　諸善奉行　　自淨其意",
    "T53n2122_048:0650a08": "　是諸佛教",
    "T53n2122_048:0650a09": "所以然者。諸惡莫作。戒具之禁清白之行。",
    "T53n2122_048:0650a10": "諸善奉行。心意清淨。自淨其意。除邪顛倒。",
    "T53n2122_048:0650a11": "是諸佛教。去愚惑想。云何迦葉。戒清淨者。意",
    "T53n2122_048:0650a12": "豈不淨乎。清淨者。則不顛倒。以無顛倒愚惑",
    "T53n2122_048:0650a13": "想滅。諸三十七道品果便得成就。以成道",
    "T53n2122_048:0650a14": "果。豈非諸法乎。",
    "T53n2122_048:0650a15": "誡盜部第四",
    "T53n2122_048:0650a16": "如雜阿含經云。時有異比丘。在拘薩羅國人",
    "T53n2122_048:0650a17": "間止一林中。時彼比丘有眼患。受師教云。應",
    "T53n2122_048:0650a18": "嗅鉢曇摩華。時彼比丘受師教已。往至鉢曇",
    "T53n2122_048:0650a19": "摩池側。於池岸邊逆風而坐。隨風嗅香。時",
    "T53n2122_048:0650a20": "有天神主此池者。語比丘言。何以盜華。汝今",
    "T53n2122_048:0650a21": "便是盜香賊也。",
    "T53n2122_048:0650a22": "爾時比丘說偈答言。",
    "T53n2122_048:0650a23": "　不壞亦不奪　　遠住隨嗅香",
    "T53n2122_048:0650a24": "　汝今何故言　　我是盜香賊",
    "T53n2122_048:0650a25": "爾時天神復說偈言。",
    "T53n2122_048:0650a26": "　不求而不捨　　世間名為賊",
    "T53n2122_048:0650a27": "　汝今人不與　　而自一向取",
    "T53n2122_048:0650a28": "　是則名世間　　真實盜香賊",
    "T53n2122_048:0650a29": "時有一士夫。取彼藕根重負而去。爾時比丘",
    "T53n2122_048:0650b01": "為彼天神而說偈言。",
    "T53n2122_048:0650b02": "　如今彼士夫　　斷截分陀利",
    "T53n2122_048:0650b03": "　拔根重負去　　便是姦狡人",
    "T53n2122_048:0650b04": "　汝何故不遮　　而言我盜香",
    "T53n2122_048:0650b05": "如彼天神說偈答言。",
    "T53n2122_048:0650b06": "　狂亂姦狡人　　猶如乳母衣",
    "T53n2122_048:0650b07": "　何足加其言　　且堪與汝語",
    "T53n2122_048:0650b08": "　袈裟污不現　　黑衣黑不污",
    "T53n2122_048:0650b09": "　姦狡兇惡人　　世間不與語",
    "T53n2122_048:0650b10": "　蠅脚污素帛　　明者小過現",
    "T53n2122_048:0650b11": "　如墨點珂貝　　雖小悉皆現",
    "T53n2122_048:0650b12": "時彼比丘復說偈言。",
    "T53n2122_048:0650b13": "　善哉善哉說　　以義安慰我",
    "T53n2122_048:0650b14": "　汝可常為我　　數數說斯偈",
    "T53n2122_048:0650b15": "時彼天神復說偈言。",
    "T53n2122_048:0650b16": "　我非汝買奴　　亦非人與汝",
    "T53n2122_048:0650b17": "　何為常隨汝　　數數相告語",
    "T53n2122_048:0650b18": "　汝今當自知　　彼彼饒益事",
    "T53n2122_048:0650b19": "誡罪部第五",
    "T53n2122_048:0650b20": "如閻羅王五使經云。佛告諸比丘。人生世",
    "T53n2122_048:0650b21": "間。不孝父母。不敬沙門。不行仁義。不學經",
    "T53n2122_048:0650b22": "戒。不畏後世者。其人身死當墮地獄。主者持",
    "T53n2122_048:0650b23": "行白閻羅王言其過惡。此人不孝等種種諸",
    "T53n2122_048:0650b24": "過。無有福德。不恐畏死。唯王處罰。閻羅王",
    "T53n2122_048:0650b25": "常先安徐以忠正語。為現五使者而問言。第",
    "T53n2122_048:0650b26": "一汝不見。世人始為嬰兒。僵臥屎尿不能",
    "T53n2122_048:0650b27": "自護。口不知言不知好惡。汝見以不。人答已",
    "T53n2122_048:0650b28": "見。王言。汝自謂不如是。然人神從行終即有",
    "T53n2122_048:0650b29": "生。雖尚未見常當為善自端三業。柰何放心",
    "T53n2122_048:0650c01": "快志造過。人答。愚暗不知。王言。汝自愚癡縱",
    "T53n2122_048:0650c02": "意作惡。非是父母師長君天沙門道人等過",
    "T53n2122_048:0650c03": "也。罪自由汝。豈得不樂。今當受之。是為閻王",
    "T53n2122_048:0650c04": "現第一天使也。",
    "T53n2122_048:0650c05": "第二閻王復問。子為人時。天使次到。汝能覺",
    "T53n2122_048:0650c06": "不。人答不覺。王曰。汝不見世人年老髮白齒",
    "T53n2122_048:0650c07": "墮羸瘦僂步低行起居任杖不。人答有是。王",
    "T53n2122_048:0650c08": "曰。汝謂獨免可得不老。凡人已生法皆老耄。",
    "T53n2122_048:0650c09": "常當為善端身口心奉行經戒。柰何自恣。人",
    "T53n2122_048:0650c10": "答。愚癡故爾。王曰汝自以愚癡作惡。非是父",
    "T53n2122_048:0650c11": "母君天沙門道人過也。罪自由汝。豈得不樂。",
    "T53n2122_048:0650c12": "今當受之。是為閻王現第二天使也。",
    "T53n2122_048:0650c13": "第三閻王復問。子為人時。豈不見世間男女",
    "T53n2122_048:0650c14": "身有疾病身體苦痛坐起不安命近憂促眾醫",
    "T53n2122_048:0650c15": "不療不。人答言有。王曰。汝可得不病耶。人生",
    "T53n2122_048:0650c16": "既老法皆當病。聞身強健當勉為善奉行經",
    "T53n2122_048:0650c17": "戒端身口意。奈何自恣。人答。愚暗故爾。王",
    "T53n2122_048:0650c18": "曰。汝自以為愚作惡。非關父母君天沙門道",
    "T53n2122_048:0650c19": "人過也。罪自由汝。豈得不樂。今當受之。是為",
    "T53n2122_048:0650c20": "閻王現第三天使也。",
    "T53n2122_048:0650c21": "第四閻王復問。子為人時。豈不見世間諸死",
    "T53n2122_048:0650c22": "亡者。或藏其屍。或棄捐之。至於七日肌肉壞",
    "T53n2122_048:0650c23": "敗。狐狸百鳥皆就食之。凡人已死身惡腐爛。",
    "T53n2122_048:0650c24": "汝豈不見。人答言有。王曰。汝謂獨勉可得",
    "T53n2122_048:0650c25": "不死耶。凡人已生法皆當死。聞在世間常為",
    "T53n2122_048:0650c26": "善事。勅身口意奉行經戒。奈何自恣。人答。愚",
    "T53n2122_048:0650c27": "暗故爾。王曰。汝自作惡。非是父母君天沙門",
    "T53n2122_048:0650c28": "道人過也。罪自由汝。豈得不樂。今當受之。是",
    "T53n2122_048:0650c29": "為閻王現第四天使也。",
    "T53n2122_048:0651a01": "第五閻王復問。子為人時。不見世間弊人惡",
    "T53n2122_048:0651a02": "子為吏所捕取案罪所刑法加之。或斷手足。",
    "T53n2122_048:0651a03": "或劓耳鼻。或燒其形懸頭日炙。或屠割支解",
    "T53n2122_048:0651a04": "種種毒痛不。人答言有。王曰。汝謂為惡獨可",
    "T53n2122_048:0651a05": "解耶。眼見世間罪福分明。何不守善勅身口",
    "T53n2122_048:0651a06": "意奉行經戒。云何自快。人答。愚暗故爾。王",
    "T53n2122_048:0651a07": "曰。汝自用心作不忠正。非是父母君天沙門",
    "T53n2122_048:0651a08": "道人過也。今是殃罪。要當自受。是為閻王現",
    "T53n2122_048:0651a09": "第五天使也。",
    "T53n2122_048:0651a10": "佛說經已。諸弟子等皆受教誡。各前作禮。歡",
    "T53n2122_048:0651a11": "喜奉行。",
    "T53n2122_048:0651a12": "雜誡部第六",
    "T53n2122_048:0651a13": "大法句經偈云(總十一誡)。",
    "T53n2122_048:0651a14": "誡信",
    "T53n2122_048:0651a15": "　士有信行　　為聖所譽　　樂無為者",
    "T53n2122_048:0651a16": "　一切縛解　　比方世利　　惠信為明",
    "T53n2122_048:0651a17": "　是財上寶　　家產非常　　欲見諸真",
    "T53n2122_048:0651a18": "　樂聽講法　　能捨慳妬　　此之謂信",
    "T53n2122_048:0651a19": "　無信不習　　好駁正言　　如拙取水",
    "T53n2122_048:0651a20": "　掘泉揚泥　　賢夫習智　　樂仰清淨",
    "T53n2122_048:0651a21": "　如善取水　　要冷不擾　　信不染他",
    "T53n2122_048:0651a22": "　莫如斯載　　如大象調　　自調最勝",
    "T53n2122_048:0651a23": "　信財戒財　　慚愧亦財　　聞財施財",
    "T53n2122_048:0651a24": "　慧為七財　　生有此財　　不問男女",
    "T53n2122_048:0651a25": "　終以不貪　　賢者識真",
    "T53n2122_048:0651a26": "誡死",
    "T53n2122_048:0651a27": "　所以非常　　謂興衰法　　夫生輒死",
    "T53n2122_048:0651a28": "　此滅為樂　　如河駛流　　往而不返",
    "T53n2122_048:0651a29": "　人命如是　　逝者不還　　生者日夜",
    "T53n2122_048:0651b01": "　命自刀削　　壽之消盡　　如滎穽水",
    "T53n2122_048:0651b02": "　常者皆盡　　高者亦墮　　合會有離",
    "T53n2122_048:0651b03": "　生者有死　　眾生相刻　　以喪其命",
    "T53n2122_048:0651b04": "　隨行所墮　　自受殃禍　　雖壽百歲",
    "T53n2122_048:0651b05": "　亦死過去　　為老所厭　　病倏至際",
    "T53n2122_048:0651b06": "　是日已過　　命則隨減　　如少水魚",
    "T53n2122_048:0651b07": "　斯有何樂　　老則色衰　　所病自壞",
    "T53n2122_048:0651b08": "　形敗腐朽　　命終其然　　是身何用",
    "T53n2122_048:0651b09": "　常漏臭處　　為病所困　　有老死患",
    "T53n2122_048:0651b10": "　非有子恃　　亦非父兄　　為死所迫",
    "T53n2122_048:0651b11": "　無親可怙　　晝夜慢惰　　老不止婬",
    "T53n2122_048:0651b12": "　有財不施　　不受佛言　　有此四蔽",
    "T53n2122_048:0651b13": "　為自侵欺",
    "T53n2122_048:0651b14": "誡殺",
    "T53n2122_048:0651b15": "　為仁不殺　　常能攝身　　是處不死",
    "T53n2122_048:0651b16": "　所適無患　　不殺為仁　　慎言守心",
    "T53n2122_048:0651b17": "　是處不死　　所適無患　　彼亂已整",
    "T53n2122_048:0651b18": "　守以慈仁　　見怒能忍　　是為梵行",
    "T53n2122_048:0651b19": "　至誠安徐　　口無麁言　　不瞋彼所",
    "T53n2122_048:0651b20": "　是謂梵行　　垂拱無為　　不害眾生",
    "T53n2122_048:0651b21": "　無所嬈惱　　是謂梵行　　常以慈哀",
    "T53n2122_048:0651b22": "　淨如佛教　　知足知止　　是度生死",
    "T53n2122_048:0651b23": "　普愛賢美　　哀加眾生　　常行慈心",
    "T53n2122_048:0651b24": "　所適者安　　晝夜念慈　　心無剋伐",
    "T53n2122_048:0651b25": "　不害眾生　　是行無仇　　臥安寤安",
    "T53n2122_048:0651b26": "　不見惡夢　　天護人愛　　不毒不兵",
    "T53n2122_048:0651b27": "　水火不喪　　在所得利　　死昇梵天",
    "T53n2122_048:0651b28": "　受樂自然　　仁無亂志　　慈最可行",
    "T53n2122_048:0651b29": "　愍傷眾生　　此福無量",
    "T53n2122_048:0651c01": "誡意",
    "T53n2122_048:0651c02": "　惡言罵詈　　憍倰篾人　　興起是行",
    "T53n2122_048:0651c03": "　疾怨茲生　　遜言順辭　　尊敬於人",
    "T53n2122_048:0651c04": "　棄結忍惡　　疾怨自滅　　夫士之生",
    "T53n2122_048:0651c05": "　斧在口中　　所以斬身　　由其惡言",
    "T53n2122_048:0651c06": "　爭為少利　　如掩失財　　從彼致諍",
    "T53n2122_048:0651c07": "　令意向惡　　心為法本　　心尊心使",
    "T53n2122_048:0651c08": "　中心念惡　　罪苦自追　　心為法本",
    "T53n2122_048:0651c09": "　心尊心使　　中心念善　　福樂自隨",
    "T53n2122_048:0651c10": "　隨亂意行　　拘愚入冥　　自大無法",
    "T53n2122_048:0651c11": "　何解善言　　隨正意行　　開解清明",
    "T53n2122_048:0651c12": "　不為嫉妬　　敏達善言　　慍於怨者",
    "T53n2122_048:0651c13": "　未常無怨　　不慍自除　　是道可宗",
    "T53n2122_048:0651c14": "　不好責彼　　務自省身　　如有知此",
    "T53n2122_048:0651c15": "　永滅無患",
    "T53n2122_048:0651c16": "誡邪",
    "T53n2122_048:0651c17": "　以真為偽　　以偽為真　　是為邪見",
    "T53n2122_048:0651c18": "　不得真利　　知真為真　　見偽知偽",
    "T53n2122_048:0651c19": "　是為正見　　必得真利　　壁屋不密",
    "T53n2122_048:0651c20": "　天雨則漏　　意不思正　　邪法為穿",
    "T53n2122_048:0651c21": "　壁屋善密　　雨則不漏　　攝意惟正",
    "T53n2122_048:0651c22": "　邪匿不生　　鄙夫染人　　如近臭物",
    "T53n2122_048:0651c23": "　漸悉習非　　不覺成惡　　賢夫染人",
    "T53n2122_048:0651c24": "　如近香熏　　進智習善　　行成皎潔",
    "T53n2122_048:0651c25": "　正念常興　　邪法自滅　　自制正法",
    "T53n2122_048:0651c26": "　善名日增　　當思念道　　強守正行",
    "T53n2122_048:0651c27": "　健者得度　　吉祥無上　　剋己調心",
    "T53n2122_048:0651c28": "　行不放逸　　施戒忍勤　　定慧常明",
    "T53n2122_048:0651c29": "　生不為惱　　死而不慼　　禍福路分",
    "T53n2122_048:0651c30": "　昇沈殊趣",
    "T53n2122_048:0652a01": "誡愚",
    "T53n2122_048:0652a02": "　愚著生死　　莫知正法　　愚蒙無智",
    "T53n2122_048:0652a03": "　如居暗室　　觸事昏馳　　寒暑不辯",
    "T53n2122_048:0652a04": "　雖久修習　　猶不知法　　雖復施行",
    "T53n2122_048:0652a05": "　為身招患　　快心作惡　　自致重殃",
    "T53n2122_048:0652a06": "　愚所望處　　不謂適苦　　臨墮厄地",
    "T53n2122_048:0652a07": "　乃知不善　　愚憃作惡　　不能自解",
    "T53n2122_048:0652a08": "　殃追自焚　　罪成熾然　　愚人樂寢",
    "T53n2122_048:0652a09": "　憂慼長興　　昏昏暗室　　如蠶處繭",
    "T53n2122_048:0652a10": "　愚人樂惡　　至死不休　　雖與善言",
    "T53n2122_048:0652a11": "　反謂怨讐　　罪猶未熟　　愚將為觀",
    "T53n2122_048:0652a12": "　至其熟時　　自受大殃　　愚好財色",
    "T53n2122_048:0652a13": "　晝夜無厭　　如焦谷山　　注水不盈",
    "T53n2122_048:0652a14": "　愚多造過　　觸處被瞋　　雖加杖捶",
    "T53n2122_048:0652a15": "　猶不自止",
    "T53n2122_048:0652a16": "誡惡",
    "T53n2122_048:0652a17": "　深觀善惡　　心知畏忌　　畏而不犯",
    "T53n2122_048:0652a18": "　終吉無憂　　故世有福　　念思紹行",
    "T53n2122_048:0652a19": "　善致其願　　福祿轉勝　　信善作福",
    "T53n2122_048:0652a20": "　積善不厭　　信知陰德　　久而必彰",
    "T53n2122_048:0652a21": "　喜法臥安　　心悅意清　　聖人演法",
    "T53n2122_048:0652a22": "　慧常樂行　　賢人智者　　齋戒奉道",
    "T53n2122_048:0652a23": "　如星中月　　照明世間　　弓師調角",
    "T53n2122_048:0652a24": "　水人調船　　工匠調木　　智者調身",
    "T53n2122_048:0652a25": "　譬如厚石　　風不能移　　智者意重",
    "T53n2122_048:0652a26": "　毀譽不傾　　譬如深泉　　澄靜清明",
    "T53n2122_048:0652a27": "　慧人聞道　　心淨欣然　　斷除五陰",
    "T53n2122_048:0652a28": "　靜思智慧　　能自拯濟　　顯理澄真",
    "T53n2122_048:0652a29": "　抑制情欲　　志樂無為　　覽受正教",
    "T53n2122_048:0652b01": "　冀法常存",
    "T53n2122_048:0652b02": "誡縛",
    "T53n2122_048:0652b03": "　去離憂患　　脫於一切　　縛結已解",
    "T53n2122_048:0652b04": "　消散自安　　心淨得念　　無所貪樂",
    "T53n2122_048:0652b05": "　已度枯涸　　如雁棄池　　量腹而食",
    "T53n2122_048:0652b06": "　無所積藏　　虛心無想　　遠近無礙",
    "T53n2122_048:0652b07": "　度身而衣　　不求餘長　　省事無為",
    "T53n2122_048:0652b08": "　無所羈靽　　制想從正　　如馬調御",
    "T53n2122_048:0652b09": "　捨憍棄慢　　為天所敬　　不怒如地",
    "T53n2122_048:0652b10": "　不動如山　　真人無垢　　生死世絕",
    "T53n2122_048:0652b11": "　心以休息　　言行亦止　　從正解脫",
    "T53n2122_048:0652b12": "　寂然歸滅　　棄惡無著　　破壞三界",
    "T53n2122_048:0652b13": "　情色永絕　　是謂上智　　在聚若野",
    "T53n2122_048:0652b14": "　處染不染　　應真所歎　　莫不蒙祐",
    "T53n2122_048:0652b15": "　常樂空閑　　眾人不逮　　快哉上士",
    "T53n2122_048:0652b16": "　天人欽仰",
    "T53n2122_048:0652b17": "誡誦",
    "T53n2122_048:0652b18": "　雖誦千言　　不行何益　　不如一聞",
    "T53n2122_048:0652b19": "　勤修得益　　雖誦千言　　句義不正",
    "T53n2122_048:0652b20": "　不如一要　　聞可滅意　　雖誦千言",
    "T53n2122_048:0652b21": "　不義何益　　不如一義　　聞行得度",
    "T53n2122_048:0652b22": "　雖誦千言　　不敬何益　　不如一行",
    "T53n2122_048:0652b23": "　欣樂奉修　　雖誦千言　　我心不滅",
    "T53n2122_048:0652b24": "　不如一句　　捨憍放逸　　雖誦千言",
    "T53n2122_048:0652b25": "　求名逾著　　不如一說　　棄執離著",
    "T53n2122_048:0652b26": "　雖誦千言　　不欲除罪　　不如一文",
    "T53n2122_048:0652b27": "　去離生死　　雖誦千言　　色情逾固",
    "T53n2122_048:0652b28": "　不如一解　　心境忘懷　　雖誦千言",
    "T53n2122_048:0652b29": "　不求出世　　不如一寤　　絕離三界",
    "T53n2122_048:0652c01": "　雖誦千言　　不存悲智　　不如一聽",
    "T53n2122_048:0652c02": "　自他兩利",
    "T53n2122_048:0652c03": "誡行",
    "T53n2122_048:0652c04": "　人壽百歲　　慳貪逾盛　　不如一日",
    "T53n2122_048:0652c05": "　割捨財色　　人壽百歲　　樂不持戒",
    "T53n2122_048:0652c06": "　不如一日　　淨心守戒　　人壽百歲",
    "T53n2122_048:0652c07": "　多忿不忍　　不如一日　　含喜不瞋",
    "T53n2122_048:0652c08": "　人壽百歲　　怠惰不勤　　不如一日",
    "T53n2122_048:0652c09": "　策勵身心　　人壽百歲　　情欣放逸",
    "T53n2122_048:0652c10": "　不如一日　　歸心空寂　　人壽百歲",
    "T53n2122_048:0652c11": "　昏暗識心　　不如一日　　洞寤無明",
    "T53n2122_048:0652c12": "　人壽百歲　　拙御身心　　不如一日",
    "T53n2122_048:0652c13": "　巧便運致　　人壽百歲　　常懷怯弱",
    "T53n2122_048:0652c14": "　不如一日　　勇猛慧力　　人壽百歲",
    "T53n2122_048:0652c15": "　不起善願　　不如一日　　發行四弘",
    "T53n2122_048:0652c16": "　人壽百歲　　不生一智　　不如一日",
    "T53n2122_048:0652c17": "　慧性聰利",
    "T53n2122_048:0652c18": "誡口",
    "T53n2122_048:0652c19": "雜阿含經。諸天說偈云。",
    "T53n2122_048:0652c20": "　士夫生世間　　斧在口中生",
    "T53n2122_048:0652c21": "　還自斬其身　　斯由其惡言",
    "T53n2122_048:0652c22": "　應毀便稱譽　　應譽而便毀",
    "T53n2122_048:0652c23": "　其罪口中生　　死則墮惡道",
    "T53n2122_048:0652c24": "頌曰。",
    "T53n2122_048:0652c25": "　建志誡心愚　　高慕欣明儔",
    "T53n2122_048:0652c26": "　相與立弘誓　　捨俗慕閑丘",
    "T53n2122_048:0652c27": "　蕭散人物外　　晃朗免綢繆",
    "T53n2122_048:0652c28": "　寂寂求誠真　　斖斖勵心柔",
    "T53n2122_048:0652c29": "　警策修三業　　激切澄四流",
    "T53n2122_048:0653a01": "　興心願弘誓　　救溺運慈舟",
    "T53n2122_048:0653a02": "　嘉期歸妙覺　　善會涅槃修",
    "T53n2122_048:0653a03": "　存心八正道　　立志三祇休",
    "T53n2122_048:0653a04": "感應緣(略引四驗)",
    "T53n2122_048:0653a05": "晉沙門釋支遁周沙門釋亡名",
    "T53n2122_048:0653a06": "周沙門釋道安齊沙門釋僧範",
    "T53n2122_048:0653a07": "晉剡沃洲山有支遁字道林。本姓關氏。陳留",
    "T53n2122_048:0653a08": "人。或云河東林慮人。幼有神理聰明秀徹。晉",
    "T53n2122_048:0653a09": "王羲之覩遁才藻驚絕罕儔。遂披衿解帶",
    "T53n2122_048:0653a10": "留連不能已。仍請住靈嘉寺。意存相近。又",
    "T53n2122_048:0653a11": "投迹剡山。於沃洲小嶺立寺行道。僧眾百餘",
    "T53n2122_048:0653a12": "常隨稟學。時或有墮者。遁乃著坐右銘。以",
    "T53n2122_048:0653a13": "勗之曰。勤之勤之。至道非孜。奚為淹滯。溺",
    "T53n2122_048:0653a14": "喪神奇。茫茫三界。眇眇長羇。煩勞外湊。冥",
    "T53n2122_048:0653a15": "心內馳。殉赴欽渴。縮邈忘疲。人生一世。涓若",
    "T53n2122_048:0653a16": "露垂。我身非我。云云誰施。達人懷德。知安必",
    "T53n2122_048:0653a17": "危。寂寥清舉。潔累禪池。謹守明禁。雅說玄",
    "T53n2122_048:0653a18": "規。綏心神道。抗志無為。寥朗三蔽。融冶六",
    "T53n2122_048:0653a19": "疵。空洞五陰。虛豁四支。非指喻指。絕而莫",
    "T53n2122_048:0653a20": "離。妙覺既陳。又玄其知。婉轉平任。與物推",
    "T53n2122_048:0653a21": "移。過此以往。勿思勿議。",
    "T53n2122_048:0653a22": "周渭濱沙門亡名法師。自誡云。夫以迴天倒",
    "T53n2122_048:0653a23": "日之力。一旦草凋。岱山磐石之固。忽焉燼",
    "T53n2122_048:0653a24": "滅。定知世相無常浮生虛偽。譬如朝露其停",
    "T53n2122_048:0653a25": "幾何。大丈夫生當降魔死當飼虎。如其不爾",
    "T53n2122_048:0653a26": "徒生何益。不如修禪定足以養志。讀誦經足",
    "T53n2122_048:0653a27": "以自娛富貴名譽徒勞人耳。乃棄其簪弁剃",
    "T53n2122_048:0653a28": "其鬚髮。衣納杖錫聽講談玄。戰國未寧安身",
    "T53n2122_048:0653a29": "無地。自厭形骸甚於桎梏。思絕苦本莫知其",
    "T53n2122_048:0653b01": "津。大乘經曰。如說行者。乃名是聖。不但口之",
    "T53n2122_048:0653b02": "所言。小乘偈曰。",
    "T53n2122_048:0653b03": "　能行說為正　　不行何所說",
    "T53n2122_048:0653b04": "　若說不能行　　不名為智者",
    "T53n2122_048:0653b05": "所以顏回好學勤改前非。季路未修懼聞後",
    "T53n2122_048:0653b06": "語。功勞智擾役神傷命。為道日損何用多知。",
    "T53n2122_048:0653b07": "誓欲枯木其形死灰其慮。降此患累以求虛",
    "T53n2122_048:0653b08": "寂。乃作絕學箴。亦名息心贊擬夫周廟。其銘",
    "T53n2122_048:0653b09": "曰。",
    "T53n2122_048:0653b10": "法界內有如意寶人焉。九緘其口而。銘其",
    "T53n2122_048:0653b11": "膺曰。古之攝心人也。誡之哉。誡之哉。無多慮",
    "T53n2122_048:0653b12": "無多知。多知多事。不如息意。多慮多失。不",
    "T53n2122_048:0653b13": "如守一。慮多志散。知多心亂。心亂生惱。志散",
    "T53n2122_048:0653b14": "妨道。勿謂何傷。其苦悠長。勿言何畏。其禍",
    "T53n2122_048:0653b15": "鼎沸。滴水不停。四海將盈。纖塵不拂。五岳",
    "T53n2122_048:0653b16": "將成。防末在本。雖小不輕。關爾七竅。閉爾",
    "T53n2122_048:0653b17": "六情。莫窺於色。莫聽於聲。聞聲者聾。見色",
    "T53n2122_048:0653b18": "者盲。一文一藝。空中小蜹。一技一能。日下",
    "T53n2122_048:0653b19": "孤燈。英賢才藝。是為愚弊。捨棄淳樸。耽溺",
    "T53n2122_048:0653b20": "婬麗。識馬易奔心猨難制。神既勞役。形必損",
    "T53n2122_048:0653b21": "斃。邪徑終迷修途永泥。英賢才能。是曰惛",
    "T53n2122_048:0653b22": "懵。洿拙羨巧。其德不弘。名厚行薄。其高速",
    "T53n2122_048:0653b23": "崩。塗書污卷。其用不常。內懷矜伐。外致",
    "T53n2122_048:0653b24": "怨憎。或談於口。或書於手。要人令譽。亦孔",
    "T53n2122_048:0653b25": "之醜。凡謂之吉。聖以之咎。賞悅暫時悲憂",
    "T53n2122_048:0653b26": "長久。畏影畏迹逾劇逾走。端坐樹陰迹滅影",
    "T53n2122_048:0653b27": "沈。厭生患老隨思隨造。心想若滅生死長絕。",
    "T53n2122_048:0653b28": "不死不生無相無名。一道虛寂萬物齊平。何",
    "T53n2122_048:0653b29": "勝何劣。何重何輕。何貴何賤何辱何榮。",
    "T53n2122_048:0653c01": "澂天愧淨皦日慚明。安夫岱岳固彼金城。",
    "T53n2122_048:0653c02": "敬詒賢哲斯道利貞。",
    "T53n2122_048:0653c03": "周京師大中興寺釋道安。姓姚氏。馮翊故城",
    "T53n2122_048:0653c04": "人。識寤玄理早附法門。神氣高朗挾操清",
    "T53n2122_048:0653c05": "遠。乃作遺誡九章以訓門人。其詞曰。",
    "T53n2122_048:0653c06": "敬謝諸弟子等。夫出家為道至重至難。不可",
    "T53n2122_048:0653c07": "自輕。不可自易。所謂重者。荷道佩德縈仁負",
    "T53n2122_048:0653c08": "義。奉持淨戒死而有幾。所謂難者。絕世離",
    "T53n2122_048:0653c09": "俗永割親愛。迴情易性不同於眾。行人所不",
    "T53n2122_048:0653c10": "能行。割人所不能割。忍苦受辱捐棄軀命。謂",
    "T53n2122_048:0653c11": "之難者。名曰道人。道人者。仁也。行必可",
    "T53n2122_048:0653c12": "履。言必可式。被服出家動為法則。不貪不",
    "T53n2122_048:0653c13": "諍不讒不匿。學間高遠志在玄默。是為名稱",
    "T53n2122_048:0653c14": "參位三尊出賢入聖。滌除精魂故。得君主不",
    "T53n2122_048:0653c15": "望其報父母不望其力。普天之人莫不歸[捐口+(口/└)]。",
    "T53n2122_048:0653c16": "捐妻減養供奉衣食。屈身俯仰不辭勞役恨",
    "T53n2122_048:0653c17": "者。以其志行清潔通於神明。惔怕虛白可奇",
    "T53n2122_048:0653c18": "可貴。故自荒流道法遂替。新學之人未體法",
    "T53n2122_048:0653c19": "則。棄邪著正望其真實。以小黠為智。以小",
    "T53n2122_048:0653c20": "恭為足。飽食終日無所用心。退自推觀良亦",
    "T53n2122_048:0653c21": "可悲。計今出家。或有年歲。經業未通文字不",
    "T53n2122_048:0653c22": "決。徒喪一世無所成名。如此之事不可深思。",
    "T53n2122_048:0653c23": "無常之限非旦即夕。三塗苦痛無強無弱。師",
    "T53n2122_048:0653c24": "徒義深故以申示。有情之流可為永誡(其一曰)卿",
    "T53n2122_048:0653c25": "已出家永違所生。剃髮毀容法服加形。辭",
    "T53n2122_048:0653c26": "親之日上下洟零。割愛崇道意倰太清當",
    "T53n2122_048:0653c27": "遵此志經道修明。如何無心故存色聲。悠悠",
    "T53n2122_048:0653c28": "竟日經業不成。德行日損穢跡遂盈。師友慚",
    "T53n2122_048:0653c29": "恥凡俗所輕。如是出家徒自辱名。今故誨勵",
    "T53n2122_048:0654a01": "宜當專精(其二曰)卿已出志棄俗辭君。應自誨勵",
    "T53n2122_048:0654a02": "志果清雲。財色不顧與世不群。金玉不貴惟",
    "T53n2122_048:0654a03": "道為珍。約己守節甘苦樂貧。進德自度又能",
    "T53n2122_048:0654a04": "度人。如何改操趨走風塵。坐不暖席馳務西",
    "T53n2122_048:0654a05": "東。劇如徭役縣官所牽。經道不通戒德不全。",
    "T53n2122_048:0654a06": "朋友嗤弄同學棄捐。如是出家徒喪天年。今",
    "T53n2122_048:0654a07": "故誨勵宜各自憐(其三曰)卿已出家永辭宗族。無",
    "T53n2122_048:0654a08": "親無疎清淨無欲。吉則不歡凶則不哭。超然",
    "T53n2122_048:0654a09": "從容豁然離俗。志存玄妙軌真守樸。得度廣",
    "T53n2122_048:0654a10": "濟普蒙添福。如何無心仍著染觸。空靜長",
    "T53n2122_048:0654a11": "短銖兩斗斛。與世諍利何異僮僕。經道不明",
    "T53n2122_048:0654a12": "德行不足。如是出家徒自毀辱。今故誨示宜",
    "T53n2122_048:0654a13": "自洗浴(其四曰)卿已出家號曰道人。父母不敬",
    "T53n2122_048:0654a14": "帝王不臣。普天同奉事之如神。稽首致敬不",
    "T53n2122_048:0654a15": "計富貧。尚其清修自利利人。減割之重一米",
    "T53n2122_048:0654a16": "七斤。如何怠慢不能報恩。倚縱游逸身意虛",
    "T53n2122_048:0654a17": "煩。無戒食施死入太山。燒鐵為食融銅灌",
    "T53n2122_048:0654a18": "胭。如斯之痛法句所陳。今故誨約宜改自",
    "T53n2122_048:0654a19": "新(其五曰)卿已出家號曰息心。穢雜不著唯道",
    "T53n2122_048:0654a20": "是欽。志參清潔如玉如氷。當修經戒以濟精",
    "T53n2122_048:0654a21": "神。眾生蒙祐并度所親。如何無心隨俗浮沈。",
    "T53n2122_048:0654a22": "縱其四大恣其五根。道德遂淺世事更深。如",
    "T53n2122_048:0654a23": "是出家與世同塵。今故誡約幸自開神(其六曰)",
    "T53n2122_048:0654a24": "卿已出家捐世形軀。當務竭情泥洹合符。如",
    "T53n2122_048:0654a25": "何擾動不樂閑居。經道損耗世事有餘。清白",
    "T53n2122_048:0654a26": "不履反入泥塗。隙影之命或在須臾。地獄之",
    "T53n2122_048:0654a27": "痛難可具書。今故戒勵宜崇典謨(其七曰)卿已",
    "T53n2122_048:0654a28": "出家不可自寬。形雖鄙陋事行可觀。衣服雖",
    "T53n2122_048:0654a29": "麁坐起令端。飲食雖疏出言可飡。夏則耐暑",
    "T53n2122_048:0654b01": "冬能忍寒。能自守節不飲盜泉。不肖之聚",
    "T53n2122_048:0654b02": "足不望前。久處私室如臨至尊。學雖不多可",
    "T53n2122_048:0654b03": "齊上賢。如是出家足報二親。宗族知識一切",
    "T53n2122_048:0654b04": "蒙恩。今故誡汝宜各自敦(其八曰)卿已出家性有",
    "T53n2122_048:0654b05": "昏明。學無多少要在專精。上士坐禪中士誦",
    "T53n2122_048:0654b06": "經下士修龕塔寺經營。豈可殺日一無所",
    "T53n2122_048:0654b07": "成。立身無聞可謂唐生。今故誨汝宜自端情",
    "T53n2122_048:0654b08": "(其九曰)卿已出家永違二親。道法革性俗服離身。",
    "T53n2122_048:0654b09": "辭親之日乍悲乍欣。邈爾絕俗超出埃塵。當",
    "T53n2122_048:0654b10": "修經道制己履真。如何無心更染俗因。經道",
    "T53n2122_048:0654b11": "已薄行無毛分。言非可貴德非可珍。師友致",
    "T53n2122_048:0654b12": "累恚恨日殷。如是出家損法辱身。思之念之",
    "T53n2122_048:0654b13": "好自將身。",
    "T53n2122_048:0654b14": "齊鄴東大覺寺釋僧範。姓李。平鄉人也。戒德",
    "T53n2122_048:0654b15": "清高守禁無虧。甞宿他寺意欲聞戒。至於十",
    "T53n2122_048:0654b16": "五日說戒之夜。眾議共停說戒乃為法集。有",
    "T53n2122_048:0654b17": "僧升座將欲竪義。敘云。堅論法相深會聖",
    "T53n2122_048:0654b18": "言。布薩常聞擊難為勝。忽見一神形高丈餘",
    "T53n2122_048:0654b19": "貌甚雄峻。壅聳驚人來到座前。問竪義者。今",
    "T53n2122_048:0654b20": "是何日。答曰。是布薩日。神即以手搨之。曳之",
    "T53n2122_048:0654b21": "下座委頓垂死。次問上座。問答同前。搨還將",
    "T53n2122_048:0654b22": "死倰害二三上座已。神還掉臂而出。當時道",
    "T53n2122_048:0654b23": "俗共覩非一。範師既見斯異。乃自勤力兼策",
    "T53n2122_048:0654b24": "大眾。至於一生無敢說欲。縱有病重不堪勝",
    "T53n2122_048:0654b25": "輿。請僧就病人所恭敬說戒。闔境僧尼承斯",
    "T53n2122_048:0654b26": "懲誡。至布薩日亦不虧法(右四誡出梁高僧傳)。◎",
    "T53n2122_048:0654b27": "法苑珠林卷第四十八"
}