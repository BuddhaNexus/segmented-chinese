{
    "X29n0596_002:0168c01": "妙經文句私志記卷第二(從釋文方軌盡如是因緣釋)",
    "X29n0596_002:0168c02": "石皷沙門釋　智雲　撰",
    "X29n0596_002:0168c03": "自下是第四釋文方軌此經名為妙法旨趣玄曠科",
    "X29n0596_002:0168c04": "判雖盡其要解釋須得其方此經名為妙法如上科",
    "X29n0596_002:0168c05": "判妙旨大略可知將委明之非其妙方不可故次明",
    "X29n0596_002:0168c06": "方法方法既妙不先統會隨文難用故仍先委明之",
    "X29n0596_002:0168c07": "此經特須餘可例識故此須辨餘略不明不然幽微",
    "X29n0596_002:0168c08": "之致何由能顯故須明其方法闡幽致之方既其玄",
    "X29n0596_002:0168c09": "遠若不預先辨釋直爾隨文無由可會故須先略明",
    "X29n0596_002:0168c10": "其相狀此經特須餘文仨可故專於此委辨餘文可",
    "X29n0596_002:0168c11": "以準知故餘皆不先論之也於中為三初標數次列",
    "X29n0596_002:0168c12": "名三隨釋初言帖者帖謂配帖即附逐隨文銷釋也",
    "X29n0596_002:0168c13": "又帖謂委帖即是消息之義謂用方法隨文銷釋使",
    "X29n0596_002:0168c14": "文意通暢安穩也為四即標數也或云此四正是方",
    "X29n0596_002:0168c15": "法之數先標為次解釋作本或云是標能彼四之數",
    "X29n0596_002:0168c16": "次即列名故也或合云標兩法數也義並可通今且",
    "X29n0596_002:0168c17": "依第二義謂今明帖文方法為四也思之列數為作",
    "X29n0596_002:0168c18": "本所以用四之意引證更有聖言可憑示相令先預",
    "X29n0596_002:0168c19": "識通本其體狀文不必具其義盡矣故此四也次列",
    "X29n0596_002:0168c20": "名中此四一一皆通論釋文之四謂列彼四法名數",
    "X29n0596_002:0168c21": "乃至示彼四法之相狀即先作此四種釋彼四法故",
    "X29n0596_002:0168c22": "標云為四也次隨前所列之四名釋其義之相狀即",
    "X29n0596_002:0168c23": "有四別初列數中先正列數次明用與不同初中正",
    "X29n0596_002:0168c24": "應云列名那言列數餘文無此體例或言數只是名",
    "X29n0596_002:0169a01": "如言名數此不然也今謂此中一言似含兩義謂標",
    "X29n0596_002:0169a02": "數及列名也具足應云今以四法帖釋經文何者為",
    "X29n0596_002:0169a03": "四謂一因緣等今略但以一言兼之故云爾也其中",
    "X29n0596_002:0169a04": "一二三等即數也餘是名也或可列數是總標一二",
    "X29n0596_002:0169a05": "等是列名。",
    "X29n0596_002:0169a06": "始從如是以下是論用與之勢數不同即向分兩意",
    "X29n0596_002:0169a07": "也思之今依後義用與具否因緣謂通明教興之所",
    "X29n0596_002:0169a08": "由也約教分別所生教法之差會也本迹顯示所起",
    "X29n0596_002:0169a09": "有久遠也觀心明向三種妙用之有因因之要極莫",
    "X29n0596_002:0169a10": "過是也正令即今行人修以致也道皆即心而具足",
    "X29n0596_002:0169a11": "宜求諸己無專外他之事也上列解釋方法如是下",
    "X29n0596_002:0169a12": "明用與勢數不同文有三句初明其體必四次明逐",
    "X29n0596_002:0169a13": "要元方後明貴在要意不繁文墨可尋後文更自辨",
    "X29n0596_002:0169a14": "釋此中初列為次所以引證二釋作本次論勢數不",
    "X29n0596_002:0169a15": "同為後示相作本至後自見次所以者明用向四法",
    "X29n0596_002:0169a16": "解釋之所以也所以即緣由義亦意致義也於中有",
    "X29n0596_002:0169a17": "二初明四數之所以次明四名之所以又初數次名",
    "X29n0596_002:0169a18": "又初四所以也次此四之所以也由前云列數意在",
    "X29n0596_002:0169a19": "此也此四法故須明此兩之所以此即釋名數也又",
    "X29n0596_002:0169a20": "復因前處中之言而起也初先問者向云始終皆用",
    "X29n0596_002:0169a21": "四意消文今即仍此作問何不過減專以四為消釋",
    "X29n0596_002:0169a22": "何所以耶匪者非也此一所以之言徵上三義此直",
    "X29n0596_002:0169a23": "論其通數未涉別名答中三句答前三所以也初答",
    "X29n0596_002:0169a24": "第二不廣次答第一不略三略答專以四意也謂若",
    "X29n0596_002:0169b01": "廣則過於四側詞過乖於理冗長智者貴理於此乖",
    "X29n0596_002:0169b02": "長所以不好習行故云令智退智者後生曉學聰慧",
    "X29n0596_002:0169b03": "之人也仲尼云後生可畏故云智也解釋本為令物",
    "X29n0596_002:0169b04": "致其正要銳意習行既繁不行從爾何為以此故不",
    "X29n0596_002:0169b05": "過四若略減於四則令經之意義不能周悉明顯解",
    "X29n0596_002:0169b06": "釋本為顯明經之意義既不周顯用釋何為以是故",
    "X29n0596_002:0169b07": "不可略減於四此兩意者蓋互章也復令兩義謂約",
    "X29n0596_002:0169b08": "人約法人有利鈍法有略廣今約處中人法俱中當",
    "X29n0596_002:0169b09": "也略既明意不周廣是於理過分過分既令智退不",
    "X29n0596_002:0169b10": "周亦令不周故是互顯意矣不然此亦難會此兩答",
    "X29n0596_002:0169b11": "前不可廣略意竟此二明不能揚教利物故也甚要",
    "X29n0596_002:0169b12": "思之思之又初則詞過其理次則詞不及理此二揚",
    "X29n0596_002:0169b13": "教無益也下答專以四之所以如上廣略二邊乖中",
    "X29n0596_002:0169b14": "失旨於物無益我今處中稱理而說令義意章顯於",
    "X29n0596_002:0169b15": "易物可明了學者則人法俱俱得無復兩失是故專",
    "X29n0596_002:0169b16": "用四法不過不減故云我今等也此言出雜心論今",
    "X29n0596_002:0169b17": "用以顯此意此與前明科文體要其勢一也前明繁",
    "X29n0596_002:0169b18": "無二邊若過不及問津不貴寄以顯於處中科判則",
    "X29n0596_002:0169b19": "當今上兩句明廣略則過不及學無利益下明處中",
    "X29n0596_002:0169b20": "則理無不當學無不可前是通明大體說者皆別釋",
    "X29n0596_002:0169b21": "此亦通論四數說者亦作別解前後並失其宗可惜",
    "X29n0596_002:0169b22": "之甚學者豈不慎哉上論通數之所以竟。",
    "X29n0596_002:0169b23": "因緣亦名下次明此四之所以向明但四之所以竟",
    "X29n0596_002:0169b24": "或復疑云為處中故但此中明若名若數皆是處中",
    "X29n0596_002:0169c01": "故此釋其疑也用四法不多不少信其必然但四法",
    "X29n0596_002:0169c02": "蓋多何必要用此四是故更有此釋所以四者準文",
    "X29n0596_002:0169c03": "釋意正以此並是處中其餘四法不然故須必用此",
    "X29n0596_002:0169c04": "四釋也此四亦是處中與向四是處中云何取別向",
    "X29n0596_002:0169c05": "四明非多少二邊從容中當名為處中此四不對二",
    "X29n0596_002:0169c06": "邊直明其最為要當故名為處中也文中具顯非是",
    "X29n0596_002:0169c07": "專輙自意於此釋中即有四別所以約因緣者若無",
    "X29n0596_002:0169c08": "因緣非佛教義若無約教不能顯此經義若無本迹",
    "X29n0596_002:0169c09": "不能盡此經義若無觀心不能顯前妙用之義如是",
    "X29n0596_002:0169c10": "妙因妙果自行化他妙體妙用義盡於此此四要當",
    "X29n0596_002:0169c11": "更無以過故須特用此四釋不用其餘四也初用因",
    "X29n0596_002:0169c12": "緣釋也於中先明用因緣釋之所以次更問答顯成",
    "X29n0596_002:0169c13": "處中之義初文約感應釋仍先標云謂夫因緣者亦",
    "X29n0596_002:0169c14": "名感應也此以感應為因緣義雖言亦名正顯於即",
    "X29n0596_002:0169c15": "同是眾事和合能生起義故也然因緣兩字義有通",
    "X29n0596_002:0169c16": "別通者相即同是一義別者親生為因疎助為緣感",
    "X29n0596_002:0169c17": "應之名專別感是徼動之義應是酬對之名故儒家",
    "X29n0596_002:0169c18": "以動釋感以對釋應因緣之名又互通於能所故止",
    "X29n0596_002:0169c19": "觀云或因於聖緣於凡或因於凡緣於聖也感應之",
    "X29n0596_002:0169c20": "名儒家雖有通義今一向別應專在聖用感專在機",
    "X29n0596_002:0169c21": "緣今既以感應釋因緣直依言次感即是因應即緣",
    "X29n0596_002:0169c22": "也又通淨穢今專淨緣起後文正爾然要而言之直",
    "X29n0596_002:0169c23": "簡自行章於化他用故以感應為釋何不以感應為",
    "X29n0596_002:0169c24": "名以因緣釋之然此言因緣正本言感應又因緣是",
    "X29n0596_002:0170a01": "佛教之宏宗感應是儒家之大要故李思慎心鏡論",
    "X29n0596_002:0170a02": "云釋謂之因緣儒謂之感應其實一也故用釋標名",
    "X29n0596_002:0170a03": "以儒釋之內外並彰因緣之理彌復顯要又會通正",
    "X29n0596_002:0170a04": "經故也今為顯淨妙因緣又令兩字之義各定又顯",
    "X29n0596_002:0170a05": "聖用故矣因緣釋以感應其意盡矣眾生無機正約",
    "X29n0596_002:0170a06": "感應以釋夫聖人雖有慈悲妙用利益無方但無機",
    "X29n0596_002:0170a07": "感終無有應故云雖近不見有則必赴故云遠而自",
    "X29n0596_002:0170a08": "通言近遠者此下文云常住此說法我常住於此以",
    "X29n0596_002:0170a09": "諸神通力令顛倒眾生雖近而不見同在此土靈山",
    "X29n0596_002:0170a10": "無機不應故近不見雖在十方有感應必會故遠而",
    "X29n0596_002:0170a11": "自通又若無機雖在同居而終不覩故雖近不見若",
    "X29n0596_002:0170a12": "有妙感雖在寂光而必赴會故云遠而自通也慈善",
    "X29n0596_002:0170a13": "根力大經十四梵行品文也初修一切善行以無緣",
    "X29n0596_002:0170a14": "慈悲普熏一切果時常能無方與拔之周故云慈悲",
    "X29n0596_002:0170a15": "善根力慈善根是因力即果用也此上一物無則言",
    "X29n0596_002:0170a16": "教不與有別言教得起自者任運利益即無緣也通",
    "X29n0596_002:0170a17": "者會也易云夫易無恩也無為也寂然不動感而遂",
    "X29n0596_002:0170a18": "通此即易道之感應今借此語也此上句舉無顯有",
    "X29n0596_002:0170a19": "下句正顯有也又下既言有而自通則上若無雖至",
    "X29n0596_002:0170a20": "欲見而不可得也夫因緣感應並是通談未即論別",
    "X29n0596_002:0170a21": "若分兩句對於今昔則別而失通何俟更明約教但",
    "X29n0596_002:0170a22": "正明感應相待今昔皆爾故不應別思之結者如此",
    "X29n0596_002:0170a23": "一切皆由感應道交言教得起致諸利益若不明此",
    "X29n0596_002:0170a24": "義則不識聖化之所由徒同從邪無況此妙致以是",
    "X29n0596_002:0170b01": "故須用初因緣以釋向用感應以釋因緣感應道交",
    "X29n0596_002:0170b02": "即是因緣合會方得事起即因緣義亦所生法也故",
    "X29n0596_002:0170b03": "結以因緣釋也。",
    "X29n0596_002:0170b04": "向釋因緣所以處中之義亦已略顯然未全悉恐後",
    "X29n0596_002:0170b05": "不達下更問答以委明之初問舉所感應事廣以徵",
    "X29n0596_002:0170b06": "處中之義不成起以妙釋成也此義廣如玄文感應",
    "X29n0596_002:0170b07": "妙中不可卒具而今略以言之機眾即十界權實不",
    "X29n0596_002:0170b08": "二三業求離得也文中略言求脫脫即求離諸苦亦",
    "X29n0596_002:0170b09": "即求得諸樂也以此為機感於聖人應而與拔應亦",
    "X29n0596_002:0170b10": "眾者即以感故也起十界權實不二三業之與拔也",
    "X29n0596_002:0170b11": "此事橫竪彌滿法界感應一事殆言四法並為處中",
    "X29n0596_002:0170b12": "其義安在然此直就當文以問不對餘三以向所釋",
    "X29n0596_002:0170b13": "即約處中之義今問若以感應為處中者感應之事",
    "X29n0596_002:0170b14": "如是乃更成廣何有處中之義故也正為顯成要當",
    "X29n0596_002:0170b15": "之義故也若此一不成餘皆非也然感應義廣而名",
    "X29n0596_002:0170b16": "要恐後不達故約義以難名使釋成名要以正為釋",
    "X29n0596_002:0170b17": "四名要故也此一既爾後三例然故此一問成前起",
    "X29n0596_002:0170b18": "後後承前勢直釋之也此舉事廣以為難也次引大",
    "X29n0596_002:0170b19": "經答釋此即十四釋慈無量文也此並當應之義夫",
    "X29n0596_002:0170b20": "應是聖人利用利用要以慈悲為本慈悲復由其因",
    "X29n0596_002:0170b21": "故言慈善根力無量如前明也若案經文或且身事",
    "X29n0596_002:0170b22": "廣多名無量也門即能通出入之要從此起應引物",
    "X29n0596_002:0170b23": "入也依此慈悲善根之力起無量種利益之事用雖",
    "X29n0596_002:0170b24": "復無量總要不出神通神通或且在身密對於口意",
    "X29n0596_002:0170c01": "之廣故云略或總三業之名對於十界權實及以不",
    "X29n0596_002:0170c02": "二之廣名為略也前或未全即盡應義則以此事類",
    "X29n0596_002:0170c03": "顯聖人利用之事雖廣無邊總要不出於應應對於",
    "X29n0596_002:0170c04": "感應既如是感亦如之群生求脫雖復眾多更不出",
    "X29n0596_002:0170c05": "於機感故知欣赴之事事雖無量無邊撮其樞機要",
    "X29n0596_002:0170c06": "由感應感應既即因緣則知因緣是佛法之宗要此",
    "X29n0596_002:0170c07": "義最為要當則此名義處中明矣或曰前非略廣二",
    "X29n0596_002:0170c08": "邊名為處中今以略為處中如何或有釋云此以對",
    "X29n0596_002:0170c09": "廣名略非是減少名略以仍須至於四故還是對於",
    "X29n0596_002:0170c10": "二邊名為處中義也今謂此恐不然前總論四即以",
    "X29n0596_002:0170c11": "中當名為處中此別論此四則一一當分皆是要當",
    "X29n0596_002:0170c12": "名為處中若如所釋還只是總非論於別則別當分",
    "X29n0596_002:0170c13": "並不得名處中失於宗義以文一一皆對廣非要以",
    "X29n0596_002:0170c14": "顯要當名處中故故釋略字有其二義一者總攝二",
    "X29n0596_002:0170c15": "者簡當今言略者正當簡當之義此最為中要於事",
    "X29n0596_002:0170c16": "無不收於理無不會正當要當之義處中明矣降此",
    "X29n0596_002:0170c17": "以外餘則無能攝顯故名雖同而義有別不可思應",
    "X29n0596_002:0170c18": "知此章與後三釋處中之義有異後三皆傳望於前",
    "X29n0596_002:0170c19": "以簡顯要此一最初無前可簡故直以名事對論於",
    "X29n0596_002:0170c20": "後持起問答良有以矣思之然此因緣有通有別通",
    "X29n0596_002:0170c21": "論十方三世聖人三密六塵對機利用總是感應因",
    "X29n0596_002:0170c22": "緣交合而起別論即此土釋尊一代利益之事又尅",
    "X29n0596_002:0170c23": "實論即此妙經一部四悉利益之因緣也但因緣本",
    "X29n0596_002:0170c24": "是通論約教本迹方顯其別文中或時從別或時從",
    "X29n0596_002:0171a01": "通今此意雖即別名義一句仍通善須得此意乃可",
    "X29n0596_002:0171a02": "不惑。",
    "X29n0596_002:0171a03": "次明約教所以所以因緣之後復明約教釋者亦以",
    "X29n0596_002:0171a04": "處中故也此復何義得是處中前明因緣當分雖為",
    "X29n0596_002:0171a05": "處中然則通而未別殊未顯於此經之意若非約教",
    "X29n0596_002:0171a06": "無以能顯此義更為要當故為處中所以次須約之",
    "X29n0596_002:0171a07": "以釋此文雖少即含三意初明感應義通次須簡從",
    "X29n0596_002:0171a08": "別約教顯別若不約教顯別未顯今經之意次明今",
    "X29n0596_002:0171a09": "正為顯別故約教以釋後結以是之徵約教之義要",
    "X29n0596_002:0171a10": "當處中則顯是故須約教釋然此中正明意先因緣",
    "X29n0596_002:0171a11": "六塵通廣非為處中要當今別明此土聲塵故次須",
    "X29n0596_002:0171a12": "此為也然此中須簡二意一對五塵二為簡權顯實",
    "X29n0596_002:0171a13": "又略但明初義次義本中自章故也然此章凡對三",
    "X29n0596_002:0171a14": "通以顯三別一對五塵二待權顯實三絕權以顯實",
    "X29n0596_002:0171a15": "文中從略且顯初也至下入文即明餘二不得此意",
    "X29n0596_002:0171a16": "殊未可會初即約教之由次即正明約教後結也初",
    "X29n0596_002:0171a17": "言通者遍收十方六塵權實差會一切感應之事故",
    "X29n0596_002:0171a18": "言通也今論此土聲教佛乘感應之事故為別也舉",
    "X29n0596_002:0171a19": "通以起於別故為由別則正顯故為正非教無能如",
    "X29n0596_002:0171a20": "此簡顯故須明也應知此兩句雖通別殊並明感應",
    "X29n0596_002:0171a21": "今上但舉感下但舉應互舉一邊顯義齊等又須知",
    "X29n0596_002:0171a22": "上句有多通義下句有多簡別不然不可會也前明",
    "X29n0596_002:0171a23": "感應雖復廣若虗空要不出於六塵權實差會等事",
    "X29n0596_002:0171a24": "具如淨名等說言此土音聲者音聲即言教也機宜",
    "X29n0596_002:0171b01": "不同此土以此為機感故如來以此為應益然亦非",
    "X29n0596_002:0171b02": "不因餘塵得道但旁少故從正多說故云爾也餘土",
    "X29n0596_002:0171b03": "亦然甘露天上不死之藥譬大涅槃常樂四德門者",
    "X29n0596_002:0171b04": "即言教也開者顯示也謂應機以音聲教化利益則",
    "X29n0596_002:0171b05": "是為諸眾生開示大涅槃門令其因以通會三德秘",
    "X29n0596_002:0171b06": "密藏中也然佛事等言有通有別通謂以此音聲為",
    "X29n0596_002:0171b07": "佛利益眾生之事也別謂以此音聲與諸眾生而作",
    "X29n0596_002:0171b08": "成佛之事也甘露門義亦爾大經云有涅槃有大涅",
    "X29n0596_002:0171b09": "槃涅槃既有大小門亦如之雖有通別準約教意本",
    "X29n0596_002:0171b10": "為簡別顯此經意則並宜從別也是則權實麤妙待",
    "X29n0596_002:0171b11": "絕之旨都在此一言中然非約教意亦不與次本迹",
    "X29n0596_002:0171b12": "初牒文會可以思之。",
    "X29n0596_002:0171b13": "次明本迹所以次更須約本迹釋者亦以處中故也",
    "X29n0596_002:0171b14": "此復何義得為處中以此經中盛論本迹之事前約",
    "X29n0596_002:0171b15": "教釋者當分雖為要會而未關於遠近若不更約本",
    "X29n0596_002:0171b16": "迹經意猶為未盡必待此釋方能盡會此真要當故",
    "X29n0596_002:0171b17": "為處中故次更須約本以釋也文中亦含三意初明",
    "X29n0596_002:0171b18": "約教亦是近迹次明更須論於遠本若不論本但知",
    "X29n0596_002:0171b19": "近利未識遠益經意未了後結以遠故為要當處中",
    "X29n0596_002:0171b20": "須約之以釋此三大意亦如前也初雖雙牒前二舉",
    "X29n0596_002:0171b21": "由顯正正取設教次第緣由故也言權實者權即三",
    "X29n0596_002:0171b22": "也實即圓也於權三中二淺別深以權名通故須更",
    "X29n0596_002:0171b23": "別言也今謂權實約教淺深約時即四教五時橫竪",
    "X29n0596_002:0171b24": "之別名故也又亦可權實在昔分流各定故為淺於",
    "X29n0596_002:0171c01": "今合會微妙無方故為深深即妙也淺即麤也蓋乃",
    "X29n0596_002:0171c02": "麤妙之謂矣故下文云已今當說最為第一難信難",
    "X29n0596_002:0171c03": "解即其義也約教之義固當如是約教雖復顯示如",
    "X29n0596_002:0171c04": "是差會種種功能並是垂迹近事未關本迹長遠若",
    "X29n0596_002:0171c05": "不更論本迹其義未了故次正明以顯本文有譬合",
    "X29n0596_002:0171c06": "引同譬合之言極略雖會此仍前教為迹故作此說",
    "X29n0596_002:0171c07": "如天上一月影現百川惑者但見百川多影不知天",
    "X29n0596_002:0171c08": "上一質智者以指示之應知指在於一月須置指以",
    "X29n0596_002:0171c09": "存月豈可仍專於指而不觀於真月乖於智者以指",
    "X29n0596_002:0171c10": "之意豈可然耶如來亦爾從一遠本垂於種種教化",
    "X29n0596_002:0171c11": "之迹物雖覩斯迹而都不知本如來因以示之應知",
    "X29n0596_002:0171c12": "迹在於本須王迹以尋本豈仍專逐教迹而不更尋",
    "X29n0596_002:0171c13": "遠本失於如來垂迹利益之意豈可然耶次引肇師",
    "X29n0596_002:0171c14": "言同正助明於此然彼師意但在體用今在遠近言",
    "X29n0596_002:0171c15": "同意別取言同也初句從本以垂迹次句須云迹以",
    "X29n0596_002:0171c16": "尋本如是不可但明約教而不明於本迹經意未了",
    "X29n0596_002:0171c17": "妙用未周則如意妙實始獲其半豈可已乎此極要",
    "X29n0596_002:0171c18": "當處中明矣故約教後須更約此本迹釋也。",
    "X29n0596_002:0171c19": "次明觀心所以所以本迹之後復須觀心釋者亦以",
    "X29n0596_002:0171c20": "處中故也此復何義得為處中以前三種道理並是",
    "X29n0596_002:0171c21": "說彼至聖果上微妙之德當昔之時利益一切之用",
    "X29n0596_002:0171c22": "然果必有因用須得體能致體用要唯觀心故須明",
    "X29n0596_002:0171c23": "也末世欲致如此妙能唯宜修此妙觀能修此要則",
    "X29n0596_002:0171c24": "為妙因能尅妙果能令妙體致妙用矣不最要妙哉",
    "X29n0596_002:0172a01": "至於即時初心行人雖復談彼未有利益於己然則",
    "X29n0596_002:0172a02": "聖人垂教正令一切因以了知自己心內自有如是",
    "X29n0596_002:0172a03": "道理推求欣勇進修尅證若不約此以釋即於行人",
    "X29n0596_002:0172a04": "都無利益聖人垂教之旨猶未終極此復最為要當",
    "X29n0596_002:0172a05": "故是處中以處中故須約此釋是以本迹之後更須",
    "X29n0596_002:0172a06": "約此觀心釋者方極其致也文中亦含三意初明初",
    "X29n0596_002:0172a07": "心行人專他本迹無利次明但觀自心高廣有益後",
    "X29n0596_002:0172a08": "結以是之故本迹之後更須約觀心解言迹廣等者",
    "X29n0596_002:0172a09": "迹乃橫遍十方五時八教十界之化故名廣本則竪",
    "X29n0596_002:0172a10": "通三世利益故言高並他極果之妙德於己初心行",
    "X29n0596_002:0172a11": "人無所利益故徒勞無極矣徒獨也空也高既不可",
    "X29n0596_002:0172a12": "極廣亦不可窮廣既徒自疲勞高亦虗成困苦文亦",
    "X29n0596_002:0172a13": "人法互舉耳此明初心行人專前果上兩用俱無益",
    "X29n0596_002:0172a14": "也下引譬顯此即華嚴問明品中譬斥多聞不行文",
    "X29n0596_002:0172a15": "也經云譬如貧人日夜數他寶自無半錢分多聞亦",
    "X29n0596_002:0172a16": "如是今引雖略意則兼具今且直約此中釋者初心",
    "X29n0596_002:0172a17": "行人無功德財為貧無智慧德為窮世以不達不用",
    "X29n0596_002:0172a18": "為窮即賤也又此既譬於前亦可對於前釋無迹中",
    "X29n0596_002:0172a19": "十方廣大功德之富為貧無本地三世利益用為窮",
    "X29n0596_002:0172a20": "終日數他寶者譬前尋專他聖本迹功德也己身功",
    "X29n0596_002:0172a21": "德智慧未有分毫故無半錢分也初心行人專尋前",
    "X29n0596_002:0172a22": "他迹本無異於此故云多聞亦如是也然彼經意正",
    "X29n0596_002:0172a23": "斥廣求其解而不修行之失此明專外習他果地功",
    "X29n0596_002:0172a24": "德不知自己心中自即具彼道理非直無行亦乃未",
    "X29n0596_002:0172b01": "解彼有解而不行尚失如是況自內無解行專習他",
    "X29n0596_002:0172b02": "外果用豈是聖人垂教之意致耶若謂信行則可然",
    "X29n0596_002:0172b03": "者夫論信行意亦不專聞信於外正通聞信內外故",
    "X29n0596_002:0172b04": "也又信他本為自內知自內具假他外以為緣助發",
    "X29n0596_002:0172b05": "我之自內故也若欲深信於他先須深信於己己若",
    "X29n0596_002:0172b06": "不深他必不厚若能深達信己則於他外彌增信樂",
    "X29n0596_002:0172b07": "即特學或不信此觀心之釋則自他之信有無深淺",
    "X29n0596_002:0172b08": "其可知矣今作四釋前三信他後一信自信自為因",
    "X29n0596_002:0172b09": "信他為緣因緣具足則能成辦大事利益豈得不約",
    "X29n0596_002:0172b10": "觀心以釋而欲專他事解名利既倦擲以別求四句",
    "X29n0596_002:0172b11": "斯亦可哀之甚矣上明專他無益如是下明但觀己",
    "X29n0596_002:0172b12": "心則有廣大義利照了自心本來具足十法界等一",
    "X29n0596_002:0172b13": "切因果之法廣也皆即三諦不可思議之理高也扣",
    "X29n0596_002:0172b14": "謂擊發感也但修此觀即能感聖之道也至人從本",
    "X29n0596_002:0172b15": "來只為利益一切無機感不遂乃本懷今能作觀即",
    "X29n0596_002:0172b16": "有可應利益故即能感聖應也無窮之聖即前已致",
    "X29n0596_002:0172b17": "本迹之聖也高廣無邊際故也於自內心作本迹之",
    "X29n0596_002:0172b18": "妙觀以發動外已得本迹之聖應此兩句即翻前尋",
    "X29n0596_002:0172b19": "他本迹之兩句也下兩句明有利益翻前尋他無利",
    "X29n0596_002:0172b20": "益也致得也至也能感聖來應也己利入位之功德",
    "X29n0596_002:0172b21": "也逮謂及至之義即是證也今謂既約自心作高廣",
    "X29n0596_002:0172b22": "本迹之觀感他無窮本迹之應機成致感即是感應",
    "X29n0596_002:0172b23": "道交獲大利益即自證得上來心中本有高廣本迹",
    "X29n0596_002:0172b24": "功德非前數他高廣之利故言得己利也淨名云諸",
    "X29n0596_002:0172c01": "佛解脫當於心行中求此之謂矣此即本有而今顯",
    "X29n0596_002:0172c02": "現圓妙無方六即事無濫法所以約本迹作觀者正",
    "X29n0596_002:0172c03": "欲攝前三釋故也以本迹釋具攝前三前二並迹故",
    "X29n0596_002:0172c04": "也故作本迹之觀即具攝前三義在文自顯但觀己",
    "X29n0596_002:0172c05": "心高廣即當分作本迹觀心扣無窮聖應即攝前己",
    "X29n0596_002:0172c06": "他本迹之事機成致感即攝前因緣逮得己利即獲",
    "X29n0596_002:0172c07": "圓妙利益如前佛事甘露門關攝前約教義也故此",
    "X29n0596_002:0172c08": "觀心即具前來三種功德故知直守自家方寸之地",
    "X29n0596_002:0172c09": "而獲彌倫太虗之功觀心之解豈不妙哉。",
    "X29n0596_002:0172c10": "上來別釋用此四法釋經處中所以竟也但文中含",
    "X29n0596_002:0172c11": "義尚多今欲令易解更略助辨然此四釋開涉處多",
    "X29n0596_002:0172c12": "如前所明雖復一一簡非且為顯成處中之義備論",
    "X29n0596_002:0172c13": "其狀寄在入文故此中極略然所學者不能圓達於",
    "X29n0596_002:0172c14": "前迷後於後迷前經宗釋意並皆不得今欲令玄達",
    "X29n0596_002:0172c15": "其道於後備處益明略述於前以為玄通之地何者",
    "X29n0596_002:0172c16": "於四義中一一不逾簡顯二義若通言之一一皆具",
    "X29n0596_002:0172c17": "三義且因緣三者一為顯諸法之大體二諦三諦也",
    "X29n0596_002:0172c18": "二為簡破世間乖體之妄說二諦義不成三為顯成",
    "X29n0596_002:0172c19": "出世正致最尊勝故即一切權實之教也次三者即",
    "X29n0596_002:0172c20": "向所生正法之上仍有三也一簡通五以顯別一故",
    "X29n0596_002:0172c21": "次為簡權顯實故後明開權顯實故非教不能故仍",
    "X29n0596_002:0172c22": "有此三也三中三者一明向義仍遠近教次明即權",
    "X29n0596_002:0172c23": "實故後明又即絕待故最後三者一章果用有因故",
    "X29n0596_002:0172c24": "二寄他以顯己故三明最要動篤己即自具他能故",
    "X29n0596_002:0173a01": "此上下文義並自明矣若得此意入文不難故略述",
    "X29n0596_002:0173a02": "之可無惑矣如此四法前三是事解後一約理觀前",
    "X29n0596_002:0173a03": "三說他事後一明己事前三約他化後一論自行前",
    "X29n0596_002:0173a04": "三說果用後一說因體前三令解外後一令解內前",
    "X29n0596_002:0173a05": "三外信他後一內自信前三為信行後一為法行前",
    "X29n0596_002:0173a06": "三為講說後一為修禪前三對法師後一對禪師前",
    "X29n0596_002:0173a07": "三異禪師後一異法師略明為此十種所以故須約",
    "X29n0596_002:0173a08": "此四法解釋然每上半何故至三下半何故但一亦",
    "X29n0596_002:0173a09": "各有其所以可以自思不繁述也然一一皆不相離",
    "X29n0596_002:0173a10": "則十種皆都異也然一一義其異相者因緣有四義",
    "X29n0596_002:0173a11": "約教則有四四開會唯一四四五之義在其中矣本",
    "X29n0596_002:0173a12": "迹之狀高廣難思大略而言且為四節謂久遠最初",
    "X29n0596_002:0173a13": "中間今日未來此四一一皆有四五開會前約教但",
    "X29n0596_002:0173a14": "四四成一四開絕此番則有四四而同歸一四又於",
    "X29n0596_002:0173a15": "一一中皆各具四四而同歸一四以一一世皆有本",
    "X29n0596_002:0173a16": "迹故觀心總攝於前以前不逾高廣故也已修此觀",
    "X29n0596_002:0173a17": "得此妙能本將致此能但此則而已矣此並一家諸",
    "X29n0596_002:0173a18": "文中有非自專輙上來束明意竟。",
    "X29n0596_002:0173a19": "今更明四互相攝者初明因緣既是至聖應感利益",
    "X29n0596_002:0173a20": "之事此即總論一切正因緣也故餘文並言正因緣",
    "X29n0596_002:0173a21": "法也只此一言通破一切外計通顯一切佛法無不",
    "X29n0596_002:0173a22": "畢盡何者外計雖有四宗六乃至九十六種不同束",
    "X29n0596_002:0173a23": "要而言不逾邪無兩種邪謂萬法皆從微塵世性自",
    "X29n0596_002:0173a24": "在天等而生無謂自然愧爾獨立具如諸論所明今",
    "X29n0596_002:0173b01": "此正言破彼一切邪因緣之言破彼無因自有故此",
    "X29n0596_002:0173b02": "一言破於外計都盡通顯內者通論十方三世一切",
    "X29n0596_002:0173b03": "佛法若權若實若不二等皆從正因緣起故是通顯",
    "X29n0596_002:0173b04": "一切佛法真可謂一言蔽諸矣如是雖並為正未分",
    "X29n0596_002:0173b05": "權實差會次約教釋委辨施開咸歸不二則前所有",
    "X29n0596_002:0173b06": "感應莫非是因緣也雖並但是近遠未章遠本次約",
    "X29n0596_002:0173b07": "本迹會迹歸本則前近妙因緣莫非久遠妙因緣也",
    "X29n0596_002:0173b08": "然並他聖果上久遠妙事何異於己初心次約觀心",
    "X29n0596_002:0173b09": "則向他外妙事莫非即心久遠微妙之因緣也此豈",
    "X29n0596_002:0173b10": "遁遠乎哉即心而是矣具如前來觀心中明因緣既",
    "X29n0596_002:0173b11": "爾餘三例然約教只是顯妙即妙因緣妙本迹妙觀心",
    "X29n0596_002:0173b12": "也本迹只明久遠即久遠妙久遠因緣久遠觀心觀心",
    "X29n0596_002:0173b13": "只明即心自有即心高廣即心皆妙即心因緣隨舉",
    "X29n0596_002:0173b14": "其一皆即具四故知此經一部始終莫非因緣莫非",
    "X29n0596_002:0173b15": "皆妙莫非久遠本迹莫非即心四只是一一而能四",
    "X29n0596_002:0173b16": "自在無方斯妙致者矣上來約處中專釋用此四法",
    "X29n0596_002:0173b17": "之所以而含兩意初約中當處中釋專用四數之所",
    "X29n0596_002:0173b18": "以次約要當處中釋專用此四法之所以具如前竟",
    "X29n0596_002:0173b19": "何故約此處中釋者中當顯數無過減要當明顯名",
    "X29n0596_002:0173b20": "其巧會此意總明用妙方法釋於妙經能所皆妙豈",
    "X29n0596_002:0173b21": "不盡善盡美哉。",
    "X29n0596_002:0173b22": "次引證者引此經文證成前用四法釋也前明所以",
    "X29n0596_002:0173b23": "是明依義今此引證是明依文有義有文是真可信",
    "X29n0596_002:0173b24": "立義大要必在此二故所以後復引證也既證於四",
    "X29n0596_002:0173c01": "即有四別初證因緣又云下證約教壽量下證本迹",
    "X29n0596_002:0173c02": "譬喻下證觀心初中先引次釋言一大事等者只為",
    "X29n0596_002:0173c03": "應起群生有大機感為說大法令得大益而出於世",
    "X29n0596_002:0173c04": "故云大事等也然因緣通於大小如前所明今既正",
    "X29n0596_002:0173c05": "引當文則不從通故言六事正顯此經由也亦即名",
    "X29n0596_002:0173c06": "為妙因緣也若且引通證者即如下文知佛所說經",
    "X29n0596_002:0173c07": "因緣及次第等故知須約因緣釋也此句是明一部",
    "X29n0596_002:0173c08": "要意經既自作此說則一言一句莫非大事因緣而",
    "X29n0596_002:0173c09": "起豈得不約因緣解釋因緣既即感應故證因緣即",
    "X29n0596_002:0173c10": "證感應若欲更別言者即正法華世尊所為感應如",
    "X29n0596_002:0173c11": "是即其文也如是則彌為可信釋中先簡非次顯是",
    "X29n0596_002:0173c12": "初中言非一等者異故非一小故非大非為令得自",
    "X29n0596_002:0173c13": "證妙體之用故非佛事不能招致妙應故不成機感",
    "X29n0596_002:0173c14": "具應簡七方便但言人天小乘且從難對大略言之",
    "X29n0596_002:0173c15": "耳後正釋中委悉次顯是中言實相者諸法妙理即",
    "X29n0596_002:0173c16": "無相也正應通言一乘何故別言實相然一乘通以",
    "X29n0596_002:0173c17": "實相為體故普賢觀云大乘因果無非實相從本體",
    "X29n0596_002:0173c18": "說故也下文示真實相然理非數量通於一切事理",
    "X29n0596_002:0173c19": "不簡別也何故言一言大乃不思議為物假名字耳",
    "X29n0596_002:0173c20": "又亦非事為令眾生同得此法常用此法為化故言",
    "X29n0596_002:0173c21": "指此為事眾生有此大事機感即因佛為此出即緣",
    "X29n0596_002:0173c22": "此大事即因緣總別之異故但釋大事不言因緣後",
    "X29n0596_002:0173c23": "文具顯。",
    "X29n0596_002:0173c24": "次證教中亦先引次釋要初即釋尊章中略顯實文",
    "X29n0596_002:0174a01": "此意者開昔權教即實教也釋中自顯言當知者謂",
    "X29n0596_002:0174a02": "決定應知此言意如是也且何者種種法門者謂即",
    "X29n0596_002:0174a03": "一切聲教也法門之言雖通意在於別故以聲釋之",
    "X29n0596_002:0174a04": "法門既是聲教則種種之言是聲教之種種不知復",
    "X29n0596_002:0174a05": "是何等故以下四明之釋此四種諸說不同恐繁不",
    "X29n0596_002:0174a06": "述今謂微細劣也即世人天之教著勝大也即出世",
    "X29n0596_002:0174a07": "間三種教也權即總指前前微著實即昔之圓也皆",
    "X29n0596_002:0174a08": "為者並與也助也佛道者不二圓妙教也筌蹄者方",
    "X29n0596_002:0174a09": "便也當知昔日所說如是若世若出世若權若實種",
    "X29n0596_002:0174a10": "種聲教不同並皆與此一實非世出世非權非實不",
    "X29n0596_002:0174a11": "二無有種種圓妙之說而作方便故云當知等也此",
    "X29n0596_002:0174a12": "是却說昔日施設種種之意然矣何以知昔所說意",
    "X29n0596_002:0174a13": "之爾者驗今之言以知昔意然矣而今既並開會無",
    "X29n0596_002:0174a14": "復種種故知昔施種種並為而今種種而作方便定",
    "X29n0596_002:0174a15": "矣又正如下五佛章中皆為之言是也則文義明矣",
    "X29n0596_002:0174a16": "可善思之勿失宗旨昔權可爾實豈然也斯灼然矣",
    "X29n0596_002:0174a17": "何者至理無二豈有如是種種差異當知於不二中",
    "X29n0596_002:0174a18": "作二說者皆為不二而作方便故也此義足以明矣",
    "X29n0596_002:0174a19": "但人心麤不覺其妙更須略以言之且如不以初不",
    "X29n0596_002:0174a20": "受大實擬宜即無小權誘引雇作若不引作即不堪",
    "X29n0596_002:0174a21": "彈斥濤汰即亦不能耻少慕大然後等賜大車付以",
    "X29n0596_002:0174a22": "家業以是是故知昔日權實並為非權非實不二無",
    "X29n0596_002:0174a23": "方而作方便明矣又無量義明自從得道以來種種",
    "X29n0596_002:0174a24": "說法種種得道仍云四十餘年未顯真實此經下文",
    "X29n0596_002:0174b01": "已今當說最為第一又藥王品中十譬歎教皆對昔",
    "X29n0596_002:0174b02": "日諸經以顯此為妙勝以是道理定知昔日權實種",
    "X29n0596_002:0174b03": "種之說皆為此妙無異之說而作方便信不虗矣文",
    "X29n0596_002:0174b04": "中正恐或有不信故更引大經以證成言筌蹄者爾",
    "X29n0596_002:0174b05": "雅所明並是取物之器名也筌謂取魚之器邢璹注",
    "X29n0596_002:0174b06": "易略例云筌魚筌也以竹為之故字正從竹而不從",
    "X29n0596_002:0174b07": "草從草乃草名也蹄即取兔足器蒼頡篇云取兔之",
    "X29n0596_002:0174b08": "具說文云取兔之網邢注略例云蹄兔置也又云此",
    "X29n0596_002:0174b09": "二喻並有莊子也然器具網名異實一字或作蹄說",
    "X29n0596_002:0174b10": "文作罤莊子云得兔已蹄作此蹄字世俗相承從於",
    "X29n0596_002:0174b11": "此故今亦爾然此蹄字乃是足蹄之義非此中意或",
    "X29n0596_002:0174b12": "有約蹄解者謂張兔者先尋其行蹤然後施網取之",
    "X29n0596_002:0174b13": "此言謬之甚矣正以此字古今通用又以古來字少",
    "X29n0596_002:0174b14": "相承引此蹄跡之字正應作此罤字謂取兔網如前",
    "X29n0596_002:0174b15": "所明然取喻隨義不同應思其義勿專遂語此之二",
    "X29n0596_002:0174b16": "字世俗共用以喻言教能顯義意即以義意為魚兔",
    "X29n0596_002:0174b17": "也今此意則少別總喻昔日教理為今教理而作方",
    "X29n0596_002:0174b18": "便則昔之能所並為今能筌蹄今之能所並為昔所",
    "X29n0596_002:0174b19": "魚兔也如此共是一義若王弼作易略例以蹄兔喻",
    "X29n0596_002:0174b20": "於言象以筌魚喻於象意故彼文云故言所以明象",
    "X29n0596_002:0174b21": "得象而忘言象者所以存意得意而忘象猶蹄者所",
    "X29n0596_002:0174b22": "以在兔得兔而忘蹄筌所以在魚得魚而忘筌然則",
    "X29n0596_002:0174b23": "言者象之蹄也象者意之筌也彼釋者云以蹄兔在",
    "X29n0596_002:0174b24": "陸近顯故喻言象筌魚在水沉隱故喻象意以彼有",
    "X29n0596_002:0174c01": "言象意三之別故有此異也今若分別以昔施權為",
    "X29n0596_002:0174c02": "此顯實依蹄以昔說實為此顯本作筌亦有其義今",
    "X29n0596_002:0174c03": "應且從通說如前不從別也思之次引大經此即大",
    "X29n0596_002:0174c04": "經十八闍王逆罪因佛為惡除罪滅說偈讚佛三蜜",
    "X29n0596_002:0174c05": "之中口蜜文也文云諸佛常軟語為眾生故說麤麤",
    "X29n0596_002:0174c06": "說及軟言皆歸第一義今謂此言義含通別一往別",
    "X29n0596_002:0174c07": "者以王前煞父深生憂悔蒙佛為說殺父無罪如理",
    "X29n0596_002:0174c08": "妙說安慰除己定執有罪之心憂悴此即軟語也若",
    "X29n0596_002:0174c09": "於餘時為不信有罪者說殺定有重罪以對治之道",
    "X29n0596_002:0174c10": "為眾故說麤也如是皆於無二之中為物而作二說",
    "X29n0596_002:0174c11": "令物同歸非麤非軟無二法性之中故言皆歸第一",
    "X29n0596_002:0174c12": "義也以是承前為己除罪之後善荷讚歎故須有此",
    "X29n0596_002:0174c13": "別義通者通於一代所說盡皆在此四句之中文既",
    "X29n0596_002:0174c14": "云常故不局此一時若局一時不名常又未盡佛口",
    "X29n0596_002:0174c15": "密之用又其文中通歎如來一代三密應用即寄通",
    "X29n0596_002:0174c16": "讚而不失別今正用其通意也麤軟即前昔日權實",
    "X29n0596_002:0174c17": "之教對麤名軟軟亦妙也即是昔日相待妙矣故云",
    "X29n0596_002:0174c18": "其聲清淨出柔軟音其義深遠其語巧妙即其義也",
    "X29n0596_002:0174c19": "即是麤義也麤即是權權故麤也第一義即絕待無",
    "X29n0596_002:0174c20": "二之教即前佛道義也皆歸即開會也然所歸之義",
    "X29n0596_002:0174c21": "亦正是但對非前二邊相待所以名為第一義其實",
    "X29n0596_002:0174c22": "並教即筌中道第一義教也此義妙會以是定知昔",
    "X29n0596_002:0174c23": "日權實皆為今日無二而作筌蹄若不約教以釋此",
    "X29n0596_002:0174c24": "意何由可會是故定須約教以釋。",
    "X29n0596_002:0175a01": "次證本迹中初引三文前二證師次證弟子後雙結",
    "X29n0596_002:0175a02": "爾初引本文先明執迹而不知本迹然我以下正顯",
    "X29n0596_002:0175a03": "本迹可知次引迹中文者此若顯說我本之言只謂",
    "X29n0596_002:0175a04": "如來初發菩提心時起四弘誓願也若密意者即是",
    "X29n0596_002:0175a05": "潛顯久遠本時故云我本等也後文既顯久遠之本",
    "X29n0596_002:0175a06": "故即本成以後施方便化於此一段機緣當時雖未",
    "X29n0596_002:0175a07": "入實誓終令得如己無異今已會入故云今已滿足",
    "X29n0596_002:0175a08": "亦可約經初二句本次二句迹文中略引本也此亦",
    "X29n0596_002:0175a09": "通指迹中本迹未必尅如下文以且有有本之言故",
    "X29n0596_002:0175a10": "也又為顯通作本迹釋故引迹中通途之意次弟子",
    "X29n0596_002:0175a11": "中菩薩是本二乘及世邪惡等並迹也然其中迹自",
    "X29n0596_002:0175a12": "有本是古佛迹為九界之化則此等本仍是其迹且",
    "X29n0596_002:0175a13": "就迹門明其今日少分之迹顯其本是大也聲聞既",
    "X29n0596_002:0175a14": "爾菩薩雜眾可以意得又諸經多說下文具顯故此",
    "X29n0596_002:0175a15": "略之然師之本獨在此經後文方顯弟子之迹今昔",
    "X29n0596_002:0175a16": "仍預顯者其有深致下文自顯不俟此論結者正為",
    "X29n0596_002:0175a17": "故皆必須通約本迹以釋故須本迹解。",
    "X29n0596_002:0175a18": "次證觀心中亦先引文次釋會初即譬喻文末勸信",
    "X29n0596_002:0175a19": "文也於釋會中初且總顯如文若一往隨文逐事釋",
    "X29n0596_002:0175a20": "者只明若人他時他處聞汝身子所說信無疑惑則",
    "X29n0596_002:0175a21": "如今日此處親從我及汝等大眾所聞更無有異以",
    "X29n0596_002:0175a22": "此勸物令必信受故云爾也今釋意者謂此經文意",
    "X29n0596_002:0175a23": "正如此也謂聞外說能生信解即能明了自己心中",
    "X29n0596_002:0175a24": "即有如此三種道理是得圓妙妙解此總明也下即",
    "X29n0596_002:0175b01": "別明三相聞說開顯諸法皆同實相妙理了知自心",
    "X29n0596_002:0175b02": "具此妙體故是法寶即所聞所信也我只是佛佛即",
    "X29n0596_002:0175b03": "覺了知自心復有能照能信之慧故即見佛寶汝等",
    "X29n0596_002:0175b04": "即是大眾了知自心真道妙慧之上具有一切德行",
    "X29n0596_002:0175b05": "和聚故即僧義故起信論歸僧寶云無量功德義如",
    "X29n0596_002:0175b06": "實修行等今即心中德行聚集名之為僧此並自心",
    "X29n0596_002:0175b07": "一體之三非關外許若見自心之三則能常見外三",
    "X29n0596_002:0175b08": "不然非常非真所以聞說而於自心能得如此解者",
    "X29n0596_002:0175b09": "正以此經開會一切無二皆令一切開佛知見只此",
    "X29n0596_002:0175b10": "一言即具三義何者知見有能有所及以和合不二",
    "X29n0596_002:0175b11": "諸功用故即三寶之義故知為開佛知見只是為開",
    "X29n0596_002:0175b12": "一體三寶示悟入等亦爾今聞身子所說只是聞說",
    "X29n0596_002:0175b13": "此義故能於自心中審達如是道理如此三種遍收",
    "X29n0596_002:0175b14": "一切功德妙法一部不逾此三如玄義十種三法中",
    "X29n0596_002:0175b15": "釋所以不引餘文正以此最要當故也信為萬行之",
    "X29n0596_002:0175b16": "本故也舉此利益勸物信解若如尋常之釋何足以",
    "X29n0596_002:0175b17": "為勸信又復正論從其聞法而云亦見於汝故知此",
    "X29n0596_002:0175b18": "言止是寄外顯內心觀若不如此釋者不與文義允",
    "X29n0596_002:0175b19": "會既有觀心利益之文若是故須約觀心解然經雖",
    "X29n0596_002:0175b20": "寄身子義通末代一切弘通者也注(云云)者明有諸",
    "X29n0596_002:0175b21": "意略如向所明也思之然此四義之文蓋多略舉如",
    "X29n0596_002:0175b22": "是足以為信不俟繁廣故知須用此四釋也。",
    "X29n0596_002:0175b23": "次示相者略示用前四法消釋經文之相狀也如前",
    "X29n0596_002:0175b24": "釋文法既顯便應解釋更復預前示相狀者然前數",
    "X29n0596_002:0175c01": "之中文有兩意初列名數次論用與不同上來三重",
    "X29n0596_002:0175c02": "共論初列名數所以而次用與不同所以猶自未釋",
    "X29n0596_002:0175c03": "故此示相顯此意何者前云始終皆須用四意解釋",
    "X29n0596_002:0175c04": "而於入文或不悉備貴在得意而已而今若不在於",
    "X29n0596_002:0175c05": "先略示四種相狀何由懸得此之意義故今略示以",
    "X29n0596_002:0175c06": "顯前意然後方釋此意文未自見於中為二初正示",
    "X29n0596_002:0175c07": "相後總結勸初中示四種相即有四別初示因緣相",
    "X29n0596_002:0175c08": "中此文雖少意不易得得其宗則不至難失其本即",
    "X29n0596_002:0175c09": "其不易每於聽儀之次但見己本以遂末未見治末",
    "X29n0596_002:0175c10": "以歸本從本以理末雖積歲月煩惑愈增今輙尋諸",
    "X29n0596_002:0175c11": "文意略以聊言之以自釋自慰耳何者此文總十一",
    "X29n0596_002:0175c12": "句初一句標次十正示初言且者對後別釋委悉示",
    "X29n0596_002:0175c13": "此大略總論云且也四相皆約三段因緣在初為本",
    "X29n0596_002:0175c14": "故云爾也示因緣即感應相也眾生以下十句正示",
    "X29n0596_002:0175c15": "此經三段之文所從因緣而起之相狀也何不應總",
    "X29n0596_002:0175c16": "論一部因緣而引為三分耶思之此文正應為二初",
    "X29n0596_002:0175c17": "明能起因緣次明所起三分道理雖爾文乃不然今",
    "X29n0596_002:0175c18": "且依文即有三別初有八句明序因緣次有一句明",
    "X29n0596_002:0175c19": "正因緣復有一句流通因緣即是三分因緣相也以",
    "X29n0596_002:0175c20": "序在初兼總故有多句後一因別故不多也序八句",
    "X29n0596_002:0175c21": "中前七句明因緣後一結由致初七句中有四前四",
    "X29n0596_002:0175c22": "約三世次一釋常疑次一約九世後一釋所以初之",
    "X29n0596_002:0175c23": "四節所以有此四者為約本迹二門故也由來共釋",
    "X29n0596_002:0175c24": "仍有四不可會謂幾本迹何以知爾次問何故先後",
    "X29n0596_002:0176a01": "異常復何所表何故便約本迹頓乖常體且初者由",
    "X29n0596_002:0176a02": "來皆共釋云初二是本次二是迹次門所以知者釋",
    "X29n0596_002:0176a03": "云文云久遠故也今謂久遠語通處處有之何局於",
    "X29n0596_002:0176a04": "此故不可會也又問諸文皆先迹後本今忽先本後",
    "X29n0596_002:0176a05": "迹釋云後第三門亦先本後迹何須此疑今謂後正",
    "X29n0596_002:0176a06": "約本迹釋固須如是此明因緣通於本迹理數自別",
    "X29n0596_002:0176a07": "故非類也次問設如所對有何所以二各其二何所",
    "X29n0596_002:0176a08": "表耶皆無以釋今謂此實不可通不可強通也次問",
    "X29n0596_002:0176a09": "因緣義通本迹義別今明因緣尚未得約教豈便約",
    "X29n0596_002:0176a10": "本迹一宗翻倒都不可會其義如何有云從來不釋",
    "X29n0596_002:0176a11": "後學何能知之疑者尚希焉有能釋今謂固當如此",
    "X29n0596_002:0176a12": "以此之故故四由來不可會也今前三正釋如文第",
    "X29n0596_002:0176a13": "四一中有其三義如後釋疑中辨今且據宗以顯正",
    "X29n0596_002:0176a14": "義謂此四節約一乘種熟未成脫三正顯此經二門",
    "X29n0596_002:0176a15": "之因緣也直作四標義已可解會者更復辨之何者",
    "X29n0596_002:0176a16": "不約一乘種等則非此經因緣不約此之四節不顯",
    "X29n0596_002:0176a17": "二門之意故約此種等三及此四節以顯因緣方盡",
    "X29n0596_002:0176a18": "此經二門之致前科經文有單有復有通有別通則",
    "X29n0596_002:0176a19": "單三大科三分別開本迹二門各為三分後結要云",
    "X29n0596_002:0176a20": "今記從兩三段消文正為於此若固前字此文何由",
    "X29n0596_002:0176a21": "可會如前十難此即其一最為甚也今此正明兩門",
    "X29n0596_002:0176a22": "三分因緣迹門但一本門有三今此四中初一迹也",
    "X29n0596_002:0176a23": "次三本也迹門但明一世故但一本明三世益物故",
    "X29n0596_002:0176a24": "有三本中三世如經與疏次第分明豈應不悟都由",
    "X29n0596_002:0176b01": "前來科末前之一字致此四即二門三世一切倒亂",
    "X29n0596_002:0176b02": "譬猶綱領既壞毛自欲不亂者其可得乎故知此中",
    "X29n0596_002:0176b03": "文四義三意唯在二歸宗但一何者文雖四節顯義",
    "X29n0596_002:0176b04": "不出三世意亦為明本迹二門三隔因緣義也得此",
    "X29n0596_002:0176b05": "宗旨前後承段簡而且易終不能惑亂也。",
    "X29n0596_002:0176b06": "且初一節正在迹門種謂下種即是最初下此妙道",
    "X29n0596_002:0176b07": "了因種子下文名為將導繫以無價寶珠也熟謂長",
    "X29n0596_002:0176b08": "養成熟即次以諸方便教化令其初種增長成熟堪",
    "X29n0596_002:0176b09": "任度脫下文名化城止息及資生也脫謂度脫即今",
    "X29n0596_002:0176b10": "開顯咸歸不二脫離三道生死此岸度到三德涅槃",
    "X29n0596_002:0176b11": "彼岸下文名為引至寶所示本所繫珠也此即大通",
    "X29n0596_002:0176b12": "佛所十六王子覆講法華中間世世所生與菩薩俱",
    "X29n0596_002:0176b13": "今日發起開顯皆佛道此言雖略迹門由致無不畢",
    "X29n0596_002:0176b14": "盡不得見有久遠蒙佛之言便為本殊乖旨也何者",
    "X29n0596_002:0176b15": "如來往於大通佛所示為沙彌請說妙法聞即悟解",
    "X29n0596_002:0176b16": "當時彼佛說妙法已愍於此等不悟知必有在即長",
    "X29n0596_002:0176b17": "時入定令諸沙彌尋後覆說與其結緣下種及從定",
    "X29n0596_002:0176b18": "起加復稱歎令其究竟必從得度故云蒙佛善巧等",
    "X29n0596_002:0176b19": "也既言塵點非算故云久遠故是迹而非本文中雖",
    "X29n0596_002:0176b20": "別在序義貫通於於三段則前分迹門三段因緣盡",
    "X29n0596_002:0176b21": "於此矣種即博地凡夫心中下種熟即且令入七方",
    "X29n0596_002:0176b22": "便此並圓乘不定聚攝脫者有通有別別即分極兩",
    "X29n0596_002:0176b23": "位通者圓乘正定相似十信位也今對方便成熟宜",
    "X29n0596_002:0176b24": "約別種義實通也若非此三不為此經因緣以此經",
    "X29n0596_002:0176c01": "正為施會故也初實次權後是不二故約此三明因",
    "X29n0596_002:0176c02": "緣深有以矣若爾此經即無熟義此旨信為幽矣以",
    "X29n0596_002:0176c03": "諸方便即是法華之能所以七種皆名方便正在於",
    "X29n0596_002:0176c04": "此如彼華是蓮故也故始用法華下種終用法華度",
    "X29n0596_002:0176c05": "脫中間即用法華方便成熟從本從意無非法華故",
    "X29n0596_002:0176c06": "也然此且約文別說若義通皆有之宜思之思之別",
    "X29n0596_002:0176c07": "歷三分分別可以思之無煩更述略釋初節三義如",
    "X29n0596_002:0176c08": "是後三節中可以準知不復論也。",
    "X29n0596_002:0176c09": "次下三節是本門三分因緣本在迹門之後而有三",
    "X29n0596_002:0176c10": "世之別故云復次乃至三也初節過去所說三分因",
    "X29n0596_002:0176c11": "緣經初問云從誰初發心佛答我於此土初得菩提",
    "X29n0596_002:0176c12": "教化示導令其初發道意頌中云從無數劫來悉是",
    "X29n0596_002:0176c13": "我所化令發大道心即是本地最初成佛教化故是",
    "X29n0596_002:0176c14": "果時種也其將總名過去近世者補處既不識固非",
    "X29n0596_002:0176c15": "是近蓋望前二最遠非望此世以為近也指地踊者",
    "X29n0596_002:0176c16": "舉示證久後二亦爾此是過去有三因緣已稟法華",
    "X29n0596_002:0176c17": "三分利益之人故也次節即是現在正稟法華三分",
    "X29n0596_002:0176c18": "得益之因緣也此節即是向來初節迹門三段因緣",
    "X29n0596_002:0176c19": "也前全取此此全用彼為對二門故兩處出雖兩處",
    "X29n0596_002:0176c20": "出其實義一也故前云今日雨華動地此云今之開",
    "X29n0596_002:0176c21": "示悟入及後疏釋現在益物之文全指前迹門說前",
    "X29n0596_002:0176c22": "云文四義三正以此矣或曰兩脫似同兩種熟異文",
    "X29n0596_002:0176c23": "自分明豈云不別然此望前本初種名為中間若望",
    "X29n0596_002:0176c24": "第三還是久遠即前大通佛之時也迹門成熟時通",
    "X29n0596_002:0177a01": "始自中間值其退大便接以方便化乃至今日四味",
    "X29n0596_002:0177a02": "並是成熟前則通舉其時昔種之後今脫之前故並",
    "X29n0596_002:0177a03": "名為中間此舉其法四味並是中間調熟之法故前",
    "X29n0596_002:0177a04": "四味不出權實如方等般若彈行濤汰並以調熟故",
    "X29n0596_002:0177a05": "也次節即是未來所說妙法三分之因緣也可知此",
    "X29n0596_002:0177a06": "前正明因緣竟也。",
    "X29n0596_002:0177a07": "次釋常所疑者疑云此中準於尋常且應通明一重",
    "X29n0596_002:0177a08": "種熟脫三以顯因緣至後本迹門中方可具辨本迹",
    "X29n0596_002:0177a09": "三世之別何故於此便作迹本之說失於常體故即",
    "X29n0596_002:0177a10": "釋云如文此釋是釋尋常體勢之疑故名釋常疑也",
    "X29n0596_002:0177a11": "言取意者取後本門經文意也今謂取下第三門中",
    "X29n0596_002:0177a12": "意也所以取意說者凡有三意一為簡異諸經顯此",
    "X29n0596_002:0177a13": "長遠故二為簡異古今諸師釋不異故三為成前科",
    "X29n0596_002:0177a14": "中結從要故初如大論雖廣只此初一少分次如諸",
    "X29n0596_002:0177a15": "家只亦隨文少分第三如前顯經最要脫故有三意",
    "X29n0596_002:0177a16": "故取意也諸家所釋不異諸經故也為顯前來科文",
    "X29n0596_002:0177a17": "兩門三分因緣故也若作通說亦非不得但意不生",
    "X29n0596_002:0177a18": "顯此門是後諸門之本於此別委明之至後門中益",
    "X29n0596_002:0177a19": "其明也思之。",
    "X29n0596_002:0177a20": "此前約三世竟自下一句更約九世明之前是約文",
    "X29n0596_002:0177a21": "此下即約義也以前文中必有此義故也以三必有",
    "X29n0596_002:0177a22": "九故故前且隨於經文大判道理實皆各具三世故",
    "X29n0596_002:0177a23": "也如是即顯九世說法華經三分之因緣也言節節",
    "X29n0596_002:0177a24": "者前明三世即是三節皆各具三即成九世故云爾",
    "X29n0596_002:0177b01": "也何以明之且如經中具明三世即是現在所說明",
    "X29n0596_002:0177b02": "三現在既爾過未說時皆說三世以說皆明本迹故",
    "X29n0596_002:0177b03": "也今但現在之三即顯過未皆爾故即具九前三既",
    "X29n0596_002:0177b04": "各有種等三故今明九亦各有種種等三然兩三當",
    "X29n0596_002:0177b05": "分皆各自有因次相望則互為由正如彼子果果子",
    "X29n0596_002:0177b06": "之義也具如有此道理故云無妨文無理有理有文",
    "X29n0596_002:0177b07": "自合通故云無妨然三世之名諸經共有九世之說",
    "X29n0596_002:0177b08": "出瓔珞經更有十世如華嚴說謂於九上更加一念",
    "X29n0596_002:0177b09": "平等彼明長短故即相入以顯事事無疑文成一圓",
    "X29n0596_002:0177b10": "數故明於十後文當說然三既必有九即必十但非",
    "X29n0596_002:0177b11": "此中正意故不論也。",
    "X29n0596_002:0177b12": "次一句釋三九之所以亦釋無妨之所以也謂如前",
    "X29n0596_002:0177b13": "所明節節三世九世即念念常有三世九世為種熟",
    "X29n0596_002:0177b14": "脫然三九之說猶是長時尅實以論故念念思之以",
    "X29n0596_002:0177b15": "少大相因待故又中間時長乃有無量三世故也又",
    "X29n0596_002:0177b16": "念念之言即顯十世義也思之不知何故如此今釋",
    "X29n0596_002:0177b17": "之仍先徵起謂有何所以故而能如是故云何以故",
    "X29n0596_002:0177b18": "次正引下本門三世利益之文以釋下文如來舉此",
    "X29n0596_002:0177b19": "三事以顯如來有此三力故能三世益物然此三句",
    "X29n0596_002:0177b20": "雖次第對於三世利用而一一名義皆即無方不可",
    "X29n0596_002:0177b21": "定局如來當時作此名說正欲但於此三即顯於九",
    "X29n0596_002:0177b22": "故舉之以釋三世即是釋於九世乃至念念也以此",
    "X29n0596_002:0177b23": "微妙無方故云自在說也且如後文所釋應知此且",
    "X29n0596_002:0177b24": "總談因緣之義若別分別一一世一一種等皆具四",
    "X29n0596_002:0177c01": "悉之義方盡其致具如玄文用中及此後入文中所",
    "X29n0596_002:0177c02": "明也。",
    "X29n0596_002:0177c03": "上來明因緣竟自下一句結明由致謂由前來如是",
    "X29n0596_002:0177c04": "因緣之故致有序分起也即是由前三世二門有一",
    "X29n0596_002:0177c05": "乘種熟脫三機感為因佛為一乘種熟脫三之故應",
    "X29n0596_002:0177c06": "之為緣以是因緣和合故有妙教序分興也若以前",
    "X29n0596_002:0177c07": "通為三因緣此文即應結云以如是等故有序正流",
    "X29n0596_002:0177c08": "通分也今既作此別結故前不以為通分文然實有",
    "X29n0596_002:0177c09": "通之義以序正流通後傳為由致序最居初故且別",
    "X29n0596_002:0177c10": "當所起此正論佛當時序之因緣不用滅後集經序",
    "X29n0596_002:0177c11": "之由致故序分之言正在於別通序滅後自屬結集",
    "X29n0596_002:0177c12": "流通之意不關現在故次亦直牒於別序思之思之",
    "X29n0596_002:0177c13": "次下一句是明正說由致謂由序分因緣致於正說",
    "X29n0596_002:0177c14": "故也由前序中發起應聞正說得種等益以此為因",
    "X29n0596_002:0177c15": "佛應起此為緣以此因緣和合故得有妙正說起也",
    "X29n0596_002:0177c16": "文中因緣及以所起具足可尋初眾即如下文三種",
    "X29n0596_002:0177c17": "眾也希有之瑞即下二土六瑞也顒顒瞻仰也文云",
    "X29n0596_002:0177c18": "瞻仰待欽恭敬也謂覩非常之瑞皆生恭敬渴仰之",
    "X29n0596_002:0177c19": "心欲聞具足圓妙之道以此為因佛起令其開示悟",
    "X29n0596_002:0177c20": "入於此即是為作種熟脫故而說故有正說分也下",
    "X29n0596_002:0177c21": "有一句是明流通分之由致為起末代種等因緣致",
    "X29n0596_002:0177c22": "有流通分起文雖偏略亦有由正之義初雖明應緣",
    "X29n0596_002:0177c23": "即對感因因緣具足也非但等者明前二分並是當",
    "X29n0596_002:0177c24": "佛在時利物明復將此現在二門中赴利滅後機緣",
    "X29n0596_002:0178a01": "故云非但令致通序結集正在於此故知通序屬結",
    "X29n0596_002:0178a02": "集流通利益末代故古人亦呼為流通序良有以矣",
    "X29n0596_002:0178a03": "言後五百歲者經論不同若準毗尼母論只今是五",
    "X29n0596_002:0178a04": "箇百歲故云第一百年解脫堅固第二百年禪定堅",
    "X29n0596_002:0178a05": "固第三百年持戒堅固第四百年多聞堅固第五百",
    "X29n0596_002:0178a06": "年布施堅固今言後五即是最後第百也若準大集",
    "X29n0596_002:0178a07": "經明即有五箇五百歲也第一乃至第四同前唯第",
    "X29n0596_002:0178a08": "五百云鬪諍堅固今言後百歲即當最後第五五百",
    "X29n0596_002:0178a09": "歲也若單五百猶在正法論文稍局若第五五百即",
    "X29n0596_002:0178a10": "當末法如此異者或是大小教門不同多依大集經",
    "X29n0596_002:0178a11": "文為正此據今經下文藥王品末有此五百之言蓋",
    "X29n0596_002:0178a12": "是舉其末法德漸薄垢漸重聖賢漸少之時勸令流",
    "X29n0596_002:0178a13": "通為作種等利益因緣故云爾也。",
    "X29n0596_002:0178a14": "向來略釋三分由致如是若直依此說者於文即雖",
    "X29n0596_002:0178a15": "簡易於理殊未通會何者對前明因因乃甚多所起",
    "X29n0596_002:0178a16": "三分唯一則因甚廣大而果極微細故也今明此中",
    "X29n0596_002:0178a17": "雖直一序正流通之言具含兩種序正流通之義以",
    "X29n0596_002:0178a18": "向具明二門三分因緣故也又何但具一二三只此",
    "X29n0596_002:0178a19": "一言即具含三種二門三分之義以向具明三世因",
    "X29n0596_002:0178a20": "緣故也又復何但直爾只此一言仍即具含無量二",
    "X29n0596_002:0178a21": "門三分之義以前異明三世九世念念無窮極故經",
    "X29n0596_002:0178a22": "云自從過去無量無邊無數量劫得道以來我常在",
    "X29n0596_002:0178a23": "此說法教化乃至盡未來際常住不滅故也如是方",
    "X29n0596_002:0178a24": "乃由正相攝因果相當準因知果一言蔽諸故文直",
    "X29n0596_002:0178b01": "言序正流通而已不煩而無不會可謂盡善盡美矣",
    "X29n0596_002:0178b02": "前結要之從兩三段稍文正為於此若爾前但兩三",
    "X29n0596_002:0178b03": "今何四三前是大科其文且為二門各三今是委曲",
    "X29n0596_002:0178b04": "辨其因緣本門具有三世故也前云取意正以此矣",
    "X29n0596_002:0178b05": "如是方如此經由致深遠利益廣大雖太虗空猶未",
    "X29n0596_002:0178b06": "足以為方豈與諸經由致利益相比類耶如此之辨",
    "X29n0596_002:0178b07": "釋方盡此經之致豈與諸師所釋同乎語其復劣哉",
    "X29n0596_002:0178b08": "觀古今釋此因緣或取諸經論意或於當文隨事逐",
    "X29n0596_002:0178b09": "語其言徒煩其旨至寘可謂雖有迹迹之心終自甚",
    "X29n0596_002:0178b10": "為陋矣明智之人固自知之不俟言具今且粗示未",
    "X29n0596_002:0178b11": "遑委悉此即此經三分因緣利益相狀略如是也。",
    "X29n0596_002:0178b12": "次下示教相者謂略顯示此經約教解之相狀也以",
    "X29n0596_002:0178b13": "教有通別若不分別顯其相狀則此經之義不顯故",
    "X29n0596_002:0178b14": "須明之此經即以待絕二麤之教顯於圓妙之教是",
    "X29n0596_002:0178b15": "其相也然前示因緣緣相亦已足知此妙但前正意",
    "X29n0596_002:0178b16": "不以分別諸教為主故此更須明之所以文中廣簡",
    "X29n0596_002:0178b17": "諸權麤顯此實妙即其相也於中亦約三分以示然",
    "X29n0596_002:0178b18": "但約通途一種三分不分迹本二三以二雖有近遠",
    "X29n0596_002:0178b19": "之別同是佛乘圓教但通作又前因緣後結明三由",
    "X29n0596_002:0178b20": "致亦但通言一種三分而意兼含多種如前明此中",
    "X29n0596_002:0178b21": "亦爾但通言一三即其二三乃至眾多三也以躡前",
    "X29n0596_002:0178b22": "勢意則可知故但通說可矣於中三分各有五句皆",
    "X29n0596_002:0178b23": "初四簡非後一顯是所簡之非並是五乘七方便也",
    "X29n0596_002:0178b24": "以此等並是昔日權施引接成就非是本懷不然顯",
    "X29n0596_002:0178c01": "其無種今正開破故並非也既非此等則是一實圓",
    "X29n0596_002:0178c02": "融絕妙之教相矣一一所簡非中四句皆初一人天",
    "X29n0596_002:0178c03": "次三三教亦並依常次第初人天中對下三趣沉濁",
    "X29n0596_002:0178c04": "故曰清昇此教即明清異之道故也二乘即小道所",
    "X29n0596_002:0178c05": "詮理狹對下通大故云小也事理相即故通三乘同",
    "X29n0596_002:0178c06": "行對藏不通故也不同前後故名為濁事何故並不",
    "X29n0596_002:0178c07": "為此等作序義如次正為中明之是中正直等如理",
    "X29n0596_002:0178c08": "之道無二邊邪曲故云正直無量義云行大直道無",
    "X29n0596_002:0178c09": "留難故即正直義也以正直故故捨方便方便即前",
    "X29n0596_002:0178c10": "五七捨之故無留難此難言捨破廢開會待絕之義",
    "X29n0596_002:0178c11": "在其中矣無上道即真實諸佛所行之妙道也此既",
    "X29n0596_002:0178c12": "序之所為即是正宗序本發起於正宗正宗既捨方",
    "X29n0596_002:0178c13": "便但說此之真實故序但為此而不為彼故前云不",
    "X29n0596_002:0178c14": "為義在於此所捨方便即前非也餘經或明隨他等",
    "X29n0596_002:0178c15": "語或兼或但或對帶等今經一向隨自意語故正直",
    "X29n0596_002:0178c16": "捨於方便道也無上道對前方便即真實實道亦佛",
    "X29n0596_002:0178c17": "圓道若對經名即妙道也既正為捨但作絕序即是",
    "X29n0596_002:0178c18": "開破前方便法即無彼法無可更為作序故云不作",
    "X29n0596_002:0178c19": "等也即此顯是仍念簡非之所以矣下二例爾正中",
    "X29n0596_002:0178c20": "簡非如前前約道明是非此中並約智也前人天即",
    "X29n0596_002:0178c21": "世間法故此云也則下三並是出世間法一一皆有",
    "X29n0596_002:0178c22": "譬法螢光除暗照物最劣譬折智觀生滅破壞諸法",
    "X29n0596_002:0178c23": "除惑顯理最拙故以為喻下去例知此喻出於大品",
    "X29n0596_002:0178c24": "故彼經云菩薩一日行般若如日照世勝螢光虫此",
    "X29n0596_002:0179a01": "正行三藏故今用譬藏智燈喻通二乘炬喻通菩薩",
    "X29n0596_002:0179a02": "懸達諸法即空異彼藏折故云體法星月喻別星喻",
    "X29n0596_002:0179a03": "地前智月喻登地智以照帶教道之權故喻於月今",
    "X29n0596_002:0179a04": "謂前之兩教雖異俱是照空即與別十住義齊即當",
    "X29n0596_002:0179a05": "一切智故大論云一切智是二乘智別道種智正當",
    "X29n0596_002:0179a06": "十行以出假通達諸法異前別後正當此位十向修",
    "X29n0596_002:0179a07": "中未證亦兼此處故正應指十行道種智思之言不",
    "X29n0596_002:0179a08": "指者不說爾此法也何故不用以序前既為捨方便",
    "X29n0596_002:0179a09": "但說無上道作序今正豈更說於此等故不指也是",
    "X29n0596_002:0179a10": "中日光喻一切種智世間除闇明物莫過於日以喻",
    "X29n0596_002:0179a11": "除惑顯理莫過種智此經純說此智故也若日光現",
    "X29n0596_002:0179a12": "諸光無用種智說時諸智廢會並無故正說此而不",
    "X29n0596_002:0179a13": "說彼物也。",
    "X29n0596_002:0179a14": "次流通中字者教也簡非四亦如前初楊葉等喻人",
    "X29n0596_002:0179a15": "天教此即大經嬰兒行品文也經明嬰兒乃有多種",
    "X29n0596_002:0179a16": "丹丘總判不出偏圓即漸頓也以彼經宗唯兩故也",
    "X29n0596_002:0179a17": "各復眾多今不具述此黃葉即是偏中人天嬰兒也",
    "X29n0596_002:0179a18": "嬰兒通喻小善此即最小之嬰兒矣即此一文亦自",
    "X29n0596_002:0179a19": "稍廣備述乃繁撮要言之經云如彼嬰兒啼哭之時",
    "X29n0596_002:0179a20": "父母即以楊樹黃葉而已與之云汝金是兒見已便",
    "X29n0596_002:0179a21": "正啼哭或以木牛木馬木男女與之嬰兒見已皆生",
    "X29n0596_002:0179a22": "實想止不啼哭以喻如來為止眾生造諸重惡為說",
    "X29n0596_002:0179a23": "三十三天有常樂我淨眾生聞已樂生天上便不造",
    "X29n0596_002:0179a24": "惡而作諸善業經但總合天上四德疏屬對云楊樹",
    "X29n0596_002:0179b01": "譬妄常黃葉譬妄淨木牛木馬譬妄樂木男木女譬",
    "X29n0596_002:0179b02": "妄我雖作此對而不釋其所以今謂應以柔軟難壞",
    "X29n0596_002:0179b03": "故常形色鮮明故淨乘以嬉戲故樂並似於人故我",
    "X29n0596_002:0179b04": "並非真實不了謬謂故皆云妄也又經但合天上四",
    "X29n0596_002:0179b05": "德不言人間丹丘釋云此中義推應有人中四例常",
    "X29n0596_002:0179b06": "樂我淨文略不出此意正以佛具說人天乘止下三",
    "X29n0596_002:0179b07": "惡故合有也今取文意通喻人天之教半字對滿得",
    "X29n0596_002:0179b08": "名此名亦出大經並是舉喻經中但出能滿字謂毗",
    "X29n0596_002:0179b09": "伽羅論不出能喻半字不知何物古今釋者約但逐",
    "X29n0596_002:0179b10": "文有即釋文無便即不言然經並是約譬滿字既出",
    "X29n0596_002:0179b11": "譬物半字何得但法而不言譬固為未了準文字品",
    "X29n0596_002:0179b12": "半字即是西土悉曇章也或即字母也經自說云以",
    "X29n0596_002:0179b13": "是一切經書記論之根本故名為本西國俗中發蒙",
    "X29n0596_002:0179b14": "要先學此半已然後方習其餘滿字故經云先教半",
    "X29n0596_002:0179b15": "字然後方教滿字毗伽羅論以喻先教小乘後說滿",
    "X29n0596_002:0179b16": "教正與記傳說西俗法是同故知以彼世間半滿兩",
    "X29n0596_002:0179b17": "教喻佛說出世半滿兩教明矣河西朗師雖親稟釋",
    "X29n0596_002:0179b18": "涅槃三藏解釋亦猶未了今亦未暇具論且知如是",
    "X29n0596_002:0179b19": "以此半字喻九部小法即三藏教以其詮理未滿故",
    "X29n0596_002:0179b20": "名為半次共別字經論無文但例前後約法義作以",
    "X29n0596_002:0179b21": "論中有共教別教之名教即文字故也並從所詮之",
    "X29n0596_002:0179b22": "義以得其名可知通本通正正既是妙並已絕此等",
    "X29n0596_002:0179b23": "麤既無此等何所可流通耶經中滿字喻方等十二",
    "X29n0596_002:0179b24": "部此名猶通故云圓滿滿之字即是大般涅槃圓妙",
    "X29n0596_002:0179c01": "十二部也此皆正宗即絕待矣此中五句並言字初",
    "X29n0596_002:0179c02": "何不云以並隨教取文故也下既並是世間之字初",
    "X29n0596_002:0179c03": "不可云世間字也此三節同指一法何故初並云道",
    "X29n0596_002:0179c04": "次並云智後並云字此蓋以未分共顯一致若分別",
    "X29n0596_002:0179c05": "者即顯境智教也或理行教即正說四一中之三矣。",
    "X29n0596_002:0179c06": "次第又如此者經中次第如此玄義亦爾道理亦宜",
    "X29n0596_002:0179c07": "然矣此中要意總明三德等諸三法之教相故此言",
    "X29n0596_002:0179c08": "也然妙教大體不出待絕兩種此中言雖似待義即",
    "X29n0596_002:0179c09": "兼絕者謂如是三分所非五七等權皆即真實實即",
    "X29n0596_002:0179c10": "是權非權非實而權而實如是四句盡收一切諸法",
    "X29n0596_002:0179c11": "無是無非微妙無方不可思議名為絕妙是此教之",
    "X29n0596_002:0179c12": "相也即前因緣至此門中同成此絕妙物矣。",
    "X29n0596_002:0179c13": "次示是本迹相者此經具明此義今總略謂分別顯",
    "X29n0596_002:0179c14": "示此經本之與迹兩時妙絕三分之相狀也何者是",
    "X29n0596_002:0179c15": "此兩三之相狀耶文有六句顯示此相束之為三初",
    "X29n0596_002:0179c16": "有兩句正示本相中間以下次有三句顯示迹相後",
    "X29n0596_002:0179c17": "有一句譬顯前之兩相初兩本中初簡却本因所宣",
    "X29n0596_002:0179c18": "者非別取以下一句正示本果所說者是初中所以",
    "X29n0596_002:0179c19": "須簡因者既言久遠初說為本此言通於因果今正",
    "X29n0596_002:0179c20": "在果不在於因在因有過如文所明是故須簡此中",
    "X29n0596_002:0179c21": "意者正是簡他佛也以正稟釋尊本迹之化正辨釋",
    "X29n0596_002:0179c22": "尊自說本迹豈得取因中所宣他佛所說若取他佛",
    "X29n0596_002:0179c23": "其過如文故知意正釋也久遠行道對後本果故即",
    "X29n0596_002:0179c24": "是本因三世一切諸佛凡說法華皆有二門三分故",
    "X29n0596_002:0180a01": "云先佛亦有等也故下本門初說四句皆云諸佛即",
    "X29n0596_002:0180a02": "此義矣佛佛相望無窮者凡言本者最初之名今正",
    "X29n0596_002:0180a03": "為論釋尊最初成道說此妙法為本不得更指遠因",
    "X29n0596_002:0180a04": "所宣他佛所說若取宣他所說是則他佛之前更有",
    "X29n0596_002:0180a05": "佛既云無始豈有窮極非此宗旨故須簡却以此正",
    "X29n0596_002:0180a06": "論釋尊之本故也不繁他釋更成佛意無窮之義如",
    "X29n0596_002:0180a07": "大法皷經中所明未遑述也此句正是簡他之所以",
    "X29n0596_002:0180a08": "也審之無惑次正示釋尊本果所說妙三為本相也",
    "X29n0596_002:0180a09": "有標有釋可知妙因始滿妙果初圓隨感而應名為",
    "X29n0596_002:0180a10": "最初成佛上中下語即是經中初中後善亦名三語",
    "X29n0596_002:0180a11": "故也語之與善體同業異耳初即本義故以為釋如",
    "X29n0596_002:0180a12": "此名為本之義自顯不俟更廣故云意可知也。",
    "X29n0596_002:0180a13": "次下三句明中間今日未來三時所說雖皆明本迹",
    "X29n0596_002:0180a14": "而並名為迹並是以後時事從前初本上起故並名",
    "X29n0596_002:0180a15": "為迹也言中間者除初實成一說之後今日以前並",
    "X29n0596_002:0180a16": "名為中間也準如下文此時極為長遠彌勒補處於",
    "X29n0596_002:0180a17": "是事中猶尚不及故直總云自從是來我常在此說",
    "X29n0596_002:0180a18": "法教化而前後不出兩時因化之事故今亦且略舉",
    "X29n0596_002:0180a19": "此二以顯中間之迹奮迅之譬下文次第正喻現在",
    "X29n0596_002:0180a20": "益物今以譬未來者以有二義故也左右振捭譬現",
    "X29n0596_002:0180a21": "將前譬未下文有此二釋故前為現此復為未若爾",
    "X29n0596_002:0180a22": "大勢亦具二義何但具二奮迅之能將劫即具過義",
    "X29n0596_002:0180a23": "此一既三餘二例爾故前引以證釋九世良以此也",
    "X29n0596_002:0180a24": "後文委證永長久也謂盡未來無窮極也問但正應",
    "X29n0596_002:0180b01": "云雖各有本迹各有三分初並名本三分後並名迹",
    "X29n0596_002:0180b02": "三分本迹之相即顯何須沒本中下並名為上中間",
    "X29n0596_002:0180b03": "名中今日已去並名為下是則本並名序中間並名",
    "X29n0596_002:0180b04": "為正今去並名流通義豈然耶答一往觀之實如所",
    "X29n0596_002:0180b05": "論然應別有深致但未能的知先並不為今誠言之",
    "X29n0596_002:0180b06": "者蓋欲就此本迹三時三說仍即混之以為一實共",
    "X29n0596_002:0180b07": "顯微妙無方之致故也例如無量義經具有三分並",
    "X29n0596_002:0180b08": "名為序法三分並名為正普賢觀經亦具三分並名",
    "X29n0596_002:0180b09": "流通正以共顯妙致故也此例雖不全同亦分相似",
    "X29n0596_002:0180b10": "如謂不爾請俟高明問此與前因緣中俱明本迹俱",
    "X29n0596_002:0180b11": "有四番何故不齊答前隨經文科分次第經迹以顯",
    "X29n0596_002:0180b12": "本故先迹而後本本中又總不出三世故除今日之",
    "X29n0596_002:0180b13": "前並名過去此中正論本迹明從本以垂迹故先本",
    "X29n0596_002:0180b14": "而後迹迹復自有三時之別故離前過去以出中間",
    "X29n0596_002:0180b15": "各有所以故不相違更有餘異在文可尋不能繁述",
    "X29n0596_002:0180b16": "次譬雙顯本迹之相示是明前本迹各定之所以也",
    "X29n0596_002:0180b17": "多枝葉喻向三重之說一根本喻前最初之一說不",
    "X29n0596_002:0180b18": "得傳指喻於本迹須各定如前說也顯有此意今合",
    "X29n0596_002:0180b19": "之出故注云云問相待可爾若至絕待四句以論不",
    "X29n0596_002:0180b20": "可思議豈應如是答今正論本迹之相不論本迹之",
    "X29n0596_002:0180b21": "性何得輙以此難又正論本迹未論麤妙何得輙以",
    "X29n0596_002:0180b22": "妙義為難又尚未論相待豈得輙以絕待為難此固",
    "X29n0596_002:0180b23": "不所應矣然世多爾不獨一二並由不思直信妄情",
    "X29n0596_002:0180b24": "故也思之思之前來因緣約教兩義於此門中並是",
    "X29n0596_002:0180c01": "今日之迹事也前云取意說者正取此門意矣兩門",
    "X29n0596_002:0180c02": "相攝其義並盡但有總別之異前因緣則此論本迹",
    "X29n0596_002:0180c03": "總取前二以此本迹四節並有因緣約教之義故也",
    "X29n0596_002:0180c04": "斯為此經本迹之相大略如是廣如玄義及後釋文",
    "X29n0596_002:0180c05": "所明也。",
    "X29n0596_002:0180c06": "次示觀心相者謂顯示觀察自己身心即自具有前",
    "X29n0596_002:0180c07": "來所明經中三分功德之相然也云何觀察己心自",
    "X29n0596_002:0180c08": "有妙經序正流通之義文正顯示此義仍有兩重初",
    "X29n0596_002:0180c09": "約三學以為之三分次約三各自為三分初中先總",
    "X29n0596_002:0180c10": "標次別顯且初所以約此三為心三分者解行證三",
    "X29n0596_002:0180c11": "為要而修行之中此最要故正與經中三分義相當",
    "X29n0596_002:0180c12": "故餘三不然故須約此三也何者大經以為大涅槃",
    "X29n0596_002:0180c13": "行之首此經以為妙安樂行之初趣秘藏適妙道何",
    "X29n0596_002:0180c14": "莫由是故為行之要也由戒能得正定由於正定能",
    "X29n0596_002:0180c15": "有慧用固與經之序正流通義是同也即於自心如",
    "X29n0596_002:0180c16": "理觀察能離二業過非戒也其心平等寂靜定也明",
    "X29n0596_002:0180c17": "了諸法性相無礙慧也於一妙觀心上分別此三如",
    "X29n0596_002:0180c18": "一妙經有三分也如下安樂行中無著正觀能離十",
    "X29n0596_002:0180c19": "種惱亂戒也心閑靜安住不動如須彌山定也觀諸",
    "X29n0596_002:0180c20": "法空但因緣有慧也皆於妙觀心中具此三行亦皆",
    "X29n0596_002:0180c21": "如此次第故為要會者也總會三義與經三分其義",
    "X29n0596_002:0180c22": "相似一者由致相似如前所明二者綱要相似如來",
    "X29n0596_002:0180c23": "說經三分最為綱要今修觀行亦以此三最為綱要",
    "X29n0596_002:0180c24": "三者功用相似如來說經作其三分能令二會機緣",
    "X29n0596_002:0181a01": "盡得悟入妙道今觀心行亦以此三必定轉一切生",
    "X29n0596_002:0181a02": "死得入秘藏略明以此三義相似故以此三分也下",
    "X29n0596_002:0181a03": "更別顯成者向來總且以此三為三分而未別對故",
    "X29n0596_002:0181a04": "今更屬別對仍約兩義初約修行次約法門修行應",
    "X29n0596_002:0181a05": "約自行法門約用化他即所行所用亦人法也初心",
    "X29n0596_002:0181a06": "修行必須先除惡次定住後照達故本業經云戒除",
    "X29n0596_002:0181a07": "形非定無心亂慧悟想虗即其義也利用必先觀察",
    "X29n0596_002:0181a08": "次則入定然後為物除惡生善即如云佛當為除斷",
    "X29n0596_002:0181a09": "是也文云迹者在後事用章顯故也以此兩三次第",
    "X29n0596_002:0181a10": "對經三分之義可知於今觀心三分正宜依於修行",
    "X29n0596_002:0181a11": "次第即如向初標及向所釋是也此二優劣不者若",
    "X29n0596_002:0181a12": "小中明三喻如提縛煞賊似有優劣而其必須由於",
    "X29n0596_002:0181a13": "前前方致後後故也況今此三並妙心行無次第中",
    "X29n0596_002:0181a14": "作次第說次更約前三中各為三分以有其義更須",
    "X29n0596_002:0181a15": "此說故也亦如前來辨經三分通別之中通論各有",
    "X29n0596_002:0181a16": "三分三義戒中前方便為序白四為正結竟為流通",
    "X29n0596_002:0181a17": "所以可知此約受戒始終以論三也言前方便者以",
    "X29n0596_002:0181a18": "作白四即是正受故作白前所有方法並為方便亦",
    "X29n0596_002:0181a19": "可受前方便為序正受為正受後隨持為流通文且",
    "X29n0596_002:0181a20": "通約受時以明三分此既出家別法非此委悉僧人",
    "X29n0596_002:0181a21": "自知之也次定三中二十五方便為序正坐修入為",
    "X29n0596_002:0181a22": "正出定行住歷於事緣為流通二十五方便如止觀",
    "X29n0596_002:0181a23": "中非此能具知之次更依此經下文所明善人住出",
    "X29n0596_002:0181a24": "為三文依經中次第言便故云出住三昧此之正定",
    "X29n0596_002:0181b01": "於百千中一一皆具此三故也於三皆妙故云皆善",
    "X29n0596_002:0181b02": "又約經雖美果用約義實通初修以圓妙故也其三",
    "X29n0596_002:0181b03": "所以亦可知矣次慧三中隨文正似空序假正中為",
    "X29n0596_002:0181b04": "流通此名出本業經經中雖不云即而其次第如此",
    "X29n0596_002:0181b05": "以對三分於義不便故以中為正假為流通雖作此",
    "X29n0596_002:0181b06": "對義亦未安何者夫說三觀皆云即空即假即中未",
    "X29n0596_002:0181b07": "聞即空即中即假非直於義未兌亦乃違經次第觀",
    "X29n0596_002:0181b08": "義既其不立分義固不能成若言即不思議故無不",
    "X29n0596_002:0181b09": "得義者即假亦即不思議妙有何故不得為正經云",
    "X29n0596_002:0181b10": "雙照二諦心心寂滅自然流入中道豈不即為流通",
    "X29n0596_002:0181b11": "若淨名疏以前二觀為序得入中道為正雙照以為",
    "X29n0596_002:0181b12": "流通此義特妙最好而今文意似直以三觀即為心",
    "X29n0596_002:0181b13": "之三分不同彼釋今謂若直即名以對可如前之次",
    "X29n0596_002:0181b14": "第即空中假若隨義亦可直如疏文即空假中並皆",
    "X29n0596_002:0181b15": "妙不可思議故亦皆無不可矣。",
    "X29n0596_002:0181b16": "問如戒三分此是極少麤法今論妙觀何以約此答",
    "X29n0596_002:0181b17": "絕待之妙何法而非妙耶一色一香無非中道治生",
    "X29n0596_002:0181b18": "產業實相無違何有此戒如大經明菩薩修戒定慧",
    "X29n0596_002:0181b19": "三種聖行入大涅槃修戒乃具論諸篇聚修定乃通",
    "X29n0596_002:0181b20": "一切世出世間修慧乃總生無生等四諦之慧並即",
    "X29n0596_002:0181b21": "證大涅槃今此正用彼意故約之以明也問以何取",
    "X29n0596_002:0181b22": "別權小教耶答以大涅槃心修故其名迢永異世人",
    "X29n0596_002:0181b23": "不曉斯意謂彼經兼明小乘或謂大乘漸教或並不",
    "X29n0596_002:0181b24": "知權實斯可謂小智見之謂之小漸者見之謂之漸",
    "X29n0596_002:0181c01": "愚者日用而不知何足與謂斯之至妙者哉今此所",
    "X29n0596_002:0181c02": "明並即妙心之行皆為秘藏之因也問何故不約菩",
    "X29n0596_002:0181c03": "薩戒說答菩薩戒通在家出家今為順此及大經文",
    "X29n0596_002:0181c04": "並別明出家菩薩之戒故約此說又復兩經並明出",
    "X29n0596_002:0181c05": "家菩薩三學次第具足以對三分義便餘則不便故",
    "X29n0596_002:0181c06": "須從別不約通也又此經開會權實故須從微顯著",
    "X29n0596_002:0181c07": "不別論也思之又前初重總作即麤一切今更從別",
    "X29n0596_002:0181c08": "則遍攝一切戒也思之思之問定中何故約兩重餘",
    "X29n0596_002:0181c09": "但一番答以此經文自有此說名義相廣顯易餘可",
    "X29n0596_002:0181c10": "例知故不繁也夫論觀心皆託外事以顯中心道理",
    "X29n0596_002:0181c11": "經有序正流通為三分心以戒定慧為三分此則內",
    "X29n0596_002:0181c12": "外已齊事理已盡經於分既三不更各開三四戒定",
    "X29n0596_002:0181c13": "慧更各開為三者何所准擬若無何名託事顯理若",
    "X29n0596_002:0181c14": "有擬則何等說者皆云趣爾而已無別準則今謂此",
    "X29n0596_002:0181c15": "言未了此極有以亦甚近在人自不見久矣何者此",
    "X29n0596_002:0181c16": "中通別合論則成四番三分之觀即擬向示本迹相",
    "X29n0596_002:0181c17": "中四番三分相也所以然者夫論觀解必改前三事",
    "X29n0596_002:0181c18": "釋前之三事不出本迹故要託本迹以攝前三如前",
    "X29n0596_002:0181c19": "明所以中先明本高迹廣次即云但觀己心之高廣",
    "X29n0596_002:0181c20": "即約己心作本迹之觀遍應前三今此亦爾承向本",
    "X29n0596_002:0181c21": "迹四番之後便明四番之觀即是本迹觀也又前本",
    "X29n0596_002:0181c22": "迹之中以初一番為本次後三番明迹同依一本不",
    "X29n0596_002:0181c23": "得傳為本迹今此亦爾初番總明戒定慧三後雖更",
    "X29n0596_002:0181c24": "各開三品是前之三法此則先張初三以為後三作",
    "X29n0596_002:0182a01": "本以後三三為前之迹所以約此三法不約其餘良",
    "X29n0596_002:0182a02": "有以矣則此復以本迹之義相似故約此三法也以",
    "X29n0596_002:0182a03": "是故知此四擬前本迹四番以明本迹之觀明矣若",
    "X29n0596_002:0182a04": "能於己心中研尋此三分者則萬行斯在佛慧可開",
    "X29n0596_002:0182a05": "妙道可會與經三分功齊是依此經觀心三分之相",
    "X29n0596_002:0182a06": "大略如是可以意得不可言盡。",
    "X29n0596_002:0182a07": "上來四重是初約三分略示一經四種相竟自下第",
    "X29n0596_002:0182a08": "二總結勸也此中三句初結略以示廣但准望下次",
    "X29n0596_002:0182a09": "勸比略以知廣行者以下後明廣意不出於略但善",
    "X29n0596_002:0182a10": "思略自知於廣初結略者但約三分故是略示大體",
    "X29n0596_002:0182a11": "也當用下是爾將向略體入文廣解釋也如前略示",
    "X29n0596_002:0182a12": "三段大體如是應知一部經文一一章句皆具此之",
    "X29n0596_002:0182a13": "四義若解釋者皆用此四解釋方乃盡其義意故也",
    "X29n0596_002:0182a14": "言而退者經末文云而去去對於來退對於進乃有",
    "X29n0596_002:0182a15": "多名可以意得也只是經畢而退散故也此句總明",
    "X29n0596_002:0182a16": "解釋一部大體勢數應須如是也義理體勢雖爾但",
    "X29n0596_002:0182a17": "可比類以知其義不可具載於文則甚繁廣故示後",
    "X29n0596_002:0182a18": "學可比前略釋以知廣意不可律法分別於文則難",
    "X29n0596_002:0182a19": "難謂於事繁廣故也如何比略得知於廣以經文雖",
    "X29n0596_002:0182a20": "廣更不出前略中四意故但勤思前略四意則一部",
    "X29n0596_002:0182a21": "廣文無不通也故云行者善思量之等也語異謂一",
    "X29n0596_002:0182a22": "部言語廣別故也意同不出前之四意故也下舉兩",
    "X29n0596_002:0182a23": "事共譬上異同相可知轍車跡也鹹字古來亦有直",
    "X29n0596_002:0182a24": "作此咸謂同會於海與上共字義齊今並作此鹹字",
    "X29n0596_002:0182b01": "意取會海同一鹹味即是會鹹其言似例義並通也",
    "X29n0596_002:0182b02": "前列數中次云始終皆用四意消文而今略書或一",
    "X29n0596_002:0182b03": "二三貴在得意若不得前略示四相可由入文不具",
    "X29n0596_002:0182b04": "而能得其意耶故知入文不備而能備得意者皆由",
    "X29n0596_002:0182b05": "略示四相之功故也是知略爾四相乃為一部略得",
    "X29n0596_002:0182b06": "意之觀格故前呼為釋文方法即在茲矣此即釋前",
    "X29n0596_002:0182b07": "標中不備而能得意之所以也是知前列數章中兩",
    "X29n0596_002:0182b08": "意為次三章作本以次三章釋前兩意明矣如前所",
    "X29n0596_002:0182b09": "明若得此意何但於此一經得意乃至諸經無不識",
    "X29n0596_002:0182b10": "其解釋之大體故此略示四相乃為一切解釋而作",
    "X29n0596_002:0182b11": "牒樣者也或曰此之四釋獨在今經亦通諸教答此",
    "X29n0596_002:0182b12": "義有通有別在後當辨。",
    "X29n0596_002:0182b13": "問前分一部為迹本兩門又結要云依後兩三消釋",
    "X29n0596_002:0182b14": "則因緣一種消釋文義灼然須通始終迹門權實差",
    "X29n0596_002:0182b15": "會正須約教分判本門所論遠近專在圓實是則約",
    "X29n0596_002:0182b16": "教唯應在迹近遠專宜在本而今約教仍通於本遠",
    "X29n0596_002:0182b17": "近又通於迹此則釋文與科文相乖如何通會答意",
    "X29n0596_002:0182b18": "有通別科文顯文起盡別故從別釋義顯義通故從",
    "X29n0596_002:0182b19": "通本門雖論圓實以本迹遠近近名義仍通於諸教",
    "X29n0596_002:0182b20": "故須還約此教對顯即對非以顯是也迹門雖未明",
    "X29n0596_002:0182b21": "於本迹及開顯已此迹並從本地而垂垂此迹者寄",
    "X29n0596_002:0182b22": "以顯本故須一一約迹以明本也若迹不明本至後",
    "X29n0596_002:0182b23": "方明則但識總意不識別義本若不明教則圓本迹",
    "X29n0596_002:0182b24": "之義未全光顯故須約通明也從前科文識總依通",
    "X29n0596_002:0182c01": "釋義識別文義並存總別兼得盡善美矣若得此意",
    "X29n0596_002:0182c02": "其餘一切可以準知不繁更述曉此通別文義無礙",
    "X29n0596_002:0182c03": "方可與論妙致不然未足與議或曰萬法唯心直覽",
    "X29n0596_002:0182c04": "經之大意明心具足諸法以一妙觀觀之此則修行",
    "X29n0596_002:0182c05": "自足簡而且易何必須作如是別別歷事豈不繁難",
    "X29n0596_002:0182c06": "之甚釋曰此乃常情謬妄自生此惑未曉他意世人",
    "X29n0596_002:0182c07": "多爾今為明之以杜迷謬何者言觀心者謂約觀心",
    "X29n0596_002:0182c08": "解釋經也總明四義釋經前三約外事解此一約內",
    "X29n0596_002:0182c09": "心釋謂自心中分別顯示即有前事道理通會經文",
    "X29n0596_002:0182c10": "之義令初心行人於自心中常作如是觀察修習進",
    "X29n0596_002:0182c11": "趣證得其道如前所以中明以此名為觀心釋經非",
    "X29n0596_002:0182c12": "謂直約自己心中以論觀行殊不曉他名旨何得輙",
    "X29n0596_002:0182c13": "作此難若直攬意以修觀行即如止觀一部是也其",
    "X29n0596_002:0182c14": "意各別不應此疑又若總妙即玄義中是也或曰既",
    "X29n0596_002:0182c15": "有止觀應說直依彼明即足何更此繁此猶偏見一",
    "X29n0596_002:0182c16": "偶未達圓方之意何者物性不一或樂覽意修行或",
    "X29n0596_002:0182c17": "樂弘闡經文既兩存好不同又並同遵聖說何得偏",
    "X29n0596_002:0182c18": "尚乖損不輕若今弘宣之人專從事者如前專數他",
    "X29n0596_002:0182c19": "寶都無己利古今偏多此失而今一家有此兩門無",
    "X29n0596_002:0182c20": "所不會又如玄文約觀解者即約心釋經名此中明",
    "X29n0596_002:0182c21": "心以釋經文如此名文總別無邊事義即己心中本",
    "X29n0596_002:0182c22": "來自有但若不說終不自心今辨示之不逾一念可",
    "X29n0596_002:0182c23": "以觀念欣勇無有疲歎豈應却謂繁難者耶或曰觀",
    "X29n0596_002:0182c24": "解既要若是如來當時何故不說然當爾之時若感",
    "X29n0596_002:0183a01": "若應皆不可思議纔於影響即達妙音豈俟繁委今",
    "X29n0596_002:0183a02": "時種種了寧提誘猶尚不會雖復不會不可不委論",
    "X29n0596_002:0183a03": "也然則經中何者影響之說即如前引證中略引譬",
    "X29n0596_002:0183a04": "喻所說是也又如下文如來衣室座三並即託於外",
    "X29n0596_002:0183a05": "事顯內心中之義以如來具有外事之三即寄以顯",
    "X29n0596_002:0183a06": "內心三義此並即當觀心之釋不可還約事解賴佛",
    "X29n0596_002:0183a07": "特自釋不然後人還應只作事解又不可謂佛一向",
    "X29n0596_002:0183a08": "無有外事之三一類之人見佛當時有此內解便並",
    "X29n0596_002:0183a09": "廢外一向內合此並若過不及失其中道之義又如",
    "X29n0596_002:0183a10": "淨名佛道品中普現色身菩薩見淨名室空無諸所",
    "X29n0596_002:0183a11": "有便問父母妻子眷屬等皆何所在淨名具為答之",
    "X29n0596_002:0183a12": "廣如經文如此皆說外顯內豈得專內專外以釋如",
    "X29n0596_002:0183a13": "此等類諸經甚多不可具述如此約心顯具外事之",
    "X29n0596_002:0183a14": "義甚為明著豈直影響而已又何但佛說儒亦有之",
    "X29n0596_002:0183a15": "如記傳云東阿王登高見桑人以鈎鑿去樹之蝎王",
    "X29n0596_002:0183a16": "曰於人亦有蝎乎大夫子華對曰富而慢貴而憍斯",
    "X29n0596_002:0183a17": "亦人之蝎也嚴師益反其亦為鈎鑿也王又見農夫",
    "X29n0596_002:0183a18": "私者顧謂子華曰夫煞蔾莠而養嘉苗彼農人之私",
    "X29n0596_002:0183a19": "也君子亦有私乎子華對曰修正性以政惡斯亦君",
    "X29n0596_002:0183a20": "子之私也釋者云仁義人之嘉苗貪吞人蔾莠也此",
    "X29n0596_002:0183a21": "並因外以顯內內有外事之義矣其類亦甚不少又",
    "X29n0596_002:0183a22": "如列子外遊內遊之說(云云)莊生辨劒之談皆因外",
    "X29n0596_002:0183a23": "以明內且彼儒道世間外教尚寄外以明內況以名",
    "X29n0596_002:0183a24": "內教而不約內專尚外事解邪此並約心解之流矣",
    "X29n0596_002:0183b01": "若得此意豈直心中有於經中諸事義理觸事皆可",
    "X29n0596_002:0183b02": "類之通之是則觸事皆求諸己不專區區從他外事",
    "X29n0596_002:0183b03": "是則觀心之解最為要當人惑以為繁閑者以此則",
    "X29n0596_002:0183b04": "知其人於道之懷有無淺深其可知矣世有守井居",
    "X29n0596_002:0183b05": "者貴而勿論其有講說大教之人惑既衰倦則絕棄",
    "X29n0596_002:0183b06": "其生所事業別求一四句偈以為修道良以不得此",
    "X29n0596_002:0183b07": "意致之然矣故知其所講說專數他寶自無微分信",
    "X29n0596_002:0183b08": "矣悲哉若得斯意解行自他始終無以易其轍矣異",
    "X29n0596_002:0183b09": "人忽聞斯言作色而謂余曰子雖道有斯法吾且未",
    "X29n0596_002:0183b10": "見其人既無其人徒矜其法亦奚以為余應之曰但",
    "X29n0596_002:0183b11": "論其道余何所矜然君子不誣於十室子且未窺其",
    "X29n0596_002:0183b12": "門又無智眼焉能知其盡無人耶又縱無人仍有其",
    "X29n0596_002:0183b13": "法無人有法豈不愈於人法俱無者耶子謂無人法",
    "X29n0596_002:0183b14": "非妙者且如世中亦有高逸之士出家人中雖亦多",
    "X29n0596_002:0183b15": "有不逮彼者豈以人有不逮而謂法不如彼於世之",
    "X29n0596_002:0183b16": "法耶以是故知無人不妨其法妙矣子又謂縱有其",
    "X29n0596_002:0183b17": "解亦不能行者此亦誣矣夫有真懷於至道者明道",
    "X29n0596_002:0183b18": "若昧進道若退偽於道者則矜衒之於世子亦何能",
    "X29n0596_002:0183b19": "知其盡不能行縱不能行且有深信妙解佛深悅可",
    "X29n0596_002:0183b20": "至不可易如有目無足雖不逮於目足俱有豈不勝",
    "X29n0596_002:0183b21": "於俱無有耶以是道理知此觀心之釋殊為要妙但",
    "X29n0596_002:0183b22": "人心麤淺不能知其深妙謂為尋常等閑習此宗者",
    "X29n0596_002:0183b23": "不可不致意也如上簡顯觀心之釋義已分明故不",
    "X29n0596_002:0183b24": "得專以止觀為例故止觀中亦時約觀心以解又不",
    "X29n0596_002:0183c01": "同諸經論唯心唯識等觀故亦不得為例以非其類",
    "X29n0596_002:0183c02": "故文並不言之幸詳慎之勿謬宗旨然一家解釋與",
    "X29n0596_002:0183c03": "諸家有同有異同謂經論之中名相等事古今共所",
    "X29n0596_002:0183c04": "引用異即前之四義古今不明者也然名相等事既",
    "X29n0596_002:0183c05": "世常談委悉又是末事非此妙宗此經絕而不論故",
    "X29n0596_002:0183c06": "今亦不備悉或指如常所具四義既是世所闕辨特",
    "X29n0596_002:0183c07": "是顯義要方又是此經之主故今委論以極幽致然",
    "X29n0596_002:0183c08": "學道者必務本本立而道生世人以名相等事為美",
    "X29n0596_002:0183c09": "談至如辨妙宗法以成妙人則都不惜意斯乃棄本",
    "X29n0596_002:0183c10": "崇末尚非儒要況談佛教況釋此經豈其然哉後學",
    "X29n0596_002:0183c11": "者多不究此等諸事由然故須略言之也如上所明",
    "X29n0596_002:0183c12": "若深得其意則知一家以此四意釋於此經則知此",
    "X29n0596_002:0183c13": "經此釋真妙絕矣但恨知之者希則之者貴矣或曰",
    "X29n0596_002:0183c14": "既真妙絕知則希貴者何敢應之曰唱高和寘豈不",
    "X29n0596_002:0183c15": "聞乎然既鐘子之德察顏生之錯僧不知伯牙之韻",
    "X29n0596_002:0183c16": "高深仲尼之道忽悅固其宜矣亦奚怙哉其有識高",
    "X29n0596_002:0183c17": "深達微妙者崇本務玄之士則自知之矣然經有略",
    "X29n0596_002:0183c18": "廣兩說今之解釋亦爾上來四重共論四義雖辨釋",
    "X29n0596_002:0183c19": "經方法而即已是總略釋一經竟次後隨文消息即",
    "X29n0596_002:0183c20": "當廣解釋矣。",
    "X29n0596_002:0183c21": "序有通別以下第五入文解釋謂即正用前所明方",
    "X29n0596_002:0183c22": "法通前科判之文以帖釋也初釋序文準前科後結",
    "X29n0596_002:0183c23": "意即正從迹門而即兼收於本以通序文一向通本",
    "X29n0596_002:0183c24": "故也於此為二先述論科次正釋今文初中先述論",
    "X29n0596_002:0184a01": "次今意然法華論科此品文古來今家雖不述用近",
    "X29n0596_002:0184a02": "代多以為釋既是本論又即盛用不可不知今先略",
    "X29n0596_002:0184a03": "述論意然後正釋疏文論云此法門初品明七種功",
    "X29n0596_002:0184a04": "德成就初從如是訖於山中序分成就次從列眾訖",
    "X29n0596_002:0184a05": "於尊重讚歎明眾成就三從為說大乘訖於護念明",
    "X29n0596_002:0184a06": "如來欲說法時至成就四從說已入定訖於眾喜明",
    "X29n0596_002:0184a07": "所依說法隨順威儀住成就五從放光訖於起塔明",
    "X29n0596_002:0184a08": "依止說因成就六從疑念訖於發問明大眾現前欲",
    "X29n0596_002:0184a09": "聞法成就七從答去訖盡品文明文殊師利答成就",
    "X29n0596_002:0184a10": "初之四句通為後作由漸故名為序正明所引諸同",
    "X29n0596_002:0184a11": "聞眾數類德儀故名為眾若未說無量義經則說法",
    "X29n0596_002:0184a12": "華時之未至若說則其時矣故名說法時至說以趺",
    "X29n0596_002:0184a13": "坐依止三法謂三昧器世間眾生世間即依止內德",
    "X29n0596_002:0184a14": "淨土根緣故名隨順威儀住如來將然智炬光耀身",
    "X29n0596_002:0184a15": "光所以舒相彩於眉間現希奇於城外大眾覩而渴",
    "X29n0596_002:0184a16": "仰如來目以說法故名為因眾既覩瑞莫測其由陳",
    "X29n0596_002:0184a17": "以請問希矜幽致故云欲聞法也妙德詶請為決其",
    "X29n0596_002:0184a18": "由故云答也七別所以略示通稱功德成就其復云",
    "X29n0596_002:0184a19": "何餘家不解唯慈恩釋云成就是具足圓滿之義欲",
    "X29n0596_002:0184a20": "明序中具足七義七義圓滿餘經所無故云成就今",
    "X29n0596_002:0184a21": "謂若爾後之五事義則可爾前之二事以何為勝如",
    "X29n0596_002:0184a22": "攝論明深密經佛地論朋佛地經於主處中皆明主",
    "X29n0596_002:0184a23": "有二十一種功德處具十八圓滿主處既然餘事例",
    "X29n0596_002:0184a24": "爾則彼更為殊特此二何足以勝餘經況復餘經序",
    "X29n0596_002:0184b01": "中諸事更多奇異又論釋初序成就云如王城鷲山",
    "X29n0596_002:0184b02": "勝餘城山顯此法門於餘法門中勝然不獨於此經",
    "X29n0596_002:0184b03": "餘經亦於此處說者多矣又論主作十地論解十地",
    "X29n0596_002:0184b04": "經明第二七日於他化天說用表十地法門勝故於",
    "X29n0596_002:0184b05": "最初時勝處以說何得復云此處勝餘處此經勝餘",
    "X29n0596_002:0184b06": "經故如是釋實難通會若以初二從於後五故為勝",
    "X29n0596_002:0184b07": "者然論所釋後五立名釋義亦復未能全異於其餘",
    "X29n0596_002:0184b08": "教故如前釋理未通允未知論主之意其實如何今",
    "X29n0596_002:0184b09": "謂若云此七共能成就於正說則正當序義通諸經",
    "X29n0596_002:0184b10": "理無不會極易明了論主之意或當如此若直依前",
    "X29n0596_002:0184b11": "實難可會必如前義一途意耳又論獨以初為序者",
    "X29n0596_002:0184b12": "或云七義通皆是序從初別受序名雖作此說成立",
    "X29n0596_002:0184b13": "猶未既通何以從別慈恩釋云始述通由具圓滿故",
    "X29n0596_002:0184b14": "偏得序名此意以初以總故別當名義近之矣然西",
    "X29n0596_002:0184b15": "方不尚科判章句故論主隨方隨時逐事粗爾若於",
    "X29n0596_002:0184b16": "此方今時則未為當故近代釋者雖先述論科要復",
    "X29n0596_002:0184b17": "束為二初二通序次五為別故知未當明矣以非要",
    "X29n0596_002:0184b18": "當古來今家並不從用良有以矣略述如是後學可",
    "X29n0596_002:0184b19": "以詳諸。",
    "X29n0596_002:0184b20": "次正釋疏文者於中初科文次示文三釋名四隨解",
    "X29n0596_002:0184b21": "釋初中又二初且消文次約義料簡言序有通別者",
    "X29n0596_002:0184b22": "正謂就初序文有二一通序二別序以易從簡故直",
    "X29n0596_002:0184b23": "云爾還束前三序義入此二文初即次序次即由述",
    "X29n0596_002:0184b24": "序也釋名從義故即為三科就文之起盡故但為二",
    "X29n0596_002:0184c01": "以次爾兩又分齊各齊其處者若作論科則初文應",
    "X29n0596_002:0184c02": "說別五之初眾集序也近代多用並乖佛教故今不",
    "X29n0596_002:0184c03": "取以初是佛最後囑令一切經初共安此事並齊於",
    "X29n0596_002:0184c04": "此故是通次是當時正說前事異於餘經故是別也",
    "X29n0596_002:0184c05": "次釋兩章名者何故名通諸經之初共有此事為證",
    "X29n0596_002:0184c06": "信故何故名別其事不同時為表發此法華經故也",
    "X29n0596_002:0184c07": "而言教與經者有通有別相即但互舉之顯異名耳",
    "X29n0596_002:0184c08": "然具論差互齊等仍有四句可知別者經是本名教",
    "X29n0596_002:0184c09": "是義稱即如諸經之初皆題為經不題為教然教即",
    "X29n0596_002:0184c10": "指諸經以諸經中含諸教義故從義名此經破會無",
    "X29n0596_002:0184c11": "諸無諸教義故直從本為名文似從別故也此皆從",
    "X29n0596_002:0184c12": "事別釋若從義而通應具四句通序名通而義別別",
    "X29n0596_002:0184c13": "序事別而義通五事名數雖同餘教其實皆是此中",
    "X29n0596_002:0184c14": "妙物又皆為證妙法故也表發之事雖即懸殊餘教",
    "X29n0596_002:0184c15": "餘教非無發起之事況如放光動地多皆有故故其",
    "X29n0596_002:0184c16": "義通是則通別俱別通別俱通常通常別常別常通",
    "X29n0596_002:0184c17": "如是非通非別而此通別方乃極其玄致文且略釋",
    "X29n0596_002:0184c18": "故不曲盡不可不知故須具述故是四句宜善思之",
    "X29n0596_002:0184c19": "然此通別之義非直對於餘教仍須更就當部對餘",
    "X29n0596_002:0184c20": "教辨略已如向約當部者初之五事同為證信一部",
    "X29n0596_002:0184c21": "妙法故名為通如後所明次五別別發起正中諸義",
    "X29n0596_002:0184c22": "故名為別即如下文五序六瑞屬對四十一妙者也",
    "X29n0596_002:0184c23": "既云妙經通別之序其義豈不然乎文且略從一釋",
    "X29n0596_002:0184c24": "理實具含兩意若但一向未盡其致思之思之此並",
    "X29n0596_002:0185a01": "約此經說餘經例亦如是。",
    "X29n0596_002:0185a02": "此下廣約諸義料簡應為三門一通論通別二別論",
    "X29n0596_002:0185a03": "通別三一向別通者一切諸經故別約義約名別者",
    "X29n0596_002:0185a04": "專在此經故若大三段但故但初二若約二門須有",
    "X29n0596_002:0185a05": "三義今通單復故有此三思之思之然此兩序諸家",
    "X29n0596_002:0185a06": "及今餘文乃有更多名目如前一對約事為名以事",
    "X29n0596_002:0185a07": "同異故名通別若約人者亦名阿難序如來序初是。",
    "X29n0596_002:0185a08": "阿難當時問後結集時位置次是如來將說經時先",
    "X29n0596_002:0185a09": "為方便故也若約建立者亦名奉命序自置序初是",
    "X29n0596_002:0185a10": "後時奉命安置次是當時自立若約時者亦名未來",
    "X29n0596_002:0185a11": "序現在序初是如來滅後結集時安次是如來在時",
    "X29n0596_002:0185a12": "說前緣起若約經者亦名經後序經前序初是如來",
    "X29n0596_002:0185a13": "說經已後令置次是如來說經之前自有於此對中",
    "X29n0596_002:0185a14": "更有一釋初是經前以在經初故次是經後以次在",
    "X29n0596_002:0185a15": "後故今謂初約如來說經次第次約滅後集經次第",
    "X29n0596_002:0185a16": "亦各有理若就言者亦名集經序說經序初是在後",
    "X29n0596_002:0185a17": "結集次是當時說故於此又亦名為師資序初是弟",
    "X29n0596_002:0185a18": "子在後結集流通次即是師當時所說若例儒家亦",
    "X29n0596_002:0185a19": "名述結序作經序故真諦三藏亦此一對名也初云",
    "X29n0596_002:0185a20": "我聞故是述而不作次云佛說故是作而非述此前",
    "X29n0596_002:0185a21": "七對並是隨事差別得名若約置立此諸對之意者",
    "X29n0596_002:0185a22": "亦名證信發起序初是結集之時先學五事為證令",
    "X29n0596_002:0185a23": "時大眾及以末代一切有緣於所傳法生信受故次",
    "X29n0596_002:0185a24": "是說經之時先為五事發動機緣起正說故此對亦",
    "X29n0596_002:0185b01": "名勸信表發義准可知亦名破邪顯正序初為破外",
    "X29n0596_002:0185b02": "經初阿漚二字次為顯發佛法正道理故亦名表同",
    "X29n0596_002:0185b03": "章異序初為表顯諸佛道同次為章明證入之同異",
    "X29n0596_002:0185b04": "故亦名正說序流通序思之此前十對不出四意初",
    "X29n0596_002:0185b05": "七既並是事世界義也次三既設意義次第即當後",
    "X29n0596_002:0185b06": "三意也然先德有但述五對無有前來通別建立作",
    "X29n0596_002:0185b07": "述破顯同異五對之名雖通述五仍但取證發一對",
    "X29n0596_002:0185b08": "為當謂餘四對名義有妨並簡知之言多不述今謂",
    "X29n0596_002:0185b09": "一往別論通別證發此之兩對最為要當究而通論",
    "X29n0596_002:0185b10": "總無不可不應強為去取故後諸家同皆如之今家",
    "X29n0596_002:0185b11": "光明疏中通述六對用對四悉故並無不可矣何故",
    "X29n0596_002:0185b12": "經必有此兩序古人釋云以經有二故有兩序謂如",
    "X29n0596_002:0185b13": "來所說以益異時阿難所傳流於末代約時就人故",
    "X29n0596_002:0185b14": "得有二經既有二序亦宜別故有兩序大師淨名疏",
    "X29n0596_002:0185b15": "中釋云一切諸經皆有通別兩名依此兩名故有兩",
    "X29n0596_002:0185b16": "序若爾何故次第不同釋云各從其便立名之便宜",
    "X29n0596_002:0185b17": "先別後通為序之便宜先通後別又復一途明義序",
    "X29n0596_002:0185b18": "亦前後通何者如現瑞由藉是昔說經之前如是等",
    "X29n0596_002:0185b19": "事乃是如來將入涅槃方說此語故知在後故並齊",
    "X29n0596_002:0185b20": "也此之兩釋或謂難可和會今謂不然前師約證發",
    "X29n0596_002:0185b21": "釋大師約通別解各有所從故不相違然若雙存兩",
    "X29n0596_002:0185b22": "對則互相即若各執一對則互相乖彼師不立通別",
    "X29n0596_002:0185b23": "之名則不可會大師具存諸對故無所不通但對天",
    "X29n0596_002:0185b24": "人而得兩序世所共談從於兩名而得兩序世所未",
    "X29n0596_002:0185c01": "辨故但略釋通別所從不復更論證發之義然經名",
    "X29n0596_002:0185c02": "序文各只一對論序乃有十對何耶然一即具十十",
    "X29n0596_002:0185c03": "只是一思之思之若爾如何通名起於通序證信等",
    "X29n0596_002:0185c04": "耶通名者經也經是佛說之名餘人不得名經通序",
    "X29n0596_002:0185c05": "正為總令信佛所說故也別名即是妙等正是別序",
    "X29n0596_002:0185c06": "之所發起故也得此一意餘無滯矣或曰既有兩序",
    "X29n0596_002:0185c07": "固亦宜有兩正流通而有不見者何耶答古今名德",
    "X29n0596_002:0185c08": "但只盛明兩序未見論此兩正流通時或亦甞詢於",
    "X29n0596_002:0185c09": "先達則云阿難不合有流通義以此故亦難可輙言",
    "X29n0596_002:0185c10": "必欲論之請俟儀非此造次所能言矣甞試言之者",
    "X29n0596_002:0185c11": "上來總明兩序意竟。",
    "X29n0596_002:0185c12": "自下別釋通序文者釋此通文舊諸論中莫先大論",
    "X29n0596_002:0185c13": "新諸論中莫先佛地今之所用大論文也論中仍有",
    "X29n0596_002:0185c14": "總別兩釋後諸釋者皆取論意為顯總別解然論及",
    "X29n0596_002:0185c15": "以諸家總解雖廣正要不出二意一明置之元由二",
    "X29n0596_002:0185c16": "明所置之意今大師釋亦只明此兩也雖明此兩仍",
    "X29n0596_002:0185c17": "在餘文此略不說隨文別釋兼以顯之後學或未旁",
    "X29n0596_002:0185c18": "通又或未能玄致其統此中應須略述此通序言元",
    "X29n0596_002:0185c19": "由誰之所置即是如來臨涅槃時遺教阿難令其置",
    "X29n0596_002:0185c20": "也故大論云佛涅槃時阿難心沒憂悔不能自出阿",
    "X29n0596_002:0185c21": "泥樓豆語阿難言汝守佛法藏人不應如世凡人自",
    "X29n0596_002:0185c22": "沒憂悔汝當問佛佛涅槃後我曹云何行道誰當為",
    "X29n0596_002:0185c23": "師惡口車匿云何共住佛經初頭作何等語如是種",
    "X29n0596_002:0185c24": "種未來之事應問阿難聞已悶心少醒得念道力即",
    "X29n0596_002:0186a01": "於佛邊以是事問佛佛告阿難當依四念處修道解",
    "X29n0596_002:0186a02": "脫戒經是汝大師車匿比丘當依梵天法治若心柔",
    "X29n0596_002:0186a03": "軟當教迦旃延即可得道是我三大阿僧祇劫所集",
    "X29n0596_002:0186a04": "法藏之初皆應作如是說如是我聞一時佛在某方",
    "X29n0596_002:0186a05": "某國土某處林中三世諸佛經初皆稱是語我涅槃",
    "X29n0596_002:0186a06": "後經初亦當稱如是語阿難在後結集之時奉命安",
    "X29n0596_002:0186a07": "置故得有此通序言也論文甚廣今略撮之言梵法",
    "X29n0596_002:0186a08": "治者梵法默然故不應打罵但擯默故也摩耶大悲",
    "X29n0596_002:0186a09": "涅槃後分及阿含經皆明此事而大悲經明憂波離",
    "X29n0596_002:0186a10": "教阿難問其餘經論皆云阿泥樓豆教問先德釋云",
    "X29n0596_002:0186a11": "應是當時二人共教互舉其一後分文中某林中下",
    "X29n0596_002:0186a12": "更云與諸比丘四眾而說是經也然此所引四事正",
    "X29n0596_002:0186a13": "意只在第四一事餘三相從而來諸家及今淨名疏",
    "X29n0596_002:0186a14": "中並廣釋其所以然三既非文之正意不欲繁文故",
    "X29n0596_002:0186a15": "此不述後分文中當略辨。",
    "X29n0596_002:0186a16": "上明置之元由略爾次明所置此之意者諸家所明",
    "X29n0596_002:0186a17": "大要有四一為除疑即三疑也二為生信三為簡邪",
    "X29n0596_002:0186a18": "四為顯正正即三寶最吉祥故經初說也諸家雖廣",
    "X29n0596_002:0186a19": "更不出此四意今意亦有其四一為顯諸佛道同故",
    "X29n0596_002:0186a20": "二為生正信故三為簡破邪故四為顯正得大利益",
    "X29n0596_002:0186a21": "故此即四悉之意諸家四意只是此中之三除疑同",
    "X29n0596_002:0186a22": "是治邪惡攝顯正三寶與今第四意大同也今此四",
    "X29n0596_002:0186a23": "意並在正釋如是中明故不於此預說今為對他略",
    "X29n0596_002:0186a24": "舉之耳於後自顯不須此繁。",
    "X29n0596_002:0186b01": "上來總釋略示自下正釋通序文者疏文略有三意",
    "X29n0596_002:0186b02": "初標離合次略釋後廣解初離合者即分章也准此",
    "X29n0596_002:0186b03": "中體勢應先標章次列名後料簡文中但標不列又",
    "X29n0596_002:0186b04": "不明其所以而注(云云)意在此也言為五者如是為",
    "X29n0596_002:0186b05": "一我聞為二一時為三佛住為四同聞眾為五也六",
    "X29n0596_002:0186b06": "者開向五中第四佛及住處為兩故為六也七者開",
    "X29n0596_002:0186b07": "向六中第二我聞為二故為七也古今如此不定故",
    "X29n0596_002:0186b08": "云或矣若五與六自古多爾唯真諦三藏獨開為七",
    "X29n0596_002:0186b09": "如此開合亦無的據但是隨當文義斟酌而己意明",
    "X29n0596_002:0186b10": "亦並各有道理皆有通用故無去取也若於近代非",
    "X29n0596_002:0186b11": "真者此七六五異亦更束為四三二一之別四者亦",
    "X29n0596_002:0186b12": "依真諦三藏總束前之七事為四初如是者明所聞",
    "X29n0596_002:0186b13": "法我聞者辨能聞人次二證所聞法後二證能聞人",
    "X29n0596_002:0186b14": "合為三者即三寶也佛為佛寶我聞比丘眾等為僧",
    "X29n0596_002:0186b15": "寶如是一時及處為法寶淨法師云如是我聞即法",
    "X29n0596_002:0186b16": "寶一時佛住即佛寶與大比丘即僧寶成實論云三",
    "X29n0596_002:0186b17": "寶最吉祥故我經初說此謂外人經初二字為吉今",
    "X29n0596_002:0186b18": "以三寶之吉置初對破明彼非吉此意最善合為二",
    "X29n0596_002:0186b19": "者謂人與法佛及我聞比丘眾等此三人也如是一",
    "X29n0596_002:0186b20": "時處所此三法也人稟法以成德法藉人以弘宣兩",
    "X29n0596_002:0186b21": "相資成互為因果也今謂此捧未為往也能說所說",
    "X29n0596_002:0186b22": "能被所被既是說經故只應爾合為一者即證信通",
    "X29n0596_002:0186b23": "序也此意者欲開則從一至七合則從七至一其中",
    "X29n0596_002:0186b24": "猶多曲碎不能具述然前三則當分文後四乃是意",
    "X29n0596_002:0186c01": "義則應先用前三以分其文然後約四未顯其意若",
    "X29n0596_002:0186c02": "直一時離合意舒雖美而文義混淆後學難辨其宗",
    "X29n0596_002:0186c03": "終為煩惑而已今謂若一時曲分別前五句自有十",
    "X29n0596_002:0186c04": "義同聞句中復更多別何但為七故大論中點字別",
    "X29n0596_002:0186c05": "釋極為繁細釋義則可科文則否故若為七此則科",
    "X29n0596_002:0186c06": "文已兼帶義若四三二一此則一向約義不涉科若",
    "X29n0596_002:0186c07": "直隨文起盡正應為六若尅從義科文則正應為五",
    "X29n0596_002:0186c08": "故為此二最得其實一家常所用也非直義理允當",
    "X29n0596_002:0186c09": "亦乃有文證據何者即如世親般若燈論頌前三明",
    "X29n0596_002:0186c10": "弟子後三證師說一切修多羅其事皆如是故知隨",
    "X29n0596_002:0186c11": "文起盡定可為六親光菩薩佛地論中科判彼經初",
    "X29n0596_002:0186c12": "序文云總顯已聞及教起時分別顯教主及教起處",
    "X29n0596_002:0186c13": "教所被機諸家共云此論五序即此文也此則從義",
    "X29n0596_002:0186c14": "為五明矣故知直為五六文義盡也然古人為五則",
    "X29n0596_002:0186c15": "合主處佛地論中為五則合如是我聞此之開合亦",
    "X29n0596_002:0186c16": "莫之定今謂正應如論何者此序正明傳述非自己",
    "X29n0596_002:0186c17": "作顯己聞佛所說將舉己聞先舉其所舉所顯能能",
    "X29n0596_002:0186c18": "所不得相離故須合此二也光宅云如是者將傳所",
    "X29n0596_002:0186c19": "聞先提一部如是一部經我從佛聞即為我聞而作",
    "X29n0596_002:0186c20": "弄胤此得其實正與論合故知得其要則理自玄會",
    "X29n0596_002:0186c21": "矣然消文之便正宜從六顯意之便則宜五五六相",
    "X29n0596_002:0186c22": "修文義兼暢盡善盡美故云或六不專一也然此五",
    "X29n0596_002:0186c23": "六通為後時證信西方諸論此方諸師皆同此說而",
    "X29n0596_002:0186c24": "近古有一名德獨異於此約義約文廣破不許謂初",
    "X29n0596_002:0187a01": "二句爾可一時以下並是當時發起之事何得以為",
    "X29n0596_002:0187a02": "經後證信當時若無此等諸事說何所託誰說說何",
    "X29n0596_002:0187a03": "所被此並發起之要何得以為證信。",
    "X29n0596_002:0187a04": "次引經論證顯其非然後自立正義以初二句一句",
    "X29n0596_002:0187a05": "證信下之四句義兼兩句雖復兩向為對前來一向",
    "X29n0596_002:0187a06": "證信故復以為一向證信故復以為一向屬發起序",
    "X29n0596_002:0187a07": "彼文甚廣不欲繁述今觀此說雖據文義而違文乖",
    "X29n0596_002:0187a08": "乘時甚何者佛意正以此之六事通是當時發起故",
    "X29n0596_002:0187a09": "得並為後時證信若不通於當時不得為後證信則",
    "X29n0596_002:0187a10": "正應云此之六句通為當時發起通為後時證信如",
    "X29n0596_002:0187a11": "何離初二句以為一向擘據聖意兩俱不成雖並當",
    "X29n0596_002:0187a12": "時發起今置經首意不在於當持則正應云此六雖",
    "X29n0596_002:0187a13": "並通為當時發起今則一句以為證信但言後證不",
    "X29n0596_002:0187a14": "失當起而却以為一向發起得前失後非置本懷顛",
    "X29n0596_002:0187a15": "倒之甚世親論云前三明弟子後三證師說一切修",
    "X29n0596_002:0187a16": "多羅其事皆如是佛地論中總名六句為教起因緣",
    "X29n0596_002:0187a17": "大智論中所釋六句並不出於信義此三文意並明",
    "X29n0596_002:0187a18": "六句通是為後證信而今不許故是乖背聖教明文",
    "X29n0596_002:0187a19": "以此文義證知其說所失大矣豈意斯人而有斯疾",
    "X29n0596_002:0187a20": "彼雖獨爾自後作者並無從用良有以焉與或曰初",
    "X29n0596_002:0187a21": "二云何通於當時舊有釋云以物有信心方乃說法",
    "X29n0596_002:0187a22": "故知有如是也今謂此釋猶有未盡何者如是之言",
    "X29n0596_002:0187a23": "即是信也通於能所所信即妙法能信即淨心若不",
    "X29n0596_002:0187a24": "先有此法不能應感而說若不先有此心不能感應",
    "X29n0596_002:0187b01": "而生所以得說得生皆由將說之前已有故也不爾",
    "X29n0596_002:0187b02": "則無感應因緣之義以是故知如是之事當時已有",
    "X29n0596_002:0187b03": "我聞以下不俟偷矣故大師淨名疏云此之六事佛",
    "X29n0596_002:0187b04": "說法時已自具有以是故並通也上來且論六事通",
    "X29n0596_002:0187b05": "於現未若論發起之義仍有未了何失論發起須是",
    "X29n0596_002:0187b06": "非常瑞相發動機緣起於將說至如時處主伴但是",
    "X29n0596_002:0187b07": "通途因緣何經不有此四既未有殊常將何以為發",
    "X29n0596_002:0187b08": "起故知若未殊異不得名為發起都由此師全不肯",
    "X29n0596_002:0187b09": "立通別一對之名故致斯亂此又為一失矣輙觀諸",
    "X29n0596_002:0187b10": "經序之差別大略有三有經具有兩序即如今此法",
    "X29n0596_002:0187b11": "華經等即隨兩名各定有經但有證信義兼發起即",
    "X29n0596_002:0187b12": "如佛地解深密等雖無別發起而於通序主處及眾",
    "X29n0596_002:0187b13": "三事之中廣明德相業用非常即可以為表發機教",
    "X29n0596_002:0187b14": "即當發起故即義兼二也有經雖但有通序而又全",
    "X29n0596_002:0187b15": "無發起之義即如彌陀經等以初五事之中復三並",
    "X29n0596_002:0187b16": "無異常之事無可以兼發起故所釋明無發起之義",
    "X29n0596_002:0187b17": "又若後有別發起序前證信中雖兼有之亦一向判",
    "X29n0596_002:0187b18": "屬證信即如華嚴經等通中即有非常事故後既有",
    "X29n0596_002:0187b19": "別前但為通而今此經既有兩序通名證發兩名各",
    "X29n0596_002:0187b20": "定彼師判一切經盡令如彼或未達者謂之必爾疑",
    "X29n0596_002:0187b21": "於餘師所失既深故略明之若得此意無惑異說思",
    "X29n0596_002:0187b22": "之思之。",
    "X29n0596_002:0187b23": "上來第一略明離合標章竟訖下當第二略釋文者",
    "X29n0596_002:0187b24": "略釋六句文也以並未分四釋之別故云略矣然此",
    "X29n0596_002:0187c01": "六事若直依文名之如前可知若更依義別立名者",
    "X29n0596_002:0187c02": "一舉所聞法二明能持人三聞持之時四聞持所從",
    "X29n0596_002:0187c03": "亦名所聞之主五聞持之處六聞持之伴亦名同聞",
    "X29n0596_002:0187c04": "眾若依佛地論名所被機此名於佛則便若於阿難",
    "X29n0596_002:0187c05": "證信之義猶迁矣若伴眾之名[這-言+至]矣此是阿難結集",
    "X29n0596_002:0187c06": "傳持佛說故須此名之矣所以初略釋者舉要標宗",
    "X29n0596_002:0187c07": "令意易見後廣釋中雖為四解皆不出此略標中意",
    "X29n0596_002:0187c08": "各又是為後廣釋作本故也言舉所聞之法體者總",
    "X29n0596_002:0187c09": "指一部文義皆是昔日所聞之體對於能聞之人故",
    "X29n0596_002:0187c10": "云所聞之法今稱如是則以言而提起之故云舉也",
    "X29n0596_002:0187c11": "此是阿難聖者結集之時先以其言提起一部所聞",
    "X29n0596_002:0187c12": "之法以發我聞顯己聞而持之故云爾也此意總指",
    "X29n0596_002:0187c13": "如來當時三段之說並為己昔所聞之體非謂別指",
    "X29n0596_002:0187c14": "如來正宗之說疑云發起五事雖並當時前三乃事",
    "X29n0596_002:0187c15": "非是言說如何得為所聞若爾寶塔神力從地涌出",
    "X29n0596_002:0187c16": "此等亦並是事亦應非所聞耶釋云以在正說之中",
    "X29n0596_002:0187c17": "又事少說多相從故得並為聞也發起五事亦爾並",
    "X29n0596_002:0187c18": "在結集之中亦說多事少故並名聞不應不然彌天",
    "X29n0596_002:0187c19": "安師釋云聞有三義一見二聞三知謂阿難當時亦",
    "X29n0596_002:0187c20": "見佛身及諸神變之事聞佛口說音聲知佛心之所",
    "X29n0596_002:0187c21": "為經中具有此三即是總持如來三密之化只一聞",
    "X29n0596_002:0187c22": "言含此三義故稱為聞今謂此釋特窮幽致經云依",
    "X29n0596_002:0187c23": "義不依語此之謂矣然既含三何必舉聞設舉見知",
    "X29n0596_002:0187c24": "亦不無疑然以言說多故此土音聲為佛事故偏舉",
    "X29n0596_002:0188a01": "於聞而實即含三義如後更明若得此意無所不通",
    "X29n0596_002:0188a02": "不勞自蔽人法相對其義已足更云體者或只一義",
    "X29n0596_002:0188a03": "或兼別顯體相如後所釋能持人者雖兼餘人如後",
    "X29n0596_002:0188a04": "所明然則正是阿難自斥於己是能聞持向來所說",
    "X29n0596_002:0188a05": "法之人也對前所聞應言能聞而言持者蓋互舉耳",
    "X29n0596_002:0188a06": "然聞通持別將顯其人非直能聞復是能持之人故",
    "X29n0596_002:0188a07": "也故稱我聞於此而後列名於後正為彰其通別兩",
    "X29n0596_002:0188a08": "義故也言和合等者謂總一會說聽始終之時節也",
    "X29n0596_002:0188a09": "此言似通熟尋乃別何者聞謂所聞即佛說也持謂",
    "X29n0596_002:0188a10": "領持己聽受也阿難言已聞佛所說奉而持之能所",
    "X29n0596_002:0188a11": "相會始終究竟同一限分故言聞持和合非異時矣",
    "X29n0596_002:0188a12": "非異故即是一此一之言含有二義一簡餘會故二",
    "X29n0596_002:0188a13": "顯一會能始終故也思之言時從佛聞者的顯聞持",
    "X29n0596_002:0188a14": "所從於勝人也謂從究竟覺人之所聞也大論云說",
    "X29n0596_002:0188a15": "法之人有五一佛二佛弟了三者仙人四者諸天五",
    "X29n0596_002:0188a16": "者化人今簡餘四的顯於昔一時親從佛聞故也言",
    "X29n0596_002:0188a17": "聞持之所者阿難顯己當昔之時從佛於此處所聽",
    "X29n0596_002:0188a18": "聞領持故也言聞持之伴者伴謂朋類也阿難謂己",
    "X29n0596_002:0188a19": "當昔之時於某方所與諸比丘大眾相共聞佛所說",
    "X29n0596_002:0188a20": "則阿難為聞持之主諸餘大眾皆是朋伴非望佛若",
    "X29n0596_002:0188a21": "望教主阿難亦為等伴則如佛地論中名為所被機",
    "X29n0596_002:0188a22": "教主而得此名也如後所列聲聞菩薩天人八部並",
    "X29n0596_002:0188a23": "為同聞之伴文中略舉親勝言比丘矣此六既是阿",
    "X29n0596_002:0188a24": "難證信之序故須皆約阿難以釋又是傳述顯非己",
    "X29n0596_002:0188b01": "作故須皆約聞持之言也然此六句別言之一一皆",
    "X29n0596_002:0188b02": "須通於一部並以一妙貫之方是此經之意何者",
    "X29n0596_002:0188b03": "所聞即總舉一部之妙法能聞即總能持一部妙法",
    "X29n0596_002:0188b04": "之人一時即說聽一部妙法之時佛即能說一部妙",
    "X29n0596_002:0188b05": "法之人處即說聽一部妙法之處所伴即同聞一部",
    "X29n0596_002:0188b06": "妙法之眾也如此豈非通取一部之義前約當部釋",
    "X29n0596_002:0188b07": "通序名意以此矣以通從別故一一事無非即妙如",
    "X29n0596_002:0188b08": "是方是妙經通序證信之意望廣說中其義明矣此",
    "X29n0596_002:0188b09": "皆因緣等者總結向來略釋六句之要意也此六皆",
    "X29n0596_002:0188b10": "是相與共成斷疑立信之方故言此皆因緣和合言",
    "X29n0596_002:0188b11": "次第相生者即如初舉所聞之法須有能聞之人復",
    "X29n0596_002:0188b12": "是何時復從誰聞復在何處為獨為共傳傳因前而",
    "X29n0596_002:0188b13": "起於後故云次第相生事既極成故但須此六也以",
    "X29n0596_002:0188b14": "總集時大眾及後末代一切有緣因有信心為因六",
    "X29n0596_002:0188b15": "句為緣信心生成即信果也亦所生法也然經或稱",
    "X29n0596_002:0188b16": "我聞如是據現從多從正故云次第相生也。",
    "X29n0596_002:0188b17": "又如是廣釋六義一一皆作因緣等四種釋也然此",
    "X29n0596_002:0188b18": "四釋準如餘文因緣名總餘釋名別此中固爾故此",
    "X29n0596_002:0188b19": "四釋自有次第不可雜亂若於因緣便明權實之義",
    "X29n0596_002:0188b20": "是即繁亂其序觀時說者難免斯各設不雜亂又不",
    "X29n0596_002:0188b21": "知後為顯於前前後挽說並乖宗旨後學固宜慎之",
    "X29n0596_002:0188b22": "今初因緣釋者即釋如是之言義也義謂所以有何",
    "X29n0596_002:0188b23": "所以名為如是文約四悉明之即是有如此四悉所",
    "X29n0596_002:0188b24": "以故稱如是然四悉檀之義深廣無涯雖一家盛釋",
    "X29n0596_002:0188c01": "若深體其宗致積學猶為不易況後新學信以為難",
    "X29n0596_002:0188c02": "委論名狀已備玄文此中直用解釋不復更辨新進",
    "X29n0596_002:0188c03": "之輩多先疏文未能遍覽說釋之者又不復述致令",
    "X29n0596_002:0188c04": "學者觸多不會今先略辨自備遺忘然後正釋疏文",
    "X29n0596_002:0188c05": "然四是別稱悉檀是總名別是此方言總猶而梵語",
    "X29n0596_002:0188c06": "且就此方經論尋其元出在楞伽經大智度論楞伽",
    "X29n0596_002:0188c07": "但標通名而無別義大論廣明別義不釋通名然此",
    "X29n0596_002:0188c08": "通名西方乃有多名其聲相遠致令古來翻譯多濫",
    "X29n0596_002:0188c09": "辨之可於釋玄義中非所明此類固多不獨一二今",
    "X29n0596_002:0188c10": "亦未暇具辨密嚴經中尋古今章疏皆云悉檀正翻",
    "X29n0596_002:0188c11": "為宗謂義宗也今案天親菩薩傳云天親作論破外",
    "X29n0596_002:0188c12": "全七十論其枝末雖存而悉檀已壞案宗者本也言",
    "X29n0596_002:0188c13": "其枝末雖復存而其根本已被破壞故知悉檀翻宗",
    "X29n0596_002:0188c14": "義為允矣即是四宗名四悉檀不與世諍故從允矣",
    "X29n0596_002:0188c15": "然宗義乃多今即正當本也主也一切感應利益之",
    "X29n0596_002:0188c16": "事皆以此四為本為主故名四宗故大論中以四為",
    "X29n0596_002:0188c17": "一切教起之因緣即其義也通名略爾又宗是尊崇",
    "X29n0596_002:0188c18": "歸趣之總顯說法之要怕也其別名者大論云一者",
    "X29n0596_002:0188c19": "世界二者各各為人三者對治四者第一義也總說",
    "X29n0596_002:0188c20": "一切世間緣生事法對於第一義理故名世界隨人",
    "X29n0596_002:0188c21": "根性堪宜為令生於信善於一事中或聽不聽作二",
    "X29n0596_002:0188c22": "種故名各各為人以其法藥歒破現起諸重惡病故",
    "X29n0596_002:0188c23": "名對治顯示法性真實之理名第一義文初總談因",
    "X29n0596_002:0188c24": "緣和合而有諸法顯正法相總異世間一切邪亦為",
    "X29n0596_002:0189a01": "謬說非正次是別化善人三是別破惡人四是顯於",
    "X29n0596_002:0189a02": "正道此之兩番附論文釋更約要義以申之者初一",
    "X29n0596_002:0189a03": "總談世間一切法相後三別明生善滅惡法性之法",
    "X29n0596_002:0189a04": "也又初總談一切法相次別說善法功德次別明惡",
    "X29n0596_002:0189a05": "法過患後顯真空妙理又初總談假實所依三種世",
    "X29n0596_002:0189a06": "間次二別明假名善惡第四則明出前三種世間法",
    "X29n0596_002:0189a07": "也有前三總別明世諦第四明真諦論云世界故有",
    "X29n0596_002:0189a08": "人世界故有治故知前三並世諦又初令生解次令",
    "X29n0596_002:0189a09": "生信三令修行四悟勝道如是義類無盡不可具述",
    "X29n0596_002:0189a10": "若得向來諸意隨文異釋皆可會矣不然觸途多惑",
    "X29n0596_002:0189a11": "又禪經明四隨謂隨樂隨宜隨治隨義與四悉義亦",
    "X29n0596_002:0189a12": "是同也如是義釋問何故要以四悉釋因緣答以四",
    "X29n0596_002:0189a13": "正是感應因緣之義故也故大論中正以釋緣起義",
    "X29n0596_002:0189a14": "矣問此四乃大論正明般若緣起何用法華而今用",
    "X29n0596_002:0189a15": "之答大論釋大品經經中亦無四悉之名而論得用",
    "X29n0596_002:0189a16": "之釋法華雖無其名何妨得用釋論云四悉總攝一",
    "X29n0596_002:0189a17": "切十二部經八萬四千法藏故一切教化皆不出於",
    "X29n0596_002:0189a18": "四此稱為宗者義現於此又如論明諸佛常依二諦",
    "X29n0596_002:0189a19": "說法四悉既是二諦如前所明故攝一切意盡故得",
    "X29n0596_002:0189a20": "用也問經中更明三諦其復如何答第一義言含於",
    "X29n0596_002:0189a21": "真中合則為二離則為三論在衍門且從通說故四",
    "X29n0596_002:0189a22": "為二即為三也問若如是者論中但應說四義無不",
    "X29n0596_002:0189a23": "盡何故總約二十復次以明緣起後仍結云般若無",
    "X29n0596_002:0189a24": "邊緣亦無量今略說耶答輙觀論意四悉是總餘是",
    "X29n0596_002:0189b01": "別說攝別歸總不出四意何以知其然者論中自道",
    "X29n0596_002:0189b02": "四悉總攝一切經藏如前所引餘緣起中無此言故",
    "X29n0596_002:0189b03": "又約四悉其文最廣餘緣亦不然故以是故知總別",
    "X29n0596_002:0189b04": "之意明矣若爾論中不在初最後以冠攝諸而於中",
    "X29n0596_002:0189b05": "間說之然居中統邊收前冠後總別更顯何復疑乎",
    "X29n0596_002:0189b06": "如是一切既並不出於四則是一切眾生有此四宗",
    "X29n0596_002:0189b07": "機感為因佛以四宗應發為緣因緣和合說此妙教",
    "X29n0596_002:0189b08": "獲四妙益則感應利益之道盡於此矣後之三釋只",
    "X29n0596_002:0189b09": "成此義一家釋義專在於此故是一切事興之本稱",
    "X29n0596_002:0189b10": "為宗者良有以矣上略明四悉義訖。",
    "X29n0596_002:0189b11": "次當釋疏文者然觀諸論及以諸家釋此如是之言",
    "X29n0596_002:0189b12": "體勢不同或離或合或復帶釋離謂別釋兩字合即",
    "X29n0596_002:0189b13": "總解二文帶謂連帶我聞以解如是之意而未即是",
    "X29n0596_002:0189b14": "釋我聞義此三相狀易見不繁更述今此文中因緣",
    "X29n0596_002:0189b15": "兼離合釋本迹觀心專約合解約教文中一向離釋",
    "X29n0596_002:0189b16": "隨文可知今既正約六句消文故略無帶我聞釋也",
    "X29n0596_002:0189b17": "然此四種因緣亦名四所以四道理四義意四事等",
    "X29n0596_002:0189b18": "可善思之。",
    "X29n0596_002:0189b19": "初云三世等者大論文也此總顯示諸佛所說之法",
    "X29n0596_002:0189b20": "體相狀矣如異是非故名如是論中有通別舉今直",
    "X29n0596_002:0189b21": "從通釋迦即是現在故也言皆安者謂三世一切諸",
    "X29n0596_002:0189b22": "佛應世利物既畢圓寂之時皆命弟子結集一切經",
    "X29n0596_002:0189b23": "初悉皆安置如是等之言故也何要然者釋云為明",
    "X29n0596_002:0189b24": "諸佛道同不詳故也意道要皆爾者正為表顯一切",
    "X29n0596_002:0189c01": "諸佛自行化他之道皆悉同等更無互相是非諍競",
    "X29n0596_002:0189c02": "故令必皆安置如是之言所以然者以如是同之辭",
    "X29n0596_002:0189c03": "是即不諍之義故並置此言以表於此自行之道同",
    "X29n0596_002:0189c04": "即皆如法相解化他之道同即皆如法相說以是故",
    "X29n0596_002:0189c05": "皆同也不同則互相是非諍競既同故無之矣世即",
    "X29n0596_002:0189c06": "三世諸佛互無是非固非別矣又世不同故有諍諸",
    "X29n0596_002:0189c07": "佛既同故無諍也同即不異見是釋如是也不諍無",
    "X29n0596_002:0189c08": "非即釋是也以總顯示諸佛所說之法體相如此不",
    "X29n0596_002:0189c09": "異無非名為如是故是世界義也此句既是所聞之",
    "X29n0596_002:0189c10": "法則此一悉總即一部所聞之法體相盡矣下之三",
    "X29n0596_002:0189c11": "悉只是別顯其功能矣前略標中加於體字意或在",
    "X29n0596_002:0189c12": "此思之。",
    "X29n0596_002:0189c13": "次明為生信故稱如是者此文略取論意消為難見",
    "X29n0596_002:0189c14": "且時即一時方即城山處也信即所生之果時處能",
    "X29n0596_002:0189c15": "生之因亦名為法所生信果其狀如何即大論云如",
    "X29n0596_002:0189c16": "是者信也不信者是事不如是其狀信者言是事如",
    "X29n0596_002:0189c17": "是故如是之言即又是信之相也如是之信依事而",
    "X29n0596_002:0189c18": "立正由時處而得生起故云時方令生故是能所因",
    "X29n0596_002:0189c19": "果之法準合具如論中能所兼舉今文故其文簡而",
    "X29n0596_002:0189c20": "意自備直舉其能而顯於所故雖舉其能而意不在",
    "X29n0596_002:0189c21": "於能以正釋如是是信之辭故也若通論此信之言",
    "X29n0596_002:0189c22": "仍有多意謂信因信果信體信相能信所信因果即",
    "X29n0596_002:0189c23": "向所論者也體相即是所信果上淨心其言外彰為",
    "X29n0596_002:0189c24": "相此之體相並為能信所說之法為所信境束而言",
    "X29n0596_002:0190a01": "之一所五能所即屬前世界之義能即屬此為人義",
    "X29n0596_002:0190a02": "也故今正論其能信矣於能信中正論所生之相若",
    "X29n0596_002:0190a03": "不略知此諸意者於此文中殊為冥莫問準大論意",
    "X29n0596_002:0190a04": "如是一句一向為信則餘五句並屬令生諸釋咸然",
    "X29n0596_002:0190a05": "今乃偏舉時處二者何耶答此曾不有疑者或被向",
    "X29n0596_002:0190a06": "已則云俱應是略今謂此由不思議又不尋大論文",
    "X29n0596_002:0190a07": "故使如此何者準大論文此中人字本合在令字上",
    "X29n0596_002:0190a08": "正謂舉時方人令生信者也人者即能聞能說同聞",
    "X29n0596_002:0190a09": "之人三既並人此一人字即攝三句并時處二五句",
    "X29n0596_002:0190a10": "盡矣並證末代有緣令於所傳如是之法決定生信",
    "X29n0596_002:0190a11": "謂如是之人於如是時在如是處與如是伴從如是",
    "X29n0596_002:0190a12": "人邊而聞則如是法灼然如是定可信從矣故云令",
    "X29n0596_002:0190a13": "生信也而今此文所以爾者此非無本後人之過後",
    "X29n0596_002:0190a14": "人不曉此人字意又見結為人便謂合在於輙下爾",
    "X29n0596_002:0190a15": "移之又若具依論文應合有兩人字故論云說時方",
    "X29n0596_002:0190a16": "人令人心生信故也而今如此非直於義未安言句",
    "X29n0596_002:0190a17": "亦不為穩相從不覺其失甚矣問信有何功而必令",
    "X29n0596_002:0190a18": "生答其功大矣於次明之為人通論一切生善皆是",
    "X29n0596_002:0190a19": "其義別論生信正當為人故大論中正約生信釋為",
    "X29n0596_002:0190a20": "人義今此正宜依論故以生信為人也然信即善通",
    "X29n0596_002:0190a21": "別異耳。",
    "X29n0596_002:0190a22": "次明為破邪非稱如是者此依百論意也亦有古本",
    "X29n0596_002:0190a23": "及淨名疏並作阿陀然百論中並無二字但有吉法",
    "X29n0596_002:0190a24": "之言或云出大智論尋檢大論釋通序中亦無此言",
    "X29n0596_002:0190b01": "諸家並云阿漚不知陀字何所從出或古相傳更有",
    "X29n0596_002:0190b02": "此異名也西方外人此以阿漚二字表於有無是諸",
    "X29n0596_002:0190b03": "善利言教之本名為吉法故以置其經首佛明其理",
    "X29n0596_002:0190b04": "不當教令經首置如是言形斥破彼謬妄彰其道理",
    "X29n0596_002:0190b05": "不爾故云對破不如不是如何不如不是或云阿漚",
    "X29n0596_002:0190b06": "既是有無有無異故不如以不如故不是今準光明",
    "X29n0596_002:0190b07": "疏云外曰阿漚稱吉文乖其理故非如理異其文故",
    "X29n0596_002:0190b08": "非是文如其理故言如理如其文故言是此即邪正",
    "X29n0596_002:0190b09": "能所二字其可知矣立正歒破彼邪故是對治義也",
    "X29n0596_002:0190b10": "如向略釋疏文亦已足矣但於此中人多不曉其事",
    "X29n0596_002:0190b11": "元由更須依論明之如論云外曰佛說何等法相內",
    "X29n0596_002:0190b12": "曰惡止善行法外曰汝經有過初不吉故內曰不然",
    "X29n0596_002:0190b13": "斷邪見故說是經也此中兩番問答初是破之方便",
    "X29n0596_002:0190b14": "次番是正破也且初答云惡止等者此即經中諸惡",
    "X29n0596_002:0190b15": "莫作諸善奉行半偈也准十住婆沙論云如來初出",
    "X29n0596_002:0190b16": "十二年中常說此偈以為教戒別在迦葉佛通則於",
    "X29n0596_002:0190b17": "一切故云是則諸佛教論正從通說也此論雖舉半",
    "X29n0596_002:0190b18": "頌攝義亦盡此是論之宗略說名為止行二善次第",
    "X29n0596_002:0190b19": "二番初且外人意者略依世親釋意明已經初皆有",
    "X29n0596_002:0190b20": "吉法以初吉故中後亦吉吉是勝善利義佛經說要",
    "X29n0596_002:0190b21": "在初即是不吉故中後亦爾故言汝經有過初不吉",
    "X29n0596_002:0190b22": "也元康法師釋云外謂梵王昔以七十二字教世間",
    "X29n0596_002:0190b23": "梵王後時貪恡心起退失神通世敬心薄梵王忿恨",
    "X29n0596_002:0190b24": "還取諸字吞之唯阿漚兩字從口兩邊遺落世人收",
    "X29n0596_002:0190c01": "得將為字正故以阿字置廣主經初漚字置四韋陀",
    "X29n0596_002:0190c02": "經首名為吉今汝先說惡止惡則在初既其無吉即",
    "X29n0596_002:0190c03": "名為過故云汝經有過初不吉故憑法師云外以阿",
    "X29n0596_002:0190c04": "漚為吉無便為咎不必一惡而已也復有人云梵王",
    "X29n0596_002:0190c05": "嗔怒吞噉諸字唯此二字在口兩角阿表於無漚表",
    "X29n0596_002:0190c06": "於有以置彼經初也淨法師云此之二字猶如字母",
    "X29n0596_002:0190c07": "能生一切經典文字皆從中出故外置於經首。",
    "X29n0596_002:0190c08": "次明論主答破之云斷邪惡故說是經者世親釋云",
    "X29n0596_002:0190c09": "是吉是不吉此是邪見康法師云可通兩釋一者如",
    "X29n0596_002:0190c10": "世親注即以有阿漚為吉無為不吉此是邪見為破",
    "X29n0596_002:0190c11": "汝邪見故說是經也二者汝煞羊祠天持牛戒等此",
    "X29n0596_002:0190c12": "是邪見名之為惡正止汝此惡故言惡止此則惡自",
    "X29n0596_002:0190c13": "屬汝何關我經是故言吉無有不吉之過今謂此是",
    "X29n0596_002:0190c14": "論主用佛經意破彼邪惡略如是也次更約不定破",
    "X29n0596_002:0190c15": "明無定實故無吉法次更約無從破謂約自他共推",
    "X29n0596_002:0190c16": "皆無從生都無吉法故無可置於經首也論文極廣",
    "X29n0596_002:0190c17": "非此中意故不須述前來先出外難執有吉法即是",
    "X29n0596_002:0190c18": "所破阿漚二字次出論主用佛經以破之即當經初",
    "X29n0596_002:0190c19": "如是能破之勢數也古今所用正當前來第二番也",
    "X29n0596_002:0190c20": "然論正以惡止二字破外阿漚其言永殊又非經首",
    "X29n0596_002:0190c21": "何開如是之義以類經之能破然觀文意未甞不分",
    "X29n0596_002:0190c22": "而人自致混亂斯不可已須略明之元康法師云此",
    "X29n0596_002:0190c23": "惡止善行乃是經中一偈論主何不答云我經初言",
    "X29n0596_002:0190c24": "如是我聞不言惡止而今乃作此答豈非曲耶答以",
    "X29n0596_002:0191a01": "佛出世先說此偈故即用此為答不勞別說經初言",
    "X29n0596_002:0191a02": "也意明直就此惡止之言即自是其經首不勞別取",
    "X29n0596_002:0191a03": "如是之言為答者此是伽陀經最初直說此偈破邪",
    "X29n0596_002:0191a04": "惡故得即名為經亦即名為初也然此偈釋通彼論",
    "X29n0596_002:0191a05": "主之意未會釋經之旨今謂此義有二者一佛在初",
    "X29n0596_002:0191a06": "破二者滅後初破若佛在時經初破其初者即前惡",
    "X29n0596_002:0191a07": "止之偈是也若佛滅後經初破其初者即諸經初如",
    "X29n0596_002:0191a08": "是之言是也能破有殊所破無別論據佛在今論滅",
    "X29n0596_002:0191a09": "後今所依論但取以釋所破不用論中能破不曉此",
    "X29n0596_002:0191a10": "意便謂經論能所並同即取論中三番破義以破二",
    "X29n0596_002:0191a11": "字此自是論可關於經此殊不可若必然者惡止之",
    "X29n0596_002:0191a12": "與如是文義若為通會幸清思之問何以得知但取",
    "X29n0596_002:0191a13": "其所不取其能答向言二能文義不同何更猶惑既",
    "X29n0596_002:0191a14": "惑亦更言之一者二所一向是同二能義全別故二",
    "X29n0596_002:0191a15": "者一家及諸所引論文皆但取以釋阿漚吉法不引",
    "X29n0596_002:0191a16": "惡止之言故三者據釋彼論之家皆不用經如是之",
    "X29n0596_002:0191a17": "言以釋論中能破義故如前所引元康法師問答是",
    "X29n0596_002:0191a18": "也以是故決定不用論能破義矣問論中何故偏約",
    "X29n0596_002:0191a19": "在初為破而不約於後初答如來出世初說此偈正",
    "X29n0596_002:0191a20": "為破彼邪惡是彼論宗於時便宜故論始終偏論此",
    "X29n0596_002:0191a21": "義滅後經初如是之言既含多義破邪乃是其中之",
    "X29n0596_002:0191a22": "一非彼論宗故不約後初也問經既無文論又不說",
    "X29n0596_002:0191a23": "何以知此如是之言亦破邪初二字答例初知後初",
    "X29n0596_002:0191a24": "出經初既破彼初滅後之初固合破彼初也又彼外",
    "X29n0596_002:0191b01": "教之首既置阿漚以明吉法佛教之首理合對簡異",
    "X29n0596_002:0191b02": "之故諸家並呼如是為簡異也又據如是之言正是",
    "X29n0596_002:0191b03": "形斥不如不是之辭故也以是故知兼破彼初二字",
    "X29n0596_002:0191b04": "信矣然彼外以阿漚為吉法今以如是破之阿漚既",
    "X29n0596_002:0191b05": "非如是吉法亦非吉法初既並非中後固失邪既不",
    "X29n0596_002:0191b06": "建正義斯立初既如是中後固然既皆如是亦並吉",
    "X29n0596_002:0191b07": "法故知如是亦並吉法故知如是亦即是大吉祥之",
    "X29n0596_002:0191b08": "法以若信從能生一切勝妙功德故也如次所明此",
    "X29n0596_002:0191b09": "義每聞但憎繁結聊以自釋故此委論。",
    "X29n0596_002:0191b10": "次明為顯第一義故言如是者此即肇師之言以其",
    "X29n0596_002:0191b11": "理通故用之也然此第一義意全是明前為人生信",
    "X29n0596_002:0191b12": "功能利益義也何以知其然者大論釋此先明令物",
    "X29n0596_002:0191b13": "生信次廣明功德利益以釋今生之意諸家皆取論",
    "X29n0596_002:0191b14": "意廣解今文前明舉時方人正令物以生信而全未",
    "X29n0596_002:0191b15": "明生信有何利益若明此義即屬第一義意故前略",
    "X29n0596_002:0191b16": "之於此以題便成第一義釋能不繁文而會其理工",
    "X29n0596_002:0191b17": "之至矣不然義有不足文莫能消言信順之辭者謂",
    "X29n0596_002:0191b18": "聞所說如是道理決定謂之然也即大論云其信者",
    "X29n0596_002:0191b19": "言是事如是也此即舉前為人生信之言前但舉能穩",
    "X29n0596_002:0191b20": "所於此方顯謂若能如是深信則於所聞之義理悉",
    "X29n0596_002:0191b21": "能契會證得若能如是至順則於師資之道法皆得",
    "X29n0596_002:0191b22": "圓滿成就也此並因於信順而能證得如是功德故",
    "X29n0596_002:0191b23": "是功德能利益第一義之意矣所聞之理總指一部",
    "X29n0596_002:0191b24": "所筌之義理師資之道總指一部授受之道法此理",
    "X29n0596_002:0191c01": "與道即前世界釋中諸佛道同之言攝盡皆是通舉",
    "X29n0596_002:0191c02": "一切但取證得為異不得聞理聞道之言及見結為",
    "X29n0596_002:0191c03": "第一義釋便為簡事之理中虗之道解者殊乖文旨",
    "X29n0596_002:0191c04": "通論順猶信義故五蘊論云信者謂符順之義別論",
    "X29n0596_002:0191c05": "決定謂爾為信恭從不逆為順今文大體是同但約",
    "X29n0596_002:0191c06": "人法以分二別以法由人說從人聞於法信法必從",
    "X29n0596_002:0191c07": "人信法將證會則順人道成就義為兩說實未始異",
    "X29n0596_002:0191c08": "師本化資令從其道弟子若不信會則師化道不行",
    "X29n0596_002:0191c09": "弟子若能信會師之化導則亦成就師道矣弟子受",
    "X29n0596_002:0191c10": "學之道亦成就矣故信會順相與一而已矣然第一",
    "X29n0596_002:0191c11": "義釋體勢不一隨文自見會此總約證得所信一切",
    "X29n0596_002:0191c12": "道理故是第一義也如此論信利益其莫大矣華嚴",
    "X29n0596_002:0191c13": "云信為道元功德母一切善法由之生依彼義者即",
    "X29n0596_002:0191c14": "以住等六住功德名為一切善法若今意者十信亦",
    "X29n0596_002:0191c15": "從是起則七位功德善法皆由信生大論云佛法大",
    "X29n0596_002:0191c16": "海信為能入義亦如之總諸經論古今諸師百千種",
    "X29n0596_002:0191c17": "釋顯信功能利益終無出於此中之意可謂一言蔽",
    "X29n0596_002:0191c18": "諸於斯信矣但心麤淺不覺如此深妙思之思之如",
    "X29n0596_002:0191c19": "是言興以此四種因緣為本為主故此四緣並名悉",
    "X29n0596_002:0191c20": "檀宗義明矣上釋四義既廣者欲要易解者初明法",
    "X29n0596_002:0191c21": "體不異無非故名如是次明人信前法灼然如是故",
    "X29n0596_002:0191c22": "名如是次是形彼邪教初言不如不是故名如是後",
    "X29n0596_002:0191c23": "是造會成就故名如是不然文義機行不相通會何",
    "X29n0596_002:0191c24": "由可解又初令解如是法次令信如是法次令辨邪",
    "X29n0596_002:0192a01": "非如是法後令證正如是義此是通顯四意利益不",
    "X29n0596_002:0192a02": "同向來第一義別又此句是證信之端四意雖殊莫",
    "X29n0596_002:0192a03": "非信義則初是所信境次是能信相次是正信破邪",
    "X29n0596_002:0192a04": "後是正信利益若不爾者乖其宗旨准唐譯親光菩",
    "X29n0596_002:0192a05": "薩作佛地論釋佛地經亦以四意釋如是義名雖有",
    "X29n0596_002:0192a06": "異數次並同故其義可會此意矣但彼帶我聞以釋",
    "X29n0596_002:0192a07": "恐繁不述。",
    "X29n0596_002:0192a08": "下結示廣略者甚廣甚廣也不具略也廣謂大論諸",
    "X29n0596_002:0192a09": "家大師大論文有數紙諸家亦然大師採用固應多",
    "X29n0596_002:0192a10": "廣丹丘撮略其要故此云也然雖甚廣要不越於四",
    "X29n0596_002:0192a11": "悉之意若能精識前之四義縱百千種悉入其中得",
    "X29n0596_002:0192a12": "綱要統無惑條目注(云云)者意各如是准大論及諸",
    "X29n0596_002:0192a13": "家如前四義並屬通談所置通序六句之意而今別",
    "X29n0596_002:0192a14": "為釋初如是義者何耶然今雖在於別而亦不失於",
    "X29n0596_002:0192a15": "通以如是句最總為諸句本故也思之。",
    "X29n0596_002:0192a17": "妙經文句私志記卷第二"
}