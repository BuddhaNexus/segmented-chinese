{
    "T41n1822_009:0593c02": "2俱舍論疏卷第九",
    "T41n1822_009:0593c04": "沙門法寶撰",
    "T41n1822_009:0593c05": "分別世品第三之二",
    "T41n1822_009:0593c06": "論。當往何趣至形狀如何。下第三有五頌",
    "T41n1822_009:0593c07": "義門分別中有　就中。前一頌明中有所",
    "T41n1822_009:0593c08": "趣。及明形狀。次兩頌明天眼等見。及明通",
    "T41n1822_009:0593c09": "等。後兩頌明中有入胎。此第一也　頌前有",
    "T41n1822_009:0593c10": "兩問。一問當往何趣。二問形狀如何。",
    "T41n1822_009:0593c11": "論曰至當本有形。釋上兩句雙答二問。以",
    "T41n1822_009:0593c12": "業能引當所往趣。彼業即招能往中有。此",
    "T41n1822_009:0593c13": "明中．生同一業也。由業同故。當往趣同及",
    "T41n1822_009:0593c14": "形狀同。論。若爾於一至燒母胎。難也。若",
    "T41n1822_009:0593c15": "言中有如本有形。地獄中有還如地獄猛",
    "T41n1822_009:0593c16": "火應隨。中有起時應燒母胎。論。彼居",
    "T41n1822_009:0593c17": "本有至況在中有。答也　就中有三。一中有",
    "T41n1822_009:0593c18": "時未有猛火。二以中有極微細故。三逐難",
    "T41n1822_009:0593c19": "釋　以業力故五趣中有雖同一處非互",
    "T41n1822_009:0593c20": "觸燒。此第一也。地獄本有尚不恒燒況在",
    "T41n1822_009:0593c21": "中有。論。設許能燒至所難非理。此第二",
    "T41n1822_009:0593c22": "也。縱令中有即燒。如猶未見地獄中有。亦",
    "T41n1822_009:0593c23": "不身觸地獄中火。以中有身極微細故。",
    "T41n1822_009:0593c24": "論。諸趣中有至業所遮故。此第三也。縱令",
    "T41n1822_009:0593c25": "地獄中有即有火隨餘趣中有。由業遮故",
    "T41n1822_009:0593c26": "不為火燒釋所以也。論。欲中有量至",
    "T41n1822_009:0593c27": "四大洲等。因明形量似當生處。兼明二界",
    "T41n1822_009:0593c28": "形量大小　異生．菩薩雖同欲界。而異生",
    "T41n1822_009:0593c29": "如小兒。菩薩如盛年等。論。若爾何故",
    "T41n1822_009:0594a01": "至入已右脇。問也。若菩薩中有如盛年時",
    "T41n1822_009:0594a02": "照百俱胝。因何菩薩母夢見白象子來入",
    "T41n1822_009:0594a03": "己右脇。論。此吉瑞相至非如所見。答",
    "T41n1822_009:0594a04": "也。菩薩九十一劫已來久捨傍生。母見白",
    "T41n1822_009:0594a05": "象是吉相也。如訖栗枳王夢所見十事。是",
    "T41n1822_009:0594a06": "表當來非如所見　訖栗枳是梵語此云",
    "T41n1822_009:0594a07": "作事。是迦葉佛父。夜夢十事。且具白佛。佛",
    "T41n1822_009:0594a08": "言此表當來釋迦遺法弟子之先兆也。王",
    "T41n1822_009:0594a09": "夢見一大象被閉。更無門戶唯有小窓。",
    "T41n1822_009:0594a10": "其象方便其身得出。唯尾礙窓不得出也",
    "T41n1822_009:0594a11": "　此表釋迦遺法弟子。能捨父．母．妻．子出",
    "T41n1822_009:0594a12": "家修道。而於其中猶懷名利不能捨離",
    "T41n1822_009:0594a13": "如尾礙窓　井者。王夢見一渴人求覓水。",
    "T41n1822_009:0594a14": "飲便有一井具八功德。隨逐渴人而不取",
    "T41n1822_009:0594a15": "飲　此表釋迦遺法弟子諸道俗等。不肯",
    "T41n1822_009:0594a16": "學法。有知法者為名利故隨後為說而",
    "T41n1822_009:0594a17": "不學也　󰉓者。王夢見以一升真珠博一",
    "T41n1822_009:0594a18": "升󰉓　此表釋迦遺法弟子為求利故。以",
    "T41n1822_009:0594a19": "佛正法為他人說希彼財物　栴檀者。王",
    "T41n1822_009:0594a20": "夢見將栴檀香用博凡木　此表釋迦遺",
    "T41n1822_009:0594a21": "法弟子以內正法博外書等　妙園林者。",
    "T41n1822_009:0594a22": "王夢見有妙園林花菓茂盛。狂賊毀壞無",
    "T41n1822_009:0594a23": "有遺餘　此表釋迦遺法弟子磨滅如來",
    "T41n1822_009:0594a24": "正法園苑　小象者。王夢見有諸小象驅",
    "T41n1822_009:0594a25": "其大象令出群中　此表釋迦遺法弟子",
    "T41n1822_009:0594a26": "諸惡朋黨破戒苾芻。驅擯持戒有德苾芻令",
    "T41n1822_009:0594a27": "出眾外　二獼猴者。王夢見有一獼猴身",
    "T41n1822_009:0594a28": "塗糞穢湯突己眾見皆避去　此表釋迦",
    "T41n1822_009:0594a29": "遺法弟子諸破戒人。以諸惡事謀謗好人",
    "T41n1822_009:0594b01": "見皆遠避　王又夢見有一獼猴實無有",
    "T41n1822_009:0594b02": "德　眾共扶捧海水灌頂立為其王　此表",
    "T41n1822_009:0594b03": "釋迦遺法弟子破戒苾芻實無所知。為名利",
    "T41n1822_009:0594b04": "故諸惡朋黨共相扶捧立為眾首　廣堅衣",
    "T41n1822_009:0594b05": "者。王夢見有廣堅衣有十八人各執少",
    "T41n1822_009:0594b06": "分四面爭攬衣不破者　此表釋迦遺法",
    "T41n1822_009:0594b07": "弟子既分成十八顯所學法　各有門人",
    "T41n1822_009:0594b08": "部執不同互興鬪諍。此顯能學法人。如是",
    "T41n1822_009:0594b09": "所夢但表當來餘事先兆。非如所見。故知",
    "T41n1822_009:0594b10": "菩薩母夢中見白象。但表吉相非如所見",
    "T41n1822_009:0594b11": "　論。又諸中有至前小後大。此因菩薩右",
    "T41n1822_009:0594b12": "脇入胎。便明諸餘中有從生門入。非是欲",
    "T41n1822_009:0594b13": "證菩薩中有從生門入。若生時明大小則",
    "T41n1822_009:0594b14": "前生者大。若受胎明大小則後生者大。准",
    "T41n1822_009:0594b15": "此論文。唯說定者若業不同。受胎久近則不",
    "T41n1822_009:0594b16": "定也　有人。云此文欲證菩薩從生門入",
    "T41n1822_009:0594b17": "者非。此文應證菩薩從右脇入。菩薩右脇",
    "T41n1822_009:0594b18": "生故。婆沙七十云。問菩薩中有何處入胎。答",
    "T41n1822_009:0594b19": "從右脇入。正知入胎。於母母想無婬愛",
    "T41n1822_009:0594b20": "故。復有說者。從生門入。諸胎．卵生法應爾",
    "T41n1822_009:0594b21": "故。問輪王．獨覺先中有位何處入胎。答從右",
    "T41n1822_009:0594b22": "脇入。正知入胎。於母母想無婬愛故。復有",
    "T41n1822_009:0594b23": "說者從生門入。諸胎．卵生法應爾故。有餘",
    "T41n1822_009:0594b24": "師說。菩薩福慧極增上故。將入胎時。無顛",
    "T41n1822_009:0594b25": "倒想不起婬愛。輪王．獨覺雖有福慧非極",
    "T41n1822_009:0594b26": "增上。將入胎時雖無倒想亦起婬愛。故入",
    "T41n1822_009:0594b27": "胎時必從生門入　又正理云。理實中有隨",
    "T41n1822_009:0594b28": "欲入胎。非要生門無障礙故。然由業力",
    "T41n1822_009:0594b29": "胎藏所拘　正理不同諸論。此論云又諸",
    "T41n1822_009:0594c01": "中有者。未定取菩薩也。論。法善現說",
    "T41n1822_009:0594c02": "至寢如仙隱林。又引法善現頌難也。",
    "T41n1822_009:0594c03": "論。不必須通至造頌無失。此釋難也。",
    "T41n1822_009:0594c04": "論。色界中有至慚愧增故。上明欲界量。此",
    "T41n1822_009:0594c05": "明色界也。由慚．愧增與衣俱生。論菩薩中",
    "T41n1822_009:0594c06": "有亦與衣俱。同色界也。論。鮮白苾芻",
    "T41n1822_009:0594c07": "尼至無慚愧故。明願力故常與衣俱。在俗",
    "T41n1822_009:0594c08": "即為俗衣。出家變為法服。除菩薩．鮮白苾",
    "T41n1822_009:0594c09": "芻尼。所餘中有以無慚愧故。無願力故。皆",
    "T41n1822_009:0594c10": "無衣也。論。所以本有其體是何。問也。",
    "T41n1822_009:0594c11": "論。謂死有後至是五取蘊。答也。論。",
    "T41n1822_009:0594c12": "於中位別至中闕具三。便明四有兼界分",
    "T41n1822_009:0594c13": "別。正理論云。何緣無色無中有耶。彼業不",
    "T41n1822_009:0594c14": "能引中有故。何緣彼業於此無能起。結斷",
    "T41n1822_009:0594c15": "已方生彼故　云云多釋　有餘師說。為往",
    "T41n1822_009:0594c16": "生處表所趣形故立中有。非無色界有",
    "T41n1822_009:0594c17": "處有形。若爾即於自死屍內身根滅處命",
    "T41n1822_009:0594c18": "終受生不往餘方中有何用。此立中有表",
    "T41n1822_009:0594c19": "所趣形。前說二緣隨有一故。此救非理。表",
    "T41n1822_009:0594c20": "所趣形於所趣生無勝用故　然上坐言。",
    "T41n1822_009:0594c21": "若命終處即受生者中有便無。彼言非善。非",
    "T41n1822_009:0594c22": "死有位方引中有。如何可說若死處生不",
    "T41n1822_009:0594c23": "引中有。定於先時已作增長感中有業。",
    "T41n1822_009:0594c24": "今誰為礙。令中有果不起現前。或復中．生",
    "T41n1822_009:0594c25": "同一業果。中有復是一期生初。中有若無生",
    "T41n1822_009:0594c26": "應不續。如必無有越羯邏藍生頞部曇。是",
    "T41n1822_009:0594c27": "彼初故　然說中有決定相者　謂無未",
    "T41n1822_009:0594c28": "離欲．色界貪生有。不從中有後起。亦無",
    "T41n1822_009:0594c29": "中有與所趣生非同一業所牽引果。亦無",
    "T41n1822_009:0595a01": "中有能入無心。可為身證．俱分解脫。及起",
    "T41n1822_009:0595a02": "世俗不同分心。住中有中無轉根義。亦無",
    "T41n1822_009:0595a03": "能斷見所斷惑。及無斷欲界修所斷隨眠。",
    "T41n1822_009:0595a04": "如是等門皆應思擇　婆沙六十八。問若",
    "T41n1822_009:0595a05": "此處死還生此處。如聞有死生自屍中既",
    "T41n1822_009:0595a06": "無去來。何須中有連續二有令不斷耶。答",
    "T41n1822_009:0595a07": "有情死已或生惡趣等。生惡趣者識在脚",
    "T41n1822_009:0595a08": "滅。生人中者識在臍滅。生天上者識在頭",
    "T41n1822_009:0595a09": "滅。般涅槃者識在心滅。諸有死已生自屍",
    "T41n1822_009:0595a10": "中為蟲等者。彼未死時多愛自面故。彼死",
    "T41n1822_009:0595a11": "已生自面上。既從彼脚來生自面。若無",
    "T41n1822_009:0595a12": "中有誰能連續。無此處死還生此處。捨身",
    "T41n1822_009:0595a13": "受身必移轉故。問無色界沒生欲．色界者。",
    "T41n1822_009:0595a14": "既隨當生處中有現前。彼無往來何用中",
    "T41n1822_009:0595a15": "有。答彼先已造感中有業。雖無往來亦",
    "T41n1822_009:0595a16": "受中有。業力所引必應起故。",
    "T41n1822_009:0595a17": "論。已說形量餘義當辨。已下兩頌。第二明見",
    "T41n1822_009:0595a18": "及通等也。論曰至以極細故。明眼見",
    "T41n1822_009:0595a19": "也。此以極細故唯同類眼互得相見。及有",
    "T41n1822_009:0595a20": "修得天眼能見。非生得眼。准此論文。上地",
    "T41n1822_009:0595a21": "生得不及下地修得天眼。又同類相見自是",
    "T41n1822_009:0595a22": "別義。非唯以細。天中有眼不劣下趣何為",
    "T41n1822_009:0595a23": "不見。故知義別。論。有餘師說至自下除",
    "T41n1822_009:0595a24": "上。述異說也。論。一切通中至最強盛",
    "T41n1822_009:0595a25": "故。明勝劣也。此論云。中有具得最疾業通。",
    "T41n1822_009:0595a26": "上至世尊無能遮抑。以業勢力最強盛故",
    "T41n1822_009:0595a27": "　准此論文有其二義。一最速疾義。二無",
    "T41n1822_009:0595a28": "遮抑義。婆沙七十云。問神境通力與中有",
    "T41n1822_009:0595a29": "位。諸有所行何者為疾。如是說者。神境通力",
    "T41n1822_009:0595b01": "行勢迅速。非諸中有。問若爾何故經說業力",
    "T41n1822_009:0595b02": "勝神境通。答依無障礙故作是說不依行",
    "T41n1822_009:0595b03": "勢。謂佛神通能礙一切有情神通。獨覺除",
    "T41n1822_009:0595b04": "佛。舍利子除二。大目乾連除三。能礙一切",
    "T41n1822_009:0595b05": "有情。無佛．獨覺．一切聲聞。及餘有情呪術．",
    "T41n1822_009:0595b06": "藥物。能礙中有令不往趣應受生處。然",
    "T41n1822_009:0595b07": "必往彼隨類結生。由此契經說諸業力勝",
    "T41n1822_009:0595b08": "於神通。若依行勢而作論者。應說神通勝",
    "T41n1822_009:0595b09": "於中有　准此論文。唯有一義。正理亦引",
    "T41n1822_009:0595b10": "此經證業通疾　論云。此通勢用速故名",
    "T41n1822_009:0595b11": "疾。中有具此最疾業通。諸通速行無能勝",
    "T41n1822_009:0595b12": "者　正理文意與俱舍同。准此即與婆沙",
    "T41n1822_009:0595b13": "義別。論。一切中有皆具五根。明根具",
    "T41n1822_009:0595b14": "也。正理論云。隨地諸根中有皆具。雖言中",
    "T41n1822_009:0595b15": "有如本有形。而初異熟最勝妙故。又求有故",
    "T41n1822_009:0595b16": "無不具根。論。對謂對礙至有虫生故。",
    "T41n1822_009:0595b17": "明無礙也。此金剛等所不能遮故名無對。",
    "T41n1822_009:0595b18": "論。應往彼趣至定不往餘。明決定也。",
    "T41n1822_009:0595b19": "故婆沙云。譬喻者說。中有可轉。對法師言。",
    "T41n1822_009:0595b20": "中有於界於趣於處皆不可轉。感中有業",
    "T41n1822_009:0595b21": "極猛利故　正理論云。此界．趣．處皆不可",
    "T41n1822_009:0595b22": "轉。謂定無有色中有沒欲中有生。亦無翻",
    "T41n1822_009:0595b23": "此。此與生有一業引故。論。欲中有身",
    "T41n1822_009:0595b24": "至健達縛名。明所食也。論。諸字界中",
    "T41n1822_009:0595b25": "至略故無過。釋略頞聲　正理論云。諸字",
    "T41n1822_009:0595b26": "界中義非一故。此頞縛界雖正目行。而於",
    "T41n1822_009:0595b27": "其中亦有食義。以食香故名健達縛。而音",
    "T41n1822_009:0595b28": "短者。如設建途及羯建途略故無過。有說",
    "T41n1822_009:0595b29": "中有藉香持身以尋香行名健達縛　准",
    "T41n1822_009:0595c01": "此論文。頞縛是字界。健達是字緣。言健達頞",
    "T41n1822_009:0595c02": "縛是長聲。言健達縛是短聲。長短雖別此",
    "T41n1822_009:0595c03": "翻為尋香。尋香是行義。然於其中亦有食",
    "T41n1822_009:0595c04": "義。言尋香者以食香故。即案縛界有二",
    "T41n1822_009:0595c05": "義故。雖因行義亦因食義。字界中略去",
    "T41n1822_009:0595c06": "頞聲亦無有失。短聲呼故。如設健途．及羯",
    "T41n1822_009:0595c07": "建途。設建．羯建皆是字緣。途是字界。字界應",
    "T41n1822_009:0595c08": "有兩字。短聲呼故略去一字但言途也。",
    "T41n1822_009:0595c09": "論。諸少福者至好香為食。述食不同。",
    "T41n1822_009:0595c10": "論。如是中有至應立死有。明住時也　婆",
    "T41n1822_009:0595c11": "沙七十云。如是中有住經少時必往結生",
    "T41n1822_009:0595c12": "速求生故。尊者設摩達多說曰。中有極多住",
    "T41n1822_009:0595c13": "經七七日。四十九日定結生故。尊者世友作",
    "T41n1822_009:0595c14": "如是說。中有極多住經七日。彼身羸劣不",
    "T41n1822_009:0595c15": "久住故。問若七日內生緣和合彼可結生。若",
    "T41n1822_009:0595c16": "爾所時生緣未合彼豈斷壞。答彼不斷壞。謂",
    "T41n1822_009:0595c17": "彼中有。乃至生緣未和合位。數死數生無",
    "T41n1822_009:0595c18": "斷壞故。大德說曰。此無定限。謂彼生緣速",
    "T41n1822_009:0595c19": "和合者。此中有身即少時住。若彼生緣多時",
    "T41n1822_009:0595c20": "未合。此中有身即多時住。乃至緣合方得結",
    "T41n1822_009:0595c21": "生。故中有身住無定限　正理論云。一切中",
    "T41n1822_009:0595c22": "有唯除中般自餘中有。無不至生有而命",
    "T41n1822_009:0595c23": "終者　此論．正理與大德同。論。設有",
    "T41n1822_009:0595c24": "肉聚至漸待此時。此與大德意同。未遇生",
    "T41n1822_009:0595c25": "緣在中有住。今詳此釋。中．生同業。亦不",
    "T41n1822_009:0595c26": "多時。必遇生緣。不可在中有過百年等。",
    "T41n1822_009:0595c27": "論。為說從何方頓來至此。問也。論。",
    "T41n1822_009:0595c28": "雖無經論至受細蟲身。第一釋也。論。或",
    "T41n1822_009:0595c29": "多有情至此亦應然。第二釋也。論。故世",
    "T41n1822_009:0596a01": "尊言至不可思議。引教證也。論。尊者世",
    "T41n1822_009:0596a02": "友至速往結生。述異說也。論。其有生",
    "T41n1822_009:0596a03": "緣至餘處餘類。明有定者必令合也。其不",
    "T41n1822_009:0596a04": "定者寄餘類生。此是滿果相別。引同前也。",
    "T41n1822_009:0596a05": "論。有說轉受至後四同類。述異說也。",
    "T41n1822_009:0596a06": "論。豈不中有至轉受相似。論主破也。",
    "T41n1822_009:0596a07": "論。如是中有至謂愛或恚。明倒心也　正",
    "T41n1822_009:0596a08": "理論云。由是因緣。男．女生已。於母．於父",
    "T41n1822_009:0596a09": "如次偏孕。論。彼由起此至名已結生。",
    "T41n1822_009:0596a10": "明結生時。如文可了。論。若男處胎至",
    "T41n1822_009:0596a11": "或作不男。此明住處及面四方。論。於",
    "T41n1822_009:0596a12": "此義中至憎羯吒私。明成根也　羯吒私者。",
    "T41n1822_009:0596a13": "此名貪愛。亦名血鑊。論。有餘師言至",
    "T41n1822_009:0596a14": "無相違失。第二師釋。與前引經亦不相違。",
    "T41n1822_009:0596a15": "論。如是且說至處有淨穢。此明濕．化二",
    "T41n1822_009:0596a16": "生。亦由貪愛而受生也。論。豈於地獄",
    "T41n1822_009:0596a17": "亦生愛染。問也。論。由心倒故至馳往赴",
    "T41n1822_009:0596a18": "彼。答也。論有兩釋如文可解。論。又天",
    "T41n1822_009:0596a19": "中有至樂寂修苦行。此明生趣中有行相。婆",
    "T41n1822_009:0596a20": "沙七十云。且依人中命終者說。若地獄死還",
    "T41n1822_009:0596a21": "生地獄。不必頭下足上而行。若天中死生",
    "T41n1822_009:0596a22": "於人中。應頭歸下。鬼．及傍生二趣中有。隨",
    "T41n1822_009:0596a23": "所往處如應當知。此是正義。",
    "T41n1822_009:0596a24": "論。前說倒心至其四者何。已下兩頌。第三明",
    "T41n1822_009:0596a25": "入胎也。論曰至後必帶前。此明多集",
    "T41n1822_009:0596a26": "福業勤修念．慧者入胎也　正知入胎謂",
    "T41n1822_009:0596a27": "轉輪王　知住兼入。謂獨勝覺　知出兼",
    "T41n1822_009:0596a28": "住．入。謂無上覺也。論。有諸有情至皆恒",
    "T41n1822_009:0596a29": "無知。此明福．慧俱少入胎。三位皆不知也",
    "T41n1822_009:0596b01": "　入不正知住．出必爾。應先說不知",
    "T41n1822_009:0596b02": "　順結頌法故逆說四。言入．住．出位不知前",
    "T41n1822_009:0596b03": "必兼後。若知後必兼前者。正理論云。謂將",
    "T41n1822_009:0596b04": "入位。支體諸根具足無損。強勝明利。尚不",
    "T41n1822_009:0596b05": "正知。況住．出時支根損缺羸劣闇昧。而能正",
    "T41n1822_009:0596b06": "知理無容故。論。如何卵生至言入胎藏。",
    "T41n1822_009:0596b07": "問也。論。以卵生者至入胎無失。答也。此",
    "T41n1822_009:0596b08": "有二意。一以先必入胎故說入胎。二以當",
    "T41n1822_009:0596b09": "卵生故名卵生。實是煮米磨麥。而言飯󰉓",
    "T41n1822_009:0596b10": "者從當立名。造作有為亦取果名。",
    "T41n1822_009:0596b11": "論。云何三位正不正知。此明四入胎異。",
    "T41n1822_009:0596b12": "論。且諸有情至從此處出答。薄福倒想也。",
    "T41n1822_009:0596b13": "論。若福增者至不正知者。明福倒想。先",
    "T41n1822_009:0596b14": "起愛後起此倒。論。若於三位至自",
    "T41n1822_009:0596b15": "知住出。重述前三無倒想也。論。又別",
    "T41n1822_009:0596b16": "顯示至以當名顯。此指名屬當也。此言輪",
    "T41n1822_009:0596b17": "王．獨覺．大覺入胎者取當名。入胎之時非",
    "T41n1822_009:0596b18": "輪王．獨覺．大覺等故。論。何緣如是至",
    "T41n1822_009:0596b19": "合成第四。明入胎知不知不同所以。皆由",
    "T41n1822_009:0596b20": "業．福．慧有無不同故。此中言正知者。但無",
    "T41n1822_009:0596b21": "倒想名為正知。非是定起善心正知正",
    "T41n1822_009:0596b22": "念。婆沙七十云。諸有情類多起如是顛倒",
    "T41n1822_009:0596b23": "想已入於母胎。唯除菩薩將入胎時於父",
    "T41n1822_009:0596b24": "父想。於母母想。雖能正知而於其母起親",
    "T41n1822_009:0596b25": "附愛。乘斯愛力便入母胎。又一百七十二",
    "T41n1822_009:0596b26": "明菩薩正知中云。便於父母等生親愛由",
    "T41n1822_009:0596b27": "此結生　前文即言於母起親附愛者。有",
    "T41n1822_009:0596b28": "人。云從強多分說者。此不應理。後文言",
    "T41n1822_009:0596b29": "等即不合言從強。一切皆同即不合言",
    "T41n1822_009:0596c01": "多分　今詳。不同意者。如諸異生入胎之",
    "T41n1822_009:0596c02": "時倒有兩位。前位若是女人。於父起愛於",
    "T41n1822_009:0596c03": "母起恚。若是男子。於父起恚於母起愛。",
    "T41n1822_009:0596c04": "後位復謂自身入妙園林密草葉窟。菩薩入",
    "T41n1822_009:0596c05": "胎亦有兩位。前位既無染心於父於母等",
    "T41n1822_009:0596c06": "生親愛。後位既知正入母腹。故唯於母起",
    "T41n1822_009:0596c07": "親附愛不於父也。由斯後文無其附字。婆",
    "T41n1822_009:0596c08": "沙一百七十二說四種入胎。多說不同。廣如",
    "T41n1822_009:0596c09": "彼釋恐煩不錄。",
    "T41n1822_009:0596c10": "論。此中外道至今為遮彼。已下大文第七將",
    "T41n1822_009:0596c11": "明緣起遮外執我。論曰至我為何相。",
    "T41n1822_009:0596c12": "問也。論。能捨此蘊至內用士夫。答也。",
    "T41n1822_009:0596c13": "論。此定非有至不可得故。破外道執",
    "T41n1822_009:0596c14": "也。汝說我者。非如色等現量可知。非如",
    "T41n1822_009:0596c15": "眼等有用比量可知。故定非有。論。世",
    "T41n1822_009:0596c16": "尊亦言至唯除法假。引聖言量釋。捨此蘊",
    "T41n1822_009:0596c17": "能相續餘蘊破也。論。法假謂何。問也。",
    "T41n1822_009:0596c18": "論。依此有至廣說緣起。答也。論。若",
    "T41n1822_009:0596c19": "爾何等我非所遮。問也。若法假內此有故彼",
    "T41n1822_009:0596c20": "有。此生故彼生。無有實我能為作者。我有",
    "T41n1822_009:0596c21": "二說。一實。二假。於二我中何非所遮。",
    "T41n1822_009:0596c22": "論。唯有諸蘊至非所遮遣。答也。謂不遮遣",
    "T41n1822_009:0596c23": "色等諸蘊假立我名。論。若爾應許至",
    "T41n1822_009:0596c24": "轉至餘世。難也。若無實我即是諸蘊自能",
    "T41n1822_009:0596c25": "從此世間轉至餘世。論。蘊剎那滅至",
    "T41n1822_009:0596c26": "入胎義成。答也。譬如燈焰雖剎那滅。就相",
    "T41n1822_009:0596c27": "續相似說轉至餘方。諸蘊亦然。由煩惱業",
    "T41n1822_009:0596c28": "力轉入胎等義得成立亦無有失。論。",
    "T41n1822_009:0596c29": "如業所引至轉趣餘世。此明三世流轉由煩",
    "T41n1822_009:0597a01": "惱．業力也。論。謂非一切至次第增長。",
    "T41n1822_009:0597a02": "明命短長。由能引業力增微也。論。云",
    "T41n1822_009:0597a03": "何次第。問也。論。如聖說言至漸次而轉",
    "T41n1822_009:0597a04": "增。引教證也。論。謂母胎中至形相滿",
    "T41n1822_009:0597a05": "位。此明胎中位漸增也　羯剌藍者。此云",
    "T41n1822_009:0597a06": "和合。或云雜染。或云凝滑　頞部曇者。此",
    "T41n1822_009:0597a07": "云皰。如皰起故　閉尸。此云軟肉　鍵南。",
    "T41n1822_009:0597a08": "此云堅肉。鉢羅奢佉。此云支節。後髮．毛．爪",
    "T41n1822_009:0597a09": "等。乃至色根形相滿位。總是第五位也　若",
    "T41n1822_009:0597a10": "依正量部說。髮等已去名第六位。論。",
    "T41n1822_009:0597a11": "由業所起至次第轉增。說生苦也。睒末梨。",
    "T41n1822_009:0597a12": "是草名其汁滑也。如是輪主令生厭故說",
    "T41n1822_009:0597a13": "種種過。如文可解。論。至根熟位至旋",
    "T41n1822_009:0597a14": "環無始。此明相續流轉無初際也。論。",
    "T41n1822_009:0597a15": "若執有始至決定無初。此破彌沙塞部眾生",
    "T41n1822_009:0597a16": "有始。及破無因外道。常因外道。如前已遣。",
    "T41n1822_009:0597a17": "論。然有後邊至芽必不生。明無始有",
    "T41n1822_009:0597a18": "終也。",
    "T41n1822_009:0597a19": "論。如是蘊相續說三生為位。此下。第八明緣",
    "T41n1822_009:0597a20": "起也　就中有七。一明十二支位。二明體",
    "T41n1822_009:0597a21": "性。三明說意。四明說有情意。五束為三",
    "T41n1822_009:0597a22": "二。六明惑等相稱。七正釋經意。此一頌第",
    "T41n1822_009:0597a23": "一明十二支位。論曰至十二老死。列",
    "T41n1822_009:0597a24": "支名也。論。言三際者至及現三生。列",
    "T41n1822_009:0597a25": "三際名。論。云何十二支於三際建立。",
    "T41n1822_009:0597a26": "問建立也。論。謂前後際至在中際。答",
    "T41n1822_009:0597a27": "建立也。論。此中際八至皆具有不。此",
    "T41n1822_009:0597a28": "問中際一切有情皆有八不所以。不問前",
    "T41n1822_009:0597a29": "後二際唯問中者。以前後各二決定有故。",
    "T41n1822_009:0597b01": "中際八支不定有故。論。非皆具有。答",
    "T41n1822_009:0597b02": "也。或有從識至名色支。或至六處等支即",
    "T41n1822_009:0597b03": "命終故。或有起愛未至取位即命終故。",
    "T41n1822_009:0597b04": "無有至識不至名色。論。若爾何故說",
    "T41n1822_009:0597b05": "有八支。徵也。論。據圓滿者至補特伽羅。",
    "T41n1822_009:0597b06": "答也　就中有二。一即略答。二引教證。此",
    "T41n1822_009:0597b07": "是初也。婆沙大意亦同。論。大緣起經至",
    "T41n1822_009:0597b08": "乃至廣說。引教證也。正理論云。此中意說補",
    "T41n1822_009:0597b09": "特伽羅歷一切位名圓滿者。非諸中夭．及",
    "T41n1822_009:0597b10": "色．無色。羯剌藍等諸位闕故。世尊但約欲界",
    "T41n1822_009:0597b11": "少分補特伽羅說具十二。如大緣起契經",
    "T41n1822_009:0597b12": "中說。佛告阿難。識若不入胎得增廣大不。",
    "T41n1822_009:0597b13": "不也。世尊。乃至廣說。是故若有補特伽羅。於",
    "T41n1822_009:0597b14": "次前生造無明．行。具招現在識等五支。復",
    "T41n1822_009:0597b15": "於現生造愛．取．有。招次後世生等二支。",
    "T41n1822_009:0597b16": "應知此經依彼而說。若依一切補特伽羅",
    "T41n1822_009:0597b17": "立諸有支便成雜亂。謂彼或有現在五支",
    "T41n1822_009:0597b18": "非次前生無明．行果。及次後世生．老死支",
    "T41n1822_009:0597b19": "非現在生愛．取．有果。彼皆非此經意所明。",
    "T41n1822_009:0597b20": "勿見果因相去隔絕便疑因果感赴無",
    "T41n1822_009:0597b21": "能　准此一生唯一愛．取．有也。婆沙二十",
    "T41n1822_009:0597b22": "三云。問此經中說名色緣六處。應不遍說",
    "T41n1822_009:0597b23": "四生有情。謂胎．卵．濕生諸根漸起。可說名",
    "T41n1822_009:0597b24": "色緣六處。化生有情諸根頓起。云何可說",
    "T41n1822_009:0597b25": "名色緣六處。但說識緣生六處。有作是",
    "T41n1822_009:0597b26": "說。此經但說欲界三生。不說上界．化生",
    "T41n1822_009:0597b27": "故無有失。應作是說。此經通說三界．四",
    "T41n1822_009:0597b28": "生。謂化生者初受生時雖具諸根而未猛",
    "T41n1822_009:0597b29": "利。後漸增長方得猛利。未猛利時初剎那",
    "T41n1822_009:0597c01": "頃名識。第二剎那已後名名色支。至猛利",
    "T41n1822_009:0597c02": "位名六處支。是故此經無不遍失　又婆",
    "T41n1822_009:0597c03": "沙二十四云。此十二支幾欲界。幾色界。幾無",
    "T41n1822_009:0597c04": "色界。有作是說欲界具十二支。色界有十",
    "T41n1822_009:0597c05": "一支除名色。無色界有十支除名色．六處。",
    "T41n1822_009:0597c06": "色界應作是說識緣六處。彼無未起四",
    "T41n1822_009:0597c07": "根時故。無色界應言識緣觸。彼無有色．",
    "T41n1822_009:0597c08": "及五根故。評曰應作是說。三界皆具十二",
    "T41n1822_009:0597c09": "有支。問色界生時諸根頓起云何有名色位。",
    "T41n1822_009:0597c10": "無色界生時無色五根。云何有名色六處位。",
    "T41n1822_009:0597c11": "答色界五根雖言頓起。而生未久根未猛",
    "T41n1822_009:0597c12": "利。爾時但是名色支攝。無色界雖無色無",
    "T41n1822_009:0597c13": "五根。而有名．及意根。應作是說。識緣名",
    "T41n1822_009:0597c14": "名緣意處意處緣觸。是故三界皆具十二",
    "T41n1822_009:0597c15": "　准上婆沙兩文。皆與此論．正理相違。今",
    "T41n1822_009:0597c16": "詳。正理．俱舍取婆沙前師義。然與婆沙評",
    "T41n1822_009:0597c17": "家相違。又婆沙云。一生造九地愛．取．有亦",
    "T41n1822_009:0597c18": "與正理相違如何和會。今詳。二論意別義",
    "T41n1822_009:0597c19": "不相違。婆沙據不定業。正理論據定業故",
    "T41n1822_009:0597c20": "不相違。論。有時但說至二分攝故。此",
    "T41n1822_009:0597c21": "束三世為二分也。據前後因果各相對",
    "T41n1822_009:0597c22": "故。",
    "T41n1822_009:0597c23": "論。無明等支何法為體。已下四頌第二明支",
    "T41n1822_009:0597c24": "體也。論曰至總謂王行。此第一無明",
    "T41n1822_009:0597c25": "體也　言。煩惱位者。即取煩惱起時五蘊為",
    "T41n1822_009:0597c26": "體非唯煩惱。故婆沙云。五支心．心所法是",
    "T41n1822_009:0597c27": "染污。餘染．不染故　五支者。謂無明．識．愛．",
    "T41n1822_009:0597c28": "取．生支　若據此文云。彼與無明俱時行",
    "T41n1822_009:0597c29": "故。即是總取諸蘊　由無明力彼現行故至",
    "T41n1822_009:0598a01": "總謂王行者。即是偏說染心．心所。此是染",
    "T41n1822_009:0598a02": "心．心所總名無明。自餘二蘊相從為名　正",
    "T41n1822_009:0598a03": "理論云。何故無明聲總說煩惱。與牽後有",
    "T41n1822_009:0598a04": "行為定因故。業由惑發能牽後有。無惑",
    "T41n1822_009:0598a05": "有業後有無故。非牽後有諸行生時。貪等",
    "T41n1822_009:0598a06": "於中皆有作用。彼行起位定賴無明。故無",
    "T41n1822_009:0598a07": "明聲總說煩惱。若爾何故唯前生惑總謂無",
    "T41n1822_009:0598a08": "明。此生不爾。問也。唯前生惑似無明故。",
    "T41n1822_009:0598a09": "貪等煩惱未得果時。勢用無虧說為明利。",
    "T41n1822_009:0598a10": "若得果已取與用虧不名明利。無明勢力設",
    "T41n1822_009:0598a11": "未虧損亦非明利。彼現行時亦難知故。前",
    "T41n1822_009:0598a12": "生諸惑至於今生已得果故。勢力虧損其相",
    "T41n1822_009:0598a13": "不明。似無明品故唯前世惑可說無明聲。",
    "T41n1822_009:0598a14": "非於行中亦應同此說。假立名想唯於同",
    "T41n1822_009:0598a15": "類故。然經主說。彼與無明俱時行故。由無",
    "T41n1822_009:0598a16": "明力彼現行故。如說王行非無導從。王俱",
    "T41n1822_009:0598a17": "勝故總謂王行已上俱舍文。已下正理破未了此中俱時行",
    "T41n1822_009:0598a18": "義。為諸煩惱隨從無明。為說無明隨從煩",
    "T41n1822_009:0598a19": "惱。若取前義理必不然。餘惑相應無明劣",
    "T41n1822_009:0598a20": "故。勝隨從劣理必不成。若取後義。應無明",
    "T41n1822_009:0598a21": "體從彼為名。隨從彼故非不隨從此可",
    "T41n1822_009:0598a22": "從此為名。若謂此彼互相隨從無差別故。",
    "T41n1822_009:0598a23": "非決定因而偏立名豈令生喜。又由無明",
    "T41n1822_009:0598a24": "力彼現行故者。為約能轉無明而說。為約",
    "T41n1822_009:0598a25": "隨轉無明而說。如是二途並非應理。無明",
    "T41n1822_009:0598a26": "亦因貪等轉故。與餘相應非自在故。非",
    "T41n1822_009:0598a27": "不自在可說力強。但應說無明由貪等",
    "T41n1822_009:0598a28": "力起。於彼相應品貪等力強故。如不可",
    "T41n1822_009:0598a29": "說導從勝王。如何說貪等由無明力起。",
    "T41n1822_009:0598b01": "是故二因皆無證也。准前所說其理為",
    "T41n1822_009:0598b02": "勝。論。於宿生中至流至老死。此第二",
    "T41n1822_009:0598b03": "出行支體也。頌中初標位言流至老死。此",
    "T41n1822_009:0598b04": "是福．非福等業位所有五蘊總名為行。初句",
    "T41n1822_009:0598b05": "位言流至老死。此明十二支皆就位五蘊建",
    "T41n1822_009:0598b06": "立。正理論云。何緣宿生如是類業獨名為",
    "T41n1822_009:0598b07": "行。名隨義故。其義云何。謂依眾緣和合已",
    "T41n1822_009:0598b08": "起。或展轉力和合已生。又能為緣已令果和",
    "T41n1822_009:0598b09": "合。或此和合已能為果緣。是謂行名所隨",
    "T41n1822_009:0598b10": "實義。宿生中業果今熟者行相圓滿獨立行",
    "T41n1822_009:0598b11": "名。由此已遮當生果業。以彼業果仍未熟",
    "T41n1822_009:0598b12": "故。相未圓滿不立行名。豈不一切已與自",
    "T41n1822_009:0598b13": "果異熟因體皆具此相則。應一切皆立行",
    "T41n1822_009:0598b14": "名。此體是何。謂諸非業．及業前生已得果",
    "T41n1822_009:0598b15": "者前生已得果者。謂招過去身業。雖有此理而就勝說。業為",
    "T41n1822_009:0598b16": "異熟因牽果最勝故。生現在果業麁顯易",
    "T41n1822_009:0598b17": "知故。因此能信知生過去果業。是故唯此",
    "T41n1822_009:0598b18": "獨立行名。雖一切因已與果者總應名行。",
    "T41n1822_009:0598b19": "然此唯說能招後有諸異熟因簡餘五因已與果者。故",
    "T41n1822_009:0598b20": "無行名不遍相失。是故成就唯宿生中感",
    "T41n1822_009:0598b21": "此生業獨名為行。論。於母胎等至五蘊",
    "T41n1822_009:0598b22": "名識。此出第三識支體也。正理論云。此一",
    "T41n1822_009:0598b23": "剎那識最勝故。此唯意識。於此位中五識生",
    "T41n1822_009:0598b24": "緣猶未具故。論。結生識後至據滿立故。",
    "T41n1822_009:0598b25": "此第四出名色體也。是胎中五位前四位",
    "T41n1822_009:0598b26": "也。正理論云。大德羅摩率自意釋。度名色",
    "T41n1822_009:0598b27": "已方立處名。意體雖恒有非意處。要是觸",
    "T41n1822_009:0598b28": "處方得處名。滅盡定中意處不壞。由斯亦",
    "T41n1822_009:0598b29": "許有意識生。然闕餘緣故無有觸。是故",
    "T41n1822_009:0598c01": "非識名色位中。身意二根可得名處。故",
    "T41n1822_009:0598c02": "說名色在六處前。名色為緣生於六處",
    "T41n1822_009:0598c03": "　破云　都無理教可以證成。意法為緣生",
    "T41n1822_009:0598c04": "於意識。於中亦有不名三和。或有三和而",
    "T41n1822_009:0598c05": "無有觸。若謂此位有劣三和觸亦應然。寧",
    "T41n1822_009:0598c06": "全非有。彼宗許觸即三和故　乃至廣破。",
    "T41n1822_009:0598c07": "論。眼等色生至得六處名。此出第五六",
    "T41n1822_009:0598c08": "處體也　婆沙云。云何六處。謂四色根六處",
    "T41n1822_009:0598c09": "已滿。即鉢羅奢佉位。眼等諸根未能與觸",
    "T41n1822_009:0598c10": "作所依止是六處位　正理論云。即此名",
    "T41n1822_009:0598c11": "色為緣所生具眼等根。未三和合中間諸",
    "T41n1822_009:0598c12": "蘊說名六處。謂名色後六處已生。乃至根．",
    "T41n1822_009:0598c13": "境．識未具和合位下中上品次第漸增。於",
    "T41n1822_009:0598c14": "此位中總名六處。豈於此位諸識不生。而",
    "T41n1822_009:0598c15": "得說三未具和合。且無一位意識不生。名",
    "T41n1822_009:0598c16": "色位中身識亦起。況六處位言無三和准此文。",
    "T41n1822_009:0598c17": "名色位身識起覺苦．樂也所餘識身亦容得起准六處位。通起諸識然",
    "T41n1822_009:0598c18": "非恒勝故未立三和名。於此位中唯六處",
    "T41n1822_009:0598c19": "勝故約六處以標位別　又云。如因種轉",
    "T41n1822_009:0598c20": "變芽方得起。或非離名色六處可得生。",
    "T41n1822_009:0598c21": "如要依雲方能降雨。若爾六處非名色生。",
    "T41n1822_009:0598c22": "如何可說言名色緣六處問意以種生芽。雲生雨等非因緣攝無五",
    "T41n1822_009:0598c23": "因義。種芽雲雨等非同類等故諸為緣者謂有助能未必親",
    "T41n1822_009:0598c24": "生方成緣義。如果雖為引業所牽。滿業若",
    "T41n1822_009:0598c25": "無果終不起滿業非是引果親因如是六處雖業所招。",
    "T41n1822_009:0598c26": "無名色緣必無起義。即先行業所招六處。",
    "T41n1822_009:0598c27": "要由名色緣助乃生。同一相續勢力引故",
    "T41n1822_009:0598c28": "准此。雖名色位染法與後染法為同類因。非正取此謂緣六處義。要與眼等四根為緣者是也雖名色",
    "T41n1822_009:0598c29": "為緣亦生色等。而即初念識滋潤所生故。",
    "T41n1822_009:0599a01": "不說彼緣名色起　准此文意。身等及",
    "T41n1822_009:0599a02": "染等前位有者皆非此明　或先已辨識緣",
    "T41n1822_009:0599a03": "名色。即已總說緣生色等。今名色後色等與",
    "T41n1822_009:0599a04": "前更有何殊義用可得。而須說彼從名",
    "T41n1822_009:0599a05": "色生。故如本文所說無失准此文意。雖同時五蘊總說為支。前",
    "T41n1822_009:0599a06": "未有者可說後生。前已有者不說由起有通說處據支體也。論。已至三和至",
    "T41n1822_009:0599a07": "總名為觸。此出第六觸支體也　已至三和。",
    "T41n1822_009:0599a08": "簡前位也　未了三受因差別位。簡後位",
    "T41n1822_009:0599a09": "也。此時四根初至三和位故得觸名。非由",
    "T41n1822_009:0599a10": "意與身。此位五蘊名為觸也　三受因差",
    "T41n1822_009:0599a11": "別者。謂即三受境差別也。即火．毒等為苦",
    "T41n1822_009:0599a12": "因。衣．食等為樂因等。出胎已後隨性聰．",
    "T41n1822_009:0599a13": "昧至未了已前名之為觸。不可定其年",
    "T41n1822_009:0599a14": "歲。即是婆沙云。觸火食毒位也。大分五歲",
    "T41n1822_009:0599a15": "六歲已上。論。已了三受至此位名受。此",
    "T41n1822_009:0599a16": "出第七受支體也　已了三受因差別者。簡",
    "T41n1822_009:0599a17": "前　未起婬貪者。簡後　此位名受者。此中",
    "T41n1822_009:0599a18": "間五蘊名受。以初能簡受因故從勝為名。",
    "T41n1822_009:0599a19": "大分即在十歲已還。論。貪妙資具至此",
    "T41n1822_009:0599a20": "位名愛。此出第八愛支體也　貪妙資具婬",
    "T41n1822_009:0599a21": "愛現行　簡前　未廣追求。異後　此位名",
    "T41n1822_009:0599a22": "愛者。非唯一法總取五蘊故言此位。此位",
    "T41n1822_009:0599a23": "初能愛於資財．及婬境故。論。為得種",
    "T41n1822_009:0599a24": "種至此位名取。此出第九取支體也　周遍",
    "T41n1822_009:0599a25": "馳求。此簡前也　此位名取。正出取體。准",
    "T41n1822_009:0599a26": "婆沙云。五支時心心所法染污。餘是染不染",
    "T41n1822_009:0599a27": "者　故知起染時名為取支。餘位非也。愛亦",
    "T41n1822_009:0599a28": "如是初能馳求資財．及婬境故名為取",
    "T41n1822_009:0599a29": "　婆沙二十三引施設論云。云何名取。謂由",
    "T41n1822_009:0599b01": "三愛四方追求雖涉多危嶮而不辭勞",
    "T41n1822_009:0599b02": "倦。然未為後有起善．惡業是名取蘊位。",
    "T41n1822_009:0599b03": "論。因馳求故至此位名有。此出第十有",
    "T41n1822_009:0599b04": "支體也　積集能牽當有果業者。別前異後",
    "T41n1822_009:0599b05": "也　此位名有者。總以五蘊名為有也。正理",
    "T41n1822_009:0599b06": "論云。取增盛時種種馳求善．不善境。為得",
    "T41n1822_009:0599b07": "彼故積集眾多能招後有淨．不淨業。此業",
    "T41n1822_009:0599b08": "生位總名有支。應知此中由此依此能有",
    "T41n1822_009:0599b09": "當果故立有名　准此論文名為有者有",
    "T41n1822_009:0599b10": "當果也。論。由是業力至即如今識。第十",
    "T41n1822_009:0599b11": "一出生支體也。雖現．未別。自餘義類皆同",
    "T41n1822_009:0599b12": "識說。謂一剎那。唯染心等。論。生剎那後",
    "T41n1822_009:0599b13": "至觸受四支。出第十二老死體也。此即同",
    "T41n1822_009:0599b14": "前四支體性。即以同時五蘊為體。准此論",
    "T41n1822_009:0599b15": "文。前受支體即是從觸已去。乃至命終皆是",
    "T41n1822_009:0599b16": "受支。若起愛．取．有支時五蘊名三支體。",
    "T41n1822_009:0599b17": "是此前位受為緣也。此三位後相續受支。與",
    "T41n1822_009:0599b18": "後愛支以為緣也　問若爾何故前論文云。",
    "T41n1822_009:0599b19": "貪妙資具婬愛現行未廣追求此位名愛。",
    "T41n1822_009:0599b20": "乃至有等皆在愛後。而今釋云更有受也",
    "T41n1822_009:0599b21": "　答愛．取．有三有其二種。一據一身一業而",
    "T41n1822_009:0599b22": "說。或唯據生報業說。若通說者。即一地中",
    "T41n1822_009:0599b23": "容造九地愛．取．有支。於一地中亦容造五",
    "T41n1822_009:0599b24": "趣．及生．後等愛．取．有。所以得知。有多文",
    "T41n1822_009:0599b25": "證。故正理云。積聚眾多能招後有淨不淨",
    "T41n1822_009:0599b26": "業。此業生位總名為有　又婆沙云。一身",
    "T41n1822_009:0599b27": "起九地愛．取．有　故知一身能起多種愛．",
    "T41n1822_009:0599b28": "取．有支　又正理二十八云。如何別立愛．",
    "T41n1822_009:0599b29": "取．二支。毘婆沙師許初念愛以愛聲說。即",
    "T41n1822_009:0599c01": "此相續增廣熾盛立以取名。相續取境轉堅",
    "T41n1822_009:0599c02": "猛故。若爾應說三支剎那。何故唯言二剎",
    "T41n1822_009:0599c03": "那性。無斯過失。一一境中各一剎那合成多",
    "T41n1822_009:0599c04": "故。正結生位唯一剎那。於其一身無容再",
    "T41n1822_009:0599c05": "結。故生與識獨說剎那　准此論文。即緣",
    "T41n1822_009:0599c06": "一境初一剎那名之為愛。後念已去名之",
    "T41n1822_009:0599c07": "為取。然經緣多境愛．取．義成。前文又云。",
    "T41n1822_009:0599c08": "未能四方追求名愛等。兩文不同各據",
    "T41n1822_009:0599c09": "一義。論。辨十二支體別如是。總結上",
    "T41n1822_009:0599c10": "也。",
    "T41n1822_009:0599c11": "論。又諸緣起至四者遠續。已下大文第三明",
    "T41n1822_009:0599c12": "說意也。於中。先標名別。後牒名釋。",
    "T41n1822_009:0599c13": "論。云何剎那至滅壞名死。此明一剎那中說",
    "T41n1822_009:0599c14": "十二支　諸纏。謂無慚等　餘文可解。此說",
    "T41n1822_009:0599c15": "唯有情是剎那緣起也。此即於一念中說緣",
    "T41n1822_009:0599c16": "起義皆望因果而說。論。復有說者至",
    "T41n1822_009:0599c17": "俱遍有為。述異說也。此師所說二種緣起",
    "T41n1822_009:0599c18": "同品類足。俱遍情．非情法。論。十二支",
    "T41n1822_009:0599c19": "位至說名遠續。此釋第三說意。將釋說意",
    "T41n1822_009:0599c20": "先明四緣起也。十二支無明等時分位不同",
    "T41n1822_009:0599c21": "所有五蘊即彼支攝說名分位。即此分位緣",
    "T41n1822_009:0599c22": "起。懸遠相續無始已來相續不斷。謂有後",
    "T41n1822_009:0599c23": "報．不定諸業能遠招果是懸遠義。不攝",
    "T41n1822_009:0599c24": "生．現熟業非是即次而續故名遠也。正理",
    "T41n1822_009:0599c25": "論云。遠續緣起謂前．後際有順後受及不",
    "T41n1822_009:0599c26": "定受業煩惱故無始輪轉。如說有愛等本",
    "T41n1822_009:0599c27": "際不可知。又應頌言。我昔與汝等。涉生死",
    "T41n1822_009:0599c28": "長途。由不能如實見四聖諦故　連縛緣",
    "T41n1822_009:0599c29": "起取相隣接相繫不斷名連縛緣起。今詳。",
    "T41n1822_009:0600a01": "遠續．連縛二種緣起別者。遠續唯隔越。連縛",
    "T41n1822_009:0600a02": "唯無間。遠續是異熟因。若兼無情亦遠同",
    "T41n1822_009:0600a03": "類因。若有情亦遍行因。連縛定非異熟因",
    "T41n1822_009:0600a04": "通同類．遍行．及能作。除相應．但有．異熟因。",
    "T41n1822_009:0600a05": "異熟因非連縛故。相應．俱有非前後故。不",
    "T41n1822_009:0600a06": "名相續。論。世尊於此意說者何。已下",
    "T41n1822_009:0600a07": "半頌正明說意。論曰至有十二支。釋",
    "T41n1822_009:0600a08": "也。世尊唯說分位緣起　分位者。謂於此",
    "T41n1822_009:0600a09": "前後分位。即此無明等時五蘊總是無明等",
    "T41n1822_009:0600a10": "支。論。若支支中至無明等名。問也。既",
    "T41n1822_009:0600a11": "總五蘊為體何故唯立一名。論。以諸",
    "T41n1822_009:0600a12": "位中至名別無失。答也。體雖是總。從勝立",
    "T41n1822_009:0600a13": "名。如說王行非無導從。論。何緣",
    "T41n1822_009:0600a14": "經說至乃至廣說。問經．論意不同所以。",
    "T41n1822_009:0600a15": "論。素怛纜言至是謂差別。答說異所以",
    "T41n1822_009:0600a16": "也。",
    "T41n1822_009:0600a17": "論。契經何故唯說有情。已下第四下半頌明",
    "T41n1822_009:0600a18": "說有情意也。論曰至唯在有情。明說",
    "T41n1822_009:0600a19": "唯有情所以也。佛為遣他三際愚惑。三際",
    "T41n1822_009:0600a20": "愚惑謂我過去是有．非有等。此之疑惑唯在",
    "T41n1822_009:0600a21": "有情。故就有情說緣起也。論。如何有",
    "T41n1822_009:0600a22": "情前際疑惑。問。論。謂於前際至云何我",
    "T41n1822_009:0600a23": "曾有。引經明前際愚惑也　我於過去世為",
    "T41n1822_009:0600a24": "曾有非有者。疑我有．無。即是疑其自性",
    "T41n1822_009:0600a25": "　何等我曾有者。疑我類也。既知我有後",
    "T41n1822_009:0600a26": "疑我類。謂為色我。為受我。即蘊．離蘊等我",
    "T41n1822_009:0600a27": "類也　云何我曾有者。疑云何我為常．無常",
    "T41n1822_009:0600a28": "等也。論。如何有情後際疑惑。問後際",
    "T41n1822_009:0600a29": "也。論。謂於後際至云何我當有。後際",
    "T41n1822_009:0600b01": "疑惑准過去釋。論。如何有情中際疑",
    "T41n1822_009:0600b02": "惑。問現在也。論。謂於中際至我當有",
    "T41n1822_009:0600b03": "唯。答也。中際現在故不疑我有．無但疑我",
    "T41n1822_009:0600b04": "類。為色是我。為受是我等。為常．無常。",
    "T41n1822_009:0600b05": "我誰所有。疑過去因　我當有誰。疑未來",
    "T41n1822_009:0600b06": "果。身在現在故過去不疑果。亦非未來故",
    "T41n1822_009:0600b07": "不疑因。現在是過果。及未來因故。知過",
    "T41n1822_009:0600b08": "為現在因。即知過去有因。即知未來為現",
    "T41n1822_009:0600b09": "在果。即知未來有果。故過去．未來不疑因．",
    "T41n1822_009:0600b10": "果。論。為除如是至并識至有。結上說",
    "T41n1822_009:0600b11": "意。論。所以者何。問所以知經為除",
    "T41n1822_009:0600b12": "三際愚也。論。以契經說至有非有等。答",
    "T41n1822_009:0600b13": "也。以契經說　於諸緣起緣已生法者。十",
    "T41n1822_009:0600b14": "二緣起　以正慧觀者。觀緣起理也　彼必",
    "T41n1822_009:0600b15": "不應三際愚等者。以觀十二緣起故除三際",
    "T41n1822_009:0600b16": "愚惑也。唯見緣起知過去是無明．行。未來",
    "T41n1822_009:0600b17": "是生．老死。現在八支即無疑惑．及計我也。",
    "T41n1822_009:0600b18": "論。有餘師說至後際因故。述異說也。",
    "T41n1822_009:0600b19": "正理破云。彼亦應說。識．乃至受亦為除他",
    "T41n1822_009:0600b20": "前際愚惑。此五皆是前際果故。則無中際便",
    "T41n1822_009:0600b21": "違契經。或彼應申差別所以。然不能說故",
    "T41n1822_009:0600b22": "前為勝。",
    "T41n1822_009:0600b23": "論。又應知此至其義云何。此下第五一頌束",
    "T41n1822_009:0600b24": "為三．二。論曰至所依事故。束為三也。",
    "T41n1822_009:0600b25": "無明．愛．取是煩惱性。行．有是業性。識．名色．",
    "T41n1822_009:0600b26": "六處．觸．受．生．老死是事性。以是煩惱．業所",
    "T41n1822_009:0600b27": "依事故。論。如是七事至為自性故。又束",
    "T41n1822_009:0600b28": "為二。識．名色．六處．觸．受是過去果。生．老死",
    "T41n1822_009:0600b29": "是現在果。惑．業性者皆是其因。業為生因。",
    "T41n1822_009:0600c01": "惑為緣因。論。何緣中際至惑唯一故。",
    "T41n1822_009:0600c02": "問廣．略也。何緣中際果開為五。惑分為",
    "T41n1822_009:0600c03": "二。後際果合為二。前際惑唯為一。",
    "T41n1822_009:0600c04": "論。由中際廣至說便無用。答也。正理論云。何",
    "T41n1822_009:0600c05": "緣現在諸煩惱位偏說於愛非餘煩惱。於愛",
    "T41n1822_009:0600c06": "易了愛味過患。餘煩惱中此相難了。愛是",
    "T41n1822_009:0600c07": "能感後有勝因。世尊偏說令知過患。云何",
    "T41n1822_009:0600c08": "當令勤求治道。故唯說愛剎那相續二位",
    "T41n1822_009:0600c09": "差別非餘煩惱。有餘師說。一切煩惱初緣",
    "T41n1822_009:0600c10": "境時說名為愛。後增廣位說名為取。故佛",
    "T41n1822_009:0600c11": "雖說業因於愛愛因無明。而實業因通一",
    "T41n1822_009:0600c12": "切煩惱。一切煩惱皆無明為因。故知愛聲通",
    "T41n1822_009:0600c13": "說諸惑。欲令因此總知過患。故以愛聲",
    "T41n1822_009:0600c14": "說諸煩惱。非餘煩惱招生劣故。有說愛聲",
    "T41n1822_009:0600c15": "唯說愛體。多現行故。由此於愛分別剎那",
    "T41n1822_009:0600c16": "相續差別剎那名愛。相續名取雖非無此理。然前說為",
    "T41n1822_009:0600c17": "勝　准此論文。評取前二釋也。",
    "T41n1822_009:0600c18": "論。若緣起支至成無窮失。難也。難云。若緣起",
    "T41n1822_009:0600c19": "支唯有十二。老死無果故。離修對治道生",
    "T41n1822_009:0600c20": "死應有終。無明無因故。應同彌沙塞部。生",
    "T41n1822_009:0600c21": "死應有始。或應更立餘緣支起。餘復有",
    "T41n1822_009:0600c22": "餘成無窮故。正理更加一過云。又佛聖教",
    "T41n1822_009:0600c23": "應成缺減。然不應許。論。不應更立至",
    "T41n1822_009:0600c24": "由義已顯。答也。不更立餘緣起支。即說十",
    "T41n1822_009:0600c25": "二已顯無明有因。老死有果。論。云",
    "T41n1822_009:0600c26": "何以顯。問也。此一頌明惑等相生。論",
    "T41n1822_009:0600c27": "曰至其理唯此。答前難也　從惑生惑者。即",
    "T41n1822_009:0600c28": "愛．取．俱是煩惱。愛緣於取是從惑生惑。此",
    "T41n1822_009:0600c29": "有一　從惑生業者。謂無明緣行。取緣有",
    "T41n1822_009:0601a01": "也。取與無明同是惑也。即現在取過去名",
    "T41n1822_009:0601a02": "無明也。行與有同是業。即現在有過去名",
    "T41n1822_009:0601a03": "行。此有二也　從業生事謂行生識及有生",
    "T41n1822_009:0601a04": "生。即行緣識。有緣生也。生之與識俱是事",
    "T41n1822_009:0601a05": "故。此亦有二　從事生事者。謂從識支生",
    "T41n1822_009:0601a06": "於名色。乃至觸生於受。乃從生支生．老死",
    "T41n1822_009:0601a07": "支。論。已顯老死至此言何用。明老死",
    "T41n1822_009:0601a08": "有果。無明有因。豈假更立餘緣起支。故經",
    "T41n1822_009:0601a09": "言如是純大苦蘊集。正理論云。經言如是",
    "T41n1822_009:0601a10": "純大苦蘊集。是前．後二際更相顯發義。是故",
    "T41n1822_009:0601a11": "無有老死．無明。無果．無因。有終．始過。於",
    "T41n1822_009:0601a12": "是定攝因果義周。無更立支成無窮失。",
    "T41n1822_009:0601a13": "論。有餘釋言至此契經中。有餘釋老死",
    "T41n1822_009:0601a14": "果無明因也。非理作意與無明為因。無明",
    "T41n1822_009:0601a15": "復生非理作意。非理作意亦取支攝。故不別",
    "T41n1822_009:0601a16": "立無明因支。論。此非理作意如何取支",
    "T41n1822_009:0601a17": "攝。論主問攝所以。論。若言由此至亦",
    "T41n1822_009:0601a18": "應彼攝。以愛．無明例非理作意不許攝",
    "T41n1822_009:0601a19": "也。論。設許彼攝至為無明因。縱攝而",
    "T41n1822_009:0601a20": "遮因也。論。若但彼攝至為緣起支。縱攝",
    "T41n1822_009:0601a21": "為因例愛．無明應不別立。論。餘復",
    "T41n1822_009:0601a22": "釋云至說在觸時。第二餘師釋。正理論云。是",
    "T41n1822_009:0601a23": "上座釋。論。故餘經說至必引無明。無",
    "T41n1822_009:0601a24": "明觸位有非理作意生受位無明也。",
    "T41n1822_009:0601a25": "論。故餘經言至無明為緣。引餘經證。如文",
    "T41n1822_009:0601a26": "可知。論。由此無明至從癡生故。結對",
    "T41n1822_009:0601a27": "前難。非理作意從無明生。無明復因非理",
    "T41n1822_009:0601a28": "起故。展轉為果非無因也。論。如契經",
    "T41n1822_009:0601a29": "說至染濁作意。引經證非理作意從無明",
    "T41n1822_009:0601b01": "生。論。餘經雖有至應更須說。論主難",
    "T41n1822_009:0601b02": "也。雖緣起餘經說非理作意從無明生。無",
    "T41n1822_009:0601b03": "明復生非理作意。然此緣起經中應更須",
    "T41n1822_009:0601b04": "說。論。不須更說。餘師答也。論。如",
    "T41n1822_009:0601b05": "何證知。論主徵也。論。由理證知。餘師答",
    "T41n1822_009:0601b06": "也。論。何等為理。論主問也。論。非",
    "T41n1822_009:0601b07": "離無明至不生愛故。此證受位有無明也。",
    "T41n1822_009:0601b08": "論。又非無倒觸能為染受緣。證觸位有",
    "T41n1822_009:0601b09": "非理作意也。論。亦非離無明觸至非顛",
    "T41n1822_009:0601b10": "倒故。證觸時有無明故成顛倒。論。",
    "T41n1822_009:0601b11": "由如是理為證故知。結也。論若爾便應",
    "T41n1822_009:0601b12": "成至不成釋難。論主破也。豈由理證知即經",
    "T41n1822_009:0601b13": "不說。若爾十二緣起皆理可證。何為緣起經",
    "T41n1822_009:0601b14": "中唯說十二。不說無明之因老死之果。",
    "T41n1822_009:0601b15": "論。然上所言至理不圓滿。論主釋緣起經",
    "T41n1822_009:0601b16": "意。論。所以者何。外人問也。論。此",
    "T41n1822_009:0601b17": "經但欲至遣他愚惑。釋主釋經意也。如文",
    "T41n1822_009:0601b18": "可解。論。如世尊告至此二何異問。經中",
    "T41n1822_009:0601b19": "說緣起法。緣已生法。二說何異。論。",
    "T41n1822_009:0601b20": "且本論文至一切法故。引本論證二說同",
    "T41n1822_009:0601b21": "也。論。如何未來至說緣已生。難也。未來",
    "T41n1822_009:0601b22": "法未生如何說已生。論。云何未來至",
    "T41n1822_009:0601b23": "說名有為。反難問也。未來未已生不許說",
    "T41n1822_009:0601b24": "已生。未來未有作如何說有為。論。由",
    "T41n1822_009:0601b25": "能作思力所造故。答反難也。未來之法非",
    "T41n1822_009:0601b26": "能作已作思所造故名有為。論。若",
    "T41n1822_009:0601b27": "爾無漏如何有為。難也。若思異熟因力所造",
    "T41n1822_009:0601b28": "故名有為者。未來無漏既非異熟因所造",
    "T41n1822_009:0601b29": "如何名有為。論。彼亦善思力所造故。",
    "T41n1822_009:0601c01": "答也。彼亦以行者修善思力所造故也。",
    "T41n1822_009:0601c02": "論若爾就得涅槃應然。難也。修力得證涅",
    "T41n1822_009:0601c03": "槃。涅槃應亦是有為也。論。理實應言",
    "T41n1822_009:0601c04": "至所說無失。論主正釋。未來未已作位名",
    "T41n1822_009:0601c05": "有為者。已與過．現種類同故。",
    "T41n1822_009:0601c06": "論。然今正釋契經意者。已下半頌。論主正釋",
    "T41n1822_009:0601c07": "經意。說因分名緣起。果分名緣已生。",
    "T41n1822_009:0601c08": "論曰至因果性故。釋頌文也。此十二支能生",
    "T41n1822_009:0601c09": "後義名之為因。此因為緣能起後果故",
    "T41n1822_009:0601c10": "名緣起。從前生義名之為果。此果皆從緣",
    "T41n1822_009:0601c11": "所生故名緣已生。如是一切十二支皆有",
    "T41n1822_009:0601c12": "因果義。故緣起。緣已生。二義皆成。論",
    "T41n1822_009:0601c13": "若爾安立應不俱成。外難。為因之時不可",
    "T41n1822_009:0601c14": "為果。為果之時不可為因。如何二義俱",
    "T41n1822_009:0601c15": "得成也。論。不爾所觀至父子等名。答",
    "T41n1822_009:0601c16": "也。所觀有別。二義得成。由如父．子從他",
    "T41n1822_009:0601c17": "生義名子。生他義名父。因果亦爾。論。",
    "T41n1822_009:0601c18": "尊者望滿至諸無為法。述望滿釋經也。正理",
    "T41n1822_009:0601c19": "論云。今詳尊者所說義意。若從因已起名",
    "T41n1822_009:0601c20": "緣已生。若與餘為因說名緣起。非無為法",
    "T41n1822_009:0601c21": "得緣起名。以為因相不圓滿故。因相者",
    "T41n1822_009:0601c22": "何。謂前已說依此有彼有。此生故彼生。依",
    "T41n1822_009:0601c23": "此無彼無。此滅故彼滅。雖有無為諸法得",
    "T41n1822_009:0601c24": "起。而不可說此生故彼生。亦不可言此",
    "T41n1822_009:0601c25": "滅故彼滅。及不可說依此無彼無。無生",
    "T41n1822_009:0601c26": "滅故。體常有故。乃至無取．與力闕於因相",
    "T41n1822_009:0601c27": "　准此。望滿未來法名緣起者。以是有為",
    "T41n1822_009:0601c28": "後為因生法名緣起。羅漢後蘊從因生故",
    "T41n1822_009:0601c29": "名緣已生。不生後故不名緣起。餘過．現法",
    "T41n1822_009:0602a01": "從緣生故名緣已生。能生後故名為緣起。",
    "T41n1822_009:0602a02": "諸無為法二義俱闕。雖為能作因生於諸",
    "T41n1822_009:0602a03": "法。因相不滿不名緣起。論。經部諸師",
    "T41n1822_009:0602a04": "至經義不然。已下經部破有部也。有部是",
    "T41n1822_009:0602a05": "本。經部是末。由此白也。論。所以者何。",
    "T41n1822_009:0602a06": "有部徵也。論。且前所說至經義相違。經",
    "T41n1822_009:0602a07": "部答也。經言云何無明謂前際無知。經現",
    "T41n1822_009:0602a08": "唯說無知如何總取五蘊。此經是了義說。",
    "T41n1822_009:0602a09": "不可令成不了義。意說不是五蘊但是無",
    "T41n1822_009:0602a10": "明。論。非一切經至此亦應爾。有部引",
    "T41n1822_009:0602a11": "例證不了義。就勝說無明也。如象迹喻",
    "T41n1822_009:0602a12": "說。云何內地界謂髮．毛等　髮．毛等中非",
    "T41n1822_009:0602a13": "無色等。然說髮．毛為地界者。以髮．毛中",
    "T41n1822_009:0602a14": "地界勝故。故就勝說名地界也無明支中",
    "T41n1822_009:0602a15": "亦有五蘊。經就勝說以為無明。論。所",
    "T41n1822_009:0602a16": "引非證至無復有餘。經部破所引經非成證",
    "T41n1822_009:0602a17": "也。經以髮．毛分別地界者。經云。云何內地",
    "T41n1822_009:0602a18": "界。此問地界。謂髮．毛等。此將髮．毛分別",
    "T41n1822_009:0602a19": "地界內外別也。非是經說云何髮．毛謂內",
    "T41n1822_009:0602a20": "地界。若以此言出髮．毛體。可說髮．毛實",
    "T41n1822_009:0602a21": "具四大四境就勝唯說地界。經將髮．毛出",
    "T41n1822_009:0602a22": "地界體。地界不越髮．毛故成具足說非",
    "T41n1822_009:0602a23": "從勝說。論。豈不地界至其體亦有。有部",
    "T41n1822_009:0602a24": "難也。汝說地界不越髮．毛成了義說。洟",
    "T41n1822_009:0602a25": "涕．等中豈無地界。寧不越彼。故知此經非",
    "T41n1822_009:0602a26": "為了義。論。洟等皆亦至身中餘物。經",
    "T41n1822_009:0602a27": "部釋也。彼經云何內地界謂髮等及身中餘",
    "T41n1822_009:0602a28": "物　洟等是餘物等也。論。設復同彼至",
    "T41n1822_009:0602a29": "今應顯示。縱有部也。縱同象迹喻經髮．毛",
    "T41n1822_009:0602b01": "外有此地大。如同彼說無明外有餘無明。",
    "T41n1822_009:0602b02": "今應顯示何者是也。論。若引異類至此",
    "T41n1822_009:0602b03": "有何益。責有部也。經說無明兼引色等",
    "T41n1822_009:0602b04": "置無明中有何利益。論。雖於諸位至",
    "T41n1822_009:0602b05": "為彼法支。經部述不取餘五蘊意也。雖無",
    "T41n1822_009:0602b06": "明位有色等蘊。然行但由無明而生不由",
    "T41n1822_009:0602b07": "色等。不由有色等故有其行支。色等不可",
    "T41n1822_009:0602b08": "立無明支。隨彼有無明因果故。行有唯",
    "T41n1822_009:0602b09": "由此無明故。論。或有五蘊至即如所說。",
    "T41n1822_009:0602b10": "經部引例證也。如或有羅漢無煩惱故即",
    "T41n1822_009:0602b11": "無有行。隨福行亦無。非福行亦無。不動行亦",
    "T41n1822_009:0602b12": "無。及結生識．愛．取．有等皆無。若不唯取此",
    "T41n1822_009:0602b13": "有彼有者。爾時亦具五蘊。何不名行乃至",
    "T41n1822_009:0602b14": "愛等。論。所說四句至所立三際。破望",
    "T41n1822_009:0602b15": "滿也。望滿前四句中。未來法非緣已生此",
    "T41n1822_009:0602b16": "即違經。經說云何緣已生法。謂無明．行乃至",
    "T41n1822_009:0602b17": "生．老死。生．老死既在未來名緣已生。故望",
    "T41n1822_009:0602b18": "滿說違其經意　或可。不許二支未來。此",
    "T41n1822_009:0602b19": "即壞前所立三際應說有二。論。有說",
    "T41n1822_009:0602b20": "緣起是無為法。破異計也。婆沙二十三云",
    "T41n1822_009:0602b21": "分別說部。宗輪論云大眾部也。以經說緣",
    "T41n1822_009:0602b22": "起法性常住故謂無為。論。以契經說",
    "T41n1822_009:0602b23": "法至理則不然。論主審定大眾部意。論",
    "T41n1822_009:0602b24": "云何如是意至及不可然。大眾部反問論主",
    "T41n1822_009:0602b25": "也。論。謂若意說至理即不然。論主答也。",
    "T41n1822_009:0602b26": "論。所以者何。大眾部徵理不可然等",
    "T41n1822_009:0602b27": "所以也。論。生起俱是至可應正理。論主",
    "T41n1822_009:0602b28": "答理不可然所以也。於中有數重破。此是",
    "T41n1822_009:0602b29": "第一重也。為與無為相不同故。不可無為",
    "T41n1822_009:0602c01": "與有為相。論。又起必應至為彼緣起。",
    "T41n1822_009:0602c02": "此第二重破也。緣起無常。無為常法。如何常",
    "T41n1822_009:0602c03": "法為無常依。論。又名緣起至無相應",
    "T41n1822_009:0602c04": "理。第三破也。能詮所詮相乖反故。論。此",
    "T41n1822_009:0602c05": "中緣起是何句義。大眾部問。論。鉢剌底",
    "T41n1822_009:0602c06": "至轉變成緣。此釋緣也。准正理云。經主此",
    "T41n1822_009:0602c07": "中釋差別義。鉢剌底是至義　乃至　如是",
    "T41n1822_009:0602c08": "所釋越彼所宗　乃至　經主自立此句義",
    "T41n1822_009:0602c09": "已後自假立如是徵難。如是句義理不應",
    "T41n1822_009:0602c10": "然。所以者何。依一作者有二作用　准此",
    "T41n1822_009:0602c11": "等文。故知論主依經部宗釋也　西方字法",
    "T41n1822_009:0602c12": "有字界．字緣。略如此方字有形有聲。如一",
    "T41n1822_009:0602c13": "形上聲助不同目種種法。如水形上若以可",
    "T41n1822_009:0602c14": "助即目其河。若以每助即目海也。若以也",
    "T41n1822_009:0602c15": "助即目其池若以白助即目泉也。若以甚",
    "T41n1822_009:0602c16": "助即目其湛。若以主助即目其注。水之一",
    "T41n1822_009:0602c17": "形有種種義。由助字異。注．湛不同。河．海有",
    "T41n1822_009:0602c18": "異。水是濕義。由可助故目河也　若以",
    "T41n1822_009:0602c19": "可為木助即目其柯。梵字亦爾。鉢剌底是",
    "T41n1822_009:0602c20": "至義。翳底界是行義。由先翳底界行義助",
    "T41n1822_009:0602c21": "鉢剌底至義轉變成緣。論。三是和合",
    "T41n1822_009:0602c22": "義至轉變成起。此釋起也。此是界一助二合",
    "T41n1822_009:0602c23": "界目起。即如此方木是其一由目助成相。",
    "T41n1822_009:0602c24": "以相助心以為想也。論。由此有法至",
    "T41n1822_009:0602c25": "是緣起義。此合釋也。此是論主依俗字法",
    "T41n1822_009:0602c26": "作如是釋。論。如是句義理不應然。論",
    "T41n1822_009:0602c27": "主假作聲論師非前釋也。論。所以者",
    "T41n1822_009:0602c28": "何。徵也。論。依一作者至可有作用。出",
    "T41n1822_009:0602c29": "理不應然所以也　就中有二。一長行。二",
    "T41n1822_009:0603a01": "頌結。此是長行。意云。於一法上明前後二",
    "T41n1822_009:0603a02": "用。於先用上可言其己。如有一人浴已",
    "T41n1822_009:0603a03": "方食。既法起先無有小行法在起先有。",
    "T41n1822_009:0603a04": "即正起時方有行法。如何釋言由此有法",
    "T41n1822_009:0603a05": "至於緣已和合升起是緣起義。論主取經",
    "T41n1822_009:0603a06": "部義意假作聲論師破也。論。故說頌",
    "T41n1822_009:0603a07": "言至彼應先說故。第二頌。此進退破。至緣若",
    "T41n1822_009:0603a08": "起先行法非有不應理。法既非有如何至",
    "T41n1822_009:0603a09": "緣　若俱便壞已者。若至緣時即是起時。則",
    "T41n1822_009:0603a10": "不應言由此有法至於緣已。言已者必",
    "T41n1822_009:0603a11": "應合在先說不合俱時　此是敘聲論師",
    "T41n1822_009:0603a12": "破也。論。無如是過。總非聲論師也。",
    "T41n1822_009:0603a13": "論。且應反詰至為在未來。反詰聲論師",
    "T41n1822_009:0603a14": "也。論。設爾何失。聲論師答。設在現在。",
    "T41n1822_009:0603a15": "或在未來。此有何失。論。起若現在至",
    "T41n1822_009:0603a16": "便致無窮。出起現在失也。論。起若未",
    "T41n1822_009:0603a17": "來至何有作用。出起未來失也。論。故",
    "T41n1822_009:0603a18": "於起位即亦至緣。論主結來自釋。是聲論不",
    "T41n1822_009:0603a19": "得我意妄為難也。論。起位者何。聲論",
    "T41n1822_009:0603a20": "師問。論。謂未來世至亦說至緣。論主取",
    "T41n1822_009:0603a21": "經部義答也。正理破云。非如是言能釋前",
    "T41n1822_009:0603a22": "難。以正起位許屬未來。彼宗未來猶未有",
    "T41n1822_009:0603a23": "體至緣及起依何得成。故前所難無少行",
    "T41n1822_009:0603a24": "法有在起前先至於緣後時方起。非無作",
    "T41n1822_009:0603a25": "者可有用言仍未通釋。論。又聲論師",
    "T41n1822_009:0603a26": "至於俗無謬。破聲論作者作用別也。聲論師",
    "T41n1822_009:0603a27": "作者如勝論實句。作用如德句。其法別也。",
    "T41n1822_009:0603a28": "離其作者無別作用。如刀能割豈有別耶。",
    "T41n1822_009:0603a29": "我立用不離體於俗無謬。論。此緣起",
    "T41n1822_009:0603b01": "義至釋緣起義。結歸同十二緣起也。先長行",
    "T41n1822_009:0603b02": "釋。後頌結。此長行也。論。故說頌言至若",
    "T41n1822_009:0603b03": "後眠應閉。頌結　言。如非有而起至緣應亦",
    "T41n1822_009:0603b04": "然者。此兩句論主標宗也。如先非有而有",
    "T41n1822_009:0603b05": "名起。至緣亦與起同時故言至緣應亦然",
    "T41n1822_009:0603b06": "也　生已起無窮或先有非有者。頌上反詰",
    "T41n1822_009:0603b07": "破聲論師也　生已起無窮。頌上破起若",
    "T41n1822_009:0603b08": "現在也　或先有非有者。頌上破起在未",
    "T41n1822_009:0603b09": "來也。或先未來有起爾時非有如何有起",
    "T41n1822_009:0603b10": "　下一行頌上三句釋難。下一句反徵　就",
    "T41n1822_009:0603b11": "三句中上一句云。俱亦有言已者。正答難",
    "T41n1822_009:0603b12": "也。難云若起至緣二同時者。如何言至緣已",
    "T41n1822_009:0603b13": "方升起也。答云俱亦有言已　下兩句喻",
    "T41n1822_009:0603b14": "顯。謂如說闇至已燈滅。闇至與燈滅同時",
    "T41n1822_009:0603b15": "亦有。說言闇至已滅。故知同時亦得言已",
    "T41n1822_009:0603b16": "　及開口已眠眠與開口同時。亦說開口已",
    "T41n1822_009:0603b17": "眠。同時言已。聲論師不信開口與眠同時",
    "T41n1822_009:0603b18": "　第四句反難云。若未眠開口後眠應閉。",
    "T41n1822_009:0603b19": "以言開口已後眠故。論。有執更以至",
    "T41n1822_009:0603b20": "是緣起義。述經部中上坐師釋。字界．字緣以",
    "T41n1822_009:0603b21": "如前釋。此師意說。種種緣聚集同處共成緣",
    "T41n1822_009:0603b22": "起。論。如是所釋至聚集豈成。論主破",
    "T41n1822_009:0603b23": "也。種種聚集於此十二緣起可然。如眼在",
    "T41n1822_009:0603b24": "此色在遠方。如是亦是緣起豈是聚集。所",
    "T41n1822_009:0603b25": "以諸釋不同。依聲明一一字皆有十義。取",
    "T41n1822_009:0603b26": "意不同釋各異也。論。何故世尊至此生",
    "T41n1822_009:0603b27": "故彼生。已下釋經中二句此有故彼有。此生",
    "T41n1822_009:0603b28": "故彼生也。先問後答。此是問也。論。為",
    "T41n1822_009:0603b29": "於緣起知決定故。論主總答。欲顯緣起因果",
    "T41n1822_009:0603c01": "決定相繫屬義此總釋也。論。如餘處說",
    "T41n1822_009:0603c02": "至可有諸行。別釋決定相也。就中有四。此",
    "T41n1822_009:0603c03": "即初明也。此明十二支各各相屬相待決",
    "T41n1822_009:0603c04": "定。論。又為顯示至餘支得生。此第二",
    "T41n1822_009:0603c05": "顯決定相明生．有。決定相屬相待。論。",
    "T41n1822_009:0603c06": "又為顯示至後際得生。此第三明三世相待",
    "T41n1822_009:0603c07": "相屬決定相也。論。又為顯示親傳二",
    "T41n1822_009:0603c08": "緣至諸行方生。第四明親傳二緣相待決定。",
    "T41n1822_009:0603c09": "已上並是論主釋也。論。有餘師釋至諸",
    "T41n1822_009:0603c10": "行得生。此述經部異釋。即正理論牒破云上",
    "T41n1822_009:0603c11": "坐也。此師意者此有故彼有。破無因也。此",
    "T41n1822_009:0603c12": "生故彼生。破常因也。生非常故也。",
    "T41n1822_009:0603c13": "論。若爾至無因常因故。論主破也。但言此生",
    "T41n1822_009:0603c14": "故彼生。即具顯有因及因無常。何用前句",
    "T41n1822_009:0603c15": "此有彼有也。論。然或有執至純大苦蘊",
    "T41n1822_009:0603c16": "集。論主正釋。然或有外道執。有我為依行",
    "T41n1822_009:0603c17": "等得有。由無明等因分生故行等得生。此",
    "T41n1822_009:0603c18": "執因之與果俱依於我。然由因分生故果",
    "T41n1822_009:0603c19": "得生也。世尊為除彼執。果分有由生因有",
    "T41n1822_009:0603c20": "故不依我。若此生因生故彼果生。即依此",
    "T41n1822_009:0603c21": "生因有後果。非謂果有別我為餘依因",
    "T41n1822_009:0603c22": "　謂無明行乃至純大苦蘊集者。即顯十二支",
    "T41n1822_009:0603c23": "是純苦蘊集聚無別我雜聚集。論。軌範",
    "T41n1822_009:0603c24": "諸師至皆應廣說。論主述自承習經部師也。",
    "T41n1822_009:0603c25": "此有故彼有。顯諸行不斷。此生故彼生。顯",
    "T41n1822_009:0603c26": "相待生。由此不破。論。有釋為顯至果",
    "T41n1822_009:0603c27": "分亦生。此述經部異師。此有故彼有者。是因",
    "T41n1822_009:0603c28": "相續有果相續有。此顯住也。因分生故果分",
    "T41n1822_009:0603c29": "亦生。此顯生也。論。此欲辨生至而後說",
    "T41n1822_009:0604a01": "生。經主破也。有二破。一與此經意不同。",
    "T41n1822_009:0604a02": "經說緣生本欲辦生如何說住。二破次第",
    "T41n1822_009:0604a03": "失應合先說其生然後說住。如何破其次",
    "T41n1822_009:0604a04": "第。先說其住而後說生。故知經意不爾。",
    "T41n1822_009:0604a05": "論。復有釋言至非謂無因。此述經部室",
    "T41n1822_009:0604a06": "利羅多解也。正理呼為上坐。此師意由果",
    "T41n1822_009:0604a07": "有故因有滅無。論。經義若然至非此",
    "T41n1822_009:0604a08": "經義。有二破。一既由果有故因滅無者。經",
    "T41n1822_009:0604a09": "應言此有故彼無。何故經言此有彼有",
    "T41n1822_009:0604a10": "　二破云。應先言因生故果生已後乃可說",
    "T41n1822_009:0604a11": "此有故因滅無。如是次第方名善說。若異",
    "T41n1822_009:0604a12": "此者欲辨緣起依何次第先說因滅。故知",
    "T41n1822_009:0604a13": "所釋非此經義。論。復次至生緣老死。自",
    "T41n1822_009:0604a14": "下述經部十二緣義寄問生起。論。我",
    "T41n1822_009:0604a15": "今略顯至無明緣行。經部述。不知唯行即",
    "T41n1822_009:0604a16": "是無明。福．非福．不動行是行也。論。由",
    "T41n1822_009:0604a17": "引業力至名行緣識。此釋行緣識也。經部",
    "T41n1822_009:0604a18": "同大乘中有識支攝。論。若作此釋至通",
    "T41n1822_009:0604a19": "於六識。若中有識支攝中有具六識故。即",
    "T41n1822_009:0604a20": "順契經識支通於六識。若依有部唯一剎",
    "T41n1822_009:0604a21": "那結生名識支。此即唯意識不攝中有。不",
    "T41n1822_009:0604a22": "通五也。論。識為先故至遍一期生。此",
    "T41n1822_009:0604a23": "釋識緣名色　言。遍一期生者。此經部名",
    "T41n1822_009:0604a24": "色從初生後乃至死有皆名名色。於名色",
    "T41n1822_009:0604a25": "上更立餘支。論。於大因緣至如是說",
    "T41n1822_009:0604a26": "故。引教證也。論。如是名色至說為六",
    "T41n1822_009:0604a27": "處。此釋名色緣六處也。論。次與境合",
    "T41n1822_009:0604a28": "便有識生。釋六處緣觸也。論。三和故",
    "T41n1822_009:0604a29": "至樂等三受。釋觸緣受。論。從此三受",
    "T41n1822_009:0604b01": "至生無色愛。此釋從受生於愛也。三界受",
    "T41n1822_009:0604b02": "不同故愛三界異。論。從欣受愛起欲等",
    "T41n1822_009:0604b03": "取。此明愛緣取也　言等者。等戒見．我語",
    "T41n1822_009:0604b04": "取也。經部宗不同有部。於一境上愛增為",
    "T41n1822_009:0604b05": "取。即以四取以為取支體也。論。此中",
    "T41n1822_009:0604b06": "欲者謂五妙欲。已下別釋四取　欲者即色",
    "T41n1822_009:0604b07": "等五妙欲境。皆能生欲故名欲也。或是所欲",
    "T41n1822_009:0604b08": "故名欲。於五妙境起貪名為欲取。",
    "T41n1822_009:0604b09": "論。見謂六十二見如梵網經廣說。此釋見取。",
    "T41n1822_009:0604b10": "亦如婆沙一百九十九．二百廣釋。論。",
    "T41n1822_009:0604b11": "戒謂遠離惡戒。戒即是內法戒也。遠離不律",
    "T41n1822_009:0604b12": "儀等惡戒。論。禁謂狗牛等禁者。是外道",
    "T41n1822_009:0604b13": "持狗．牛等禁。此不能離惡戒故不名戒。",
    "T41n1822_009:0604b14": "論。如諸離繫至無義苦行。已下指人法",
    "T41n1822_009:0604b15": "也　離繫者。即是露形外道。離衣等繫故",
    "T41n1822_009:0604b16": "名離繫。此外道受持種種露形拔髮等禁",
    "T41n1822_009:0604b17": "　婆羅門外道受持手執杖行披烏鹿皮等",
    "T41n1822_009:0604b18": "　播輸鉢多外道此云牛主。謂事天主。摩醯",
    "T41n1822_009:0604b19": "首羅天乘牛而行故云牛主。此外道學彼天",
    "T41n1822_009:0604b20": "法從彼為名故名牛主。此外道持受頂上",
    "T41n1822_009:0604b21": "持一髻子身體塗灰　般利伐羅句伽外",
    "T41n1822_009:0604b22": "道此云遍出。此是出家外道。此持執三杖",
    "T41n1822_009:0604b23": "行擬護淨安衣服．瓶．鉢等并剪鬚髮無",
    "T41n1822_009:0604b24": "義苦行　等。等取自餘無義五熱灸身等",
    "T41n1822_009:0604b25": "也。外道受此等法皆名禁也。論。我語謂",
    "T41n1822_009:0604b26": "內身依之說我故。釋我語取。即此內身實非",
    "T41n1822_009:0604b27": "我語。依之起我語故名我語。此是有財釋",
    "T41n1822_009:0604b28": "也。論。有餘師說至名為我語。述異釋",
    "T41n1822_009:0604b29": "也。此師以我見．我慢名為我語。論。云",
    "T41n1822_009:0604c01": "何此二至說名我語。釋二名我語所以也。",
    "T41n1822_009:0604c02": "但有其語無所詮故。引經證可解。",
    "T41n1822_009:0604c03": "論。於前四種至所謂欲貪。正釋取體前四取",
    "T41n1822_009:0604c04": "是所取。貪是能取。故引經說取是欲貪。此",
    "T41n1822_009:0604c05": "謂於四取上起貪欲也。非謂唯欲界貪。又",
    "T41n1822_009:0604c06": "此中意唯取欲貪。不同有部兼同時蘊。",
    "T41n1822_009:0604c07": "論。由取為緣至說名為有。釋取緣有。引",
    "T41n1822_009:0604c08": "經可解。論。有為緣故至說名為生。釋",
    "T41n1822_009:0604c09": "有緣生。此說生支通其五蘊亦并六識。",
    "T41n1822_009:0604c10": "論。已生為緣故至廣說如經。釋生緣老",
    "T41n1822_009:0604c11": "死也。辨十二支廣如經說。已上依經部",
    "T41n1822_009:0604c12": "釋十二支也。已下依論釋經純大苦蘊",
    "T41n1822_009:0604c13": "集。論。如是純言顯唯有行無我我所。",
    "T41n1822_009:0604c14": "大苦蘊言顯苦無初無後故名大也。集言",
    "T41n1822_009:0604c15": "為顯諸苦蘊生。集是生義也。此釋經中云",
    "T41n1822_009:0604c16": "純大苦蘊集。",
    "T41n1822_009:0604c17": "俱舍論疏卷第九",
    "T41n1822_009:0604c18": "霜四日夜半於南屋點了",
    "T41n1822_009:0604c19": "此卷有不慮事等字界字緣等也。",
    "T41n1822_009:0604c20": "前權少僧都傳燈少法師覺受",
    "T41n1822_009:0604c21": "以黃薗本一交了端嚴僧理真"
}