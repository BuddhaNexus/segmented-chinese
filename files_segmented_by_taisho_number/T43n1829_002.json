{
    "T43n1829_002:0019a02": "瑜伽師地論略纂卷第二論本第三第四第五",
    "T43n1829_002:0019a04": "基撰",
    "T43n1829_002:0019a05": "意地之中。大文分二。上以五門。辨意地體。",
    "T43n1829_002:0019a06": "下以十門。釋意地義。文分為三。初牒前五門",
    "T43n1829_002:0019a07": "三處所攝。標起論端。次今當先說色聚諸法",
    "T43n1829_002:0019a08": "下。別釋十門。後總以頌結。",
    "T43n1829_002:0019a09": "除假法者。無別種生。又無別體。故今除之。",
    "T43n1829_002:0019a10": "非意地下。此地中辨四相故。",
    "T43n1829_002:0019a11": "言十門者。下頌云。色聚相應品。世相及與",
    "T43n1829_002:0019a12": "緣。善等差別門。巧便事為後。其善等中有",
    "T43n1829_002:0019a13": "三門。一三性。二十二處增數。三釋十二處",
    "T43n1829_002:0019a14": "名義。色中有二。初標。後釋。釋分為七。初明",
    "T43n1829_002:0019a15": "大種五因造色。二明極微有無差別。三明大",
    "T43n1829_002:0019a16": "造二不相離。四明色聚諸事多少。五明諸色",
    "T43n1829_002:0019a17": "相續間斷。六明三類色聚差別。七明色聚依",
    "T43n1829_002:0019a18": "六處轉。",
    "T43n1829_002:0019a19": "大種造色能為五因。一生因。二依因。三立",
    "T43n1829_002:0019a20": "因。四持因。五養因。如文配屬　依因中。由造",
    "T43n1829_002:0019a21": "色生已不離大種處而轉者。此說即質造同",
    "T43n1829_002:0019a22": "聚造。實造非假造。由諸日光。孤行香等。離",
    "T43n1829_002:0019a23": "大種故。生無色界定道戒色。無四大故。勢依",
    "T43n1829_002:0019a24": "彼有。皆有依因　持因中。由隨大種等量不",
    "T43n1829_002:0019a25": "壞者。亦依同聚四所造義。擊質發聲大質故。",
    "T43n1829_002:0019a26": "或五境附質。皆等質量。疎遠已去。方大於",
    "T43n1829_002:0019a27": "質　養因中。對法第一說。謂由大種養彼造",
    "T43n1829_002:0019a28": "色。令增長故。彼說一切大種。皆養造色義。今",
    "T43n1829_002:0019a29": "此論中。唯說長養。四大資四緣生。能養造色。",
    "T43n1829_002:0019b01": "然所造色。大種親養。大種要藉四緣資長。方",
    "T43n1829_002:0019b02": "養造色。今說外緣。大方能養。非外四緣。是此",
    "T43n1829_002:0019b03": "養因。相依而有。是造義故。生等五因。皆增上",
    "T43n1829_002:0019b04": "攝。或有五義。或不具五。非謂定具。如上可",
    "T43n1829_002:0019b05": "知。若依實義。親所造義。必同性造非異性。",
    "T43n1829_002:0019b06": "必同類造非異類。有漏無漏。必類同故。必同",
    "T43n1829_002:0019b07": "界造。非異界。定散必同。非異法造。若假說",
    "T43n1829_002:0019b08": "造。疎相依造。隨應無遮異熟長養等流三類。",
    "T43n1829_002:0019b09": "或各親造。或綺互造。理亦不遮。種種義門。如",
    "T43n1829_002:0019b10": "別章說。",
    "T43n1829_002:0019b11": "於色聚中曾無極微生等者。此顯頓變。非漸",
    "T43n1829_002:0019b12": "積義。不同薩婆多聚中有極微。",
    "T43n1829_002:0019b13": "又非極微集成色聚者。極微無體。不同經部",
    "T43n1829_002:0019b14": "種成大義。合前一種。不同勝論麁細俱實。如",
    "T43n1829_002:0019b15": "唯識第一疏解。",
    "T43n1829_002:0019b16": "極微亦有方分者。方謂諸方。分謂細分。雖有",
    "T43n1829_002:0019b17": "諸方。而無細分極微。乃是麁色所有。自更無",
    "T43n1829_002:0019b18": "他。唯識第一云。極微無方分。方即是分。非諸",
    "T43n1829_002:0019b19": "方義。二文雖別。亦不相違。",
    "T43n1829_002:0019b20": "二不相離中。文分為二。初略解二種。又此遍",
    "T43n1829_002:0019b21": "滿下。重解二種　同處不相離者。隨無根處。",
    "T43n1829_002:0019b22": "諸無根色。隨有根處。諸有根色。自類大造。皆",
    "T43n1829_002:0019b23": "同一處相涉入義。非是極微各別住義　和",
    "T43n1829_002:0019b24": "雜不相離者。謂自類大種。與餘類大種。更相",
    "T43n1829_002:0019b25": "涉入。俱一處義。故論下云。前是共大種聚。後",
    "T43n1829_002:0019b26": "是不共大種聚。此解和雜中。亦云。即此大種",
    "T43n1829_002:0019b27": "極微。與餘聚集。能所造色處俱。故不同薩婆",
    "T43n1829_002:0019b28": "多極微各別。同聚體異。俱舍頌云。欲微聚無",
    "T43n1829_002:0019b29": "聲。無根有八事。有身根九事。十事有餘根。",
    "T43n1829_002:0019c01": "今者大乘。同異類。一切大造。無別極微。隨",
    "T43n1829_002:0019c02": "所有聚。皆相涉入。名不相離　又同處不相",
    "T43n1829_002:0019c03": "離者。隨有根無根。一切大極微中即有。隨應",
    "T43n1829_002:0019c04": "一切所造色極微。更相涉入。合成一物。無別",
    "T43n1829_002:0019c05": "極微二處而住　和雜不相離者。即此一大",
    "T43n1829_002:0019c06": "種極微。與餘一切大種所造極微。雖同一處。",
    "T43n1829_002:0019c07": "非成一體。性各別故。用各異故。知非一性。諸",
    "T43n1829_002:0019c08": "根於中遍受用故。不相礙故。知同一處。名同",
    "T43n1829_002:0019c09": "處不相離。性各別故。用各異故名雜。同一處",
    "T43n1829_002:0019c10": "故名和。處所無二。俱依一所。體仍各別。故",
    "T43n1829_002:0019c11": "名處俱。其不相雜義意可知　又此遍滿色",
    "T43n1829_002:0019c12": "聚下。因文便故。先解和雜不相離　又一切",
    "T43n1829_002:0019c13": "所造色下。方解同處不相離。胡麻等聚。體類",
    "T43n1829_002:0019c14": "別居。大造極微。不同於彼。但如諸物石磨為",
    "T43n1829_002:0019c15": "末。以水和合。處所難分。其性各別。是和雜不",
    "T43n1829_002:0019c16": "相離義　又一切所造色下。乃至大種所據",
    "T43n1829_002:0019c17": "處所。其即質造　諸所造色還即據此。大種",
    "T43n1829_002:0019c18": "造色。同依一處。不同他宗。類各別住。是不相",
    "T43n1829_002:0019c19": "離義　上來所釋後之二文。順前解二處中",
    "T43n1829_002:0019c20": "後復次義。若依初復次義。同類異類大造相",
    "T43n1829_002:0019c21": "望。義准應悉。此義如決擇五十四。六十五等。",
    "T43n1829_002:0019c22": "對法第五疏解。",
    "T43n1829_002:0019c23": "色聚諸事多少中分二。初總明事多少。後又",
    "T43n1829_002:0019c24": "約相攝下。別顯攝義。事者體也。物也。總諸色",
    "T43n1829_002:0019c25": "聚。有十四物。除勝定之果。非定有故。此說實",
    "T43n1829_002:0019c26": "體。除一切假。",
    "T43n1829_002:0019c27": "一切色聚有色諸根所攝者者。五十四云。如",
    "T43n1829_002:0019c28": "眼若據相攝唯一。謂眼清淨色若相離攝有",
    "T43n1829_002:0019c29": "七。謂眼身地色香味觸。若界攝有十。加水火",
    "T43n1829_002:0020a01": "風。耳鼻舌亦爾。若身根除眼等四。獨可得故。",
    "T43n1829_002:0020a02": "唯可有九。界者因義。順經部宗。色能持種說",
    "T43n1829_002:0020a03": "有。彼界。或彼聚中。可有能生彼色等用。增上",
    "T43n1829_002:0020a04": "緣中。立為界稱。或界者性也。即彼體事。如欲",
    "T43n1829_002:0020a05": "界有眼等四定有身根。有師於此起妄計云。",
    "T43n1829_002:0020a06": "若得天眼。亦得彼地身根。不相離故。其義不",
    "T43n1829_002:0020a07": "然。雜心云。極微在四根。十種應當知。身根九",
    "T43n1829_002:0020a08": "餘八。謂在有香地。若以在四根有十種故定",
    "T43n1829_002:0020a09": "有身者。有香地言如何通。俱舍亦通云。欲微",
    "T43n1829_002:0020a10": "聚故。迦延亦言。頗有成就彼地眼。不成就彼",
    "T43n1829_002:0020a11": "地身根耶。曰有。謂身在欲界。起天眼通。故知",
    "T43n1829_002:0020a12": "彼說非理　相攝者。約體攝也。各自以體自",
    "T43n1829_002:0020a13": "攝故。如有色。自有故　界攝者。以體對用也。",
    "T43n1829_002:0020a14": "不相離攝者。體用不相離也。",
    "T43n1829_002:0020a15": "諸色相續間斷中有六。一聲。二風。三明闇色。",
    "T43n1829_002:0020a16": "四大小無間生。五釋經。六顯有法界聲。界者",
    "T43n1829_002:0020a17": "造聲因四大也。恒行風者。持世界日輪等風。",
    "T43n1829_002:0020a18": "恒續闇色。謂世界中闇。不說空劫。故知彼無。",
    "T43n1829_002:0020a19": "或義不然。說為逈故。不與闇名。堅即彼界者。",
    "T43n1829_002:0020a20": "謂地界。堅攝。謂餘相。非執受種子者。謂無漏",
    "T43n1829_002:0020a21": "種子。雖依於識。識不緣故。名非執受。",
    "T43n1829_002:0020a22": "色聚有三種流轉者。業果名異熟。現在四緣",
    "T43n1829_002:0020a23": "之所資長名長養。非前二種。但自類相生名",
    "T43n1829_002:0020a24": "等流。不同小乘別立剎那。大乘即是定長養",
    "T43n1829_002:0020a25": "攝。或是等流。有漏得引無漏法故。現行從彼",
    "T43n1829_002:0020a26": "種子生故。況初道色體是假邪　處寬遍者。",
    "T43n1829_002:0020a27": "謂體增寬。遍滿處所。相增盛者。處所仍舊相",
    "T43n1829_002:0020a28": "狀轉增　變異等流者。謂變舊相。如青變黃。",
    "T43n1829_002:0020a29": "清變濁等　自性等流者。謂住舊位。相續生",
    "T43n1829_002:0020b01": "滅　初異熟生。謂引業果。後異熟生。謂滿業",
    "T43n1829_002:0020b02": "果　諸法有二。一有為。二無為。無為無此三。",
    "T43n1829_002:0020b03": "無差別故。有為有之。有為為二。一有漏。二無",
    "T43n1829_002:0020b04": "漏。有漏具三。無漏唯二。無業果故。且無漏",
    "T43n1829_002:0020b05": "中。諸根唯一。無等流。內餘色有二。若執受。",
    "T43n1829_002:0020b06": "唯長養。非執受者通等流。外五塵色。亦通二",
    "T43n1829_002:0020b07": "種。上說有長養及等流者。各具二種。長養等",
    "T43n1829_002:0020b08": "流勝定果色。諸心心所有二。等流唯一。長養",
    "T43n1829_002:0020b09": "除處寬遍。此說法處諸假色法定果實色。或",
    "T43n1829_002:0020b10": "通處寬遍。上說無漏已。有漏蘊中。內五根。",
    "T43n1829_002:0020b11": "唯長養異熟。無等流。具二長養。無初異熟。內",
    "T43n1829_002:0020b12": "諸餘色。具有三種。若外諸色。唯除異熟。法處",
    "T43n1829_002:0020b13": "攝色。假唯一長養。除處寬遍。通二等流。諸心",
    "T43n1829_002:0020b14": "心所。一切皆具。唯無處寬遍一種長養。若於",
    "T43n1829_002:0020b15": "八識。法處五色。後應分別。恐繁且止　五十",
    "T43n1829_002:0020b16": "四中。總聚為文。若五根色。有長養異熟。無等",
    "T43n1829_002:0020b17": "流。非根諸色。具三種流。諸心心所。有等流異",
    "T43n1829_002:0020b18": "熟。第二長養所長養流法處攝色。無異熟生。",
    "T43n1829_002:0020b19": "餘如心心所。雖作此說。亦不相違。復有三界",
    "T43n1829_002:0020b20": "差別。長養有殊。問答分別。皆如五十四。若說",
    "T43n1829_002:0020b21": "異熟。初生剎那。及後相續。分之為二。說與",
    "T43n1829_002:0020b22": "前殊。後應思准。",
    "T43n1829_002:0020b23": "六依處中。建立者。風金輪等。相依持法。覆",
    "T43n1829_002:0020b24": "藏者。屋宇等。",
    "T43n1829_002:0020b25": "第二段明相應蘊中。文分為五。初標心及五",
    "T43n1829_002:0020b26": "十三心所法。次四一切。辨五位心所差別。合",
    "T43n1829_002:0020b27": "煩惱隨煩惱為一故。三辨由根境等諸識生。",
    "T43n1829_002:0020b28": "四又識能分別事之總相下。明心心所行相。",
    "T43n1829_002:0020b29": "五作意云下。明遍行別境。二位心所。體業差",
    "T43n1829_002:0020c01": "別　一切處者。唯識第五解云。謂三性處。",
    "T43n1829_002:0020c02": "一切地者。有二義。一云。有尋等三地。二云。",
    "T43n1829_002:0020c03": "色四無色四。并欲界一。合為九地　一切時",
    "T43n1829_002:0020c04": "者。心生必有　一切耶者。隨其自位。起一必",
    "T43n1829_002:0020c05": "俱。遍行具四。別境非後二。善十一中。通一切",
    "T43n1829_002:0020c06": "地。非一切處者。唯善性故。非一切時者。非心",
    "T43n1829_002:0020c07": "生時即皆起故。非一切耶者。輕安不遍諸善",
    "T43n1829_002:0020c08": "心故。一切地者。有義通九地。以定加行亦名",
    "T43n1829_002:0020c09": "定地。彼亦微有調暢義故。由斯欲界亦有輕",
    "T43n1829_002:0020c10": "安。有義不然。論說欲界由闕輕安。名不定",
    "T43n1829_002:0020c11": "地。通一切地者。有尋伺等三地皆有故。如唯",
    "T43n1829_002:0020c12": "識第六說。煩惱隨煩惱。合名染位。四種皆無。",
    "T43n1829_002:0020c13": "不定唯有一切性處。唯識第五云。五中遍行",
    "T43n1829_002:0020c14": "具四一切。別境唯有初二一切。善唯有一。染",
    "T43n1829_002:0020c15": "四皆無。不定唯一。謂一切性。如下第八。及五",
    "T43n1829_002:0020c16": "十五。五十八。五十九。唯識第五六。對法第",
    "T43n1829_002:0020c17": "一等廣解。",
    "T43n1829_002:0020c18": "辨由根境等諸識生中。又非五識身有二剎",
    "T43n1829_002:0020c19": "那下。解識乃得生。",
    "T43n1829_002:0020c20": "根二因不壞。一不滅壞故。非全無。二不羸劣",
    "T43n1829_002:0020c21": "故。非劣弱。五十四中。釋滅壞羸劣。及由四",
    "T43n1829_002:0020c22": "緣。諸根變異。翻彼即是此中二義。此說色根。",
    "T43n1829_002:0020c23": "其意根不壞者。彼說由四緣意根壞。翻彼即",
    "T43n1829_002:0020c24": "是彼意根第六。是不同五根。不說七八根不",
    "T43n1829_002:0020c25": "壞義。思准可知。",
    "T43n1829_002:0020c26": "境界現前中有六故。謂所依處故等者。五十",
    "T43n1829_002:0020c27": "四云。問如本地分說。六種所行性。此何差別",
    "T43n1829_002:0020c28": "也。即隨次第。釋此中六故。應尋彼文　所依",
    "T43n1829_002:0020c29": "處者。內身所依。器世間是。諸有情所依處故",
    "T43n1829_002:0021a01": "顯了不顯了者。彼云。謂取實不實差別。謂",
    "T43n1829_002:0021a02": "各於自境中。取實有體者。顯了可知得。取不",
    "T43n1829_002:0021a03": "實者。名不顯了　全分及一分故者。彼云。謂",
    "T43n1829_002:0021a04": "取一分事。及遍滿事。謂於一聚境中。總遍緣",
    "T43n1829_002:0021a05": "名全分。緣一分事名一分。",
    "T43n1829_002:0021a06": "四種障中。覆弊障者。屋宇等　隱沒障者。謂",
    "T43n1829_002:0021a07": "神通藥草等。隱令不見　映奪障者。謂勝力",
    "T43n1829_002:0021a08": "映奪。即日光等。影眾星火光等　幻惑障者。",
    "T43n1829_002:0021a09": "謂由鬼魅等。及呪術等。諸幻惑障。",
    "T43n1829_002:0021a10": "處所極遠者。謂諸方住處各遠故　損減極",
    "T43n1829_002:0021a11": "遠者。謂先成麁色。雖近現前。損減至細。名損",
    "T43n1829_002:0021a12": "減遠。即磨麥成麵等。五十四云。非極細遠。名",
    "T43n1829_002:0021a13": "現前故。別說諸根境現前義。皆如彼說。",
    "T43n1829_002:0021a14": "作意四力。初時三種。如其次第。緣未來過去",
    "T43n1829_002:0021a15": "現在境界。第四一力。通緣三世　若異此者",
    "T43n1829_002:0021a16": "應於一所緣境唯一作意一切時生者。若異",
    "T43n1829_002:0021a17": "前說。四力生作意者。應於一境。一作意恒",
    "T43n1829_002:0021a18": "生。由此故知。必由四力。",
    "T43n1829_002:0021a19": "又非五識有二剎那下。明識乃得生中。文分",
    "T43n1829_002:0021a20": "為四。一明五識剎那。二明五心差別。三釋經",
    "T43n1829_002:0021a21": "一心言。四明五心緣境之世。五識剎那中。唯",
    "T43n1829_002:0021a22": "識第四有二說。一云。五識唯一剎那。自類前",
    "T43n1829_002:0021a23": "後。定無二剎那。相隨而生。亦非五識展轉無",
    "T43n1829_002:0021a24": "間。更互而生。以此文為證。決擇等言。若此六",
    "T43n1829_002:0021a25": "識。為彼六識等無間緣者。言總說六。意說五",
    "T43n1829_002:0021a26": "識前後定唯有意識。意識便通生故　二云。",
    "T43n1829_002:0021a27": "此依未自在位。多分率爾心唯一剎那。非等",
    "T43n1829_002:0021a28": "流心。及自在位。廣引理教皆如彼說。彼開導",
    "T43n1829_002:0021a29": "依。第三正義。雖各自類。不說五識相續剎那。",
    "T43n1829_002:0021b01": "同前同後。皆不違理。然取後義。多順諸文。",
    "T43n1829_002:0021b02": "又一剎那五識生已從此無間必意識生等",
    "T43n1829_002:0021b03": "者。此說五識率爾心後。定有尋求。尋求之",
    "T43n1829_002:0021b04": "後。若時散亂。生即不定。若不散亂時。決定",
    "T43n1829_002:0021b05": "心生。染淨心生。由分別及先所引二因故。起",
    "T43n1829_002:0021b06": "分別者。曾未得境。今分別故　先所引者。前",
    "T43n1829_002:0021b07": "已得境諸悉故生。意由二因。五唯由一。此說",
    "T43n1829_002:0021b08": "五識等流。意等流亦爾。此中唯說尋求後不",
    "T43n1829_002:0021b09": "定。不說決定後。及染淨後不定。理皆通故。",
    "T43n1829_002:0021b10": "然今不說率爾後。生尋求不定。故知率爾後。",
    "T43n1829_002:0021b11": "定起尋求。決擇亦言。在定耳識率爾聞聲。若",
    "T43n1829_002:0021b12": "有希望。後時方出。希望即是。尋求心故。餘義",
    "T43n1829_002:0021b13": "如五心章說。",
    "T43n1829_002:0021b14": "一心剎那者。意說。於一境中專一性心。雖多",
    "T43n1829_002:0021b15": "念仍名一心。又以前後性類相似名一心。",
    "T43n1829_002:0021b16": "又意識任運散亂緣不串習境下。明五心緣",
    "T43n1829_002:0021b17": "境之世。此有二說。一云。意識非強分別。而",
    "T43n1829_002:0021b18": "任運生。不在定中。而散亂生。若緣不串習境。",
    "T43n1829_002:0021b19": "不與別境欲等俱生。爾時意識。創緣於境。名",
    "T43n1829_002:0021b20": "率爾墮心。無希望故。不名緣未來。雖緣現",
    "T43n1829_002:0021b21": "在。但是曾得境種類故。唯名緣過去境。此說",
    "T43n1829_002:0021b22": "獨生意識。初率爾心所起行相。緣於過去境",
    "T43n1829_002:0021b23": "種類故。名緣過去。若強分別。及在定心。緣",
    "T43n1829_002:0021b24": "串習境。與欲等俱。此意識率爾心。緣世不定。",
    "T43n1829_002:0021b25": "其五識率爾墮心無間。所生意識。謂尋求決",
    "T43n1829_002:0021b26": "定。唯應說緣現在境。剎那論之。實緣過去。",
    "T43n1829_002:0021b27": "依分位三世。及依親所緣相。唯應說緣現在",
    "T43n1829_002:0021b28": "　設有難云。尋求決定。並緣前念五識境生。",
    "T43n1829_002:0021b29": "緣過去世。云何今言緣現在　故論通言。若",
    "T43n1829_002:0021c01": "此即緣彼境生。謂若此二心。即緣彼前念五",
    "T43n1829_002:0021c02": "識所緣之境。應名緣過去。但以相似相續。在",
    "T43n1829_002:0021c03": "現在世。為此尋求決定二心之所緣。取應名",
    "T43n1829_002:0021c04": "緣現在。非於本質。不名緣過去。此意影顯五",
    "T43n1829_002:0021c05": "識率爾。唯緣現在。意識率爾之尋求決定。亦",
    "T43n1829_002:0021c06": "緣過去二解名率爾墮心已前。釋意識率爾",
    "T43n1829_002:0021c07": "墮心。前來未釋意識率爾故。若強分別。及定",
    "T43n1829_002:0021c08": "心。并串習境。有欲等生。爾時意識。不名率爾",
    "T43n1829_002:0021c09": "墮心。若任運等。乃至無欲等生。方名率爾故。",
    "T43n1829_002:0021c10": "前來未說意率爾心。故今說也。",
    "T43n1829_002:0021c11": "唯緣過去境五識無間下。此釋五識後尋求",
    "T43n1829_002:0021c12": "決定。意識取前念五識本質境故。唯緣過去",
    "T43n1829_002:0021c13": "境。由此意識所緣前率爾境之影像。相似相",
    "T43n1829_002:0021c14": "續。在尋求決定二心上現故。唯應說緣現在",
    "T43n1829_002:0021c15": "境。即從本質。唯緣過去。若從影唯緣現在。其",
    "T43n1829_002:0021c16": "意識率爾心。緣現在境。其理何疑。總說緣過",
    "T43n1829_002:0021c17": "去。便招妨難。故應長讀。唯緣過去下文。攝屬",
    "T43n1829_002:0021c18": "尋求決定二心。其緣現在。亦屬二心。義道便",
    "T43n1829_002:0021c19": "遠。亦無妨難。若此緣現在境心。即緣彼過去",
    "T43n1829_002:0021c20": "境生。故通二世。本質影像。有差別故。染淨等",
    "T43n1829_002:0021c21": "流。必隨前轉。故知二心。亦緣現在。餘世五",
    "T43n1829_002:0021c22": "心。復亦不定。",
    "T43n1829_002:0021c23": "又識能了別事之總相等者。成唯識云。心於",
    "T43n1829_002:0021c24": "所緣。唯取總相。心所於彼。亦取別相。助成心",
    "T43n1829_002:0021c25": "事。得心所名。如畫師資作摸填綵。心王不能",
    "T43n1829_002:0021c26": "取境別相。但取總境。心所非但取境總相。亦",
    "T43n1829_002:0021c27": "取境上隨應別相。故此說言即此所未了別",
    "T43n1829_002:0021c28": "等。唯識解云。此言表心所。亦取境總相。此總",
    "T43n1829_002:0021c29": "境上。所未了別。境之別相。",
    "T43n1829_002:0022a01": "所了境相其能了別者。說名作意。即顯作意",
    "T43n1829_002:0022a02": "取諸心所所取別相。皆如彼說。此中但說心",
    "T43n1829_002:0022a03": "起必俱故。唯說遍行心所行相。由此兼顯遍",
    "T43n1829_002:0022a04": "行別境。通三性心。行相增強。偏說體業。餘略",
    "T43n1829_002:0022a05": "不論。並如唯識。境之分齊。是言說因。想能取",
    "T43n1829_002:0022a06": "之。境上順理違理之相。是三業行因。由思能",
    "T43n1829_002:0022a07": "取。雖諸心所皆能通取。就偏增說。亦不相",
    "T43n1829_002:0022a08": "違。",
    "T43n1829_002:0022a09": "作意謂心迴轉。觸三和等。皆如唯識第三卷",
    "T43n1829_002:0022a10": "初。迴轉者。起動義。彼云應非遍行。非為切",
    "T43n1829_002:0022a11": "理。",
    "T43n1829_002:0022a12": "定令心一境。名心一境性。",
    "T43n1829_002:0022a13": "觸業唯受想思為所依者。唯識解云。思於行",
    "T43n1829_002:0022a14": "蘊為主勝故。實通為依。",
    "T43n1829_002:0022a15": "世中有三。一道理三世。二唯識三世。三神通",
    "T43n1829_002:0022a16": "三世。如唯識第三卷疏。",
    "T43n1829_002:0022a17": "謂諸種子不離法故如法建立者。隨順薩婆",
    "T43n1829_002:0022a18": "多言。種子不離心法。如心法建立三世。彼說",
    "T43n1829_002:0022a19": "種子體即心故。隨順經部言。種子不離色心",
    "T43n1829_002:0022a20": "等法。如色心法建立三世。彼說色心能持種",
    "T43n1829_002:0022a21": "故。今大乘釋。種子不離第八識法。如第八識",
    "T43n1829_002:0022a22": "法。建立三世。又種不離現行之外。條然有",
    "T43n1829_002:0022a23": "體。如現行法。依種子上建立三世。云何建",
    "T43n1829_002:0022a24": "立。種子之上。當可生果名未來。能生種因名",
    "T43n1829_002:0022a25": "過去。種子自體名現在又現行諸法。多分間",
    "T43n1829_002:0022a26": "斷。種恒相續。種既不離現行諸法。條然有",
    "T43n1829_002:0022a27": "體。法既有三世。故今種子。如法建立三世",
    "T43n1829_002:0022a28": "之義。此為總標。建立三世。所依體依種子",
    "T43n1829_002:0022a29": "立。下別釋世義。恐有外難。種既恒有。應非",
    "T43n1829_002:0022b01": "世攝。故如於法。亦世所收。",
    "T43n1829_002:0022b02": "又由與果未與果故者。此釋過未二世。依現",
    "T43n1829_002:0022b03": "在種子之上立義。現種子上已與果義。名過",
    "T43n1829_002:0022b04": "去。未與果義。名未來。二所依體。名現在。今",
    "T43n1829_002:0022b05": "唯依道理。以辨三世。今大乘中。能為因義。",
    "T43n1829_002:0022b06": "名為取果。唯現在世。故唯識云。雖因與果。",
    "T43n1829_002:0022b07": "有俱不俱。而現在時。方有因用。若果起時。",
    "T43n1829_002:0022b08": "因付於果。名為與果。現在種上。有於曾世",
    "T43n1829_002:0022b09": "付果之義。名過去。現未與果當來方付。名未",
    "T43n1829_002:0022b10": "來。現在正取名現在故。",
    "T43n1829_002:0022b11": "若諸果法若已滅相下。釋依現行建立世義。",
    "T43n1829_002:0022b12": "四相中分三。初辨所依。次辨相狀。後辨分位",
    "T43n1829_002:0022b13": "假立。大乘生滅。既即法辨。更無別體。小乘",
    "T43n1829_002:0022b14": "說有。百論難言。有滅。滅法令無入過去。滅法",
    "T43n1829_002:0022b15": "現在說名有。有生。生法令有入現在。生法",
    "T43n1829_002:0022b16": "未來應說無。此難四相體俱成有。",
    "T43n1829_002:0022b17": "論云。謂於一切處識相續中一切種子相續",
    "T43n1829_002:0022b18": "俱行建立者。總標四相依種子立。一切處者。",
    "T43n1829_002:0022b19": "三界九地。識相續者。謂第八識。一切種子相",
    "T43n1829_002:0022b20": "續者。種剎那滅。無間斷故。名為相續。俱行",
    "T43n1829_002:0022b21": "者。種與本識恒俱行故。建立者。依此九地與",
    "T43n1829_002:0022b22": "第八識。相續俱行。一切種子。建立四相。不依",
    "T43n1829_002:0022b23": "現行。由三義故。一種相續故。二諸法因故。三",
    "T43n1829_002:0022b24": "不離識故。若說種子。即說諸識　又解云。於",
    "T43n1829_002:0022b25": "本識中。一切種子。相續俱行法上。建立四相。",
    "T43n1829_002:0022b26": "即是依一切有為法上。建立四相。一切有為",
    "T43n1829_002:0022b27": "有漏無漏。若起必與種俱行故。即是通說依",
    "T43n1829_002:0022b28": "現及種。說四相義。於生之後即說異有者。此",
    "T43n1829_002:0022b29": "有二義。一令生厭。欲顯生體自性變異不可",
    "T43n1829_002:0022c01": "愛樂。若即說住。便多生愛樂生住故。二欲顯",
    "T43n1829_002:0022c02": "諸相無別用時。即此生相。與前後別名異。既",
    "T43n1829_002:0022c03": "爾隨轉名住。後必不住名滅故。不同餘宗。二",
    "T43n1829_002:0022c04": "異性中。初是同類法前後異。後是異類法前",
    "T43n1829_002:0022c05": "後異。此唯說生。由有緣力故起。餘依此立。不",
    "T43n1829_002:0022c06": "待因成。故言約法分位別立。顯揚頌云。生",
    "T43n1829_002:0022c07": "因相違故。無住滅兩因。自然住常過。當知任",
    "T43n1829_002:0022c08": "運滅。此如五十二。唯識第二等說。",
    "T43n1829_002:0022c09": "四緣。文分三。一標名。二總出四緣體。三又由",
    "T43n1829_002:0022c10": "種子故下。別指於心以顯四緣。如唯識第七",
    "T43n1829_002:0022c11": "廣釋　因緣體者。彼云。謂有為法親辨自",
    "T43n1829_002:0022c12": "果。一現行。二種子。今此唯言種者。彼會云。",
    "T43n1829_002:0022c13": "有唯說種是因緣者。彼依顯勝。非盡理說。聖",
    "T43n1829_002:0022c14": "說轉識與阿賴耶。展轉相望為因緣故　等",
    "T43n1829_002:0022c15": "無間緣者。謂八現識。及彼心所。前聚於後等",
    "T43n1829_002:0022c16": "而開導。令彼定生。彼第四卷會此文云。若此",
    "T43n1829_002:0022c17": "識無間彼識決定生者。言總意別。義不相違",
    "T43n1829_002:0022c18": "　所緣緣者。彼云。謂若有法。是帶己相。心或",
    "T43n1829_002:0022c19": "相應。所慮所託。此體有二。一親。一疎。今此",
    "T43n1829_002:0022c20": "總說。亦不相違　增上緣者。彼云。謂若有法",
    "T43n1829_002:0022c21": "有勝勢用。能於餘法或順或違。彼自會云。雖",
    "T43n1829_002:0022c22": "前三緣亦是增上。而今第四。除彼取餘。為顯",
    "T43n1829_002:0022c23": "諸緣差別義故。故今此云。謂除種子餘所依",
    "T43n1829_002:0022c24": "及助伴。餘所依者。乃除等無間依故。不說境",
    "T43n1829_002:0022c25": "界顯然。亦知除所緣。故唯依心顯四緣。不說",
    "T43n1829_002:0022c26": "心所為等無間。",
    "T43n1829_002:0022c27": "第六善等增數中唯立三善無勝義者。說有",
    "T43n1829_002:0022c28": "為故　福分善者。順生死善　解脫決擇分",
    "T43n1829_002:0022c29": "善。如對法第十三。及決擇釋　正勝善者。即",
    "T43n1829_002:0023a01": "四正勤。亦名正斷。勝諸惡故。勤體勝故。非",
    "T43n1829_002:0023a02": "邪勤故。名為正勝　無量善者。四無量也",
    "T43n1829_002:0023a03": "　有依善者。有所依求。求三有善　無依善者。",
    "T43n1829_002:0023a04": "無所依求。希涅槃善。又有物施名有依善。無",
    "T43n1829_002:0023a05": "物隨喜名無依善。或有相善名有依善。諸無",
    "T43n1829_002:0023a06": "相善名無依善。修慧之體名根本善　相應",
    "T43n1829_002:0023a07": "五蘊名為眷屬善。修慧品故。或根本方便二",
    "T43n1829_002:0023a08": "業道。名根本方便善。合二為一業道品故。唯",
    "T43n1829_002:0023a09": "說聞思非修慧者。隨其所應餘善根故。",
    "T43n1829_002:0023a10": "八福生者。謂欲界粟散王為一。臣為二。加六",
    "T43n1829_002:0023a11": "欲天為八。不同古解。欲界除臣而取輪王。輪",
    "T43n1829_002:0023a12": "王為九。不動善為十。謂色無色善。及無漏",
    "T43n1829_002:0023a13": "善。",
    "T43n1829_002:0023a14": "善了知事者。知因智也。",
    "T43n1829_002:0023a15": "工巧中但為戲樂等者。餘處說此。實通三性。",
    "T43n1829_002:0023a16": "今但簡染。相難知故。謂為戲樂貪掉等生。不",
    "T43n1829_002:0023a17": "為活命習業簡擇故。此戲樂工巧染污。活命",
    "T43n1829_002:0023a18": "習業體實無記。簡擇是善。善心慧等簡擇生",
    "T43n1829_002:0023a19": "故。",
    "T43n1829_002:0023a20": "言慧眼者。實非是色眼類同故。此中說之。非",
    "T43n1829_002:0023a21": "是五中之一。慧眼總攬五中慧法佛三。為今",
    "T43n1829_002:0023a22": "慧眼。慧為體故。因便故來　有瞚眼者。即瞬",
    "T43n1829_002:0023a23": "動眼。如人等眼　無瞚眼者。不瞬動眼。如蟭",
    "T43n1829_002:0023a24": "蟟等眼　依處眼者。即本肉眼。由此為依。起",
    "T43n1829_002:0023a25": "變化眼。名依處眼。或扶根塵眼之依處。世俗",
    "T43n1829_002:0023a26": "呼之為眼故。今亦假立名　審諦耳者。亦非",
    "T43n1829_002:0023a27": "是色。體即聞慧等。因說耳故。文便故來。欲",
    "T43n1829_002:0023a28": "顯眼耳俱有勝用故　高聽耳者。聞善法勝",
    "T43n1829_002:0023a29": "法有義法耳　非高聽耳者。聽惡法劣法無",
    "T43n1829_002:0023b01": "義法耳　身中釋一切遍諸根所隨逐者。明",
    "T43n1829_002:0023b02": "身根遍在四根中義。",
    "T43n1829_002:0023b03": "墮施設意者。施設謂名言。緣在名言名墮施",
    "T43n1829_002:0023b04": "設。",
    "T43n1829_002:0023b05": "十一種中內外者。自他身異故。",
    "T43n1829_002:0023b06": "七識住者。俱舍第八云。身異及想異。身異",
    "T43n1829_002:0023b07": "同一想。翻此身想一。并無色十三。故識住",
    "T43n1829_002:0023b08": "有七。餘非有損壞。一有色有情。身異想異。",
    "T43n1829_002:0023b09": "如人欲界天及初靜慮。除劫初時。二身異想",
    "T43n1829_002:0023b10": "一。如梵眾天劫初時。三身一想異。如第二",
    "T43n1829_002:0023b11": "靜慮。厭根本喜入近分捨。厭近分捨入根本",
    "T43n1829_002:0023b12": "喜。四身一想一。如第三靜慮。初定由染想名",
    "T43n1829_002:0023b13": "想一。二定由二善想名想異。三定由異熟想",
    "T43n1829_002:0023b14": "名一。善喜動故。餘三即下三無色。餘處壞",
    "T43n1829_002:0023b15": "識。不說識住。",
    "T43n1829_002:0023b16": "增語觸者。第六俱觸。能起語故。能緣語故。",
    "T43n1829_002:0023b17": "於聲法二處皆增。由觸增長名增語觸　有",
    "T43n1829_002:0023b18": "對觸者。五識相應觸。根有對故　依耽嗜者。",
    "T43n1829_002:0023b19": "謂欲界　出離者。色無色及無漏　有愛味。",
    "T43n1829_002:0023b20": "謂有漏　無愛味。謂無漏　世間。謂分別",
    "T43n1829_002:0023b21": "　出世間。謂無分別。",
    "T43n1829_002:0023b22": "九有情居者。俱舍頌云。應知兼有頂。及無想",
    "T43n1829_002:0023b23": "有情。是九有情居。餘非不樂住。前七識住。",
    "T43n1829_002:0023b24": "及第一有。并無相天。名九有情居。餘惡趣",
    "T43n1829_002:0023b25": "等非有情居。不樂住故。廣如彼說。",
    "T43n1829_002:0023b26": "增色中。有依光明者。即質光明。無依光明",
    "T43n1829_002:0023b27": "者謂離質光明。或附質光明名有依。遠質光",
    "T43n1829_002:0023b28": "明名無依　正不正光明者。謂日月盈虧等",
    "T43n1829_002:0023b29": "光明　積集色者。謂諸形色　九種中不說",
    "T43n1829_002:0023c01": "內外。縱自他身是外處。定與根別說。其實相",
    "T43n1829_002:0023c02": "似聲唯二性。不善有覆者。由彼思發故得彼",
    "T43n1829_002:0023c03": "名。顯揚云。表假通善惡。實體非也。前色界亦",
    "T43n1829_002:0023c04": "爾。",
    "T43n1829_002:0023c05": "聲中。若犯若出者。犯己還淨也　聖言者。稱",
    "T43n1829_002:0023c06": "實名聖。聖者正故。",
    "T43n1829_002:0023c07": "香中率堵魯迦香者。即舊云。斗樓婆香。地持",
    "T43n1829_002:0023c08": "云求求羅香。素泣繼羅者。如胡麻許大。赤色",
    "T43n1829_002:0023c09": "堪染。緋等。此土所無。極大香也。三辛香者。",
    "T43n1829_002:0023c10": "西域多以胡麻．蓽鉢．于薑三事。和為丸食之。",
    "T43n1829_002:0023c11": "令人消食　一指香等者。形如指相故。",
    "T43n1829_002:0023c12": "休愈味者。除止差病味。",
    "T43n1829_002:0023c13": "五觸中。蚊虻為二故。六中俱生為第四。內身",
    "T43n1829_002:0023c14": "之中與身俱故。所治。即垢等。能治。即水等。",
    "T43n1829_002:0023c15": "法界法義。如唯識等。",
    "T43n1829_002:0023c16": "釋法界中三種。有色無色及有為無為者。有",
    "T43n1829_002:0023c17": "為有二。謂有色無色。并無為為三。或一有色。",
    "T43n1829_002:0023c18": "二無色。三有色無色。即有為無為。",
    "T43n1829_002:0023c19": "增四中。唯言假色不說實者。律不律儀等。諸",
    "T43n1829_002:0023c20": "宗通色。今說為假略不說實。",
    "T43n1829_002:0023c21": "無色無為假非假所攝法者。依相說真如是",
    "T43n1829_002:0023c22": "實。餘皆是假。",
    "T43n1829_002:0023c23": "善無記無為者。並依相說。真如等善。空等無",
    "T43n1829_002:0023c24": "記。",
    "T43n1829_002:0023c25": "增十中。一作意。二受。三想。四思。五觸。六虛",
    "T43n1829_002:0023c26": "空。七擇滅。八非擇滅。九真如。十中有三句。",
    "T43n1829_002:0023c27": "初句是不動無為。下二句是想受滅無為。非",
    "T43n1829_002:0023c28": "受者是想故。此隨勝說。故無所餘。或第一",
    "T43n1829_002:0023c29": "即除受想思。餘心所法。逐心生故。第五即不",
    "T43n1829_002:0024a01": "相應。略不說色。或初即觸。隨心初生故。隨增",
    "T43n1829_002:0024a02": "勝說。",
    "T43n1829_002:0024a03": "結云內外六處諸法差別有六百六十者。此",
    "T43n1829_002:0024a04": "據十二處。各增至十。一一皆有五十五種。此",
    "T43n1829_002:0024a05": "成六百六十。所可應有增數之法。理實不然。",
    "T43n1829_002:0024a06": "五根增中。皆無增十。而有十一。已剩其五。意",
    "T43n1829_002:0024a07": "處至十二。而無增十。後剩十三。於此增數合",
    "T43n1829_002:0024a08": "剩十八。況復不計法界所攝八十七法等。由",
    "T43n1829_002:0024a09": "此應知。但據十二處。各增至十之總大數。",
    "T43n1829_002:0024a10": "釋名中。眼者梵云斫芻。斫者行也。芻者盡",
    "T43n1829_002:0024a11": "也。謂能於境行盡見。行盡見諸色。故名行盡。",
    "T43n1829_002:0024a12": "今言眼者。體義當故　耳者。梵云戍輸聿反縷",
    "T43n1829_002:0024a13": "多。此云能聞。如是我聞之聞也。言耳者體義",
    "T43n1829_002:0024a14": "當故　舌中能除飢渴。正是舌根。發言論者。",
    "T43n1829_002:0024a15": "舌之依處。世俗名舌。故以為名。",
    "T43n1829_002:0024a16": "計為我所我及我所者。我所者。我外所有。我",
    "T43n1829_002:0024a17": "我者亦是我所。謂計前念我。是後念我之我。",
    "T43n1829_002:0024a18": "即前念我。是後念我之我也。",
    "T43n1829_002:0024a19": "有情等義。如攝異門分具釋。重嗢柁南者。上",
    "T43n1829_002:0024a20": "明眾義。皆是意地之差別義故重頌。出體顯",
    "T43n1829_002:0024a21": "義。是彼地體義故。",
    "T43n1829_002:0024a22": "唯說六善巧者。辨中邊通說十善巧。決擇下。",
    "T43n1829_002:0024a23": "說六七善巧。顯揚論中成善巧品。說諸善巧。",
    "T43n1829_002:0024a24": "皆為破執。故數不同。廣如於彼。",
    "T43n1829_002:0024a25": "生起事謂緣起緣生者。對法云。因名緣起。果",
    "T43n1829_002:0024a26": "名緣生。",
    "T43n1829_002:0024a27": "差別事謂無量界者。即五無量。謂世界有情",
    "T43n1829_002:0024a28": "界法界所調伏界。調伏方便界。下自當釋。",
    "T43n1829_002:0024a29": "後嗢柁南有十門。一色聚。二相應品。三世。",
    "T43n1829_002:0024b01": "四相。五緣。六三性。七十二處增數。八釋十二",
    "T43n1829_002:0024b02": "處名。九善巧。十者事八眾。隨增勝者說。",
    "T43n1829_002:0024b03": "第四卷",
    "T43n1829_002:0024b04": "九地境中。分之為四。上之二地明境體。此",
    "T43n1829_002:0024b05": "有尋有伺等三地。是境相。下上麁細異故。是",
    "T43n1829_002:0024b06": "謂來意。尋謂尋求。伺謂伺察。謂思及慧推麁",
    "T43n1829_002:0024b07": "名尋。察細名伺。一念不俱。麁細異故。今依",
    "T43n1829_002:0024b08": "彼法有無。此二建立三地。是謂釋名　出地",
    "T43n1829_002:0024b09": "體者。釋有三師。初說云。此之三地。就二前後",
    "T43n1829_002:0024b10": "相應建立。無心地。說初之二地名為心地。故",
    "T43n1829_002:0024b11": "知下地諸色等法。皆名無尋無伺地　第二",
    "T43n1829_002:0024b12": "師云。此三就二離欲建立故。此卷中。既以離",
    "T43n1829_002:0024b13": "尋伺染。名無尋無伺地。故知隨應有彼染故。",
    "T43n1829_002:0024b14": "名初二地　第三師云。此三俱就界地建立。",
    "T43n1829_002:0024b15": "此卷中說欲界。及初靜慮若定若生。名有尋",
    "T43n1829_002:0024b16": "有伺地等。故知但依界地建立。徵破前師皆",
    "T43n1829_002:0024b17": "為非正。今釋彼文並如彼說。",
    "T43n1829_002:0024b18": "就此地中。大文分三。初問。次略答。後云何",
    "T43n1829_002:0024b19": "界施設建立下。別釋前標。於中即五　界施",
    "T43n1829_002:0024b20": "設中分三。初問。次答八門。後隨別釋。第一",
    "T43n1829_002:0024b21": "數建立中分二。初標墮界非墮界。後此中欲",
    "T43n1829_002:0024b22": "界下。別釋三地。墮者。在也。落也。落在界攝",
    "T43n1829_002:0024b23": "故　非墮攝界謂方便并薩迦耶滅及無戲論",
    "T43n1829_002:0024b24": "無漏界者。三乘通釋　方便。謂道諦。趣滅因",
    "T43n1829_002:0024b25": "故　薩迦耶滅者。謂虛偽身滅。即擇滅　無",
    "T43n1829_002:0024b26": "戲論無漏界者。謂真如。性離分別。無漏體故",
    "T43n1829_002:0024b27": "　唯大乘解。或方便者。一切化身。三輪方便",
    "T43n1829_002:0024b28": "利眾生故。薩迦耶滅者。謂法身。虛偽身滅顯",
    "T43n1829_002:0024b29": "故　無戲論無漏界者。謂報身。無漏五蘊離",
    "T43n1829_002:0024c01": "分別故　若定者。在上下地得彼定　若生",
    "T43n1829_002:0024c02": "者。謂生彼地。無尋唯伺　隨一有情由修此",
    "T43n1829_002:0024c03": "故得為大梵者。雖共初禪。同一地繫。無別品",
    "T43n1829_002:0024c04": "數。離於尋染要伏尋貪。方得彼定。如在欲界",
    "T43n1829_002:0024c05": "修不淨觀。雖未品數。折伏下染。要暫伏貪。方",
    "T43n1829_002:0024c06": "能入觀。此亦如是。故名別得為大梵。劫初",
    "T43n1829_002:0024c07": "之時。極光淨天先來有此中間。定業故得下",
    "T43n1829_002:0024c08": "生。初為大梵。非在二定生報下生　此中由",
    "T43n1829_002:0024c09": "離尋伺欲道理故說名無尋無伺地等者。釋",
    "T43n1829_002:0024c10": "論第二師。引此為證。未離尋伺染。欲界初定",
    "T43n1829_002:0024c11": "諸法假者。名有尋有伺地。靜慮中間諸法假",
    "T43n1829_002:0024c12": "者。已離尋染。未離伺染。名無尋唯伺地。二",
    "T43n1829_002:0024c13": "定已上諸法假者。俱已離染。並名無尋無伺",
    "T43n1829_002:0024c14": "地。即顯欲界教導差別。若已離欲。亦名無",
    "T43n1829_002:0024c15": "尋無伺地等。不爾何故第三地中。唯離二染",
    "T43n1829_002:0024c16": "名第三地。不說有彼下二地染。名初二地。實",
    "T43n1829_002:0024c17": "義不然。此三但依界地建立。謂欲界初定有",
    "T43n1829_002:0024c18": "漏無漏諸法聚中。尋俱可得。已離欲未離欲。",
    "T43n1829_002:0024c19": "皆名彼地等引。次上文為證。不由有染名為",
    "T43n1829_002:0024c20": "彼地。若已離染名非彼地。若作此解。便大雜",
    "T43n1829_002:0024c21": "亂。故此論云。若無漏界。有為定所攝。初靜慮",
    "T43n1829_002:0024c22": "亦名有尋伺地等。若就相應及三離欲。立三",
    "T43n1829_002:0024c23": "地別。此等諸文皆有過失。廣如釋論。此言尋",
    "T43n1829_002:0024c24": "伺由離欲故。名無尋無伺地者。然唯欲。彼二",
    "T43n1829_002:0024c25": "定已上。無尋無伺。一地有漏無漏。皆決定",
    "T43n1829_002:0024c26": "離尋伺染故。下地不然。不得以有染為彼地。",
    "T43n1829_002:0024c27": "無染便非。故唯說彼二定已上。由此不說下",
    "T43n1829_002:0024c28": "之二地。隨離彼染。即非彼地　教導作意者",
    "T43n1829_002:0025a01": "謂在欲界。住心無相。無尋伺故。出彼定者。",
    "T43n1829_002:0025a02": "身在欲界。已離初定欲。入無尋伺定。後出定",
    "T43n1829_002:0025a03": "時。還起尋伺。若生二定等。亦起下尋伺。故論",
    "T43n1829_002:0025a04": "說言。如出彼定。及生彼者　若無漏界有為",
    "T43n1829_002:0025a05": "定所攝者。即初靜慮根本智。此有二義。唯識",
    "T43n1829_002:0025a06": "第七。一說後得智在因位亦尋伺俱。若依此",
    "T43n1829_002:0025a07": "義。彼根本智依此尋伺。後得智處法。緣真如",
    "T43n1829_002:0025a08": "境起故。名有尋有伺地。非根本智。與分別現",
    "T43n1829_002:0025a09": "行尋伺俱。名有尋有伺地。二云。後得智亦非",
    "T43n1829_002:0025a10": "尋伺俱。此無漏有為定者。即是二智。依初定",
    "T43n1829_002:0025a11": "尋伺處法。緣真如覺故。名有尋有伺地。非是",
    "T43n1829_002:0025a12": "二智與分別尋伺現行俱。名為彼地。",
    "T43n1829_002:0025a13": "第二處所中。有三界別。即為三。欲界三十",
    "T43n1829_002:0025a14": "六處。謂八熱八寒那落迦。鬼處。非天處。四大",
    "T43n1829_002:0025a15": "州。八中州。六欲天。其魔宮即他化天。獨一近",
    "T43n1829_002:0025a16": "邊二那落迦。即八寒八熱。隨應所攝。人中一",
    "T43n1829_002:0025a17": "分亦爾。故不別立所。由此欲界文即分二。初",
    "T43n1829_002:0025a18": "明本三十六處。魔宮已下釋即彼攝。",
    "T43n1829_002:0025a19": "從此下三萬二千踰繕那至等活等者。此文",
    "T43n1829_002:0025a20": "意說。地平之下。三萬二千踰繕那。方至等活。",
    "T43n1829_002:0025a21": "等活廣十千踰繕那。次下過四千踰繕那。方",
    "T43n1829_002:0025a22": "至黑繩。黑繩下二千至眾合。如是八那落迦。",
    "T43n1829_002:0025a23": "皆廣十千。下六地獄。相去皆二千。無間地獄",
    "T43n1829_002:0025a24": "底。去地平計一十二萬八千踰繕那。蘇迷盧",
    "T43n1829_002:0025a25": "山入水八萬。此乃過彼四萬八千。以此准知。",
    "T43n1829_002:0025a26": "八熱地獄。深於俱舍。彼說無間底去地平。四",
    "T43n1829_002:0025a27": "萬踰繕那。彼論頌云。此下過二萬。無間深廣",
    "T43n1829_002:0025a28": "同俱舍。水輪雖深八億。依風輪上。金輪復厚",
    "T43n1829_002:0025a29": "三億二萬。在水輪上。故妙高山據彼金輪。今",
    "T43n1829_002:0025b01": "者大來。金在水下。次據金輪。水在金上。雖",
    "T43n1829_002:0025b02": "不言深數。無間之底。既計一千二萬八千。妙",
    "T43n1829_002:0025b03": "高入水。但言八萬。明知妙高不據金輪。半上",
    "T43n1829_002:0025b04": "半下水中浮住。贍部州地。在水之內。深妙高",
    "T43n1829_002:0025b05": "山義甚難悉。七金展轉倍小須彌。何為此州",
    "T43n1829_002:0025b06": "獨深諸類。由有地獄安布不同。惡業者多處",
    "T43n1829_002:0025b07": "所須廣。特深餘類此復何愆。俱舍雖不別陳。",
    "T43n1829_002:0025b08": "毘婆沙第一百七十二有三說。一云無間底",
    "T43n1829_002:0025b09": "去此四萬。下二萬是無間。次上一萬九千。次",
    "T43n1829_002:0025b10": "第有餘七。此七一一。縱廣萬踰繕那。恐錯勘",
    "T43n1829_002:0025b11": "草本。次上五百白墡。五百是泥。二云無間同",
    "T43n1829_002:0025b12": "前。次上三萬五千。安立餘七。餘七一一。縱廣",
    "T43n1829_002:0025b13": "五千。次千青土。次千黃土。次千赤土。次千白",
    "T43n1829_002:0025b14": "土。次五百白墡。次五百泥。三云無間在中。餘",
    "T43n1829_002:0025b15": "七圍繞。此贍部州。猶如穀聚。上尖下闊。故",
    "T43n1829_002:0025b16": "得容受。由此經說。四大海水。漸入漸深。雖",
    "T43n1829_002:0025b17": "無評家。俱舍所取不知何者。且看文勢。第三",
    "T43n1829_002:0025b18": "為正。不相違故。餘義皆有自宗相違。今者大",
    "T43n1829_002:0025b19": "乘應理為善。八寒地獄。八熱相當大小量同。",
    "T43n1829_002:0025b20": "故不別說。鬼及非天。如前已說。不見近邊亦",
    "T43n1829_002:0025b21": "屬寒文。獨一可爾。",
    "T43n1829_002:0025b22": "取緣豆子者。即摩訶沒特迦羅。宗輪所云採",
    "T43n1829_002:0025b23": "菽氏也。舊云大目揵連。廣說此緣。如彌勒",
    "T43n1829_002:0025b24": "疏　燒然等三。少分多分全分別也　一聚",
    "T43n1829_002:0025b25": "者不見形容。但見一聚火相故。",
    "T43n1829_002:0025b26": "色界十八處者。下三定各三。第四定八。無想",
    "T43n1829_002:0025b27": "天即廣果攝。故不別說。并大自在天故成十",
    "T43n1829_002:0025b28": "八。四禪各三天。但言熏修。故唯有漏熏。五",
    "T43n1829_002:0025b29": "淨居天。既言五品雜修故生。明通有漏無漏",
    "T43n1829_002:0025c01": "雜修之法。不異舊說業雖凡位而造。由今無",
    "T43n1829_002:0025c02": "漏。資有漏定。更助故業。令勝上生大自在住",
    "T43n1829_002:0025c03": "處。",
    "T43n1829_002:0025c04": "由極熏修者。唯無漏修。諸有漏第六識已不",
    "T43n1829_002:0025c05": "現行故。即凡夫位所造。廣果天處業。將入第",
    "T43n1829_002:0025c06": "八地。生廣果天。無漏極熏。資彼先時後報之",
    "T43n1829_002:0025c07": "業。至第十地滿心。方生於彼。華嚴經云。現",
    "T43n1829_002:0025c08": "報利益。受佛位故。後報利益。摩醯首羅智",
    "T43n1829_002:0025c09": "處生故。廣如唯識第七卷疏。并十地論第十",
    "T43n1829_002:0025c10": "二卷。",
    "T43n1829_002:0025c11": "修禪有三。唯有漏熏下四定。二唯無漏。八地",
    "T43n1829_002:0025c12": "以上變易生死。三有漏無漏。如前所說。五淨",
    "T43n1829_002:0025c13": "居業。變易生死。七地已前二乘。俱通有漏無",
    "T43n1829_002:0025c14": "漏。無明為緣故所起定唯無漏。八地已上",
    "T43n1829_002:0025c15": "唯無漏。不起無明故。",
    "T43n1829_002:0025c16": "無色界有處所者。業果異故。即於入定死處",
    "T43n1829_002:0025c17": "而施設故　無處所者。謂無色身。或現定色",
    "T43n1829_002:0025c18": "故名有處所。無異熟身故名無處所。",
    "T43n1829_002:0025c19": "第三有情量中。文分五。一人。二天。三地獄。",
    "T43n1829_002:0025c20": "四非天。五無色界。此州身量。壽長時大。壽",
    "T43n1829_002:0025c21": "短時小。大小雖殊。然隨自身三肘半量。故量",
    "T43n1829_002:0025c22": "不定。東州決定自身三肘半。西北二州亦隨",
    "T43n1829_002:0025c23": "自身三肘半量。然展轉大。俱舍第十一與此",
    "T43n1829_002:0025c24": "不同。彼云。贍部州人量。三肘半四肘東西北",
    "T43n1829_002:0025c25": "州人倍倍增如次。彼說此州或三肘半四肘。",
    "T43n1829_002:0025c26": "東州八肘。西州十六肘。北州三十二肘。今說",
    "T43n1829_002:0025c27": "轉大不言倍增。以不定故。",
    "T43n1829_002:0025c28": "三十三天增一足者。足謂分也。分一俱盧舍",
    "T43n1829_002:0025c29": "為四分。四分之中一分。復分為四分。增此一",
    "T43n1829_002:0026a01": "分故言一足。下言增一足者。其義亦然。顯",
    "T43n1829_002:0026a02": "知足天半俱盧舍餘一分。樂化天餘二分。他",
    "T43n1829_002:0026a03": "化天身餘三分　或有釋言一足者。即俱盧",
    "T43n1829_002:0026a04": "舍分為四分。一分之中復分為二。足此二中",
    "T43n1829_002:0026a05": "之一分。故言一足。即顯知足天身半俱盧舍",
    "T43n1829_002:0026a06": "餘半分。樂化天身一俱盧舍中三分。他化天",
    "T43n1829_002:0026a07": "身三分餘半減一俱盧舍也。俱舍不同。彼云",
    "T43n1829_002:0026a08": "欲天俱盧舍四分一一增。乃至他化天一俱",
    "T43n1829_002:0026a09": "盧舍半。餘皆同此　問若依俱舍。梵王壽一",
    "T43n1829_002:0026a10": "切半。量一踰繕那半。大乘既以六十劫為一",
    "T43n1829_002:0026a11": "劫。何故梵王不說一踰繕那半為一耶。答劫",
    "T43n1829_002:0026a12": "是時名。隨法即施。踰繕那是分量。不可輒",
    "T43n1829_002:0026a13": "說。",
    "T43n1829_002:0026a14": "無雲減三者。無量光天四踰繕那。極光淨天",
    "T43n1829_002:0026a15": "八。少淨十六。無量淨三十二。遍淨六十四。無",
    "T43n1829_002:0026a16": "雲一百二十五。以減三故。如是倍倍增。乃",
    "T43n1829_002:0026a17": "至色究竟天。身長萬六千踰繕那。業不同故。",
    "T43n1829_002:0026a18": "身量有殊。不可徵詰。不說無間身量。遍處故",
    "T43n1829_002:0026a19": "知小也。非天亦然。不同餘宗大地獄唯在此",
    "T43n1829_002:0026a20": "下。餘三有獨一及近邊。業勝故。說造惡業來",
    "T43n1829_002:0026a21": "入此地獄中。",
    "T43n1829_002:0026a22": "第四壽建立中分三。初別明三界壽。二明有",
    "T43n1829_002:0026a23": "中夭。三明滓身。欲界分七。一人。二天。三大",
    "T43n1829_002:0026a24": "那落迦。四非天。五傍生鬼。六寒那落迦。七近",
    "T43n1829_002:0026a25": "邊獨一。由善惡業品類不同。壽量亦別。應細",
    "T43n1829_002:0026a26": "此數易而不論。",
    "T43n1829_002:0026a27": "第五受用建立中分二。初標三門。後隨別釋。",
    "T43n1829_002:0026a28": "別釋之中。復分為四。一明受苦。二又於四",
    "T43n1829_002:0026a29": "種那落迦中無有樂受下。明受樂。三總明苦",
    "T43n1829_002:0026b01": "樂勝劣差別。四復次三界有情所依之身下。",
    "T43n1829_002:0026b02": "勸厭三界欣求無漏　受苦中復分為二。初",
    "T43n1829_002:0026b03": "明三界苦。後明無漏非苦。初中復二。初明欲",
    "T43n1829_002:0026b04": "界苦。後色無色界苦。欲界中分二。初略明五",
    "T43n1829_002:0026b05": "趣苦。後廣明五趣苦。廣即分五苦。地獄苦中。",
    "T43n1829_002:0026b06": "復分為四。一解大那落迦。二近邊。三寒。四孤",
    "T43n1829_002:0026b07": "獨　眾合有三。一兩頭頸。二銕槽壓。三上下",
    "T43n1829_002:0026b08": "山　號叫有三。謂燒熱極燒然等者。少分多",
    "T43n1829_002:0026b09": "分全分別故。下皆准知　燒熱有三。一銕熱",
    "T43n1829_002:0026b10": "薄二銕串貫。三銕棒打　極燒熱有三。一三",
    "T43n1829_002:0026b11": "支串貫。二銕鎖纏裹。三沸湯煎煮　無間有",
    "T43n1829_002:0026b12": "六。一四方火刺。二銕炭揃簸。三上下銕山。四",
    "T43n1829_002:0026b13": "銕釘釘舌。五銕丸燒口。六洋銅灌之　近邊",
    "T43n1829_002:0026b14": "四圍者。謂煻煨屍糞鋒刃烈河　鋒刃有三。",
    "T43n1829_002:0026b15": "一刀刃路。二釰葉林。三鐵刺林獄卒狗烏蠰",
    "T43n1829_002:0026b16": "炬吒蟲等。二十唯識。敘諸宗不同。薩婆多師",
    "T43n1829_002:0026b17": "經部大乘。說是非情。然少差別。上座部師說",
    "T43n1829_002:0026b18": "為情類。廣如彼破。",
    "T43n1829_002:0026b19": "孃矩吒蟲身長一尺。身白頭黑。設拔末梨。狀",
    "T43n1829_002:0026b20": "如皂角樹形多諸刺故。",
    "T43n1829_002:0026b21": "寒中三種色為別者。苦具輕重如次不同。出",
    "T43n1829_002:0026b22": "聲有異。",
    "T43n1829_002:0026b23": "地獄唯在此州下有。餘處皆無。極重惡生唯",
    "T43n1829_002:0026b24": "此州故。餘二州斷善作無間業。來此受苦。婆",
    "T43n1829_002:0026b25": "沙說三州皆有邊地獄及獨一地獄。有說言",
    "T43n1829_002:0026b26": "二州有此二地獄。非北州。淨樂處故。",
    "T43n1829_002:0026b27": "鬼中口或如鐵或如炬不者。如鍼之小不受",
    "T43n1829_002:0026b28": "食故。吐火如炬。自燒然故。其頸多癭。不能",
    "T43n1829_002:0026b29": "自持。常挭塞故。其腹寬大。持不能勝。鎮曰",
    "T43n1829_002:0026c01": "飢虛。縱食難滿。故多受苦。",
    "T43n1829_002:0026c02": "人苦有八。第四逼切追求攝受等。苦者打罵",
    "T43n1829_002:0026c03": "逼切未得。追求得已攝受守護等苦。",
    "T43n1829_002:0026c04": "由有廣大福聚成熟及廣大五欲天子生時",
    "T43n1829_002:0026c05": "者。梵行大德天子生時。名大福聚天生。非梵",
    "T43n1829_002:0026c06": "行者。俱於五欲廣大受用。名廣大天。",
    "T43n1829_002:0026c07": "斫截破壞者。此唯在彼地。若諸天餘皆通",
    "T43n1829_002:0026c08": "有。",
    "T43n1829_002:0026c09": "四種蘇陀味者。謂青黃赤白四色妙味。彼文",
    "T43n1829_002:0026c10": "自釋。",
    "T43n1829_002:0026c11": "又諸非天天趣攝者。諸教不同。如法花第一",
    "T43n1829_002:0026c12": "疏會釋。今依大乘。此文自會。唯是天趣。佛",
    "T43n1829_002:0026c13": "地論與此文同。",
    "T43n1829_002:0026c14": "色無色界有煩惱障故等者。由有煩惱故於",
    "T43n1829_002:0026c15": "死不自在。尚有死由有障。即長壽天難故。於",
    "T43n1829_002:0026c16": "住正法不自在。",
    "T43n1829_002:0026c17": "又於四種那落迦中下。明受樂分三。三界別",
    "T43n1829_002:0026c18": "故。初在此卷。後二在第五。欲界分三。地獄",
    "T43n1829_002:0026c19": "為一。鬼畜人為二。天為三　四種地獄者。謂",
    "T43n1829_002:0026c20": "八熱。八寒。近邊。獨一　三種餓鬼者。即前所",
    "T43n1829_002:0026c21": "說三種餓鬼。無樂受者。乃至等流樂亦皆無",
    "T43n1829_002:0026c22": "有。世親攝論說有等流樂者。唯識第五會云。",
    "T43n1829_002:0026c23": "應知彼依隨轉理說。隨薩婆多等。或彼通說",
    "T43n1829_002:0026c24": "餘雜受處。無異熟樂。名純苦故。此說除地獄",
    "T43n1829_002:0026c25": "餘鬼畜生。亦有等流樂。無異熟樂名為純",
    "T43n1829_002:0026c26": "苦。故此文云。大力鬼傍生人。有資具樂。此中",
    "T43n1829_002:0026c27": "無樂。唯言三鬼。決擇即言一分傍生。亦名純",
    "T43n1829_002:0026c28": "苦者。傍生雖實爾。無別相可標。略而不說。",
    "T43n1829_002:0026c29": "七寶中。五情。二非情。謂輪寶珠寶。此二天帝",
    "T43n1829_002:0027a01": "所有。下應輪王。象寶。即前非天脇中。善住龍",
    "T43n1829_002:0027a02": "王五百子之中一子。馬寶。亦是天帝龍馬。女",
    "T43n1829_002:0027a03": "臣兵三。亦皆天帝之臣妾也。後之五寶。下生",
    "T43n1829_002:0027a04": "閻浮。以應輪帝。輪帝化息還死歸天。餘二俱",
    "T43n1829_002:0027a05": "從天中應下。輪寶。即騰空摧敵。千輻金成。眾",
    "T43n1829_002:0027a06": "寶彫飾。象寶。七支櫡地。輪王乘之。騰空自",
    "T43n1829_002:0027a07": "在。馬寶。朱鬘髦尾。亦能騰空。王乘駿遠。珠",
    "T43n1829_002:0027a08": "寶能放光明。所求皆雨。女寶。柔軟無骨。端嚴",
    "T43n1829_002:0027a09": "美麗。不生子息。生知後宮。主藏臣寶。敦信無",
    "T43n1829_002:0027a10": "二。能知伏藏。主兵臣寶。經緯之才。止戈之",
    "T43n1829_002:0027a11": "用。動身奮怒。四兵雲集。所向無前。御𡨥警",
    "T43n1829_002:0027a12": "衛。如華嚴經具陳其事。餘三輪王。雖皆輪應",
    "T43n1829_002:0027a13": "銀銅鐵別。亦無餘寶。",
    "T43n1829_002:0027a14": "天趣之中分四。初總明諸天樂。二明非天樂。",
    "T43n1829_002:0027a15": "三明北州樂。與天相似故便說之。四明帝釋",
    "T43n1829_002:0027a16": "別受樂相。初文之中。復四。一外潔不臭。二",
    "T43n1829_002:0027a17": "內無腑藏。三臺觀莊嚴。四十種隨欲。",
    "T43n1829_002:0027a18": "北州中竟無繫屬決定勝進者。由習無我故",
    "T43n1829_002:0027a19": "無繫屬。於衣食等不起我所。由此當來決定",
    "T43n1829_002:0027a20": "勝進。彼洲定有生天後報業。無我觀前修十",
    "T43n1829_002:0027a21": "善業。故此言決定當得勝進。有處說彼有後",
    "T43n1829_002:0027a22": "報業定墮鬼中。未審誠說。",
    "T43n1829_002:0027a23": "第四文中有十。天者四園。一繢車。綺飾車處。",
    "T43n1829_002:0027a24": "二麁澁。戰器戰場。三和雜。受欲樂處。四喜",
    "T43n1829_002:0027a25": "林。遊肆之處。其四勝地四園。各一或四色地。",
    "T43n1829_002:0027a26": "其善法堂。圓成樹喜林園等。所起因緣。如宗",
    "T43n1829_002:0027a27": "輪疏中敘帝釋之因起也　如意石者。稱可",
    "T43n1829_002:0027a28": "天心故也。",
    "T43n1829_002:0027a29": "第五卷",
    "T43n1829_002:0027b01": "上辨欲界樂。下辨色界　初靜慮受離生喜",
    "T43n1829_002:0027b02": "樂等者。顯揚第二云。離者謂由修習。對治除",
    "T43n1829_002:0027b03": "斷所治障。所得轉依。即是隨修有無漏定。彼",
    "T43n1829_002:0027b04": "於欲界欲恚尋等。所得轉依無為名離生者。",
    "T43n1829_002:0027b05": "謂從此所生。謂從此轉依之所生也　喜者。",
    "T43n1829_002:0027b06": "謂已轉依者。依於轉識。心悅心勇心適心調",
    "T43n1829_002:0027b07": "安適受。受所攝。謂得轉依已。依諸識轉所得。",
    "T43n1829_002:0027b08": "輕安所生喜受名喜。雖怡五根。亦名為喜樂",
    "T43n1829_002:0027b09": "者謂已轉依者。依阿賴耶識能攝所依。令身",
    "T43n1829_002:0027b10": "怡悅安適受　受所攝。謂即輕安。及彼喜受。",
    "T43n1829_002:0027b11": "雖復不與第八識俱。然依第八能攝受。彼所",
    "T43n1829_002:0027b12": "依之身適悅名樂。即此喜樂。由離所生。名離",
    "T43n1829_002:0027b13": "生喜樂　第二靜慮受定生喜樂者。定謂已",
    "T43n1829_002:0027b14": "轉依者。心住一境。即前所得定。生者謂從定",
    "T43n1829_002:0027b15": "所生。喜樂如前。非如初定創初得離。故言定",
    "T43n1829_002:0027b16": "生。初定之先。未有定故。但言離生不言定生",
    "T43n1829_002:0027b17": "　第三靜慮受離喜妙樂者。謂或緣離第二",
    "T43n1829_002:0027b18": "欲增上教法。或緣彼教授為境界。已見第二",
    "T43n1829_002:0027b19": "靜慮喜相過失。而厭離之　妙樂者。謂已轉",
    "T43n1829_002:0027b20": "依者。離喜離勇安適受。受所攝。此中不言定",
    "T43n1829_002:0027b21": "生妙樂者。創離喜故名離喜。樂勝故名妙樂。",
    "T43n1829_002:0027b22": "非初因定而生樂故。雖第二定受。離尋伺之",
    "T43n1829_002:0027b23": "喜樂。喜樂二種。創因定生。從勝為名。亦無過",
    "T43n1829_002:0027b24": "失　其第四定受捨念清淨無動之樂者。離",
    "T43n1829_002:0027b25": "下三定麁染。不動法故。謂初定離憂。二定",
    "T43n1829_002:0027b26": "離尋伺苦。三定離喜。四定離樂及入出息故。",
    "T43n1829_002:0027b27": "名寂靜不動　捨清淨者。謂超過尋伺喜樂",
    "T43n1829_002:0027b28": "等。下三定中。一切動故。心平等性。心正直",
    "T43n1829_002:0027b29": "性。心無動轉。而安住性　念清淨者。謂超過",
    "T43n1829_002:0027c01": "彼一切動故。心不忘失。而明了性。此二最",
    "T43n1829_002:0027c02": "勝。所以偏說。無色界中空處。離色相。滅有對",
    "T43n1829_002:0027c03": "相。息種種相。識處離空相。緣空處無邊之",
    "T43n1829_002:0027c04": "識。無所有處。離識無邊相。推求識處上境界。",
    "T43n1829_002:0027c05": "無少所得。除無所有。非想非非想處。超無所",
    "T43n1829_002:0027c06": "有想。緣無所有處上境界。唯得無所有極細",
    "T43n1829_002:0027c07": "心心所。由此想故。名極寂靜。隨離下障。名",
    "T43n1829_002:0027c08": "解脫樂。對法亦言。寂靜異熱。由彼界中有滅",
    "T43n1829_002:0027c09": "定故。心行細故。無業色故。果長時故。名為寂",
    "T43n1829_002:0027c10": "靜解脫之樂。此及第四定受。彼身心安適名",
    "T43n1829_002:0027c11": "樂。體非樂受廣如彼釋。",
    "T43n1829_002:0027c12": "第三總明苦樂勝劣差別。中分三。初明六處",
    "T43n1829_002:0027c13": "殊勝。次明聖非聖財。後明受欲塵別苦。六處",
    "T43n1829_002:0027c14": "殊勝中。意顯地獄從上至下身量漸大。展轉",
    "T43n1829_002:0027c15": "柔軟。苦具漸多。時分漸長。轉無簡擇。不知己",
    "T43n1829_002:0027c16": "業。翻瞋獄卒展轉痴故名無簡擇。苦器漸增。",
    "T43n1829_002:0027c17": "苦轉殊勝　苦器者。謂由先造惡業多故。受",
    "T43n1829_002:0027c18": "苦彌廣。即以惡業。名所依器。或苦器者。即所",
    "T43n1829_002:0027c19": "依身。由上所說苦身增故。苦展轉多。樂翻苦",
    "T43n1829_002:0027c20": "中有簡擇者。能知先業。獲今善果。而更修",
    "T43n1829_002:0027c21": "善。樂果乃增。若言由我自然得樂。不由先業。",
    "T43n1829_002:0027c22": "善既漸微。樂便速滅。故非殊勝。",
    "T43n1829_002:0027c23": "聖非聖財中分二。初明麁二體。後明細二別。",
    "T43n1829_002:0027c24": "滋長具中無尋思等者。謂受數無有尋伺。無",
    "T43n1829_002:0027c25": "所學習。任運得之。但欲令身長養調適攝受",
    "T43n1829_002:0027c26": "名受故。",
    "T43n1829_002:0027c27": "無尋伺輪石等者。皆是按摩調適之具。或以",
    "T43n1829_002:0027c28": "石等。從頭至足。次第輪之。令身調適。或復以",
    "T43n1829_002:0027c29": "輪。迴輪其身。以石搥等。打築其身。而取調",
    "T43n1829_002:0028a01": "適。此等體皆非尋伺故。名無尋伺。",
    "T43n1829_002:0028a02": "清淨具中吉祥草者。婆羅門法。欲行等時。或",
    "T43n1829_002:0028a03": "目見人持。或有人遺道。吉祥草者。定是吉",
    "T43n1829_002:0028a04": "祥之相故　頻䗍菓者。頻婆菓也。此吉祥果",
    "T43n1829_002:0028a05": "螺貝者。吉祥貝。或貝即螺。或螺貝別　滿瓫",
    "T43n1829_002:0028a06": "者瓫盛滿物。吉祥相也。西方見此。或有人",
    "T43n1829_002:0028a07": "與桴為吉祥。咸生喜樂。名清淨貝。",
    "T43n1829_002:0028a08": "七聖財體。隨其所應。通有漏無漏。或聞多有",
    "T43n1829_002:0028a09": "漏。捨即慧施。或通捨數。此七勝故。偏立聖",
    "T43n1829_002:0028a10": "財。非聖多起。相違七故。下差別中。以三界",
    "T43n1829_002:0028a11": "樂及不繫樂。為聖財故。由此准知。諸善所",
    "T43n1829_002:0028a12": "感三界異熟。不順出世。名非聖財。順出世",
    "T43n1829_002:0028a13": "善。三界一切。及不繫法。皆名聖財。",
    "T43n1829_002:0028a14": "聖非聖財。文分為三。初標問。後十一又字。",
    "T43n1829_002:0028a15": "辨十五種差別之相。初十各一。後一有五。初",
    "T43n1829_002:0028a16": "十差別者。一起善惡行。二生有無罪。罪謂當",
    "T43n1829_002:0028a17": "惡果。三遍不遍身。四時節長短。外緣謂資",
    "T43n1829_002:0028a18": "具。內緣謂聖道正法。五地寬狹。六引長短。",
    "T43n1829_002:0028a19": "七有無盡。八奪不奪。奪即五家侵損也。九持",
    "T43n1829_002:0028a20": "不持。十足不足。足謂三乘無學道滿。第十一",
    "T43n1829_002:0028a21": "有五。一有怖畏二有怨對。三有災橫。四有",
    "T43n1829_002:0028a22": "燒惱。五不能斷後世大苦。",
    "T43n1829_002:0028a23": "有燒惱中。如疥癩病者。如患疥時得生樂。似",
    "T43n1829_002:0028a24": "樂實苦。妄生樂想。世樂亦然。癩為蟲鑽。妄生",
    "T43n1829_002:0028a25": "樂覺。富貴亦爾。",
    "T43n1829_002:0028a26": "三又外有欲者受用欲塵下。明受欲塵差別。",
    "T43n1829_002:0028a27": "復有十種。初一又字有五種別。後五又字各",
    "T43n1829_002:0028a28": "一種別。初五別者。一染不染。二畢竟不畢竟。",
    "T43n1829_002:0028a29": "三定不定。定謂常受。四共不共。五實不實。",
    "T43n1829_002:0028b01": "第四云餘慧命者。外道邪慧命也。此中諸受",
    "T43n1829_002:0028b02": "欲者。明受順三毒。釋前差別。非更別門。無簡",
    "T43n1829_002:0028b03": "擇捨者痴也。",
    "T43n1829_002:0028b04": "後五又字復五別者。一得捨別。二喜憂別。三",
    "T43n1829_002:0028b05": "進退別。四真妄別。五制生別。後二相似合",
    "T43n1829_002:0028b06": "翻。一正法魔軍。謂煩惱等。魔事謂善不善業",
    "T43n1829_002:0028b07": "　又解受用欲差別中。初之五種。明聖慧命",
    "T43n1829_002:0028b08": "清淨自活解。遺教經云。節身時食清淨自活",
    "T43n1829_002:0028b09": "也。",
    "T43n1829_002:0028b10": "此中諸受欲者下。如其次第。諸處欲者。翻五",
    "T43n1829_002:0028b11": "清淨受欲差別。後二又字。合之為一。明所受",
    "T43n1829_002:0028b12": "欲皆非真實。不能制魔及諸魔事。是故總置",
    "T43n1829_002:0028b13": "一聖慧者受用正法不如是言。審披其文。亦",
    "T43n1829_002:0028b14": "應允矣。又釋後之十種淨穢活命。重解前十",
    "T43n1829_002:0028b15": "五聖非聖財。二種樂境差別之義。更非別門",
    "T43n1829_002:0028b16": "　復次三界有情所依之身當云何觀下。第",
    "T43n1829_002:0028b17": "四觀厭三界。欣求無漏。文分為三。初觀三苦。",
    "T43n1829_002:0028b18": "次又說有愛味喜等。釋所欣厭二受差別。後",
    "T43n1829_002:0028b19": "又薄伽梵下。明所欣樂　樂受壞苦故苦者。",
    "T43n1829_002:0028b20": "壞時生苦故　苦受苦苦故苦者。本性已苦。",
    "T43n1829_002:0028b21": "更逢緣苦苦中之苦故名苦苦。或逼迫苦之",
    "T43n1829_002:0028b22": "苦故名苦苦　不苦不樂受行苦故苦者。有",
    "T43n1829_002:0028b23": "漏遷流名行。性自不安名苦。廣百論敘自宗",
    "T43n1829_002:0028b24": "云。福滅時生苦。福報即樂受滅也。外難云。",
    "T43n1829_002:0028b25": "罪福既相違。應罪生時樂。答福滅時生樂。罪",
    "T43n1829_002:0028b26": "福相違故。即令罪生時樂。亦應福滅時生苦。",
    "T43n1829_002:0028b27": "福罪相違故。罪滅時生樂。福生時既樂故。罪",
    "T43n1829_002:0028b28": "起時生苦。以苦為難可齊俱樂。為徵不等。苦",
    "T43n1829_002:0028b29": "苦唯欲界。壞苦通欲色。行苦遍三界。",
    "T43n1829_002:0028c01": "有愛味喜。有離愛味喜有勝離愛味喜。墮二",
    "T43n1829_002:0028c02": "界攝者。此有五解。一有愛味。欲界染喜。離",
    "T43n1829_002:0028c03": "愛味。欲界非染喜。勝離愛。色界喜。前二是欲",
    "T43n1829_002:0028c04": "界。後一色界。故墮二界　二多界中說三界。",
    "T43n1829_002:0028c05": "謂色界無色界斷界。欲色兩界。俱名色界。此",
    "T43n1829_002:0028c06": "中有愛味。是欲界喜。離愛味。是色界喜。此二",
    "T43n1829_002:0028c07": "合名三中色界。勝離愛味。是無漏斷界攝故。",
    "T43n1829_002:0028c08": "名墮二界　三有愛味。是欲界喜。離及勝離。",
    "T43n1829_002:0028c09": "是色界喜。有漏定有二。一味定。二淨定。淨定",
    "T43n1829_002:0028c10": "有四。一退分。二住分。三勝進分。四決擇分。",
    "T43n1829_002:0028c11": "離愛味。是味定。及退分住分。離欲界染。與染",
    "T43n1829_002:0028c12": "污心。相入出故。勝離愛味。是勝進決擇分",
    "T43n1829_002:0028c13": "合。是欲色二界所攝　四欲色無色。如次配",
    "T43n1829_002:0028c14": "三。初二是喜愛。後一適悅。而與喜名。如前樂",
    "T43n1829_002:0028c15": "義。此於多界三中。二界所攝。除斷界　五初",
    "T43n1829_002:0028c16": "是欲界在家者喜。次是色界喜。後是欲界出",
    "T43n1829_002:0028c17": "家者喜。故三俱是下二界攝。",
    "T43n1829_002:0028c18": "想受滅樂此依住樂非受樂者。謂入滅定。六",
    "T43n1829_002:0028c19": "識雖滅。而有滅定住在身中。名為住樂。又",
    "T43n1829_002:0028c20": "由滅定住在身中。息諸勞慮麁重定障。故名",
    "T43n1829_002:0028c21": "住樂。又五樂中。此斷受樂。寂靜而住。故名",
    "T43n1829_002:0028c22": "住樂。非樂受數。",
    "T43n1829_002:0028c23": "又離貪瞋痴名常樂者。此皆斷界。離三所得",
    "T43n1829_002:0028c24": "無為為性。非是斷三無漏受樂。體通伏斷",
    "T43n1829_002:0028c25": "　所得無為。",
    "T43n1829_002:0028c26": "受用有三。上明苦樂受用。第二飲食受用。初",
    "T43n1829_002:0028c27": "總後別　將生有情者。謂中有　已生有情。",
    "T43n1829_002:0028c28": "謂五趣有。顯出三界不假四食。別中有二。謂",
    "T43n1829_002:0029a01": "界趣麁細。欲界有睡眠等。故假段食。上二界",
    "T43n1829_002:0029a02": "無。",
    "T43n1829_002:0029a03": "又於那落迦受生有情有微細段食謂腑藏間",
    "T43n1829_002:0029a04": "有微動風等者。諸大地獄。皆有此食。六十",
    "T43n1829_002:0029a05": "六說無麁食。今說細者。其麁物小地獄亦有。",
    "T43n1829_002:0029a06": "由諸段食於變壞時。方能起用。資諸根等。由",
    "T43n1829_002:0029a07": "此因緣。彼得久住。非如小乘吞鐵丸時。暫除",
    "T43n1829_002:0029a08": "飢渴說之為食。不資長故。唯損壞故。四食之",
    "T43n1829_002:0029a09": "義。廣如決擇及別章說。阿含經說八食。如法",
    "T43n1829_002:0029a10": "花疏。",
    "T43n1829_002:0029a11": "第三婬欲受用中分三。一行事。第二攝事。第",
    "T43n1829_002:0029a12": "三生相。四種地獄皆無彼事。或有說言者八",
    "T43n1829_002:0029a13": "寒熱無。獨一等有。今釋同大。亦不相違。",
    "T43n1829_002:0029a14": "四大天王各一主以得名。三十三天以何所",
    "T43n1829_002:0029a15": "而為名。妙高四面。各有八天。帝釋居中。故",
    "T43n1829_002:0029a16": "三十三臣主合目。夜摩天名時分。受樂有時",
    "T43n1829_002:0029a17": "分故。都史多天名知足。受樂知足故。餘二下",
    "T43n1829_002:0029a18": "自釋。",
    "T43n1829_002:0029a19": "大力鬼等攝受妻妾者。有力攝受。無力鬼不",
    "T43n1829_002:0029a20": "能。",
    "T43n1829_002:0029a21": "下四天攝受上二天無者。由獲勝果。不生守",
    "T43n1829_002:0029a22": "護。執為己物。又彼二天能化為男女。其行欲",
    "T43n1829_002:0029a23": "事。故無別攝受。如俱舍說。北俱盧州既無攝",
    "T43n1829_002:0029a24": "受。云何知有父母等耶。由往彼樹將行事時。",
    "T43n1829_002:0029a25": "枝條垂覆乃為彼事。枝條不垂。知是父母俱",
    "T43n1829_002:0029a26": "愧而還。亦有難言。上之二天。既無攝受。云何",
    "T43n1829_002:0029a27": "有彼不與取欲邪行業道耶。答於化無攝受",
    "T43n1829_002:0029a28": "業果者有之故。有二業道。或彼無此。亦復何",
    "T43n1829_002:0029a29": "爽。上三受用界中第五門訖。",
    "T43n1829_002:0029b01": "生建立者。第六門中分三。初明三欲生。次明",
    "T43n1829_002:0029b02": "三樂生。後明立二所以　三欲生者。一現受",
    "T43n1829_002:0029b03": "欲塵生。二自變欲塵生。三他化欲塵生。欲謂",
    "T43n1829_002:0029b04": "貪欲。因妙境貪。今取所貪。故名欲塵。生謂眾",
    "T43n1829_002:0029b05": "生。愛欲塵眾生故。餘皆准知。惡趣境乖。故不",
    "T43n1829_002:0029b06": "建立三種樂生。如文自顯。",
    "T43n1829_002:0029b07": "三求者。希求於欲生。希求於有果。梵行求梵",
    "T43n1829_002:0029b08": "名梵行求。梵謂涅槃也。",
    "T43n1829_002:0029b09": "求無漏界者。真正梵行求。第四禪不動。及四",
    "T43n1829_002:0029b10": "無色邪梵行求。求生第四定已上。不執為涅",
    "T43n1829_002:0029b11": "槃者。少欲不說三求。略以五門分別。如別",
    "T43n1829_002:0029b12": "章說。對法第六等。與此不同。如別章說。",
    "T43n1829_002:0029b13": "第七門中。遊戲忘念意相憤恚者。此即欲界",
    "T43n1829_002:0029b14": "四空居天。下之二天。俱句攝故。非天殺故。",
    "T43n1829_002:0029b15": "薩婆多宗二說。或四天王天攝。或三十三天",
    "T43n1829_002:0029b16": "攝。今則不然。",
    "T43n1829_002:0029b17": "其第三句。謂即彼眾生處已生位等者。縱非",
    "T43n1829_002:0029b18": "處羯邏藍位。至已生位時。濕化生等。皆是此",
    "T43n1829_002:0029b19": "句。今順前文。且言彼生處已生位。此文狹故。",
    "T43n1829_002:0029b20": "非唯彼位。",
    "T43n1829_002:0029b21": "如來使者者。如有女人先來懷孕。佛記是男。",
    "T43n1829_002:0029b22": "後未生位母便命終。外道譏訶佛記無驗。焚",
    "T43n1829_002:0029b23": "燒母日。佛令使者入火取兒。母雖喪亡。其兒",
    "T43n1829_002:0029b24": "不死。使者入火。抱兒將還。由佛力持。火不",
    "T43n1829_002:0029b25": "燒使。佛但記兒不記母故。",
    "T43n1829_002:0029b26": "住最後身者。謂佛身及諸阿羅漢。住最後身。",
    "T43n1829_002:0029b27": "有化火燒身。任運自滅。非為二害故。迦留",
    "T43n1829_002:0029b28": "陀夷。他殺。致於馬糞。後作神通。方入寂滅。",
    "T43n1829_002:0029b29": "乃至廣說。中有亦然。虫仙等類其事非一。",
    "T43n1829_002:0029c01": "第八果因緣中有二。初標四門。後隨別釋。此",
    "T43n1829_002:0029c02": "辨三法。一十因。二四緣。三五果。親因為先。",
    "T43n1829_002:0029c03": "次勝為立。疎力名和合　內分力有七德",
    "T43n1829_002:0029c04": "　無事業障者。多覺事業。名事業障。由多思",
    "T43n1829_002:0029c05": "覺。發諸事業。繞攘其心。癡修善品。名事業",
    "T43n1829_002:0029c06": "障。無此事障。名為無事業障　外分力有五",
    "T43n1829_002:0029c07": "德。施主資給方得修習。故說施主名外分力",
    "T43n1829_002:0029c08": "　住正法者。隨順為善友。不為善友。不為障",
    "T43n1829_002:0029c09": "難。",
    "T43n1829_002:0029c10": "何法成中。所知勝解愛樂為先者。即因明云。",
    "T43n1829_002:0029c11": "隨自樂為。此以自性差別。而為所立故。宗為",
    "T43n1829_002:0029c12": "建立。",
    "T43n1829_002:0029c13": "成辨中。又愛為先由食住者。此意說言。由過",
    "T43n1829_002:0029c14": "去愛為先。現在身為建立等。假有情安住也",
    "T43n1829_002:0029c15": "作用中。自種子為先如此生為建立等者。顯",
    "T43n1829_002:0029c16": "揚十八云。即彼前生為建立前生緣和合。意",
    "T43n1829_002:0029c17": "顯生性及與生緣。皆先業故名之為先。與此",
    "T43n1829_002:0029c18": "無違。",
    "T43n1829_002:0029c19": "十因四緣五果等義。皆如下第三十八。顯揚",
    "T43n1829_002:0029c20": "十八。對法第四。唯識第七八論及疏釋。",
    "T43n1829_002:0029c21": "下既明因依處。及緣得果。即是自釋因緣依",
    "T43n1829_002:0029c22": "處　其五果體。我今當說。異熟果。以一切業",
    "T43n1829_002:0029c23": "所招無記五蘊為體。別報從總。總名異熟",
    "T43n1829_002:0029c24": "　等流果。以一切有為有漏無漏三性自類同",
    "T43n1829_002:0029c25": "品。劣法前聚。生後同品勝法後果為性。瑜伽",
    "T43n1829_002:0029c26": "唯識。皆又說言。或似先業。後果隨轉。如由殺",
    "T43n1829_002:0029c27": "生得短命。此實增上。假名等流。短命同故",
    "T43n1829_002:0029c28": "　離繫果。以斷煩惱障。所得果所證擇滅真如",
    "T43n1829_002:0029c29": "為性。斷所知障。所得擇滅等。但是增上果。所",
    "T43n1829_002:0030a01": "斷障體非繫法故。六行所得亦增上攝。不斷",
    "T43n1829_002:0030a02": "種故　士用果。有二義。一云五蘊假者作用",
    "T43n1829_002:0030a03": "所得四塵為性。三十八云。占卜稼穡為自性",
    "T43n1829_002:0030a04": "故。二云。通以一切有為無為為性。別別諸法",
    "T43n1829_002:0030a05": "名士夫故。此能招得俱生無間隔越不生四",
    "T43n1829_002:0030a06": "種果故　增上果。以一切有為無為性為性。",
    "T43n1829_002:0030a07": "寬通故。略出體已。餘如別章。",
    "T43n1829_002:0030a08": "建立中有三。初因緣果依處立。次釋因緣果",
    "T43n1829_002:0030a09": "義。後有三復次。重顯建立因。初中即三。依",
    "T43n1829_002:0030a10": "處名者。語因即依處。乃至無障礙則依處。皆",
    "T43n1829_002:0030a11": "持業釋。既依依處即建立因隨說。即因乃至",
    "T43n1829_002:0030a12": "不相違即因。亦皆持業。或有不然。如別章",
    "T43n1829_002:0030a13": "解。",
    "T43n1829_002:0030a14": "體是依處。義稱為因。義依體立。故說十因依",
    "T43n1829_002:0030a15": "十五處　出體性者。初語依處。體唯是語。成",
    "T43n1829_002:0030a16": "唯識云。謂法名想所起語性。由隨見等。能說",
    "T43n1829_002:0030a17": "眾義。此語名因。顯義果故。語體之上。有能詮",
    "T43n1829_002:0030a18": "用。體為依處。用則稱因。故言隨說因依語依",
    "T43n1829_002:0030a19": "處立。觀此文意。乍似依他之語。自言說轉。理",
    "T43n1829_002:0030a20": "實不然。初語是依。後語是因。以語說於所見",
    "T43n1829_002:0030a21": "聞等。名為因故。因想起語。名依處故。欲顯",
    "T43n1829_002:0030a22": "依因。所望各別領受依處。此所觀待能所",
    "T43n1829_002:0030a23": "受為性。能受則受數。所受則一切法。受是遍",
    "T43n1829_002:0030a24": "行。能領納境分位差別。勝餘法故。故對所受",
    "T43n1829_002:0030a25": "獨立為性。有得能受而有所受。以能受為依",
    "T43n1829_002:0030a26": "處。有待所受而有能受。以所受為依處。有待",
    "T43n1829_002:0030a27": "能受而有能受。以所得為依處。有待所受而",
    "T43n1829_002:0030a28": "有所受。亦以所待為依處性。總以能待為因",
    "T43n1829_002:0030a29": "之果。即以此義釋今論文。以所觀待。而為因",
    "T43n1829_002:0030b01": "也。故唯識云。謂所觀待能所受性。此中論云。",
    "T43n1829_002:0030b02": "於彼生緣。於彼斷緣。或為遠離。或為求得。等",
    "T43n1829_002:0030b03": "者遠離彼生緣。求得彼斷緣。論文但有染淨",
    "T43n1829_002:0030b04": "二因。略無無記　習氣依處。以有漏無漏內",
    "T43n1829_002:0030b05": "外所有實種假種未成熟位。而為自性。去果",
    "T43n1829_002:0030b06": "遠故。此文唯依雜染種說之。淨不淨業引內",
    "T43n1829_002:0030b07": "外果故。不依無記清淨因說。唯識寬通　有",
    "T43n1829_002:0030b08": "潤種依。體同習氣。但成熟位。與前不同。此",
    "T43n1829_002:0030b09": "亦唯說染。染中唯說業。不說名言種。乘前以",
    "T43n1829_002:0030b10": "說故。亦應如唯識攝受因中　無間滅境界",
    "T43n1829_002:0030b11": "依處。即是二緣。根則六根　依用依。謂作具",
    "T43n1829_002:0030b12": "作業。即除因緣所餘疎助。作具作用　士用",
    "T43n1829_002:0030b13": "依。以除因緣外親作現緣。作者作用。此五皆",
    "T43n1829_002:0030b14": "通有漏無漏。故唯識云。具攝受六辨無漏法。",
    "T43n1829_002:0030b15": "此唯說有漏。辨有漏法故　真見依處。以無",
    "T43n1829_002:0030b16": "漏見為性。除引自種。於相應法能助。於後無",
    "T43n1829_002:0030b17": "漏能引。於無為能證。故疎緣攝受。皆除種",
    "T43n1829_002:0030b18": "子　隨順依處。以三性有為有漏無漏。若現",
    "T43n1829_002:0030b19": "若種。自界他界。同品勝品。有為無為。自性",
    "T43n1829_002:0030b20": "生。自乘相引能引為性。此中論云。欲繫善法。",
    "T43n1829_002:0030b21": "能引無色界繫及不繫法者。此依波羅蜜多",
    "T43n1829_002:0030b22": "聲聞獨覺。諸大菩薩。超禪之位。得相引生。對",
    "T43n1829_002:0030b23": "法第五。顯揚十八。許相生故。下第十二。唯",
    "T43n1829_002:0030b24": "云第三劫菩薩及如來能超一切地。據勝者",
    "T43n1829_002:0030b25": "說。亦不相違　又言無記法能引三性名隨",
    "T43n1829_002:0030b26": "順。依處者。謂諸種子。略有二性。攝用歸性。可",
    "T43n1829_002:0030b27": "言無記。將因屬果。性乃通三。唯識依後義。說",
    "T43n1829_002:0030b28": "此依處其性必同。今依初義。無記生三性。除",
    "T43n1829_002:0030b29": "斯以外現行諸法種望種。更無別性。成隨順",
    "T43n1829_002:0030c01": "因故。彼此文不相乖返差別功能依。以一",
    "T43n1829_002:0030c02": "切有為。各於自果。有為能起。無為能證。而",
    "T43n1829_002:0030c03": "為自性。此等同性。及得異性。異熟無記果故。",
    "T43n1829_002:0030c04": "今論總說不違餘文。前隨順依。論性即狹。各",
    "T43n1829_002:0030c05": "自性故。談界即寬。引三界故。此差別依。論性",
    "T43n1829_002:0030c06": "即寬。招異熟故。談界即狹。唯各自界。各定別",
    "T43n1829_002:0030c07": "故。前隨順依。望劣非依。此差別依。一切皆得",
    "T43n1829_002:0030c08": "和合依。以第二領受依。乃至差別功德依",
    "T43n1829_002:0030c09": "處為體。此說果寬通生和合。故唯識等。因果",
    "T43n1829_002:0030c10": "俱寬。彼說生住成得四果。成有二種。一立。二",
    "T43n1829_002:0030c11": "辨。攝此成辨無此作因。住謂金輪依風輪等。",
    "T43n1829_002:0030c12": "此論所無。義各別故。所望別故。彼依作用。",
    "T43n1829_002:0030c13": "離體無故。所以不論。此無住者疎故不論。亦",
    "T43n1829_002:0030c14": "不相違也　障礙無障礙二果。皆通二。因寬",
    "T43n1829_002:0030c15": "遍順違有異。法體並同。因依於處。如論自",
    "T43n1829_002:0030c16": "陳。處體既然。因體可悉依種子緣依處施",
    "T43n1829_002:0030c17": "設因緣等者。唯識有兩說。一云十五依處中。",
    "T43n1829_002:0030c18": "第三習氣。第四有潤。十一隨順。十二差別。",
    "T43n1829_002:0030c19": "十三和合。十五不障礙。此六依處中。諸因緣",
    "T43n1829_002:0030c20": "種。並名種子緣依處。依之立因緣。除第三四。",
    "T43n1829_002:0030c21": "外餘四依處。所有現行多斷故不說。或亦名",
    "T43n1829_002:0030c22": "種。能辨果故無間滅者。諸依處中。第五無",
    "T43n1829_002:0030c23": "間滅。第十真見。十三和合。十五不障礙。此四",
    "T43n1829_002:0030c24": "依處中。無間緣義。皆名無間滅依處。依之立",
    "T43n1829_002:0030c25": "等無間緣境界依處者。諸依處中。第六境",
    "T43n1829_002:0030c26": "界依處。第十真見。十三和合。十五不障礙。",
    "T43n1829_002:0030c27": "此四依處中。境界緣義。並名境界依處。依",
    "T43n1829_002:0030c28": "之立所緣緣。此之二緣。非唯五六。餘依處",
    "T43n1829_002:0030c29": "中。有二緣故。除此餘處皆增上緣。二云種",
    "T43n1829_002:0031a01": "子。唯屬第四有潤種子依。依之立因緣。親能",
    "T43n1829_002:0031a02": "生果顯故偏說。餘名等疎隱故。略而不論。無",
    "T43n1829_002:0031a03": "間唯第五境界。唯第六。如名自顯。餘依處",
    "T43n1829_002:0031a04": "中。雖有此二。隱故不說。此三已顯初之三緣",
    "T43n1829_002:0031a05": "故。餘十二處。皆增上攝。非唯增上依。",
    "T43n1829_002:0031a06": "習氣隨順因緣依處施設異熟果及等流果",
    "T43n1829_002:0031a07": "者。唯識別配。此中論云。習氣依處。得異熟",
    "T43n1829_002:0031a08": "果。隨順依處。得等流果。各別得果。有勝功能",
    "T43n1829_002:0031a09": "故離別說。非習氣處不得等流。唯識釋此得",
    "T43n1829_002:0031a10": "五果中有二說。一云習氣處者。即顯第三第",
    "T43n1829_002:0031a11": "四十二十三十五。此五依處。得異熟果。隨順",
    "T43n1829_002:0031a12": "處者。即顯第三第四第九第十十一十三十",
    "T43n1829_002:0031a13": "五。或并第八作用。如是或八或九。此諸依處",
    "T43n1829_002:0031a14": "得等流果。真見處者。即顯第十十一十二十",
    "T43n1829_002:0031a15": "三十五。或第八第九。如是或五或七。此諸依",
    "T43n1829_002:0031a16": "處。得離繫果　士用依處。復有兩義。一五蘊",
    "T43n1829_002:0031a17": "假者。二別別法。如前果中說。若依初義。即顯",
    "T43n1829_002:0031a18": "第二第九十三十五。此四依處得士用果。若",
    "T43n1829_002:0031a19": "依後義。即顯第二第三第四第八第九十十",
    "T43n1829_002:0031a20": "一十二十三十五。此十依處得士用果。所餘",
    "T43n1829_002:0031a21": "處者。即顯第一第五第六十四。此四依全。餘",
    "T43n1829_002:0031a22": "十一中隨應少分。得增上果。得前四果之所",
    "T43n1829_002:0031a23": "餘故。不爾便應大寬大狹。二云習氣唯第三",
    "T43n1829_002:0031a24": "得異熟果。隨順唯第十一得等流果。真見唯",
    "T43n1829_002:0031a25": "第十得離繫果。士用唯第九得士用果。所餘",
    "T43n1829_002:0031a26": "十一得增上果。若隨義增。其名後顯。獨說得",
    "T43n1829_002:0031a27": "果。非餘不得。得果所由及諸義門。論及別章",
    "T43n1829_002:0031a28": "皆如彼說。",
    "T43n1829_002:0031a29": "釋名中。體用不違。能資長彼。順益是因。為由",
    "T43n1829_002:0031b01": "興濟建立是緣。假因藉緣所成所辨。是為果",
    "T43n1829_002:0031b02": "義。",
    "T43n1829_002:0031b03": "三復次解建立因中。初復次。依因於果有親",
    "T43n1829_002:0031b04": "疎義。次復次依因於果有染淨義。後復次依",
    "T43n1829_002:0031b05": "因於果有七相義　初復次中。能生因方便因",
    "T43n1829_002:0031b06": "攝十因盡。唯識二說。一云牽引．生起．引發．",
    "T43n1829_002:0031b07": "定異．同事．不相違。此六因中。若現若種。皆",
    "T43n1829_002:0031b08": "名能生。親辨果故。所餘四因。及六少分。皆方",
    "T43n1829_002:0031b09": "便因。疎助起故　二云。唯生起因。名能生因。",
    "T43n1829_002:0031b10": "餘之九因。名方便因。生起去果親近偏說。非",
    "T43n1829_002:0031b11": "唯因緣。餘多疎助。故作偏說。然菩薩地說。牽",
    "T43n1829_002:0031b12": "引生起。此二種子。名能生因。餘方便攝。彼亦",
    "T43n1829_002:0031b13": "兩說。恐繁且止。故此二因攝法周備。後之三",
    "T43n1829_002:0031b14": "因。重顯此二。俱有一種。顯前方便。雖攝三",
    "T43n1829_002:0031b15": "緣。所緣增上二皆俱有。論據增上。且言如眼",
    "T43n1829_002:0031b16": "於眼識等。略不論餘。義顯方便攝三緣盡。其",
    "T43n1829_002:0031b17": "能生因。雖因緣性。隱而難故。開之為二。被潤",
    "T43n1829_002:0031b18": "已去種子得果。名無間因。俱時無間。非前後",
    "T43n1829_002:0031b19": "無間。或被潤已轉成有支等。望後生支。亦成",
    "T43n1829_002:0031b20": "無間滅。未潤已前名久遠。由隔潤位其果方",
    "T43n1829_002:0031b21": "生。能所引等。望果遠故。名久遠因緣。",
    "T43n1829_002:0031b22": "第二復次中。流轉即生死因。此有可愛不可",
    "T43n1829_002:0031b23": "愛及增長。還滅謂出世。亦有可愛及增長。",
    "T43n1829_002:0031b24": "可愛不可愛是有支因。增長者名言因。由有",
    "T43n1829_002:0031b25": "支增長故。或先未有今有。名可愛不可愛。",
    "T43n1829_002:0031b26": "先有今逢潤。名增長因。",
    "T43n1829_002:0031b27": "七相中。即是種子六義　一無常是因者。即",
    "T43n1829_002:0031b28": "剎那滅。有取與故。此辨因緣。故除無為　二",
    "T43n1829_002:0031b29": "他性為因者。即果俱有。同念生。與後念自性",
    "T43n1829_002:0031c01": "為因者。即恒隨轉。非此剎那生。此第二因攝",
    "T43n1829_002:0031c02": "六義中第二第三　三已生未滅方能為因",
    "T43n1829_002:0031c03": "者。顯與果俱。及恒隨轉二為因世。不同小",
    "T43n1829_002:0031c04": "宗二因於正滅。三因於正生等。大乘取果與",
    "T43n1829_002:0031c05": "果。必同世故。不現在故　四然待餘緣者。即",
    "T43n1829_002:0031c06": "六義中第五待眾緣　五然變異者。顯前待",
    "T43n1829_002:0031c07": "緣而本性異方能生果。更無別義　六功能",
    "T43n1829_002:0031c08": "相應者。即六義中第四性決定　第七相稱",
    "T43n1829_002:0031c09": "相順者。即六義中第六引自果。如是總顯。此",
    "T43n1829_002:0031c10": "中第三第五。六義中無。餘五即彼六。如唯識",
    "T43n1829_002:0031c11": "第二。攝論第二等疏。樞要等會釋。",
    "T43n1829_002:0031c12": "上來解此地中。初界門訖。第二釋相中。緣名",
    "T43n1829_002:0031c13": "身等為境者。唯識二說。一云五有。今說意俱",
    "T43n1829_002:0031c14": "境。勝故非五識無。二云唯意識俱。此文為證。",
    "T43n1829_002:0031c15": "但言緣名等義。不說緣色等故。",
    "T43n1829_002:0031c16": "尋伺等起謂發語言者。但顯尋伺能發語言。",
    "T43n1829_002:0031c17": "非說語言必尋伺起。謂佛身中身語業等。不",
    "T43n1829_002:0031c18": "由尋伺。但思起。如說尋伺能起五識。非五識",
    "T43n1829_002:0031c19": "起必由尋伺。故唯識云。顯多由彼起。非說彼",
    "T43n1829_002:0031c20": "相應。問尋伺引欲五有五非二引。尋伺引欲",
    "T43n1829_002:0031c21": "身語業。亦有欲業非二引。答此難不齊。欲身",
    "T43n1829_002:0031c22": "語必麁。起必由二引。欲五識通細。有起不由",
    "T43n1829_002:0031c23": "生。或齊無失。欲五由二生。有生不由引。欲",
    "T43n1829_002:0031c24": "業由二引。有起不由生。",
    "T43n1829_002:0031c25": "尋伺差別中。唯識第七。有二師義。一依對法。",
    "T43n1829_002:0031c26": "一依此文。廣如彼說。",
    "T43n1829_002:0031c27": "尋伺。決擇中諸尋伺必是分別。唯識第七。亦",
    "T43n1829_002:0031c28": "有兩師。一云分別唯有漏五法之中第三分別",
    "T43n1829_002:0031c29": "也。故尋伺體不通無漏也。二云分別通無漏",
    "T43n1829_002:0032a01": "後得智。俱有分別故。即尋伺體亦通無漏。此",
    "T43n1829_002:0032a02": "分別言。非五法中之分別也。以狹問寬故。順",
    "T43n1829_002:0032a03": "前句答。亦廣如彼。",
    "T43n1829_002:0032a04": "尋伺流轉中。那落迦尋伺。引發於苦。與憂相",
    "T43n1829_002:0032a05": "應。唯識二說。一云。五識有尋伺。意感受名",
    "T43n1829_002:0032a06": "憂。此言引發苦者。意俱尋伺。能引發苦。不說",
    "T43n1829_002:0032a07": "五識無尋伺俱。但言尋伺意識者。勝多相續",
    "T43n1829_002:0032a08": "故。與憂相應。不遮苦俱。亦無過失。二云。五",
    "T43n1829_002:0032a09": "識無尋伺。此文為證。如文可知　不說捨者。",
    "T43n1829_002:0032a10": "一切心所定與俱故。意逼迫受。實是苦根。似",
    "T43n1829_002:0032a11": "憂名憂。或隨他宗意慼受名憂。不相違也",
    "T43n1829_002:0032a12": "　問喜樂寂動。及初定得俱生。憂苦動寂殊。地",
    "T43n1829_002:0032a13": "獄得俱起。答資色資心別適悅。不乖得俱起。",
    "T43n1829_002:0032a14": "迫重迫輕殊逼慼相乖各別轉　問二義常齊。",
    "T43n1829_002:0032a15": "俱生不等。故於此義應設劬勞。",
    "T43n1829_002:0032a16": "初靜慮地喜相應者。雖亦樂俱。而不離喜。總",
    "T43n1829_002:0032a17": "說喜名地。",
    "T43n1829_002:0032a18": "第三大文如理作意中。文分二。初開八相。次",
    "T43n1829_002:0032a19": "別釋前事中難義。其六依處。五十五說。決定",
    "T43n1829_002:0032a20": "時有信。止息染時有慚愧起。作善業時有精",
    "T43n1829_002:0032a21": "進三根。世間道時有輕安。出世道時有不放",
    "T43n1829_002:0032a22": "逸捨。攝眾生時有不害。唯識第六有兩說。一",
    "T43n1829_002:0032a23": "云諸善不俱。以此為證。二云諸善俱時。散位",
    "T43n1829_002:0032a24": "除輕安。決擇分說。十善心所。定不定地。皆",
    "T43n1829_002:0032a25": "通善心。定地心中增輕安故。今說六位起十",
    "T43n1829_002:0032a26": "一者。依彼彼增。作此此說。八種中第三修。四",
    "T43n1829_002:0032a27": "無量也。第六修除無量外餘一切修。此八事",
    "T43n1829_002:0032a28": "中初三。施戒修三福業事。外世俗修。次三三",
    "T43n1829_002:0032a29": "慧內勝義修。第七第八。智德恩德。二利圓滿",
    "T43n1829_002:0032b01": "故唯八事。",
    "T43n1829_002:0032b02": "尋伺受用中。不染者。不生煩惱。不住者。不住",
    "T43n1829_002:0032b03": "守與。不耽者。不非分愛樂。不博者。不為繫縛",
    "T43n1829_002:0032b04": "捨諸善業。不悶者。不憂苦生。不著者。不貧憂",
    "T43n1829_002:0032b05": "生。亦不堅執。為勝妙等。有解此七唯意識俱。",
    "T43n1829_002:0032b06": "義別說七。或初五種。由意尋伺。引生五識。如",
    "T43n1829_002:0032b07": "其次第。於財不爾。後之兩種。意識相應。",
    "T43n1829_002:0032b08": "第二釋難義中分三。一釋俗所學。施戒修三。",
    "T43n1829_002:0032b09": "教俗修習。二又受施下。釋內勝義。學三慧",
    "T43n1829_002:0032b10": "者應受彼施。教可應受。三復有六種攝益下。",
    "T43n1829_002:0032b11": "釋前七八智德恩德。",
    "T43n1829_002:0032b12": "除匱乏者。施為除他資具闕乏。非為施彼隨",
    "T43n1829_002:0032b13": "他富饒　結橋梁者。出生死河因　不現行",
    "T43n1829_002:0032b14": "者。隱行持戒。不現其相　欲解淨者。意樂淨",
    "T43n1829_002:0032b15": "也　引攝淨者。起神通　勝解定淨者。修四",
    "T43n1829_002:0032b16": "無量等淨　智淨者。生淨智。",
    "T43n1829_002:0032b17": "受施六種中。受學者。學三學時。應受施。活命",
    "T43n1829_002:0032b18": "者。時急濟命　棄捨者。諸欲受施辨捨樂。自",
    "T43n1829_002:0032b19": "已無物。應受他施。不然無得　羈遊者。若無",
    "T43n1829_002:0032b20": "居住。受濟所須　耽著者。慳貯戀受故受",
    "T43n1829_002:0032b21": "施。前五應受。後一不應。",
    "T43n1829_002:0032b22": "八損惱等。由此損惱。難以獲安。應受他施。",
    "T43n1829_002:0032b23": "有覆障者。雖有屋宇。眾事闕之。故生損惱。",
    "T43n1829_002:0032b24": "六損惱中。俱生者。有身即染病　逼切者後",
    "T43n1829_002:0032b25": "苦纏身　時變異者。寒暑改節　流漏者。屋",
    "T43n1829_002:0032b26": "宇破壞　事休廢者。無業徑求。如斯損惱應",
    "T43n1829_002:0032b27": "受他施。",
    "T43n1829_002:0032b28": "釋前七八智德恩德中分七。一任持者。與為",
    "T43n1829_002:0032b29": "依止。",
    "T43n1829_002:0032c01": "勇健無損者。威勢引接　覆護者。藏其過失",
    "T43n1829_002:0032c02": "　二善惡支相中。引彼非愛者。愛彼怨家。遮",
    "T43n1829_002:0032c03": "彼所愛者。憎彼智友。引非所宜者。陷以非",
    "T43n1829_002:0032c04": "法　三引接中。引攝離喜樂者。得第四定等。",
    "T43n1829_002:0032c05": "及證無為　四隨轉供事。供事於彼。而隨彼",
    "T43n1829_002:0032c06": "轉。非知舊者。非與相知。亦非舊識。其隨轉",
    "T43n1829_002:0032c07": "者。非彼先時攝屬知舊供事隨轉　五由此",
    "T43n1829_002:0032c08": "供事。",
    "T43n1829_002:0032c09": "依四處得五果。無攝受處。即非知舊者。先非",
    "T43n1829_002:0032c10": "攝受故　無侵惱處。即諸親友。廢供養處即",
    "T43n1829_002:0032c11": "所尊重　同分隨轉處。即福慧者。由具福慧。",
    "T43n1829_002:0032c12": "是眾多人。所共歸趣處。既歸趣已希學福慧。",
    "T43n1829_002:0032c13": "與彼分同名同分隨轉　得五果者。由於四",
    "T43n1829_002:0032c14": "處供事隨轉行施等故。總獲五果。非各別招。",
    "T43n1829_002:0032c15": "或第三四果由供事。第四具福慧者。同分隨",
    "T43n1829_002:0032c16": "轉之所獲得。餘如次配。其義可知　於善決",
    "T43n1829_002:0032c17": "定。信而無疑　於善堅固。勇而無退也。戒以",
    "T43n1829_002:0032c18": "一切戒。定以一切定。慧以一切慧。為三學體。",
    "T43n1829_002:0032c19": "各隨自乘。而無雜亂。依其位次。漸次而修。亦",
    "T43n1829_002:0032c20": "非亂錯。若依亂越。所修三學說即不定。",
    "T43n1829_002:0032c21": "瑜伽師地論略纂卷第二",
    "T43n1829_002:0032c22": "旹享保七年壬寅正月二十九日交合并",
    "T43n1829_002:0032c23": "加麁點畢",
    "T43n1829_002:0032c24": "沙門高範五十六夏胎生六十八歲"
}