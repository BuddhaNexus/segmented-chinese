{
    "T12n0381_003:0983c09": "等集眾德三昧經卷下",
    "T12n0381_003:0983c11": "西晉月氏三藏竺法護譯",
    "T12n0381_003:0983c12": "「復次，鉤鎖！菩薩所遵不行色空，色者自空，亦",
    "T12n0381_003:0983c13": "不空痛痒、思想、生死、識行，識自然空；亦不教",
    "T12n0381_003:0983c14": "人行色為空，色者則空。本末盡無則曰自然，",
    "T12n0381_003:0983c15": "痛痒、思想、生死、識則亦為空。若欲盡者本末",
    "T12n0381_003:0983c16": "盡空，故曰識空亦曰自然。若已盡者，一切諸",
    "T12n0381_003:0983c17": "法亦當復盡，若諸法盡，色亦當盡，痛痒、思想、",
    "T12n0381_003:0983c18": "生死、識，識以便盡。假使一切諸色盡者，一",
    "T12n0381_003:0983c19": "切諸法亦當復盡；設使諸法盡者，識亦當盡；",
    "T12n0381_003:0983c20": "假使菩薩遵修如是為菩薩行，則應道行。復",
    "T12n0381_003:0983c21": "次，鉤鎖菩薩！菩薩所行，亦不斷除凡夫法行，",
    "T12n0381_003:0983c22": "至於佛法亦不殷勤度生死行也；亦不具足",
    "T12n0381_003:0983c23": "於滅度事，亦不覩見不善法興，亦不觀察於",
    "T12n0381_003:0983c24": "諸善法之所由來，不以惠故；亦不見識，不",
    "T12n0381_003:0983c25": "用識故而見於慧；亦不破壞諸法界行，有所",
    "T12n0381_003:0983c26": "信喜至於解脫也。假使菩薩遵修如是為菩",
    "T12n0381_003:0983c27": "薩行，則應道行。「復次，族姓子！菩薩大士若造",
    "T12n0381_003:0983c28": "行者，法界無量、人界無限，而悉信解法界無",
    "T12n0381_003:0983c29": "限，慧界、人界悉盡，所行法界、人界則無有二。",
    "T12n0381_003:0984a01": "不以法界而有所損亦無有盡，想亦如是，人",
    "T12n0381_003:0984a02": "界亦然，人界有相、法界無相，及與人界如此",
    "T12n0381_003:0984a03": "相者，則無有相。其無有相，覩一切法悉無有",
    "T12n0381_003:0984a04": "相。不盡人界行無所畏，益從無要思想而興",
    "T12n0381_003:0984a05": "起發也。顛倒之事誑詐化惑，相處其中，其",
    "T12n0381_003:0984a06": "所行者不除欲塵、不慕所生，亦不名聞、亦不",
    "T12n0381_003:0984a07": "計常，亦無所壞，亦不滅除我、人、壽命。假使菩",
    "T12n0381_003:0984a08": "薩遵修如是為菩薩行，則應道行。」說是菩薩",
    "T12n0381_003:0984a09": "所行者品時，百千天子逮得法忍。爾時離垢",
    "T12n0381_003:0984a10": "威菩薩，即尋啟受舉大音聲而歎頌言：「使一",
    "T12n0381_003:0984a11": "切人群萌之類，所願皆得普獲利誼，如佛世",
    "T12n0381_003:0984a12": "尊悉令信樂此三昧定。」",
    "T12n0381_003:0984a13": "爾時魔王波旬謂溥首童真曰：「我為堪任",
    "T12n0381_003:0984a14": "歎菩薩道如菩薩行乎？」溥首答曰：「可行也。」",
    "T12n0381_003:0984a15": "時魔言曰：「一切人行則菩薩行；諸聲聞、緣覺",
    "T12n0381_003:0984a16": "行則菩薩行；下一切居家所習蔭擔之行則",
    "T12n0381_003:0984a17": "菩薩行；一切魔行則菩薩行。所以者何？菩薩",
    "T12n0381_003:0984a18": "皆當同處其中，一切悉學是菩薩學。」鉤鎖菩",
    "T12n0381_003:0984a19": "薩往詣魔所而謂之曰：「云何菩薩而悉普學？」",
    "T12n0381_003:0984a20": "魔答曰：「八萬四千種眾生之行：二萬一千則",
    "T12n0381_003:0984a21": "屬貪欲行，二萬一千屬瞋怒行，二萬一千屬",
    "T12n0381_003:0984a22": "愚癡行，二萬一千屬等分行，是等之類皆悉",
    "T12n0381_003:0984a23": "遍入菩薩之行。是故，鉤鎖！行貪欲行而離於",
    "T12n0381_003:0984a24": "欲，行瞋怒行而離於怒，行愚癡行而離於癡，",
    "T12n0381_003:0984a25": "行等分行而離等分，適無所著。又族姓子！若",
    "T12n0381_003:0984a26": "有菩薩普遵一切眾生之行，則能遍察群萌",
    "T12n0381_003:0984a27": "之行，開化一切黎庶之類。若有菩薩所修如",
    "T12n0381_003:0984a28": "是為菩薩行，則應道行。」又問魔曰：「何謂一切",
    "T12n0381_003:0984a29": "魔行為菩薩行？」答曰：「菩薩皆當入諸魔心之",
    "T12n0381_003:0984b01": "所行故也。不以起為起，不隨魔事之所教也，",
    "T12n0381_003:0984b02": "覺了魔行化眾生行，觀其所行不修彼行。",
    "T12n0381_003:0984b03": "獨於魔眾而示現不行魔行。又當修學魔之",
    "T12n0381_003:0984b04": "治化，雖在魔中而無魔事。」又問魔曰：「何謂一",
    "T12n0381_003:0984b05": "切聲聞、緣覺行為菩薩行？」答曰：「族姓子！假使",
    "T12n0381_003:0984b06": "菩薩為諸聲聞、緣覺，講說經法具足所願，在",
    "T12n0381_003:0984b07": "於彼行遵崇長益精進之行，當求斯惠，不用",
    "T12n0381_003:0984b08": "彼乘而取滅度也。復次，族姓子！一切諸行皆",
    "T12n0381_003:0984b09": "自然行，為泊澹行。菩薩所當信樂行者，其行",
    "T12n0381_003:0984b10": "已過一切所行、如審諦行，一切諸行無所住，",
    "T12n0381_003:0984b11": "一切諸行悉無為行，亦無合會，無所起行、無",
    "T12n0381_003:0984b12": "所住行，菩薩當崇如是之行。」魔王又問溥首：",
    "T12n0381_003:0984b13": "「仁可垂恩，重復說此諸所行乎？」溥首答曰：「辯",
    "T12n0381_003:0984b14": "才堪任皆度一切，所有境界為菩薩行。所以",
    "T12n0381_003:0984b15": "者何？其彼行者，不與眼界而俱合也，不與色",
    "T12n0381_003:0984b16": "界而合會也，不與耳、聲、鼻、香、舌、味、身、更意、法、意",
    "T12n0381_003:0984b17": "界，而俱合也。以是故，魔當作斯觀，假使能度",
    "T12n0381_003:0984b18": "諸境界者，號曰正士。復次，天子！菩薩設能如",
    "T12n0381_003:0984b19": "是行者，不為欺惑諸佛世尊。如是行為菩薩",
    "T12n0381_003:0984b20": "行，則應道行。」又問：「何謂，溥首！菩薩所行，而不",
    "T12n0381_003:0984b21": "欺惑諸佛世尊及一切法？」溥首菩薩答曰：「如",
    "T12n0381_003:0984b22": "來所說誠諦，解諸法空一切悉無，逮最正覺。",
    "T12n0381_003:0984b23": "假使菩薩依倚見身及諸佛法，并見泥洹，則",
    "T12n0381_003:0984b24": "為欺惑諸如來也。天子！欲知如來行者，於一",
    "T12n0381_003:0984b25": "切法而無想著，乃逮正覺。假使菩薩於一切",
    "T12n0381_003:0984b26": "法，有所想求與想遊居，則為欺惑於如來也。",
    "T12n0381_003:0984b27": "天子！如來審實誠諦，無所從出，亦無所生、亦",
    "T12n0381_003:0984b28": "無所起，亦無所有、亦無所倚，亦無有相、來無",
    "T12n0381_003:0984b29": "所來、亦無所住，本性清淨、本性明達、本淨滅",
    "T12n0381_003:0984c01": "度，猶如虛空無有形貌。解一切法亦悉如是，",
    "T12n0381_003:0984c02": "乃逮正覺。假使菩薩在於諸法，有往有來有",
    "T12n0381_003:0984c03": "入有出，若所起忽然現者，出於所有，依因",
    "T12n0381_003:0984c04": "於相，若有往返、若有所立，無有清淨，若有塵",
    "T12n0381_003:0984c05": "勞終始周旋，獲色所有而為放逸，有所思念，",
    "T12n0381_003:0984c06": "即為欺惑如來。假使，天子！若有菩薩等御解",
    "T12n0381_003:0984c07": "空了一切法，皆於諸見而無思想；等御所行",
    "T12n0381_003:0984c08": "解一切法，悉除諸想；等御無願分別諸法，度",
    "T12n0381_003:0984c09": "於三界；等御如空解一切法，不著本淨。遵修",
    "T12n0381_003:0984c10": "如是為菩薩者，不為欺惑諸佛世尊。」於時大",
    "T12n0381_003:0984c11": "聖讚溥首曰：「善哉，善哉！童真！如是行者為菩",
    "T12n0381_003:0984c12": "薩行。若有菩薩所行如是，疾得受決。」佛言：「溥",
    "T12n0381_003:0984c13": "首！吾憶往古錠光佛時，己身勸助行清白",
    "T12n0381_003:0984c14": "法，所行無行亦不寂滅，得受決也。所以者何？",
    "T12n0381_003:0984c15": "處一切行名曰所現光，這覩斯已何為想",
    "T12n0381_003:0984c16": "行？時有色莫若而志利義，適從錠光如來",
    "T12n0381_003:0984c17": "大聖受決則了本淨，即時普解一切諸法悉",
    "T12n0381_003:0984c18": "無所起，然後錠光如來所見受決。仁於來世",
    "T12n0381_003:0984c19": "當得作佛，號曰能仁如來、至真、等正覺、明行",
    "T12n0381_003:0984c20": "成為、善逝、世間解、無上士、道法御、天人師，為佛、",
    "T12n0381_003:0984c21": "眾祐，於彼世時尋逮得不起法忍。以是之故，",
    "T12n0381_003:0984c22": "溥首！若有菩薩欲疾逮得不起法忍，當修此",
    "T12n0381_003:0984c23": "行救諸退轉，心無所著，不以利業精進行法，",
    "T12n0381_003:0984c24": "無所脫度無所度，無所度乃得解脫。」溥首又",
    "T12n0381_003:0984c25": "問佛言：「唯然，世尊！得法忍時為何所逮？」世",
    "T12n0381_003:0984c26": "尊告曰：「不得於色乃逮法忍，痛痒、思想、生死、",
    "T12n0381_003:0984c27": "識，亦無所得乃逮法忍。不得陰種諸入乃逮",
    "T12n0381_003:0984c28": "法忍，不得計常、空、淨、安隱及與我身乃逮法",
    "T12n0381_003:0984c29": "忍，又復永覩不得一切諸法乃逮法忍。」佛言：",
    "T12n0381_003:0985a01": "「溥首！諸法悉盡故曰為無所得。溥首！法忍無",
    "T12n0381_003:0985a02": "逮亦無所得，隨習俗行故名曰得。非凡夫法、",
    "T12n0381_003:0985a03": "亦非學法、非不學法、非緣覺法、非菩薩法，亦",
    "T12n0381_003:0985a04": "非佛法有所行也。於一切法都無所行，故名",
    "T12n0381_003:0985a05": "曰盡逮得法忍。一切諸法亦不可得，是故曰",
    "T12n0381_003:0985a06": "盡逮得法忍。假使法忍空無所有，於一切想",
    "T12n0381_003:0985a07": "諸所行者而無所畏，故曰盡索逮得法忍。彼",
    "T12n0381_003:0985a08": "無有眼、亦無眼識，無有耳、亦無耳識，無有鼻、",
    "T12n0381_003:0985a09": "亦無鼻識，無有舌、亦無舌識，無有身、亦無身",
    "T12n0381_003:0985a10": "識，無有意、亦無意識，諸畏無盡則曰法忍。",
    "T12n0381_003:0985a11": "無為界則謂法忍，無有意界乃謂法忍，皆悉",
    "T12n0381_003:0985a12": "盡索乃得法忍。」說是法忍諸法盡索時，五百",
    "T12n0381_003:0985a13": "菩薩得不起法忍，同音舉聲白佛言：「唯然，世",
    "T12n0381_003:0985a14": "尊！我等當具等集眾德三昧，亦當普備於一",
    "T12n0381_003:0985a15": "切法逮無所起。是深妙法，諸菩薩學所當承",
    "T12n0381_003:0985a16": "順，若有聞者當歡喜信受持、讀誦、如法奉行。」",
    "T12n0381_003:0985a17": "於是鉤鎖菩薩謂溥首曰：「有所言曰：『所作已",
    "T12n0381_003:0985a18": "辦，眾事成就。』菩薩當以幾法，所作眾事究竟",
    "T12n0381_003:0985a19": "成辦？」溥首答曰：「族姓子！若有菩薩知一切法",
    "T12n0381_003:0985a20": "而無所作，如是菩薩所作已辦究竟成就。一",
    "T12n0381_003:0985a21": "切諸法悉無所有亦無所行，曉了諸法能如",
    "T12n0381_003:0985a22": "斯者，所作已辦究竟成就。亦不有智亦無",
    "T12n0381_003:0985a23": "有二，所作已辦究竟成就。亦不離作亦非不",
    "T12n0381_003:0985a24": "作亦無不作，所作已辦究竟成就。有所者有",
    "T12n0381_003:0985a25": "宣揚，所作已辦究竟成就。若得恩者報所得",
    "T12n0381_003:0985a26": "恩，所作已辦究竟成就。遭無反復加以反",
    "T12n0381_003:0985a27": "復，所作已辦究竟成就。當供養者為之謙卑",
    "T12n0381_003:0985a28": "自屈施禮，所作已辦究竟成就。知反復者若",
    "T12n0381_003:0985a29": "離反復者，若能辦事離不辦事，所作已辦",
    "T12n0381_003:0985b01": "究竟成就。若輕易者而見忽損，稽首為禮，所",
    "T12n0381_003:0985b02": "作已辦究竟成就。有所作者不得所作法之所",
    "T12n0381_003:0985b03": "行，有所遭覩不得所過，所作已辦究竟成就。",
    "T12n0381_003:0985b04": "若布施者勸使入道，所作已辦究竟成就。亦",
    "T12n0381_003:0985b05": "不得施亦不得道，亦不得我亦不得人亦不",
    "T12n0381_003:0985b06": "得他，所作已辦究竟成就。不護禁戒、忍辱、精",
    "T12n0381_003:0985b07": "進、一心、智慧，亦無所護勸使趣道，所作已辦",
    "T12n0381_003:0985b08": "究竟成就。若有施與、持戒、忍辱、精進、一心、智",
    "T12n0381_003:0985b09": "慧勸使入道，所作已辦究竟成就。非智、非愚、",
    "T12n0381_003:0985b10": "無我、無他、亦無所得，所作已辦究竟成就。身",
    "T12n0381_003:0985b11": "行、口言、意念奉行眾善，分別此事，若身、口、意",
    "T12n0381_003:0985b12": "所行眾善，亦無所得亦無所著，是則名曰所",
    "T12n0381_003:0985b13": "作已辦究竟成就。」爾時常堅精進菩薩謂溥",
    "T12n0381_003:0985b14": "首曰：「我為應往說菩薩所作已辦究竟成就",
    "T12n0381_003:0985b15": "乎？」溥首答曰：「堪任！」族姓子白溥首曰：「若勸",
    "T12n0381_003:0985b16": "一人令聞道音，所作已辦。菩薩篋藏應時自",
    "T12n0381_003:0985b17": "恣，若令得佛音法音聖眾之音，則當察之，所",
    "T12n0381_003:0985b18": "作已辦。若化一人使受戒禁，使歸命佛及法",
    "T12n0381_003:0985b19": "聖眾，志在三寶，所作已辦。具足菩薩篋藏供",
    "T12n0381_003:0985b20": "養，若所遊居、若有施者、若有受者，勸助志道",
    "T12n0381_003:0985b21": "此二事者，則是菩薩清淨眾祐。若有施者及",
    "T12n0381_003:0985b22": "有受者，已斯法行而勸化之，此二事者，悉",
    "T12n0381_003:0985b23": "是菩薩清淨眾祐。假使菩薩思惟念佛，若復",
    "T12n0381_003:0985b24": "思念經法、聖眾、菩薩、眾生，所作已辦。菩薩篋",
    "T12n0381_003:0985b25": "藏而受供養，假使菩薩修行慈心、悲喜護心，",
    "T12n0381_003:0985b26": "若值一人下劣貧匱盜賊屠魁，罵詈衝口而",
    "T12n0381_003:0985b27": "能忍之，不以瞋怒續行慈心，歡悅之意以待",
    "T12n0381_003:0985b28": "其人，欲益利誼益加精進，所作已辦。若獲百",
    "T12n0381_003:0985b29": "利、若千利、若百千利、億百千利，若以珍寶滿",
    "T12n0381_003:0985c01": "閻浮提，得斯利者，未曾以寶而發兩舌，又復",
    "T12n0381_003:0985c02": "諮啟問他人慧，寧失身命不從其後而說惡",
    "T12n0381_003:0985c03": "也。不忘於法不承非法，觀此菩薩所作已具，",
    "T12n0381_003:0985c04": "究竟成就。「復次，溥首！假使菩薩七日斷供而",
    "T12n0381_003:0985c05": "不得食，若復有人受飲食者，其人則近諸通",
    "T12n0381_003:0985c06": "慧心不為虛妄。又欲度脫一切眾生，欲念救",
    "T12n0381_003:0985c07": "濟群萌之類，觀此菩薩所作究竟。假使天下",
    "T12n0381_003:0985c08": "普遍滿水周匝其地，當越度此行求聽法；若",
    "T12n0381_003:0985c09": "遍滿火，亦當越度行求聞法，亦不惜身亦不",
    "T12n0381_003:0985c10": "貪命亦不愛壽，而造斯觀，陰種諸入易易得",
    "T12n0381_003:0985c11": "耳，諸佛世尊難得值遇，經法難聞，恭恪於法",
    "T12n0381_003:0985c12": "亦復難遭，若入此數觀，斯菩薩究竟成就。復",
    "T12n0381_003:0985c13": "次，菩薩若聞四句之頌歡喜踊躍，不願享祚",
    "T12n0381_003:0985c14": "為轉輪聖王，寧以四句頌令人得聞熙怡豫",
    "T12n0381_003:0985c15": "悅，不樂帝釋位。寧立眾施誘化狗犬、禽獸、",
    "T12n0381_003:0985c16": "龍神，不生梵天。欣樂諸通慧心，不貪三千世",
    "T12n0381_003:0985c17": "界之七寶。喜踊願志殖一德本，不僥一切眾",
    "T12n0381_003:0985c18": "生供養之利。菩薩所行修如斯者，當觀菩薩",
    "T12n0381_003:0985c19": "成就究竟。」常堅精進菩薩復謂溥首：「有菩",
    "T12n0381_003:0985c20": "薩常堅精進常求博聞，心當念此，假使有人",
    "T12n0381_003:0985c21": "段段節節解其身者，當發歡喜以自勸勉，",
    "T12n0381_003:0985c22": "是皆俗法之所致也。專志修行念於佛道，寧",
    "T12n0381_003:0985c23": "失軀命終不犯戒、不捨大乘，不為愚心、不興",
    "T12n0381_003:0985c24": "邪力，致忍辱力口言不麁悉能堪任，終不懈",
    "T12n0381_003:0985c25": "怠修精勤行。嚴淨佛土而救眾生不為非法，",
    "T12n0381_003:0985c26": "普求一切諸度無極，不求伴黨不望眾生，堅",
    "T12n0381_003:0985c27": "住智慧不斷佛教，志性強猛一切所作無不",
    "T12n0381_003:0985c28": "成辦。其意仁和，棄捐媮[焰-火+女]無所貪慕，不惜身",
    "T12n0381_003:0985c29": "命曉練便宜，不久立者令得自歸奉戒清淨，",
    "T12n0381_003:0986a01": "先人問訊語言柔軟辭不綺飾，譬若如地離",
    "T12n0381_003:0986a02": "於所求。無所求、無所結倚、性行純善，所答",
    "T12n0381_003:0986a03": "安隱所說常快，敬受善諫，棄除貢高常遜卑",
    "T12n0381_003:0986a04": "意，所言至誠無有忿訟，所說如實無有讒",
    "T12n0381_003:0986a05": "諛，言行相應遵尚等心，愍於眾生常有慈心，",
    "T12n0381_003:0986a06": "向諸群萌志於大哀。為黎庶故無有瑕疵，建",
    "T12n0381_003:0986a07": "立一切眾德之本而懷欣豫，一切所有施而不",
    "T12n0381_003:0986a08": "惜，當以行護救濟所欲，及得財業當行安隱，",
    "T12n0381_003:0986a09": "放捨一切諸所貪愛，無有我所不倚所有，",
    "T12n0381_003:0986a10": "終不自大蠲除三垢。志求解脫離於想念，所",
    "T12n0381_003:0986a11": "思所著不墮諸見，無六十二當行博聞，具足",
    "T12n0381_003:0986a12": "七財心常強勇，所聞曉解未曾有厭，當學智",
    "T12n0381_003:0986a13": "慧有所建立，住於勇猛降伏塵勞。離於欲垢",
    "T12n0381_003:0986a14": "療治一切眾生之病，常為眾祐未曾捨離，諸",
    "T12n0381_003:0986a15": "通慧心成就福田，令諸眾生悉得蒙恩。行如",
    "T12n0381_003:0986a16": "蓮花於諸世俗而無所著，猶如船師度諸群",
    "T12n0381_003:0986a17": "生四病之患。志如王路不得輕慢貴賤中間",
    "T12n0381_003:0986a18": "之人，當如泉源、川流、江河，所說經典而不可",
    "T12n0381_003:0986a19": "盡，行如大海所聞智慧苞無崖底，無量之德",
    "T12n0381_003:0986a20": "之所積聚，性如須彌起現于世峻極而高，常",
    "T12n0381_003:0986a21": "樂精進志性慷愷，心不怯劣心如門梱，志",
    "T12n0381_003:0986a22": "願堅固意如鶴毛。調和其性當行尊心，濟導",
    "T12n0381_003:0986a23": "眾生修於自在，勸助其意志存奇雅。微妙解",
    "T12n0381_003:0986a24": "脫行如天帝，懷來眾生遵如梵天，分別權宜",
    "T12n0381_003:0986a25": "清淨之行，於一切法而得自在。常當行慈究",
    "T12n0381_003:0986a26": "竟滅度，行如終沒若有觸犯，作與不作悉能",
    "T12n0381_003:0986a27": "忍辱。心如嚴父所受至重，志如伴黨作諸德",
    "T12n0381_003:0986a28": "本而無所著，意無所倚。於諸境界，行無危害",
    "T12n0381_003:0986a29": "而修慈仁，所在吉祥於所生也。為布施士謂",
    "T12n0381_003:0986b01": "法施也，斷除一切諸不善法，奉行一切眾善",
    "T12n0381_003:0986b02": "之法，遵無放逸除於自恣憍慢之事。學戒精",
    "T12n0381_003:0986b03": "進所行堅強，為無放逸修菩薩行，乃能致得",
    "T12n0381_003:0986b04": "無上正真之道為最正覺。」於時世尊讚常堅",
    "T12n0381_003:0986b05": "精進菩薩曰：「善哉，善哉！族姓子！說菩薩行快",
    "T12n0381_003:0986b06": "乃如是建立眾德。若有菩薩設欲逮得等集",
    "T12n0381_003:0986b07": "眾德三昧，普當分別一切功德，離諸罪釁。」",
    "T12n0381_003:0986b08": "爾時鉤鎖菩薩前白佛言：「若有菩薩逮得於",
    "T12n0381_003:0986b09": "是等集眾德三昧，功德瑞應比類若何？」佛告",
    "T12n0381_003:0986b10": "鉤鎖：「令此等集眾德三昧，菩薩大士獲此",
    "T12n0381_003:0986b11": "定者，則能遠離惡趣之地，無有八據厄難之",
    "T12n0381_003:0986b12": "處，除斷窮窶供饍豐沃自然富樂，諸根具",
    "T12n0381_003:0986b13": "足便能成就三十二大士之相。法無窮盡逮",
    "T12n0381_003:0986b14": "得辯才，獲于總持常不失意，於一切福德",
    "T12n0381_003:0986b15": "自在。成轉輪王，無所倚礙，為諸群黎之所",
    "T12n0381_003:0986b16": "奉事。為天帝釋所見諮嗟，梵天稽首而為作",
    "T12n0381_003:0986b17": "禮。逮獲神通靡不明達，得其本願自在所",
    "T12n0381_003:0986b18": "生。行權方便進退智慧，不隨禪教遵修智慧。",
    "T12n0381_003:0986b19": "離一切見極尊特貴，聲聞、緣覺所不能及。離",
    "T12n0381_003:0986b20": "諸恐畏聲聞、緣覺智慧分別，諸根曉了眾生",
    "T12n0381_003:0986b21": "本末娛樂諸見。志于一心脫門之事，住無處",
    "T12n0381_003:0986b22": "所常順所施。建立于戒護三清淨，分別忍辱",
    "T12n0381_003:0986b23": "竟無有形離諂偽想。講說精進志無懈惓，解",
    "T12n0381_003:0986b24": "說禪定常度寂然。敷演智慧目常覩見而悉",
    "T12n0381_003:0986b25": "分別，目無所著而常棄捐，除於六徑未曾違",
    "T12n0381_003:0986b26": "遠。常見諸佛好樂聽法，奉事聖眾殷勤修行，",
    "T12n0381_003:0986b27": "不離於空、無想、無願。所聞經典歌頌一切諸",
    "T12n0381_003:0986b28": "佛功德，悉受佛誨即以諮受，善為眾生分別",
    "T12n0381_003:0986b29": "說之。在兜率天未曾捨離不退轉法，若欲",
    "T12n0381_003:0986c01": "遊行一切佛土，無有罣礙普見諸佛。降伏魔",
    "T12n0381_003:0986c02": "怨無有四魔，見深法忍處不退轉法。逮明神",
    "T12n0381_003:0986c03": "通，在於道業，法靡不博。懷來寂然，清白覩見，",
    "T12n0381_003:0986c04": "所行具足佛法，現不退轉。行之所趣，除一切",
    "T12n0381_003:0986c05": "著，所可罣礙見吾我色，猶如幻現，觀察悉見，",
    "T12n0381_003:0986c06": "一切身復無能勝者，謂諸異道受護正法，諸",
    "T12n0381_003:0986c07": "佛尊典不惜身命。其行殷勤持御正誼，現佛",
    "T12n0381_003:0986c08": "境界常無永絕，雖已泥洹而不滅度。得無所",
    "T12n0381_003:0986c09": "畏，遊在眾會而無恐難。聰明叡達，隨其所作",
    "T12n0381_003:0986c10": "而善蠲除，去於一切貢高自大。修大莊嚴，以",
    "T12n0381_003:0986c11": "幻三昧有所感動，若放光明而悉覆蔽日月",
    "T12n0381_003:0986c12": "星明火電。得堅強力，身如鉤鎖、行如金剛，皆",
    "T12n0381_003:0986c13": "度一切諸惡所乏。普道場淨遊無量佛土",
    "T12n0381_003:0986c14": "普聞其聲，佛所建立身口意淨降伏魔兵。神",
    "T12n0381_003:0986c15": "足變化度於無極，震動一切諸佛國土。得聰",
    "T12n0381_003:0986c16": "明慧，分別法誼之所歸趣。辯才具足慧無罣",
    "T12n0381_003:0986c17": "礙，為諸眾生遵行精進，興顯佛事而無放逸，",
    "T12n0381_003:0986c18": "於諸通慧現佛境界。如是，鉤鎖！若有菩薩逮",
    "T12n0381_003:0986c19": "得於斯等集眾德三昧，是諸菩薩瑞應因緣",
    "T12n0381_003:0986c20": "儀像眾德名聞之事，巍巍如是。」鉤鎖白佛：",
    "T12n0381_003:0986c21": "「皆令一切眾生之類，俱共逮此等集眾德三",
    "T12n0381_003:0986c22": "昧。所以者何？唯然，世尊！若有逮得於此定者，",
    "T12n0381_003:0986c23": "眾德名聞堂堂乃爾，聲聞、緣覺所不能及。假",
    "T12n0381_003:0986c24": "使有人聞此三昧而不信者，則當知為魔所",
    "T12n0381_003:0986c25": "嬈固。」佛言：「如是，如是！鉤鎖！誠如所云。假使",
    "T12n0381_003:0986c26": "有人信是三昧，名德之勳不可思議，為佛所",
    "T12n0381_003:0986c27": "護。」於是鉤鎖又問溥首曰：「若有菩薩意欲逮",
    "T12n0381_003:0986c28": "得等集眾德三昧，當行何法？」溥首答曰：「若有",
    "T12n0381_003:0986c29": "菩薩意欲逮得等集眾德三昧，未曾毀壞凡夫",
    "T12n0381_003:0987a01": "之法當修斯行，所造行者於佛道法亦無所",
    "T12n0381_003:0987a02": "得。若欲行者當作此行，無法無見亦無所憂。",
    "T12n0381_003:0987a03": "「復次，鉤鎖！若有菩薩欲得斯定，誓歎終始，不",
    "T12n0381_003:0987a04": "為生死之所沾污，得於無為，不於聲聞、緣覺",
    "T12n0381_003:0987a05": "之乘而取滅度也。復次，鉤鎖！菩薩欲得斯定",
    "T12n0381_003:0987a06": "意者，具足眾德，當學所學之禁戒也，亦不想",
    "T12n0381_003:0987a07": "念有漏之福、無漏之德、無罪不罪，不有、不無、",
    "T12n0381_003:0987a08": "不著、不捨、不去、不來、世不度世，未曾懷念如",
    "T12n0381_003:0987a09": "此諸想。等御法界信樂眾德，有福、無福、有常、",
    "T12n0381_003:0987a10": "無常、有念、無念，不入終始所著之相。為一",
    "T12n0381_003:0987a11": "切人遊入眾德，不為一人處遊福祐。以一人",
    "T12n0381_003:0987a12": "德普入眾生之所，有福若漏、無漏，不復分別",
    "T12n0381_003:0987a13": "不以此教。一切佛德則一佛德，當作斯念。所",
    "T12n0381_003:0987a14": "可教化，說諸佛法無有差特，當信知此。其所",
    "T12n0381_003:0987a15": "學福、無所學福、若緣覺福、若菩薩福、若如來",
    "T12n0381_003:0987a16": "福，此則無常亦無形貌色像也，當喜信樂一",
    "T12n0381_003:0987a17": "切諸德福之所湊。譬如，鉤鎖！諸有形色皆有",
    "T12n0381_003:0987a18": "四大，亦復如是；諸菩薩法，皆度眾生至于脫",
    "T12n0381_003:0987a19": "門奉行等福，當所為者所興盛者無常盡法。",
    "T12n0381_003:0987a20": "「復次，鉤鎖！若有菩薩欲得此定意，於四無量",
    "T12n0381_003:0987a21": "不懷恐懼。何等四？人界無量；佛土無限；佛",
    "T12n0381_003:0987a22": "慧無邊；眾生之行無有邸。是為四。復次，鉤",
    "T12n0381_003:0987a23": "鎖！若有菩薩欲得此定，常當勸助四不可思",
    "T12n0381_003:0987a24": "議。何等四？罪福報應不可思議；眾生之行不",
    "T12n0381_003:0987a25": "可思議，而所趣路無有差特；諸菩薩慧不可",
    "T12n0381_003:0987a26": "思議，神足力勢脫門；諸菩薩之所歸趣不可",
    "T12n0381_003:0987a27": "思議，所生清淨。是為四。是故，鉤鎖！若有菩",
    "T12n0381_003:0987a28": "薩於此三昧見無盡，當行四法。何等四？於斯",
    "T12n0381_003:0987a29": "建立菩薩之福住不可盡；具足眾行亦不可",
    "T12n0381_003:0987b01": "盡；無礙辯才亦不可盡；智慧所達亦不可盡。",
    "T12n0381_003:0987b02": "是為四。復有四事。何等四？勤精於法積眾德",
    "T12n0381_003:0987b03": "本而無厭極；當念勤行入聞無厭而說經典；",
    "T12n0381_003:0987b04": "當念勤行勸助無邊眾善之德；觀諸佛土所",
    "T12n0381_003:0987b05": "見莊嚴，以入己土而成清淨。是為四。」",
    "T12n0381_003:0987b06": "鉤鎖菩薩謂溥首：「譬如琉璃、明月、珠寶所著",
    "T12n0381_003:0987b07": "器中，若在金器、銀器、水精器、車璩器，則以",
    "T12n0381_003:0987b08": "琉璃、明月、珠寶器威德之故，不失自然。如",
    "T12n0381_003:0987b09": "是，溥首！若有菩薩住是三昧，若在居家、若復",
    "T12n0381_003:0987b10": "出家住在沙門，計於法界自然之行無二脫",
    "T12n0381_003:0987b11": "門。又，溥首！菩薩何行有所遵修不失三昧，",
    "T12n0381_003:0987b12": "有所逮得德慧無盡？」溥首答曰：「鉤鎖！欲知菩",
    "T12n0381_003:0987b13": "薩當行四事。何謂四？不惜身壽命不求一切",
    "T12n0381_003:0987b14": "供養之利；行空、無想、無願不志聲聞、緣覺之",
    "T12n0381_003:0987b15": "乘；欲得佛慧思惟其行，於諸通慧放捨所思",
    "T12n0381_003:0987b16": "所想可應不應；一切眾生等入行度，我、人、壽",
    "T12n0381_003:0987b17": "命亦不可得。是為四。」鉤鎖又問溥首：「此三昧",
    "T12n0381_003:0987b18": "者然後歸趣何所？菩薩若取經卷著在身懷",
    "T12n0381_003:0987b19": "若興忍辱，設使居家、若出家學因緣學行乎？」",
    "T12n0381_003:0987b20": "溥首答鉤鎖曰：「後若有得此三昧者，假使有",
    "T12n0381_003:0987b21": "人逮聞其名，則非居家、出家因緣。所以者何？",
    "T12n0381_003:0987b22": "是故，鉤鎖！若有菩薩住三昧，則離二想，所在",
    "T12n0381_003:0987b23": "遊行，其壽智慧不可盡極無所忘失。開化",
    "T12n0381_003:0987b24": "眾生不以為厭，不自示現菩薩形類。又在所",
    "T12n0381_003:0987b25": "奏一切無邊亦無因緣。譬如，鉤鎖！日月所遊",
    "T12n0381_003:0987b26": "一切無邊，菩薩如是觀無倚行。若在家地",
    "T12n0381_003:0987b27": "隨家依倚，亦不出家為出家行，亦復不著出",
    "T12n0381_003:0987b28": "家之德，於斯二事亦無所慕。所以者何？菩薩",
    "T12n0381_003:0987b29": "所出悉無所著。譬如，鉤鎖！無所得者乃成正",
    "T12n0381_003:0987c01": "覺，於此菩薩有四事行。何等四？為尊、為上",
    "T12n0381_003:0987c02": "而為最勝；棄除一切諸所見事；及入一切諸",
    "T12n0381_003:0987c03": "佛之法。是為四。」鉤鎖又問溥首：「云何菩薩處",
    "T12n0381_003:0987c04": "於遊居？」溥首答曰：「菩薩有四事行。何等四？",
    "T12n0381_003:0987c05": "慈、悲、喜、護。是為四。其有奉行是四梵行，吾乃",
    "T12n0381_003:0987c06": "謂斯為遊居。復有四。何等四？若復遊處聚落",
    "T12n0381_003:0987c07": "舍室，則處遊居；假使復在於閑居行，若在",
    "T12n0381_003:0987c08": "棚閣重屋作行，則亦處於遊居。是為四。」溥",
    "T12n0381_003:0987c09": "首復謂鉤鎖曰：「其不奉修此四梵行，而自念",
    "T12n0381_003:0987c10": "言我處遊居，其人則為欺諸天人。所以者何？",
    "T12n0381_003:0987c11": "諸佛世尊說四梵行乃謂遊居，其四梵行則",
    "T12n0381_003:0987c12": "處其頂，是清淨行而處遊居，在於國土受分",
    "T12n0381_003:0987c13": "衛食威神在頂。是故，鉤鎖！其有不見四梵行",
    "T12n0381_003:0987c14": "者，則為遠離四等心行。若復有修梵淨行，皆",
    "T12n0381_003:0987c15": "悉因從四梵行起得賢聖慧，不為世間自見",
    "T12n0381_003:0987c16": "身也，貢高自大不除人想。」鉤鎖又問溥首：「云",
    "T12n0381_003:0987c17": "何菩薩奉慈心行？何謂悲？何謂喜？何謂護？」",
    "T12n0381_003:0987c18": "溥首答曰：「則以幻事救護一切眾生之類，則",
    "T12n0381_003:0987c19": "為行慈；而以幻事度脫眾生，則為行悲；若",
    "T12n0381_003:0987c20": "以幻事安隱群萌，則為行喜；說以幻事令諸",
    "T12n0381_003:0987c21": "黎庶逮得滅度，則為行護。復次，鉤鎖！信解",
    "T12n0381_003:0987c22": "眾生界空，則為行慈；信解法界眾生之界無",
    "T12n0381_003:0987c23": "作非不作，則為行悲；信解了知諸群萌界無",
    "T12n0381_003:0987c24": "著無脫，則為行喜；信解了知黎庶之界來",
    "T12n0381_003:0987c25": "無所來，則為行護。復次，鉤鎖！一切眾生無",
    "T12n0381_003:0987c26": "有吾我亦不恐怖，則為行慈；一切眾生悉為",
    "T12n0381_003:0987c27": "澹泊亦不畏懅，則為行悲；一切諸法法界平",
    "T12n0381_003:0987c28": "等亦不懷懼，則為行喜；信解分別一切佛土",
    "T12n0381_003:0987c29": "無盡之國，則為行護。復次，鉤鎖！無危害相則",
    "T12n0381_003:0988a01": "謂為慈；無等倫相則謂為悲；無有二相則謂",
    "T12n0381_003:0988a02": "為喜；無有名無所著相則謂為護。復次，鉤鎖！",
    "T12n0381_003:0988a03": "無所住慈不為大慈；無所住悲不為大悲；",
    "T12n0381_003:0988a04": "彼何謂不為大慈？猶如聲聞發是念言：『令諸",
    "T12n0381_003:0988a05": "眾生皆獲安隱。』是聲聞慈不為大慈。何謂大",
    "T12n0381_003:0988a06": "慈？假使等心於群萌類，而皆度脫眾惱之患，",
    "T12n0381_003:0988a07": "是為大慈。彼何謂悲不為大悲？黎庶之類生",
    "T12n0381_003:0988a08": "在五趣，愍傷哀之，於生死中而欲拔濟，是謂",
    "T12n0381_003:0988a09": "為悲不為大悲。何謂大悲？見於五趣生死蒸",
    "T12n0381_003:0988a10": "庶，所生之處而行愍哀，自捨身安救護五趣，",
    "T12n0381_003:0988a11": "便能濟拔眾生之界，尋時建立於平等道，是",
    "T12n0381_003:0988a12": "謂大悲。是故鉤鎖！當作斯觀，聲聞有慈不為",
    "T12n0381_003:0988a13": "大慈，亦復有悲不為大悲。是故鉤鎖！若有菩",
    "T12n0381_003:0988a14": "薩當具足行大慈大悲。」溥首說是語時，八千",
    "T12n0381_003:0988a15": "天人皆發無上正真道意。俱共歎言：「唯然，世",
    "T12n0381_003:0988a16": "尊！我等亦當奉修此行，如今向者溥首所說。」",
    "T12n0381_003:0988a17": "百千天人逮得是三昧，八千菩薩得不起法",
    "T12n0381_003:0988a18": "忍。於是鉤鎖菩薩白佛言：「如來願說百福之",
    "T12n0381_003:0988a19": "相，作何功德而佛世尊成斯相乎？」時佛告曰：",
    "T12n0381_003:0988a20": "「譬如，鉤鎖！江河沙等諸佛世界悉共合集，滿",
    "T12n0381_003:0988a21": "中眾生功德具足，為轉輪王一身之德，是諸",
    "T12n0381_003:0988a22": "眾生所有功德皆如轉輪聖王，悉共同合，為",
    "T12n0381_003:0988a23": "天帝釋一身之福。復有別異江河沙等諸佛",
    "T12n0381_003:0988a24": "世界，一切眾生使其福德具足成就如天帝",
    "T12n0381_003:0988a25": "釋，悉復合集此眾生福如帝釋福，爾乃及於",
    "T12n0381_003:0988a26": "一梵天福。復有別異江河沙等諸佛世界眾",
    "T12n0381_003:0988a27": "生之類，其福各各譬如梵天悉備具足，是諸",
    "T12n0381_003:0988a28": "眾生其福各各等如梵天，合集此福以為成",
    "T12n0381_003:0988a29": "一聲聞之福。復有別異江河沙等諸佛世界，",
    "T12n0381_003:0988b01": "眾生之類，各各功德如聲聞者，悉合此福令",
    "T12n0381_003:0988b02": "具足備，爾乃合為一緣覺福。復有別異江河",
    "T12n0381_003:0988b03": "沙等諸佛世界一切眾生，其福如緣覺者悉",
    "T12n0381_003:0988b04": "備具足，爾乃合為一菩薩福；菩薩之福則過",
    "T12n0381_003:0988b05": "於彼不可稱限。假使逮得等集眾德三昧定",
    "T12n0381_003:0988b06": "者，正使三千大千世界滿中眾生，悉令逮得",
    "T12n0381_003:0988b07": "等集眾德三昧定者，合集於此眾生三昧之",
    "T12n0381_003:0988b08": "德，以為一無罣礙祠無瑕之慧無想著慧。是",
    "T12n0381_003:0988b09": "故，鉤鎖！如是比慧所可祠祀，皆悉合集而為",
    "T12n0381_003:0988b10": "法祠，撰合斯福乃為如來一大人相。如是比",
    "T12n0381_003:0988b11": "類三十二相，各各若茲，乃成如來具足身相，",
    "T12n0381_003:0988b12": "一切眾生不能思議，是故名曰不可思議如來",
    "T12n0381_003:0988b13": "之身百福之相。」佛說此百福功德大人相時，",
    "T12n0381_003:0988b14": "三千大千世界六反震動，其大光明普照",
    "T12n0381_003:0988b15": "世界而雨天花，百千伎樂不鼓自鳴。諸天世",
    "T12n0381_003:0988b16": "人，怪未曾有踊躍欣喜，各各叉手為佛作",
    "T12n0381_003:0988b17": "禮，舉聲而歎俱白佛言：「若族姓女其發無上",
    "T12n0381_003:0988b18": "正真道意，為得善利無極之慶，乃當逮得如",
    "T12n0381_003:0988b19": "是之比百福之相悉具足備，則為超過釋梵",
    "T12n0381_003:0988b20": "四王、一切聲聞及諸緣覺。唯然，世尊！其有聞",
    "T12n0381_003:0988b21": "此等集眾德三昧，快哉！快哉！為得菩薩利。若",
    "T12n0381_003:0988b22": "得聞名其德難及，何況其人聞信樂奉行。假",
    "T12n0381_003:0988b23": "使有人持是三昧所遊之處，則為擁護其土",
    "T12n0381_003:0988b24": "眾生，令此經典所遊之處，計其土地佛所建",
    "T12n0381_003:0988b25": "立。假使世尊江河沙等諸佛世界，滿其中火",
    "T12n0381_003:0988b26": "當入中過，求聞是法聞是經者，則歸大安。」世",
    "T12n0381_003:0988b27": "尊告曰：「如是，如是！天子！誠如所云。假使有人",
    "T12n0381_003:0988b28": "聞是三昧，而不信樂不能聞受，為魔所固。",
    "T12n0381_003:0988b29": "其有菩薩不得逮聞是三昧者，亦不受持諷",
    "T12n0381_003:0988c01": "誦說者，吾不名之為聞多智。」天子白佛：「唯",
    "T12n0381_003:0988c02": "佛世尊，如來聖旨建立此法，令於後世遍得",
    "T12n0381_003:0988c03": "宣布。」爾時世尊放眉間相及髻相光，其光普",
    "T12n0381_003:0988c04": "照無量無邊諸佛世界，尋其光明自然出聲，",
    "T12n0381_003:0988c05": "而歎頌曰：「如來已為建立斯法。」",
    "T12n0381_003:0988c06": "爾時世尊告賢者阿難：「今吾不久當般泥洹，",
    "T12n0381_003:0988c07": "餘有三月。」佛語阿難：「已為勸助，吾囑累汝於",
    "T12n0381_003:0988c08": "此經典，汝當受持，為諸眾會廣分別說。若有",
    "T12n0381_003:0988c09": "人及菩薩學持三昧，則為其人，佛不滅度、法",
    "T12n0381_003:0988c10": "不滅盡。所以者何？其有阿難受行其法，則為",
    "T12n0381_003:0988c11": "見佛。若為眾會講論說者，此為護法。」時賢者",
    "T12n0381_003:0988c12": "阿難，淚出而白佛言：「唯然，世尊！願住一劫復",
    "T12n0381_003:0988c13": "過一劫，多所愍傷、多所哀念、多所安隱天上",
    "T12n0381_003:0988c14": "世間。」世尊告曰：「阿難！且止莫憂勿愁，向者吾",
    "T12n0381_003:0988c15": "不說乎，具足是法者佛則永存，亦復不離諸",
    "T12n0381_003:0988c16": "佛世尊。所以者何？不當以色觀如來也，亦非",
    "T12n0381_003:0988c17": "相好，若覩此法則為見佛。」佛說如是。鉤鎖菩",
    "T12n0381_003:0988c18": "薩、溥首菩薩、離垢威菩薩，及諸菩薩；賢者阿",
    "T12n0381_003:0988c19": "難，及大聲聞；一切眾會，諸天、龍、神、乾沓惒、世",
    "T12n0381_003:0988c20": "人、阿須倫；莫不歡喜，稽首作禮。",
    "T12n0381_003:0988c21": "等集眾德三昧經卷下"
}