{
    "T01n0081_002:0898c23": "分別善惡報應經卷下",
    "T01n0081_002:0898c25": "西天中印度惹爛駄囉國密林寺",
    "T01n0081_002:0898c26": "三藏明教大師賜紫沙門臣天息",
    "T01n0081_002:0898c27": "災奉　詔譯",
    "T01n0081_002:0898c28": "「復云何業，有補特伽羅，若身及心俱不快樂",
    "T01n0081_002:0898c29": "又不修福？此一有情，於過去世損惱眾生令",
    "T01n0081_002:0899a01": "他怖畏，又無信心不發善願，故此補特伽羅，",
    "T01n0081_002:0899a02": "命終之後生在人中身心不安，又多愚闇而",
    "T01n0081_002:0899a03": "不修施。「云何補特伽羅人間命短三塗命長？",
    "T01n0081_002:0899a04": "此一補特伽羅，過去修因，順生善少順後惡",
    "T01n0081_002:0899a05": "多，故此補特伽羅人中命促，後生地獄鬼畜",
    "T01n0081_002:0899a06": "及阿素囉壽命乃長。「云何補特伽羅三塗命",
    "T01n0081_002:0899a07": "短人中命長？此一補特伽羅，過去修因，順生",
    "T01n0081_002:0899a08": "惡少順後善多，故此補特伽羅三塗壽短，後",
    "T01n0081_002:0899a09": "生人中壽命乃長。「云何補特伽羅，生在人中",
    "T01n0081_002:0899a10": "及三塗內，壽命皆短？此一補特伽羅，過去修因，",
    "T01n0081_002:0899a11": "順生順後善惡俱少，故此補特伽羅，人及三",
    "T01n0081_002:0899a12": "塗壽命皆短。「云何補特伽羅命盡煩惱盡？云",
    "T01n0081_002:0899a13": "何補特伽羅，煩惱乃盡壽命不盡？謂預流、一",
    "T01n0081_002:0899a14": "來、不還、決定性者及不決定阿羅漢人。「復云",
    "T01n0081_002:0899a15": "何業，有補特伽羅惡趣而生，形色身量端嚴",
    "T01n0081_002:0899a16": "殊妙，見者歡喜人皆愛樂？此一補特伽羅，於",
    "T01n0081_002:0899a17": "過去世修習忍行，破佛淨戒墮在惡趣受異",
    "T01n0081_002:0899a18": "類身，形色端嚴柔潤具足見者歡喜。「復云何",
    "T01n0081_002:0899a19": "業，有補特伽羅生惡趣中，身體麁澁形色醜",
    "T01n0081_002:0899a20": "陋，人見不悅？謂此補特伽羅，於過去世性多",
    "T01n0081_002:0899a21": "瞋怒不修忍度，破佛淨戒又不發露，命終已",
    "T01n0081_002:0899a22": "後處異類中，形色醜陋身體麁澁，諸根缺減",
    "T01n0081_002:0899a23": "臭氣充滿，癡增闇昧見者不喜。「復次，十不善",
    "T01n0081_002:0899a24": "業獲果云何？殺命為因，壽量色力而非滿足；",
    "T01n0081_002:0899a25": "偷盜所得，霜雹蟲蝗飢饉水旱；邪欲所獲，外",
    "T01n0081_002:0899a26": "多塵垢妻不貞良；虛妄所獲，臭氣惡名人皆",
    "T01n0081_002:0899a27": "嫌厭；離間所獲，眷屬不和疾病縈纏；麁惡所",
    "T01n0081_002:0899a28": "獲，觸對硬澁果實非美；雜穢所獲，林木叢刺",
    "T01n0081_002:0899a29": "園苑荒殘；貪愛所獲，庫藏寡尠；瞋恚所獲，果",
    "T01n0081_002:0899b01": "味辛辣容貌醜惡；愚癡所獲，外色不潔果實",
    "T01n0081_002:0899b02": "虛耗；十不善業因之所得。",
    "T01n0081_002:0899b03": "「修十善業獲果云何？遠離殺害，壽量所依皆",
    "T01n0081_002:0899b04": "悉滿足；離於偷盜，飢饉風雹蟲蝗等災悉皆",
    "T01n0081_002:0899b05": "遠離；因無邪欲，美聲流播遠離塵垢；因無妄",
    "T01n0081_002:0899b06": "語，口常香潔；因無離間，眷屬和順，遠離高下",
    "T01n0081_002:0899b07": "霹靂霜雹；因無麁惡，果味甘美；遠離硬澁，因",
    "T01n0081_002:0899b08": "無雜穢，林木園苑遠離叢刺，皆悉滋潤；因無",
    "T01n0081_002:0899b09": "貪愛，倉庫果實充滿具足；因無瞋恚，身相圓",
    "T01n0081_002:0899b10": "滿諸根無缺；因無邪見，信心不斷，最上果實",
    "T01n0081_002:0899b11": "香美具足；修十善業感果如是。",
    "T01n0081_002:0899b12": "「復次十惡，獲果有十。何等為十？殺生十者：一",
    "T01n0081_002:0899b13": "冤家轉多，二見者不喜，三有情驚怖，四恒受",
    "T01n0081_002:0899b14": "苦惱，五常思殺業，六夢見憂苦，七臨終悔",
    "T01n0081_002:0899b15": "恨，八壽命短促，九心識愚昧，十死墮地獄。復",
    "T01n0081_002:0899b16": "次偷盜報有十種。何等為十？一結宿冤，二恒",
    "T01n0081_002:0899b17": "疑慮，三惡友隨逐，四善友遠離，五破佛淨戒",
    "T01n0081_002:0899b18": "六王法謫罰，七恣縱愓逸，八恒時憂惱，九不",
    "T01n0081_002:0899b19": "自在，十死入地獄。復次邪欲報有十種。何等",
    "T01n0081_002:0899b20": "為十？一欲心熾盛，二妻不貞良，三不善增長，",
    "T01n0081_002:0899b21": "四善法消滅，五男女縱逸，六資財密散，七心",
    "T01n0081_002:0899b22": "多疑慮，八遠離善友，九親族不信，十命終三",
    "T01n0081_002:0899b23": "塗。復次妄語報有十種。何等為十？一口氣恒",
    "T01n0081_002:0899b24": "臭，二正直遠離，三諂曲日增，四非人相近，五",
    "T01n0081_002:0899b25": "忠言不信，六智慧尠少，七稱揚不實，八誠語",
    "T01n0081_002:0899b26": "不發，九愛論是非，十身謝惡趣。復次飲酒三",
    "T01n0081_002:0899b27": "十六過。其過云何？一資財散失，二現多疾病，",
    "T01n0081_002:0899b28": "三因興鬪諍，四增長殺害，五增長瞋恚，六多",
    "T01n0081_002:0899b29": "不遂意，七智慧漸寡，八福德不增，九福德轉",
    "T01n0081_002:0899c01": "減，十顯露祕密，十一事業不成，十二多增憂",
    "T01n0081_002:0899c02": "苦，十三諸根闇昧，十四毀辱父母，十五不敬",
    "T01n0081_002:0899c03": "沙門，十六不信婆羅門，十七不尊敬佛，十八",
    "T01n0081_002:0899c04": "不敬僧法，十九親近惡友，二十捨離善友，二",
    "T01n0081_002:0899c05": "十一棄捨飲食，二十二形不隱密，二十三淫",
    "T01n0081_002:0899c06": "欲熾盛，二十四眾人不悅，二十五多增語",
    "T01n0081_002:0899c07": "笑，二十六父母不喜，二十七眷屬嫌棄，二十",
    "T01n0081_002:0899c08": "八受持非法，二十九遠離正法，三十不敬賢",
    "T01n0081_002:0899c09": "善，三十一違犯過非，三十二遠離圓寂，三十",
    "T01n0081_002:0899c10": "三顛狂轉增，三十四身心散亂，三十五作惡",
    "T01n0081_002:0899c11": "放逸，三十六身謝命終墮大地獄受苦無窮。」",
    "T01n0081_002:0899c12": "爾時佛告輸迦長者：「若復有人，於如來塔合",
    "T01n0081_002:0899c13": "掌恭敬，有十功德。何等為十？一貴族廣大，二妙",
    "T01n0081_002:0899c14": "色廣大，三形相廣大，四四事廣大，五珍財廣",
    "T01n0081_002:0899c15": "大，六美名廣大，七信根廣大，八憶念廣大，九",
    "T01n0081_002:0899c16": "智慧廣大，十藝業廣大。如是，長者！若復有人",
    "T01n0081_002:0899c17": "合掌恭敬如來之塔，獲斯功德。「若復有人，於",
    "T01n0081_002:0899c18": "如來塔合掌禮拜，獲十功德。何等為十？一言",
    "T01n0081_002:0899c19": "辭柔軟，二智慧超群，三人天歡喜，四福德廣",
    "T01n0081_002:0899c20": "大，五賢善同居，六尊貴自在，七恒值諸佛，八",
    "T01n0081_002:0899c21": "親近菩薩，九命終生天，十速證圓寂；如是功",
    "T01n0081_002:0899c22": "德，禮拜佛塔獲如斯報。「若復有人拂拭佛塔，",
    "T01n0081_002:0899c23": "獲十功德。何等為十？一色相圓滿，二身體傭",
    "T01n0081_002:0899c24": "直，三音聲微妙，四遠離三毒，五路無叢刺，六",
    "T01n0081_002:0899c25": "種族最上，七崇貴自在，八命終生天，九體離",
    "T01n0081_002:0899c26": "垢染，十速證圓寂；如是功德，拂拭佛塔獲如",
    "T01n0081_002:0899c27": "斯報。「若復有人，於如來塔布施傘蓋，獲十種",
    "T01n0081_002:0899c28": "功德。何等為十？一離熱惱，二心不散亂，三作",
    "T01n0081_002:0899c29": "世間主，四藝業廣大，五福德無量，六得轉輪",
    "T01n0081_002:0900a01": "王，七身相圓滿，八遠離三塗，九命終生天，十",
    "T01n0081_002:0900a02": "速證圓寂；如是功德，傘蓋施佛獲如斯報。「若",
    "T01n0081_002:0900a03": "復有人，於如來塔以鍾鈴布施，獲十種功德。",
    "T01n0081_002:0900a04": "何等為十？一端嚴無比，二妙音適悅，三聲同",
    "T01n0081_002:0900a05": "迦陵，四言辭柔軟，五見皆歡喜，六得阿難多",
    "T01n0081_002:0900a06": "聞，七尊貴自在，八美名流布，九往來天宮，十",
    "T01n0081_002:0900a07": "究竟圓寂；如是功德，布施鍾鈴所獲勝報。",
    "T01n0081_002:0900a08": "「若復有人，於如來塔布施幢幡，有十功德。何",
    "T01n0081_002:0900a09": "等為十？一形容傭直長壽圓滿，二世間慇重，",
    "T01n0081_002:0900a10": "三信根堅固，四孝養父母，五親友眷屬皆悉",
    "T01n0081_002:0900a11": "廣大，六美名稱讚，七色相端嚴，八見者歡",
    "T01n0081_002:0900a12": "喜，九富貴上族自在生天，十速證圓寂；如是",
    "T01n0081_002:0900a13": "功德，施佛幢幡獲如斯報。「若復有人，於如來",
    "T01n0081_002:0900a14": "塔以衣布施，獲十二種殊妙功德。何等十二？一",
    "T01n0081_002:0900a15": "身體傭直，二見者歡喜，三福相光潤，四色相",
    "T01n0081_002:0900a16": "微妙，五色形無比，六身無塵垢，七衣服鮮",
    "T01n0081_002:0900a17": "潔，八臥具細軟，九得大自在，十命終生天，十",
    "T01n0081_002:0900a18": "一見皆愛敬，十二速證圓寂；如是功德，施佛",
    "T01n0081_002:0900a19": "衣服獲如斯報。「若復有人，於如來塔施花供",
    "T01n0081_002:0900a20": "養，功德有十。何等為十？一色相如花，二世間",
    "T01n0081_002:0900a21": "無比，三鼻根不壞，四身離臭穢，五妙香清淨，",
    "T01n0081_002:0900a22": "六往生十方淨土見佛，七戒香芬馥，八世間",
    "T01n0081_002:0900a23": "慇重得大法樂，九生天自在，十速證圓寂；如",
    "T01n0081_002:0900a24": "是功德，以花供養佛舍利塔獲如斯果。「若復",
    "T01n0081_002:0900a25": "有人，以鬘布施如來之塔，獲十種功德。云何",
    "T01n0081_002:0900a26": "十種？一色妙如鬘，二身離臭穢，三形體清",
    "T01n0081_002:0900a27": "淨，四生十方佛土，五戒香芬馥，六恒聞妙香，",
    "T01n0081_002:0900a28": "七眷屬圓滿，八諸根適悅，九生天自在，十速",
    "T01n0081_002:0900a29": "證涅槃；如是功德，於如來塔施鬘供養，獲如",
    "T01n0081_002:0900b01": "斯報。「若復有人，施燈供養佛舍利塔，獲十功",
    "T01n0081_002:0900b02": "德。云何十種？一肉眼清淨，二獲淨天眼，三離",
    "T01n0081_002:0900b03": "於三毒，四得諸善法，五聰明智慧，六遠離愚",
    "T01n0081_002:0900b04": "癡，七不墮黑闇三塗，八尊貴自在，九往生諸",
    "T01n0081_002:0900b05": "天，十速證圓寂；如是功德，施燈供養佛舍利",
    "T01n0081_002:0900b06": "塔，獲斯勝報。「若復有人，施塗香供養如來之",
    "T01n0081_002:0900b07": "塔，獲十功德。云何十種？一鼻根清淨，二身離",
    "T01n0081_002:0900b08": "臭穢，三身妙香潔，四形相端嚴，五世間恭敬，",
    "T01n0081_002:0900b09": "六樂法多聞，七尊貴自在，八聲譽遐布，九命",
    "T01n0081_002:0900b10": "終生天，十速證圓寂；如是十種功德，布施塗",
    "T01n0081_002:0900b11": "香供養如來舍利之塔，獲斯勝報。「若復有人，",
    "T01n0081_002:0900b12": "以妙音樂供養佛塔，獲於十種勝妙功德。何",
    "T01n0081_002:0900b13": "等為十？一身相端嚴，二見者歡喜，三音聲微",
    "T01n0081_002:0900b14": "妙，四言辭和順，五肢體適悅，六離瞋恚，七慶",
    "T01n0081_002:0900b15": "喜多聞，八崇貴自在，九命終生天，十速證圓",
    "T01n0081_002:0900b16": "寂；如是功德，以妙音樂供養佛塔，獲如斯報。",
    "T01n0081_002:0900b17": "「若復有人，於如來塔歡喜讚歎，獲十八種勝",
    "T01n0081_002:0900b18": "妙功德。云何十八？一種族尊高，二形相端嚴，",
    "T01n0081_002:0900b19": "三圓滿傭直，四見聞歡喜，五資財無量，六眷",
    "T01n0081_002:0900b20": "屬廣大，七遠離散壞，八尊貴自在，九恒生佛",
    "T01n0081_002:0900b21": "土，十聲譽遐布，十一美德讚頌，十二四事豐",
    "T01n0081_002:0900b22": "足，十三天人供養，十四得轉輪王，十五壽命",
    "T01n0081_002:0900b23": "延長，十六體堅金剛，十七命終生天，十八速",
    "T01n0081_002:0900b24": "證圓寂；如是功德，歡喜讚歎佛舍利塔，獲斯",
    "T01n0081_002:0900b25": "勝報。「若復有人，施佛床座，獲十種功德。何等",
    "T01n0081_002:0900b26": "為十？一德業尊重，二世間稱讚，三肢節多力，",
    "T01n0081_002:0900b27": "四名稱遠聞，五德美歌頌，六安和適悅，七獲",
    "T01n0081_002:0900b28": "轉輪王座僕從眾多，八見者歡喜，九生天自",
    "T01n0081_002:0900b29": "在福相具足，十速證圓寂；如是功德，施佛床",
    "T01n0081_002:0900c01": "座獲斯勝報。若復有人，布施鞋履供養僧佛，",
    "T01n0081_002:0900c02": "功德有十。云何十種？一威儀師範，二象馬無",
    "T01n0081_002:0900c03": "闕，三行道勇健，四身無疲乏，五足步無損，六",
    "T01n0081_002:0900c04": "離荊棘沙礫，七獲神足通，八僕從眾多，九生",
    "T01n0081_002:0900c05": "天自在，十速證圓寂；如是功德，鞋履布施佛",
    "T01n0081_002:0900c06": "比丘等，獲如斯報。「若復有人，以鉢器什物施",
    "T01n0081_002:0900c07": "佛及僧，功德有十。云何十種？一形色光潤，二",
    "T01n0081_002:0900c08": "器物具足隨意受用，三離諸飢渴，四珍寶豐",
    "T01n0081_002:0900c09": "足，五遠離惡趣，六人天歡喜，七福相圓滿，八",
    "T01n0081_002:0900c10": "尊貴自在，九恒生諸天，十速證圓寂；如是",
    "T01n0081_002:0900c11": "功德，布施器物獲如斯報。「若復有人，齋食供",
    "T01n0081_002:0900c12": "養佛及眾僧，功德有十。云何為十？一壽命延",
    "T01n0081_002:0900c13": "長，二形色圓滿，三肢節多力，四記憶不忘，五",
    "T01n0081_002:0900c14": "智慧辯才，六眾覩歡喜，七豐足珍寶，八人天",
    "T01n0081_002:0900c15": "自在，九命終生天，十速證圓寂；如是十種勝",
    "T01n0081_002:0900c16": "妙功德，施佛及僧齋食供養，獲如斯果。「若復",
    "T01n0081_002:0900c17": "有人，以象馬車乘施佛及僧，功德有十。云何",
    "T01n0081_002:0900c18": "為十？一足相柔軟，二威儀無缺，三身離疲乏，",
    "T01n0081_002:0900c19": "四安樂無病，五冤家遠離，六神足自在，七僕",
    "T01n0081_002:0900c20": "從眾多，八人天福相見皆歡喜，九命終生天，",
    "T01n0081_002:0900c21": "十速證圓寂；如是功德，以車乘象馬施佛及",
    "T01n0081_002:0900c22": "僧，獲如斯報。「若復有人，修嚴房室屋宇殿堂",
    "T01n0081_002:0900c23": "施佛及僧，功德眾多行相云何？恒離驚怖身",
    "T01n0081_002:0900c24": "心安樂；所得臥具細軟最妙；衣服嚴身香潔",
    "T01n0081_002:0900c25": "清淨；人間天上五欲自在；剎帝利婆羅門大",
    "T01n0081_002:0900c26": "姓種族，及長者居士宰官商主，聚落城邑國",
    "T01n0081_002:0900c27": "王大臣，隨願滿足皆悉成就。若於轉輪聖王，",
    "T01n0081_002:0900c28": "隨其福力，一洲二洲乃至四洲，王化自在。若",
    "T01n0081_002:0900c29": "於六欲諸天、四王、忉利，乃至他化自在，願皆",
    "T01n0081_002:0901a01": "成就，隨意生彼。若復有人由前福力，於色界",
    "T01n0081_002:0901a02": "諸天，梵眾、梵輔乃至色究竟天，皆悉成就隨",
    "T01n0081_002:0901a03": "願生彼。若復有人於無色界空無邊處，乃至",
    "T01n0081_002:0901a04": "非想非非想處，皆悉成就。若於預流、一來、不",
    "T01n0081_002:0901a05": "還、阿羅漢果、緣覺，乃至無上菩提，隨其所應",
    "T01n0081_002:0901a06": "皆得成就。如是功德差別無量，因修房室殿",
    "T01n0081_002:0901a07": "堂樓閣施佛及僧，獲如斯報。「若復有人，以美",
    "T01n0081_002:0901a08": "飲湯藥施佛及僧，獲十種功德。云何十種？一",
    "T01n0081_002:0901a09": "諸根圓滿，二清淨鮮潔，三額廣平正，四容貌",
    "T01n0081_002:0901a10": "熙怡，五形色光潤，六福德圓滿，七離飢渴，八",
    "T01n0081_002:0901a11": "遠離三惡，九生天自在，十速證圓寂；如是功",
    "T01n0081_002:0901a12": "德，施佛及僧美飲湯藥，獲如是報。「若復有人",
    "T01n0081_002:0901a13": "歸佛出家，功德有十。云何為十？一遠離妻室，",
    "T01n0081_002:0901a14": "二染欲不貪，三愛樂寂靜，四諸佛歡喜，五遠",
    "T01n0081_002:0901a15": "離邪魔，六近佛聽法，七遠離三惡，八諸天愛",
    "T01n0081_002:0901a16": "敬，九命終生天，十速證圓寂；如是十種功",
    "T01n0081_002:0901a17": "德，歸佛出家獲如斯報。「若有比丘在林野中",
    "T01n0081_002:0901a18": "寂靜而居，有十種功德。云何為十？一遠離",
    "T01n0081_002:0901a19": "闠閙，二清淨香潔，三禪定成就，四諸佛愛",
    "T01n0081_002:0901a20": "念，五離中夭，六多聞總持，七成就舍摩他、尾鉢",
    "T01n0081_002:0901a21": "舍那，八煩惱不起，九命終生天，十速證圓",
    "T01n0081_002:0901a22": "寂；如是功德，林野中住比丘修行，獲如斯報。",
    "T01n0081_002:0901a23": "「若有比丘持鉢乞食，有十種功德。云何十種？",
    "T01n0081_002:0901a24": "一威儀無缺，二成熟有情，三遠離慢心，四不",
    "T01n0081_002:0901a25": "貪名利，五福田周普，六諸佛歡悅，七紹隆三",
    "T01n0081_002:0901a26": "寶，八梵行圓滿捨下劣意，九命終生天，十究",
    "T01n0081_002:0901a27": "竟圓寂；如是功德，若常持鉢乞食所獲。若有",
    "T01n0081_002:0901a28": "比丘持鉢乞食，遠離十種黑闇，始獲如是十",
    "T01n0081_002:0901a29": "種功德，云何十種？一了知出入聚落有益無",
    "T01n0081_002:0901b01": "益，二了知族姓行時有益無益，三了知說法",
    "T01n0081_002:0901b02": "有益無益，四了知親近阿闍梨和尚有益無",
    "T01n0081_002:0901b03": "益，五了知慈心化利眾生有益無益，六了知",
    "T01n0081_002:0901b04": "親近遠離有益無益，七了知習學戒定慧三",
    "T01n0081_002:0901b05": "有益無益，八了知檀信施衣有益無益，九了",
    "T01n0081_002:0901b06": "知持鉢里巷之中有益無益，十了知受用臥",
    "T01n0081_002:0901b07": "具湯藥，乃至命終已來有益無益；如此了知，",
    "T01n0081_002:0901b08": "獲如是等十種勝報。」爾時佛告輸迦長者子",
    "T01n0081_002:0901b09": "言：「業因業生、業因業滅，業有前後、引滿差別，",
    "T01n0081_002:0901b10": "報乃高低愚智懸隔。」說此法時，於是輸迦長",
    "T01n0081_002:0901b11": "者白佛言：「世尊！此舍衛國塢播塞迦族姓之",
    "T01n0081_002:0901b12": "中，及餘一切剎帝利婆羅門等族姓之中，聞",
    "T01n0081_002:0901b13": "皆歡喜憶念受持，我等眷屬皆悉愛樂長夜",
    "T01n0081_002:0901b14": "安樂，利益自他無有窮盡。」佛言：「善哉善哉！輸",
    "T01n0081_002:0901b15": "迦長者！如汝所說。」",
    "T01n0081_002:0901b16": "爾時世尊說是語已，兜儞野子輸迦長者，及",
    "T01n0081_002:0901b17": "諸苾芻、無量百千人非人等，歡喜踊躍，禮佛",
    "T01n0081_002:0901b18": "而退。",
    "T01n0081_002:0901b19": "分別善惡報應經卷下"
}