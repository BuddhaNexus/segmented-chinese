{
    "T33n1716_04b:0725a22": "folio_4b 妙法蓮華經玄義卷第四下",
    "T33n1716_04b:0725a24": "天台智者大師說",
    "T33n1716_04b:0725a25": "圓五行者，《大經》云：「復有一行是如來行，所",
    "T33n1716_04b:0725a26": "謂大乘、大般涅槃。」此大乘是圓因；涅槃是圓",
    "T33n1716_04b:0725a27": "果。舉此標如來行，非餘六度、通、別等行。前",
    "T33n1716_04b:0725a28": "雖名大乘，不能圓運；前雖名涅槃，過茶",
    "T33n1716_04b:0725a29": "可說，乃是菩薩之行，不得名為如來一行。",
    "T33n1716_04b:0725b01": "若圓行者，圓具十法界，一運一切運，乃名",
    "T33n1716_04b:0725b02": "大乘。即是乘於佛乘，故名如來行。如《大論》",
    "T33n1716_04b:0725b03": "云：「從初發心，常觀涅槃行道。」亦如《大品》",
    "T33n1716_04b:0725b04": "云：「從初發心行、生、修，乃至坐道場，亦行、生、",
    "T33n1716_04b:0725b05": "修，畢竟、發心二不別。」皆如來行意也。此經",
    "T33n1716_04b:0725b06": "明安樂行者，安樂名涅槃，即是圓果；行即",
    "T33n1716_04b:0725b07": "圓因，與涅槃義同，故稱如來行。入室、著衣、",
    "T33n1716_04b:0725b08": "坐座，悉稱如來者，此就人為語；涅槃就法",
    "T33n1716_04b:0725b09": "為語。即人論法，如來即涅槃；即法論人，涅",
    "T33n1716_04b:0725b10": "槃即如來。二經義同也。《涅槃》列一行名，而廣",
    "T33n1716_04b:0725b11": "解次第五行；《法華》標安樂行，廣解圓意。今",
    "T33n1716_04b:0725b12": "依《法華》釋圓五行。五行在一心中，具足無",
    "T33n1716_04b:0725b13": "缺，名如來行。文云：「如來莊嚴而自莊嚴」即圓",
    "T33n1716_04b:0725b14": "聖行；「如來室」即圓梵行；「如來座」即圓天行；「如",
    "T33n1716_04b:0725b15": "來衣」有二種：柔和即圓嬰兒行，忍辱即圓病",
    "T33n1716_04b:0725b16": "行。此五種行，即一實相行。一不作五，五不",
    "T33n1716_04b:0725b17": "作一，非共非離，不可思議，名一五行。云",
    "T33n1716_04b:0725b18": "何莊嚴名聖行？文云：「持佛淨戒」，佛戒即圓戒",
    "T33n1716_04b:0725b19": "也。又云：「深達罪福相，遍照於十方」，即罪即",
    "T33n1716_04b:0725b20": "福而見實相，乃名深達，以實相心離十惱",
    "T33n1716_04b:0725b21": "亂等，皆是圓戒。「佛自住大乘，如其所得法，定",
    "T33n1716_04b:0725b22": "慧力莊嚴」，即是佛之定慧莊嚴，故名佛聖行",
    "T33n1716_04b:0725b23": "也。云何如來室名梵行？無緣慈悲，能為法界",
    "T33n1716_04b:0725b24": "依止，如磁石普吸，莫不歸趣。又以弘誓、神",
    "T33n1716_04b:0725b25": "通、智慧引之，令得住是法中，故以如來",
    "T33n1716_04b:0725b26": "室為梵行。云何如來座為天行？第一義天",
    "T33n1716_04b:0725b27": "實相妙理，諸佛所師，一切如來同所栖息。",
    "T33n1716_04b:0725b28": "文云：「觀一切法空，不動、不退，亦不分別上、",
    "T33n1716_04b:0725b29": "中、下法，有為、無為，實、不實法。」故如來座即天",
    "T33n1716_04b:0725c01": "行。云何如來衣嬰兒行、病行？遮喧、遮靜，故名",
    "T33n1716_04b:0725c02": "忍辱。雙照二諦，復名柔和。文云：「能為下劣，",
    "T33n1716_04b:0725c03": "忍于斯事」，「即脫瓔珞，著弊垢衣」即同病行。",
    "T33n1716_04b:0725c04": "「方便附近」即同嬰兒行。又復觀十法界寂滅，",
    "T33n1716_04b:0725c05": "即如來座，名天行；拔九法界性相，故起悲，",
    "T33n1716_04b:0725c06": "與一法界樂，故起慈，即是梵行；柔和照善",
    "T33n1716_04b:0725c07": "性相，即同嬰兒；照惡性相，即同病行；又照",
    "T33n1716_04b:0725c08": "善性相即戒，寂照即定慧，即是聖行。當知，",
    "T33n1716_04b:0725c09": "一心照十法界，即具圓五行。又一心五行，即",
    "T33n1716_04b:0725c10": "是三諦三昧；聖行，即真諦三昧；梵、嬰、病，即俗",
    "T33n1716_04b:0725c11": "諦三昧；天行，即中道王三昧。又圓三三昧圓",
    "T33n1716_04b:0725c12": "破二十五有：即空故，破二十五惡業見思",
    "T33n1716_04b:0725c13": "等；即假故，破二十五無知；即中故，破二十",
    "T33n1716_04b:0725c14": "五無明。即一而三，即三而一。一空一切空，",
    "T33n1716_04b:0725c15": "一假一切假，一中一切中，故名如來行。又如",
    "T33n1716_04b:0725c16": "來室，冥熏法界，慈善根力不動真際，和光",
    "T33n1716_04b:0725c17": "塵垢，以病行慈悲應之，示種種身，如聾",
    "T33n1716_04b:0725c18": "如瘂；說種種法，如狂如癡。有生善機，以",
    "T33n1716_04b:0725c19": "嬰兒行慈悲應之，婆和、木牛、楊葉。有入空",
    "T33n1716_04b:0725c20": "機，以聖行慈悲應之，執持糞器，狀有所畏。",
    "T33n1716_04b:0725c21": "有入假機，以梵行慈悲應之，慈善根力，見",
    "T33n1716_04b:0725c22": "如是事，踞師子床，寶几承足，商估賈人，乃",
    "T33n1716_04b:0725c23": "遍他國，出入息利，無處不有。有入中機，以",
    "T33n1716_04b:0725c24": "天行慈悲應之，如快馬見鞭影，行大直道",
    "T33n1716_04b:0725c25": "無留難故，無前無後，不並不別，說無分別",
    "T33n1716_04b:0725c26": "法，諸法從本來，常自寂滅相，圓應眾機，如",
    "T33n1716_04b:0725c27": "阿脩羅琴。若漸引入圓，如前所說。若頓引",
    "T33n1716_04b:0725c28": "入圓，如今所說。入圓等證，更無差別。為顯",
    "T33n1716_04b:0725c29": "別、圓初入之門，慈善根力，令漸、頓人見如此",
    "T33n1716_04b:0726a01": "說云云。又圓五行，即是四種十二因緣智行：",
    "T33n1716_04b:0726a02": "不思議識、名色等清淨即戒聖行；行、有等清",
    "T33n1716_04b:0726a03": "淨即定聖行；無明、愛等清淨即慧聖行；十二",
    "T33n1716_04b:0726a04": "支寂滅，又無前三種十二緣，即天行；能同",
    "T33n1716_04b:0726a05": "前三種十二因緣滅，即嬰兒行；同前十二因",
    "T33n1716_04b:0726a06": "緣生，即病行。又是四種四諦智行：無作之道，",
    "T33n1716_04b:0726a07": "即戒、定、慧聖行；無作之滅，即天行；慈悲拔苦，",
    "T33n1716_04b:0726a08": "拔四種苦，與四種樂，即梵行；直悲，即病行；",
    "T33n1716_04b:0726a09": "直慈，即嬰兒行。又是七種二諦智行：圓真方",
    "T33n1716_04b:0726a10": "便即是聖行；圓真之理即是天行；悲七俗、",
    "T33n1716_04b:0726a11": "慈七善即梵行；同七俗即病行；同七真即",
    "T33n1716_04b:0726a12": "嬰兒行。又是五種三諦智行：俗諦中善是戒",
    "T33n1716_04b:0726a13": "聖行；真諦中禪是定聖行；真諦慧即慧聖行；",
    "T33n1716_04b:0726a14": "中諦是天行；拔五俗苦，與五真、中樂，是梵",
    "T33n1716_04b:0726a15": "行；同五俗是病行；同五真、中，是嬰兒行。又",
    "T33n1716_04b:0726a16": "是一實諦智行：一實諦有道共戒、定、慧即聖",
    "T33n1716_04b:0726a17": "行；一實境即天行；同體慈、悲合說即梵行；各",
    "T33n1716_04b:0726a18": "說即病行、嬰兒行。觀心圓五行者，上來圓行",
    "T33n1716_04b:0726a19": "不可遠求，即心而是。一切諸法中，悉有安",
    "T33n1716_04b:0726a20": "樂性，即觀心性，名為上定。心性即空、即假、",
    "T33n1716_04b:0726a21": "即中，五行三諦，一切佛法，即心而具。初心如",
    "T33n1716_04b:0726a22": "此，行如來行，應以如來供養而供養之。隨",
    "T33n1716_04b:0726a23": "方向禮，至處起塔，已有全身舍利故。初心",
    "T33n1716_04b:0726a24": "尚爾，況似解耶？況入住耶？《地持》云：「從自性",
    "T33n1716_04b:0726a25": "禪發一切禪。」一切禪有三種：一、現法樂禪，",
    "T33n1716_04b:0726a26": "即實相空慧，中三昧也；二、出生一切種性三",
    "T33n1716_04b:0726a27": "摩跋提，二乘背捨、除入等，即真三昧也；三、利",
    "T33n1716_04b:0726a28": "益眾生禪，即俗三昧也。當知，五行三諦，於",
    "T33n1716_04b:0726a29": "一切禪中，皆悉成就，即初住分位。入此位",
    "T33n1716_04b:0726b01": "時，無非佛法，是為圓心之行，豈與前五行",
    "T33n1716_04b:0726b02": "次第意同？當知次第為麁，一行一切行為",
    "T33n1716_04b:0726b03": "妙，即相待意也。若開麁顯妙，無麁可待，",
    "T33n1716_04b:0726b04": "即絕待行妙意也。問：《法華》開麁，麁皆入妙。《涅",
    "T33n1716_04b:0726b05": "槃》何意，更明次第五行耶？答：《法華》為佛世",
    "T33n1716_04b:0726b06": "人破權入實，無復有麁，教意整足。《涅槃》為",
    "T33n1716_04b:0726b07": "末代凡夫見思病重，定執一實、誹謗方便，",
    "T33n1716_04b:0726b08": "雖服甘露，不能即事而真，傷命早夭，故",
    "T33n1716_04b:0726b09": "扶戒、定、慧，顯大涅槃。得《法華》意者，於《涅",
    "T33n1716_04b:0726b10": "槃》不用次第行也。",
    "T33n1716_04b:0726b11": "○第四明位妙者，諦理既融，智圓無隔，導",
    "T33n1716_04b:0726b12": "行成妙。三義已顯，體、宗、用足。更明位妙者，",
    "T33n1716_04b:0726b13": "行之所階也。但位有權實，布在經論。若《成",
    "T33n1716_04b:0726b14": "論》、《毘曇》判位，言不涉大。《地》、《攝》等論判位，別",
    "T33n1716_04b:0726b15": "敘一途，義不兼括。方等諸經明位，《瓔珞》已",
    "T33n1716_04b:0726b16": "判淺深。般若諸經明位，《仁王》盛談高下而",
    "T33n1716_04b:0726b17": "未彰麁妙。今經位名不彰，而意兼小大，粗",
    "T33n1716_04b:0726b18": "判權實，然梵文不盡度，本經必有。今〈藥草",
    "T33n1716_04b:0726b19": "喻品〉但明六位。文云：「轉輪聖王、釋、梵諸王，是",
    "T33n1716_04b:0726b20": "小藥草。知無漏法，能得涅槃…，獨處山林，…得",
    "T33n1716_04b:0726b21": "緣覺證，是中藥草。求世尊處，我當作佛，行",
    "T33n1716_04b:0726b22": "精進定，是上藥草。又諸佛子，專心佛道，常",
    "T33n1716_04b:0726b23": "行慈悲，自知作佛，決定無疑，是名小樹。",
    "T33n1716_04b:0726b24": "安住神通，轉不退輪，度無量億百千眾生…，",
    "T33n1716_04b:0726b25": "是名大樹。」追取長行中「一地所生，一雨所潤」，",
    "T33n1716_04b:0726b26": "及後文云：「今當為汝說最實事」以為第六",
    "T33n1716_04b:0726b27": "位也。前三義是藏中位；小樹是通位；大樹是",
    "T33n1716_04b:0726b28": "別位；最實事是圓位也。小草位者，人天乘也。",
    "T33n1716_04b:0726b29": "輪王是人主位，釋梵是天主位，皆約報果明",
    "T33n1716_04b:0726c01": "位。果義既有優劣，當知修因必有淺深。人",
    "T33n1716_04b:0726c02": "位因者，即是秉持五戒，略為四品：下品為",
    "T33n1716_04b:0726c03": "鐵輪王，王一天下。中品為銅輪王，王二天",
    "T33n1716_04b:0726c04": "下。上品為銀輪王，王三天下。上上品為金",
    "T33n1716_04b:0726c05": "輪王，王四天下。皆是散心持戒，兼以慈心",
    "T33n1716_04b:0726c06": "勸他為福故，報為人主，飛行皇帝，四方歸",
    "T33n1716_04b:0726c07": "德，神寶自然應也。天乘位者，修十善道，任",
    "T33n1716_04b:0726c08": "運淳熟，通是天因，加修禪定，進升上界。三",
    "T33n1716_04b:0726c09": "界天果，高下不同，修因必深淺異也。《正法念》",
    "T33n1716_04b:0726c10": "云：六萬山遶須彌，須彌四埵有持鬘天。有",
    "T33n1716_04b:0726c11": "十住處，各千由旬。北四、餘各二。南名白摩",
    "T33n1716_04b:0726c12": "尼，能十拍手頃，受三歸依。不雜餘心者，生",
    "T33n1716_04b:0726c13": "此天受樂。轉輪王十六倍不及一，諸樂具",
    "T33n1716_04b:0726c14": "悉從山河流出。二、名峻崖，昔於河濟，造立",
    "T33n1716_04b:0726c15": "橋船，度持戒人，兼濟餘人，不作眾惡，果報",
    "T33n1716_04b:0726c16": "可知。西方：一、名果命。昔於饑世，守持淨戒，",
    "T33n1716_04b:0726c17": "淨身口意，種殖果樹，行者食之，安樂充滿。",
    "T33n1716_04b:0726c18": "二、名白功德，昔以華鬘散佛上及塔上。東",
    "T33n1716_04b:0726c19": "方：一、名一切喜。昔以華供養持戒人供佛。",
    "T33n1716_04b:0726c20": "自力致財買華，果報可知。二、名行道。昔見",
    "T33n1716_04b:0726c21": "大火起，焚燒眾生，以水滅之。果報云云。北方",
    "T33n1716_04b:0726c22": "四者：一、名愛欲。二、名愛境界。三、名意動。四、",
    "T33n1716_04b:0726c23": "名遊戲林。初者、見他親友相破，和合諍訟，",
    "T33n1716_04b:0726c24": "得生此天。次、昔說法會。次、昔以淨信心供",
    "T33n1716_04b:0726c25": "養眾僧掃塔，淨信上田。次、昔持信心，施僧",
    "T33n1716_04b:0726c26": "衣，施一果直為作衣價，愛樂隨喜。次、迦留",
    "T33n1716_04b:0726c27": "波陀天，此言象跡，亦有十處：一、名行蓮華，",
    "T33n1716_04b:0726c28": "昔持戒熏心，受三自歸，稱南無佛。所有蜂",
    "T33n1716_04b:0726c29": "聲，尚勝餘天，況復餘果報耶！次、名勝蜂歡",
    "T33n1716_04b:0727a01": "喜，昔信心持戒，有慈悲利益眾生，華香伎",
    "T33n1716_04b:0727a02": "樂，供養佛塔。三、名妙聲，昔施佛寶蓋。四、名",
    "T33n1716_04b:0727a03": "香樂，昔信心持戒，香塗佛塔。五、名風行，昔",
    "T33n1716_04b:0727a04": "信心持戒，施僧扇，得清涼。六、天香風悉來",
    "T33n1716_04b:0727a05": "熏之，皆倍倍增。香風尚爾，況念香風，隨念",
    "T33n1716_04b:0727a06": "皆得。六、名散華歡喜，昔見持戒人說戒時，",
    "T33n1716_04b:0727a07": "施澡缾；或道路中，盛滿淨水，施人澡缾。七、",
    "T33n1716_04b:0727a08": "名普觀，昔於持戒人，以善熏心，於破戒人",
    "T33n1716_04b:0727a09": "病，不求恩惠，悲心施安，心不疲厭，供養病",
    "T33n1716_04b:0727a10": "人。八、名常歡喜，昔見犯法者應死，以財贖",
    "T33n1716_04b:0727a11": "命，令其得脫。九、名香藥，昔於持戒、信三寶",
    "T33n1716_04b:0727a12": "大福田中，施末香、塗香，淨心供養。如法得",
    "T33n1716_04b:0727a13": "財，施已隨喜。十、名均頭，昔見人得罪於王，",
    "T33n1716_04b:0727a14": "鬘髮受戮，救令得脫。第三天，名常恣意，十",
    "T33n1716_04b:0727a15": "住處：一、名歡喜峯，昔救護神樹，及夜叉所依",
    "T33n1716_04b:0727a16": "樹，有樹即樂，失樹即苦。二、名優鉢羅色，昔",
    "T33n1716_04b:0727a17": "淨信持戒，供養三寶，造優鉢羅華池故。三、",
    "T33n1716_04b:0727a18": "名分陀利，昔造此華池。四、名彩地，昔信淨",
    "T33n1716_04b:0727a19": "心，為僧染治袈裟，雜色染治法服故。五、名",
    "T33n1716_04b:0727a20": "質多羅，此翻雜地。昔以種種食，施持戒、不",
    "T33n1716_04b:0727a21": "犯戒等人故。六、名山頂，昔修造屋，遮風寒，",
    "T33n1716_04b:0727a22": "令人受用故。七、名摩偷，此翻美地。昔持戒，",
    "T33n1716_04b:0727a23": "悲心質直，不惱人。食施道行沙門、婆羅門，",
    "T33n1716_04b:0727a24": "或一日、或多日、或不息故。八、名欲境，昔持",
    "T33n1716_04b:0727a25": "戒，若邪見人病，施其所安故。九、名清涼，昔",
    "T33n1716_04b:0727a26": "見臨終渴病人，以石蜜漿，或冷水施病人",
    "T33n1716_04b:0727a27": "故。十、名常遊戲，昔為坐禪人作房舍圖畫，",
    "T33n1716_04b:0727a28": "作死屍觀故。第四、名箜篌天，有十住處：一、",
    "T33n1716_04b:0727a29": "名楗陀羅，昔以園林，甘蔗菴羅等果林施",
    "T33n1716_04b:0727b01": "僧故。二、名應聲，昔為邪見人說一偈法，",
    "T33n1716_04b:0727b02": "令其心淨信佛故。三、名喜樂，昔施人美飲，",
    "T33n1716_04b:0727b03": "或清美水，或覆泉井，不令蟲蟻入，行人飲",
    "T33n1716_04b:0727b04": "之，無苦惱故。四、名掬水，昔見病苦者臨終，",
    "T33n1716_04b:0727b05": "咽喉忽忽出聲，施其漿水，財物贖彼命。五、",
    "T33n1716_04b:0727b06": "名白身，昔塗飾治補佛塔、僧舍，亦教人治",
    "T33n1716_04b:0727b07": "補故。六、名共遊戲，昔信心持戒，同法義和",
    "T33n1716_04b:0727b08": "合共故。七、名樂遊戲，昔持戒化眾生，令",
    "T33n1716_04b:0727b09": "心淨信，歡喜戒施故。八、名共遊，昔法會聽",
    "T33n1716_04b:0727b10": "法，佐助經營，深心隨喜故。九、名化生，昔見",
    "T33n1716_04b:0727b11": "饑饉者、沒溺者，而救護之。十、名正行，昔見",
    "T33n1716_04b:0727b12": "亡破抄掠，救令得脫，示嶮處正道。次、日行",
    "T33n1716_04b:0727b13": "天，遶須彌山，住於宮殿。外道說為日曜及",
    "T33n1716_04b:0727b14": "星宿，略說三十六億。昔持七戒，令得增上",
    "T33n1716_04b:0727b15": "果。風輪所持，此日行等大天與二大天，謂",
    "T33n1716_04b:0727b16": "提頭賴吒、毘沙門，遊四天下，遊戲空中，受",
    "T33n1716_04b:0727b17": "五欲樂，如意自娛。日行遶須彌山，隨在何",
    "T33n1716_04b:0727b18": "方，山有影現，人說為夜。風輪持北方星，輪",
    "T33n1716_04b:0727b19": "轉不沒，外道見辰星不沒，謂其能持一切",
    "T33n1716_04b:0727b20": "世間國土，不知風力所為也。不殺戒，生四",
    "T33n1716_04b:0727b21": "天處。不殺、不盜，生三十三天。加不婬，生焰",
    "T33n1716_04b:0727b22": "摩天。加不口四過，生兜率天。又加世間戒，",
    "T33n1716_04b:0727b23": "復信奉佛七戒，生化樂、他化兩天。所持戒轉",
    "T33n1716_04b:0727b24": "勝，天身福命轉勝。又隨心持戒，思心勝者，其",
    "T33n1716_04b:0727b25": "福轉勝。三十三天者，一名住善法堂天。昔",
    "T33n1716_04b:0727b26": "持七戒，堅固無嫌，施四果、病人、父母、入滅",
    "T33n1716_04b:0727b27": "定人。慈、悲、喜、捨，與怖畏壽命，生善法堂天，",
    "T33n1716_04b:0727b28": "作釋迦提婆，姓憍尸迦，名能天主。有九十",
    "T33n1716_04b:0727b29": "九那由他天女為眷屬，心無嫉妬，善法堂",
    "T33n1716_04b:0727c01": "廣五百由旬。第三、名清淨天，焰摩天王名",
    "T33n1716_04b:0727c02": "牟修樓陀，身長五由旬。百千帝釋和合所不",
    "T33n1716_04b:0727c03": "及。第四、兜率陀，此云分別意宮。其王名刪",
    "T33n1716_04b:0727c04": "鬪率陀。第五、涅摩地，此云自在，亦名不憍",
    "T33n1716_04b:0727c05": "樂。第六、名婆羅尼蜜，此云他化自在。色、無",
    "T33n1716_04b:0727c06": "色不復書。小藥草竟。中藥草位者，即二乘",
    "T33n1716_04b:0727c07": "也。此就習果判位。舊云：「《成論》探明大乘，",
    "T33n1716_04b:0727c08": "解菩薩義。」此則不然。論主自云：「今正自明",
    "T33n1716_04b:0727c09": "三藏中實義。」實義者，空是。人師豈可誣論",
    "T33n1716_04b:0727c10": "主耶？此即空門明二十七賢聖斷伏之位。《阿",
    "T33n1716_04b:0727c11": "毘曇》有門明七賢、七聖斷伏之位。委在兩論。",
    "T33n1716_04b:0727c12": "今略出有門中草之位：初：明七賢，次：明七",
    "T33n1716_04b:0727c13": "聖位。七賢者：一、五停心。二、別相念處。三、總相",
    "T33n1716_04b:0727c14": "念處。四、煗法。五、頂法。六、忍法。七、世第一法。",
    "T33n1716_04b:0727c15": "通稱賢者，隣聖曰賢。能以似解伏見，因",
    "T33n1716_04b:0727c16": "似發真，故言隣聖。又天魔、外道，愛見流轉，不",
    "T33n1716_04b:0727c17": "識四諦。此七位人明識四諦。《大經》云：「我昔",
    "T33n1716_04b:0727c18": "與汝等不見四真諦」云云。見四諦者，識屬",
    "T33n1716_04b:0727c19": "愛四諦，識屬見四諦，皆能明了。若解四諦，",
    "T33n1716_04b:0727c20": "則所見真正，無有邪曲，故是賢人相也。一、",
    "T33n1716_04b:0727c21": "初賢位者，謂學五停心，觀成，破五障道，即",
    "T33n1716_04b:0727c22": "是初賢位。所以者何？若定邪聚眾生，不識",
    "T33n1716_04b:0727c23": "三寶、四諦，貪染生死。若人歸依三寶，解四",
    "T33n1716_04b:0727c24": "真諦，發心欲離生死、求涅槃樂。五種障道，",
    "T33n1716_04b:0727c25": "煩惱散動，妨觀四諦。今修五觀成就，障破",
    "T33n1716_04b:0727c26": "道明，行解相稱，故名初賢。二、別相念處位者，",
    "T33n1716_04b:0727c27": "以五障既除，觀慧諦當能觀四諦，而正以",
    "T33n1716_04b:0727c28": "苦諦為初門，作四念處觀，破四顛倒。若慧",
    "T33n1716_04b:0727c29": "解脫根性人，但修性四念處觀，破性執四",
    "T33n1716_04b:0728a01": "倒。若俱解脫人，修共四念處觀，破事理四",
    "T33n1716_04b:0728a02": "倒。若無疑解脫根性人，修性、共、緣三種四念",
    "T33n1716_04b:0728a03": "處，破一切事、理、文字等四顛倒。善巧方便，於",
    "T33n1716_04b:0728a04": "念處中，有四種精進，修四種定，生五善法，",
    "T33n1716_04b:0728a05": "破五種惡，分別道用，安隱而行，能觀四諦，",
    "T33n1716_04b:0728a06": "成別相四念處位也。三總相四念處者，前已",
    "T33n1716_04b:0728a07": "別相念慧破四顛倒，今深細觀慧，總破四倒。",
    "T33n1716_04b:0728a08": "或境總觀總，境別觀總，境總觀別。或總二陰、",
    "T33n1716_04b:0728a09": "三陰、四陰、五陰，皆名總相觀。是中，亦巧方便，",
    "T33n1716_04b:0728a10": "能生正勤、如意、七覺、八道，疾入後法，故名",
    "T33n1716_04b:0728a11": "總相念處位也。四、煗法位者，以別、總念處",
    "T33n1716_04b:0728a12": "觀故，能發似解十六諦觀，得佛法氣分。譬",
    "T33n1716_04b:0728a13": "如鑽火煙起，亦如春陽煖發，以慧鑽境，發",
    "T33n1716_04b:0728a14": "相似解，解即喻煖。又如春夏積集華草，自",
    "T33n1716_04b:0728a15": "有煖生，以四諦慧，集眾善法，善法熏積，慧",
    "T33n1716_04b:0728a16": "解得起，故名煖也。即是內凡初位，佛弟子",
    "T33n1716_04b:0728a17": "有、外道則無，是名煗法位。五、頂法者，似解轉",
    "T33n1716_04b:0728a18": "增，得四如意定。十六諦觀，轉更分明。在煗之",
    "T33n1716_04b:0728a19": "上，如登山頂，觀矚四方，悉皆明了，故名頂",
    "T33n1716_04b:0728a20": "法。六、忍法位者，亦是似解增長。五種善法，增",
    "T33n1716_04b:0728a21": "進成根。於四諦中，堪忍樂欲，故名忍法位。",
    "T33n1716_04b:0728a22": "下、中二忍，皆名忍位。七、世第一法位者，即是",
    "T33n1716_04b:0728a23": "上忍一剎那，於凡夫所得最勝善根，名為",
    "T33n1716_04b:0728a24": "世間第一法也。上「智妙」中，已略說竟。七、聖位",
    "T33n1716_04b:0728a25": "者：一、隨信行。二、隨法行。三、信解。四、見得。五、",
    "T33n1716_04b:0728a26": "身證。六、時解脫羅漢。七、不時解脫羅漢。通名",
    "T33n1716_04b:0728a27": "聖者，正也。苦忍明發，捨凡性，入聖性。真智",
    "T33n1716_04b:0728a28": "見理，故名聖人。一、隨信行位者，是鈍根人，",
    "T33n1716_04b:0728a29": "入見道之名也。非自智力，憑他生解。是人",
    "T33n1716_04b:0728b01": "在方便道，先雖有信，以未習真，信不名",
    "T33n1716_04b:0728b02": "行。行以進趣為義。從得苦忍真明，十五",
    "T33n1716_04b:0728b03": "剎那進趣見真，故名隨信行位也。二、隨法",
    "T33n1716_04b:0728b04": "行位者，即是利根入道之名也。利者，自以",
    "T33n1716_04b:0728b05": "智力見理斷結。在方便道，能自用觀觀",
    "T33n1716_04b:0728b06": "四真諦法，但未發真，不名為行。因世第一",
    "T33n1716_04b:0728b07": "法發苦忍真明，十五剎那進趣見真，故名",
    "T33n1716_04b:0728b08": "隨法行位也。三、明信解位者，即是信行人，",
    "T33n1716_04b:0728b09": "入修道，轉名信解人也。鈍根憑信，進發真",
    "T33n1716_04b:0728b10": "解，故名信解。是人證果有三，謂三果云云。",
    "T33n1716_04b:0728b11": "證初果者，第十六道，比智相應，即證須陀",
    "T33n1716_04b:0728b12": "洹。須陀洹，此翻修習無漏。《成論》明：「猶是見",
    "T33n1716_04b:0728b13": "道數人」明證果即入修道，用此明修習無",
    "T33n1716_04b:0728b14": "漏義便。若見道所斷，略言三結盡，廣說八",
    "T33n1716_04b:0728b15": "十八使盡。七生在，終不至八云云。次、明證二",
    "T33n1716_04b:0728b16": "果，即有二種：一、向。二、果。向者，從初果心後，",
    "T33n1716_04b:0728b17": "更修十六諦觀，七菩提行現前，即此世無漏、",
    "T33n1716_04b:0728b18": "斷煩惱。一品無礙，斷欲界一品煩惱，乃至",
    "T33n1716_04b:0728b19": "斷五品，皆是於向，亦名勝進須陀洹。約此",
    "T33n1716_04b:0728b20": "論家家也。二果者，若斷六品盡，證欲界第",
    "T33n1716_04b:0728b21": "六品解脫，即是斯陀含果也。天竺云薄，薄",
    "T33n1716_04b:0728b22": "欲界煩惱也。次、明證阿那含，亦有二：一、向。",
    "T33n1716_04b:0728b23": "二、果。向者，若斷欲界七品，乃至八品，皆名為",
    "T33n1716_04b:0728b24": "向，亦名勝進斯陀含。約此說一種子也。果",
    "T33n1716_04b:0728b25": "者，九無礙斷欲界，若證第九解脫，即名阿",
    "T33n1716_04b:0728b26": "那含果也。天竺云不還，不還生欲界也。復",
    "T33n1716_04b:0728b27": "次須陀洹，有三種：一、行中須陀洹，即是向也。",
    "T33n1716_04b:0728b28": "二、住果，正是須陀洹也。三、勝進須陀洹，亦名",
    "T33n1716_04b:0728b29": "家家，即是斯陀含向也。斯陀含，但有二種：一、",
    "T33n1716_04b:0728c01": "住果。二、勝進。勝進亦名一種子，即阿那含向",
    "T33n1716_04b:0728c02": "也。阿那含亦二種：一、住果。二、勝進。勝進那含",
    "T33n1716_04b:0728c03": "斷五上分結，謂色、無色染等，即阿羅漢向也。",
    "T33n1716_04b:0728c04": "羅漢但有一，謂住果也。復次，超果者，凡",
    "T33n1716_04b:0728c05": "夫時斷欲界六品乃至八品盡，來入見道，",
    "T33n1716_04b:0728c06": "發苦忍真明。十五心中，是斯陀含向；十六心，",
    "T33n1716_04b:0728c07": "即證斯陀含果也。若凡夫時，先斷二界九",
    "T33n1716_04b:0728c08": "品盡，乃至無所有處盡，後入見諦十五心，",
    "T33n1716_04b:0728c09": "名阿那含行。第十六心即證那含果，此名",
    "T33n1716_04b:0728c10": "超越人，證後二果也。是信解雖是動，根性",
    "T33n1716_04b:0728c11": "不同，謂：退、護、思、住、進也。若證阿那含，各復",
    "T33n1716_04b:0728c12": "有五及七種般、八種般。五種般者：中般、生般、",
    "T33n1716_04b:0728c13": "行般、不行般、上流般也。七種者，開中般為",
    "T33n1716_04b:0728c14": "三種也。八種般者，五如前，更有現般、無色",
    "T33n1716_04b:0728c15": "般、不定般云云。四、明見得位者，法行人轉入",
    "T33n1716_04b:0728c16": "修道，名為見得。是利根人，自以智勳，見法",
    "T33n1716_04b:0728c17": "得理，故名見得。是人在思惟道，次第證三",
    "T33n1716_04b:0728c18": "果，超越二果，亦如信解中分別。但以利根，",
    "T33n1716_04b:0728c19": "不藉聞法，不假眾具，自能見法，得理為",
    "T33n1716_04b:0728c20": "異也。見得但是不動根性。若證阿那含果，",
    "T33n1716_04b:0728c21": "亦有五種、七種、八種般不同也。五、明身證位",
    "T33n1716_04b:0728c22": "者，還是信解、見到二人，入思惟道，用無漏",
    "T33n1716_04b:0728c23": "智，斷上下分結，發四禪、四無色定。即是用",
    "T33n1716_04b:0728c24": "共念處，修八背捨、八勝處、十一切處，入九次",
    "T33n1716_04b:0728c25": "第定。三空事、性兩障先已斷盡，又斷非想事",
    "T33n1716_04b:0728c26": "障，滅緣理諸心、心數法，入滅盡定。得此定",
    "T33n1716_04b:0728c27": "故，名身證阿那含也。何者？入滅定似涅槃",
    "T33n1716_04b:0728c28": "法，安置身內，息三界一切勞務。身證想受",
    "T33n1716_04b:0728c29": "滅，故名身證也。若約初果解身證者，但",
    "T33n1716_04b:0729a01": "以先於凡夫，用等智斷結，得四禪、四無色",
    "T33n1716_04b:0729a02": "定，後得見諦，第十六心，證那含果，即修共",
    "T33n1716_04b:0729a03": "念處，還從欲界修背捨、勝處、一切處，入九",
    "T33n1716_04b:0729a04": "次第定身證也。是阿那含有二種：一、住果、但",
    "T33n1716_04b:0729a05": "是阿那含也。二、帶果行向、即是勝進阿那含",
    "T33n1716_04b:0729a06": "也，亦是羅漢向攝。《釋論》云：「那含有十一種：五",
    "T33n1716_04b:0729a07": "種正是阿那含，六種阿羅漢向攝。」此身證者，",
    "T33n1716_04b:0729a08": "即是勝進，為羅漢向攝。五種、七種般，皆有上",
    "T33n1716_04b:0729a09": "流般。八種般，但有現般、無色般也。《毘曇》分",
    "T33n1716_04b:0729a10": "別那含，有一萬二千九百六十種云云。六、明",
    "T33n1716_04b:0729a11": "時解脫羅漢者，是信行鈍根，待時及眾緣具，",
    "T33n1716_04b:0729a12": "方得解脫，故名時解脫羅漢。羅漢，此無翻，",
    "T33n1716_04b:0729a13": "名含三義：殺賊、不生、應供也。位居無學。羅漢",
    "T33n1716_04b:0729a14": "有五種：隨信行生，退法、思法、護法、住法、升進",
    "T33n1716_04b:0729a15": "法也。得盡智、無學等見也。若用金剛三昧，",
    "T33n1716_04b:0729a16": "於非想九品惑盡。次一剎那，證非想第九",
    "T33n1716_04b:0729a17": "解脫，成盡智。次一剎那，得無學等見也。或",
    "T33n1716_04b:0729a18": "彼時退故，不說得無生智。此五種阿羅漢，是",
    "T33n1716_04b:0729a19": "信種性，根鈍，因中修道，必假衣、食、床具、處所、",
    "T33n1716_04b:0729a20": "說法、及人，隨順善根增進，不能一切時所欲",
    "T33n1716_04b:0729a21": "進也。是五種各有二種：不得滅盡定，但是",
    "T33n1716_04b:0729a22": "慧解脫；得滅盡定，即是俱解脫。若不得滅",
    "T33n1716_04b:0729a23": "盡定，是人因中偏修性念處。若得滅盡定，",
    "T33n1716_04b:0729a24": "是人因中修性共也。證果時，三明、八解，一時",
    "T33n1716_04b:0729a25": "俱得，故名俱解脫也。七、不時解脫羅漢者，",
    "T33n1716_04b:0729a26": "即是法行利根，名不動法阿羅漢也。此人因",
    "T33n1716_04b:0729a27": "中修道，能一切時，隨所欲進修善業，不待",
    "T33n1716_04b:0729a28": "眾具，故名不時解脫。是人不為煩惱所動，",
    "T33n1716_04b:0729a29": "故名不動。不動是不退義。成就三智：謂盡",
    "T33n1716_04b:0729b01": "智、無生智、無學等見。能用重空三昧，擊聖善",
    "T33n1716_04b:0729b02": "法，以定捨定，故言能擊。是不動羅漢亦有",
    "T33n1716_04b:0729b03": "二種：一、不得滅盡定，但名慧解脫。二、得滅",
    "T33n1716_04b:0729b04": "盡定，即是俱解脫。若聞佛說三藏教門，修",
    "T33n1716_04b:0729b05": "緣念處，即發四辯，名無疑解脫。是名波羅",
    "T33n1716_04b:0729b06": "蜜聲聞，能究竟具足一切羅漢功德也。名",
    "T33n1716_04b:0729b07": "沙門那，沙門那者沙門果也。二、明辟支佛位",
    "T33n1716_04b:0729b08": "者，此翻緣覺。此人宿世福厚，神根猛利，能",
    "T33n1716_04b:0729b09": "觀集諦以為初門。《大論》稱獨覺、因緣覺。若",
    "T33n1716_04b:0729b10": "出無佛世，自然悟道，此即獨覺；若出佛世，",
    "T33n1716_04b:0729b11": "聞十二因緣法，稟此得道，故名因緣覺。獨",
    "T33n1716_04b:0729b12": "覺生無佛世，有小、有大。若本在學人，今生",
    "T33n1716_04b:0729b13": "佛後，七生既滿，不受八生，自然成道，不名",
    "T33n1716_04b:0729b14": "為佛，亦非羅漢，名小辟支迦羅。論其道力，",
    "T33n1716_04b:0729b15": "不及舍利弗等大羅漢。二者、大辟支迦羅，二",
    "T33n1716_04b:0729b16": "百劫中作功德身，得三十二相分，或三十",
    "T33n1716_04b:0729b17": "一、三十、二十九，乃至一相。福力增長，智慧利，",
    "T33n1716_04b:0729b18": "於總相、別相，能知、能入。久修集定，常樂獨",
    "T33n1716_04b:0729b19": "處，故名大辟支迦羅也。若就因緣論小大",
    "T33n1716_04b:0729b20": "者，亦應如是分別。此人根利，不須制果，能",
    "T33n1716_04b:0729b21": "斷正使，又加侵習，譬如身壯，直到所在，不",
    "T33n1716_04b:0729b22": "中止息，故不制果，是名中草位竟。上草位",
    "T33n1716_04b:0729b23": "者，即是三藏菩薩位也。此菩薩從初發菩提",
    "T33n1716_04b:0729b24": "心，起慈悲誓願，觀察四諦，以道諦為初",
    "T33n1716_04b:0729b25": "門，行六波羅蜜。從初釋迦至罽那尸棄佛",
    "T33n1716_04b:0729b26": "時，名第一阿僧祇劫。常離女人身，亦不自",
    "T33n1716_04b:0729b27": "知當作佛、不作佛。準望二乘位，應在五停",
    "T33n1716_04b:0729b28": "心、別相總相念處位中，以慈悲心，行六度",
    "T33n1716_04b:0729b29": "行也。從罽那尸棄佛至然燈佛時，名第二",
    "T33n1716_04b:0729c01": "阿僧祇劫。爾時雖自知作佛，而口不說，準",
    "T33n1716_04b:0729c02": "望此位，應在煗法位中，即是性地、順忍，初",
    "T33n1716_04b:0729c03": "心之位。既有證法之信，必知作佛。而用煗",
    "T33n1716_04b:0729c04": "解，修行六度，心未分明，故口不向他說",
    "T33n1716_04b:0729c05": "也。從然燈佛至毘婆尸佛時，名第三阿僧",
    "T33n1716_04b:0729c06": "祇劫。是時內心了了，自知作佛，口自發言，無",
    "T33n1716_04b:0729c07": "所畏難。準此位，應在頂法位中，修行六",
    "T33n1716_04b:0729c08": "度，四諦解明，如登山頂，了見四方，故口向",
    "T33n1716_04b:0729c09": "他說也。若過三僧祇劫，種三十二相業者，",
    "T33n1716_04b:0729c10": "準此是下忍之位。用此忍智，行六度成百",
    "T33n1716_04b:0729c11": "福德，用百福成一相因，於下忍之位，人中",
    "T33n1716_04b:0729c12": "佛出世時得種也。若坐道場時，位在中忍、",
    "T33n1716_04b:0729c13": "上忍。從上忍，一剎那入真，三十四心斷結，",
    "T33n1716_04b:0729c14": "得阿耨三菩提，則名為佛。爾前則是三藏菩",
    "T33n1716_04b:0729c15": "薩上草之位也。小樹位者，即是通教，明三乘",
    "T33n1716_04b:0729c16": "之人，同以無言說道，斷煩惱，入第一義諦。",
    "T33n1716_04b:0729c17": "體法觀慧不異，但智力強弱之殊，煩惱習有",
    "T33n1716_04b:0729c18": "盡、不盡為異耳。先明三乘共十地位，次簡",
    "T33n1716_04b:0729c19": "名別義通云云。一、乾慧地者，三乘之初，同名",
    "T33n1716_04b:0729c20": "乾慧，即是體法，五停心、別相總相四念處觀。",
    "T33n1716_04b:0729c21": "事相不異三藏。此三階法門，體陰、入、界如",
    "T33n1716_04b:0729c22": "幻如化，總破見、愛八倒，名身念處。受、心、法",
    "T33n1716_04b:0729c23": "亦如是。住是觀中，修正勤、如意、根、力、覺、道。",
    "T33n1716_04b:0729c24": "雖未得煗法相似理水，而總相智慧深利，",
    "T33n1716_04b:0729c25": "故稱乾慧位也。二、性地位者，得過乾慧，得",
    "T33n1716_04b:0729c26": "煗已，能增進初、中、後心，入頂法，乃至世第一",
    "T33n1716_04b:0729c27": "法，皆名性地。性地中，無生方便，解慧善巧，",
    "T33n1716_04b:0729c28": "轉勝於前，得相似無漏性水，故言性地也。",
    "T33n1716_04b:0729c29": "三、八人地位者，即是三乘信行、法行二人，體",
    "T33n1716_04b:0730a01": "見假以發真斷惑，在無間三昧中，八忍具",
    "T33n1716_04b:0730a02": "足，智少一分，故名八人位也。四、見地位者，",
    "T33n1716_04b:0730a03": "即是三乘同見第一義無生四諦之理，同斷",
    "T33n1716_04b:0730a04": "見惑八十八使盡也。五、薄地位者，體愛假即",
    "T33n1716_04b:0730a05": "真，發六品無礙，斷欲界六品，證第六解脫，",
    "T33n1716_04b:0730a06": "欲界煩惱薄也。六、離欲地位者，即是三乘之",
    "T33n1716_04b:0730a07": "人，體愛假即真，斷欲界五下分結盡，離欲",
    "T33n1716_04b:0730a08": "界煩惱也。七、已辦地位者，即是三乘之人，",
    "T33n1716_04b:0730a09": "體色、無色愛即真，發真無漏，斷五上分結",
    "T33n1716_04b:0730a10": "七十二品盡也。斷三界事惑究竟，故言已",
    "T33n1716_04b:0730a11": "辦地。八、辟支佛地位者，緣覺菩薩發真無漏，",
    "T33n1716_04b:0730a12": "功德力大故，能侵除習氣也。九、菩薩地位者，",
    "T33n1716_04b:0730a13": "從空入假，道觀雙流，深觀二諦，進斷習氣",
    "T33n1716_04b:0730a14": "色心無知，得法眼、道種智，遊戲神通，淨佛",
    "T33n1716_04b:0730a15": "國土，成就眾生，學佛十力四無所畏，斷習",
    "T33n1716_04b:0730a16": "氣將盡也。齊此名小樹位也。十、佛地者，大",
    "T33n1716_04b:0730a17": "功德力資智慧、一念相應慧，觀真諦究竟，",
    "T33n1716_04b:0730a18": "習亦究竟。如劫火燒木，無復炭灰。如象渡",
    "T33n1716_04b:0730a19": "河，到於邊底。雖菩薩、佛名異二乘，通俱觀",
    "T33n1716_04b:0730a20": "無生體法，同是無學，得二涅槃，共歸灰斷，",
    "T33n1716_04b:0730a21": "證果處一，故稱為通也。二、簡名別義，通更",
    "T33n1716_04b:0730a22": "為二：初、就三乘共位中，菩薩別立忍名而",
    "T33n1716_04b:0730a23": "義通。二、用別教名，名別義通。通義已如前",
    "T33n1716_04b:0730a24": "說。別立者，別為菩薩立伏忍、柔順忍、無生",
    "T33n1716_04b:0730a25": "忍之名也。乾慧地，三人同伏見惑，而菩薩更",
    "T33n1716_04b:0730a26": "加伏忍之名者，菩薩信因緣即空，而於無",
    "T33n1716_04b:0730a27": "生四諦降伏其心，起四弘誓願。雖知眾生",
    "T33n1716_04b:0730a28": "如虛空，而發心度一切眾生，是菩薩欲度",
    "T33n1716_04b:0730a29": "眾生，如欲度虛空。故《金剛般若》云：「菩薩如",
    "T33n1716_04b:0730b01": "是降伏其心，所謂滅度無量眾生，實無眾",
    "T33n1716_04b:0730b02": "生得滅度者。」次三誓願降伏其心，亦如是。",
    "T33n1716_04b:0730b03": "是為菩薩在乾慧地，脩停心、別相總相念處",
    "T33n1716_04b:0730b04": "觀時，異於二乘，故別稱伏忍。復次，三乘人",
    "T33n1716_04b:0730b05": "同發善有漏五陰，生相似解，皆伏見惑，順",
    "T33n1716_04b:0730b06": "第一義。而菩薩獨受柔順忍名者，菩薩非",
    "T33n1716_04b:0730b07": "但伏結順理，又能為一切眾生伏心，遍行",
    "T33n1716_04b:0730b08": "六度，一切事中福慧皆令究竟。如三藏菩",
    "T33n1716_04b:0730b09": "薩於中忍中，三僧祇行六度，不惜身命。今",
    "T33n1716_04b:0730b10": "菩薩亦如是，以空無相願調伏諸根，為眾",
    "T33n1716_04b:0730b11": "生故滿足六度，故名順忍也。復次，三乘人",
    "T33n1716_04b:0730b12": "同發真無漏，若智、若斷，同名無生。而菩薩獨",
    "T33n1716_04b:0730b13": "受無生法忍名者，以其見諦理、斷結使，不",
    "T33n1716_04b:0730b14": "生取證之心，故別受無生法忍之名也。何",
    "T33n1716_04b:0730b15": "者？若生取證之心，即墮二乘地，不得入菩",
    "T33n1716_04b:0730b16": "薩第九地。復次，三乘同得神通，而二乘不",
    "T33n1716_04b:0730b17": "能用成就眾生，淨佛國土，故不受遊戲之",
    "T33n1716_04b:0730b18": "名；菩薩能爾，故別受遊戲神通名也。阿那",
    "T33n1716_04b:0730b19": "含雖斷五下分結，而不能捨深禪定，來生",
    "T33n1716_04b:0730b20": "欲界，和光利物，不同其塵。菩薩能如此，故",
    "T33n1716_04b:0730b21": "別受離欲清淨之名。所以三乘之人同觀二",
    "T33n1716_04b:0730b22": "諦，用與不同。若二乘雖觀二諦，一向體假",
    "T33n1716_04b:0730b23": "入空，用真斷結，至無學果。菩薩亦觀二諦，",
    "T33n1716_04b:0730b24": "始從乾慧，終至見地，多用從假入空，得一",
    "T33n1716_04b:0730b25": "切智、慧眼，多用真也；從薄地學遊戲神通，",
    "T33n1716_04b:0730b26": "多修從空入假觀，得道種智、法眼，多用俗",
    "T33n1716_04b:0730b27": "也；從辟支佛地學二觀雙照，入菩薩地，自",
    "T33n1716_04b:0730b28": "然流入薩婆若海。是則無功用心，修種智、佛",
    "T33n1716_04b:0730b29": "眼；佛地圓明，成一切種智、佛眼，同照二諦",
    "T33n1716_04b:0730c01": "究竟也。故《大論》云：「聲聞法中名乾慧地，於",
    "T33n1716_04b:0730c02": "菩薩即是伏忍。聲聞法名性地，於菩薩法",
    "T33n1716_04b:0730c03": "中名柔順忍。聲聞法名八人地，於菩薩名",
    "T33n1716_04b:0730c04": "無生忍道。聲聞法名見地，於菩薩法是無",
    "T33n1716_04b:0730c05": "生法忍果。聲聞名薄地，於菩薩法名為遊",
    "T33n1716_04b:0730c06": "戲五神通。聲聞法名離欲地，於菩薩法名",
    "T33n1716_04b:0730c07": "為離欲清淨。」阿羅漢地於聲聞法，即是佛",
    "T33n1716_04b:0730c08": "地。何者？三藏佛，三十四心發真，斷三界結",
    "T33n1716_04b:0730c09": "盡與羅漢齊，故名佛地。於菩薩法中猶名",
    "T33n1716_04b:0730c10": "無生忍，故《大品》云：「阿羅漢若智、若斷，是菩薩",
    "T33n1716_04b:0730c11": "無生法忍。」辟支佛地亦如是。九地過辟支",
    "T33n1716_04b:0730c12": "佛，入菩薩位。菩薩位者，九地、十地。是則十地",
    "T33n1716_04b:0730c13": "菩薩，當知為如佛。齊此習氣未盡。過菩薩",
    "T33n1716_04b:0730c14": "地，則入佛地。用誓扶餘習，生閻浮提，八相",
    "T33n1716_04b:0730c15": "成道。五相如三藏不殊，唯六成道樹下，得",
    "T33n1716_04b:0730c16": "一念相應慧，與無生四諦理相應，斷一切",
    "T33n1716_04b:0730c17": "煩惱習盡，具足大慈悲、十力、四無畏、十八不",
    "T33n1716_04b:0730c18": "共法，一切功德，名之為佛。七、轉法輪，權智",
    "T33n1716_04b:0730c19": "開三藏生滅四諦法輪，實智說摩訶衍無生",
    "T33n1716_04b:0730c20": "四諦法輪，通教三乘人也。八、入涅槃相者，",
    "T33n1716_04b:0730c21": "雙樹入無餘涅槃，薪盡火滅，留舍利，為一",
    "T33n1716_04b:0730c22": "切天人福田也。是為通教共位，別為菩薩",
    "T33n1716_04b:0730c23": "立此名位也。二、用別名。名者，即是取別教",
    "T33n1716_04b:0730c24": "之名，準望通教菩薩位也。別名者，即是十",
    "T33n1716_04b:0730c25": "信、三十心、十地之名也。鐵輪位於通義，即是",
    "T33n1716_04b:0730c26": "乾慧地、伏忍也。三十心即望性地、柔順忍也。",
    "T33n1716_04b:0730c27": "八人地、見地，即是初歡喜地，得無生法忍也。",
    "T33n1716_04b:0730c28": "故《大品》云：「須陀洹若智若斷，皆是菩薩無生",
    "T33n1716_04b:0730c29": "忍也。」薄地向果，向即是離垢地，果即是明地",
    "T33n1716_04b:0731a01": "也。故《大品》云：「斯陀含智斷，是菩薩無生法忍",
    "T33n1716_04b:0731a02": "也。」離欲地向果，向即焰地，果即難勝地。故《大",
    "T33n1716_04b:0731a03": "品》云：「阿那含智斷，是菩薩無生法忍。」已辦地",
    "T33n1716_04b:0731a04": "向果，向是現前地，果是遠行地。《大品》云：「阿羅",
    "T33n1716_04b:0731a05": "漢智斷，是菩薩無生法忍。」辟支佛地，即是第",
    "T33n1716_04b:0731a06": "八不動地，侵習氣也。《大品》云：「辟支佛地智斷，",
    "T33n1716_04b:0731a07": "是菩薩無生法忍。」菩薩地即是善慧地。十地",
    "T33n1716_04b:0731a08": "當知如佛地。佛地如前說。此佛與三藏佛，",
    "T33n1716_04b:0731a09": "亦同亦異。同八十年，同入真灰斷也。異者，",
    "T33n1716_04b:0731a10": "三藏因伏果斷，通佛因果俱斷。三藏一日三",
    "T33n1716_04b:0731a11": "時照機，通佛即俗而真，照不須入也。是則",
    "T33n1716_04b:0731a12": "用別名辨位，名異義同，猶屬通教位也。問：",
    "T33n1716_04b:0731a13": "初地至七地對果，出何經論？答：經論非不",
    "T33n1716_04b:0731a14": "對當，但高下不同，人師對之異，或用見地",
    "T33n1716_04b:0731a15": "止對初地，如今所用；或向初取三地，併對",
    "T33n1716_04b:0731a16": "初地。《仁王》明四地，併對初地，此難定判。但",
    "T33n1716_04b:0731a17": "通教見地，本是無間之道，不出觀證須陀",
    "T33n1716_04b:0731a18": "洹，豈得初地斷見，乃至三地或云四地耶？",
    "T33n1716_04b:0731a19": "若斷別惑，不共二乘，此義有之。又或言：六",
    "T33n1716_04b:0731a20": "地斷結，齊羅漢，或云七地。此難定執。前後",
    "T33n1716_04b:0731a21": "兩果，《經》、《論》對皆不定，中間可以意得。今以",
    "T33n1716_04b:0731a22": "義推，不可定執也。問：從七地、八地觀常",
    "T33n1716_04b:0731a23": "住，破無明者，是何地位？答：此則非通，亦復",
    "T33n1716_04b:0731a24": "非別。何者？通教始終，不明觀常，何得中間",
    "T33n1716_04b:0731a25": "而破無明？別教初心，即知常住，初地已能",
    "T33n1716_04b:0731a26": "破無明，云何八地始破無明？此乃別接通意",
    "T33n1716_04b:0731a27": "耳。問：《大論》三處明初焰，約別、圓，皆取發真",
    "T33n1716_04b:0731a28": "為初焰，通教何意取乾慧為初焰？答：別、圓",
    "T33n1716_04b:0731a29": "各逗一種根性，故用發真為初焰。通教為",
    "T33n1716_04b:0731b01": "逗多種根性，所謂別、圓入通故，含容取乾",
    "T33n1716_04b:0731b02": "慧耳。若鈍者，八人、見地是初焰；利者，於乾",
    "T33n1716_04b:0731b03": "慧即能斷結，故是初焰。問：利人應無十地？",
    "T33n1716_04b:0731b04": "答：備有。以根利故，故不制位耳。問：別、圓無",
    "T33n1716_04b:0731b05": "利人耶？答：雖有利、鈍，以根性純故，但作一",
    "T33n1716_04b:0731b06": "說。宜如此也。大樹位者，別教位也。此為三：",
    "T33n1716_04b:0731b07": "一、出經論不同。二、總明位。三、別明位。此別",
    "T33n1716_04b:0731b08": "教，名、義、理、惑、智、斷，皆別。此正約因緣假名、恒",
    "T33n1716_04b:0731b09": "沙佛法、如來藏理、常住涅槃、無量四諦而論",
    "T33n1716_04b:0731b10": "位次。無量四諦，凡有四種：有無量四諦，不",
    "T33n1716_04b:0731b11": "伏破塵沙，亦不伏破無明；有無量四諦，傍",
    "T33n1716_04b:0731b12": "伏破塵沙，不伏破無明；有無量四諦，正伏",
    "T33n1716_04b:0731b13": "破塵沙，亦伏無明；有無量四諦，正伏破塵",
    "T33n1716_04b:0731b14": "沙，亦伏破無明。云何無量不伏破塵沙，不",
    "T33n1716_04b:0731b15": "伏破無明？若三藏伏道有十六諦觀，明障",
    "T33n1716_04b:0731b16": "真之惑有無量種，此乃伏於見思，何關塵",
    "T33n1716_04b:0731b17": "沙？例如外道分別世智，非伏見思。云何無",
    "T33n1716_04b:0731b18": "量是傍伏破？若通教七地出假，分別藥病，此",
    "T33n1716_04b:0731b19": "助滅界內，非正伏破。云何無量正伏破塵",
    "T33n1716_04b:0731b20": "沙？此是別教分別內外四諦，有無量種，即",
    "T33n1716_04b:0731b21": "是伏破塵沙，亦伏無明，乃有破無明義。今",
    "T33n1716_04b:0731b22": "從事得名；伏無明者，為便也。云何無量伏",
    "T33n1716_04b:0731b23": "破無明？若圓教三諦，俱照法界事、理，無不",
    "T33n1716_04b:0731b24": "明了，破自地無明，伏上地無明。別教無量",
    "T33n1716_04b:0731b25": "四諦，非前二、非後一，正就恒沙佛法當名。",
    "T33n1716_04b:0731b26": "然實通緣諸四諦，次第為論，不無傍、正。初",
    "T33n1716_04b:0731b27": "心緣諸無量，發心誓願。初正以生滅四諦，",
    "T33n1716_04b:0731b28": "伏通見思，傍修三種。次正以無生破通見",
    "T33n1716_04b:0731b29": "思，傍修兩種。次正以無量破內外塵沙。次",
    "T33n1716_04b:0731c01": "正用無作伏無明。次正用無作破無明。既",
    "T33n1716_04b:0731c02": "有如此無量階差，是故經論名數、斷伏高下、",
    "T33n1716_04b:0731c03": "對諸法門，多有不同。若《華嚴》明四十一地，",
    "T33n1716_04b:0731c04": "謂三十心、十地、佛地。《瓔珞》明五十二位。《仁王》",
    "T33n1716_04b:0731c05": "明五十一位。《新金光明經》但出十地、佛果。《勝",
    "T33n1716_04b:0731c06": "天王般若》明十四忍。《大品》但明十地。《涅槃》",
    "T33n1716_04b:0731c07": "明五行、十功德。約義配位，似開三十心、",
    "T33n1716_04b:0731c08": "十地、佛地，而文不出名。又《十地論》、《攝大乘",
    "T33n1716_04b:0731c09": "論》、《地持論》、《十住毘婆沙論》、《大智度論》，並釋",
    "T33n1716_04b:0731c10": "菩薩地位，而多少出沒不同云云。又，斷伏高",
    "T33n1716_04b:0731c11": "下亦異；對諸法門行位，亦復殊別。所以然",
    "T33n1716_04b:0731c12": "者，既明界內、界外，生、法兩身菩薩行位。如來",
    "T33n1716_04b:0731c13": "方便，用四悉檀，化界內眾生，隨機利益，豈",
    "T33n1716_04b:0731c14": "得定說？不廣尋經論，如無目諍日。今若",
    "T33n1716_04b:0731c15": "明位數，須依《纓珞》、《仁王》。若明斷伏高下，須",
    "T33n1716_04b:0731c16": "依《大品》三觀。若對法門，須依《涅槃》。用眾",
    "T33n1716_04b:0731c17": "經意，共成初心觀、教兩門，使分明耳。諸聖",
    "T33n1716_04b:0731c18": "上位，非凡能測，豈可妄說？粗知大意者，為",
    "T33n1716_04b:0731c19": "破行人增上慢心。又為銷經文，引物悕向，",
    "T33n1716_04b:0731c20": "不可偏執，諍競是非也。今判位名數，依《纓",
    "T33n1716_04b:0731c21": "珞》、《仁王》者，華嚴頓教，多明圓斷四十一地，不",
    "T33n1716_04b:0731c22": "出十信之名；諸大乘經，多明諸法門，不正",
    "T33n1716_04b:0731c23": "辨位；前四時般若，多明菩薩觀行法門意，亦",
    "T33n1716_04b:0731c24": "不正辨位。今謂《纓珞》五十二位，名義整足，恐",
    "T33n1716_04b:0731c25": "是結諸大乘方等別、圓之位。《仁王般若》明五",
    "T33n1716_04b:0731c26": "十一位，恐是結成前四時般若別、圓之位也。",
    "T33n1716_04b:0731c27": "《法華》但開權顯實，顯一圓位。《涅槃》大意亦",
    "T33n1716_04b:0731c28": "明別、圓兩位，而不摘出名目云云。斷伏高下，",
    "T33n1716_04b:0731c29": "依《大品》三觀者，於次第義便也。對觀行法",
    "T33n1716_04b:0732a01": "門，依《涅槃》五行者，正是末代入道所宜也。",
    "T33n1716_04b:0732a02": "何者？別教明觀行有二種：一者、不共二乘",
    "T33n1716_04b:0732a03": "說，如《華嚴》十地論、《地持》九種戒、定、慧，及《攝大",
    "T33n1716_04b:0732a04": "乘論》等是也。二者、共二乘說，如《方等》、《大品》、《中",
    "T33n1716_04b:0732a05": "論》、《釋論》是也。今《涅槃》五行，從凡至極，故是",
    "T33n1716_04b:0732a06": "末代行用為要也。二、總明菩薩位者、即約",
    "T33n1716_04b:0732a07": "三經。一、約《纓珞》明位數者，《經》有七位，謂",
    "T33n1716_04b:0732a08": "十信、十住、十行、十迴向、十地、等覺、妙覺地也。",
    "T33n1716_04b:0732a09": "初十信心即是外凡，亦是別教乾慧地，亦名",
    "T33n1716_04b:0732a10": "伏忍位也。十住即是習種性，此去盡三十",
    "T33n1716_04b:0732a11": "心，皆解行位，悉是別教內凡，亦是性地，亦",
    "T33n1716_04b:0732a12": "名柔順忍位。約別教義推，應如煗法也。十",
    "T33n1716_04b:0732a13": "行即是性種性，別教義推，應如頂法。十迴向",
    "T33n1716_04b:0732a14": "道種性，別教義推，應如忍法世第一法。問：今",
    "T33n1716_04b:0732a15": "明別教，何用四善根名？答：別教十地既對",
    "T33n1716_04b:0732a16": "四果，今以方便，擬四善根，何咎？又通教，通",
    "T33n1716_04b:0732a17": "於通別、真似兩解，作此比決，於義分明也。",
    "T33n1716_04b:0732a18": "十地即是聖種性，此皆入別教四果聖位，悉",
    "T33n1716_04b:0732a19": "斷無明，別見、思惑。等覺位即是等覺性。若望",
    "T33n1716_04b:0732a20": "菩薩，名等覺佛；若望佛地，名金剛心菩薩，",
    "T33n1716_04b:0732a21": "亦名無垢地菩薩也。妙覺地即是妙覺性，即",
    "T33n1716_04b:0732a22": "是究竟佛菩提果，大涅槃之果果也。二、約《大",
    "T33n1716_04b:0732a23": "品》及三觀合位明斷伏高下者，《大品》：「菩薩",
    "T33n1716_04b:0732a24": "欲具道慧，當學般若。」即此十信，習從假入",
    "T33n1716_04b:0732a25": "空觀，伏愛見論，欲入十住位。若得十住，即",
    "T33n1716_04b:0732a26": "斷界內見、思也。「欲以道慧具足道種慧，當",
    "T33n1716_04b:0732a27": "學般若。」此即修從空入假十行也。「欲以道",
    "T33n1716_04b:0732a28": "種慧具足一切智，當學般若。」此即修中道",
    "T33n1716_04b:0732a29": "正觀，入十迴向位也。「欲以一切智具足一",
    "T33n1716_04b:0732b01": "切種智，當學般若。」此即是證中道觀，入十",
    "T33n1716_04b:0732b02": "地也。「欲以一切種智斷煩惱習，當學般",
    "T33n1716_04b:0732b03": "若。」此即等覺地也。無明煩惱習盡，名之為",
    "T33n1716_04b:0732b04": "佛，即妙覺地也。三、約《涅槃》明聖行合位者，",
    "T33n1716_04b:0732b05": "初戒聖行、定聖行，即是十信位也。生滅無生",
    "T33n1716_04b:0732b06": "滅四真諦慧聖行，即是十住位。無量四聖諦",
    "T33n1716_04b:0732b07": "慧，即是十行位。修一實諦、無作四聖諦，即是",
    "T33n1716_04b:0732b08": "十迴向位。次若發真，見一實諦，證無作四",
    "T33n1716_04b:0732b09": "聖諦，即是聖行滿，住無畏地，得二十五三",
    "T33n1716_04b:0732b10": "昧，能破二十五有，名歡喜地。五行具足，次",
    "T33n1716_04b:0732b11": "後說十功德者，恐表住大涅槃十地之功",
    "T33n1716_04b:0732b12": "德也。過此明佛眼了了，是妙覺地也。三、別",
    "T33n1716_04b:0732b13": "解七位，餘本尋。大樹位竟也。",
    "T33n1716_04b:0732b14": "妙法蓮華經玄義卷第四下終"
}