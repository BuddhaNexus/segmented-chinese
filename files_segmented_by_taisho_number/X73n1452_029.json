{
    "X73n1452_029:0391a14": "紫栢老人集卷之二十九",
    "X73n1452_029:0391a16": "明　憨山德清　閱",
    "X73n1452_029:0391a17": "　　歌",
    "X73n1452_029:0391a18": "皮囊歌",
    "X73n1452_029:0391a19": "這皮囊。無好醜。空色從來莫能牖。自是當人情未消。",
    "X73n1452_029:0391a20": "千零百碎分淨垢。君不見。元沙老。髑髏面前金剛倒。",
    "X73n1452_029:0391a21": "費盡精神扶不起。使人常夜徒悲懊。岑大蟲。逞家風。",
    "X73n1452_029:0391a22": "快言叢障本來空。一朝拶著難伸訴。業障依然障不",
    "X73n1452_029:0391a23": "通。兩禪伯。心路直。血血刀刀無愧色。公案分明請試",
    "X73n1452_029:0391a24": "觀。冷灰豆爆知恩德。透此關。便不難。掉臂縱橫恣軟",
    "X73n1452_029:0391b01": "頑。但得胸中無夙食。從教藥病自般般。聖凡情。頓坐",
    "X73n1452_029:0391b02": "斷。不住中流豈兩岸。須知死水不藏龍。雷電光中看",
    "X73n1452_029:0391b03": "胡亂。看胡亂。看胡亂。末上通身出臭汗。生殺交加意",
    "X73n1452_029:0391b04": "氣閒。大底輸他本色漢。",
    "X73n1452_029:0391b05": "送靜菴知客之燕京造佛像歌(有引)",
    "X73n1452_029:0391b06": "靜菴上人將鑄銅為像。一旦辭予出山。予問此行",
    "X73n1452_029:0391b07": "奚為。曰造佛去。予曰。佛如可造。空可青黃。若知泥",
    "X73n1452_029:0391b08": "佛不度水。金佛不度爐乎。莫若鑄心為佛。大水稽",
    "X73n1452_029:0391b09": "天弗能漂。刼火洞然弗能燒。顧不偉哉。焉用範銅",
    "X73n1452_029:0391b10": "為乎。上人曰。我聞氷可以為水。色可以為空。土木",
    "X73n1452_029:0391b11": "銅鐵。皆可以目得之。色乎非乎。若然者。心無形段。",
    "X73n1452_029:0391b12": "空無邊際。即空即心。即心即空。空兮心兮。孰得而",
    "X73n1452_029:0391b13": "思議之。範銅為佛。有何不可。古德有言曰。若人識",
    "X73n1452_029:0391b14": "得心。大地無寸土。寸土尚無。指何為銅。予曰善哉。",
    "X73n1452_029:0391b15": "子行矣。乃作歌以壯之。歌曰。",
    "X73n1452_029:0391b16": "刼火洞然天地灰。毗嵐吼擊三禪隤。鑄銅為佛不可",
    "X73n1452_029:0391b17": "壞。常光千古破昏埃。此行秋深時漸寒。歸來應是桃",
    "X73n1452_029:0391b18": "花殘。文殊老人頻相喚。夢裏春光興易闌。君不見鴈",
    "X73n1452_029:0391b19": "塔稜層高入雲。龍藏稀奇難可聞。等閒莫把年光玩。",
    "X73n1452_029:0391b20": "老病休將口舌分。呵呵呵。會得麼。剝皮刺血苦何多。",
    "X73n1452_029:0391b21": "豈是古人無所見。行邊早晚細思他。",
    "X73n1452_029:0391b22": "悼無塵開士",
    "X73n1452_029:0391b23": "沁水諧觀兮不遷。遙入潭柘兮獨還。白雲忽散兮寧",
    "X73n1452_029:0391b24": "堪。不遠悼爾兮義完。生為死媒兮奚歡。死為生母兮",
    "X73n1452_029:0391c01": "奚難。了此而超然兮。即羣動而固閒。公若有知兮。懸",
    "X73n1452_029:0391c02": "解於去來之閒。",
    "X73n1452_029:0391c03": "紅禪衣歌與開侍者",
    "X73n1452_029:0391c04": "宛然一片大火聚。觸著當下誰不死。惟有命根久斷",
    "X73n1452_029:0391c05": "者。披之處處為標幟。又如初八天上月。黑白相參難",
    "X73n1452_029:0391c06": "辨別。朽枯髏內解龍吟。烏雲重疊清光發。莫謂穿舊",
    "X73n1452_029:0391c07": "不復美。華林曾示裴相國。再來非仗觀世音。老僧端",
    "X73n1452_029:0391c08": "取直壁立。君不見鳥窠拈起等閒吹。侍者當陽便知",
    "X73n1452_029:0391c09": "歸。陽天和暖披此坐。一切回互不回互。曹谿少室有",
    "X73n1452_029:0391c10": "來由。不是知音不點頭。或五位。或三墮。總是眾生寒",
    "X73n1452_029:0391c11": "之服。殺猪屠戶念彌陀。聖凡覿面謾分訴。謾分訴。銀",
    "X73n1452_029:0391c12": "盆盛雪月藏鷺。阿誰於此辨端倪。木兒石女堪分付。",
    "X73n1452_029:0391c13": "堪分付。不是綾。不是布。燦爛光明處處露。披之安坐",
    "X73n1452_029:0391c14": "風雪中。不異周圍設罏火。設罏火。點雪投之可見麼。",
    "X73n1452_029:0391c15": "若還不見總顢頇。見之無事討事做。",
    "X73n1452_029:0391c16": "寄弔陳內翰良軸",
    "X73n1452_029:0391c17": "我登廬山時。東林訪君子。別後不幾年。君子取高第。",
    "X73n1452_029:0391c18": "黃粱夢未全。忽聞已棄世。花開終必落。人生終必死。",
    "X73n1452_029:0391c19": "花落還復開。人死竟不起。此情向誰言。耒陽有名士。",
    "X73n1452_029:0391c20": "以人還自驚。無常無彼此。縱活一百年。不過先後耳。",
    "X73n1452_029:0391c21": "君子君子兮。望雲空相思。聰明泉不枯。聲咽何時已。",
    "X73n1452_029:0391c22": "觀放花炮歌",
    "X73n1452_029:0391c23": "君不見。富貴人所喜。貧賤世所厭。古往及今來。升沈",
    "X73n1452_029:0391c24": "寧有限。惟有達道人。榮辱俱如幻。漢高祖。楚覇王。爭",
    "X73n1452_029:0392a01": "鋒氣勢何昂藏。正眼看來總是空。長安彭城俱荒涼。",
    "X73n1452_029:0392a02": "亞夫塚。蕭何墓。荊棘深深眠狐兔。山河不改勳業盡。",
    "X73n1452_029:0392a03": "奚必從前多勞苦。大不若。林閒叟。寵辱胸中曾不有。",
    "X73n1452_029:0392a04": "白雲去住本無心。泉石城隍恣遊走。或愛靜。或任喧。",
    "X73n1452_029:0392a05": "超然直下了非關。萬籟寥寥夜月寒。何妨花炮共相",
    "X73n1452_029:0392a06": "看。聲悅耳。色供目。聲色叢中誰解悟。常光生滅兩俱",
    "X73n1452_029:0392a07": "遺。千峰寂歷心如谷。又不見張相國。馮司禮。光燄輝",
    "X73n1452_029:0392a08": "輝貴無極。一朝福盡草頭霜。日出何曾睹涓滴。古如",
    "X73n1452_029:0392a09": "此。今如此。相逢誰是奇男子。聽炮觀花洞世情。掛冠",
    "X73n1452_029:0392a10": "岩穴尋高士。薦大機。聞塗毒。彈指根塵成石火。羽化",
    "X73n1452_029:0392a11": "還同氷夾魚。陽回大地俱懡[怡-台+羅]。學無生。即無死。生死",
    "X73n1452_029:0392a12": "從來互相起。生若無生死亦無。孤明歷歷照千古。要",
    "X73n1452_029:0392a13": "會得。須豪傑。一切情頭都斷絕。譬如香象脫覊鎻。縱",
    "X73n1452_029:0392a14": "橫不受人牽拽。人聽炮。我亦聽。人觀花。我亦觀。就中",
    "X73n1452_029:0392a15": "別自有玄端。妍醜交加慧鑑前。片心湛湛喻寒潭。寒",
    "X73n1452_029:0392a16": "潭水。清徹底。富貴貧賤如泡翳。碌碌珞珞有何期。輸",
    "X73n1452_029:0392a17": "吾枕石和雲睡。",
    "X73n1452_029:0392a18": "病中歌(有序)",
    "X73n1452_029:0392a19": "皮毬道人。以四國王相勝負而未調。或以火攻。或",
    "X73n1452_029:0392a20": "以土遏。水風二帥。復激而皷之。大戰不休。是以陰",
    "X73n1452_029:0392a21": "陽弗和。結為寒涎病。求醫於盧扁。賈術於華陀。皆",
    "X73n1452_029:0392a22": "為之縮手。且曰。此病根於混沌之初。發於太極之",
    "X73n1452_029:0392a23": "後。證自而相須。有識而致之。非我曹可以療也。皮",
    "X73n1452_029:0392a24": "毬道人側聞而笑之。遂發而為歌。",
    "X73n1452_029:0392b01": "皮毬道人抱痰火。咳嗽寒涎朝暮吐。四大相凌未易",
    "X73n1452_029:0392b02": "調。一呼一吸無常主。達此理。真快活。謾言天地為棺",
    "X73n1452_029:0392b03": "槨。此是莊周夢裡談。無生路上渠難摸。既無生。寧有",
    "X73n1452_029:0392b04": "死。一切屈伸皆幻耳。乾坤亦是臭皮囊。囊中膿滴奚",
    "X73n1452_029:0392b05": "相惜。千萬劫。如一瞬。南嶽關門何太鈍。由心造業業",
    "X73n1452_029:0392b06": "生灾。勞頓儂家失本分。君不見一念不生佛亦幻。既",
    "X73n1452_029:0392b07": "生有覺覺生情。常寂光中受磨難。離圓覺。無六道。廢",
    "X73n1452_029:0392b08": "六道。無三乘。增減關頭理不明。醫王設藥聊蕩洗。皮",
    "X73n1452_029:0392b09": "毬道人一身輕。一身輕。徤如狗。衛主譊譊不歇口。相",
    "X73n1452_029:0392b10": "逢誰悉片肝腸。濕草功勳亦曾有。罷罷罷。變毛骨。曼",
    "X73n1452_029:0392b11": "殊大士騎未足。於今只上峨嵋山。象王隊裡超拳拲。",
    "X73n1452_029:0392b12": "又不見遺二道人最相愛。燈前為我償筆債。一行兩",
    "X73n1452_029:0392b13": "行寫病單。皮毬道人常不壞。常不壞。太自在。房山深",
    "X73n1452_029:0392b14": "處覓春光。巨桃易杏誰偷賣。孫郎藥貴近來風。飄零",
    "X73n1452_029:0392b15": "鮮蕚無人曬。身既爾。物亦同。痰火機關萬法通。造化",
    "X73n1452_029:0392b16": "莫瞋漏真訣。誰家園裡杏非紅。",
    "X73n1452_029:0392b17": "憨郎撓柴歌",
    "X73n1452_029:0392b18": "撓柴好。撓柴強。古人標格誰敢忘。無分老少與賢愚。",
    "X73n1452_029:0392b19": "一聲梆響下禪床。下禪床。看轉變。歘忽更頭并換臉。",
    "X73n1452_029:0392b20": "人人圍片破簟肩。翩翻隨眾出門遠。一步高。一步低。",
    "X73n1452_029:0392b21": "孤懸鳥道路蹺蹊。風團冷氣攻心腹。日照氷崚滑似",
    "X73n1452_029:0392b22": "泥。到雲深。稍停息。天寒地凍難久立。揀得枯株竊喜",
    "X73n1452_029:0392b23": "輕。誰知雨打中心濕。撞著了。重也罷。安上肩頭逐步",
    "X73n1452_029:0392b24": "下。高坡峻嶺轉折煩。幾迴蹉脚心驚怕。不做過。寧知",
    "X73n1452_029:0392c01": "苦。往往偷安恣懶惰。直待親身經一番。從今去後知",
    "X73n1452_029:0392c02": "回互。喫熱飯。睡暖坑。也要回光暗自想。大家若不共",
    "X73n1452_029:0392c03": "勤勞。安能有此清福享。撓柴強。撓柴好。居山莫要閒",
    "X73n1452_029:0392c04": "炒閙。衲僧既欲煉昏沉。撓塊柴兒勿生惱。",
    "X73n1452_029:0392c05": "與開侍者",
    "X73n1452_029:0392c06": "龍泉侍者名道開。白雲飛去又飛回。山深迢遞勞去",
    "X73n1452_029:0392c07": "來。蕭蕭祖道生塵埃。羊蹄馬跡遍蒼苔。優曇枯悴不",
    "X73n1452_029:0392c08": "復開。幾番搔首憶黃梅。輪椎斵出梁棟材。竭力晚季",
    "X73n1452_029:0392c09": "支傾頹。犒汝特賜茶七杯。",
    "X73n1452_029:0392c10": "子房山漫歌(重前)",
    "X73n1452_029:0392c11": "彭城山上雲。彭城山下水。聚散及浮沈。廢興不可數。",
    "X73n1452_029:0392c12": "君不見。人生天地能幾何。黃河東逝無回波。豪華過",
    "X73n1452_029:0392c13": "眼曉天霜。誰能百戰爭山河。楚漢雄雌一夢勞。其餘",
    "X73n1452_029:0392c14": "蹄涔安足多。世謂先生見機蚤。侯印棄之如腐草。超",
    "X73n1452_029:0392c15": "然故託赤松遊。到頭那得韓彭惱。此據先生迹。安知",
    "X73n1452_029:0392c16": "先生心。先生在報韓。功名非所欣。秦亡心事了。不去",
    "X73n1452_029:0392c17": "何沈吟。又不見功名長生不相遠。棄彼取此識亦淺。",
    "X73n1452_029:0392c18": "我知先生天機清。登仙冲舉皆無戀。因登此山作此",
    "X73n1452_029:0392c19": "歌。偶將墨跡灑烟蘿。先生聞之謂我何。男兒意氣情",
    "X73n1452_029:0392c20": "難磨。難磨惟是山與水。河遷谷變無定軌。惟有先生",
    "X73n1452_029:0392c21": "一片心。恒與茲山增秀美。",
    "X73n1452_029:0392c22": "弔虗白師",
    "X73n1452_029:0392c23": "我正生兮五蘊本空。師方滅兮一真無待。本空則生",
    "X73n1452_029:0392c24": "而無生。無待則滅而非滅。生而無生師不異我。滅而",
    "X73n1452_029:0393a01": "非滅我不異師。師我窮極。炎罏雪飛。此中有旨。誰復",
    "X73n1452_029:0393a02": "提撕。我今哭師。非悲之悲。師其有靈。鑒我寸思。",
    "X73n1452_029:0393a03": "燕遷壘避佛歌",
    "X73n1452_029:0393a04": "余寓傅侍御之紺圃。以時事多感。又見其俗尚強",
    "X73n1452_029:0393a05": "喜誇詐殺伐。故淹留日深。冀以化之。一日禮佛聞",
    "X73n1452_029:0393a06": "嗚嗚聲。視之。則見梁燕巢佛頂者。遷壘於偏掖矣。",
    "X73n1452_029:0393a07": "余不覺泫然。葢余挂錫幾三月。此方疑信朝暮無",
    "X73n1452_029:0393a08": "常。燕乃知罪福。避佛遷巢。則佐我化多矣。豈羽蟲",
    "X73n1452_029:0393a09": "之欲累輕。而靈隙猶存。不若人心凶昧。本心蔽盡",
    "X73n1452_029:0393a10": "歟。因悲慨作歌。",
    "X73n1452_029:0393a11": "誰謂羽蟲愚。羽蟲人不如。年年壘巢當正梁。今歲自",
    "X73n1452_029:0393a12": "遷偏掖居。大為主人供聖像。竊恐糞穢罪難除。細思",
    "X73n1452_029:0393a13": "想。誠可悲。飛鳴之類何知機。人乃最靈萬物首。腥臊",
    "X73n1452_029:0393a14": "唐突入禪期。我重此燕異常鳥。形雖昧略信三寶。倘",
    "X73n1452_029:0393a15": "爾聞經悟自心。羽蟲可作慈悲棹。慈悲棹。紅日落。幾",
    "X73n1452_029:0393a16": "回渡頭待行客。無明浪裏作津梁。始信羽蟲人不若。",
    "X73n1452_029:0393a17": "來紺圃。讀此歌。歌中滋味苦心多。莫謂喃喃口海濤。",
    "X73n1452_029:0393a18": "急要人人出愛河。這段緣。非無端。只因燕子成此篇。",
    "X73n1452_029:0393a19": "由是觀之鳥我師。師恩師德敢不傳。",
    "X73n1452_029:0393a20": "蘆芽山閱法華論懷開侍者",
    "X73n1452_029:0393a21": "君不見。北帝震怒寒飈生。蒼雲彤霧馳太清。木榻林",
    "X73n1452_029:0393a22": "扉睡起時。出門一片瓊瑤明。懷美人。鬱幽思。策杖孤",
    "X73n1452_029:0393a23": "遊飄泊子。地凍山氷草木強。獸踪鳥跡渾莫視。明窗",
    "X73n1452_029:0393a24": "下。法華論。焚香坐閱陶所悶。紙勞字故念初澄。非思",
    "X73n1452_029:0393b01": "量處牛眠隱。寂滅體。光明腰。三周九喻皆皮毛。相逢",
    "X73n1452_029:0393b02": "若問渠頭角。萬壑千岩雪徑遙。纔眨眼。即不見。行步",
    "X73n1452_029:0393b03": "如風又如電。惱殺揚鞭喚不回。熊窩豹窟多坑塹。荊",
    "X73n1452_029:0393b04": "棘林。煩惱域。憎愛交加埋自己。蘆芽清勝異風塵。早",
    "X73n1452_029:0393b05": "晚歸來眠露地。歸來兮。勿帶伴。火宅眾生心路險。同",
    "X73n1452_029:0393b06": "床合被尚相猜。何況烟霞沒量漢。沒量漢兮閒不徹。",
    "X73n1452_029:0393b07": "冷看侯王營黑業。至死不聞知見香。茫茫苦海何時",
    "X73n1452_029:0393b08": "竭。又不見生天上猶有墜。人閒富貴能幾日。春花雖",
    "X73n1452_029:0393b09": "好豈常鮮。到頭零落風雨急。夫差驕。勾踐辱。臥薪嘗",
    "X73n1452_029:0393b10": "膽勤報復。只今吳越舊山河。年年惟見芳草綠。爭如",
    "X73n1452_029:0393b11": "七軸妙蓮花。深雲淨室頻翻讀。頻翻讀兮塵習斷。靈",
    "X73n1452_029:0393b12": "山一會曾不散。凡聖交參赶閙塲。拈華微笑頭陀慣。",
    "X73n1452_029:0393b13": "如是相。無委曲。和盤托出寧掩覆。自是眾生情見深。",
    "X73n1452_029:0393b14": "醍醐上味翻成毒。開侍者。頗可惱。杖屨翩翩何處倒。",
    "X73n1452_029:0393b15": "齊魯風高落木寒。長更那得黃綿襖。好歸來。聽此經。",
    "X73n1452_029:0393b16": "簷前共看天花落。",
    "X73n1452_029:0393b17": "湛綠亭歌(有序)",
    "X73n1452_029:0393b18": "昔人有以利為病者。則重名以藥之。病名則藥以",
    "X73n1452_029:0393b19": "重生。病生則藥以重忘。殊不知利不自利。名不自",
    "X73n1452_029:0393b20": "名。生不自生。忘不自忘。皆相待而有也。故白黑紅",
    "X73n1452_029:0393b21": "綠。初非有色。而或者色之。豈非忘湛醉綠歟。紫栢",
    "X73n1452_029:0393b22": "先生偕二三子。問狄生疾於湛綠亭。覺非子進曰。",
    "X73n1452_029:0393b23": "大師來。不一發藥乎。先生舍然大笑曰。紅綠白黑。",
    "X73n1452_029:0393b24": "聲聲色色。乃至飲食男女。萬物精粗。如冥湛而不",
    "X73n1452_029:0393c01": "昧綠。孰非良藥。覺非曰。若然者。奚不曰湛六。而曰",
    "X73n1452_029:0393c02": "湛綠。先生曰。書不盡言。言不盡意。聖人設象以盡",
    "X73n1452_029:0393c03": "意耶。夫象者。似也。故綠即六也。九方臯之相馬。略",
    "X73n1452_029:0393c04": "其玄黃。取其神駿。今子膠之乎玄黃。則所謂神駿",
    "X73n1452_029:0393c05": "者隱矣。歌曰。",
    "X73n1452_029:0393c06": "湛兮綠兮。雄兮雌兮。苟非其人兮豈易同歸。介然有",
    "X73n1452_029:0393c07": "知兮則屬妄想。槁然無知兮則倫木石。復揣摩兮愈",
    "X73n1452_029:0393c08": "得愈失。非開朗兮孰能辨析。",
    "X73n1452_029:0393c09": "茅山歌送思燈還松陵(有序)",
    "X73n1452_029:0393c10": "吳江丁生幼業儒。屢試不第。遂棄去。問津無生。既",
    "X73n1452_029:0393c11": "而將祝髮。其子求父。得之雲陽。號咷白父曰。兒雖",
    "X73n1452_029:0393c12": "家貧。饘粥可供。何忍棄故土。去異鄉。丁生舍然大",
    "X73n1452_029:0393c13": "笑曰。三界以名言為體。名言以因緣變而有。浮生",
    "X73n1452_029:0393c14": "於因緣變中。變態萬狀。子也。父也。親也。疎也。榮也。",
    "X73n1452_029:0393c15": "辱也。死也。生也。譬如龜毛繩。兔角杖。繫風挑月。豈",
    "X73n1452_029:0393c16": "可以泥哉。小子行矣。無悞乃翁大事。紫柏先生壯",
    "X73n1452_029:0393c17": "丁生之言。哀其子之誠孝。贈之以茅以吟。",
    "X73n1452_029:0393c18": "吳江江上月。此夕照茅山。茅山山上雲。送汝吳江還。",
    "X73n1452_029:0393c19": "人生乃小夢。逆順徒悲歡。試觀心未生。何缺復何完。",
    "X73n1452_029:0393c20": "茅山雲。吳江月。父子恩情卒難割。卒難割。到頭恩愛",
    "X73n1452_029:0393c21": "終有歇。君不見五世後。慶不賀。喪不弔。使汝由之不",
    "X73n1452_029:0393c22": "為道。霜毛頃刻隨刀空。昨夜頭痛長五峰。得道歸來",
    "X73n1452_029:0393c23": "撑渡船。兼載冤親無我中。",
    "X73n1452_029:0393c24": "佛香菴夜坐",
    "X73n1452_029:0394a01": "今夜佛香菴前坐。明朝瀨陽江上別。今夜月明照坐",
    "X73n1452_029:0394a02": "客。來宵月明照行役。行踪去來故無定。月明在處常",
    "X73n1452_029:0394a03": "相識。常相識。犬吠雞鳴報消息。月明若使堪把翫。海",
    "X73n1452_029:0394a04": "上神仙肯蛻骨。",
    "X73n1452_029:0394a05": "壽仲堅尋李生佛歌",
    "X73n1452_029:0394a06": "人事卒難遂。年光不可留。是非橫劫掠。使我莫自由。",
    "X73n1452_029:0394a07": "豈惟今如此。往古恐相侔。但若得聞道。死生付波流。",
    "X73n1452_029:0394a08": "何況榮與辱。不殊雲空浮。君不見。猪揩金山金愈光。",
    "X73n1452_029:0394a09": "小人君子各有長。小人懷惡則忘善。君子懷善惡必",
    "X73n1452_029:0394a10": "忘。終來善惡不到處。自是君子快活堂。一夫快活天",
    "X73n1452_029:0394a11": "下安。一夫愁戚天下難。丹山碧水益道心。金釵換酒",
    "X73n1452_029:0394a12": "王公寒。又不見李彌遜。李生佛。崇學祠前虎渡橋。行",
    "X73n1452_029:0394a13": "踪月明猶髣髴。山僧本是方外賓。竹杖芒鞵何所親。",
    "X73n1452_029:0394a14": "却言遠尋李生佛。七闔寧復畏嶙峋。",
    "X73n1452_029:0394a15": "鳳頭歌(并序)",
    "X73n1452_029:0394a16": "道人往年乞食京師。諸中貴紛然爭飯道人。中有",
    "X73n1452_029:0394a17": "年少未冠者。諺呼為鳳頭。邇來抱病房山。而鳳頭",
    "X73n1452_029:0394a18": "者。又不遠來飯道人。則已冠矣。嗚呼。梵志白首而",
    "X73n1452_029:0394a19": "歸。隣人謂昔人猶在。梵志曉之曰。吾猶昔人。非昔",
    "X73n1452_029:0394a20": "人也。隣人皆驚愕其言。道人感鳳頭。不畏巖谷崎",
    "X73n1452_029:0394a21": "嶮。敬持主命。飯道人於深山。遂賦此。",
    "X73n1452_029:0394a22": "昔鳳頭。今鳳頭。誰云今鳳頭是昔鳳頭。來者且未至。",
    "X73n1452_029:0394a23": "去者不可留。來去既非有。眼中見鳳頭。嗟哉世上人。",
    "X73n1452_029:0394a24": "當面昧鳳頭。鳳頭復鳳頭。橫計如奔流。滔滔正莫返。",
    "X73n1452_029:0394b01": "無風爭覆舟。大覺不忍看。垂手援癡牛。夜光暗投人。",
    "X73n1452_029:0394b02": "按劍誰非讐。嗟哉世上人。何人識鳳頭。",
    "X73n1452_029:0394b03": "題淨業堂徹天師卷",
    "X73n1452_029:0394b04": "經殘老衲無餘事。手自窗前拂竹几。一卷橫鋪非等",
    "X73n1452_029:0394b05": "閒。烟濤空翠何窮止。君不見斷岸孤村富花卉。容顏",
    "X73n1452_029:0394b06": "零落妬山鬼。又不見一片閒雲度碧空。舳艫千里疑",
    "X73n1452_029:0394b07": "[銜-金+缶]尾。浪巨風高帆互飛。黿鼉出沒如螻蟻。看來性命",
    "X73n1452_029:0394b08": "微塵輕。弄險收成能有幾。半峰上。石磊磊。春去幽枝",
    "X73n1452_029:0394b09": "含蓓蕾。彷彿吳姬擬笑時。貪觀日暮不知悔。前王塚。",
    "X73n1452_029:0394b10": "後王墳。秋雨蕭蕭欲斷魂。相逢莫問雌雄事。得失還",
    "X73n1452_029:0394b11": "同谷口雲。今與古。柳生肘。富貴功名非我有。任他造",
    "X73n1452_029:0394b12": "物亂翻騰。殷勤抱住無生帚。鴟與梟。鸞與鳳。麒麟香",
    "X73n1452_029:0394b13": "象同一甕。長松雪重鶴巢傾。誰知打破漁人夢。烟霞",
    "X73n1452_029:0394b14": "曲。隱龍宮。鐘梵喧喧震太空。聞聲幾箇解入流。萬劫",
    "X73n1452_029:0394b15": "根塵當處融。運筆端。憑覺觀。念未生時誰所判。和盤",
    "X73n1452_029:0394b16": "托出與人看。始是英雄豪傑漢。咄咄咄。勿漏洩。落霞",
    "X73n1452_029:0394b17": "孤鶩兩俱絕。水色山光一鏡懸。通天別有超情訣。",
    "X73n1452_029:0394b18": "靜樂縣萬花山清涼寺歌",
    "X73n1452_029:0394b19": "君不見萬花深處清涼寺。山迴水遶清佳處。昔有幽",
    "X73n1452_029:0394b20": "人此練心。黎羮藿食知幾祀。一旦荊棘化樓臺。青蓮",
    "X73n1452_029:0394b21": "寶座踞如來。等閒忽作師子吼。魔外妖獸腦裂開。哲",
    "X73n1452_029:0394b22": "人既出成草莽。狐狼野干鳴如雷。琳宮金砌臥牛馬。",
    "X73n1452_029:0394b23": "其誰見之弗生哀。我愍往者心血枯。蒿萊力盡成精",
    "X73n1452_029:0394b24": "廬。相去未有五百世。寧能忍之不扶持。又不見布金",
    "X73n1452_029:0394c01": "太子芳名久。給孤長者隨方有。讀我歌。信我語。便是",
    "X73n1452_029:0394c02": "祇園賢檀那。慨然出手為之整。兒孫管取多魁渠。呵",
    "X73n1452_029:0394c03": "呵呵。智者誰。清凉一念未生時。萬花開處六門香。若",
    "X73n1452_029:0394c04": "人聞之領大機。領大機。勿生疑。業重終難味厭離。厭",
    "X73n1452_029:0394c05": "離二字聖賢命。常人聞之等糠粃。唯有英雄調不同。",
    "X73n1452_029:0394c06": "相逢一見便相期。畜生無有厭離心。安得為人秉彝",
    "X73n1452_029:0394c07": "倫。為人無有厭離心。安得聞道出苦津。不厭財。被財",
    "X73n1452_029:0394c08": "殺。不離色。被色縛。殺縛由來厭離缺。諸君欲邁風塵",
    "X73n1452_029:0394c09": "路。洗心厭離是真訣。",
    "X73n1452_029:0394c10": "眉山歌",
    "X73n1452_029:0394c11": "君不見眉山高入雲霄際。翠靄氤氳三萬里。其誰度",
    "X73n1452_029:0394c12": "夏清涼深。雪飛六月寒侵肌。銀鈎掛。懶能拭。一任垂",
    "X73n1452_029:0394c13": "垂壯風骨。南衡老漢調不同。時可入兮時可出。顯與",
    "X73n1452_029:0394c14": "晦。豈有常。譬如一手握復張。癡人見之有開合。了得",
    "X73n1452_029:0394c15": "寰中總不妨。巴江水。龍翻石。夢裡徒勞分遠邇。何處",
    "X73n1452_029:0394c16": "青林鳥忽鳴。醒來白象仍師子。山中樂。聲聞縛。大隱",
    "X73n1452_029:0394c17": "何須生執著。去住閒雲恣卷舒。從人笑我無圭角。五",
    "X73n1452_029:0394c18": "羊皮。一釣竿。無底盤中弄彈丸。浮空落地謾留碍。宛",
    "X73n1452_029:0394c19": "轉橫斜著眼看。秋風高。暑氣消。棧閣岩巒道路遙。翩",
    "X73n1452_029:0394c20": "翩瓶錫漢關險。二三法侶俱腰包。一箇下。一箇上。松",
    "X73n1452_029:0394c21": "畔回頭渾畫樣。足倦團圞坐樹閒。滿前黃葉扶清曠。",
    "X73n1452_029:0394c22": "坐復起。過幽曲。流水泠泠絕塵俗。却憶淮陰算計多。",
    "X73n1452_029:0394c23": "陳倉刁斗喧空谷。出不意。備不及。席卷中原無許力。",
    "X73n1452_029:0394c24": "英雄不見空聞名。玄猿月下啼山色。今即古。古即今。",
    "X73n1452_029:0395a01": "行人怕聽斷腸音。輸我胸中無所慮。萍蹤江海儘浮",
    "X73n1452_029:0395a02": "沈。",
    "X73n1452_029:0395a03": "過樓煩寺有感",
    "X73n1452_029:0395a04": "君不見五胡亂華綱紀裂。君臣相啖如蛇蝎。晉室翻",
    "X73n1452_029:0395a05": "成累卵危。奸雄竊保逞豪傑。老與少。弗忍道。骨肉流",
    "X73n1452_029:0395a06": "離委荒草。中國瓜分屬犬羊。腥羶滿地將誰告。仁與",
    "X73n1452_029:0395a07": "義。咸廢棄。七經二篇成故紙。佳兵尚武殺氣驕。直謂",
    "X73n1452_029:0395a08": "山河馬上治。佛菩薩。閔此輩。鑄頑為良慈雨沛。谷隱",
    "X73n1452_029:0395a09": "龍飛紹佛圖。樓煩豹變昭羣類。隨方設化順機宜。貴",
    "X73n1452_029:0395a10": "賤從風啟蒙昧。姚秦石勒悟初心。蒼生塗炭承茲濟。",
    "X73n1452_029:0395a11": "又不見勝井金枝秀異常。揚光將表醍醐瑞。三草二",
    "X73n1452_029:0395a12": "木均受霑。鼓聲那入闡提耳。投鞭斷流狹長江。強梁",
    "X73n1452_029:0395a13": "狼顧恣吞噬。出師安公諫再三。符堅伏軾佯瞌睡。一",
    "X73n1452_029:0395a14": "朝兵散霸業空。取笑千古真成戲。飄風驟雨刁斗鳴。",
    "X73n1452_029:0395a15": "生民無柰樵蘇計。廬山高。五峰峻。翠靄氤氳趺座穩。",
    "X73n1452_029:0395a16": "五篇六事邁巢由。天子潯陽詔不准。貪夫懦夫聞此",
    "X73n1452_029:0395a17": "風。孰不剛明消鄙吝。利世從來功績高。昌黎吉水猶",
    "X73n1452_029:0395a18": "猜忿。烏紗巾。天在上。雌黃人品休鹵莽。休鹵莽。人禍",
    "X73n1452_029:0395a19": "天刑指諸掌。我勸爾。慢弄文。凋淳損朴文為君。是非",
    "X73n1452_029:0395a20": "顛倒誠堪惜。鸞鳳驅入鴟梟羣。引後生。祖輕薄。短什",
    "X73n1452_029:0395a21": "豐章播唇舌。大方君子自有見。肯逐兒童營黑業。習",
    "X73n1452_029:0395a22": "鑿齒。劉遺民。襄陽匡阜挹清芬。片言一偈相酬唱。流",
    "X73n1452_029:0395a23": "光足啟萬世昏。邊風勁。侵骨冷。杖履翩翩尋勝井。白",
    "X73n1452_029:0395a24": "草黃雲古殿寒。遠公芳躅蕭條盡。蓮華漏。石棋枰。東",
    "X73n1452_029:0395b01": "林白社空留名。自慚小子道業疎。坐觀成敗難支撑。",
    "X73n1452_029:0395b02": "悲歌涕泗拽杖去。滹沱滾滾愁堪聽。",
    "X73n1452_029:0395b03": "長歌送廬山黃龍潭湛上人遊學(并序)",
    "X73n1452_029:0395b04": "古人之志於學也。學則必成。今人雖志於學。迄未",
    "X73n1452_029:0395b05": "有成者。豈古今人知覺不同耶。葢古人之學也專。",
    "X73n1452_029:0395b06": "專而勤。勤而恒。恒而思。思而明。明而行。於是六者。",
    "X73n1452_029:0395b07": "斯須不敢怠也。而其學成矣。今子將遊學四方。亦",
    "X73n1452_029:0395b08": "能於此六者。持之有常。則古人不遠。聊贈以歌。作",
    "X73n1452_029:0395b09": "長途主杖子。",
    "X73n1452_029:0395b10": "決戰從來貴[拚-ㄙ+ㄊ]死。決學從來貴自強。[拚-ㄙ+ㄊ]死臨敵心慷",
    "X73n1452_029:0395b11": "慨。慷慨之者敵必亡。自強不息學必成。寧慮中途無",
    "X73n1452_029:0395b12": "主張。所以古人志於學。尋常臉上生氷霜。美惡境界",
    "X73n1452_029:0395b13": "付虗空。不留方寸蔽心光。心光不蔽慧自生。慧生觸",
    "X73n1452_029:0395b14": "理無不明。理明覧教自相契。自然吐語佛智冥。佛智",
    "X73n1452_029:0395b15": "既冥天有梯。知君到此不生迷。歸來高隱黃龍潭。白",
    "X73n1452_029:0395b16": "足蹈遍萬峰西。相逢月下論疇昔。始證予言無不實。",
    "X73n1452_029:0395b17": "無不實。也是無端太狼藉。不是鎗旗惑亂人。要衒儂",
    "X73n1452_029:0395b18": "家沒巴鼻。",
    "X73n1452_029:0395b19": "登天目徑山作",
    "X73n1452_029:0395b20": "天上富貴人閒慕。人閒富貴天上唾。從來惟有達道",
    "X73n1452_029:0395b21": "人。天上人閒都覷破。栗楖一條橫瘦肩。窮山探水不",
    "X73n1452_029:0395b22": "知年。兩丸日月誰拋擲。滄海桑田幾變遷。君不見崑",
    "X73n1452_029:0395b23": "崙腹。飛來浙江號天目。一枝搖擺向東溟。怒馬方馳",
    "X73n1452_029:0395b24": "忽頓伏。雙徑縈迴雲霧深。五峰盤踞星辰簇。天所作。",
    "X73n1452_029:0395c01": "地所藏。待人而興名始揚。欽師一受龍神施。深湫漲",
    "X73n1452_029:0395c02": "為行道場。道成德厚動天子。王侯奔走為金湯。須信",
    "X73n1452_029:0395c03": "開池莫待月。池成水滿月自光。又不見幽岩樹。歷盡",
    "X73n1452_029:0395c04": "嚴霜春未遇。一旦陽和驀地回。嬌花嫰蘂紛相附。自",
    "X73n1452_029:0395c05": "唐來。至於今。烟霞朝市幾浮沉。何事東風撼塔鈴。殘",
    "X73n1452_029:0395c06": "紅流水澹人心。龍與蛇。無常居。山頭老漢八十餘。夜",
    "X73n1452_029:0395c07": "叉佛面振家聲。正令當陽肯讓渠。白兔踪。靈雞冢。暖",
    "X73n1452_029:0395c08": "足功高報曉勇。豈可人為萬物靈。逢緣不布菩提種。",
    "X73n1452_029:0395c09": "放生池。金蓮開。異香時復染樓臺。微風閒吹石上松。",
    "X73n1452_029:0395c10": "定裡初驚聲若雷。聲與色。休妄測。眼聞耳見不可即。",
    "X73n1452_029:0395c11": "兩者既然法法同。凡夫作佛無多力。怪底獃郎業垢",
    "X73n1452_029:0395c12": "昏。青天白日生疑惑。石解喝。螺解活。情與無情一機",
    "X73n1452_029:0395c13": "括。試將輕線石下牽。橫來竪去皆通達。螺既死。仍復",
    "X73n1452_029:0395c14": "生。百沸鍋中別路行。若人於此知消息。劫火毗嵐一",
    "X73n1452_029:0395c15": "任烹。且拈小。喻其大。了得頭頭本非昧。前朝後代祖",
    "X73n1452_029:0395c16": "師禪。善解施為何利害。趙州狗。無佛性。相逢舉著誰",
    "X73n1452_029:0395c17": "不病。一朝徹底忽掀翻。救却瞿曇窮性命。一大事。饒",
    "X73n1452_029:0395c18": "將相。管取懸知弄不上。非是欽師惑亂人。情斷輸他",
    "X73n1452_029:0395c19": "本色匠。子房謀。淮陰功。楚漢爭雄春夢中。飛沙何處",
    "X73n1452_029:0395c20": "鳴刀斗。醒來自笑兩成空。遮空相。元清淨。無邊剎海",
    "X73n1452_029:0395c21": "虗明鏡。一微涉動太山崩。今古紛紛憎愛柄。莫若早。",
    "X73n1452_029:0395c22": "直下休。千頭萬緒付溪流。明月溪邊趺坐時。雲空臺",
    "X73n1452_029:0395c23": "殿自清秋。嗟祖道。轉荒涼。狐兔成羣白日狂。三衣瓦",
    "X73n1452_029:0395c24": "鉢是何物。淫坊酒肆較低昂。水山勝。無過此。絕頂纔",
    "X73n1452_029:0396a01": "登收眾美。浙江濤接海門潮。觀音舌相拖牀被。大慧",
    "X73n1452_029:0396a02": "老。慈悲好。白雲却許紅裙掃。遊人若怪烟花迷。敢保",
    "X73n1452_029:0396a03": "先生未聞道。迷在我。不在人。境緣逆順陷根塵。迥脫",
    "X73n1452_029:0396a04": "根塵光獨露。閒花野草大家春。聊暫遊。未能留。阿誰",
    "X73n1452_029:0396a05": "追我雙溪頭。孤燈達旦話疇昔。臨別瓶窑情更綢。丈",
    "X73n1452_029:0396a06": "夫脚。肯閒踏。蓮花藏板期永納。分付山靈善護持。萬",
    "X73n1452_029:0396a07": "古蒼生無畏塔。",
    "X73n1452_029:0396a08": "奴歌(并序)",
    "X73n1452_029:0396a09": "予聞萬物浮沉於生死者。情為其累耳。故未超情",
    "X73n1452_029:0396a10": "者。解奴人而而不自奴。何殊東施醜嫫母哉。因而",
    "X73n1452_029:0396a11": "信口歌此。",
    "X73n1452_029:0396a12": "君不見蕭梁求為佛家奴。五體投地拜泥塗。至今天",
    "X73n1452_029:0396a13": "下聚口笑。誰知就裡存遠圖。又不見張子房。圯橋進",
    "X73n1452_029:0396a14": "履人呼狂。少年不恥拜白頭。強秦一旦為之亡。死生",
    "X73n1452_029:0396a15": "於人亦大矣。若比強秦難此彼。不笑留侯笑梁武。西",
    "X73n1452_029:0396a16": "施貌惡嫫母美。嗟世眼。見何短。是遠非近徒毀讚。塵",
    "X73n1452_029:0396a17": "劫不憂憂頃刻。緩者反急急者緩。子房亡秦為報韓。",
    "X73n1452_029:0396a18": "秦亡心事都已完。超然且托赤松遊。流水青山天地",
    "X73n1452_029:0396a19": "寬。人生大患莫若身。老子立言寧不真。既悟此身為",
    "X73n1452_029:0396a20": "大患。忘身事佛豈凡民。勸君夜氣清明時。細將兩者",
    "X73n1452_029:0396a21": "較疎親。蕭張所存志遠近。何殊青天與黃塵。眾人見",
    "X73n1452_029:0396a22": "小不見大。蟻垤龍峰等一巾。又不見眼為色之奴。耳",
    "X73n1452_029:0396a23": "為聲之奴。鼻為香臭奴。舌為鹹酸奴。身為觸之奴。意",
    "X73n1452_029:0396a24": "為攀緣奴。巢許為名高之奴。堯舜為天下之奴。老子",
    "X73n1452_029:0396b01": "為三寶之奴。孔氏為仁義之奴。釋迦為眾生之奴。達",
    "X73n1452_029:0396b02": "觀老漢為沒巴鼻之奴。長亦奴。短亦奴。美亦奴。惡亦",
    "X73n1452_029:0396b03": "奴。古亦奴。今亦奴。大道未判何爾汝。凡落朕兆皆為",
    "X73n1452_029:0396b04": "奴。嗟哉濁世顛復倒。不奴於汝謂我奴。譬如魚龍在",
    "X73n1452_029:0396b05": "水中。分疆割界嚴異同。殊不知離水覓魚龍。魚龍何",
    "X73n1452_029:0396b06": "所從。又如大地上。培塿與崑崙。離地辨高低。瞎子笑",
    "X73n1452_029:0396b07": "盲人。呵呵呵。會也麼。若知此。可來同度苦海波。",
    "X73n1452_029:0396b08": "漯陽結夏歌",
    "X73n1452_029:0396b09": "漯陽莊。漯陽莊。地廣天低野色蒼。碧樹塵希晝作陰。",
    "X73n1452_029:0396b10": "翠籐月上夜生光。凭淨几。對明窗。飯罷喃喃讀竺章。",
    "X73n1452_029:0396b11": "慧風颯爾卷迷雲。一輪靈鑒照無方。喜長夏。荒林僻。",
    "X73n1452_029:0396b12": "游子那能覓踪跡。鉢水罏香魂夢涼。共誰箕踞恣幽",
    "X73n1452_029:0396b13": "適。君不見寵辱陌。患得患夫驚俗骨。華髮蕭蕭孰解",
    "X73n1452_029:0396b14": "休。等閒氣斷空悲泣。兒與孫。縱滿眼。黃泉路上苦無",
    "X73n1452_029:0396b15": "眼。自家造罪自家當。悔恨生前欠營善。慈陰槐。翠蛟",
    "X73n1452_029:0396b16": "軒。培植構來知幾年。從聞閣覆垂玉堂。飛紅一片浮",
    "X73n1452_029:0396b17": "青天。朝與暮。勤功課。鐵磬聲中亡者度。右丞別墅改",
    "X73n1452_029:0396b18": "招提。輞川千載王氏做。嘆古今。錯用心。懶積白業積",
    "X73n1452_029:0396b19": "黃金。滿頭雪色買難消。歌舞樓臺變荊榛。吳王墓。齊",
    "X73n1452_029:0396b20": "王陵。年年歲歲記空名。金棺銀槨屬豪客。行人弔古",
    "X73n1452_029:0396b21": "枉車停。爭似聊城傅居士。為爺生子續傳燈。",
    "X73n1452_029:0396b22": "房山歌",
    "X73n1452_029:0396b23": "房山奇勝天下寡。羣峰梁棟青天瓦。四圍翠壁鎻空",
    "X73n1452_029:0396b24": "明。就中幽邃難圖寫。行鳥路。多恐怖。挾策捫蘿防失",
    "X73n1452_029:0396c01": "悞。禪流欲透死生關。百尺竿頭須進步。[拚-ㄙ+ㄊ]跌殺。危機",
    "X73n1452_029:0396c02": "竭。虎穴龍宮皆寂滅。對境無心方寸閒。懸崖跳躑須",
    "X73n1452_029:0396c03": "豪傑。閻老子。見此輩。業鏡分明罪難配。從來不落朕",
    "X73n1452_029:0396c04": "兆中。鄧公碾折馬駒腿。據尊卑。明彼此。丹霞燒佛亦",
    "X73n1452_029:0396c05": "合死。誰知禍著熱心人。院主眉須甘墮耳。冤不冤。屈",
    "X73n1452_029:0396c06": "不屈。生殺那論祖與佛。驢糞相逢換眼睛。夜光翻作",
    "X73n1452_029:0396c07": "路旁物。君不見雲深處。兜率鐘聲等刀踞。白拈老子",
    "X73n1452_029:0396c08": "解回互。明暗相參向誰語。言不言。知不知。雲邊老樹",
    "X73n1452_029:0396c09": "礙人枝。月夜幾回橫瘦影。驅烏錯解作蛇兒。行未里。",
    "X73n1452_029:0396c10": "頻滴瀝。點點有聲何處覓。一聲既爾萬聲同。眼聽清",
    "X73n1452_029:0396c11": "音太古笛。禪家樂。調自朴。不屬宮商辨清濁。去聖遠",
    "X73n1452_029:0396c12": "兮邪見深。紛紛魔子寧知覺。笛既爾。琴亦然。子期千",
    "X73n1452_029:0396c13": "古臥黃泉。料難拍手喚得起。伯牙安忍再整絃。高山",
    "X73n1452_029:0396c14": "上。有流水。一斗之名何代始。曾聞大旱為雲霰。三草",
    "X73n1452_029:0396c15": "二木生悲喜。一六合。水可見。未合已前浪更險。若言",
    "X73n1452_029:0396c16": "龍去水即枯。性空真水成虗陷。如是觀。名正觀。魔外",
    "X73n1452_029:0396c17": "從教心膽寒。一大既然三大等。事事同條莫自瞞。頓",
    "X73n1452_029:0396c18": "悟了。識轉智。六七因中分等地。觀門逆順痛自強。年",
    "X73n1452_029:0396c19": "光宜惜莫虗棄。補處尊。相宗祖。知足天中施法雨。上",
    "X73n1452_029:0396c20": "方臺殿信玲瓏。龍象當年成隊伍。寒岩下。異草青。纔",
    "X73n1452_029:0396c21": "說興亡不可聽。空門尚復有消歇。人代安能無朽榮。",
    "X73n1452_029:0396c22": "漢高祖。楚覇王。山河百戰爭雌黃。請看而今安在哉。",
    "X73n1452_029:0396c23": "龍樓鳳閣草萊荒。笑淮陰。輸留侯。自成自敗誰之由。",
    "X73n1452_029:0396c24": "只為當頭一著差。滿盤棋子未央收。奇男兒。不見快。",
    "X73n1452_029:0397a01": "開眼却教婦人賣。相逢多少稱英雄。事到頭來皆納",
    "X73n1452_029:0397a02": "敗。春夢曉。聞啼鳥。古往今來事多少。昨夜東風過短",
    "X73n1452_029:0397a03": "墻。殘紅滿地誰相眺。初立表。華嚴老。法界精深試尋",
    "X73n1452_029:0397a04": "討。前三可以學解知。後一從來沒頭腦。殃及兒孫卒",
    "X73n1452_029:0397a05": "未休。天開林叟分青皂。皮毬道人強證明。也是自起",
    "X73n1452_029:0397a06": "還自倒。房山好。任行坐。峰巒面面如花朵。石磴蒼苔",
    "X73n1452_029:0397a07": "笑馬蹄。冷看遊人攀鐵鎻。上者上。下者下。流芳自古",
    "X73n1452_029:0397a08": "不可把。老病不與人相期。莫待臨時淚空洒。因有身。",
    "X73n1452_029:0397a09": "招寵辱。因有心。生好惡。苦海茫茫難濟度。直將兩者",
    "X73n1452_029:0397a10": "等乾城。那怕房山路頭錯。",
    "X73n1452_029:0397a11": "兄伯歌",
    "X73n1452_029:0397a12": "羊生虎。犬生牛。指鹿為馬誰所尤。大抵人情反復閒。",
    "X73n1452_029:0397a13": "波瀾未必喻能周。勢所臨。利所在。血口論交心尚昧。",
    "X73n1452_029:0397a14": "況復相酬杯酒中。伊能便肯傾肝肺。君不見有形大",
    "X73n1452_029:0397a15": "者惟天地。包羅萬有纖不棄。暑往寒來興與亡。未嘗",
    "X73n1452_029:0397a16": "有心為軌則。孔方兄。勢耀伯。威福年來甚輝赫。骨肉",
    "X73n1452_029:0397a17": "相逢狹路中。死生榮辱恣所役。孔夫子。李老君。釋迦",
    "X73n1452_029:0397a18": "文。乾坤三老最超羣。直得於今伎倆窮。相看品坐淚",
    "X73n1452_029:0397a19": "紛紛。青者黃。白者黑。直者枉兮枉者直。禮樂詩書過",
    "X73n1452_029:0397a20": "耳風。五千十二乾蘆菔。孔方伯。勢耀兄。英雄彼此互",
    "X73n1452_029:0397a21": "崢嶸。證今作古古作今。仰憑神力無不成。自笑從來",
    "X73n1452_029:0397a22": "不安分。淡視二兄如土糞。同儕盡道且狥時。賦受剛",
    "X73n1452_029:0397a23": "褊情不近。窮性命。直甚錢。東拋西擲信前緣。寸衷苟",
    "X73n1452_029:0397a24": "有真機在。頭上安能無青天。雲山中。風塵裏。出處何",
    "X73n1452_029:0397b01": "曾有定軌。士庶公侯一道看。境緣逆順何悲喜。言之",
    "X73n1452_029:0397b02": "易。行之難。好惡關頭戰歲寒。自心未了強磨礱。到底",
    "X73n1452_029:0397b03": "情根未易[拚-ㄙ+ㄊ]。破鉢盂。折拄杖。一息不來都棄放。單單",
    "X73n1452_029:0397b04": "剩得臭尸骸。從他蛆出爛如醬。爛如醬。銀槨金棺無",
    "X73n1452_029:0397b05": "兩樣。南北山頭多墓田。未死誰非勢利匠。吾所言。大",
    "X73n1452_029:0397b06": "似正。歌之恐犯伯兄病。伯兄從此肯回光。迷雲鑠破",
    "X73n1452_029:0397b07": "呈心鏡。心鏡明。便自信。向來勢利真罪釁。即將此念",
    "X73n1452_029:0397b08": "擴充之。伯兄直下俱堯舜。又不見君子小人豈有常。",
    "X73n1452_029:0397b09": "魔佛還同雪與湯。雪消湯內重尋雪。何殊石女覓爺",
    "X73n1452_029:0397b10": "娘。這般話。甚易曉。未解為緣人欲擾。試看一念未生",
    "X73n1452_029:0397b11": "時。日用身心奚大小。忽頓悟。子得母。騰騰天性自相",
    "X73n1452_029:0397b12": "厚。死生顛沛只如閒。一段恩情無左右。千古始。千古",
    "X73n1452_029:0397b13": "末。如我所說理方達。若非我說別尋條。從教佛也奉",
    "X73n1452_029:0397b14": "一喝。",
    "X73n1452_029:0397b15": "道吉水懷鄒郎",
    "X73n1452_029:0397b16": "隔吉水兮望吉山。吉山之下誰結菴。菴前古道蒼苔",
    "X73n1452_029:0397b17": "滿。獨許白雲閒往還。",
    "X73n1452_029:0397b18": "山居歌遺兜率寺隆禪人",
    "X73n1452_029:0397b19": "山居春。花木氤氳氣象斯。幽鳥一聲啼曉夢。等閒喚",
    "X73n1452_029:0397b20": "醒本來人。",
    "X73n1452_029:0397b21": "山居夏。雷雨龍蛇爭變化。戶外階前雲水深。禪人憨",
    "X73n1452_029:0397b22": "臥長松下。",
    "X73n1452_029:0397b23": "山居秋。石上裁雲補衲頭。一任西風頻落葉。園林芋",
    "X73n1452_029:0397b24": "栗已全收。",
    "X73n1452_029:0397c01": "山居冬。雪覆千峰與萬峰。茅屋夜深成獨坐。地鑪達",
    "X73n1452_029:0397c02": "旦暖烘烘。",
    "X73n1452_029:0397c03": "寄憨師觀音歌",
    "X73n1452_029:0397c04": "石頭船艙大幾多。我與公坐寬如何。一別三年不相",
    "X73n1452_029:0397c05": "見。幾曾離得上新河。然無船主為把柁。普門尋得觀",
    "X73n1452_029:0397c06": "音哥。觀音老哥我不異。今寄觀音到廣城。廣城亦不",
    "X73n1452_029:0397c07": "異船艙。我公朝莫富歡情。此情情在象帝先。千磨萬",
    "X73n1452_029:0397c08": "折觀音憐。故特分身作三老。長年為公撑此船。此船",
    "X73n1452_029:0397c09": "撑到安穩處。何怕風波浪潑天。浪潑天。浪潑天。寶船",
    "X73n1452_029:0397c10": "廠裏結因緣。我聞南海寶最眾。公載眾寶船滿乎。船",
    "X73n1452_029:0397c11": "若不滿重相見。觀音老哥意何如。意何如。意何如。巨",
    "X73n1452_029:0397c12": "峰海月明如鏡。照破支郎不丈夫。",
    "X73n1452_029:0397c13": "龐德公歌",
    "X73n1452_029:0397c14": "襄陽龐公少檢束。白髮不髠亦不俗。世所奔趨我獨",
    "X73n1452_029:0397c15": "棄我已有餘彼不足。鹿門有月樹下行。虎溪無風舟",
    "X73n1452_029:0397c16": "上宿。不識當時捕魚客。但愛長康畫金粟。杜口如今",
    "X73n1452_029:0397c17": "不復言。龐公為人不曲局。東西有人問老翁。為道明",
    "X73n1452_029:0397c18": "燈照華屋。五言七言正兒戲。三行五行亦偶耳。我性",
    "X73n1452_029:0397c19": "不飲只解醉。正如春風弄羣卉。四十年來同所事。老",
    "X73n1452_029:0397c20": "去何須別愚智。古人不住亦不滅。我今不作亦不止。",
    "X73n1452_029:0397c21": "寄與悠悠世上人。浪生浪死一埃塵。洗墨無池筆無",
    "X73n1452_029:0397c22": "塚。聊以作戲悅吾爾。",
    "X73n1452_029:0397c23": "岷江歌",
    "X73n1452_029:0397c24": "藍袍不服服緇袍。身處塵諠慕寂寥。山水移來杖藤",
    "X73n1452_029:0398a01": "上。閒消那得白頭毛。頭毛白。雪覆層峰趣難得。從教",
    "X73n1452_029:0398a02": "熱惱化清涼。娑婆不異蓮華國。但將憎愛付岷江。龍",
    "X73n1452_029:0398a03": "堂寺裏龍初出。龍初出。千山萬山雲墨黑。火星撞見",
    "X73n1452_029:0398a04": "老比丘。伎倆難施空自泣。",
    "X73n1452_029:0398a05": "古澗歌",
    "X73n1452_029:0398a06": "直下千峰與萬峰。山中一雨瀑千里。流來深處湛然",
    "X73n1452_029:0398a07": "滿。分出池平映遠空。君不見源遠流長出處高。終歸",
    "X73n1452_029:0398a08": "大海作波濤。此言雖復尋常句。得意忘言理本遙。又",
    "X73n1452_029:0398a09": "不見言說法身無精麤。忘言得意皆真如。白雪重疊",
    "X73n1452_029:0398a10": "流水聲。側耳聽來有若無。自太宰。與諸君。麤言細語。",
    "X73n1452_029:0398a11": "如蟲食木。偶爾成文。有心無心路既窮。流水冷冷出",
    "X73n1452_029:0398a12": "白雲。達觀道人徤行脚。海北天南遍摸索。青山飽飯",
    "X73n1452_029:0398a13": "臥松下。泉聲咽石催夢覺。夢覺眼開天地寬。寒暄何",
    "X73n1452_029:0398a14": "處不安樂。偶然乞食來荊楚。淨業禪房竹几角。禪人",
    "X73n1452_029:0398a15": "笑而示此卷。兩耳泉聲洗煩濁。橫疑身在烟霞中。禪",
    "X73n1452_029:0398a16": "房何日誅茅縛。溪聲果是廣長舌。說法何勞口聒聒。",
    "X73n1452_029:0398a17": "髠丁歌",
    "X73n1452_029:0398a18": "恣軟頑。恣軟頑。去聖遠兮無羞顏。髠丁六羣與七羣。",
    "X73n1452_029:0398a19": "飽食遊談胡亂攀。或攀佛。或攀祖。佛祖吾曹當踵武。",
    "X73n1452_029:0398a20": "羊質虎皮徧諸方。為非往往煩官府。官不知。橫生疑。",
    "X73n1452_029:0398a21": "玉石俱焚一同看。遂謂緇林無靈芝。三家村。七里店。",
    "X73n1452_029:0398a22": "善惡賢愚皆可驗。檢名審實情難瞞。善者賜香惡賜",
    "X73n1452_029:0398a23": "劍。賞罰明。奸莫逃。難將黑白昧絲毫。空門廣濶人烟",
    "X73n1452_029:0398a24": "眾。荊棘梧桐各有條。鳳棲棘。鴞聚梧。鳳鴞自然精神",
    "X73n1452_029:0398b01": "殊。莫因棲止眩毛色。鴞豈能作鳳鳴乎。佛知見。貴戒",
    "X73n1452_029:0398b02": "律。背則凶兮奉則吉。為僧若不斷葷羶。如來呼為髠",
    "X73n1452_029:0398b03": "頭卒。城市裏。山林閒。名藍真宇指可頒。相將十九廢",
    "X73n1452_029:0398b04": "七八。疎山石門徒悲潸。推所自。廢寺由。不因黃冠因",
    "X73n1452_029:0398b05": "髠頭。髠頭若使守戒珠。福田自然多秋收。實相米。飯",
    "X73n1452_029:0398b06": "如雪。嚼破一顆狂心歇。狂心歇處本菩提。光還自照",
    "X73n1452_029:0398b07": "無圓缺。僧如此。孰不敬。敬僧檀那心亦正。僧俗心光",
    "X73n1452_029:0398b08": "照不窮。疎山石門行正令。正令行兮神鬼泣。當機佛",
    "X73n1452_029:0398b09": "祖難攙柄。陳瑩中。人中龍。天台教觀有門融。上藍長",
    "X73n1452_029:0398b10": "老世英勘。宗教精深覺範翁。",
    "X73n1452_029:0398b11": "登那羅窟有感",
    "X73n1452_029:0398b12": "君不見太樸未鑿混沌始。情與無情無彼此。瞥然一",
    "X73n1452_029:0398b13": "念是誰生。骨肉山河成礙窒。那羅窟。甚深密。底裏空",
    "X73n1452_029:0398b14": "明不可測。見說神僧向入中。雲邊千古遺包笠。聞其",
    "X73n1452_029:0398b15": "風。我亦來。幽岩感慨增徘徊。自慚身見仍還在。菩薩",
    "X73n1452_029:0398b16": "有門不為開。一直上。莫分別。凡聖都盧乾屎橛。當頭",
    "X73n1452_029:0398b17": "若許著思量。石人腦後重加楔。由是觀。休外參。眼聲",
    "X73n1452_029:0398b18": "耳色髑髏寒。常光一片色非色。乾坤攝取一毛端。又",
    "X73n1452_029:0398b19": "不見維摩丈室十笏許。百千師座皆容處。若言老漢",
    "X73n1452_029:0398b20": "弄神通。分明瞌睡成錯去。這妙用。孰不有。吃飯穿衣",
    "X73n1452_029:0398b21": "記得否。自是男兒不丈夫。超踔金毛變癡狗。風吹草。",
    "X73n1452_029:0398b22": "本非賊。望影狺狺吠不已。及乎大盜劫主人。煩惱刀",
    "X73n1452_029:0398b23": "鳴遂竄匿。業酒醉。何日醒。碌碌浮華俱酩酊。輕裘肥",
    "X73n1452_029:0398b24": "馬送時光。愁殺相知多此病。且由他。各管自。沐猴性",
    "X73n1452_029:0398c01": "躁方痛治。好惡關頭林木深。上下何曾有定止。鞭其",
    "X73n1452_029:0398c02": "後。即回首。叱去呼來不敢扭。掌中繩索尚相持。禪翁",
    "X73n1452_029:0398c03": "謾笑狂奴醜。明道易。履道難。習水情潭豈易乾。不是",
    "X73n1452_029:0398c04": "一番[拚-ㄙ+ㄊ]命做。說時似悟用時瞞。話到此。淚如雨。滴滴",
    "X73n1452_029:0398c05": "皆從肝肺出。相逢罕遇箇中人。愁人莫向愁人語。既",
    "X73n1452_029:0398c06": "有苦。必有甜。陰盡陽回峒口乾。閒來暴背解麻納。寧",
    "X73n1452_029:0398c07": "知身在重巒閒。夜來趣。忘人情。萬里烟波海月生。設",
    "X73n1452_029:0398c08": "使侯王知此境。便教敝屣視功名。",
    "X73n1452_029:0398c09": "皮囊歌",
    "X73n1452_029:0398c10": "怪哉四大。誠吾患害。孜孜給其所需。念念從其所愛。",
    "X73n1452_029:0398c11": "未嘗少頃而哀矜。胡廼忘恩之莫大。正欲策進於清",
    "X73n1452_029:0398c12": "虗。反招增損於勤怠。正欲忘彼於無何有之鄉。不覺",
    "X73n1452_029:0398c13": "遷移於愛憎之態。幼而累父母匡扶。長以藉師資教",
    "X73n1452_029:0398c14": "誡。晝則役我如馬牛。夜則昏我如蟲蠆。登山兮氣喘",
    "X73n1452_029:0398c15": "神疲。涉水兮足寒腰瘵。動時纔覺。得其所宜。轉眼以",
    "X73n1452_029:0398c16": "成。無能靜時。方欲憩其幾微。倐爾千條萬派。我之恩",
    "X73n1452_029:0398c17": "德日隆。汝之過愆日敗。從今識破這冤家。任我縱橫",
    "X73n1452_029:0398c18": "俱自在。或赴火。或投崖。終不為汝生驚怪。或中矢。或",
    "X73n1452_029:0398c19": "嬰矛。豈復還為汝罣礙。但願人人出此情。何分九蓮",
    "X73n1452_029:0398c20": "及三界。若還一念被他迷。管取來生償業債。",
    "X73n1452_029:0398c21": "石門多勝閣啜茗問月歌",
    "X73n1452_029:0398c22": "連宵明月在何處。明月今宵始見汝。我問明月月佯",
    "X73n1452_029:0398c23": "聾。清光湛湛嬌不語。誰知不語意更深。明月無心解",
    "X73n1452_029:0398c24": "相與。海角天涯在在逢。根塵迥脫月為侶。月明若使",
    "X73n1452_029:0399a01": "有盈虧。拾得寒山肯輕許。李白把酒問月明。月明石",
    "X73n1452_029:0399a02": "門翻問予。予無所答指溪山。溪山明月常所處。我心",
    "X73n1452_029:0399a03": "即月月即我。我兮月兮謾寒暑。盧仝七碗生清風。予",
    "X73n1452_029:0399a04": "啜三甌問吳楚。吳王楚子安在哉。章臺餘艎夢空舉。",
    "X73n1452_029:0399a05": "雪消巴蜀春水來。羅岕龍團試重煑。瓦爐湯沸學雷",
    "X73n1452_029:0399a06": "鳴。凍壑一聲忘我所。",
    "X73n1452_029:0399a07": "臨川文昌橋水月歌",
    "X73n1452_029:0399a08": "君不見文昌橋上月。幾回圓兮幾回缺。月缺月圓非",
    "X73n1452_029:0399a09": "無心。要知黑髮成白髮。髮白若使不復黑。無拘貴賤",
    "X73n1452_029:0399a10": "終埋骨。金棺銀槨與籧篨。骨朽到頭總須沒。又不見",
    "X73n1452_029:0399a11": "文昌橋下水。逝波一去不復返。花開花落知幾遭。流",
    "X73n1452_029:0399a12": "水送花無近遠。近送前川花自沈。遠送東溟花始損。",
    "X73n1452_029:0399a13": "雖分遠近皆殘紅。樹底悲歌何太晚。月兮花兮是何",
    "X73n1452_029:0399a14": "物。盈虧榮落信還屈。扣其兩端情自枯。情枯自然智",
    "X73n1452_029:0399a15": "亦訖。智訖情枯著眼觀。月明流水如湯沸。如湯沸。文",
    "X73n1452_029:0399a16": "昌橋斷應黼黻。黼黻文昌功最高。津梁萬古何崎崛。",
    "X73n1452_029:0399a17": "何崎崛。利害關頭情貴拂。情拂理通津梁成。頭顱水",
    "X73n1452_029:0399a18": "底休悲鬱。文昌橋上月明時。法食徧拋無煩乞。管教",
    "X73n1452_029:0399a19": "一飽忘百饑。髑髏夢覺心非佛。",
    "X73n1452_029:0399a20": "遊飛鰲峰悼羅近溪先生",
    "X73n1452_029:0399a21": "雲峰如花公如春。春歸花自少精神。高山流水初不",
    "X73n1452_029:0399a22": "異。風月無邊欠主人。主人一去不復返。笑予何事來",
    "X73n1452_029:0399a23": "遊晚。梅花落盡浪花浮。片帆風飽來迹遠。舟停山脚",
    "X73n1452_029:0399a24": "望山頭。橋橫半空跨絕巘。見說羅公橋上行。仰看青",
    "X73n1452_029:0399b01": "天橋上偃。身心已視等虗空。虗空豈復有增損。翻身",
    "X73n1452_029:0399b02": "橋上東復西。下方人見驚不穩。羅公浩歌行雲停。聲",
    "X73n1452_029:0399b03": "滿乾坤誰復隱。歌聲全落麻姑泉。泉化為酒解愁本。",
    "X73n1452_029:0399b04": "愁本莫過利與名。利名又以身為鍵。身忘患忘神始",
    "X73n1452_029:0399b05": "全。神全風塵即閬苑。何必雲深覓從姑。却被麻姑笑",
    "X73n1452_029:0399b06": "凡混。羅公心曲歌中剖。摩利支天司北斗。一身多臂",
    "X73n1452_029:0399b07": "手縱橫。各執法物心豈有。有心兩手勞不勝。無心千",
    "X73n1452_029:0399b08": "手妙自偶。羅公此妙孰能傳。能傳問君有受否。有受",
    "X73n1452_029:0399b09": "心外則有法。根塵亢然神復走。身心翻作是非巢。利",
    "X73n1452_029:0399b10": "名鳥雀爭好醜。鷦鷯一枝身以安。肯學烏雅開惡口。",
    "X73n1452_029:0399b11": "惡口不開善口開。開言終與理不乖。橫說豎說萬竅",
    "X73n1452_029:0399b12": "號。天風寧出有心哉。無心根塵何彼此。如去如來莫",
    "X73n1452_029:0399b13": "亂猜。羅公此意得無得。暗將無得化春雷。春雷出地",
    "X73n1452_029:0399b14": "羣蟄醒。醒後三家夢自回。君不見儒釋老。三家兒孫",
    "X73n1452_029:0399b15": "橫煩惱。羅公一笑如春風。無明樁子都吹倒。旴江三",
    "X73n1452_029:0399b16": "月放桃花。兩岸紅顏知多少。莫道羅公去不歸。雲峰",
    "X73n1452_029:0399b17": "古路無人掃。",
    "X73n1452_029:0399b18": "悟道歌(并序)",
    "X73n1452_029:0399b19": "古人謂悟道難。予甚不然。特作歌聊泄微意。",
    "X73n1452_029:0399b20": "君不見牛與馬。只愛憨眠不愛打。草肥水美情更歡。",
    "X73n1452_029:0399b21": "蹄角饑焦難可惹。水中魚。樹上鳥。一樣飛潛無大小。",
    "X73n1452_029:0399b22": "慕潭擇木最難瞞。駭弩驚鈎太分曉。又不見上達輕",
    "X73n1452_029:0399b23": "軒冕。雲壑松泉苦躭湎。空谷幽蘭獨自香。終須不逐",
    "X73n1452_029:0399b24": "清風卷。惟中人。甘縉紳。聲色遊觀意氣新。瓊林宴罷",
    "X73n1452_029:0399c01": "喝如雷。帶酒歸來燭已陳。田家苦。田家樂。苦樂浮沈",
    "X73n1452_029:0399c02": "任豐約。最是西風晚稻香。濁醪肥鴨對斟酌。南枝鵲。",
    "X73n1452_029:0399c03": "瀚海羊。蘇武當在冷獨嘗。馬市開來三十年。破膚將",
    "X73n1452_029:0399c04": "軍齒盡黃。人與物。殊階級。喜則揚聲悲則泣。莫言人",
    "X73n1452_029:0399c05": "貴物賤微。一念未生皆獨立。性所變。乃為情。憎愛交",
    "X73n1452_029:0399c06": "加理不清。須知想念即本智。覓水離氷佛豈成。臨濟",
    "X73n1452_029:0399c07": "棒。德山喝。馬面牛頭手段辣。士庶公侯隻眼看。是凡",
    "X73n1452_029:0399c08": "是聖從宰割。這些子。真妙術。掃却迷雲懸慧日。大家",
    "X73n1452_029:0399c09": "都在清光中。盲者依然黑漆漆。再方便。開覺路。內外",
    "X73n1452_029:0399c10": "推尋心無住。無住之心物我同。熾然成異因喜怒。喜",
    "X73n1452_029:0399c11": "怒起。初無性。離却前塵沒把柄。智者頓達能所空。迸",
    "X73n1452_029:0399c12": "出軒轅太古鏡。等閒用處辨妍媸。斷送瞿曇窮性命。",
    "X73n1452_029:0399c13": "悟道易。難在人。人而果敢冬可春。孟宗哭竹笋為抽。",
    "X73n1452_029:0399c14": "蛇奴雖鈍亦登真。滿天下。老和尚。一片舌頭橫贊謗。",
    "X73n1452_029:0399c15": "一千七百葛藤窩。都將截斷隨風颺。喫飯穿衣誰不",
    "X73n1452_029:0399c16": "能。死生榮辱奚欣愴。荒墳見鬼不生疑。便是金毛師",
    "X73n1452_029:0399c17": "子樣。",
    "X73n1452_029:0399c18": "棕履歌",
    "X73n1452_029:0399c19": "破棕履。聊相贐。蹈遍千崖與萬仞。試看脚尖未舉時。",
    "X73n1452_029:0399c20": "聖凡側耳雷電迅。勤警策。勿懈困。好把年光惜分寸。",
    "X73n1452_029:0399c21": "塞北邊南往返勞。不明大事千生恨。又不見老達磨。",
    "X73n1452_029:0399c22": "手持隻履過寒陀。嶺頭相見果是真。熊耳開棺事更",
    "X73n1452_029:0399c23": "訛。何如老漢這棕鞋。浪跡雲山與薜蘿。直饒大悲千",
    "X73n1452_029:0399c24": "手眼。管教摸索火中波。又一事。謾再卜。來去如毬轉",
    "X73n1452_029:0400a01": "轆轆。東村大伯最相知。幾回正笑翻成哭。妄念起。不",
    "X73n1452_029:0400a02": "須覺。信步茫茫最真朴。若離大地覓脚根。何殊離石",
    "X73n1452_029:0400a03": "求其璞。誠實語。若斟酌。失却木梳問鋤钁。向上程途",
    "X73n1452_029:0400a04": "有路行。賺煞呆郎自擔閣。",
    "X73n1452_029:0400a05": "登徑山歌",
    "X73n1452_029:0400a06": "紫栢老。紫栢老。一枝笻杖探奇奧。但除中國未經封。",
    "X73n1452_029:0400a07": "勝水佳山無不到。惟此山。未嘗攀。春來絕頂叩禪關。",
    "X73n1452_029:0400a08": "五峰盤踞諸天上。雙徑瀠迴萬壑閒。唐國一。號初祖。",
    "X73n1452_029:0400a09": "芟茅剪棘開茲土。燈傳終古慧光寒。龍象繩繩爭步",
    "X73n1452_029:0400a10": "武。這擔板。不可綰。是聖是凡一切剗。直饒劍刃解翻",
    "X73n1452_029:0400a11": "身。早被儂家笑杜撰。法王孫。喻鸞鳳。豈逐山雞閒打",
    "X73n1452_029:0400a12": "閧。羊角風高十萬里。世閒榮辱誰能控。朝出將。暮入",
    "X73n1452_029:0400a13": "相。一息不來皆莫仗。拆天勳業目前雲。罪過閻羅肯",
    "X73n1452_029:0400a14": "輕放。君不見留侯揮臂入千峰。不事君王事赤松。不",
    "X73n1452_029:0400a15": "是好花開未遍。等閒臺殿起秋風。",
    "X73n1452_029:0400a16": "虎丘圖",
    "X73n1452_029:0400a17": "海湧崔嵬高入雲。青松白石遠塵紛。烟蘿深處前朝",
    "X73n1452_029:0400a18": "寺。鐘磬風清時忽聞。我曾投策禮大覺。殿堂金壁光",
    "X73n1452_029:0400a19": "輝發。誰將龍腦焚寶爐。香雲繚繞沾摩衲。今日君家",
    "X73n1452_029:0400a20": "見此圖。當年勝事宛如昨。人生韶華能幾何。常年行",
    "X73n1452_029:0400a21": "樂不為多。君不見吳王盛時強已極。觀兵中國誰敢",
    "X73n1452_029:0400a22": "逆。黃池敗闕歸來遲。吳王山川帶羞色。英雄夢。在瞬",
    "X73n1452_029:0400a23": "息。平地宮花變荊棘。劍池今已屬遊人。惟有魚腸伴",
    "X73n1452_029:0400a24": "枯骨。又不見勾踐得意渡錢塘。如花吳女滿舟航。蛟",
    "X73n1452_029:0400b01": "龍欲得不敢奪。越王載之還故鄉。只今會稽仍復在。",
    "X73n1452_029:0400b02": "竹箭蕭蕭變人代。吳王盛。越王衰。越王盛時吳王敗。",
    "X73n1452_029:0400b03": "吳越雌雄夢一場。業魂千古償冤債。前車既覆後車",
    "X73n1452_029:0400b04": "鑒。一念回光復不遠。雖然大小不同倫。由來有理不",
    "X73n1452_029:0400b05": "隔線。我作此歌有深意。順逆關頭君却記。吳越爭鋒",
    "X73n1452_029:0400b06": "尚已非。儂家那復爭閒氣。澹泊勤勞是本行。精深內",
    "X73n1452_029:0400b07": "典明心志。從他面面鼓風波。一炷清香答天地。消遣",
    "X73n1452_029:0400b08": "春光展此圖。虎丘移入書堂裏。",
    "X73n1452_029:0400b09": "題某公禪房歌",
    "X73n1452_029:0400b10": "羨公所居兮。高曠而遠塵機。重岩閴寂兮。麋鹿同棲",
    "X73n1452_029:0400b11": "遲。白雲抱幽石兮。未可以有無知。明月留清泉兮。豈",
    "X73n1452_029:0400b12": "可以去來期。雪竇撫髀兮薦此機者稀。余拽杖出山",
    "X73n1452_029:0400b13": "兮。孤松芳蘭牽所思。牽所思兮在離微。離則不可言",
    "X73n1452_029:0400b14": "說求。微則不可心想推。既不可求推兮。天地一指。萬",
    "X73n1452_029:0400b15": "物一馬。渠即是我我即伊。我即伊兮何所思。",
    "X73n1452_029:0400b16": "看花歌",
    "X73n1452_029:0400b17": "看花來。看花來。花開花落樂多迴。人閒富貴亦如此。",
    "X73n1452_029:0400b18": "看花幾箇心花開。心花開。色本空。從來富貴花在風。",
    "X73n1452_029:0400b19": "風中艶冶與馨色。兔角龜毛豈不同。眼見色。耳聞聲。",
    "X73n1452_029:0400b20": "聲色場頭多愛憎。榮即喜兮辱即悲。茫茫苦海岸難",
    "X73n1452_029:0400b21": "登。看花好。看花好。寒暑相催人易老。從今熱惱化清",
    "X73n1452_029:0400b22": "涼。莫使清涼來熱惱。花即心。意最深。相逢幾箇是知",
    "X73n1452_029:0400b23": "音。文殊隊裏解翻身。塵塵剎剎皆黃金。花障眼。眼生",
    "X73n1452_029:0400b24": "花。分明本是却成差。境緣好醜心外無。天上人閒一",
    "X73n1452_029:0400c01": "朵花。看花去。看花去。凡聖有無切莫住。從來花相權",
    "X73n1452_029:0400c02": "最奇。既解放開又揑聚。問君把柄憑誰力。看花歌意",
    "X73n1452_029:0400c03": "休輕舉。",
    "X73n1452_029:0400c04": "贈戴升之",
    "X73n1452_029:0400c05": "君不見戴郎短小膽氣豪。不畏岷江濤。不畏廬山高。",
    "X73n1452_029:0400c06": "慠然駕孤蓬。意思何飄飄。輕截蛟龍窟。閒尋虎豹巢。",
    "X73n1452_029:0400c07": "長松之下拜老衲。老衲無印佩瘦腰。戴郎所為為何",
    "X73n1452_029:0400c08": "事。敢挹玄津滋靈苗。靈苗一抽千萬丈。天風忽起摩",
    "X73n1452_029:0400c09": "重霄。見說稻花香十虗。金湯大法安辭勞。又不見戴",
    "X73n1452_029:0400c10": "郎裘敝黃金盡。眾人相逢無不哂。誰知屈乃伸之機。",
    "X73n1452_029:0400c11": "頭角崢嶸待雷震。泥蟠設無冲天志。丈夫雖生何異",
    "X73n1452_029:0400c12": "死。又不見勾踐報吳痛嘗膽。孟明拜賜心不反。破釜",
    "X73n1452_029:0400c13": "焚舟決一戰。晉人堅守出不敢。戴郎別我將十年。鬢",
    "X73n1452_029:0400c14": "毛相見驚蒼然。精神不似觀河時。負車猶困羊腸巔。",
    "X73n1452_029:0400c15": "自慚本是解空叟。不覺飲泣獨良久。青春古道不再",
    "X73n1452_029:0400c16": "來。戴郎此去莫甘朽。廬山山色鎮長青。岷江江濤鎮",
    "X73n1452_029:0400c17": "長吼。焰光一朝燒杏花。三尺烏紗也不醜。再來五老",
    "X73n1452_029:0400c18": "望番湖。莫言心事今朝剖。",
    "X73n1452_029:0400c20": "紫栢老人集卷之二十九(終)"
}