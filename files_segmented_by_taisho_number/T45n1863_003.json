{
    "T45n1863_003:0431a02": "能顯中邊慧日論第三",
    "T45n1863_003:0431a04": "淄州大雲寺沙門慧沼撰",
    "T45n1863_003:0431a05": "說教前後謬八",
    "T45n1863_003:0431a06": "有義。前經漸教唯說四住為三有因。後經顯",
    "T45n1863_003:0431a07": "了通說五住為生死本。四住不斷故受分段",
    "T45n1863_003:0431a08": "身。無明住在故得變易體。由斷佛說前後不",
    "T45n1863_003:0431a09": "同。論釋佛經不違時教。如深密已前說為前",
    "T45n1863_003:0431a10": "教。法華會後即為後教。不了唯說不定回心",
    "T45n1863_003:0431a11": "趣寂猶存實滅。不捨三界之身。不別說受變",
    "T45n1863_003:0431a12": "易死。但說留行留分段身。即解深密經瑜",
    "T45n1863_003:0431a13": "伽論等是。法華後經定不定性皆悉回心無",
    "T45n1863_003:0431a14": "二乘實滅。捨三界身則受變易。非是三界。楞",
    "T45n1863_003:0431a15": "伽勝鬘無上依經佛性論等是。此說不爾。所",
    "T45n1863_003:0431a16": "以者何。法華四十年後經有明文。楞伽等經",
    "T45n1863_003:0431a17": "并非已前出何聖教。且無上依經非法華後。",
    "T45n1863_003:0431a18": "何以得知。闍王未流國位。可有頻婆娑羅。",
    "T45n1863_003:0431a19": "法華經內已列闍王。列王如何無上依經猶",
    "T45n1863_003:0431a20": "說頻婆在會。何者。無上依經列眾中云。頻婆",
    "T45n1863_003:0431a21": "娑羅以為上首。以此准知非法華後。又勝鬘",
    "T45n1863_003:0431a22": "經亦非四十年後。何以得知。經云。波斯匿",
    "T45n1863_003:0431a23": "王及末利夫人信法未久。仁王般若經內云。",
    "T45n1863_003:0431a24": "初年月八日即三十年初。何以得知。准經月",
    "T45n1863_003:0431a25": "光經云。如來已為我等。二十九年說摩訶",
    "T45n1863_003:0431a26": "般若。故知至說仁王經時。月光信佛已久。勝",
    "T45n1863_003:0431a27": "鬘經云。信佛未久。明在仁王般若已前。不爾。",
    "T45n1863_003:0431a28": "已二十九年聞經。如何勝鬘經中言信佛未",
    "T45n1863_003:0431a29": "久。准此即知非法華後。又入楞伽經准三藏",
    "T45n1863_003:0431b01": "菩提流支云。又依結集。初年說大集寶幢陀",
    "T45n1863_003:0431b02": "羅尼及楞伽海龍王。九年說鴦掘摩羅。十年",
    "T45n1863_003:0431b03": "說如來藏。又云。華嚴涅槃般舟鴦掘摩羅如",
    "T45n1863_003:0431b04": "來藏等皆自說年月。准此。楞伽非四十年",
    "T45n1863_003:0431b05": "後。雖下持云我於象腋涅槃大雲等經已令",
    "T45n1863_003:0431b06": "斷肉。楞伽未必在涅槃經後。何以故。准文自",
    "T45n1863_003:0431b07": "說。龍宮七日始入楞伽方說斯教。豈說涅槃",
    "T45n1863_003:0431b08": "雙林滅已更住龍宮等耶。所指涅槃經未必",
    "T45n1863_003:0431b09": "即是大涅槃。若云見聞有異。何妨不是說涅",
    "T45n1863_003:0431b10": "槃後。若爾。何妨見聞異。准結集說即在初年。",
    "T45n1863_003:0431b11": "又云。大般若在法華前者。准流支說。五年",
    "T45n1863_003:0431b12": "即說大般若經。准智論文。乃在法華後說。何",
    "T45n1863_003:0431b13": "以得知。准彼畢定品中。問一切菩薩皆畢定",
    "T45n1863_003:0431b14": "不。論釋云。何問此。見法華中。童子聚沙皆成",
    "T45n1863_003:0431b15": "佛道。及明二乘作佛。故作斯問。准此。大品乃",
    "T45n1863_003:0431b16": "在法華後說。憑何定判是四十年前。又佛性",
    "T45n1863_003:0431b17": "論及寶性論不是唯釋法華後經。兩論不引",
    "T45n1863_003:0431b18": "涅槃法華。多依無上依楞伽深密如來藏及",
    "T45n1863_003:0431b19": "勝鬘經說。准問定經二論。及釋法華前教。",
    "T45n1863_003:0431b20": "彼定前後。既并憑虛。依彼標章。復有多過。其",
    "T45n1863_003:0431b21": "過者何。且云。前經雖說二乘實入涅槃。後經",
    "T45n1863_003:0431b22": "釋云。如化城羊鹿。楞伽經聲聞種性墮變易",
    "T45n1863_003:0431b23": "死。二乘無滅。非唯不定性者。不爾。楞伽說墮",
    "T45n1863_003:0431b24": "變易能趣大者。是不定性。何以得知。准第七",
    "T45n1863_003:0431b25": "云。大慧菩薩白佛言。世尊世尊說聲聞辟支",
    "T45n1863_003:0431b26": "佛入第八菩薩地寂滅樂門。乃至云。尚未能",
    "T45n1863_003:0431b27": "證初地之法。何況八地寂滅樂門。佛告大慧。",
    "T45n1863_003:0431b28": "聲聞有三種。言入八地寂滅樂門者。此是先",
    "T45n1863_003:0431b29": "修菩薩行者。墮聲聞地。還依本心修菩薩行。",
    "T45n1863_003:0431c01": "同入八地寂滅樂門。非增上慢寂滅聲聞。以",
    "T45n1863_003:0431c02": "彼不能入菩薩行。未曾覺知三界唯心。未曾",
    "T45n1863_003:0431c03": "修行菩薩諸法。未曾修行諸波羅蜜十地之",
    "T45n1863_003:0431c04": "行。是故決定寂滅聲聞不能證彼菩薩所行",
    "T45n1863_003:0431c05": "寂滅樂門。又頌云。決定諸聲聞不行菩薩行。",
    "T45n1863_003:0431c06": "同入八地者。是本菩薩故。准此。即是五乘",
    "T45n1863_003:0431c07": "之中不定乘也。法華瑜伽意皆同也。又第八",
    "T45n1863_003:0431c08": "云。如何佛世尊與諸大阿羅漢記等。佛答",
    "T45n1863_003:0431c09": "云。大慧我為曾行菩薩行。諸聲聞等依無餘",
    "T45n1863_003:0431c10": "涅槃即與授記。大慧我與聲聞授記。為怯弱",
    "T45n1863_003:0431c11": "眾生生勇猛心。大慧此世界中及餘佛國。有",
    "T45n1863_003:0431c12": "諸眾生行菩薩行。而復樂於聲聞乘法。佛為",
    "T45n1863_003:0431c13": "轉彼。取大菩提。頌云。三乘及非乘。諸佛無量",
    "T45n1863_003:0431c14": "乘。一切記佛地。說諸煩惱斷。內身證聖智。",
    "T45n1863_003:0431c15": "及無餘涅槃。進怯弱眾生。是故隱覆說。准",
    "T45n1863_003:0431c16": "此。正同解深密說三意生身。初地已上決定",
    "T45n1863_003:0431c17": "趣寂。既不證菩薩所行寂滅樂門。明彼不能",
    "T45n1863_003:0431c18": "得意生身。而不能知故為過也。又云。不空",
    "T45n1863_003:0431c19": "羂索經及僧伽經說。淨居天皆發趣大。判作",
    "T45n1863_003:0431c20": "法華後教。未知憑何得知。有教即合。明言",
    "T45n1863_003:0431c21": "無證。如何抑判。又云。唯識兩師所說皆不",
    "T45n1863_003:0431c22": "應理。故知法華會前一切聖人皆不發心。法",
    "T45n1863_003:0431c23": "華會後淨居亦發。唯識論師違經立義。非唯",
    "T45n1863_003:0431c24": "一二者。不爾。如何解深密經彼自許在法華",
    "T45n1863_003:0431c25": "前說。唯深密經於淨土說。說淨土相。列眾",
    "T45n1863_003:0431c26": "歎德皆同佛地。佛地論釋如實義者。皆是不",
    "T45n1863_003:0431c27": "定種性聲聞得小果已。趣大菩提故名為大。",
    "T45n1863_003:0431c28": "若非回心。不觀淨土。又攝論等十義說一乘",
    "T45n1863_003:0431c29": "云為不定性。即通有學及無學聖皆許回心。",
    "T45n1863_003:0432a01": "又智度論釋大品經法華兩教云。三種人有",
    "T45n1863_003:0432a02": "妙淨土出於三界。乃至無有煩惱之名。於是",
    "T45n1863_003:0432a03": "國土佛所聞法華經。具佛道。如何得說法華",
    "T45n1863_003:0432a04": "經一切聖人皆不發心。又云。楞伽經分明說",
    "T45n1863_003:0432a05": "定性寂滅有變易死。教理顯然。豈得執弘前",
    "T45n1863_003:0432a06": "教非後經說者。此亦不爾。准入楞伽第四云。",
    "T45n1863_003:0432a07": "大慧聲聞辟支佛未證法無我。未得不可思",
    "T45n1863_003:0432a08": "議變易生。是故我為諸聲聞故說一乘道。此",
    "T45n1863_003:0432a09": "云未得。更據何文云分明說決定之人得受",
    "T45n1863_003:0432a10": "變易。依此文意。不定性人未聞大乘。不得",
    "T45n1863_003:0432a11": "變易。豈許決定不能回心得受變易。亦此經",
    "T45n1863_003:0432a12": "文亦有云。未離不可思議變易死。亦有云。不",
    "T45n1863_003:0432a13": "得離不思議變易死。亦有云。未得離不思議",
    "T45n1863_003:0432a14": "變易死。無分明文。作決定說。定性之人得受",
    "T45n1863_003:0432a15": "易。亦第二中說。墮不思議變易死故者。此",
    "T45n1863_003:0432a16": "說不定回心已後墮不思議變易生死。無決",
    "T45n1863_003:0432a17": "定性得變易文。若又許受變易生身。如何得",
    "T45n1863_003:0432a18": "言如是等得入人無我乃至生心以為涅槃。",
    "T45n1863_003:0432a19": "凡夫受分段。自知生死身。聖人受變易。豈執",
    "T45n1863_003:0432a20": "為涅槃。謂得有餘。即非知障知餘若在故。",
    "T45n1863_003:0432a21": "彼自不許。謂有餘依回心向大。要捨分段。別",
    "T45n1863_003:0432a22": "受變易。得三昧樂。謂為無餘故。亦如少聞得",
    "T45n1863_003:0432a23": "第四定。將為極果。死見前相尚趣起謗心。",
    "T45n1863_003:0432a24": "豈況聖人見受變易。謂為無餘耶。又准五乘",
    "T45n1863_003:0432a25": "文。初二乘中無入大乘語。唯第四不定乘中",
    "T45n1863_003:0432a26": "言。大慧彼三種人離煩惱障。熏習得清淨故。",
    "T45n1863_003:0432a27": "見無我。得三昧樂門故。聲聞緣覺畢竟證",
    "T45n1863_003:0432a28": "得如來法身。言彼三種人者。即不定乘中有",
    "T45n1863_003:0432a29": "三種人。非是指前初之三乘。若爾。即前須",
    "T45n1863_003:0432b01": "別說為第四乘。或可前三乘定不定性皆悉",
    "T45n1863_003:0432b02": "合說第四人。唯取不定性者。言彼三種。即前",
    "T45n1863_003:0432b03": "三中不定性者。若不如此。謂即前三定不定",
    "T45n1863_003:0432b04": "性皆許入大。違下第七第八所說。如前已引。",
    "T45n1863_003:0432b05": "無文顯說定性寂滅受變易死。虛言教理顯",
    "T45n1863_003:0432b06": "然故為過也。又問答中云。何故二說不同。答",
    "T45n1863_003:0432b07": "云。如經中。未說王宮以為化佛。弘此時教。即",
    "T45n1863_003:0432b08": "說三十四心成佛。未說阿賴耶。弘此時教。即",
    "T45n1863_003:0432b09": "說滅定唯在欲色。及說種子依色心也。弘後",
    "T45n1863_003:0432b10": "時教。其義即改瑜伽。即弘前教。四十年後",
    "T45n1863_003:0432b11": "二滅非真。有阿賴耶。墮不思議變易生死。弘",
    "T45n1863_003:0432b12": "此時經。論亦隨教者。此亦不爾。自許華",
    "T45n1863_003:0432b13": "嚴是已前教。豈唯說王宮化身以為真佛。瑜",
    "T45n1863_003:0432b14": "伽攝論并說王宮為非真佛。三十四身成者。",
    "T45n1863_003:0432b15": "是小乘論文。滅定依欲色身。有部之說。種",
    "T45n1863_003:0432b16": "子依於心色。經部師宗瑜伽。并改前宗種子",
    "T45n1863_003:0432b17": "依於第八識等。同楞伽等。亦說不定無實。涅",
    "T45n1863_003:0432b18": "槃智論顯揚佛地。俱說有變易生死。何義不",
    "T45n1863_003:0432b19": "同。而判瑜伽佛地論等為四十年前之教。如",
    "T45n1863_003:0432b20": "前已引判前後非。於同不解其同非異。強見",
    "T45n1863_003:0432b21": "於異故為過也。又云。瑜伽八十說二涅槃。由",
    "T45n1863_003:0432b22": "異熟識無有取故依轉識等不復得生。唯餘",
    "T45n1863_003:0432b23": "清淨。無為離垢。真法界有。當楞伽經而滅",
    "T45n1863_003:0432b24": "諸相。不取未來境界是三昧樂。二乘謂為涅",
    "T45n1863_003:0432b25": "槃。此亦不爾。彼經所說前後又異。第二卷",
    "T45n1863_003:0432b26": "則說聲聞辟支佛畏生死妄想苦而求涅槃。",
    "T45n1863_003:0432b27": "不知世間涅槃無差別故。分別一切法與非",
    "T45n1863_003:0432b28": "法。而滅諸根。不取未來境界。妄取以為涅槃",
    "T45n1863_003:0432b29": "者。是二乘有學凡夫之人。執無學者滅諸根",
    "T45n1863_003:0432c01": "已所得無餘謂為究竟。不知阿賴耶識轉成",
    "T45n1863_003:0432c02": "勝無餘故。次云。是故彼愚癡人說有三乘法。",
    "T45n1863_003:0432c03": "而不能知唯心想滅得寂滅法。若即聖人不",
    "T45n1863_003:0432c04": "應。次云。是故大慧彼愚癡人於世間生死輪",
    "T45n1863_003:0432c05": "中。常轉不住。亦據實義。決定性人滅諸根",
    "T45n1863_003:0432c06": "等者。身智俱滅唯有真如。楞伽云。唯心想滅",
    "T45n1863_003:0432c07": "得寂滅法。寂滅法者。非三昧樂。三昧樂者。是",
    "T45n1863_003:0432c08": "第七卷文說。不定性回心向大得入諸地。以",
    "T45n1863_003:0432c09": "本名說。同頓悟菩薩。諸地中得滅盡定。名",
    "T45n1863_003:0432c10": "墮三昧樂法門。何以得知。彼自問答云。佛告",
    "T45n1863_003:0432c11": "大慧。我今為汝分別宣說。大慧。聲聞有三",
    "T45n1863_003:0432c12": "種。言入八地寂滅門者。此是先修菩薩行者。",
    "T45n1863_003:0432c13": "墮聲聞地。還依本心。修菩薩行。同入八地寂",
    "T45n1863_003:0432c14": "滅樂門。非增上慢寂滅聲聞。若是二乘捨分",
    "T45n1863_003:0432c15": "段身住於三昧。名得涅槃者。何故第四卷云。",
    "T45n1863_003:0432c16": "須陀洹有三品。皆言入涅槃。經說第二果云。",
    "T45n1863_003:0432c17": "以善見禪修行相故。一來世間便斷苦盡入",
    "T45n1863_003:0432c18": "於涅槃。何以故。受變易身。改有行苦。豈得",
    "T45n1863_003:0432c19": "說云便斷苦盡入於涅槃。又復此是決定趣",
    "T45n1863_003:0432c20": "寂。何以得知。次下大慧問佛云。為說得決定",
    "T45n1863_003:0432c21": "寂滅羅漢。為發菩提。願善根妄善根阿羅",
    "T45n1863_003:0432c22": "漢為化應羅漢。佛告大慧。為說得決定寂滅",
    "T45n1863_003:0432c23": "聲聞羅漢。非餘羅漢。故知定性入無餘依唯",
    "T45n1863_003:0432c24": "有真如。同楞伽經而滅諸根及心想滅云入",
    "T45n1863_003:0432c25": "涅槃。若住三昧樂生涅槃想者。是退菩提。不",
    "T45n1863_003:0432c26": "定性者。顯文不解。故亦為失。又云。前後二教",
    "T45n1863_003:0432c27": "略有十三不同。一云。無上依經由無明住地",
    "T45n1863_003:0432c28": "有變易死。瑜伽論等由定願留。此亦不爾。",
    "T45n1863_003:0432c29": "隱經無漏業。設論所知障。以為不同。不云由",
    "T45n1863_003:0433a01": "所知障同無明住地。起無漏定願同無漏業。",
    "T45n1863_003:0433a02": "故亦為過。又云。楞伽滅諸根。方取變易。瑜",
    "T45n1863_003:0433a03": "伽留有根身者。此亦不爾。滅諸根者定入無",
    "T45n1863_003:0433a04": "餘。非受變易。不爾。變易豈無諸根。論留根",
    "T45n1863_003:0433a05": "身。是楞伽之不定。故留根身而為變易。不知",
    "T45n1863_003:0433a06": "所以妄云不同。第三不同。至破變易執方辨",
    "T45n1863_003:0433a07": "其失。四云。法華等經往他佛土。瑜伽等留身",
    "T45n1863_003:0433a08": "此洲。此亦不爾。法華往他佛土。據佛滅後。此",
    "T45n1863_003:0433a09": "界無佛。無能覺悟令發大心。以佛方便令往",
    "T45n1863_003:0433a10": "餘土。瑜伽等論約現逢佛。已能趣大受變易",
    "T45n1863_003:0433a11": "生。留身此土。即法華經三周授記。學無學",
    "T45n1863_003:0433a12": "人俱在此洲。不往他土。始能趣大。此而不悟。",
    "T45n1863_003:0433a13": "故亦失也。又云。依涅槃經。是人未來過八",
    "T45n1863_003:0433a14": "萬劫住等。瑜伽論等即留此身。或餘一劫。此",
    "T45n1863_003:0433a15": "亦不爾。瑜伽論言或餘一劫者。佛地論釋。或",
    "T45n1863_003:0433a16": "餘一劫者。此中意說過於一劫。准此八萬劫",
    "T45n1863_003:0433a17": "亦是過一劫。過一劫言無限定故。又云。依",
    "T45n1863_003:0433a18": "勝鬘等。二乘大力菩薩同受意生身。瑜伽論",
    "T45n1863_003:0433a19": "等二乘不同大力菩薩。大力菩薩如意而生。",
    "T45n1863_003:0433a20": "常願生故。二乘遠離而住。一切眾生皆不能",
    "T45n1863_003:0433a21": "見故者。此亦不然。且涅槃經云須陀洹人",
    "T45n1863_003:0433a22": "八萬劫。乃至辟支佛人十千劫。住此為受變",
    "T45n1863_003:0433a23": "易。為住無餘依。若不受變易。捨分段已。八",
    "T45n1863_003:0433a24": "萬劫住後。依何法更趣大耶。若受變易八萬",
    "T45n1863_003:0433a25": "劫住。豈常化生。又楞伽第四云。大慧聲聞",
    "T45n1863_003:0433a26": "辟支佛。若離一切諸過。熏習得證法無我。爾",
    "T45n1863_003:0433a27": "時離於諸過三昧。無漏醉法覺已。修行出世",
    "T45n1863_003:0433a28": "間無漏界中一切功德。頌云。無有究竟趣。亦",
    "T45n1863_003:0433a29": "復不退還。得諸三昧身。無量劫不覺。譬如惛",
    "T45n1863_003:0433b01": "醉人。酒消然後寤。得佛無上體。是我真法身。",
    "T45n1863_003:0433b02": "第七亦云。大慧聲聞辟支佛。於第八菩薩地",
    "T45n1863_003:0433b03": "中。樂著寂滅三昧樂門。醉故不能善知唯",
    "T45n1863_003:0433b04": "自心見。乃至大慧諸菩薩以見三昧寂滅樂",
    "T45n1863_003:0433b05": "門。憶念本願。大慈悲心度眾生。知十無盡如",
    "T45n1863_003:0433b06": "實行智。是故不即入於涅槃。此并二乘雖",
    "T45n1863_003:0433b07": "受變易。利生修行不同菩薩。如何獨謂瑜伽",
    "T45n1863_003:0433b08": "不同。第七不同。至破變易中辨。第八第九",
    "T45n1863_003:0433b09": "不同。准前破。又云。瑜伽云。留身通於有",
    "T45n1863_003:0433b10": "學。勝鬘等經唯是無學者。此亦不爾。有學不",
    "T45n1863_003:0433b11": "回心。不許受變易。既許彼回心。何不受變易。",
    "T45n1863_003:0433b12": "若謂煩惱在。菩薩亦復然。若謂菩薩雖有煩",
    "T45n1863_003:0433b13": "惱無漏力勝何妨。有學回趣大已有勝力能。",
    "T45n1863_003:0433b14": "又彼自判深密前教。後唯不定回心見道前",
    "T45n1863_003:0433b15": "趣大。不說聖者回心向大。非為顯了。法華後",
    "T45n1863_003:0433b16": "教得聖者有學亦許回心。為顯了。今瑜伽論",
    "T45n1863_003:0433b17": "等亦說有。亦說有學回心。許受變易。斯有何",
    "T45n1863_003:0433b18": "失。勝鬘據其定受變易生說。佛地依容受受",
    "T45n1863_003:0433b19": "論。不爾執文。說無學受不許有學。亦應楞",
    "T45n1863_003:0433b20": "伽說三地上有意生身。不說二乘無學受變",
    "T45n1863_003:0433b21": "易身。豈可二乘及初二地總不受變易。非",
    "T45n1863_003:0433b22": "過謂過。故為失也。十一不同亦准前破。十二",
    "T45n1863_003:0433b23": "不同下破變易執中具辨。又云。涅槃等先入",
    "T45n1863_003:0433b24": "寂滅後發大心。瑜伽先發大心然後留身者。",
    "T45n1863_003:0433b25": "此亦不爾。法華經有學無學人并悉回心。豈",
    "T45n1863_003:0433b26": "并無學住滅定中。謂無餘滅經多劫已方始",
    "T45n1863_003:0433b27": "趣大。又涅槃經云。八萬劫已至阿耨菩提心",
    "T45n1863_003:0433b28": "等。不言八萬劫已始發大心。不同之者妄謂",
    "T45n1863_003:0433b29": "為同。實同之者即為不同。准彼所論。同亦何",
    "T45n1863_003:0433c01": "曾同。異亦實無異。異種難思。翳目許生空",
    "T45n1863_003:0433c02": "華。異種尋伺唯妄分別。",
    "T45n1863_003:0433c03": "增壽非了謬九",
    "T45n1863_003:0433c04": "有義。前經說留壽行。瑜伽論等釋云。增壽至",
    "T45n1863_003:0433c05": "大菩提。然無漏業非變易親因。不捨根身。",
    "T45n1863_003:0433c06": "即受變易生死。後教得無學果。捨分段身所",
    "T45n1863_003:0433c07": "知障為緣。新發妄無漏業。親感三界外變易",
    "T45n1863_003:0433c08": "生死。住三昧樂。謂無餘涅槃。非滅盡定。從此",
    "T45n1863_003:0433c09": "覺已。始發大心。第八雖是有漏。煩惱盡故",
    "T45n1863_003:0433c10": "不屬界繫。名三界外。非離三界外有別眾生。",
    "T45n1863_003:0433c11": "然二乘種性雖有定不定殊。俱受變易。受變",
    "T45n1863_003:0433c12": "易已更不捨身。乃至金剛方始捨離。故佛性",
    "T45n1863_003:0433c13": "論云。唯有一生名為有有。若如唯識論等。不",
    "T45n1863_003:0433c14": "捨分段即受變易。云何名為生死。若謂剎那。",
    "T45n1863_003:0433c15": "即違佛性論說唯有一生。若謂命之始終。即",
    "T45n1863_003:0433c16": "違瑜伽增諸壽行。又言增壽。如何說死。既無",
    "T45n1863_003:0433c17": "有死。如何說生。又既不捨分段。瑜伽復無轉",
    "T45n1863_003:0433c18": "根之女人羅漢增壽。雖長女身。若為成",
    "T45n1863_003:0433c19": "佛。但可依經生智。凡夫不得妄有思度。此說",
    "T45n1863_003:0433c20": "不爾。二乘聖果回心向大。俱容得受變易生",
    "T45n1863_003:0433c21": "死。勝鬘經內據決定。說不定性者得無學果。",
    "T45n1863_003:0433c22": "決定回心不更復生。決受變易有學。不定雖",
    "T45n1863_003:0433c23": "亦回心受變易生。不決定故。經中不說。可",
    "T45n1863_003:0433c24": "以勝鬘不說有學回心。即不許法華會中有",
    "T45n1863_003:0433c25": "學趣大。是故佛性論等同勝鬘經。且據定受。",
    "T45n1863_003:0433c26": "楞伽經中據其頓悟怖煩惱者。說三意生。瑜",
    "T45n1863_003:0433c27": "伽佛地同法華等。俱許回心。既說回心。即容",
    "T45n1863_003:0433c28": "彼受變易生死。既無文障。明有學回心得受",
    "T45n1863_003:0433c29": "變易。亦為正說。彼無文障。此有文說。涅槃",
    "T45n1863_003:0434a01": "法華并許回心。瑜伽佛地許受變易。彼自說",
    "T45n1863_003:0434a02": "云。但可依經生智。凡夫不得妄有思度者。彼",
    "T45n1863_003:0434a03": "豈大聖。此瑜伽等并遮止耶。又括其文意。略",
    "T45n1863_003:0434a04": "為十一過。言捨分段身別受變易者。出何聖",
    "T45n1863_003:0434a05": "教。勝鬘經等并無捨分段言。瑜伽佛地論等",
    "T45n1863_003:0434a06": "皆言。無漏定願以資故業。令所感身漸勝",
    "T45n1863_003:0434a07": "令長。顯揚十六云。依變化身得至佛位。亦",
    "T45n1863_003:0434a08": "不言捨分段。入大乘論亦云。住壽不依經論。",
    "T45n1863_003:0434a09": "自意定之。又云。所知障為緣。新發妄無漏業。",
    "T45n1863_003:0434a10": "別感界外變易生死者。此不應爾。若造新業",
    "T45n1863_003:0434a11": "為親感因。何故佛性論云。因緣生死譬如須",
    "T45n1863_003:0434a12": "陀洹以上但用故業不生新業。若以無漏新",
    "T45n1863_003:0434a13": "招生死。此喻不成。又緣起經等。聖者不造感",
    "T45n1863_003:0434a14": "後有業。若非是有經論。不應云有有生死。若",
    "T45n1863_003:0434a15": "其是有。聖者如何造後有業。又復若許造後",
    "T45n1863_003:0434a16": "有業。那含不應雜修禪定資下故業生五淨",
    "T45n1863_003:0434a17": "居。若云大小力殊。此亦不爾。身勝劣別。何不",
    "T45n1863_003:0434a18": "得造。又若力殊。唯應菩薩造新業感。二乘力",
    "T45n1863_003:0434a19": "劣不能造感。又若菩薩許新造業感變易生。",
    "T45n1863_003:0434a20": "即大自在宮變易之身生報業。如何十地論",
    "T45n1863_003:0434a21": "云。後報利益摩醯首羅智所生。故佛性論",
    "T45n1863_003:0434a22": "云。譬如須陀洹以上但用故業不生新業。以",
    "T45n1863_003:0434a23": "此故知。瑜伽唯識等云資故業為其正說。若",
    "T45n1863_003:0434a24": "是無漏新感者。即集諦攝。雖安立諦非安立",
    "T45n1863_003:0434a25": "殊。不離四諦。無處說集。是非所斷。得通無",
    "T45n1863_003:0434a26": "漏。是應可修。但說集諦。是其所斷有漏非修。",
    "T45n1863_003:0434a27": "違理求文。故為不可。又若捨身更別受生為",
    "T45n1863_003:0434a28": "變易死。即違四記。無煩惱人死者不生。若云",
    "T45n1863_003:0434a29": "據分段說者。此亦不爾。豈彼變易非生攝耶。",
    "T45n1863_003:0434b01": "又約捨分段名死不生。此為分別。何須云無",
    "T45n1863_003:0434b02": "煩惱人死不生。如入見道捨諸難等。亦得云",
    "T45n1863_003:0434b03": "不生故。若云同分段生不名為捨。亦應同有",
    "T45n1863_003:0434b04": "漏第八不名為捨。既無死不生。應令大師隨",
    "T45n1863_003:0434b05": "虛妄說。又入大乘論云。問云。何住壽。答云。",
    "T45n1863_003:0434b06": "阿羅漢無煩惱。與八地菩薩同。善修如意足",
    "T45n1863_003:0434b07": "故。能隨意住世。乃至盡於生死。羅睺羅賓頭",
    "T45n1863_003:0434b08": "盧等盡住於世。若是捨分段。云何能隨意住。",
    "T45n1863_003:0434b09": "世等不信。大師之日記云。別受身。乖文立",
    "T45n1863_003:0434b10": "義故。亦為過。又云。無漏親感三界外生。名",
    "T45n1863_003:0434b11": "變易生者。此亦不爾。新無漏業可非墮界。第",
    "T45n1863_003:0434b12": "八有漏何非界耶。若云離繫故名非界。此同",
    "T45n1863_003:0434b13": "舊說。何假再陳。又如煩惱能感生故。應能",
    "T45n1863_003:0434b14": "為繫。彼許所知。實同煩惱。能發業感有漏",
    "T45n1863_003:0434b15": "第八。為菩提障。何非是繫。以彼云無漏生。如",
    "T45n1863_003:0434b16": "取為緣。有漏業因而生三有。即執變易。如",
    "T45n1863_003:0434b17": "彼別生。既說如取等故。所知應繫。無漏集收。",
    "T45n1863_003:0434b18": "此說不許故。不應執變易別生。如唯識等。",
    "T45n1863_003:0434b19": "名斷所知。雖留身住無漏定願。資其故業。",
    "T45n1863_003:0434b20": "則無是過。經言如取為緣有漏業用因而生",
    "T45n1863_003:0434b21": "三有。少分喻耳。又入大乘論云。若汝言無煩",
    "T45n1863_003:0434b22": "惱者。我亦如是。若有親愛。信歸於我。當為汝",
    "T45n1863_003:0434b23": "說。問云。何住壽。答曰。阿羅漢無煩惱。與八",
    "T45n1863_003:0434b24": "住菩薩同善修如意具足故。能隨意住世。既",
    "T45n1863_003:0434b25": "言隨意住。明非別受生。亦不得言釋四十年",
    "T45n1863_003:0434b26": "前教。論文自引。如羅睺等。故知兼釋法華",
    "T45n1863_003:0434b27": "等教故。唯識解不違經論。彼違故過。又云。受",
    "T45n1863_003:0434b28": "變易死。住三昧樂。謂無餘涅槃。非滅盡定。從",
    "T45n1863_003:0434b29": "此覺已。始發大心者。據不定性。唯識無違。若",
    "T45n1863_003:0434c01": "言定性。此亦不爾。違楞伽等。如前已引。而不",
    "T45n1863_003:0434c02": "能知根性有異。總說回心。違經及論。又法華",
    "T45n1863_003:0434c03": "經第二云。我等今者住最後身有餘涅槃。不",
    "T45n1863_003:0434c04": "云無餘。勝鬘亦同。又復自說無學回心要住",
    "T45n1863_003:0434c05": "滅定。謂是無餘。從此起已方能趣大。今言非",
    "T45n1863_003:0434c06": "滅定。前後自違背經立義。過之大也。又云。唯",
    "T45n1863_003:0434c07": "識論不捨分段即受變易。云何名為生死。若",
    "T45n1863_003:0434c08": "謂剎那。即違佛性論說唯有一生。若謂命之",
    "T45n1863_003:0434c09": "始終。即違瑜伽增諸壽行。增諸壽行即無有",
    "T45n1863_003:0434c10": "死有。既無有死。如何說生者。是亦不爾。生死",
    "T45n1863_003:0434c11": "名通。又如無上依經佛性論等四種生死但",
    "T45n1863_003:0434c12": "名生死。非據各各死已別生方名生死。若",
    "T45n1863_003:0434c13": "云是變易身生死法故名為生死。亦轉分段",
    "T45n1863_003:0434c14": "生死之法成變易故名為生死。何過不許。若",
    "T45n1863_003:0434c15": "捨分段受生死。何名變易。又許無漏能為新",
    "T45n1863_003:0434c16": "業親招生死。楞伽復說三意生身。地位各別",
    "T45n1863_003:0434c17": "則應更受。何名一生。故所設難唐捐其功。",
    "T45n1863_003:0434c18": "其過五也。又云。既不捨分段。瑜伽復無轉",
    "T45n1863_003:0434c19": "根之文。女人羅漢若為成佛者。此亦不爾。若",
    "T45n1863_003:0434c20": "以瑜伽無轉根文。即許女身成佛者。勝鬘經",
    "T45n1863_003:0434c21": "佛性論無上依經亦無轉根之語。設縱捨身。",
    "T45n1863_003:0434c22": "二乘鈍根如何成佛。瑜伽唯識無漏等資名",
    "T45n1863_003:0434c23": "一為變易。變易即是轉根之義。而不能知。",
    "T45n1863_003:0434c24": "其過之甚。又云。如上地道。破於上地感上地",
    "T45n1863_003:0434c25": "道。破於下地感上地報。二乘無漏破裂分段",
    "T45n1863_003:0434c26": "感變易生。於理何失者。此亦不爾。上地有漏",
    "T45n1863_003:0434c27": "道伏下不伏上。有漏可能感報。無漏之道通",
    "T45n1863_003:0434c28": "斷上下。非同有漏。如何能感。又云。瑜伽論",
    "T45n1863_003:0434c29": "說。留根增壽。住在此洲遠離而住。餘不能",
    "T45n1863_003:0435a01": "見。准此論文。是留壽行。非變易生死。末代論",
    "T45n1863_003:0435a02": "師加增穿鑿非瑜伽意者。此亦不爾。後代論",
    "T45n1863_003:0435a03": "師順文成理不同。彼說乖背瑜伽。瑜伽若許",
    "T45n1863_003:0435a04": "捨分段身別受變易。後代論師云資故業。可",
    "T45n1863_003:0435a05": "是增加。瑜伽不捨根身增壽者。即是變易。不",
    "T45n1863_003:0435a06": "同二乘有漏定願所增壽行。非多劫故。人天",
    "T45n1863_003:0435a07": "同類皆可見故。又無著顯揚論中說為變化",
    "T45n1863_003:0435a08": "身。親光佛地論內云變易死。又入大乘論云。",
    "T45n1863_003:0435a09": "答云。阿羅漢無煩惱。與八住菩薩同。善修如",
    "T45n1863_003:0435a10": "意足故。能隨意住世。乃至盡於生死。又云。如",
    "T45n1863_003:0435a11": "僧祇中說。青眼如來為化菩薩故。在光音天。",
    "T45n1863_003:0435a12": "與諸聲聞眾無量百千億那由他劫住。如彼",
    "T45n1863_003:0435a13": "天中。聲聞住壽多劫。當知此世界亦有聲聞。",
    "T45n1863_003:0435a14": "能如是住。若要捨壽受身他處。何名住世。",
    "T45n1863_003:0435a15": "此界亦有等。又問云。為以此身住世。為更",
    "T45n1863_003:0435a16": "有餘身住。答以實身而住世者。則無其義。若",
    "T45n1863_003:0435a17": "變化身住壽多劫。斯有是處。若更受身。即是",
    "T45n1863_003:0435a18": "實身。何名變化。故知增壽轉穢本形名為變",
    "T45n1863_003:0435a19": "易。若如是者。依名取義。及往無違。若要捨",
    "T45n1863_003:0435a20": "身方受變易。何但名乖。亦違聖教。唯意不",
    "T45n1863_003:0435a21": "但非唯識師。無著堅意諸菩薩等。亦彼云問",
    "T45n1863_003:0435a22": "略。敬凡不足。陵聖有餘。又云。如三界中煩惱",
    "T45n1863_003:0435a23": "為緣有漏業為因生於三界。若有業煩惱未",
    "T45n1863_003:0435a24": "伏。定生三界。故知若有妄無漏業未斷無",
    "T45n1863_003:0435a25": "明住地故受變易者。此亦不爾。如初果之人。",
    "T45n1863_003:0435a26": "又雖有三界業煩惱未斷。未必定受三界生。",
    "T45n1863_003:0435a27": "方取無學即於現身亦許得故。故知地上菩",
    "T45n1863_003:0435a28": "薩亦爾。即於現身得至果故。若云二乘有學",
    "T45n1863_003:0435a29": "能伏修惑。可有不生者。菩薩亦能伏所知",
    "T45n1863_003:0435b01": "障。何要別生方能至果。又八地已上有無漏",
    "T45n1863_003:0435b02": "業。未斷無明住地。何不更受。為三意生。唯一",
    "T45n1863_003:0435b03": "生耶。又十三不同中第七云。法華智度論等。",
    "T45n1863_003:0435b04": "非三界攝。因緣非是三有業故。三界煩惱不",
    "T45n1863_003:0435b05": "能繫故者。不爾。法華何處說變易身云非界",
    "T45n1863_003:0435b06": "攝。若據惑盡分段之身亦云界外。故下經云。",
    "T45n1863_003:0435b07": "以佛教門出三界苦。過三百旬等若論現身。",
    "T45n1863_003:0435b08": "八七五識及五根等并是有漏。如何非界。應",
    "T45n1863_003:0435b09": "知云變易出三界者。義亦同此。又從因緣生",
    "T45n1863_003:0435b10": "死云非界繫。若約五八等。猶屬於界。雖非",
    "T45n1863_003:0435b11": "惑繫。體隨界故。若非界攝。應是出世。是出",
    "T45n1863_003:0435b12": "世者。與佛何殊。若云有漏故與佛殊。既云有",
    "T45n1863_003:0435b13": "漏。如何非界。又復大乘處處經論辨界趣體。",
    "T45n1863_003:0435b14": "唯依第八。而今不知。故亦成過。不同中第十",
    "T45n1863_003:0435b15": "二云。無上依經佛性論等。妄無漏業以為生",
    "T45n1863_003:0435b16": "死。與大菩提為其怨障。瑜伽論等由無漏定",
    "T45n1863_003:0435b17": "資身命住。以取菩提者。此亦不爾。若不為取",
    "T45n1863_003:0435b18": "無上菩提。留身久住。為斯修事。何故菩薩十",
    "T45n1863_003:0435b19": "地位中。受變易身。與菩提為障。又楞伽第七",
    "T45n1863_003:0435b20": "云。大慧菩薩以見寂靜三昧樂門。憶念本願。",
    "T45n1863_003:0435b21": "大慈悲心度諸眾生。知十無盡。如實行智。是",
    "T45n1863_003:0435b22": "故不即入於涅槃。大悲諸菩薩遠離妄分別",
    "T45n1863_003:0435b23": "之心等。既云慈悲為眾生知十無盡如實行",
    "T45n1863_003:0435b24": "智等。豈可不知猶起妄無漏業受變易生與",
    "T45n1863_003:0435b25": "菩提為障。若由不知起妄無漏招變易生。應",
    "T45n1863_003:0435b26": "如凡夫造業感果。不唯一生。由業力故。若云",
    "T45n1863_003:0435b27": "故意受變易身。即何為障。只由有智障礙大",
    "T45n1863_003:0435b28": "菩提。為取菩提。留身久住。斷此智障。若不如",
    "T45n1863_003:0435b29": "是。即入涅槃。然經說為難。論名怨障者。以礙",
    "T45n1863_003:0435c01": "大菩提故。所以須受者。為欲斷除故。如勇健",
    "T45n1863_003:0435c02": "人有其怨敵。求怨敵然故。非不能避逢怨被",
    "T45n1863_003:0435c03": "害為怨障。受變易身應知亦爾。又云。第二",
    "T45n1863_003:0435c04": "第三時教唯有定性二乘身智斷滅。第四第五",
    "T45n1863_003:0435c05": "時教二乘無實涅槃。五性皆當成佛。無斷滅",
    "T45n1863_003:0435c06": "也者。此亦不爾。自許楞伽為第五時教。但說",
    "T45n1863_003:0435c07": "退菩提心者向大。勝鬘為其了義。說一乘者。",
    "T45n1863_003:0435c08": "復云。隨彼意欲而方便說。法華論釋不益決",
    "T45n1863_003:0435c09": "定聲聞。藥草喻中論云。令知乘異。涅槃最在",
    "T45n1863_003:0435c10": "後陳。說皆成佛。不解我意。以此准知。瑜伽深",
    "T45n1863_003:0435c11": "密了義大乘。楞伽涅槃咸皆符會。說教分",
    "T45n1863_003:0435c12": "為五時。定性悉皆成佛。無學無餘後始回心。",
    "T45n1863_003:0435c13": "捨分段身別受變易。既無聖教。但彼自言。非",
    "T45n1863_003:0435c14": "信人誰能順受。如有相違。後當會釋。",
    "T45n1863_003:0435c15": "說妄通經謬十",
    "T45n1863_003:0435c16": "有義。學瑜伽者。妄通楞伽涅槃經說。一闡提",
    "T45n1863_003:0435c17": "成佛者。是莊嚴論時邊無性非畢竟無性者。",
    "T45n1863_003:0435c18": "不然。何者。且阿顛帝迦。此云畢竟。第五性",
    "T45n1863_003:0435c19": "收。一闡提人非定第五。五性斷善名一闡提。",
    "T45n1863_003:0435c20": "前四斷善名為暫時。第五斷善名為畢竟。此",
    "T45n1863_003:0435c21": "亦非理。所以者何。且五斷善出何經論。若准",
    "T45n1863_003:0435c22": "楞伽。但說五乘。不說五種斷善。若准莊嚴論。",
    "T45n1863_003:0435c23": "時邊中有四種性。亦不說皆斷善。若依涅槃",
    "T45n1863_003:0435c24": "第三十六。即說生死河中有七種人。皆說斷",
    "T45n1863_003:0435c25": "善。彼說五斷善。前四為暫時。第五為畢竟。憑",
    "T45n1863_003:0435c26": "何聖教。應為出文。又云。暫時無涅槃者。一非",
    "T45n1863_003:0435c27": "第五性。二非常沒。三非決定無涅槃法。四前",
    "T45n1863_003:0435c28": "經已說當得涅槃。楞伽經說第五性中。顯燃",
    "T45n1863_003:0435c29": "善根後當涅槃。第五性中唯有菩薩闡提。更",
    "T45n1863_003:0436a01": "無畢竟。故知莊嚴論說畢竟無性。即楞伽經",
    "T45n1863_003:0436a02": "中燒善根者。此亦不爾。何者。楞伽經說當得",
    "T45n1863_003:0436a03": "涅槃。明彼非是涅槃經中常沒之人。亦非莊",
    "T45n1863_003:0436a04": "嚴畢竟之者。豈經中自說當得涅槃。無著菩",
    "T45n1863_003:0436a05": "薩說為畢竟無涅槃者。若說燒燃一切善法。",
    "T45n1863_003:0436a06": "莊嚴論中名為畢竟無涅槃法。於時邊中。復",
    "T45n1863_003:0436a07": "更說誰為普斷諸善根。又莊嚴論畢竟無因。",
    "T45n1863_003:0436a08": "楞伽無性大悲。亦彼豈全無性。故知楞伽無",
    "T45n1863_003:0436a09": "涅槃法燒善根者。是時邊收。非是莊嚴畢竟",
    "T45n1863_003:0436a10": "所攝。又莊嚴說有五乘。同楞伽者。可云畢",
    "T45n1863_003:0436a11": "竟即彼第五。莊嚴論中但明有性無性。於有",
    "T45n1863_003:0436a12": "性中即說三乘。無性之中復有四種。一不同",
    "T45n1863_003:0436a13": "楞伽說有第四。二不同楞伽說無性乘為其",
    "T45n1863_003:0436a14": "第五。又諸經論所說不同。涅槃或云三種病",
    "T45n1863_003:0436a15": "人。或七斷善。勝鬘說四。此等非一。各據別",
    "T45n1863_003:0436a16": "義。非定一准。如何定判。莊嚴論中畢竟無",
    "T45n1863_003:0436a17": "性即彼燒燃諸善根者。又若無畢竟無性。如",
    "T45n1863_003:0436a18": "何涅槃第三十二云。善男子。生死河中有七",
    "T45n1863_003:0436a19": "種人。第一人者斷善常沒。又第九言。若得聞",
    "T45n1863_003:0436a20": "是大涅槃經。雖犯四禁及五無間。猶故能生",
    "T45n1863_003:0436a21": "菩提因緣。一闡提輩則不如是。雖得聽受是",
    "T45n1863_003:0436a22": "妙經典。而不能生菩提道因。准此經。五無間",
    "T45n1863_003:0436a23": "業雖是邪定。說能作因。即餘處說救邪定。是",
    "T45n1863_003:0436a24": "一闡提輩。則不如是者。即餘經說捨邪定者。",
    "T45n1863_003:0436a25": "又言捨者。不化作佛。非全捨之。令生天故。",
    "T45n1863_003:0436a26": "故彼前會菩薩藏經。同餘不捨。明為妄說。又",
    "T45n1863_003:0436a27": "復多喻。如枯木必不生。如石山不停水。如淤",
    "T45n1863_003:0436a28": "泥珠未能清。如燋種必不生。又云。假使一切",
    "T45n1863_003:0436a29": "無量眾生一時成就阿耨菩提已。此諸如來",
    "T45n1863_003:0436b01": "亦復不見彼一闡提得成菩提。又第七云。復",
    "T45n1863_003:0436b02": "有比丘。說佛密藏甚深經典。一切眾生皆有",
    "T45n1863_003:0436b03": "佛性。以是性故。斷無量億諸煩惱結。即得阿",
    "T45n1863_003:0436b04": "耨菩提。除一闡提。若以悉有佛性。必當得斷",
    "T45n1863_003:0436b05": "諸煩惱結。彼一闡提豈不當能而獨除耶。若",
    "T45n1863_003:0436b06": "云餘者。現能闡提當能說。現非當者。此亦",
    "T45n1863_003:0436b07": "不然。除闡提諸難處等。皆現能耶。豈墮難",
    "T45n1863_003:0436b08": "者。皆闡提耶。上下多文。煩不具引。若以世親",
    "T45n1863_003:0436b09": "佛性論會。為謗法者說無量時。非實無性。如",
    "T45n1863_003:0436b10": "何不信。善戒經中如來自說。非種性人。無",
    "T45n1863_003:0436b11": "種性故。彌勒菩薩於聲聞地及菩經地并決",
    "T45n1863_003:0436b12": "擇分無著菩薩顯揚論等。皆說無性。佛地論",
    "T45n1863_003:0436b13": "中又復會云。雖經宣說一切有情之類皆有",
    "T45n1863_003:0436b14": "佛性皆當作佛。然就真如法身佛性。或就小",
    "T45n1863_003:0436b15": "分一切有情。方便而說。為令不定種性有情",
    "T45n1863_003:0436b16": "決定速趣無上正等菩提果故。攝大乘論及",
    "T45n1863_003:0436b17": "法華論所說一乘義皆相似。又復悉有佛性",
    "T45n1863_003:0436b18": "皆當作佛。即唯一乘而為了義。何故涅槃云。",
    "T45n1863_003:0436b19": "說一乘一道一行一緣。乃至云不解我意。又",
    "T45n1863_003:0436b20": "云。於經中或說一乘。或說三乘。又解深密經",
    "T45n1863_003:0436b21": "云。故於其中說一乘。非有情性無差別。楞伽",
    "T45n1863_003:0436b22": "經中亦云隱密。若爾。既有無性。佛性論文及",
    "T45n1863_003:0436b23": "寶性論如何會釋。答佛地論中已為解說今",
    "T45n1863_003:0436b24": "更一釋。有經文說。闡提決定無涅槃性者。有",
    "T45n1863_003:0436b25": "多種不同。佛性論云。說闡提決定無者。會",
    "T45n1863_003:0436b26": "楞伽經第五無性。彼斷善者。但無現行。非無",
    "T45n1863_003:0436b27": "種子。總云決定無涅槃法者。是非了義說。",
    "T45n1863_003:0436b28": "現有清淨無漏自性心種子故。或言決定無",
    "T45n1863_003:0436b29": "者。但無行性。非無理性。今總相說無明非了",
    "T45n1863_003:0436c01": "義。故寶性論云。以彼實有清淨性故。不得說",
    "T45n1863_003:0436c02": "言彼常畢竟無清淨性。又復二論依無上依",
    "T45n1863_003:0436c03": "經所會闡提。是樂有中第二非初。初者。",
    "T45n1863_003:0436c04": "謗解脫不唯大乘。佛性論會云。故佛說若不",
    "T45n1863_003:0436c05": "信大乘。名一闡提。寶性論云。為欲回轉誹謗",
    "T45n1863_003:0436c06": "大乘心。若如是解。諸教無違。信一棄餘。信非",
    "T45n1863_003:0436c07": "具足。又云。妄通涅槃說一切眾生悉有佛性。",
    "T45n1863_003:0436c08": "若說行性少分一切者云。此非經意。何以得",
    "T45n1863_003:0436c09": "知。經云。雖信佛性是眾生有。不信一切悉有",
    "T45n1863_003:0436c10": "佛性。名信不具足。此亦不爾。經不明說。若不",
    "T45n1863_003:0436c11": "信一切眾生悉有行佛性者。名信不具足。又",
    "T45n1863_003:0436c12": "若許悉有行性。違彼所執見道已前無無漏",
    "T45n1863_003:0436c13": "故。又復涅槃說。佛性者非唯一法。豈可染淨",
    "T45n1863_003:0436c14": "一切同有無聖凡別。約理不遮。行性不爾。又",
    "T45n1863_003:0436c15": "若以貪等為行性者。非善法故。違入大乘",
    "T45n1863_003:0436c16": "論。故論云。汝癡無智謂煩惱為佛性。以理性",
    "T45n1863_003:0436c17": "遍不信皆有。名信不具足。今許理遍。前通",
    "T45n1863_003:0436c18": "非妄。又云。凡有心者皆當作佛。及云。為非",
    "T45n1863_003:0436c19": "佛性說於佛性非佛性者。牆壁瓦石無情之",
    "T45n1863_003:0436c20": "物離如是等無情之物。是名佛性者。與一切",
    "T45n1863_003:0436c21": "眾生皆當作佛。文皆大同。何者。一切眾生豈",
    "T45n1863_003:0436c22": "說無心及以非情為眾生耶。故同一切。不為",
    "T45n1863_003:0436c23": "定證。況復經中自有釋一切言。理行二門應",
    "T45n1863_003:0436c24": "須通解。彼全不許本無漏種為三乘性。尚不",
    "T45n1863_003:0436c25": "為違。一切有言如何分有即為違教。瑜伽等",
    "T45n1863_003:0436c26": "云不遍者。說理心耶。又以智論所說五乘云。",
    "T45n1863_003:0436c27": "不住涅槃者。著人天中。作涅槃因。以為定說。",
    "T45n1863_003:0436c28": "此亦不爾。彼據習性。非性種。又許為證。便",
    "T45n1863_003:0436c29": "違涅槃一切有言。所有違文反彼妄通。准",
    "T45n1863_003:0437a01": "前可悉。又云。涅槃說一切眾生皆歸一道。一",
    "T45n1863_003:0437a02": "道者。同用佛乘為一乘也者。亦同勝鬘云二",
    "T45n1863_003:0437a03": "乘入一乘。一乘即大乘者。此亦不爾。彼自解",
    "T45n1863_003:0437a04": "云。一道一緣等四十年前。勝鬘彼判在後。",
    "T45n1863_003:0437a05": "如何今復說同。前後相違實為自拙。又更有",
    "T45n1863_003:0437a06": "過。如下破會涅槃文辨。何故一經二文相似。",
    "T45n1863_003:0437a07": "自情取捨強會不同。故知唯識善順諸經。眾",
    "T45n1863_003:0437a08": "論宏摸深可儀習。",
    "T45n1863_003:0437a09": "通釋外難謬十一",
    "T45n1863_003:0437a10": "有義。一通釋外難云。若唯一乘悉當作佛為",
    "T45n1863_003:0437a11": "了義者。何故涅槃三十四云。或有說言。須陀",
    "T45n1863_003:0437a12": "洹乃至阿羅漢皆得佛道。或言不得。或有說",
    "T45n1863_003:0437a13": "言。犯四重禁。造五逆罪。一闡提皆有佛性。",
    "T45n1863_003:0437a14": "或說為無。乃至皆云。不解我意者。是迦葉問。",
    "T45n1863_003:0437a15": "佛為答云。我於智者不作二說等。如說闡提。",
    "T45n1863_003:0437a16": "障未來故。名為無性。必當得故。名為有性。楞",
    "T45n1863_003:0437a17": "伽經說。度分段故。名之為滅。未度變易名不",
    "T45n1863_003:0437a18": "滅也。由此智者知佛無二說也。此解不爾。",
    "T45n1863_003:0437a19": "非須陀洹等猶如闡提障未來故。名不作佛。",
    "T45n1863_003:0437a20": "當可得故名皆作佛。又斷善等雖名闡提。皆",
    "T45n1863_003:0437a21": "容悔滅。及生死續。如前已明。說必當得。非全",
    "T45n1863_003:0437a22": "無者。又非定性能度變易。楞伽深密瑜伽論",
    "T45n1863_003:0437a23": "等。說定性二乘不得作佛。不定得作佛。對大",
    "T45n1863_003:0437a24": "慧等。佛不二說。對定性二乘。或總相說不得",
    "T45n1863_003:0437a25": "作佛。對不定二乘。或總相說皆得作佛故。梁",
    "T45n1863_003:0437a26": "攝論云。前頌了義。後不了義故。二乘聞之。謂",
    "T45n1863_003:0437a27": "佛二說故。法華經論云。此以如來先說法異",
    "T45n1863_003:0437a28": "今說法。異云何如來不成妄語。為斷此疑。如",
    "T45n1863_003:0437a29": "經舍利弗汝等當一心信解等。准此。涅槃會",
    "T45n1863_003:0437b01": "法華經。謂佛二說。楞伽深密無此疑故。彼對",
    "T45n1863_003:0437b02": "智人。佛顯了談。不作二說。若不如是。或說作",
    "T45n1863_003:0437b03": "佛。或說不作。云何不二。又楞伽說。定性二乘",
    "T45n1863_003:0437b04": "尚不能入初地。況能至八地。如前已引。准此",
    "T45n1863_003:0437b05": "故知。定性二乘不受變易。彼不能知。故妄釋",
    "T45n1863_003:0437b06": "難。二通外難。涅槃經云。我於經中告諸比丘。",
    "T45n1863_003:0437b07": "一乘一道一行一緣。乃至云。我諸弟子不解",
    "T45n1863_003:0437b08": "我意。唱言如來說須陀洹乃至阿羅漢人皆",
    "T45n1863_003:0437b09": "得佛道等者。此解四十年前存三說一。非四",
    "T45n1863_003:0437b10": "十年後無二無三破二歸一。義既不同。因何",
    "T45n1863_003:0437b11": "為難。何以得知。一乘一道非決定一乘。答",
    "T45n1863_003:0437b12": "文義及人皆不同故。法華勝鬘無此文故。義",
    "T45n1863_003:0437b13": "不同者。法華唯一佛乘。勝鬘二乘入大乘。一",
    "T45n1863_003:0437b14": "切眾生皆歸一道。一道者大乘也。涅槃所立",
    "T45n1863_003:0437b15": "一乘異時。說同一道。如深密一道也。一行",
    "T45n1863_003:0437b16": "同顯揚無差別行。到一有者。同華嚴經解脫",
    "T45n1863_003:0437b17": "無別。亦如出生菩提心經同至一城。謂同解",
    "T45n1863_003:0437b18": "脫人異者。此文告諸比丘。法華為菩薩聲聞。",
    "T45n1863_003:0437b19": "涅槃為迦葉菩薩。勝鬘夫人自說者此釋不",
    "T45n1863_003:0437b20": "爾。無文顯說一乘一道等是四十年前說。又",
    "T45n1863_003:0437b21": "法鼓勝鬘亦四十年前說。如前已明。涅槃自",
    "T45n1863_003:0437b22": "云。皆歸一道。一道者大乘也。勝鬘經云。二乘",
    "T45n1863_003:0437b23": "入一乘。一乘即大乘。與涅槃云一乘何別。法",
    "T45n1863_003:0437b24": "華復云。汝等所行是菩薩道。又云。入大乘為",
    "T45n1863_003:0437b25": "本。豈非一道耶。勝鬘云。六處大因為大乘故。",
    "T45n1863_003:0437b26": "說此同一行。法華又云。如此皆為得一佛乘。",
    "T45n1863_003:0437b27": "一切種智故。又云。唯為一大事因緣故。豈非",
    "T45n1863_003:0437b28": "一緣。法華方便品告舍利弗。乃至化城品告",
    "T45n1863_003:0437b29": "諸比丘。乃至正說破二歸一云。又諸比丘若",
    "T45n1863_003:0437c01": "如來自知涅槃時到。乃至云。唯一佛乘得滅",
    "T45n1863_003:0437c02": "度爾。此即文義及人一切皆同。如何妄釋。又",
    "T45n1863_003:0437c03": "若云勝鬘經夫人自說。法華告舍利弗。涅槃",
    "T45n1863_003:0437c04": "無之。故不會彼。深密告勝義生。不告諸比丘",
    "T45n1863_003:0437c05": "故。涅槃經不會於彼。既法華中告諸比丘。",
    "T45n1863_003:0437c06": "涅槃既云。我於經中告諸比丘。唯此即是正",
    "T45n1863_003:0437c07": "會法華。論四義釋一乘中云。二者同義。以",
    "T45n1863_003:0437c08": "聲聞辟支佛佛法身平等者。佛性法身更無",
    "T45n1863_003:0437c09": "差別故。又解三平等中云。如來依三平等說",
    "T45n1863_003:0437c10": "一乘法故。以如來法身與聲聞法身無異故。",
    "T45n1863_003:0437c11": "與授記。又云。又依何義故。如來說三乘名為",
    "T45n1863_003:0437c12": "一乘。依同義故。與諸聲聞授記。同義者。以如",
    "T45n1863_003:0437c13": "來法身聲聞法身平等無差別故。以聲聞辟",
    "T45n1863_003:0437c14": "支佛異乘故。有差別。以彼非大乘故。准此。",
    "T45n1863_003:0437c15": "約如說乘為一。據智果等。乘即有別。又梁攝",
    "T45n1863_003:0437c16": "論云。後名於法如平等意。諸聲聞等人如來",
    "T45n1863_003:0437c17": "於法華經中為其授記。已得佛意。但得法如",
    "T45n1863_003:0437c18": "平等意。未得佛法身。准此。正釋法華一乘。文",
    "T45n1863_003:0437c19": "義同。不看經論妄為計度。又通三十五諍論",
    "T45n1863_003:0437c20": "云。教有三。一始終無二教。二隨機不定教。三",
    "T45n1863_003:0437c21": "後說決定教。此判為三。理必不爾。何者。始終",
    "T45n1863_003:0437c22": "無二與後決定二教何別。又復三教文憑何",
    "T45n1863_003:0437c23": "為判。又隨機不定彼無智耶。謂佛世尊為不",
    "T45n1863_003:0437c24": "定說。准涅槃經云。若有智者。我於是人終不",
    "T45n1863_003:0437c25": "作二說。是人亦謂我不作二說。准之。對於智",
    "T45n1863_003:0437c26": "者則始終不二。於無智者作不定說。又涅槃",
    "T45n1863_003:0437c27": "經為聲聞說半字。為菩薩說滿字。准此。亦即",
    "T45n1863_003:0437c28": "無智有智故應分二。分三教者。彼言非佛教。",
    "T45n1863_003:0437c29": "判教既妄。釋定非真。煩不具述。又通瑜伽論",
    "T45n1863_003:0438a01": "及佛性論破執有無。并破小乘。瑜伽論中破",
    "T45n1863_003:0438a02": "分別部。佛性論中破薩婆多。不雙破者。所弘",
    "T45n1863_003:0438a03": "教異。瑜伽釋四十年前教。於聲聞地敘有部",
    "T45n1863_003:0438a04": "等無性之義。破分別部。以小乘宗未合立佛",
    "T45n1863_003:0438a05": "性故。佛性論弘佛性論之教。依第五時一切",
    "T45n1863_003:0438a06": "成佛。破有部。於大乘中說佛性故。據義各",
    "T45n1863_003:0438a07": "別。非互相破。何以得知。答有六義。一瑜伽所",
    "T45n1863_003:0438a08": "破有性非大乘義。是分別部。二瑜伽能破引",
    "T45n1863_003:0438a09": "文非大乘經。三瑜伽能破非大乘義。四佛性",
    "T45n1863_003:0438a10": "論破瑜伽所立無性。名破小乘執。五佛性論",
    "T45n1863_003:0438a11": "破瑜伽所立無性。云同外道。六准善戒經涅",
    "T45n1863_003:0438a12": "槃經。瑜伽所立非大乘義者。此解不爾。何以",
    "T45n1863_003:0438a13": "故。若云。佛性論中破於有部論文。顯知云瑜",
    "T45n1863_003:0438a14": "伽教破分別部。准何得了。又定前後義。已明",
    "T45n1863_003:0438a15": "非。又以瑜伽弘已前教。小乘未合立佛性",
    "T45n1863_003:0438a16": "故。瑜伽破者。二論俱弘。佛在世故。未即",
    "T45n1863_003:0438a17": "部分。何須別破。豈薩婆多弘已前教。瑜伽",
    "T45n1863_003:0438a18": "順之。分別部師弘已後教。佛性論許彼俱小",
    "T45n1863_003:0438a19": "乘。各偏執故。俱為謗故。即涅槃經一切俱",
    "T45n1863_003:0438a20": "有一切俱無俱為謗故。瑜伽所明。一不同薩",
    "T45n1863_003:0438a21": "婆多一切無。二不同分別部一切有。何以得",
    "T45n1863_003:0438a22": "知。准聲聞地。六相明無及有相等。即有先",
    "T45n1863_003:0438a23": "有。非至忍位方有。無即畢竟無故。不同有部。",
    "T45n1863_003:0438a24": "有即時有。許有轉變。非一切時決定常有故。",
    "T45n1863_003:0438a25": "不同分別部。分別部說一切有性凡聖二性",
    "T45n1863_003:0438a26": "皆同於第一義空。瑜伽述有性。難非一切時",
    "T45n1863_003:0438a27": "有。何以得知。彼難云。無般涅槃法。又難云。",
    "T45n1863_003:0438a28": "如是無般涅槃法。何故不有般涅槃法界耶。",
    "T45n1863_003:0438a29": "又難云。如見有一地方所。於一時間無金等",
    "T45n1863_003:0438b01": "性。或於一時有金等性。乃至又牒難云。汝",
    "T45n1863_003:0438b02": "何所欲。如彼地方所。先無此種性。後有此",
    "T45n1863_003:0438b03": "種性。或先有此種性。後無此種性。如是先有",
    "T45n1863_003:0438b04": "聲聞定種性。後無此定種性等。准此設難。豈",
    "T45n1863_003:0438b05": "同分別部計一切有空為性耶。既計空為種",
    "T45n1863_003:0438b06": "性。一切時有。不應或有或無。佛性論中作斯",
    "T45n1863_003:0438b07": "難者。自違宗。豈成破。立瑜伽破一切有。佛性",
    "T45n1863_003:0438b08": "論破一切無。反復此難。豈不成過。何者。瑜伽",
    "T45n1863_003:0438b09": "所破即佛性論能立之義。若一切有。瑜伽不",
    "T45n1863_003:0438b10": "令破之。既是瑜伽所破。佛性論中不應成立。",
    "T45n1863_003:0438b11": "若以瑜伽所破。為佛性論能破正義。即瑜伽",
    "T45n1863_003:0438b12": "能破名似非真。取瑜伽所破而為能立。亦即",
    "T45n1863_003:0438b13": "所立。翻合二論。俱墮過門。請善思之。二云。",
    "T45n1863_003:0438b14": "瑜伽能破引文非大乘經。佛性論云。佛為小",
    "T45n1863_003:0438b15": "乘人。說有眾生不住於性永不般涅槃。復云。",
    "T45n1863_003:0438b16": "阿含說佛十力中性力所知。此亦不爾。無上",
    "T45n1863_003:0438b17": "依經亦說有無般涅槃性。善戒經行性品亦",
    "T45n1863_003:0438b18": "說有無性。豈小乘經耶。阿含之名大小通稱。",
    "T45n1863_003:0438b19": "如何定說即小乘經攝大乘等皆云大乘阿笈",
    "T45n1863_003:0438b20": "摩。阿笈摩即阿含也。法華經論亦云阿含甚",
    "T45n1863_003:0438b21": "深。豈說小教。三云。瑜伽能破非大乘義。唯",
    "T45n1863_003:0438b22": "佛性論瑜伽顯揚證無性者。是有部義。佛性",
    "T45n1863_003:0438b23": "論云。薩婆多等說。一切眾生無有性得佛性。",
    "T45n1863_003:0438b24": "但有修得佛性。此亦不爾。聲聞地中明其種",
    "T45n1863_003:0438b25": "性述自正義。不順有宗。有宗無性得。彼種性",
    "T45n1863_003:0438b26": "中立性得故。亦立無即畢竟無。有即無始有。",
    "T45n1863_003:0438b27": "不同佛性論述有部宗。本來是無後時方有。",
    "T45n1863_003:0438b28": "又佛性論述有部宗義。亦少失有部。不許入",
    "T45n1863_003:0438b29": "見道心。苦忍已去。豈名佛性。又得聖性。非",
    "T45n1863_003:0438c01": "在苦忍。三乘俱在世第一法位。得聖性故。亦",
    "T45n1863_003:0438c02": "不許有十回向故。俱舍論中。述一切有。正宗",
    "T45n1863_003:0438c03": "說故。設有餘說。敘不正故。又若瑜伽聲聞地",
    "T45n1863_003:0438c04": "中。順有部宗六相明無。更於何處證一切有。",
    "T45n1863_003:0438c05": "豈欲自明種性。不據自宗。但隨小說。又決",
    "T45n1863_003:0438c06": "擇重明五難六答。亦無異說。顯揚亦同。豈",
    "T45n1863_003:0438c07": "皆須有部耶。又自立宗云。瑜伽等釋四十年",
    "T45n1863_003:0438c08": "前教故。明一分無等。今云一分無。何成順小。",
    "T45n1863_003:0438c09": "數數自違。豈不心勞。六云。准菩薩善戒經涅",
    "T45n1863_003:0438c10": "槃經。瑜伽所立無性有情非大乘義。何以故。",
    "T45n1863_003:0438c11": "以阿含經性力。知種種界。證一分無性。此",
    "T45n1863_003:0438c12": "即性界不可轉。善戒經第五云。受學菩薩戒",
    "T45n1863_003:0438c13": "者。先知眾生界。然後共住為轉性界。如應",
    "T45n1863_003:0438c14": "說法。涅槃第三十一云。轉下作中。轉中作",
    "T45n1863_003:0438c15": "上等。說根不定。准此故知。性界定者是小乘",
    "T45n1863_003:0438c16": "義者。此亦不爾。豈大乘中無性界定。如楞伽",
    "T45n1863_003:0438c17": "般若。明其乘性。有定不定。無量義經云。如是",
    "T45n1863_003:0438c18": "觀已。而入眾生諸根性欲。性欲無量故。說法",
    "T45n1863_003:0438c19": "無量。入大乘論亦云。如佛所說。下根下性下",
    "T45n1863_003:0438c20": "發道意所願。亦下性中發道意所願。亦中",
    "T45n1863_003:0438c21": "上根上性上發道意所願。亦上。是故諸佛中",
    "T45n1863_003:0438c22": "根中隨其根性。即以慈心分別教受。大莊嚴",
    "T45n1863_003:0438c23": "論第一亦云。若無性差別。則無信乘果差別",
    "T45n1863_003:0438c24": "等。大乘小乘經論并說二十七賢聖根性不",
    "T45n1863_003:0438c25": "同有轉不轉。故知善戒及涅槃經轉下作中",
    "T45n1863_003:0438c26": "等。據不定說。性界定者。據定性。又瑜伽論",
    "T45n1863_003:0438c27": "具寫善戒經文。豈可唯依小乘說無。又菩薩",
    "T45n1863_003:0438c28": "藏經明佛性力。亦知種種界。及善戒地持俱",
    "T45n1863_003:0438c29": "解十因。定異因中明根性定異。依何定判是",
    "T45n1863_003:0439a01": "小乘經。故知瑜伽善戒涅槃義同水乳。而彼",
    "T45n1863_003:0439a02": "不知。自妄分別。云學唯識論者不會時教。於",
    "T45n1863_003:0439a03": "此義中誠可更審。下見諸難。多率自情。顛",
    "T45n1863_003:0439a04": "倒釋文。既無憑准。繁不具舉。",
    "T45n1863_003:0439a05": "能顯中邊慧日論第三"
}