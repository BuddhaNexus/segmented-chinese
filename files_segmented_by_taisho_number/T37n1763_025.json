{
    "T37n1763_025:0474b02": "2大般涅槃經集解卷第二十五",
    "T37n1763_025:0474b04": "　釋有餘無餘偈義　論施闡提無福義",
    "T37n1763_025:0474b05": "大眾問品之第二",
    "T37n1763_025:0474b06": "世尊！一切契經說有餘義至亦有餘義亦無餘",
    "T37n1763_025:0474b07": "義。案僧亮曰：昔說契經，具二種：如《法華》",
    "T37n1763_025:0474b08": "中說一解脫，是無餘也；復倍上數，是有餘",
    "T37n1763_025:0474b09": "也。其餘皆爾。法瑤曰：謗法犯重五逆罪等，初",
    "T37n1763_025:0474b10": "無改悔、護法之心，必斷善根，向一闡提。此謂",
    "T37n1763_025:0474b11": "亦魔道也。若能常懷慚愧、起護正法之心，",
    "T37n1763_025:0474b12": "以此因緣，戒還如初，謂亦天道也。從此竟",
    "T37n1763_025:0474b13": "「棄捨破戒如除稊稗」，答此問也。智秀曰：此下",
    "T37n1763_025:0474b14": "訖第四八戒齋法，正答第十問，云何為眾",
    "T37n1763_025:0474b15": "生廣說於祕密也。而先訖「除棄破戒如除稊",
    "T37n1763_025:0474b16": "稗」，答第十六問，云何諸菩薩遠離一切病也。",
    "T37n1763_025:0474b17": "所以爾者，向辨難施有餘，仍顯離病之法也。",
    "T37n1763_025:0474b18": "破戒之罪能壞身心，謂之為病。經力能滅，故",
    "T37n1763_025:0474b19": "致此問也。",
    "T37n1763_025:0474b20": "純陀白佛言：世尊！如佛所說至餘一切施皆可",
    "T37n1763_025:0474b21": "讚嘆。案僧亮曰：闡提者，無信等善根，名為",
    "T37n1763_025:0474b22": "闡提。殺之則無從地之罪，施之亦無從地之",
    "T37n1763_025:0474b23": "福，故除之也。",
    "T37n1763_025:0474b24": "純陀問言：云何名為至一闡提者其義云何。",
    "T37n1763_025:0474b25": "案僧亮曰：問已成闡提、未成闡提之間也。純",
    "T37n1763_025:0474b26": "陀意謂雖未成闡提，此既重惡業人，雖有微",
    "T37n1763_025:0474b27": "善，要與無善根同。是以重問也。",
    "T37n1763_025:0474b28": "佛告純陀：若有比丘至亦名趣向一闡提道。",
    "T37n1763_025:0474b29": "案僧亮曰：成其問也。說四種惡人永無改",
    "T37n1763_025:0474c01": "悔，趣向闡提也。",
    "T37n1763_025:0474c02": "若復說言無佛法眾至施其餘者一切讚歎。",
    "T37n1763_025:0474c03": "案僧亮曰：謂法相無邊，不可一人知盡。無佛",
    "T37n1763_025:0474c04": "法眾，雖有因果，亦向闡提也。",
    "T37n1763_025:0474c05": "爾時純陀復白佛言至如是等人名為破戒。",
    "T37n1763_025:0474c06": "案僧亮曰：三逆謗法不必有戒，其言破戒，",
    "T37n1763_025:0474c07": "此義云何？「若犯四重」至「名為破戒者」，明比丘",
    "T37n1763_025:0474c08": "害親謗法，其罪則重於在家。今云何但說破",
    "T37n1763_025:0474c09": "戒也。",
    "T37n1763_025:0474c10": "純陀復問：如是破戒至我說是人不為破戒。",
    "T37n1763_025:0474c11": "案僧亮曰：舉二因緣，一生重悔、二勤護法。",
    "T37n1763_025:0474c12": "具此二善，不障解脫，名不破戒。",
    "T37n1763_025:0474c13": "何以故？善男子！譬如日出至有施是者福不足",
    "T37n1763_025:0474c14": "言。案僧亮曰：上雖說受學大乘，未明能救",
    "T37n1763_025:0474c15": "重罪是涅槃經也。",
    "T37n1763_025:0474c16": "又善男子！犯重罪者至施是人者得勝果報。",
    "T37n1763_025:0474c17": "案僧亮曰：法有深淺，作罪之心有輕有重，",
    "T37n1763_025:0474c18": "重心作罪，輕心不能滅也，乃廣說其相也。",
    "T37n1763_025:0474c19": "善男子！譬如女人懷妊垂產至有如是等無量",
    "T37n1763_025:0474c20": "果報。案僧亮曰：譬重心護法，法由人弘，弘",
    "T37n1763_025:0474c21": "法在行，謂戒定智慧次第相生。今日慧解，藉",
    "T37n1763_025:0474c22": "戒定為因。因譬女也，今解譬子。昔日戒定甚",
    "T37n1763_025:0474c23": "淨，必生勝慧，譬垂產。遇值惡緣而犯重禁，",
    "T37n1763_025:0474c24": "譬國亂也。捨淨之穢，譬之他土。以本因力聞",
    "T37n1763_025:0474c25": "涅槃經，譬天廟也。信常樂淨，以譬生子。又聞",
    "T37n1763_025:0474c26": "經說護法功德能除犯重，譬聞舊邦安隱豐",
    "T37n1763_025:0474c27": "樂。勤加護法，譬携持其子也。欲令本戒清淨，",
    "T37n1763_025:0474c28": "譬還本土也。末法耶惑，執偏教者不受常說，",
    "T37n1763_025:0474c29": "譬水暴急不得度也。遂執常解，沒命不捨，譬",
    "T37n1763_025:0475a01": "命終也。雖有破戒本惡，以護法之功，起登大",
    "T37n1763_025:0475a02": "道，為天中也。法瑤曰：為改悔護法者設譬",
    "T37n1763_025:0475a03": "也。明昔善已有今解之萌，譬懷妊也。天廟者，",
    "T37n1763_025:0475a04": "講法之處也。聞法改悔，生護法之心，譬生一",
    "T37n1763_025:0475a05": "子也。",
    "T37n1763_025:0475a06": "純陀復言：世尊！若一闡提至一切所施非無差",
    "T37n1763_025:0475a07": "別。案僧亮曰：菴羅菓者，菓能生菓，譬善能",
    "T37n1763_025:0475a08": "生善也。種果之法，破核除肉則難生，全核因",
    "T37n1763_025:0475a09": "肉則易生。而犯重罪之人，以譬食菓肉也。吐",
    "T37n1763_025:0475a10": "核置地者，核生雖難，猶自可為菓種，明雖犯",
    "T37n1763_025:0475a11": "重罪，而猶有微善可作善種也。破而嘗之者，",
    "T37n1763_025:0475a12": "以貪甜故，滅菓種也，譬愚癡重故，斷徵善根",
    "T37n1763_025:0475a13": "也。「心生悔恨」以下，明菓種已斷，雖欲將護，果",
    "T37n1763_025:0475a14": "不可生，譬善斷不悔，安得生哉。不名闡提者，",
    "T37n1763_025:0475a15": "以不悔故名闡提耳，非以悔故名闡提也。法",
    "T37n1763_025:0475a16": "瑤曰：此譬不改悔一闡提之徒。初受戒為食",
    "T37n1763_025:0475a17": "果，破戒為吐核也。",
    "T37n1763_025:0475a18": "純陀復言：何故如來至捨棄破戒如除稊稗。",
    "T37n1763_025:0475a19": "案僧亮曰：是佛弟子，未得清信，亦事尼楗，",
    "T37n1763_025:0475a20": "為說唯施尼楗有福，餘則無福。疑以問佛，佛",
    "T37n1763_025:0475a21": "因事答之耳。",
    "T37n1763_025:0475a22": "復次善男子！如我昔日至一切自在必受安樂。",
    "T37n1763_025:0475a23": "案法瑤曰：上來所明無餘之義一周已畢，",
    "T37n1763_025:0475a24": "今次明昔說皆亦有餘不盡義也。行者若能",
    "T37n1763_025:0475a25": "了此有餘法性，則無八倒之苦，唯受於法樂",
    "T37n1763_025:0475a26": "耳。從此竟品，答云何知法性而受於法樂也。",
    "T37n1763_025:0475a27": "爾時文殊師利菩薩至廣問如來如是偈義。",
    "T37n1763_025:0475a28": "案僧亮曰：女無實德、男不自在、世間無樂，",
    "T37n1763_025:0475a29": "不應起慢不受佛法也。",
    "T37n1763_025:0475b01": "爾時文殊師利法子至如是之人則我弟子。",
    "T37n1763_025:0475b02": "案僧亮曰：有罪求悔者，須受悔者歡喜也，故",
    "T37n1763_025:0475b03": "但隨不逆，必因受悔者而得清淨也。故不觀",
    "T37n1763_025:0475b04": "作以不作，要內懷重愧，知不悔為惡、悔之為",
    "T37n1763_025:0475b05": "善，故但自觀身善不善行。",
    "T37n1763_025:0475b06": "爾時世尊為文殊師利至諮問如來如是密教。",
    "T37n1763_025:0475b07": "案僧亮曰：若羅漢以己譬彼者，凡夫須護，羅",
    "T37n1763_025:0475b08": "漢亦應須護也。",
    "T37n1763_025:0475b09": "爾時文殊師利復說是偈至則墮無間獄。案",
    "T37n1763_025:0475b10": "僧亮曰：無明是眾惑之主，譬父也。貪愛性染，",
    "T37n1763_025:0475b11": "譬母也。",
    "T37n1763_025:0475b12": "爾時如來復為文殊師利至問於如來如是密",
    "T37n1763_025:0475b13": "語。案僧亮曰：屬師義不成者，制命由師，眾",
    "T37n1763_025:0475b14": "義斯備，苦義不成也。不屬師義不成者，不從",
    "T37n1763_025:0475b15": "師訓，愚闇無知，樂義不成。若得自在，不成就",
    "T37n1763_025:0475b16": "者，不屬師故，愚闇無知，不名自在。",
    "T37n1763_025:0475b17": "文殊師利復說偈言至我於爾時為說此偈。",
    "T37n1763_025:0475b18": "案僧亮曰：二偈說八戒功德，八戒以齋為本，",
    "T37n1763_025:0475b19": "釋所以齋也。生死之本，食與嫉妬，難卒除也。",
    "T37n1763_025:0475b20": "齋以損食，是厭生死之義也。是以佛訶帝釋，",
    "T37n1763_025:0475b21": "漏盡之人，應說此偈，偈在論文。一切有大力",
    "T37n1763_025:0475b22": "者，釋不令斷食、為斷嫉妬。外道厭生斷食，",
    "T37n1763_025:0475b23": "身無力故，不能思道斷嫉妬也。多病苦者，苟",
    "T37n1763_025:0475b24": "是漸損，不制中前而制中後者，夜食不消，多",
    "T37n1763_025:0475b25": "得病苦，於道亦妨。一切淨行是八戒也。處中",
    "T37n1763_025:0475b26": "是淨，安樂是涅槃也。汝若得病，我亦如是者，",
    "T37n1763_025:0475b27": "明中後齋法本為凡夫，不為聖人也。第四八",
    "T37n1763_025:0475b28": "戒者，十戒具戒，此二戒是出家戒也；五戒八",
    "T37n1763_025:0475b29": "戒，此二戒是在家戒也，故云第四也。",
    "T37n1763_025:0475c01": "爾時迦葉菩薩白佛言至云何復名一切義乎。",
    "T37n1763_025:0475c02": "案僧亮曰：無餘之義，經經皆有，但從始至",
    "T37n1763_025:0475c03": "終，事事皆實也。智秀曰：由佛說法有今昔兩",
    "T37n1763_025:0475c04": "異，願聞定說也。請答第八問云何說畢竟不",
    "T37n1763_025:0475c05": "畢竟耶。如令今教定能斷疑者，昔何以作不",
    "T37n1763_025:0475c06": "定說？",
    "T37n1763_025:0475c07": "善男子！一切者唯除助道至汝今所見微妙甚",
    "T37n1763_025:0475c08": "深。案僧亮曰：欲以一釋兩遣也。先說無",
    "T37n1763_025:0475c09": "餘，其外是有餘也。正因緣因相助斷惑，因名",
    "T37n1763_025:0475c10": "助道，說因盡也；果名常樂，說果盡也。所以言",
    "T37n1763_025:0475c11": "善者，常則非善非果。以差別之因果無遺，謂",
    "T37n1763_025:0475c12": "一切也。說皆是實，謂無餘也。智秀曰：亦名無",
    "T37n1763_025:0475c13": "餘者，正出定教，顯佛圓果，因此言是也。其",
    "T37n1763_025:0475c14": "餘諸法者，出不定教體也。欲令樂法諸善男",
    "T37n1763_025:0475c15": "子者，釋其後意，辨不定之說皆為時情。",
    "T37n1763_025:0475c16": "迦葉菩薩白佛言：世尊至讀誦通利書寫經卷。",
    "T37n1763_025:0475c17": "案法瑤曰：向明知法性，今明所得功德即",
    "T37n1763_025:0475c18": "是受法樂矣。智秀曰：次答云何而得近最勝",
    "T37n1763_025:0475c19": "無上道也。明持經得功德，自然趣向無上果",
    "T37n1763_025:0475c20": "也。",
    "T37n1763_025:0475c21": "爾時諸天世人及阿脩羅至諸菩薩等得住初",
    "T37n1763_025:0475c22": "地。案僧亮曰：初地具檀波羅蜜，佛現身密",
    "T37n1763_025:0475c23": "受其供養。功行如此，故稱初地也。智秀曰：略",
    "T37n1763_025:0475c24": "說中第三，略附囑也。",
    "T37n1763_025:0475c25": "爾時世尊與文殊師利至及與純陀而授記莂。",
    "T37n1763_025:0475c26": "案僧亮曰：未得位者入位，已入位者受記。",
    "T37n1763_025:0475c27": "第三菩薩事記也。",
    "T37n1763_025:0475c28": "授記莂已說如是言至右脇而臥如彼病人。",
    "T37n1763_025:0475c29": "案僧亮曰：第五現涅槃事訖也。智秀曰：就付",
    "T37n1763_025:0476a01": "囑中有五重，第一天人請、第二佛答、第三天",
    "T37n1763_025:0476a02": "人設供養、第四為受記、第五付囑也。",
    "T37n1763_025:0476a03": "大般涅槃經集解卷第二十五"
}