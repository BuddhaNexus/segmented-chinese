{
    "X65n1282_002:0266a04": "三山來禪師五家宗旨纂要卷中",
    "X65n1282_002:0266a06": "普陀嗣法門人　性統　編",
    "X65n1282_002:0266a07": "曹洞宗",
    "X65n1282_002:0266a08": "洞山悟本良价禪師。會稽俞氏子。幼歲從師念般若",
    "X65n1282_002:0266a09": "心經。至無眼耳鼻舌身意處。忽以手捫面。問師曰。某",
    "X65n1282_002:0266a10": "甲有眼耳鼻舌。何故言無。師驚異曰。吾非汝師。指往",
    "X65n1282_002:0266a11": "五洩山禮勝默禪師披剃。二十一。詣嵩山受具足戒。",
    "X65n1282_002:0266a12": "遊方。首謁南泉。值馬祖諱辰修齋。泉問眾云。來日設",
    "X65n1282_002:0266a13": "齋。未審馬祖還來否。眾無對。山出對曰。待有伴即來。",
    "X65n1282_002:0266a14": "泉云。此子雖是後生。甚堪雕琢。山云。和尚莫壓良為",
    "X65n1282_002:0266a15": "賤。次參溈山。屢蒙賞鑑。後參雲巖晟禪師。因問。無情",
    "X65n1282_002:0266a16": "說法。甚麼人得聞。巖云。無情得聞。山云。和尚還聞麼。",
    "X65n1282_002:0266a17": "巖云。我若聞。汝即不聞吾說法也。山云。某甲為甚麼",
    "X65n1282_002:0266a18": "不聞。巖遂豎起拂子云。還聞麼。山云。不聞。巖云。我說",
    "X65n1282_002:0266a19": "法汝尚不聞。況無情說法乎。山云。無情說法。該何教",
    "X65n1282_002:0266a20": "典。巖云。豈不聞彌陀經云。水鳥樹林皆悉念佛念法。",
    "X65n1282_002:0266a21": "山於此有省。乃呈偈曰。也大奇。也大奇。無情說法不",
    "X65n1282_002:0266a22": "思議。若將耳聽終難會。眼底聞聲始得知。巖深肯之。",
    "X65n1282_002:0266a23": "山一日辭行。問巖曰。和尚百年後。若有人問。還邈得",
    "X65n1282_002:0266a24": "師真否。如何祗對。巖良久云。只者是。山沉吟。巖云。价",
    "X65n1282_002:0266b01": "闍黎。若欲承當此事。切須仔細。山猶涉疑。及行。後因",
    "X65n1282_002:0266b02": "過水覩影。方始悟徹。乃作偈曰。切忌從他覓。迢迢與",
    "X65n1282_002:0266b03": "我疎。我今獨自往。處處得逢渠。渠今正是我。我今不",
    "X65n1282_002:0266b04": "是渠。應須恁麼會。方始契如如。於唐大中末。屆新豐",
    "X65n1282_002:0266b05": "山接引學徒。厥後盛化豫章。住筠州洞山。權開五位。",
    "X65n1282_002:0266b06": "善接三根。大闡一音。廣弘萬品。橫抽寶劍。剪諸見之",
    "X65n1282_002:0266b07": "稠林。妙叶弘通。截萬端之穿鑿。晚得曹山本寂深明",
    "X65n1282_002:0266b08": "的旨。妙唱嘉猷。道合君臣。正偏回互。由是洞上宗風",
    "X65n1282_002:0266b09": "播於天下。諸方宗匠咸推尊之。葢洞山之宗。因曹山",
    "X65n1282_002:0266b10": "而顯。故名曹洞宗。立此一宗。自洞山為之始也。",
    "X65n1282_002:0266b11": "曹山躭章禪師。諱本寂。咸通初。訪洞山悟本。洞山問。",
    "X65n1282_002:0266b12": "闍黎名甚麼。章對云。本寂。山云。向上更道。章云。不道。",
    "X65n1282_002:0266b13": "山云。為甚麼不道。章云。不名本寂。山深器之。密印所",
    "X65n1282_002:0266b14": "證。遂乃依栖十有餘年。洞以類己。堪任大事。寂將辭",
    "X65n1282_002:0266b15": "去。洞云。三更來。當授汝曲折。果中夜至方丈。洞授以",
    "X65n1282_002:0266b16": "先雲巖寶鏡三昧．五位顯訣．三種滲漏畢。再拜趨出。",
    "X65n1282_002:0266b17": "曹洞家風。君臣道合。正偏相資。鳥道玄途。金針玉線。",
    "X65n1282_002:0266b18": "內外回互。理事混融。不立一法。空劫以前自己為宗。",
    "X65n1282_002:0266b19": "良久處明之。",
    "X65n1282_002:0266b20": "洞宗偏正五位",
    "X65n1282_002:0266b21": "正中偏　正位即空界。本來無物。偏位即色界。有萬",
    "X65n1282_002:0266b22": "象形。正中偏者。為學人不知轉動。滯在劫外。則孤",
    "X65n1282_002:0266b23": "理而缺事。故立正中偏。背理就事。從體起用。無語",
    "X65n1282_002:0266b24": "中有語也。",
    "X65n1282_002:0266c01": "如何是正中偏。",
    "X65n1282_002:0266c02": "三山來云。夜半星河斗柄懸。頌曰。正中偏。沉沉",
    "X65n1282_002:0266c03": "古殿鎖蒼烟。漏聲欲盡更初罷。澹澹蟾光映碧天。",
    "X65n1282_002:0266c04": "偏中正　偏中正者。為學人著於物象。滯在今時。則",
    "X65n1282_002:0266c05": "孤事而缺理。故立偏中正。舍事入理。攝用歸體。有",
    "X65n1282_002:0266c06": "語中無語也。",
    "X65n1282_002:0266c07": "如何是偏中正。",
    "X65n1282_002:0266c08": "三山來云。天曉不見行人徑。頌曰。偏中正。滿天",
    "X65n1282_002:0266c09": "星斗雲攢鏡。隨他萬象自森羅。無窮光中含混沌。",
    "X65n1282_002:0266c10": "正中來　正中來者。乃是不居尊貴位中。無化而無",
    "X65n1282_002:0266c11": "所不化。凡有言句。皆從無中唱出。不借而借。迴途",
    "X65n1282_002:0266c12": "轉位。戴角披毛。向異類中來。處處無間。雖居今時",
    "X65n1282_002:0266c13": "而不落今時。此轉身一路也。",
    "X65n1282_002:0266c14": "如何是正中來。",
    "X65n1282_002:0266c15": "三山來云。紅塵堆裏百花開。頌曰。正中來。木人",
    "X65n1282_002:0266c16": "踏破古蒼苔。縱橫不礙平原濶。朵朵蓮花信步開。",
    "X65n1282_002:0266c17": "兼中至　兼中至者。兼前偏正兩位。盡在機前。拈出",
    "X65n1282_002:0266c18": "往來鈎鎖。血脈連環。卷舒自在。妙用隨機。更不疑",
    "X65n1282_002:0266c19": "滯。如人歸家。未到而至別業。乃在途中。為人邊事。",
    "X65n1282_002:0266c20": "明暗雙放。作家弄險處也。",
    "X65n1282_002:0266c21": "如何是兼中至。",
    "X65n1282_002:0266c22": "三山來云。柳綠桃紅增佳致。頌曰。兼中至。妙用",
    "X65n1282_002:0266c23": "無方全理事。戞玉敲金韻冷然。希音透徹雲天際。",
    "X65n1282_002:0266c24": "兼中到　兼中到者。兼前四位。挾妙而歸正位。亦任",
    "X65n1282_002:0267a01": "冥應眾緣。依然不墮諸有。動靜施為。平常自在。全",
    "X65n1282_002:0267a02": "體該收。更無遺漏。功勛不犯。明暗雙收是也。",
    "X65n1282_002:0267a03": "如何是兼中到。",
    "X65n1282_002:0267a04": "三山來云。兩頭截斷通玄妙。頌曰。兼中到。及盡",
    "X65n1282_002:0267a05": "有無還大道。撒手迴途不露踪。歸家拍掌呵呵笑",
    "X65n1282_002:0267a06": "三山來總頌云。五位正偏絕妙奇。旁通回互露先",
    "X65n1282_002:0267a07": "機。當頭不犯寰中禁。內外和融總不知。",
    "X65n1282_002:0267a08": "洞宗君臣五位",
    "X65n1282_002:0267a09": "君　君者。正位也。常住真空。了無一物。凝然獨立。至",
    "X65n1282_002:0267a10": "貴至尊。故名君。",
    "X65n1282_002:0267a11": "如何是君。",
    "X65n1282_002:0267a12": "三山來云。鳳閣龍樓儼至尊。頌曰。獨鎮寰區凜",
    "X65n1282_002:0267a13": "聖顏。九重端拱化無偏。至尊自是亡倫匹。落落深",
    "X65n1282_002:0267a14": "階露日鮮。",
    "X65n1282_002:0267a15": "臣　臣者。偏位也。即是色界之中種種萬象。物物無",
    "X65n1282_002:0267a16": "偏。贊化裁成。少伊不得。故名臣。",
    "X65n1282_002:0267a17": "如何是臣。",
    "X65n1282_002:0267a18": "三山來云。文經武緯妙裁成。頌曰。公卿白屋異",
    "X65n1282_002:0267a19": "常流。豪氣三千射斗牛。不為功名矜釋褐。了知才",
    "X65n1282_002:0267a20": "幹駕千秋。",
    "X65n1282_002:0267a21": "臣向君　臣向君者。偏中正也。舍事入理。更無真理",
    "X65n1282_002:0267a22": "之異也。",
    "X65n1282_002:0267a23": "如何是臣向君。",
    "X65n1282_002:0267a24": "三山來云。一片葵心擁聖明。頌曰。瀝膽披肝事",
    "X65n1282_002:0267b01": "莫窮。夢魂常自誓孤忠。勛華豈獨誇鴻烈。為羨傾",
    "X65n1282_002:0267b02": "誠到九重。",
    "X65n1282_002:0267b03": "君視臣　君視臣者。正中偏也。背理就事。不立事相",
    "X65n1282_002:0267b04": "之名也。",
    "X65n1282_002:0267b05": "如何是君視臣。",
    "X65n1282_002:0267b06": "三山來云。出獵曾經渭水濵。頌曰。相卜何因到",
    "X65n1282_002:0267b07": "傅巖。龍車御處野雲開。鹽梅為借調羮手。不負從",
    "X65n1282_002:0267b08": "前夢一回。",
    "X65n1282_002:0267b09": "君臣道合　君臣道合者。即正偏兼帶之語也。理事",
    "X65n1282_002:0267b10": "混融。內外和合。非染非淨。非正非偏。故曰虗玄大",
    "X65n1282_002:0267b11": "道。無住真宗。從上先德推此一位最為玄妙。故名",
    "X65n1282_002:0267b12": "君臣道合。",
    "X65n1282_002:0267b13": "如何是君臣道合。",
    "X65n1282_002:0267b14": "三山來云。風雲聚會處。千古頌明良。頌曰。盛治",
    "X65n1282_002:0267b15": "鴻猷壯帝畿。泰交此日慶都俞。欲知一德咸孚處。",
    "X65n1282_002:0267b16": "妙用無方絕顯微。",
    "X65n1282_002:0267b17": "三山來總頌云。霧鎖巖廊瑞色開。堂簾喜起共徘",
    "X65n1282_002:0267b18": "徊。千秋大業歸無住。漫把勛名仔細裁。",
    "X65n1282_002:0267b19": "洞宗功勛五位",
    "X65n1282_002:0267b20": "向　向時作麼生。分明有箇見處。時時趨向此事。雖",
    "X65n1282_002:0267b21": "終日喫飯。不曾齩著一粒米。終日穿衣。不曾挂著",
    "X65n1282_002:0267b22": "一縷絲。直須如此用心。方有趨向分。又云君向臣。",
    "X65n1282_002:0267b23": "父親子。亦正中偏也。",
    "X65n1282_002:0267b24": "如何是向。",
    "X65n1282_002:0267c01": "三山來云。凝眸長不瞬。怎肯抱頭眠。頌曰。著眼",
    "X65n1282_002:0267c02": "凝睛未是親。中懷繾綣自殷勤。回頭不謂雲烟杳。",
    "X65n1282_002:0267c03": "肯負依依一片心。",
    "X65n1282_002:0267c04": "奉　奉時作麼生。既知有此事。十二時中不與他違",
    "X65n1282_002:0267c05": "背。心心無間。念念無差。所以道。知有底人。始解奉",
    "X65n1282_002:0267c06": "重。又云臣奉於君。子順於父。亦偏中正也。",
    "X65n1282_002:0267c07": "如何是奉。",
    "X65n1282_002:0267c08": "三山來云。赤心常捧日。雲水自依山。頌曰。掩著",
    "X65n1282_002:0267c09": "柴門閉著關。拋笻可是畏峰巉。山翁此日何思算。",
    "X65n1282_002:0267c10": "漫煑黃虀但酌泉。",
    "X65n1282_002:0267c11": "功　功時作麼生。前此向時奉時。情存取舍。尚落偏",
    "X65n1282_002:0267c12": "枯。猶未成功。到此渾身放下。撒手忘依。便能全身",
    "X65n1282_002:0267c13": "擔荷。徹底承當。內外一如。更無異體。正中來也。",
    "X65n1282_002:0267c14": "如何是功。",
    "X65n1282_002:0267c15": "三山來云。不須閑氣力。撒手到凌烟。頌曰。平生",
    "X65n1282_002:0267c16": "辛苦有誰知。喫盡寒酸未足奇。及至承當無箇事。",
    "X65n1282_002:0267c17": "得來依舊笑當時。",
    "X65n1282_002:0267c18": "共功　共功時作麼生。前此功勛。獨著未得。理事混",
    "X65n1282_002:0267c19": "融。此則體用雙彰。不住一色。所謂君臣會合。父子",
    "X65n1282_002:0267c20": "通同。黑白不分。兼中至也。",
    "X65n1282_002:0267c21": "如何是共功。",
    "X65n1282_002:0267c22": "三山來云。生殺同條出。春秋總不知。頌曰。天高",
    "X65n1282_002:0267c23": "地下勢難窮。就裏誰分造化工。自是鈞陶盈大冶。",
    "X65n1282_002:0267c24": "行生總在不言中。",
    "X65n1282_002:0268a01": "功功　功功時作麼生。前此大功竝顯。內外齊彰。此",
    "X65n1282_002:0268a02": "則不落有無。不存賓主。及盡今時。迥超階級。上功",
    "X65n1282_002:0268a03": "字是功勛。下功字是不坐功勛。所謂功成而不處。",
    "X65n1282_002:0268a04": "故云不共。兼中到也。",
    "X65n1282_002:0268a05": "如何是功功。",
    "X65n1282_002:0268a06": "三山來云。帝力云何有。謳歌忘太平。頌曰。底定",
    "X65n1282_002:0268a07": "河山數十秋。弓拋劍挂自優游。皇風帝德知何處。",
    "X65n1282_002:0268a08": "社飲村歌樂未休。",
    "X65n1282_002:0268a09": "三山來總頌云。五位功勛知不知。有功恰到無功",
    "X65n1282_002:0268a10": "時。一條布袋都囊却。笑倒長街老古錐。",
    "X65n1282_002:0268a11": "洞宗王子五位",
    "X65n1282_002:0268a12": "誕生王子　此喻心本是佛。不假修持。本自圓成。無",
    "X65n1282_002:0268a13": "勞證悟。然猶須知有向上一路。如皇后所生之太",
    "X65n1282_002:0268a14": "子。雖是天然尊貴。名曰誕生。亦名內紹。亦名王種。",
    "X65n1282_002:0268a15": "亦名正位。要知此位。亦須轉却。若不轉。即便墮在",
    "X65n1282_002:0268a16": "尊貴邊。所以道。子轉身而就父。為甚父全不顧。不",
    "X65n1282_002:0268a17": "見有誕生王子也。父者。向上虗位。明本來原無位",
    "X65n1282_002:0268a18": "次。不落階級也。",
    "X65n1282_002:0268a19": "如何是誕生王子。",
    "X65n1282_002:0268a20": "三山來云。前星光宇宙。貴胤自天然。頌曰。生來",
    "X65n1282_002:0268a21": "尊貴號儲君。位正東宮沒比倫。玉葉金枝非別種。",
    "X65n1282_002:0268a22": "轉身猶自出王庭。",
    "X65n1282_002:0268a23": "朝生王子　此喻修行人。未得本來尊貴。須借修證。",
    "X65n1282_002:0268a24": "如始覺向於本覺。葵傾藿奉。運用聖智。調和妄情。",
    "X65n1282_002:0268b01": "善理真性。而得圓成。恰似世間開國元勛。有大功",
    "X65n1282_002:0268b02": "勞。一朝封以王位。故亦稱王子。此已在偏位中生",
    "X65n1282_002:0268b03": "出。不同王種。亦是外紹宰相之類也。既有誕生之",
    "X65n1282_002:0268b04": "王。振紀宗綱。必假外紹。三人主掌門戶。內外體正。",
    "X65n1282_002:0268b05": "道法方隆。故以諸王子次之。",
    "X65n1282_002:0268b06": "如何是朝生王子。",
    "X65n1282_002:0268b07": "三山來云。才猷堪贊化。酬勛不住功。頌曰。潛心",
    "X65n1282_002:0268b08": "養志在深山。學邁才超不等閒。大用一朝來帝眷。",
    "X65n1282_002:0268b09": "承顏豈獨侍朝班。",
    "X65n1282_002:0268b10": "末生王子　此喻修行人雖假功修。終無汙染。猶如",
    "X65n1282_002:0268b11": "幻智。隨流漂沒。忽爾回光。幻滅覺圓。方信自心不",
    "X65n1282_002:0268b12": "從人得。埽除都淨。不挂一絲。入塵而不染塵。得解",
    "X65n1282_002:0268b13": "脫智者。亦朝生中之庶子。羣臣位也。",
    "X65n1282_002:0268b14": "如何是末生王子。",
    "X65n1282_002:0268b15": "三山來云。清白非為苦。堅貞節不移。頌曰。落落",
    "X65n1282_002:0268b16": "孤貞清且貧。肯將毫末惹埃塵。登科不懈平生志。",
    "X65n1282_002:0268b17": "始信雲衢展步輕。",
    "X65n1282_002:0268b18": "化生王子　此喻修行人萬緣俱盡。己之勛業已成。",
    "X65n1282_002:0268b19": "却又廣運悲智。入廛垂手。旁宣正化。頭頭上顯。物",
    "X65n1282_002:0268b20": "物上明。猶如閫外威權。設施不犯。不惟安貼家邦。",
    "X65n1282_002:0268b21": "亦乃把定世界。此亦朝生庶子中之子。將軍位也。",
    "X65n1282_002:0268b22": "如何是化生王子。",
    "X65n1282_002:0268b23": "三山來云。威揚宣正令。中外化親傳。頌曰。不動",
    "X65n1282_002:0268b24": "巍巍仰聖明。傳持閫外賴將軍。太平底定無多事。",
    "X65n1282_002:0268c01": "妙印高懸不露文。",
    "X65n1282_002:0268c02": "內生王子　此喻修行人既已證修。正化已畢。復還",
    "X65n1282_002:0268c03": "本體。不出深宮。縱橫自在。體用不彰。理事俱泯。常",
    "X65n1282_002:0268c04": "居尊貴位中。與誕生同體。此雖幼小。亦可紹位。亦",
    "X65n1282_002:0268c05": "名內紹。乃誕生處之幼子也。",
    "X65n1282_002:0268c06": "如何是內生王子。",
    "X65n1282_002:0268c07": "三山來云。入宮無異體。對面不相逢。頌曰。無作",
    "X65n1282_002:0268c08": "無為渾似癡。功勛不犯醉如泥。而今已出青霄外。",
    "X65n1282_002:0268c09": "紫禁重闈那得知。",
    "X65n1282_002:0268c10": "三山來總頌云。同生同死絕疎親。名貌何分是幾",
    "X65n1282_002:0268c11": "人。踏破來時多少路。都盧共到法王城。",
    "X65n1282_002:0268c12": "洞宗內外紹",
    "X65n1282_002:0268c13": "內紹　紹。繼也。續也。相續不斷之義。內者。正位中威",
    "X65n1282_002:0268c14": "音那畔是也。知向裏許承當擔荷。是為內紹。如修",
    "X65n1282_002:0268c15": "行人明心見道。於日用中頭頭顯現。物物分明。實",
    "X65n1282_002:0268c16": "無差互。左右逢原。不假修進。不假行持。當體便證",
    "X65n1282_002:0268c17": "無上菩提。猶如誕生。本來尊貴。故名王種。以能紹",
    "X65n1282_002:0268c18": "繼君位也。",
    "X65n1282_002:0268c19": "如何是內紹。",
    "X65n1282_002:0268c20": "三山來云。深宮無敵體。妙用解承當。頌曰。天然",
    "X65n1282_002:0268c21": "尊貴異常流。寶位傳持事未休。不是人王無別種。",
    "X65n1282_002:0268c22": "那能物物與頭頭。",
    "X65n1282_002:0268c23": "外紹　外者。偏位。今時門中一切對境觸物處也。向",
    "X65n1282_002:0268c24": "外紹則臣位。如修行人不明自心。不見自性。不了",
    "X65n1282_002:0269a01": "正因。全未知有。且教渠知有續起功用。故名外紹。",
    "X65n1282_002:0269a02": "如何是外紹。",
    "X65n1282_002:0269a03": "三山來云。風塵無異路。曉夜據征鞍。頌曰。剎剎",
    "X65n1282_002:0269a04": "塵塵事不差。拂開朝霧與晚霞。見得分明無異路。",
    "X65n1282_002:0269a05": "何妨盡摘洛陽花。",
    "X65n1282_002:0269a06": "附",
    "X65n1282_002:0269a07": "僧問九峰虔。(虔乃石霜侍者)承古有言。向外紹則臣位。向",
    "X65n1282_002:0269a08": "內紹則王種。是否。峯云。是。曰。如何是外紹。峯云。若",
    "X65n1282_002:0269a09": "不知事極頭。祇得了事。喚作外紹。是為臣種。曰。如",
    "X65n1282_002:0269a10": "何是內紹。峯云。知向裏許承當擔荷。是為內紹。曰。",
    "X65n1282_002:0269a11": "如何是王種。峯云。須見無承當底人．無擔荷底人。",
    "X65n1282_002:0269a12": "始得同一色。同一色了。所以借為誕生。是為王種。",
    "X65n1282_002:0269a13": "曰。恁麼則內紹亦須得轉。峯云。灼然有承當擔荷。",
    "X65n1282_002:0269a14": "怎得不轉。汝道內紹便是人王種。且道如今還有",
    "X65n1282_002:0269a15": "紹底道理麼。所以古人道。紹是功。紹了非是功。轉",
    "X65n1282_002:0269a16": "功位了。始喚作人王種。曰。未審外紹還轉也無。峯",
    "X65n1282_002:0269a17": "云。外紹全未知有。且教渠知有。曰。如何是知有。峯",
    "X65n1282_002:0269a18": "云。天明不覺曉。曰。如何是外紹。峯云。不借別人家",
    "X65n1282_002:0269a19": "裏事。曰。如何是內紹。峰云。推爺向裏頭。曰。二語之",
    "X65n1282_002:0269a20": "中。那語最親。峰云。臣在門裏。王不出門。曰。恁麼則",
    "X65n1282_002:0269a21": "不出門者。不落二邊。峰云。渠也不獨坐世界。裏紹",
    "X65n1282_002:0269a22": "王種名。外紹王種姓。所以道。紹是功名臣。是偏中",
    "X65n1282_002:0269a23": "正。紹了轉功名君。是正中偏。問。誕生還更知聞也",
    "X65n1282_002:0269a24": "無。峰云。更知聞阿誰。曰。恁麼則莫便是否。峰云。若",
    "X65n1282_002:0269b01": "是。因甚古人道誕生王有父。曰。既有父。為甚麼不",
    "X65n1282_002:0269b02": "知聞。峰云。同時不識祖。",
    "X65n1282_002:0269b03": "三山來云。看九峰此篇答話。可謂入理深談。須知",
    "X65n1282_002:0269b04": "內外一體。所以論外紹。則曰不借別人家裏事。論",
    "X65n1282_002:0269b05": "內紹。則曰推爺向裏頭。又曰臣在門裏。王不出門。",
    "X65n1282_002:0269b06": "又曰渠也不獨坐世界。又曰更知聞阿誰。又曰誕",
    "X65n1282_002:0269b07": "生王有父。又曰同時不識祖。可見內即外之內也。",
    "X65n1282_002:0269b08": "所謂知事之極頭處也。所謂向裏許承當擔荷也。",
    "X65n1282_002:0269b09": "所謂紹了非是功。轉功位了。始喚作人王種也。外",
    "X65n1282_002:0269b10": "即內之外也。所謂且教渠知有。教渠知有裏許事",
    "X65n1282_002:0269b11": "也。所謂天明不覺曉。天明外也。不覺曉。外而內也。",
    "X65n1282_002:0269b12": "裏紹王種名。外紹王種姓。名姓雖有。獨有同而不",
    "X65n1282_002:0269b13": "相離。此所以得繼紹而成功也。誕生王有父。必歸",
    "X65n1282_002:0269b14": "向上虗位。而後盡善盡美也。學者不可不知。",
    "X65n1282_002:0270a01": "洞山五位圖",
    "X65n1282_002:0270b01": "太陽三句圖",
    "X65n1282_002:0270c01": "王子五位圖",
    "X65n1282_002:0270c02": "一．誕生王子王宮初降日。玉兔豈能離。未得無功旨。人天何太迷。",
    "X65n1282_002:0270c03": "二．朝生王子子時當正位。明暗在君臣。未離兜率界。烏雞雪上行。",
    "X65n1282_002:0270c04": "三．末生王子●燄裏寒冰結。楊花九月飛。泥牛吼水面。木馬逐雲嘶。",
    "X65n1282_002:0270c05": "四．化生王子○白衣雖拜相。此事未為奇。積代簪纓者。休云落魄時。",
    "X65n1282_002:0270c06": "五．內生王子混然藏理事。朕兆卒難明。威音王未曉。彌勒豈醒醒。",
    "X65n1282_002:0270d01": "洞山偏正五位圖相",
    "X65n1282_002:0270d02": "虗位。",
    "X65n1282_002:0270d03": "　不共[○@(正/(偏*中))]內紹誕生　君向臣。",
    "X65n1282_002:0270d04": "　一色[○@(偏/(正*中))]外紹朝生　臣奉君。",
    "X65n1282_002:0270d05": "　功　[○@(正/(來*中))]栖隱　●　末生　君視臣。",
    "X65n1282_002:0270d06": "　共功[○@(兼/(至*中))]臣用　○　化生　臣向君。",
    "X65n1282_002:0270d07": "　功功[○@(兼/(到*中))]不動內生　君臣道合。",
    "X65n1282_002:0270d09": "正中偏。夜深古殿鎖輕烟。寂寂苔封臣不立。密密光",
    "X65n1282_002:0270d10": "舒未兆前。",
    "X65n1282_002:0270d11": "偏中正。玉人不親臨臺鏡。子夜星沉瑞氣濃。依舊青",
    "X65n1282_002:0270d12": "山不露頂。",
    "X65n1282_002:0270d13": "正中來。木人擕杖火中回。趂起泥牛耕練色。放教石",
    "X65n1282_002:0270d14": "馬踐蒼苔。",
    "X65n1282_002:0270d15": "兼中至。轉側相逢全意氣。交輝終不犯鋒鋩。大用縱",
    "X65n1282_002:0270d16": "橫無變異。",
    "X65n1282_002:0270d17": "兼中到。明暗盡時光不照。石人有志妙難窮。鮮栽絕",
    "X65n1282_002:0270d18": "頂無根草。",
    "X65n1282_002:0271a01": "洞山偏正五位圖",
    "X65n1282_002:0271b01": "洞宗四賓主(不同臨濟賓主。臨濟就師資而言。此就體用而言)",
    "X65n1282_002:0271b02": "主中賓　體中用也。",
    "X65n1282_002:0271b03": "如何是主中賓。",
    "X65n1282_002:0271b04": "三山來云。我無你不成。頌曰。主中賓。長江玉浪",
    "X65n1282_002:0271b05": "生。不因風雛面。如何得成紋。",
    "X65n1282_002:0271b06": "賓中主　用中體也。",
    "X65n1282_002:0271b07": "如何是賓中主。",
    "X65n1282_002:0271b08": "三山來云。你無我不得。頌曰。賓中主。是子還歸",
    "X65n1282_002:0271b09": "母。為問呱呱兒。來自甚麼處。",
    "X65n1282_002:0271b10": "賓中賓　用中用。頭上頭也。",
    "X65n1282_002:0271b11": "如何是賓中賓。",
    "X65n1282_002:0271b12": "三山來云。月色冷風聲。頌曰。賓中賓。渾身都是",
    "X65n1282_002:0271c01": "塵。烏能明大用。怪殺野狐精。",
    "X65n1282_002:0271c02": "主中主　物我雙忘。人境俱泯。不涉正偏位也。",
    "X65n1282_002:0271c03": "如何是主中主。",
    "X65n1282_002:0271c04": "三山來云。渾淪不須補。頌曰。主中主。不聞亦不",
    "X65n1282_002:0271c05": "覩。兒孫向後看。誰是爾宗祖。",
    "X65n1282_002:0271c06": "三山來總頌云。賓中主也主中賓。賓賓主主不相",
    "X65n1282_002:0271c07": "倫。會得主賓混融處。不萌枝上辨秋春。",
    "X65n1282_002:0271c08": "寶鏡三昧",
    "X65n1282_002:0271c09": "如是之法。佛祖密付。汝今得之。宜善守護。銀盌盛",
    "X65n1282_002:0271c10": "雪。明月藏鷺。類之弗齊。混則知處。意不在言。來機",
    "X65n1282_002:0271c11": "亦赴。動成窠臼。差落顧佇。背觸俱非。如大火聚。但",
    "X65n1282_002:0271c12": "形文彩。即屬染汙。夜半正明。天曉不露。為物作則。",
    "X65n1282_002:0271d01": "用拔諸苦。雖非有為。不是無語。如臨寶鏡。形影相",
    "X65n1282_002:0271d02": "覩。汝不是渠。渠正是汝。如世嬰兒。五相完具。不去",
    "X65n1282_002:0271d03": "不來。不起不住。婆婆和和。有句無句。終不得物。語",
    "X65n1282_002:0271d04": "未正故。重離六爻。偏正回互。疊而為三。變盡成五。",
    "X65n1282_002:0271d05": "如荎草味。如金剛杵。正中妙叶。敲唱雙舉。通宗通",
    "X65n1282_002:0271d06": "途。挾帶挾路。錯然則吉。不可犯忤。天真而妙。不屬",
    "X65n1282_002:0271d07": "迷悟。因緣時節。寂然昭著。細入無間。大絕方所。毫",
    "X65n1282_002:0271d08": "忽之差。不應律呂。今有頓漸。爰立宗趣。宗趣分矣。",
    "X65n1282_002:0271d09": "即是規矩。宗通趣極。真常流注。外寂中搖。繫駒伏",
    "X65n1282_002:0271d10": "鼠。先聖悲之。為法檀度。隨其顛倒。以緇為素。顛倒",
    "X65n1282_002:0271d11": "想滅。肯心自許。要合古轍。請觀前古。佛道垂成。十",
    "X65n1282_002:0271d12": "劫觀樹。如虎之缺。如馬之馵。以有下劣。寶几珍御。",
    "X65n1282_002:0271d13": "以有矜異。狸奴白牯。羿以巧力。射中百步。箭鋒相",
    "X65n1282_002:0271d14": "值。巧力何預。木人方歌。石女起舞。非情識到。寧容",
    "X65n1282_002:0271d15": "思慮。臣奉於君。子順於父。不順非孝。不奉非輔。潛",
    "X65n1282_002:0271d16": "行密用。如愚若魯。但能相續。名主中主。",
    "X65n1282_002:0271d17": "三山來云。看者寶鏡三昧。曹洞之宗包括無餘。但",
    "X65n1282_002:0271d18": "恐以此沿流把作相傳口訣。便非洞上宗旨。古人",
    "X65n1282_002:0271d19": "密授心印。如是精細。今之一機一橛而抹殺宗旨",
    "X65n1282_002:0271d20": "者。獨何與覽之。可為浩歎。",
    "X65n1282_002:0271d21": "洞山謂曹山曰。吾在雲巗先師處親印寶鏡三昧。事",
    "X65n1282_002:0271d22": "窮的要。今以授汝。汝善護持。毋令斷絕。遇真法器。方",
    "X65n1282_002:0271d23": "可傳授。直須秘密。不可影露。恐屬流布。喪滅吾宗。末",
    "X65n1282_002:0271d24": "法時代。人多乾慧。若要辨驗向上人之真偽。有三種",
    "X65n1282_002:0272a01": "滲漏。當機直須具眼。",
    "X65n1282_002:0272a02": "洞宗三滲漏(滲不停水。漏不盛物。故名滲漏)",
    "X65n1282_002:0272a03": "一．見滲漏　機不離位。墮在毒海　謂見處滯在所",
    "X65n1282_002:0272a04": "知。設有妙悟。亦須吐却。若不轉位。即坐在一色。所",
    "X65n1282_002:0272a05": "言者。直是語中未能盡善。知他見有所滯也。",
    "X65n1282_002:0272a06": "如何是見滲漏。",
    "X65n1282_002:0272a07": "三山來云。直具一隻眼。又云。放下著。頌曰。山重",
    "X65n1282_002:0272a08": "重復水重重。萬水千山一目中。若道水山常在目。",
    "X65n1282_002:0272a09": "行人依舊路濛濛。",
    "X65n1282_002:0272a10": "二．情滲漏　智常向背。見處偏枯　謂情境不圓。滯",
    "X65n1282_002:0272a11": "在取舍。不能融通。鑒覺著於一邊。皆是識浪流轉。",
    "X65n1282_002:0272a12": "途中岸邊事。直須句句離却二邊。不滯情境。方有",
    "X65n1282_002:0272a13": "出身之路。",
    "X65n1282_002:0272a14": "如何是情滲漏。",
    "X65n1282_002:0272a15": "三山來云。如膠似漆。又云。活潑些好。頌曰。擔板",
    "X65n1282_002:0272a16": "從來見一邊。何如到處眼雙圓。滿腔繫戀還須吐。",
    "X65n1282_002:0272a17": "一落思量便不堪。",
    "X65n1282_002:0272a18": "三．語滲漏　究妙失宗。機昧終始　謂滯在語言。句",
    "X65n1282_002:0272a19": "失宗旨。不能於言詮三昧下轉身。所以當機暗昧。",
    "X65n1282_002:0272a20": "宗旨不圓。須是通有語中無語。無語中有語。乃得",
    "X65n1282_002:0272a21": "妙旨圓密。",
    "X65n1282_002:0272a22": "如何是語滲漏。",
    "X65n1282_002:0272a23": "三山來云。倒四顛三。又云。道甚麼。頌曰。有言須",
    "X65n1282_002:0272a24": "是悟無言。開口成雙落二三。況復游揚迷妙義。堪",
    "X65n1282_002:0272b01": "悲堪笑口頭禪。",
    "X65n1282_002:0272b02": "洞宗三路接人",
    "X65n1282_002:0272b03": "鳥道　不開口處玄關轉。未措言時鳥道玄。",
    "X65n1282_002:0272b04": "此是不落語言。聲前一句。",
    "X65n1282_002:0272b05": "玄路　寫成玉篆非干筆。刻出金章不是刀。",
    "X65n1282_002:0272b06": "此是玄音妙旨。談而不談。",
    "X65n1282_002:0272b07": "展手　睒眼牙口叮嚀囑。豎拂拈槌仔細傳。",
    "X65n1282_002:0272b08": "此是覿面提持。隨機拈出。",
    "X65n1282_002:0272b09": "三山來云。美則美矣。猶有一人大不肯在。",
    "X65n1282_002:0272b10": "頌曰。空裏往來絕朕踪。玄中妙義韻難窮。打開八",
    "X65n1282_002:0272b11": "字無遮障。會取機關處處通。",
    "X65n1282_002:0272b12": "洞宗三綱要",
    "X65n1282_002:0272b13": "一．敲唱俱行　敲。擊也。一齊截斷。屬理也。唱。舉也。一",
    "X65n1282_002:0272b14": "竝用出。屬事也。敲唱俱行。事理兼備也。謂之偏正",
    "X65n1282_002:0272b15": "俱行。即濟宗之照用同時也。",
    "X65n1282_002:0272b16": "如何是敲唱俱行。",
    "X65n1282_002:0272b17": "三山來云。猿嘯鳥啼隨任運。山前嶺後一般春。",
    "X65n1282_002:0272b18": "頌曰。敲唱俱行事一如。收來放去總同途。縱橫理",
    "X65n1282_002:0272b19": "事無偏執。殺活分明會也無。",
    "X65n1282_002:0272b20": "二．金鎖玄路　金鎖者。鈎鎖連環。血脈不斷。事中隱",
    "X65n1282_002:0272b21": "理。理中隱事。偏中有正。正中有偏。理事圓融。正偏",
    "X65n1282_002:0272b22": "不二。交羅無礙。妙應不窮。故曰玄路。",
    "X65n1282_002:0272b23": "如何是金鎖玄路。",
    "X65n1282_002:0272b24": "三山來云。織成一段天然錦。密密金刀剪不開。",
    "X65n1282_002:0272c01": "頌曰。金鎖玄關達者稀。如環妙用在臨機。往來不",
    "X65n1282_002:0272c02": "斷偏回互。一句無私絕妙奇。",
    "X65n1282_002:0272c03": "三．不墮凡聖　坐斷兩頭。事理不涉。不立玄妙。不落",
    "X65n1282_002:0272c04": "有無。應物利生。得大自在。一切影象依倚。一齊打",
    "X65n1282_002:0272c05": "脫。明雙收也。",
    "X65n1282_002:0272c06": "如何是不墮凡聖。",
    "X65n1282_002:0272c07": "三山來云。本來面目無多子。喫飯穿衣任縱橫。",
    "X65n1282_002:0272c08": "頌曰。聖解凡情一筆勾。也無煩惱也無愁。無生面",
    "X65n1282_002:0272c09": "貌團圞在。何事區區作馬牛。",
    "X65n1282_002:0272c10": "曹山云。凡見聖解。是金鎖玄路。直須回互。夫取正命",
    "X65n1282_002:0272c11": "食者。須具三種墮。一者披毛戴角。二者不斷聲色。",
    "X65n1282_002:0272c12": "三者不受食。稠布衲問。披毛戴角是甚麼墮。曰。是",
    "X65n1282_002:0272c13": "類墮。不斷聲色是甚麼墮。曰。是隨墮。不受食是甚",
    "X65n1282_002:0272c14": "麼墮。曰。是尊貴墮。",
    "X65n1282_002:0272c15": "洞宗三種墮",
    "X65n1282_002:0272c16": "一者披毛戴角是類墮　類者。披毛戴角。乃異類中",
    "X65n1282_002:0272c17": "事也。若意有所滯。未免落在異類中。須是一念無",
    "X65n1282_002:0272c18": "私。向異類中有出身之處。故類亦須墮。",
    "X65n1282_002:0272c19": "如何是類墮。",
    "X65n1282_002:0272c20": "三山來云。雖行畜生行。不得畜生報。頌曰。披毛",
    "X65n1282_002:0272c21": "戴角。瀟灑得過。一入荒丘。尋他不著。",
    "X65n1282_002:0272c22": "二者不斷聲色是隨處墮　隨者。隨聲逐色。不斷聲",
    "X65n1282_002:0272c23": "色也。若不明聲色。未免落在聲色中。要知聲不自",
    "X65n1282_002:0272c24": "聲。色不自色。聲色本無。因心假立。須是不著見聞。",
    "X65n1282_002:0273a01": "向聲色中有出身之路。故隨亦須墮。",
    "X65n1282_002:0273a02": "如何是隨墮。",
    "X65n1282_002:0273a03": "三山來云。見色非干色。聞聲不是聲。頌曰。見色",
    "X65n1282_002:0273a04": "聞聲。終不是塵。鶯啼綠樹。別有知音。",
    "X65n1282_002:0273a05": "三者不受食是尊貴墮　受食是今時事。不受食是",
    "X65n1282_002:0273a06": "那邊事。若執在那邊。未免落在尊貴中。須是知那",
    "X65n1282_002:0273a07": "邊了。却來者邊行履。尊貴一位。猶須虗却。故尊貴",
    "X65n1282_002:0273a08": "亦須墮。",
    "X65n1282_002:0273a09": "如何是尊貴墮。",
    "X65n1282_002:0273a10": "三山來云。不裝珍御服。來著破襤衫。頌曰。禮絕",
    "X65n1282_002:0273a11": "百僚。非是尊高。無人侍立。常自逍遙。",
    "X65n1282_002:0273a12": "三山來云。墮有墮落．墮除二義。苟滯在三者中。便",
    "X65n1282_002:0273a13": "是墮落。能向三者中。有出身處。便為墮除。若論披",
    "X65n1282_002:0273a14": "毛戴角是類墮。不斷聲色是隨墮。不受食是尊貴",
    "X65n1282_002:0273a15": "墮。則墮落之義為是。若論曹山須具三種墮之言。",
    "X65n1282_002:0273a16": "則墮除之義為是。如上所註。二義兼該。大約三種",
    "X65n1282_002:0273a17": "看來。須明轉位始得。識者辨諸。",
    "X65n1282_002:0273a18": "正令食",
    "X65n1282_002:0273a19": "知時而食。不受食害。即不枉死。名正命食。黃檗云。",
    "X65n1282_002:0273a20": "今之參學者。纔出眾來。只欲多知解。廣求文義喚",
    "X65n1282_002:0273a21": "作修行。不知多了知解反成毒藥。如多與兒酪乳。",
    "X65n1282_002:0273a22": "消與不消。都總不知。以此受害。豈知知解盡屬生",
    "X65n1282_002:0273a23": "滅。真如之中。本無此事。故曹山貴正命食。立三墮。",
    "X65n1282_002:0273a24": "洞宗三種蘆花",
    "X65n1282_002:0273b01": "內三種蘆花",
    "X65n1282_002:0273b02": "一種蘆花　一色到頭純素白。二邊不許著青黃。",
    "X65n1282_002:0273b03": "此乃實際理地。不受一塵。真空絕相。及盡今時。名",
    "X65n1282_002:0273b04": "一色蘆花。",
    "X65n1282_002:0273b05": "二種蘆花　不與凡花為比竝。獨超眾草自尊高。",
    "X65n1282_002:0273b06": "此是不守一色。不住正位。向上優游。鶴騰霄漢出",
    "X65n1282_002:0273b07": "銀籠。名飛出蘆花。",
    "X65n1282_002:0273b08": "三種蘆花　綠水青山常作伴。清風明月夜為鄰。",
    "X65n1282_002:0273b09": "此理事混融。隨放隨收。雖在今時而不落今時。子",
    "X65n1282_002:0273b10": "轉身而就父。名返入蘆花。",
    "X65n1282_002:0273b11": "三山來頌云。一色到頭正位中。不居正位出銀籠。",
    "X65n1282_002:0273b12": "轉身就父無端的。三種蘆花不住功。",
    "X65n1282_002:0273b13": "外三種蘆花",
    "X65n1282_002:0273b14": "第一白馬蘆花　轉身景物原無異。回首家山總一",
    "X65n1282_002:0273b15": "般　明有用也。",
    "X65n1282_002:0273b16": "第二明月蘆花　出處溪山各異。歸來雲月是同。",
    "X65n1282_002:0273b17": "　明有照也。",
    "X65n1282_002:0273b18": "第三雪壓蘆花　動轉平常坦坦。橫斜本分如如。",
    "X65n1282_002:0273b19": "　明照用為一也。",
    "X65n1282_002:0273b20": "三山來頌云。有用有照照用同。作家此際露針鋒。",
    "X65n1282_002:0273b21": "輕輕劄處難思議。飛入蘆花不見踪。",
    "X65n1282_002:0273b22": "洞宗三問答",
    "X65n1282_002:0273b23": "如何是髑髏眼　答云。目不瞬四維洞照。",
    "X65n1282_002:0273b24": "如何是髑髏耳　答云。耳不側圓音歷歷。",
    "X65n1282_002:0273c01": "如何是髑髏手足　答云。臂不掉摵碎虗空。脚不動",
    "X65n1282_002:0273c02": "踏翻海嶽。",
    "X65n1282_002:0273c03": "髑髏者。乾淨之體。明法身邊事也。答意如何。謂雖",
    "X65n1282_002:0273c04": "不著一切。而能破一切也。",
    "X65n1282_002:0273c05": "三山來頌云。證到法身無所為。無為為處用無虧。",
    "X65n1282_002:0273c06": "橫身應物渾無物。赴感隨緣却是誰。",
    "X65n1282_002:0273c07": "洞宗四印(欲分清共濁。當辨印和風)",
    "X65n1282_002:0273c08": "當風不當印　貪觀天上月。失却掌中珠。",
    "X65n1282_002:0273c09": "三山來頌云。當風不當印。闢破洪濛忘混沌。任從",
    "X65n1282_002:0273c10": "功烈與天高。一曲羲皇誰解聽。",
    "X65n1282_002:0273c11": "當印不當風　拈得鼻孔。忘了舌頭。",
    "X65n1282_002:0273c12": "三山來頌云。當印不當風。一夜東君睡正濃。紅白",
    "X65n1282_002:0273c13": "滿園無看管。枝頭挑李笑難窮。",
    "X65n1282_002:0273c14": "風印俱當　披星戴月。入水拖泥。",
    "X65n1282_002:0273c15": "三山來頌云。風印兩俱當。顛不顛兮狂不狂。渾身",
    "X65n1282_002:0273c16": "都是黃金甲。要與秋風戰一場。",
    "X65n1282_002:0273c17": "風印俱不當　擔水河頭賣。點燈助日光。",
    "X65n1282_002:0273c18": "三山來頌云。風印俱不當。紙屏石枕竹方床。衲被",
    "X65n1282_002:0273c19": "蒙頭全不會。也無短兮也無長。",
    "X65n1282_002:0273c20": "張三擘口騁精神。記得眉毛忘眼睛。聾瞎相呼無",
    "X65n1282_002:0273c21": "用處。面門擊碎絕人行。",
    "X65n1282_002:0273c22": "洞宗四借借",
    "X65n1282_002:0273c23": "借功明位　位是虗位。功是一念萬年有作之功。借",
    "X65n1282_002:0273c24": "功明位者。借功勛而明底事也。",
    "X65n1282_002:0274a01": "三山來頌云。滿園桃李正芳菲。莫道東君展笑微。",
    "X65n1282_002:0274a02": "色色都來藏不住。無端漏洩化工機。",
    "X65n1282_002:0274a03": "借位明功　借位明功者。借本來而顯功用也。",
    "X65n1282_002:0274a04": "三山來頌云。生來志氣已非常。揭地掀天做一場。",
    "X65n1282_002:0274a05": "不是居恒抱負重。那能衣錦得還鄉。",
    "X65n1282_002:0274a06": "借借不借借　正中來。縱橫得妙。雖借借而實無借",
    "X65n1282_002:0274a07": "借。體用一如也。",
    "X65n1282_002:0274a08": "三山來頌云。法法頭頭聽自然。無分先後與中邊。",
    "X65n1282_002:0274a09": "隨收隨放隨舒卷。萬里星河共一天。",
    "X65n1282_002:0274a10": "全超不借借　不住於事。不住於理。不住玄妙。不住",
    "X65n1282_002:0274a11": "有無。體用雙忘。偏正不立。兼中到也。",
    "X65n1282_002:0274a12": "三山來頌云。到得[但日+木]。即便[但日+木]。更無一物可堪求。就",
    "X65n1282_002:0274a13": "中何自論玄妙。理事無關始徹頭。",
    "X65n1282_002:0274a14": "洞宗四知有",
    "X65n1282_002:0274a15": "不知有　業識茫茫。無本可據。",
    "X65n1282_002:0274a16": "知有　一念回光。即同本得。",
    "X65n1282_002:0274a17": "知有了却不知有　及到無心無也無。",
    "X65n1282_002:0274a18": "不知有後真知有　始信南泉喚作牛。",
    "X65n1282_002:0274a19": "三山來頌云。昧却本來事者多。一朝得見免蹉跎。",
    "X65n1282_002:0274a20": "歸家莫道閑瀟灑。戴角披毛怎奈何。",
    "X65n1282_002:0274a21": "洞宗兩轉身",
    "X65n1282_002:0274a22": "一轉　棄却者邊閑景致。回觀那畔好風光。",
    "X65n1282_002:0274a23": "二轉　盡日閉門慵待客。忽然啟戶問行人。",
    "X65n1282_002:0274a24": "三山來頌云。流落江湖數十秋。歸來高臥白雲頭。",
    "X65n1282_002:0274b01": "一朝頓起風塵念。依舊乘槎逐浪遊。",
    "X65n1282_002:0274b02": "洞宗借句挾帶",
    "X65n1282_002:0274b03": "借　借者。資借外邊以顯其功用也。是偏位。是外紹。",
    "X65n1282_002:0274b04": "是臣種。",
    "X65n1282_002:0274b05": "句　句者。裏頭一句以明其本體也。是正位。是內紹。",
    "X65n1282_002:0274b06": "是王種。",
    "X65n1282_002:0274b07": "挾帶　挾帶者。挾持借句。兩種竝借而行。由偏位而",
    "X65n1282_002:0274b08": "總歸於正位也。",
    "X65n1282_002:0274b09": "三山來頌云。不是百花不見春。春來依舊百花新。",
    "X65n1282_002:0274b10": "花開花落誰為主。識得分明任縱橫。",
    "X65n1282_002:0274b11": "洞宗小五位",
    "X65n1282_002:0274b12": "大功纔轉　功者。功用也。修行人十二時中妄念起",
    "X65n1282_002:0274b13": "時。以覺心照了。如三軍有功將軍賞也。若妄念滅",
    "X65n1282_002:0274b14": "除。真照亦無。如將軍有功帝王賞也。若真妄兩忘。",
    "X65n1282_002:0274b15": "正偏不立。不守尊貴。如帝王有功。餘者皆不能賞。",
    "X65n1282_002:0274b16": "故曰大功不賞。大功者。無功之功也。此是虗位。纔",
    "X65n1282_002:0274b17": "轉者。轉入偏位中來。是以借位誕生。",
    "X65n1282_002:0274b18": "借位誕生　既是大功纔轉。却入誕生中來。誕生雖",
    "X65n1282_002:0274b19": "是嫡子。固名王種。然對帝王。須當稱臣。亦屬臣種。",
    "X65n1282_002:0274b20": "亦屬借位。謂他縱居東宮。亦屬偏位。不能居其正",
    "X65n1282_002:0274b21": "位。以大功轉。而入偏位也。",
    "X65n1282_002:0274b22": "三山來頌云。纔道無功已涉功。無功功盡妙難窮。",
    "X65n1282_002:0274b23": "轉身一步非他事。漸入深宮近九重。",
    "X65n1282_002:0274b24": "一色若消　誕生乃正宮皇后。太子須居東宮。東宮",
    "X65n1282_002:0274c01": "者。正具一色邊事。偏中趨正也。若住在此間。亦不",
    "X65n1282_002:0274c02": "名尊貴。亦不名正位。故須一色消盡。不住東宮。不",
    "X65n1282_002:0274c03": "守尊貴。乃名尊貴。",
    "X65n1282_002:0274c04": "方名尊貴　猶如帝王崩後。太子嗣位。方名尊貴。若",
    "X65n1282_002:0274c05": "修行人。雖明本分。不能觸處融通。一向坐在窠窟",
    "X65n1282_002:0274c06": "裏。名為有地。位有途轍。者裏不可住者。却須轉身",
    "X65n1282_002:0274c07": "別行一路。不滯玄妙。不執中邊。雖處尊貴而不居。",
    "X65n1282_002:0274c08": "方名尊貴。不然則死水裏淹殺人無數。",
    "X65n1282_002:0274c09": "三山來頌云。本來是佛不須疑。認著依然猶是癡。",
    "X65n1282_002:0274c10": "踏破頂[寧*頁]無覓處。堂堂大露鎮皇畿。",
    "X65n1282_002:0274c11": "細中移足　細中移足者。乃是達真正理趣。到此亦",
    "X65n1282_002:0274c12": "須拈却。不可作奇特想。不可作玄妙想。前此一色",
    "X65n1282_002:0274c13": "既消。是事法已盡。而今真理亦除。直教理事雙忘。",
    "X65n1282_002:0274c14": "真妄不立。故名細中移足。",
    "X65n1282_002:0274c15": "鶴出銀籠　既能細中移足。自然不住於事。不住於",
    "X65n1282_002:0274c16": "理。不住者邊那畔。玄妙不存。佛祖那顧。掀翻大海。",
    "X65n1282_002:0274c17": "踢倒須彌。千手拈不起。千眼覰不著。向者裏薦得。",
    "X65n1282_002:0274c18": "便是鶴出銀籠。",
    "X65n1282_002:0274c19": "三山來頌云。理事雙忘絕妙奇。脫身一步更難思。",
    "X65n1282_002:0274c20": "銀籠鶴出翀霄漢。正是翔空無礙時。",
    "X65n1282_002:0274c21": "位裏轉身　超情離見。不涉有無。此是正位中事。雖",
    "X65n1282_002:0274c22": "在正位。却須轉身偏位中來。若一向把斷要津。未",
    "X65n1282_002:0274c23": "為本分。故須向今時路頭垂手接人。自利利他乃",
    "X65n1282_002:0274c24": "可。",
    "X65n1282_002:0275a01": "月鋪金地　月鋪金地者。有照有用。入泥入水。不顧",
    "X65n1282_002:0275a02": "身命。應機化現。撈摝有情。了却那邊。却來者邊。接",
    "X65n1282_002:0275a03": "物利生。曲為今時。權行方便。乃轉身之妙用也。",
    "X65n1282_002:0275a04": "三山來頌云。幾曾巖畔把心灰。又到紅塵走一回。",
    "X65n1282_002:0275a05": "不是白雲驚夢破。何緣月色滿高臺。",
    "X65n1282_002:0275a06": "太陽玄三句",
    "X65n1282_002:0275a07": "一．平常無生句　白雲覆青山。青山不露頂。",
    "X65n1282_002:0275a08": "須知此句要通一路。通得。如獅子嚬呻。",
    "X65n1282_002:0275a09": "三山來頌云。平常一句義幽玄。話出無生別有天。",
    "X65n1282_002:0275a10": "語下言前難摸索。旁通一路在機先。",
    "X65n1282_002:0275a11": "二．妙玄無私句　寶殿無人空侍立。不栽梧桐免鳳",
    "X65n1282_002:0275a12": "來　須知此句無賓主。通得。如獅子返擲。",
    "X65n1282_002:0275a13": "三山來頌云。絕跡藏踪渾似癡。主賓不立最玄微。",
    "X65n1282_002:0275a14": "沉沉古殿蒼烟鎖。一句無私上上機。",
    "X65n1282_002:0275a15": "三．體明無盡句　手指空時天地轉。迴途石馬出紗",
    "X65n1282_002:0275a16": "籠　須知此句兼帶去。通得。如獅子踞地。",
    "X65n1282_002:0275a17": "三山來頌云。枯木花開錦繡新。三春令到絕鳴禽。",
    "X65n1282_002:0275a18": "等閑透得其中旨。體用明明不可分。",
    "X65n1282_002:0275a19": "洞山初有四句",
    "X65n1282_002:0275a20": "一．言無展事　如答鎮州出大蘿蔔頭是也。其言不",
    "X65n1282_002:0275a21": "曾開展。以明其事。須理會在有言之外乃可。",
    "X65n1282_002:0275a22": "二．語不投機　如答乾屎橛是也。其語不與來機相",
    "X65n1282_002:0275a23": "投。須妙悟於語句之間乃可。",
    "X65n1282_002:0275a24": "三．承言者喪　如從言句承當。便喪失宗旨。此不能",
    "X65n1282_002:0275b01": "在言外理會者。",
    "X65n1282_002:0275b02": "四．滯句者迷　如凝滯於句中。便迷昧真理。此不能",
    "X65n1282_002:0275b03": "在語中妙悟者。於此四種薦得。作箇灑脫衲僧。於",
    "X65n1282_002:0275b04": "此不明。終成鹵莽。",
    "X65n1282_002:0275b05": "三山來頌云。話出無生妙義多。舌頭無骨帶誵訛。",
    "X65n1282_002:0275b06": "承言滯句終無用。一片凝心奈若何。",
    "X65n1282_002:0275b07": "洞宗三種功勛頌",
    "X65n1282_002:0275b08": "正位一色　無影林中鳥不栖。空階密密向邊遲。寒",
    "X65n1282_002:0275b09": "巖異草何曾綠。正坐當堂失路迷。",
    "X65n1282_002:0275b10": "大功一色　白牛雪裏覓無踪。功盡超然體皓融。月",
    "X65n1282_002:0275b11": "影蘆花天未曉。靈苗任運剪春風。",
    "X65n1282_002:0275b12": "今時一色　髑髏識盡勿多般。狗口纔開落二三。日",
    "X65n1282_002:0275b13": "用光中須急薦。青山只在白雲間。",
    "X65n1282_002:0275b14": "三山來頌云。尊貴位中坐者難。忘功罷業渾如憨。",
    "X65n1282_002:0275b15": "須知接引今時事。一色無過正與偏。",
    "X65n1282_002:0275b16": "宗門八恁麼(正不坐正。偏不垂偏)",
    "X65n1282_002:0275b17": "有時恁麼　兩箇五百是一貫。阿爺原是丈夫漢。",
    "X65n1282_002:0275b18": "有時不恁麼　從他五五二十五。我則六六三十六。",
    "X65n1282_002:0275b19": "有時恁麼却不恁麼　題目雖然一般。怎奈註脚各",
    "X65n1282_002:0275b20": "別。",
    "X65n1282_002:0275b21": "有時不恁麼却恁麼　雖然日月不雙明。到底三年",
    "X65n1282_002:0275b22": "同一閏。",
    "X65n1282_002:0275b23": "有時恁麼恁麼却不恁麼　說是說非無定止。闍黎",
    "X65n1282_002:0275b24": "莫作兩頭看。",
    "X65n1282_002:0275c01": "有時不恁麼不恁麼却恁麼　指東話西非與錯。將",
    "X65n1282_002:0275c02": "長就短的和真。",
    "X65n1282_002:0275c03": "有時恁麼不恁麼總得　或是或非金出鐵。若橫若",
    "X65n1282_002:0275c04": "順鐵成金。",
    "X65n1282_002:0275c05": "有時恁麼不恁麼總不得　自古張家難姓李。從來",
    "X65n1282_002:0275c06": "二字不成三。",
    "X65n1282_002:0275c07": "頌。指是為非非不是。將非作是是焉非。就中若也",
    "X65n1282_002:0275c08": "情量度。海角天涯鷂子飛。",
    "X65n1282_002:0275c09": "浮山遠錄公十六題",
    "X65n1282_002:0275c10": "一．識自宗　識自宗者。須識本來宗趣。不落言詮。纔",
    "X65n1282_002:0275c11": "擬論量。千山萬水。",
    "X65n1282_002:0275c12": "二．死中活　死中活者。寒灰發燄。枯木騰芳。須是死",
    "X65n1282_002:0275c13": "中得活。木人撫掌。石女呵呵。",
    "X65n1282_002:0275c14": "三．活中死　活中死者。貪尋言語路。喪却本來人。如",
    "X65n1282_002:0275c15": "夾山境語。直作境話會是也。",
    "X65n1282_002:0275c16": "四．不落死活　不落死活者。不坐二邊。不住一色。日",
    "X65n1282_002:0275c17": "用尋常。逍遙自在。",
    "X65n1282_002:0275c18": "五．背捨　五背捨者。背事捨理。埽蕩聖凡。纖塵不立。",
    "X65n1282_002:0275c19": "離四句。絕百非。赤灑灑。淨躶躶。堂堂無間隔。及盡",
    "X65n1282_002:0275c20": "乃通身。",
    "X65n1282_002:0275c21": "六．不背捨　不背捨者。披毛戴角。拖犁拽耙。隨時遊",
    "X65n1282_002:0275c22": "戲。不捐事理。所謂隨流認得性。無喜亦無憂。",
    "X65n1282_002:0275c23": "七．活人劍　活人劍者。凡有語話。不犯鋒鋩。隨機妙",
    "X65n1282_002:0275c24": "轉。應物圓成。所謂放行則瓦礫生光。你若轉得身",
    "X65n1282_002:0276a01": "來。自是揚眉吐氣。",
    "X65n1282_002:0276a02": "八．殺人刀　殺人刀者。埽除佛祖見。割斷聖凡情。一",
    "X65n1282_002:0276a03": "句截流。萬機寢削。所謂把定則乾坤失色。你若觸",
    "X65n1282_002:0276a04": "著鋒鋩。未免喪身失命。",
    "X65n1282_002:0276a05": "九．平常　平常者。就日用尋常中垂手。不事奇特高",
    "X65n1282_002:0276a06": "遠。如常恰似秋風至。無意凉人人自凉。",
    "X65n1282_002:0276a07": "十．利道拔生　利道拔生者。剪除脚下線。指出掌中",
    "X65n1282_002:0276a08": "珠。拔濟羣生。利以大道。雖然春色無高下。到底花",
    "X65n1282_002:0276a09": "枝有短長。",
    "X65n1282_002:0276a10": "十一．言無過失　言無過失者。粗言細語。倒弄顛拈。",
    "X65n1282_002:0276a11": "悉皆中的。所謂言滿天下無口過也。但恐承言滯",
    "X65n1282_002:0276a12": "句之流却從者裏蹉過。",
    "X65n1282_002:0276a13": "十二．透脫　透脫者。不被一切羈縻。迥然超脫。脚跟",
    "X65n1282_002:0276a14": "截斷紅絲線。天上人間自在飛。此是學人能領會",
    "X65n1282_002:0276a15": "也。",
    "X65n1282_002:0276a16": "十三．透脫不透脫　透脫不透脫者。雖然打破玉團",
    "X65n1282_002:0276a17": "子。却撒黃金在眼中。是透脫中不透脫也。",
    "X65n1282_002:0276a18": "十四．稱揚　稱揚者。提持此事。妙唱宗猷。須是箇中",
    "X65n1282_002:0276a19": "人會悟音聲之外。所謂萬籟有心聞不得。孤巖無",
    "X65n1282_002:0276a20": "耳却知音。",
    "X65n1282_002:0276a21": "十五．降句　降句者。斷絕語言。不恣談說。所謂閉口",
    "X65n1282_002:0276a22": "牢藏舌。安身第一方。",
    "X65n1282_002:0276a23": "十六．方入圓　方入圓者。縱橫得妙。左右逢原。更無",
    "X65n1282_002:0276a24": "滯礙。隨口道來。無可不可。能入圓通三昧也。",
    "X65n1282_002:0276b01": "三山來頌云。喫盡寒酸費苦辛。同生同死是何人。",
    "X65n1282_002:0276b02": "慈衷一片誰知委。幾度臨機任縱橫。",
    "X65n1282_002:0276b03": "洞宗三解脫門",
    "X65n1282_002:0276b04": "文殊面目　文殊門者。借物顯也。頌曰。若問文殊",
    "X65n1282_002:0276b05": "戶。頭頭路不阿。東林青鬱密。南嶽碧嵯峨。天際懸",
    "X65n1282_002:0276b06": "空月。庭前帶雨莎。更尋玄妙相。箭已過新羅。",
    "X65n1282_002:0276b07": "觀音妙唱　觀音門者。音聲闡也。頌曰。欲叩圓通",
    "X65n1282_002:0276b08": "戶。圓通戶不封。戍樓鳴曉角。烟寺起霜鐘。鶴唳當",
    "X65n1282_002:0276b09": "晴夜。猿啼正碧峰。悲心閑竝廣。何處不相通。",
    "X65n1282_002:0276b10": "普賢妙用　普賢門者。身動靜也。頌曰。若欲識普",
    "X65n1282_002:0276b11": "賢。嵯峨本不懸。蘿攀登絕頂。航掣採祥蓮。野老燒",
    "X65n1282_002:0276b12": "松火。山童汲月泉。縱橫如未會。覿面隔重巔。",
    "X65n1282_002:0276b13": "三山來頌云。庭前栢子鬱青青。無數春禽樹上鳴。",
    "X65n1282_002:0276b14": "幾度援弓拋彈擊。猶嫌辜負老婆心。",
    "X65n1282_002:0276b15": "曹洞宗旨頌",
    "X65n1282_002:0276b16": "劫壺空處妙難通。擬欲無功已墮功。偏正不曾離",
    "X65n1282_002:0276b17": "本位。君臣那更異深宮。玉機轉側方圓備。寶鑑澄",
    "X65n1282_002:0276b18": "明理事同。雲輦月娥歸半夜。曉來烟霧尚朦朧。",
    "X65n1282_002:0276b20": "三山來禪師五家宗旨纂要卷中"
}