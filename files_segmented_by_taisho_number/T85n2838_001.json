{
    "T85n2838_001:1291a02": "No. 2838",
    "T85n2838_001:1291a03": "傳法寶紀并序",
    "T85n2838_001:1291a05": "京兆　□朏字方明撰",
    "T85n2838_001:1291a06": "稽首善知識　　能令護本心　　猶如濁水中",
    "T85n2838_001:1291a07": "珠力頓清現　　所以令修紀　　明此遞傳法",
    "T85n2838_001:1291a08": "願當盡未來　　廣開佛知見",
    "T85n2838_001:1291a09": "序曰。我真實法身法佛所得。離諸化佛言說",
    "T85n2838_001:1291a10": "傳乎文字者。則此真如門乃以證心自覺而",
    "T85n2838_001:1291a11": "相傳耳。是故論云。一切法從本已來離言說",
    "T85n2838_001:1291a12": "相。離名字相。離心緣相。畢竟平等。無有變異。",
    "T85n2838_001:1291a13": "不可破壞。唯是一心故名真如。又曰。證發心",
    "T85n2838_001:1291a14": "者。從淨心地乃至究竟。證何境界。所謂真如",
    "T85n2838_001:1291a15": "以依轉識說為境界。而此證者無有境界。唯",
    "T85n2838_001:1291a16": "真如智名為法身。又如修多羅說。菩薩摩訶",
    "T85n2838_001:1291a17": "薩獨一靜處自覺觀察不由於他。離見妄想",
    "T85n2838_001:1291a18": "上上昇進入如來地。是名自覺聖智。是故若",
    "T85n2838_001:1291a19": "非得無上乘傳乎心地。其孰能入真境界者",
    "T85n2838_001:1291a20": "哉。昔廬山遠上人禪經序云。佛付阿難。阿難",
    "T85n2838_001:1291a21": "傳末田地。末田地傳舍那婆斯。則知耳後不",
    "T85n2838_001:1291a22": "墜於地存乎其人至矣。豈夫繫執因果探研",
    "T85n2838_001:1291a23": "句義。有所能入乎。則修多羅所謂宗通者。宗",
    "T85n2838_001:1291a24": "通謂緣自得勝道。遠離言說文字妄想。趣無",
    "T85n2838_001:1291a25": "漏界自覺地。自相遠離一切虛妄覺相。降伏",
    "T85n2838_001:1291a26": "一切外道眾魔。緣自覺趣光明暉發。是名宗",
    "T85n2838_001:1291a27": "通相。是真極之地。非義說所入信矣。其有發",
    "T85n2838_001:1291a28": "迹天竺來道此土者。有菩提達摩歟。時為震",
    "T85n2838_001:1291a29": "旦有勝惠者而傳。然指真境乎。如彼弱喪頓",
    "T85n2838_001:1291b01": "使返躬乎。亦如暗室發大明炬□□可得而",
    "T85n2838_001:1291b02": "言已。既而味性有殊高拔。或少翫所先習無",
    "T85n2838_001:1291b03": "求勝智。翻然頂授蓋為鮮矣。唯東魏惠可以",
    "T85n2838_001:1291b04": "身命求之大師傳之而去。惠可傳僧璨。僧璨",
    "T85n2838_001:1291b05": "傳道信。道信傳弘忍。弘忍傳法如。法如及乎",
    "T85n2838_001:1291b06": "大通。自達摩之後師資開道。皆善以方便取",
    "T85n2838_001:1291b07": "證於心。隨所發言略無繫說。今人間或有文",
    "T85n2838_001:1291b08": "字稱達摩論者。蓋是當時學人隨自得語以",
    "T85n2838_001:1291b09": "為真論書而寶之。亦多謬也。若夫超悟相承",
    "T85n2838_001:1291b10": "者。既得之於心則無所容聲矣。何言語文字",
    "T85n2838_001:1291b11": "措其間哉。夫不見至極者。宜指小以明大假。",
    "T85n2838_001:1291b12": "若世法有練真丹以白日昇天者。必須得仙",
    "T85n2838_001:1291b13": "人身手傳練真丹乃成。若依碧字瓊書終潰",
    "T85n2838_001:1291b14": "浪茫矣。此世中一有為耳猶在必然。況無上",
    "T85n2838_001:1291b15": "真宗豈繫言說。故斯道微密罕得其門。雖法",
    "T85n2838_001:1291b16": "不依人依義不依語。而真善知識何可觀止。",
    "T85n2838_001:1291b17": "今此至人無引未易能名將以後之發蒙或因",
    "T85n2838_001:1291b18": "景暮。是故今修略紀。自達摩後相承傳法者。",
    "T85n2838_001:1291b19": "著之於次以為傳寶紀一卷。維當綴其所見",
    "T85n2838_001:1291b20": "名迹所化方處耳目所取書紀有明者。既而",
    "T85n2838_001:1291b21": "與為泯合而傳記自簡。至於覺證聖趣靡得",
    "T85n2838_001:1291b22": "㼼言也。之列有貌圖將為後記。然相承茲道",
    "T85n2838_001:1291b23": "澹乎。法界真空寂處相迹自消。凡在生平不",
    "T85n2838_001:1291b24": "現其異。靡聞靈迹以故略諸。亦猶反袂拭面",
    "T85n2838_001:1291b25": "光濡不取矣。又自達摩之後至于隋唐。其有",
    "T85n2838_001:1291b26": "高悟玄拔深至圓頓者。亦可何世無之。已非",
    "T85n2838_001:1291b27": "相傳授故別條列傳。則照此法門之多主也。",
    "T85n2838_001:1291b28": "東魏嵩山少林寺釋菩提達摩",
    "T85n2838_001:1291b29": "北齊嵩山少林寺釋惠可",
    "T85n2838_001:1291c01": "隨𡷗公山釋僧璨",
    "T85n2838_001:1291c02": "唐雙峯山東山寺釋道信",
    "T85n2838_001:1291c03": "唐雙峯山東山寺釋弘忍",
    "T85n2838_001:1291c04": "唐嵩山少林寺釋法如",
    "T85n2838_001:1291c05": "唐當陽王泉寺釋神秀",
    "T85n2838_001:1291c06": "□□□達摩大婆羅門種南天竺國王第三子",
    "T85n2838_001:1291c07": "機神超晤傳□□□自覺聖智。廣為人天開",
    "T85n2838_001:1291c08": "佛知見。為我震旦國人故船海□□高山時",
    "T85n2838_001:1291c09": "罕有知者。唯道昱慧可宿心潛會精竭求之。",
    "T85n2838_001:1291c10": "師□六年志取通晤。大師當從容謂曰。爾能",
    "T85n2838_001:1291c11": "為法捨身命不。惠可斷其臂以驗誠懇案餘傳云。被",
    "T85n2838_001:1291c12": "賊斫臂盖是一時謬傳耳自後始密以方便開發。便開發皆師",
    "T85n2838_001:1291c13": "資。"
}