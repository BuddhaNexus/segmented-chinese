{
    "T10n0279_053:0279a02": "大方廣佛華嚴經卷第五十三",
    "T10n0279_053:0279a04": "于闐國三藏實叉難陀奉　制譯",
    "T10n0279_053:0279a05": "38 離世間品",
    "T10n0279_053:0279a06": "爾時，世尊在摩竭提國阿蘭若法菩提場中",
    "T10n0279_053:0279a07": "普光明殿，坐蓮華藏師子之座，妙悟皆滿，二",
    "T10n0279_053:0279a08": "行永絕，達無相法；住於佛住，得佛平等，到無",
    "T10n0279_053:0279a09": "障處不可轉法；所行無礙，立不思議，普見三",
    "T10n0279_053:0279a10": "世；身恒充遍一切國土，智恒明達一切諸法；",
    "T10n0279_053:0279a11": "了一切行，盡一切疑，無能測身；一切菩薩等",
    "T10n0279_053:0279a12": "所求智，到佛無二究竟彼岸，具足如來平等",
    "T10n0279_053:0279a13": "解脫，證無中邊佛平等地，盡於法界等虛空",
    "T10n0279_053:0279a14": "界。與不可說百千億那由他佛剎微塵數菩",
    "T10n0279_053:0279a15": "薩摩訶薩俱，皆一生當得阿耨多羅三藐三菩",
    "T10n0279_053:0279a16": "提，各從他方種種國土而共來集，悉具菩薩",
    "T10n0279_053:0279a17": "方便智慧。所謂：善能觀察一切眾生，以方便",
    "T10n0279_053:0279a18": "力，令其調伏，住菩薩法；善能觀察一切世界，",
    "T10n0279_053:0279a19": "以方便力，普皆往詣；善能觀察涅槃境界，思",
    "T10n0279_053:0279a20": "惟籌量永離一切戲論分別，而修妙行無有",
    "T10n0279_053:0279a21": "間斷；善能攝受一切眾生，善入無量諸方便",
    "T10n0279_053:0279a22": "法，知諸眾生空無所有而不壞業果；善知眾",
    "T10n0279_053:0279a23": "生心使、諸根境界方便種種差別；悉能受持",
    "T10n0279_053:0279a24": "三世佛法，自得解了，復為他說；於世、出世無",
    "T10n0279_053:0279a25": "量諸法，皆善安住，知其真實；於有為、無為一",
    "T10n0279_053:0279a26": "切諸法，悉善觀察，知無有二；於一念中，悉能",
    "T10n0279_053:0279a27": "獲得三世諸佛所有智慧；於念念中，悉能示",
    "T10n0279_053:0279a28": "現成等正覺，令一切眾生發心成道；於一眾",
    "T10n0279_053:0279a29": "生心之所緣，悉知一切眾生境界；雖入如來",
    "T10n0279_053:0279b01": "一切智地，而不捨菩薩行諸所作業，智慧方",
    "T10n0279_053:0279b02": "便而無所作；為一一眾生住無量劫，而於",
    "T10n0279_053:0279b03": "阿僧祇劫難可值遇，轉正法輪調伏眾生皆",
    "T10n0279_053:0279b04": "不唐捐，三世諸佛清淨行願悉已具足；成就",
    "T10n0279_053:0279b05": "如是無量功德，一切如來於無邊劫說不可",
    "T10n0279_053:0279b06": "盡。其名曰：普賢菩薩、普眼菩薩、普化菩薩、普",
    "T10n0279_053:0279b07": "慧菩薩、普見菩薩、普光菩薩、普觀菩薩、普照",
    "T10n0279_053:0279b08": "菩薩、普幢菩薩、普覺菩薩……。如是等十不可說",
    "T10n0279_053:0279b09": "百千億那由他佛剎微塵數，皆悉成就普賢",
    "T10n0279_053:0279b10": "行願，深心大願皆已圓滿；一切諸佛出興世",
    "T10n0279_053:0279b11": "處，悉能往詣請轉法輪；善能受持諸佛法眼，",
    "T10n0279_053:0279b12": "不斷一切諸佛種性；善知一切諸佛興世授",
    "T10n0279_053:0279b13": "記次第、名號、國土、成等正覺、轉於法輪；無佛",
    "T10n0279_053:0279b14": "世界現身成佛，能令一切雜染眾生皆悉清",
    "T10n0279_053:0279b15": "淨；能滅一切菩薩業障，入於無礙清淨法界。",
    "T10n0279_053:0279b16": "爾時，普賢菩薩摩訶薩入廣大三昧，名：佛華",
    "T10n0279_053:0279b17": "莊嚴；入此三昧時，十方所有一切世界六種、",
    "T10n0279_053:0279b18": "十八相動，出大音聲靡不皆聞；然後從其三",
    "T10n0279_053:0279b19": "昧而起。爾時，普慧菩薩知眾已集，問普賢菩",
    "T10n0279_053:0279b20": "薩言：「佛子！願為演說：何等為菩薩摩訶薩依？",
    "T10n0279_053:0279b21": "何等為奇特想？何等為行？何等為善知識？何",
    "T10n0279_053:0279b22": "等為勤精進？何等為心得安隱？何等為成就",
    "T10n0279_053:0279b23": "眾生？何等為戒？何等為自知受記？何等為入",
    "T10n0279_053:0279b24": "菩薩？何等為入如來？何等為入眾生心行？何",
    "T10n0279_053:0279b25": "等為入世界？何等為入劫？何等為說三世？何",
    "T10n0279_053:0279b26": "等為入三世？何等為發無疲厭心？何等為差",
    "T10n0279_053:0279b27": "別智？何等為陀羅尼？何等為演說佛？何等為",
    "T10n0279_053:0279b28": "發普賢心？何等為普賢行法？以何等故而起",
    "T10n0279_053:0279b29": "大悲？何等為發菩提心因緣？何等為於善知",
    "T10n0279_053:0279c01": "識起尊重心？何等為清淨？何等為諸波羅蜜？",
    "T10n0279_053:0279c02": "何等為智隨覺？何等為證知？何等為力？何等",
    "T10n0279_053:0279c03": "為平等？何等為佛法實義句？何等為說法？何",
    "T10n0279_053:0279c04": "等為持？何等為辯才？何等為自在？何等為無",
    "T10n0279_053:0279c05": "著性？何等為平等心？何等為出生智慧？何等",
    "T10n0279_053:0279c06": "為變化？何等為力持？何等為得大欣慰？何等",
    "T10n0279_053:0279c07": "為深入佛法？何等為依止？何等為發無畏心？",
    "T10n0279_053:0279c08": "何等為發無疑惑心？何等為不思議？何等為",
    "T10n0279_053:0279c09": "巧密語？何等為巧分別智？何等為入三昧？何",
    "T10n0279_053:0279c10": "等為遍入？何等為解脫門？何等為神通？何等",
    "T10n0279_053:0279c11": "為明？何等為解脫？何等為園林？何等為宮殿？",
    "T10n0279_053:0279c12": "何等為所樂？何等為莊嚴？何等為發不動心？",
    "T10n0279_053:0279c13": "何等為不捨深大心？何等為觀察？何等為說",
    "T10n0279_053:0279c14": "法？何等為清淨？何等為印？何等為智光照？何",
    "T10n0279_053:0279c15": "等為無等住？何等為無下劣心？何等為如山",
    "T10n0279_053:0279c16": "增上心？何等為入無上菩提如海智？何等為",
    "T10n0279_053:0279c17": "如寶住？何等為發如金剛大乘誓願心？何等",
    "T10n0279_053:0279c18": "為大發起？何等為究竟大事？何等為不壞信？",
    "T10n0279_053:0279c19": "何等為授記？何等為善根迴向？何等為得智",
    "T10n0279_053:0279c20": "慧？何等為發無邊廣大心？何等為伏藏？何等",
    "T10n0279_053:0279c21": "為律儀？何等為自在？何等為無礙用？何等為",
    "T10n0279_053:0279c22": "眾生無礙用？何等為剎無礙用？何等為法無",
    "T10n0279_053:0279c23": "礙用？何等為身無礙用？何等為願無礙用？何",
    "T10n0279_053:0279c24": "等為境界無礙用？何等為智無礙用？何等為",
    "T10n0279_053:0279c25": "神通無礙用？何等為神力無礙用？何等為力",
    "T10n0279_053:0279c26": "無礙用？何等為遊戲？何等為境界？何等為力？",
    "T10n0279_053:0279c27": "何等為無畏？何等為不共法？何等為業？何等",
    "T10n0279_053:0279c28": "為身？何等為身業？何等為身？何等為語？何等",
    "T10n0279_053:0279c29": "為淨修語業？何等為得守護？何等為成辦",
    "T10n0279_053:0280a01": "大事？何等為心？何等為發心？何等為周遍心？",
    "T10n0279_053:0280a02": "何等為諸根？何等為深心？何等為增上深心？",
    "T10n0279_053:0280a03": "何等為勤修？何等為決定解？何等為決定解",
    "T10n0279_053:0280a04": "入世界？何等為決定解入眾生界？何等為習",
    "T10n0279_053:0280a05": "氣？何等為取？何等為修？何等為成就佛法？何",
    "T10n0279_053:0280a06": "等為退失佛法道？何等為離生道？何等為決",
    "T10n0279_053:0280a07": "定法？何等為出生佛法道？何等為大丈夫名",
    "T10n0279_053:0280a08": "號？何等為道？何等為無量道？何等為助道？何",
    "T10n0279_053:0280a09": "等為修道？何等為莊嚴道？何等為足？何等為",
    "T10n0279_053:0280a10": "手？何等為腹？何等為藏？何等為心？何等為",
    "T10n0279_053:0280a11": "被甲？何等為器仗？何等為首？何等為眼？何等",
    "T10n0279_053:0280a12": "為耳？何等為鼻？何等為舌？何等為身？何等為",
    "T10n0279_053:0280a13": "意？何等為行？何等為住？何等為坐？何等為",
    "T10n0279_053:0280a14": "臥？何等為所住處？何等為所行處？何等為觀",
    "T10n0279_053:0280a15": "察？何等為普觀察？何等為奮迅？何等為師子",
    "T10n0279_053:0280a16": "吼？何等為清淨施？何等為清淨戒？何等為清",
    "T10n0279_053:0280a17": "淨忍？何等為清淨精進？何等為清淨定？何等",
    "T10n0279_053:0280a18": "為清淨慧？何等為清淨慈？何等為清淨悲？何",
    "T10n0279_053:0280a19": "等為清淨喜？何等為清淨捨？何等為義？何",
    "T10n0279_053:0280a20": "等為法？何等為福德助道具？何等為智慧助",
    "T10n0279_053:0280a21": "道具？何等為明足？何等為求法？何等為明",
    "T10n0279_053:0280a22": "了法？何等為修行法？何等為魔？何等為魔",
    "T10n0279_053:0280a23": "業？何等為捨離魔業？何等為見佛？何等為佛",
    "T10n0279_053:0280a24": "業？何等為慢業？何等為智業？何等為魔所",
    "T10n0279_053:0280a25": "攝持？何等為佛所攝持？何等為法所攝持？何",
    "T10n0279_053:0280a26": "等為住兜率天所作業？何故於兜率天宮歿？",
    "T10n0279_053:0280a27": "何故現處胎？何等為現微細趣？何故現初生？",
    "T10n0279_053:0280a28": "何故現微笑？何故示行七步？何故現童子地？",
    "T10n0279_053:0280a29": "何故現處內宮？何故現出家？何故示苦行？云",
    "T10n0279_053:0280b01": "何往詣道場？云何坐道場？何等為坐道場時",
    "T10n0279_053:0280b02": "奇特相？何故示降魔？何等為成如來力？云何",
    "T10n0279_053:0280b03": "轉法輪？何故因轉法輪得白淨法？何故如來、",
    "T10n0279_053:0280b04": "應、正等覺示般涅槃？善哉！佛子！如是等法，願",
    "T10n0279_053:0280b05": "為演說！」",
    "T10n0279_053:0280b06": "爾時，普賢菩薩告普慧等諸菩薩言：「佛子！菩",
    "T10n0279_053:0280b07": "薩摩訶薩有十種依。何等為十？所謂：以菩提",
    "T10n0279_053:0280b08": "心為依，恒不忘失故；以善知識為依，和合如",
    "T10n0279_053:0280b09": "一故；以善根為依，修集增長故；以波羅蜜",
    "T10n0279_053:0280b10": "為依，具足修行故；以一切法為依，究竟出離",
    "T10n0279_053:0280b11": "故；以大願為依，增長菩提故；以諸行為依，普",
    "T10n0279_053:0280b12": "皆成就故；以一切菩薩為依，同一智慧故；以",
    "T10n0279_053:0280b13": "供養諸佛為依，信心清淨故；以一切如來為",
    "T10n0279_053:0280b14": "依，如慈父教誨不斷故。是為十。若諸菩薩安",
    "T10n0279_053:0280b15": "住此法，則得為如來無上大智所依處。「佛子！",
    "T10n0279_053:0280b16": "菩薩摩訶薩有十種奇特想。何等為十？所謂：",
    "T10n0279_053:0280b17": "於一切善根生自善根想；於一切善根生菩",
    "T10n0279_053:0280b18": "提種子想；於一切眾生生菩提器想；於一切",
    "T10n0279_053:0280b19": "願生自願想；於一切法生出離想；於一切",
    "T10n0279_053:0280b20": "行生自行想；於一切法生佛法想；於一切語",
    "T10n0279_053:0280b21": "言法生語言道想；於一切佛生慈父想；於一",
    "T10n0279_053:0280b22": "切如來生無二想。是為十。若諸菩薩安住此",
    "T10n0279_053:0280b23": "法，則得無上善巧想。「佛子！菩薩摩訶薩有十",
    "T10n0279_053:0280b24": "種行。何等為十？所謂：一切眾生行，普令成熟",
    "T10n0279_053:0280b25": "故；一切求法行，咸悉修學故；一切善根行，悉",
    "T10n0279_053:0280b26": "使增長故；一切三昧行，一心不亂故；一切智",
    "T10n0279_053:0280b27": "慧行，無不了知故；一切修習行，無不能修",
    "T10n0279_053:0280b28": "故；一切佛剎行，皆悉莊嚴故；一切善友行，恭",
    "T10n0279_053:0280b29": "敬供養故；一切如來行，尊重承事故。是為十。",
    "T10n0279_053:0280c01": "若諸菩薩安住此法，則得如來無上大智慧",
    "T10n0279_053:0280c02": "行。「佛子！菩薩摩訶薩有十種善知識。何等為",
    "T10n0279_053:0280c03": "十？所謂：令住菩提心善知識；令生善根善知",
    "T10n0279_053:0280c04": "識；令行諸波羅蜜善知識；令解說一切法善",
    "T10n0279_053:0280c05": "知識；令成熟一切眾生善知識；令得決定辯",
    "T10n0279_053:0280c06": "才善知識；令不著一切世間善知識；令於一",
    "T10n0279_053:0280c07": "切劫修行無厭倦善知識；令安住普賢行善",
    "T10n0279_053:0280c08": "知識；令入一切佛智所入善知識。是為十。「佛",
    "T10n0279_053:0280c09": "子！菩薩摩訶薩有十種勤精進。何等為十？所",
    "T10n0279_053:0280c10": "謂：教化一切眾生勤精進；深入一切法勤精進；",
    "T10n0279_053:0280c11": "嚴淨一切世界勤精進；修行一切菩薩所學勤",
    "T10n0279_053:0280c12": "精進；滅除一切眾生惡勤精進；止息一切三",
    "T10n0279_053:0280c13": "惡道苦勤精進；摧破一切眾魔勤精進；願為",
    "T10n0279_053:0280c14": "一切眾生作清淨眼勤精進；供養一切諸佛",
    "T10n0279_053:0280c15": "勤精進；令一切如來皆悉歡喜勤精進。是為",
    "T10n0279_053:0280c16": "十。若諸菩薩安住此法，則得具足如來無上",
    "T10n0279_053:0280c17": "精進波羅蜜。「佛子！菩薩摩訶薩有十種心得",
    "T10n0279_053:0280c18": "安隱。何等為十？所謂：自住菩提心，亦當令他",
    "T10n0279_053:0280c19": "住菩提心，心得安隱；自究竟離忿諍，亦當令",
    "T10n0279_053:0280c20": "他離忿諍，心得安隱；自離凡愚法，亦令他離",
    "T10n0279_053:0280c21": "凡愚法，心得安隱；自勤修善根，亦令他勤修",
    "T10n0279_053:0280c22": "善根，心得安隱；自住波羅蜜道，亦令他住波",
    "T10n0279_053:0280c23": "羅蜜道，心得安隱；自生在佛家，亦當令他生",
    "T10n0279_053:0280c24": "於佛家，心得安隱；自深入無自性真實法，亦",
    "T10n0279_053:0280c25": "令他入無自性真實法，心得安隱；自不誹謗",
    "T10n0279_053:0280c26": "一切佛法，亦令他不誹謗一切佛法，心得安",
    "T10n0279_053:0280c27": "隱；自滿一切智菩提願，亦令他滿一切智菩",
    "T10n0279_053:0280c28": "提願，心得安隱；自深入一切如來無盡智藏，",
    "T10n0279_053:0280c29": "亦令他入一切如來無盡智藏，心得安隱。是",
    "T10n0279_053:0281a01": "為十。若諸菩薩安住此法，則得如來無上大",
    "T10n0279_053:0281a02": "智安隱。「佛子！菩薩摩訶薩有十種成就眾生。",
    "T10n0279_053:0281a03": "何等為十？所謂：以布施成就眾生；以色身成",
    "T10n0279_053:0281a04": "就眾生；以說法成就眾生；以同行成就眾生；",
    "T10n0279_053:0281a05": "以無染著成就眾生；以開示菩薩行成就眾",
    "T10n0279_053:0281a06": "生；以熾然示現一切世界成就眾生；以示現",
    "T10n0279_053:0281a07": "佛法大威德成就眾生；以種種神通變現成",
    "T10n0279_053:0281a08": "就眾生；以種種微密善巧方便成就眾生。是",
    "T10n0279_053:0281a09": "為十。菩薩以此成就眾生界。「佛子！菩薩摩訶",
    "T10n0279_053:0281a10": "薩有十種戒。何等為十？所謂：不捨菩提心戒；",
    "T10n0279_053:0281a11": "遠離二乘地戒；觀察利益一切眾生戒；令一",
    "T10n0279_053:0281a12": "切眾生住佛法戒；修一切菩薩所學戒；於一",
    "T10n0279_053:0281a13": "切法無所得戒；以一切善根迴向菩提戒；不",
    "T10n0279_053:0281a14": "著一切如來身戒；思惟一切法離取著戒；諸",
    "T10n0279_053:0281a15": "根律儀戒。是為十。若諸菩薩安住此法，則得",
    "T10n0279_053:0281a16": "如來無上廣大戒波羅蜜。「佛子！菩薩摩訶薩",
    "T10n0279_053:0281a17": "有十種受記法，菩薩以此自知受記。何等為",
    "T10n0279_053:0281a18": "十？所謂：以殊勝意發菩提心，自知受記；永不",
    "T10n0279_053:0281a19": "厭捨諸菩薩行，自知受記；住一切劫行菩薩",
    "T10n0279_053:0281a20": "行，自知受記；修一切佛法，自知受記；於一切",
    "T10n0279_053:0281a21": "佛教一向深信，自知受記；修一切善根皆令",
    "T10n0279_053:0281a22": "成就，自知受記；置一切眾生於佛菩提，自知",
    "T10n0279_053:0281a23": "受記；於一切善知識和合無二，自知受記；於",
    "T10n0279_053:0281a24": "一切善知識起如來想，自知受記；恒勤守護",
    "T10n0279_053:0281a25": "菩提本願，自知受記。是為十。「佛子！菩薩摩訶",
    "T10n0279_053:0281a26": "薩有十種入，入諸菩薩。何等為十？所謂：入本",
    "T10n0279_053:0281a27": "願；入行；入聚；入諸波羅蜜；入成就；入差別",
    "T10n0279_053:0281a28": "願；入種種解；入莊嚴佛土；入神力自在；入示",
    "T10n0279_053:0281a29": "現受生。是為十。菩薩以此普入三世一切菩",
    "T10n0279_053:0281b01": "薩。「佛子！菩薩摩訶薩有十種入，入諸如來。",
    "T10n0279_053:0281b02": "何等為十？所謂：入無邊成正覺；入無邊轉法",
    "T10n0279_053:0281b03": "輪；入無邊方便法；入無邊差別音聲；入無邊",
    "T10n0279_053:0281b04": "調伏眾生；入無邊神力自在；入無邊種種差",
    "T10n0279_053:0281b05": "別身；入無邊三昧；入無邊力、無所畏；入無邊",
    "T10n0279_053:0281b06": "示現涅槃。是為十。菩薩以此普入三世一切",
    "T10n0279_053:0281b07": "如來。「佛子！菩薩摩訶薩有十種入眾生行。何",
    "T10n0279_053:0281b08": "等為十？所謂：入一切眾生過去行；入一切眾",
    "T10n0279_053:0281b09": "生未來行；入一切眾生現在行；入一切眾生",
    "T10n0279_053:0281b10": "善行；入一切眾生不善行；入一切眾生心行；",
    "T10n0279_053:0281b11": "入一切眾生根行；入一切眾生解行；入一切",
    "T10n0279_053:0281b12": "眾生煩惱習氣行；入一切眾生教化調伏時、",
    "T10n0279_053:0281b13": "非時行。是為十。菩薩以此普入一切諸眾生",
    "T10n0279_053:0281b14": "行。「佛子！菩薩摩訶薩有十種入世界。何等為",
    "T10n0279_053:0281b15": "十？所謂：入染世界；入淨世界；入小世界；入大",
    "T10n0279_053:0281b16": "世界；入微塵中世界；入微細世界；入覆世界；",
    "T10n0279_053:0281b17": "入仰世界；入有佛世界；入無佛世界。是為十。",
    "T10n0279_053:0281b18": "菩薩以此普入十方一切世界。「佛子！菩薩摩",
    "T10n0279_053:0281b19": "訶薩有十種入劫。何等為十？所謂：入過去劫；",
    "T10n0279_053:0281b20": "入未來劫；入現在劫；入可數劫；入不可數劫；",
    "T10n0279_053:0281b21": "入可數劫即不可數劫；入不可數劫即可數",
    "T10n0279_053:0281b22": "劫；入一切劫即非劫；入非劫即一切劫；入一",
    "T10n0279_053:0281b23": "切劫即一念。是為十。菩薩以此普入一切劫。",
    "T10n0279_053:0281b24": "「佛子！菩薩摩訶薩有十種說三世。何等為十？",
    "T10n0279_053:0281b25": "所謂：過去世說過去世；過去世說未來世；過",
    "T10n0279_053:0281b26": "去世說現在世；未來世說過去世；未來世說",
    "T10n0279_053:0281b27": "現在世；未來世說無盡；現在世說過去世；現",
    "T10n0279_053:0281b28": "在世說未來世；現在世說平等；現在世說三",
    "T10n0279_053:0281b29": "世即一念。是為十。菩薩以此普說三世。「佛",
    "T10n0279_053:0281c01": "子！菩薩摩訶薩有十種知三世。何等為十？所",
    "T10n0279_053:0281c02": "謂：知諸安立；知諸語言；知諸談議；知諸軌則；",
    "T10n0279_053:0281c03": "知諸稱謂；知諸制令；知其假名；知其無盡；",
    "T10n0279_053:0281c04": "知其寂滅；知一切空。是為十。菩薩以此普知",
    "T10n0279_053:0281c05": "一切三世諸法。「佛子！菩薩摩訶薩發十種無",
    "T10n0279_053:0281c06": "疲厭心。何等為十？所謂：供養一切諸佛無疲",
    "T10n0279_053:0281c07": "厭心；親近一切善知識無疲厭心；求一切法",
    "T10n0279_053:0281c08": "無疲厭心；聽聞正法無疲厭心；宣說正法無",
    "T10n0279_053:0281c09": "疲厭心；教化調伏一切眾生無疲厭心；置一",
    "T10n0279_053:0281c10": "切眾生於佛菩提無疲厭心；於一一世界經",
    "T10n0279_053:0281c11": "不可說不可說劫行菩薩行無疲厭心；遊行",
    "T10n0279_053:0281c12": "一切世界無疲厭心；觀察思惟一切佛法無疲",
    "T10n0279_053:0281c13": "厭心。是為十。若諸菩薩安住此法，則得如來",
    "T10n0279_053:0281c14": "無疲厭無上大智。「佛子！菩薩摩訶薩有十種",
    "T10n0279_053:0281c15": "差別智。何等為十？所謂：知眾生差別智；知諸",
    "T10n0279_053:0281c16": "根差別智；知業報差別智；知受生差別智；知",
    "T10n0279_053:0281c17": "世界差別智；知法界差別智；知諸佛差別智；",
    "T10n0279_053:0281c18": "知諸法差別智；知三世差別智；知一切語言",
    "T10n0279_053:0281c19": "道差別智。是為十。若諸菩薩安住此法，則得",
    "T10n0279_053:0281c20": "如來無上廣大差別智。「佛子！菩薩摩訶薩有",
    "T10n0279_053:0281c21": "十種陀羅尼。何等為十？所謂：聞持陀羅尼，持",
    "T10n0279_053:0281c22": "一切法不忘失故；修行陀羅尼，如實巧觀一",
    "T10n0279_053:0281c23": "切法故；思惟陀羅尼，了知一切諸法性故；法",
    "T10n0279_053:0281c24": "光明陀羅尼，照不思議諸佛法故；三昧陀羅",
    "T10n0279_053:0281c25": "尼，普於現在一切佛所聽聞正法心不亂故；",
    "T10n0279_053:0281c26": "圓音陀羅尼，解了不思議音聲語言故；三世",
    "T10n0279_053:0281c27": "陀羅尼，演說三世不可思議諸佛法故；種種",
    "T10n0279_053:0281c28": "辯才陀羅尼，演說無邊諸佛法故；出生無礙",
    "T10n0279_053:0281c29": "耳陀羅尼，不可說佛所說之法悉能聞故；一",
    "T10n0279_053:0282a01": "切佛法陀羅尼，安住如來力、無畏故。是為十。",
    "T10n0279_053:0282a02": "若諸菩薩欲得此法，當勤修學。「佛子！菩薩摩",
    "T10n0279_053:0282a03": "訶薩說十種佛。何等為十？所謂：成正覺佛；",
    "T10n0279_053:0282a04": "願佛；業報佛；住持佛；涅槃佛；法界佛；心佛；",
    "T10n0279_053:0282a05": "三昧佛；本性佛；隨樂佛。是為十。",
    "T10n0279_053:0282a06": "「佛子！菩薩摩訶薩發十種普賢心。何等為十？",
    "T10n0279_053:0282a07": "所謂：發大慈心，救護一切眾生故；發大悲心，",
    "T10n0279_053:0282a08": "代一切眾生受苦故；發一切施心，悉捨所有",
    "T10n0279_053:0282a09": "故；發念一切智為首心，樂求一切佛法故；發",
    "T10n0279_053:0282a10": "功德莊嚴心，學一切菩薩行故；發如金剛心，",
    "T10n0279_053:0282a11": "一切處受生不忘失故；發如海心，一切白淨",
    "T10n0279_053:0282a12": "法悉流入故；發如大山王心，一切惡言皆忍",
    "T10n0279_053:0282a13": "受故；發安隱心，施一切眾生無怖畏故；發般",
    "T10n0279_053:0282a14": "若波羅蜜究竟心，巧觀一切法無所有故。是",
    "T10n0279_053:0282a15": "為十。若諸菩薩安住此心，疾得成就普賢善",
    "T10n0279_053:0282a16": "巧智。「佛子！菩薩摩訶薩有十種普賢行法。何",
    "T10n0279_053:0282a17": "等為十？所謂：願住未來一切劫普賢行法；願",
    "T10n0279_053:0282a18": "供養恭敬未來一切佛普賢行法；願安置一",
    "T10n0279_053:0282a19": "切眾生於普賢菩薩行普賢行法；願積集一",
    "T10n0279_053:0282a20": "切善根普賢行法；願入一切波羅蜜普賢行",
    "T10n0279_053:0282a21": "法；願滿足一切菩薩行普賢行法；願莊嚴一",
    "T10n0279_053:0282a22": "切世界普賢行法；願生一切佛剎普賢行法；",
    "T10n0279_053:0282a23": "願善觀察一切法普賢行法；願於一切佛國",
    "T10n0279_053:0282a24": "土成無上菩提普賢行法。是為十。若諸菩薩",
    "T10n0279_053:0282a25": "勤修此法，疾得滿足普賢行願。「佛子！菩薩摩",
    "T10n0279_053:0282a26": "訶薩以十種觀眾生而起大悲。何等為十？所",
    "T10n0279_053:0282a27": "謂：觀察眾生無依無怙而起大悲；觀察眾生",
    "T10n0279_053:0282a28": "性不調順而起大悲；觀察眾生貧無善根而",
    "T10n0279_053:0282a29": "起大悲；觀察眾生長夜睡眠而起大悲；觀察",
    "T10n0279_053:0282b01": "眾生行不善法而起大悲；觀察眾生欲縛所",
    "T10n0279_053:0282b02": "縛而起大悲；觀察眾生沒生死海而起大",
    "T10n0279_053:0282b03": "悲；觀察眾生長嬰疾苦而起大悲；觀察眾",
    "T10n0279_053:0282b04": "生無善法欲而起大悲；觀察眾生失諸佛法",
    "T10n0279_053:0282b05": "而起大悲。是為十。菩薩恒以此心觀察眾生。",
    "T10n0279_053:0282b06": "「佛子！菩薩摩訶薩有十種發菩提心因緣。何",
    "T10n0279_053:0282b07": "等為十？所謂：為教化調伏一切眾生故，發菩",
    "T10n0279_053:0282b08": "提心；為除滅一切眾生苦聚故，發菩提心；為",
    "T10n0279_053:0282b09": "與一切眾生具足安樂故，發菩提心；為斷一",
    "T10n0279_053:0282b10": "切眾生愚癡故，發菩提心；為與一切眾生佛",
    "T10n0279_053:0282b11": "智故，發菩提心；為恭敬供養一切諸佛故，發",
    "T10n0279_053:0282b12": "菩提心；為隨如來教，令佛歡喜故，發菩提",
    "T10n0279_053:0282b13": "心；為見一切佛色身相好故，發菩提心；為入",
    "T10n0279_053:0282b14": "一切佛廣大智慧故，發菩提心；為顯現諸佛",
    "T10n0279_053:0282b15": "力、無所畏故，發菩提心。是為十。「佛子！若菩薩",
    "T10n0279_053:0282b16": "發無上菩提心，為悟入一切智智故，親近供",
    "T10n0279_053:0282b17": "養善知識時，應起十種心。何等為十？所謂：起",
    "T10n0279_053:0282b18": "給侍心、歡喜心、無違心、隨順心、無異求心、",
    "T10n0279_053:0282b19": "一向心、同善根心、同願心、如來心、同圓滿行",
    "T10n0279_053:0282b20": "心。是為十。「佛子！若菩薩摩訶薩起如是心，",
    "T10n0279_053:0282b21": "則得十種清淨。何等為十？所謂：深心清淨，到",
    "T10n0279_053:0282b22": "於究竟無失壞故；色身清淨，隨其所宜為示",
    "T10n0279_053:0282b23": "現故；音聲清淨，了達一切諸語言故；辯才清",
    "T10n0279_053:0282b24": "淨，善說無邊諸佛法故；智慧清淨，捨離一切",
    "T10n0279_053:0282b25": "愚癡暗故；受生清淨，具足菩薩自在力故；眷",
    "T10n0279_053:0282b26": "屬清淨，成就過去同行眾生諸善根故；果報",
    "T10n0279_053:0282b27": "清淨，除滅一切諸業障故；大願清淨，與諸菩",
    "T10n0279_053:0282b28": "薩性無二故；諸行清淨，以普賢乘而出離故。",
    "T10n0279_053:0282b29": "是為十。「佛子！菩薩摩訶薩有十種波羅蜜。何",
    "T10n0279_053:0282c01": "等為十？所謂：施波羅蜜，悉捨一切諸所有故；",
    "T10n0279_053:0282c02": "戒波羅蜜，淨佛戒故；忍波羅蜜，住佛忍故；精",
    "T10n0279_053:0282c03": "進波羅蜜，一切所作不退轉故；禪波羅蜜，念",
    "T10n0279_053:0282c04": "一境故；般若波羅蜜，如實觀察一切法故；智",
    "T10n0279_053:0282c05": "波羅蜜，入佛力故；願波羅蜜，滿足普賢諸大",
    "T10n0279_053:0282c06": "願故；神通波羅蜜，示現一切自在用故；法波",
    "T10n0279_053:0282c07": "羅蜜，普入一切諸佛法故。是為十。若諸菩薩",
    "T10n0279_053:0282c08": "安住此法，則得具足如來無上大智波羅蜜。",
    "T10n0279_053:0282c09": "「佛子！菩薩摩訶薩有十種智隨覺。何等為十？",
    "T10n0279_053:0282c10": "所謂：一切世界無量差別智隨覺；一切眾生",
    "T10n0279_053:0282c11": "界不可思議智隨覺；一切諸法一入種種種",
    "T10n0279_053:0282c12": "種入一智隨覺；一切法界廣大智隨覺；一切",
    "T10n0279_053:0282c13": "虛空界究竟智隨覺；一切世界入過去世智",
    "T10n0279_053:0282c14": "隨覺；一切世界入未來世智隨覺；一切世界",
    "T10n0279_053:0282c15": "入現在世智隨覺；一切如來無量行願皆於",
    "T10n0279_053:0282c16": "一智而得圓滿智隨覺；三世諸佛皆同一行",
    "T10n0279_053:0282c17": "而得出離智隨覺。是為十。若諸菩薩安住此",
    "T10n0279_053:0282c18": "法，則得一切法自在光明，所願皆滿，於一念",
    "T10n0279_053:0282c19": "頃悉能解了一切佛法成等正覺。「佛子！菩薩",
    "T10n0279_053:0282c20": "摩訶薩有十種證知。何等為十？所謂：知一切",
    "T10n0279_053:0282c21": "法一相；知一切法無量相；知一切法在一念；",
    "T10n0279_053:0282c22": "知一切眾生心行無礙；知一切眾生諸根平",
    "T10n0279_053:0282c23": "等；知一切眾生煩惱習氣行；知一切眾生心",
    "T10n0279_053:0282c24": "使行；知一切眾生善、不善行；知一切菩薩願",
    "T10n0279_053:0282c25": "行自在住持變化；知一切如來具足十力成",
    "T10n0279_053:0282c26": "等正覺。是為十。若諸菩薩安住此法，則得一",
    "T10n0279_053:0282c27": "切法善巧方便。「佛子！菩薩摩訶薩有十種力。",
    "T10n0279_053:0282c28": "何等為十？所謂：入一切法自性力；入一切法",
    "T10n0279_053:0282c29": "如化力；入一切法如幻力；入一切法皆是佛",
    "T10n0279_053:0283a01": "法力；於一切法無染著力；於一切法甚明解",
    "T10n0279_053:0283a02": "力；於一切善知識恒不捨離尊重心力；令",
    "T10n0279_053:0283a03": "一切善根順至無上智王力；於一切佛法深",
    "T10n0279_053:0283a04": "信不謗力；令一切智心不退善巧力。是為十。",
    "T10n0279_053:0283a05": "若諸菩薩安住此法，則具如來無上諸力。「佛",
    "T10n0279_053:0283a06": "子！菩薩摩訶薩有十種平等。何等為十？所謂：",
    "T10n0279_053:0283a07": "於一切眾生平等、一切法平等、一切剎平等、",
    "T10n0279_053:0283a08": "一切深心平等、一切善根平等、一切菩薩平等、",
    "T10n0279_053:0283a09": "一切願平等、一切波羅蜜平等、一切行平等、",
    "T10n0279_053:0283a10": "一切佛平等。是為十。若諸菩薩安住此法，則",
    "T10n0279_053:0283a11": "得一切諸佛無上平等法。「佛子！菩薩摩訶薩",
    "T10n0279_053:0283a12": "有十種佛法實義句。何等為十？所謂：一切法",
    "T10n0279_053:0283a13": "但有名；一切法猶如幻；一切法猶如影；一切",
    "T10n0279_053:0283a14": "法但緣起；一切法業清淨；一切法但文字所",
    "T10n0279_053:0283a15": "作；一切法實際；一切法無相；一切法第一義；",
    "T10n0279_053:0283a16": "一切法法界。是為十。若諸菩薩安住此法，則",
    "T10n0279_053:0283a17": "善入一切智智無上真實義。「佛子！菩薩摩訶",
    "T10n0279_053:0283a18": "薩說十種法。何等為十？所謂：說甚深法；說廣",
    "T10n0279_053:0283a19": "大法；說種種法；說一切智法；說隨順波羅蜜",
    "T10n0279_053:0283a20": "法；說出生如來力法；說三世相應法；說令菩",
    "T10n0279_053:0283a21": "薩不退法；說讚歎佛功德法；說一切菩薩學",
    "T10n0279_053:0283a22": "一切佛平等、一切如來境界相應法。是為十。",
    "T10n0279_053:0283a23": "若諸菩薩安住此法，則得如來無上巧說法。",
    "T10n0279_053:0283a24": "「佛子！菩薩摩訶薩有十種持。何等為十？所謂：",
    "T10n0279_053:0283a25": "持所集一切福德善根；持一切如來所說法；",
    "T10n0279_053:0283a26": "持一切譬諭；持一切法理趣門；持一切出生",
    "T10n0279_053:0283a27": "陀羅尼門；持一切除疑惑法；持成就一切菩",
    "T10n0279_053:0283a28": "薩法；持一切如來所說平等三昧門；持一切",
    "T10n0279_053:0283a29": "法照明門；持一切諸佛神通遊戲力。是為十。",
    "T10n0279_053:0283b01": "若諸菩薩安住此法，則得如來無上大智住",
    "T10n0279_053:0283b02": "持力。「佛子！菩薩摩訶薩有十種辯才。何等為",
    "T10n0279_053:0283b03": "十？所謂：於一切法無分別辯才；於一切法無",
    "T10n0279_053:0283b04": "所作辯才；於一切法無所著辯才；於一切法",
    "T10n0279_053:0283b05": "了達空辯才；於一切法無疑暗辯才；於一切",
    "T10n0279_053:0283b06": "法佛加被辯才；於一切法自覺悟辯才；於一",
    "T10n0279_053:0283b07": "切法文句差別善巧辯才；於一切法真實說",
    "T10n0279_053:0283b08": "辯才；隨一切眾生心令歡喜辯才。是為十。若",
    "T10n0279_053:0283b09": "諸菩薩安住此法，則得如來無上巧妙辯才。",
    "T10n0279_053:0283b10": "「佛子！菩薩摩訶薩有十種自在。何等為十？所",
    "T10n0279_053:0283b11": "謂：教化調伏一切眾生自在；普照一切法自",
    "T10n0279_053:0283b12": "在；修一切善根行自在；廣大智自在；無所依",
    "T10n0279_053:0283b13": "戒自在；一切善根迴向菩提自在；精進不退",
    "T10n0279_053:0283b14": "轉自在；智慧摧破一切眾魔自在；隨所樂欲",
    "T10n0279_053:0283b15": "令發菩提心自在；隨所應化現成正覺自在。",
    "T10n0279_053:0283b16": "是為十。若諸菩薩安住此法，則得如來無上",
    "T10n0279_053:0283b17": "大智自在。「佛子！菩薩摩訶薩有十種無著。何",
    "T10n0279_053:0283b18": "等為十？所謂：於一切世界無著；於一切眾生無",
    "T10n0279_053:0283b19": "著；於一切法無著；於一切所作無著；於一切",
    "T10n0279_053:0283b20": "善根無著；於一切受生處無著；於一切願無",
    "T10n0279_053:0283b21": "著；於一切行無著；於一切菩薩無著；於一切",
    "T10n0279_053:0283b22": "佛無著。是為十。若諸菩薩安住此法，則能速",
    "T10n0279_053:0283b23": "轉一切眾想，得無上清淨智慧。「佛子！菩薩摩",
    "T10n0279_053:0283b24": "訶薩有十種平等心。何等為十？所謂：積集一",
    "T10n0279_053:0283b25": "切功德平等心；發一切差別願平等心；於一",
    "T10n0279_053:0283b26": "切眾生身平等心；於一切眾生業報平等心；",
    "T10n0279_053:0283b27": "於一切法平等心；於一切淨穢國土平等心；",
    "T10n0279_053:0283b28": "於一切眾生解平等心；於一切行無所分別",
    "T10n0279_053:0283b29": "平等心；於一切佛力無畏平等心；於一切如",
    "T10n0279_053:0283c01": "來智慧平等心。是為十。若諸菩薩安住其中，",
    "T10n0279_053:0283c02": "則得如來無上大平等心。「佛子！菩薩摩訶薩",
    "T10n0279_053:0283c03": "有十種出生智慧。何等為十？所謂：知一切眾",
    "T10n0279_053:0283c04": "生解出生智慧；知一切佛剎種種差別出生",
    "T10n0279_053:0283c05": "智慧；知十方網分齊出生智慧；知覆仰等一",
    "T10n0279_053:0283c06": "切世界出生智慧；知一切法一性、種種性廣",
    "T10n0279_053:0283c07": "大住出生智慧；知一切種種身出生智慧；知",
    "T10n0279_053:0283c08": "一切世間顛倒妄想悉無所著出生智慧；知",
    "T10n0279_053:0283c09": "一切法究竟皆以一道出離出生智慧；知",
    "T10n0279_053:0283c10": "如來神力能入一切法界出生智慧；知三世",
    "T10n0279_053:0283c11": "一切眾生佛種不斷出生智慧。是為十。若諸",
    "T10n0279_053:0283c12": "菩薩安住此法，則於諸法無不了達。「佛子！",
    "T10n0279_053:0283c13": "菩薩摩訶薩有十種變化。何等為十？所謂：一",
    "T10n0279_053:0283c14": "切眾生變化；一切身變化；一切剎變化；一切",
    "T10n0279_053:0283c15": "供養變化；一切音聲變化；一切行願變化；一",
    "T10n0279_053:0283c16": "切教化調伏眾生變化；一切成正覺變化；一",
    "T10n0279_053:0283c17": "切說法變化；一切加持變化。是為十。若諸菩",
    "T10n0279_053:0283c18": "薩安住此法，則得具足一切無上變化法。「佛",
    "T10n0279_053:0283c19": "子！菩薩摩訶薩有十種力持。何等為十？所謂：",
    "T10n0279_053:0283c20": "佛力持；法力持；眾生力持；業力持；行力持；",
    "T10n0279_053:0283c21": "願力持；境界力持；時力持；善力持；智力持。",
    "T10n0279_053:0283c22": "是為十。若諸菩薩安住此法，則於一切法得",
    "T10n0279_053:0283c23": "無上自在力持。",
    "T10n0279_053:0283c24": "大方廣佛華嚴經卷第五十三"
}