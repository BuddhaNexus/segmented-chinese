{
    "X64n1276_001:0807a06": " 禪門寶藏錄序",
    "X64n1276_001:0807a08": "羗夫我迦文老人。禪燈點迦葉之心。教海瀉阿難之",
    "X64n1276_001:0807a09": "口。則禪之與教。異日噵也決矣。而職教者。聞教外別",
    "X64n1276_001:0807a10": "傳之說。則面青眼白。云惡是何言歟。噫。人我之大。一",
    "X64n1276_001:0807a11": "至於斯也。故走慨然賈勇。不揆蠡測管窺。而以三門",
    "X64n1276_001:0807a12": "質之。三門者何。混濫者禪教也。故上之卷。立禪教對",
    "X64n1276_001:0807a13": "辨門。毀謗者諸講也。故中之卷。立諸講歸伏門。流通",
    "X64n1276_001:0807a14": "者君臣也。故下之卷。立君臣崇信門。此三門所引。皆",
    "X64n1276_001:0807a15": "古重言也。非臆說也。非臆說則人信之者儻有焉。目",
    "X64n1276_001:0807a16": "之為禪門寶藏云。海東沙門內願堂真靜大禪師天",
    "X64n1276_001:0807a17": "頙蒙旦序。至元三十年癸巳十一月日也。",
    "X64n1276_001:0807a21": "目次",
    "X64n1276_001:0807a23": "上卷禪教對辨門二十五則",
    "X64n1276_001:0807a24": "中卷諸講歸伏門二十五則",
    "X64n1276_001:0807b01": "下卷君臣崇信門三十九則",
    "X64n1276_001:0807b08": "禪門寶藏錄卷上",
    "X64n1276_001:0807b10": "海東沙門　天頙　撰",
    "X64n1276_001:0807b11": "禪教對辨門(二十五則)",
    "X64n1276_001:0807b12": "盧舍那佛。菩提樹下。初成正覺。以心傳心。不立文字。",
    "X64n1276_001:0807b13": "令諸大眾。頓證頓悟。唯迦葉上座。入秘密難思之地。",
    "X64n1276_001:0807b14": "文殊普賢等八萬菩薩眾海。未識迦葉入處　本生經。",
    "X64n1276_001:0807b15": "梵王至靈山會上。以金色波羅花獻佛。捨身為床座。",
    "X64n1276_001:0807b16": "請佛為群生說法。世尊登座。拈花示眾。人天百萬億",
    "X64n1276_001:0807b17": "眾悉皆罔措。獨迦葉破顏微笑。世尊云。吾有正法眼",
    "X64n1276_001:0807b18": "藏涅槃妙心。分付摩訶迦葉　大梵天王問佛決疑經。",
    "X64n1276_001:0807b19": "海上由風轉。種種波浪起。出世觀緣故。分別演三千。",
    "X64n1276_001:0807b20": "海底極深故。風影所不到。如來心境界。澹然無有畔。",
    "X64n1276_001:0807b21": "嶺南宗道者注云。波浪者。喻現佛之教海。隨機樂欲。",
    "X64n1276_001:0807b22": "五千教典之詮。海底者。比如海底極深。不是風影之",
    "X64n1276_001:0807b23": "所動。三劫之風不到其底。我佛深趣亦復如是。深之",
    "X64n1276_001:0807b24": "最深。玄之又玄。意不可思。言不可議　般若多羅海",
    "X64n1276_001:0807c01": "底宗影示玄記。",
    "X64n1276_001:0807c02": "唐土第二祖惠可大師。問達磨。今付正法即不問。釋",
    "X64n1276_001:0807c03": "祖傳何人。得何處。慈悲曲說。後來成規。達磨曰。我即",
    "X64n1276_001:0807c04": "五天竺。諸祖傳說有篇。而今為汝說示。頌曰。真歸祖",
    "X64n1276_001:0807c05": "師在雪山。叢木房中待釋迦。傳持祖印壬午歲。心得",
    "X64n1276_001:0807c06": "同時祖宗旨。　達磨密錄",
    "X64n1276_001:0807c07": "唐土第六祖惠能大士。因有僧從幽州來參。白言。佛",
    "X64n1276_001:0807c08": "說三乘法。又云最上乘。弟子不解。願賜慈悲。祖告之",
    "X64n1276_001:0807c09": "曰。見聞轉讀是小乘。悟法解義是中乘。依法修行是",
    "X64n1276_001:0807c10": "大乘。識自本心。見自本性。萬法盡通。萬行俱備。一切",
    "X64n1276_001:0807c11": "不除。離諸見相。念念無住。是最上乘。　普燈錄",
    "X64n1276_001:0807c12": "般若多羅云。我佛從兜率天。入摩耶胎中。直與三十",
    "X64n1276_001:0807c13": "三人。總授玄記云。吾有心法。總付於汝。各各候時。當",
    "X64n1276_001:0807c14": "一人傳一人。密護宗旨。勿令斷絕。謂之教外別傳。由",
    "X64n1276_001:0807c15": "是頌曰。摩耶肚裏堂。法界體一如。卅三諸祖師。同時",
    "X64n1276_001:0807c16": "密授記。　付法藏傳",
    "X64n1276_001:0807c17": "教者不倫。有三疇類。一顯教者。諸乘經律論也。二密",
    "X64n1276_001:0807c18": "教者。瑜伽灌頂五部護摩三密曼拏羅法。三心教者。",
    "X64n1276_001:0807c19": "直指人心。見性成佛。禪法也。次一法輪。即顯教也。以",
    "X64n1276_001:0807c20": "摩騰為始祖焉。次二教令輪者。即密教也。以金剛智。",
    "X64n1276_001:0807c21": "為始祖焉。次三心輪者。以菩提達磨。為始祖焉。是故",
    "X64n1276_001:0807c22": "傳法輪者。以法音傳法音。傳教令輪者。以秘密傳秘",
    "X64n1276_001:0807c23": "密。傳心輪者。以心傳心。此之三教三輪三祖自西而",
    "X64n1276_001:0807c24": "東。化凡而聖。流十五代。　僧史略",
    "X64n1276_001:0808a01": "按智度論云。諸佛斷法愛。亦不立經書。亦不莊嚴語",
    "X64n1276_001:0808a02": "言。則大聖其意。何甞必在於教乎。又經云。修多羅教。",
    "X64n1276_001:0808a03": "如標月指。若復見月。了知所標。畢竟非月。此豈使人",
    "X64n1276_001:0808a04": "執教跡耶。又經云。始從鹿野苑。終至跋提河。於是二",
    "X64n1276_001:0808a05": "中間。未曾說一字。斯固教外別傳之謂也。　正宗記",
    "X64n1276_001:0808a06": "爾時釋迦。不是禪化主也。言此宗行化主佛。非舍那",
    "X64n1276_001:0808a07": "非釋迦。而能作舍那能作釋迦。非十身非三身。而能",
    "X64n1276_001:0808a08": "作十身能作三身。所以噵法中王。只這是一體三身",
    "X64n1276_001:0808a09": "不相似。自有靈光照古今。何必胸前題卍字。　辨宗",
    "X64n1276_001:0808a10": "記",
    "X64n1276_001:0808a11": "且夫教外別傳。即佛佛祖祖所共法也。以是法非文",
    "X64n1276_001:0808a12": "字所可擬議。故曰教外。以不歷位次階級。而悟佛心",
    "X64n1276_001:0808a13": "宗。徑受法印。故曰別傳。教也者。自有言。至於無言者",
    "X64n1276_001:0808a14": "也。心也者。自無言。至於無言者也。自無言而至於無",
    "X64n1276_001:0808a15": "言。則人莫得而名焉。故強名曰禪。世人不知其由。或",
    "X64n1276_001:0808a16": "謂學而可知。思而可得。習而可成。謂之禪那。此云靜",
    "X64n1276_001:0808a17": "慮。靜慮者。澄神端坐。息緣束心。助成觀慧之一法耳。",
    "X64n1276_001:0808a18": "何故世尊於垂滅之時。而密傳於迦葉。以至三十三",
    "X64n1276_001:0808a19": "世累累而不絕乎。是故達磨所傳者。非借教習禪者",
    "X64n1276_001:0808a20": "也。乃直指人心見性成佛之道也。　祖門刊正錄",
    "X64n1276_001:0808a21": "唐土第五祖弘忍大師。召第六祖惠能大師。告曰。諸",
    "X64n1276_001:0808a22": "佛出世。為一大事故。隨機小大而引導之。遂有十地",
    "X64n1276_001:0808a23": "三乘頓漸等旨。以為教門。然以無上微妙秘密圓明",
    "X64n1276_001:0808a24": "真實正法眼藏。付于上首大迦葉尊者。展轉傳授二",
    "X64n1276_001:0808b01": "十八世。至達磨。屆于此土。得可大師。承襲以至于吾。",
    "X64n1276_001:0808b02": "今以法寶及所傳袈裟用付於汝。善自保護。無令斷",
    "X64n1276_001:0808b03": "絕。　傳燈錄",
    "X64n1276_001:0808b04": "諸佛說弓。祖師說絃。說絃者。禪門正傳玄路。不借言",
    "X64n1276_001:0808b05": "說。直示宗本心體。如弓之絃。若教門。則一乘是直路。",
    "X64n1276_001:0808b06": "三乘是曲路。不如直舉宗本心體。示於心念之中。何",
    "X64n1276_001:0808b07": "故。一乘教中所說者。事事無礙法界圓融。此事事無",
    "X64n1276_001:0808b08": "礙法界。方歸一味法界。拂此一味法界之跡。方現祖",
    "X64n1276_001:0808b09": "師所示一心。故知諸教不直。　順德禪師錄",
    "X64n1276_001:0808b10": "十佛壇場一海印。三種世間總在焉。無盡性海合一",
    "X64n1276_001:0808b11": "味。一味相沈是我禪。　真淨文和尚頌",
    "X64n1276_001:0808b12": "世之文字法師。見禪者排斥佛教。實謂非經。至乃毛",
    "X64n1276_001:0808b13": "竪。只怪禪者排斥佛教。不見禪者洗光佛日。予難其",
    "X64n1276_001:0808b14": "此說。教有明文。云非聲聞乘。非緣覺乘。非菩薩乘。亦",
    "X64n1276_001:0808b15": "非佛乘。是先祖相承底最上上禪。問曰。宜以何等語。",
    "X64n1276_001:0808b16": "形容此法門。答曰。僧問趙州祖師西來意旨。云庭前",
    "X64n1276_001:0808b17": "栢樹子。此一句。龍宮海藏。所未有底。　寂音尊者錄",
    "X64n1276_001:0808b18": "僧問。別傳之法。起於何時。答曰。佛涅槃之時。慮未來",
    "X64n1276_001:0808b19": "眾生。但依經言。不解佛意。如貧人數他珍寶。終無所",
    "X64n1276_001:0808b20": "利。由是世尊開青蓮目。顧視迦葉。對眾密付。　延壽",
    "X64n1276_001:0808b21": "禪師錄",
    "X64n1276_001:0808b22": "問達磨對楊衒之曰。明佛心宗。寸無差誤。行解相應。",
    "X64n1276_001:0808b23": "名之曰祖。何現聲聞之跡。得傳教外之心耶。答引接",
    "X64n1276_001:0808b24": "小乘之機。權作聲聞之相。教外別傳之日。非是聲聞",
    "X64n1276_001:0808c01": "之智。　禪林集",
    "X64n1276_001:0808c02": "評曰。唐神清不喜禪者。乃著書而抑之曰。其傳法賢",
    "X64n1276_001:0808c03": "聖。間以聲聞。如迦葉等。雖則迴心。尚為小智。豈能傳",
    "X64n1276_001:0808c04": "佛心印乎。固哉清也。徒肆己之愛惡。而不知大聖。若",
    "X64n1276_001:0808c05": "傳法者。雖示同聲聞。而豈宜以聲聞盡之哉。豈非應",
    "X64n1276_001:0808c06": "化佛所化出羅漢耶。佛所化者。宜其所有四禪三昧",
    "X64n1276_001:0808c07": "無量功德。與如來不異也。不異如來而傳佛心印。孰",
    "X64n1276_001:0808c08": "謂不然乎。　正宗記",
    "X64n1276_001:0808c09": "真性即不垢不淨。凡聖無差。禪則有淺有深。階降差",
    "X64n1276_001:0808c10": "殊。謂帶異計忻上厭下而修者。是外道禪。正信因果。",
    "X64n1276_001:0808c11": "亦以忻厭而修者。是凡夫禪。悟我空偏真之理而修",
    "X64n1276_001:0808c12": "者。是小乘禪。悟我法二空所現真理而修者。是大乘",
    "X64n1276_001:0808c13": "禪。若頓悟自心本來清淨。元無煩惱。無漏智性本自",
    "X64n1276_001:0808c14": "具足。此心即佛。畢竟無異。依此而修者。是最上乘禪。",
    "X64n1276_001:0808c15": "亦名如來清淨禪。達磨門下展轉相傳者。是此禪也。",
    "X64n1276_001:0808c16": "又云。以心傳心者。是達磨大師之言也。因可和尚次",
    "X64n1276_001:0808c17": "問。此法有何文字教典習學。大師答云。我法以心傳",
    "X64n1276_001:0808c18": "心。不立文字。謂因師說。而不以文句為道。須亡詮得",
    "X64n1276_001:0808c19": "意。得意即是傳心。禪門離念無念。亦是此中拂跡遮",
    "X64n1276_001:0808c20": "過。但以心傳心。密意授受之處。非今簡牘所論也。　圭",
    "X64n1276_001:0808c21": "峰禪源諸詮集序及本錄",
    "X64n1276_001:0808c22": "有人問大珠禪師。弟子未知律師法師禪師何者最",
    "X64n1276_001:0808c23": "勝。師曰。夫律師者。戒毗尼之法藏。傳壽命之遺風。洞",
    "X64n1276_001:0808c24": "持犯而達開遮。秉威儀而行軌範。牒三番羯磨。作四",
    "X64n1276_001:0809a01": "果初因。夫法師者。踞師子之座。瀉懸河之辨。對稠人",
    "X64n1276_001:0809a02": "廣眾。啟鑿玄關。開般若妙門。等三輪空施。夫禪師者。",
    "X64n1276_001:0809a03": "撮其樞要。直了心源。出沒卷舒。縱橫應物。咸均事理。",
    "X64n1276_001:0809a04": "頓見如來。拔生死深根。獲現前三昧。若不安禪靜慮。",
    "X64n1276_001:0809a05": "到這裏總須茫然。其人禮謝而退。　大珠惠海禪師",
    "X64n1276_001:0809a06": "錄",
    "X64n1276_001:0809a07": "謬會真規之眾侶。錯傳上祖之嗣承。或謂頓漸之門。",
    "X64n1276_001:0809a08": "以為正脉。又舉圓頓之教。將作宗乘。性海自體。雖不",
    "X64n1276_001:0809a09": "可說。事相永寂。而修法界之因。以證法界之果。故云。",
    "X64n1276_001:0809a10": "因果域內。若舉宗門密傳妙旨。本無法界之因。亦無",
    "X64n1276_001:0809a11": "法界之果。亦無智證。亦無依正。本無因故。無修萬行",
    "X64n1276_001:0809a12": "之路。本無果故。亦無證果之門。問若約海印。自是證",
    "X64n1276_001:0809a13": "體。離因離果。與禪門正宗心印。如何和會。答相似而",
    "X64n1276_001:0809a14": "不相似。何謂也。所言海印者。促因果處。歸亡因果處",
    "X64n1276_001:0809a15": "有因始跡。有果終跡。若論當時。雖無因果。而推本則",
    "X64n1276_001:0809a16": "有因有果。若約禪所以。則本無法界之因。更無亡因。",
    "X64n1276_001:0809a17": "本無法界之果。更無亡果。豈可亡因果之後。歸無因",
    "X64n1276_001:0809a18": "果處哉。所以古德云。禪祖傳心處。如鳥飛空等。問頓",
    "X64n1276_001:0809a19": "教中。一切法離心緣相。離能念所念。一一法法。純純",
    "X64n1276_001:0809a20": "無雜。唯如如功德。故無能入者。抑亦清淨解脫。何故",
    "X64n1276_001:0809a21": "與禪門不同。答諸佛境界。本自離念。念起故眾生。眾",
    "X64n1276_001:0809a22": "生若一念不生。即同諸佛。又初地即佛地。三賢十聖",
    "X64n1276_001:0809a23": "猶如空中鳥跡。若論所證真如。離言離相。泯絕無寄",
    "X64n1276_001:0809a24": "故。若不洞明前解。無以攝成此行。行即忘機行也。然",
    "X64n1276_001:0809b01": "則有所證真如。有能證智體。有所不生妄念。有所生",
    "X64n1276_001:0809b02": "正念。雖寂滅無次第階級。而有從信至佛地。佛地即",
    "X64n1276_001:0809b03": "信位。若論禪門。本無一念。不生何念。念既本無。信位",
    "X64n1276_001:0809b04": "何立。信位不立。佛地何有。相念不見。離是何相。名字",
    "X64n1276_001:0809b05": "本無。離何名字。故不同頓教。忘情契理有二義。一依",
    "X64n1276_001:0809b06": "教契理者。如大乘菩薩。佛說小乘。不滯小乘。雖說大",
    "X64n1276_001:0809b07": "乘。不滯大乘。說理說事。不滯理事。說空說色。不滯空",
    "X64n1276_001:0809b08": "色。說真說俗。不滯真俗。五乘諸法。一一字一一句。不",
    "X64n1276_001:0809b09": "壞假名。圓融融會。二依禪契理者。佛說大乘。本無大",
    "X64n1276_001:0809b10": "乘。佛說小乘。本無小乘。佛說理事。本無理事。乃至三",
    "X64n1276_001:0809b11": "乘十二分教。三界所有法。如鳥飛空。永無蹤跡。如華",
    "X64n1276_001:0809b12": "嚴疏云。圓頓之上。別有一宗。此亡詮會旨之宗。或問",
    "X64n1276_001:0809b13": "亡何詮。會何旨。答亡五教之詮。會五教之旨。禪宗是",
    "X64n1276_001:0809b14": "也。　玄覺禪師教外竪禪章",
    "X64n1276_001:0809b15": "或問。禪經是小乘之經。不當預祖門之道。楞伽是性",
    "X64n1276_001:0809b16": "宗之法。兼有說云。是達摩帶來。要證據心地法門。此",
    "X64n1276_001:0809b17": "乃臨終分付可乎。答此亦不可也。此經是單喻經。立",
    "X64n1276_001:0809b18": "楞伽山為喻者。意謂此山高峻。以生死大海隔諸眾",
    "X64n1276_001:0809b19": "生及二乘人等故。文云。非得通菩薩。不能登此山。但",
    "X64n1276_001:0809b20": "與大惠等諸菩薩。談佛性義。意欲激發二乘之人。令",
    "X64n1276_001:0809b21": "其捨小慕大耳。備機不足。故止可在方等部中。又安",
    "X64n1276_001:0809b22": "可證據祖門耶。問祖門既非禪經為宗。又非楞伽為",
    "X64n1276_001:0809b23": "宗。今立般若為宗可乎。答亦不可也。何哉。我先覺父",
    "X64n1276_001:0809b24": "涅槃會中只云。吾有正法眼藏。付囑摩訶迦葉。不聞",
    "X64n1276_001:0809c01": "吾有摩訶般若。付囑摩訶迦葉。梵語般若。此云智惠。",
    "X64n1276_001:0809c02": "若是智惠。□是舍利弗為宗主也。為般若已前所說",
    "X64n1276_001:0809c03": "法。皆為戲論。故經云。蠲除諸法戲論之糞。當知般若",
    "X64n1276_001:0809c04": "是聲聞齩癥破塊之大藥耳。安可謂禪門之宗主也。",
    "X64n1276_001:0809c05": "問禪經與楞伽般若。或教理未圓。備機不足。故與祖",
    "X64n1276_001:0809c06": "門異耳。華嚴以塵塵剎剎。顯見毗盧遮那清淨妙身。",
    "X64n1276_001:0809c07": "楞嚴以妙性圓明。普示含識。法華是一乘微妙。該攝",
    "X64n1276_001:0809c08": "具周。如何祖師之門復有別傳之事。答我釋迦氏之",
    "X64n1276_001:0809c09": "說教也。以等慈心。普視含識。在生死海。或漂或流。隨",
    "X64n1276_001:0809c10": "其高下而濟渡之。就其海中。張羅罟網。或圍或箔。若",
    "X64n1276_001:0809c11": "竿若鈎。其魚有大者。曰鼇曰鯨。即入大網之內。或魴",
    "X64n1276_001:0809c12": "或鱒。即投中網之中。至於蟹蜆蚌螺。遂用小網撈摝。",
    "X64n1276_001:0809c13": "盡使出煩惱海。上涅槃山。一切含識。咸皆受渡。中有",
    "X64n1276_001:0809c14": "一物。鬣如朱火。爪似剛鈎。眼射日光。口吐煙氣。忽因",
    "X64n1276_001:0809c15": "出窟。見此[竺二+(一/(尸@邑))]梁筌網交羅張捕之具。將身一展。舉爪",
    "X64n1276_001:0809c16": "略拏。則見白浪滔天。黑風蔽日。方當半晝斗覺晦冥。",
    "X64n1276_001:0809c17": "俱是[竺二+(一/(尸@邑))]梁一時漂蕩。然後却在雲端之內。注甘露雨。",
    "X64n1276_001:0809c18": "潤益生靈。當知我祖門之人。有如此事。　鑑昭禪師",
    "X64n1276_001:0809c19": "引古辨今錄",
    "X64n1276_001:0809c20": "問有舌無舌。其義云何。答仰山云。有舌土者。即是佛",
    "X64n1276_001:0809c21": "土。是故應機門。無舌土者。即是禪。是故正傳門。問如",
    "X64n1276_001:0809c22": "何是應機門。答知識揚眉動目而示法。此皆為應機",
    "X64n1276_001:0809c23": "門。故有舌。況語言也。問如何是無舌土。答禪根人是。",
    "X64n1276_001:0809c24": "此中無師無弟也。問若然者。何故古人云師資相傳",
    "X64n1276_001:0810a01": "耶。答章敬云。喻如虗空。以無相為相。以無為為用。禪",
    "X64n1276_001:0810a02": "傳者亦然。以無傳為傳。故傳而不傳也。問無舌土中。",
    "X64n1276_001:0810a03": "不見能化所化者。與教門如來證心中。亦不見能化",
    "X64n1276_001:0810a04": "所化。云何別耶。答教門之至極。如來證心。名曰海印",
    "X64n1276_001:0810a05": "定。三種世間法印現。而永無解。是則有三種世間跡",
    "X64n1276_001:0810a06": "也。今祖代法者。等閑道人心裏。永不生淨穢兩草。故",
    "X64n1276_001:0810a07": "不荒三種世間草。亦無出入跡。所以不同也。淨則真",
    "X64n1276_001:0810a08": "如解脫等法。穢則生死煩惱等法也。所以古人云。行",
    "X64n1276_001:0810a09": "者心源如深水。淨穢兩草永不生。又佛土者。前服定",
    "X64n1276_001:0810a10": "惠之衣。入燃燈穴內。今放却定惠之衣。立玄地。故有",
    "X64n1276_001:0810a11": "蹤跡。祖土者。本來無脫不脫。不著一條線。故與佛土",
    "X64n1276_001:0810a12": "大別也。　海東無染國師無舌土論",
    "X64n1276_001:0810a13": "無染國師問。法性禪師。教禪何別。答百僚阿衡。各能",
    "X64n1276_001:0810a14": "其職。帝王默廟堂之上。萬姓以安。　無染國師行狀",
    "X64n1276_001:0810a15": "溟州崛山梵日國師。答羅代真聖大王宣問禪教兩",
    "X64n1276_001:0810a16": "義云。我本師釋迦。出胎說法。各行七步云唯我獨尊。",
    "X64n1276_001:0810a17": "後踰城往雪山中。因星悟道。既知是法未臻極。遊行",
    "X64n1276_001:0810a18": "數十月。尋訪袒師真歸大師。始傳得玄極之旨。是乃",
    "X64n1276_001:0810a19": "教外別傳也。故聖住和尚。常扣楞伽經。知非祖宗。捨",
    "X64n1276_001:0810a20": "了却入唐傳心道允和尚。披究華嚴經。乃曰。圓頓之",
    "X64n1276_001:0810a21": "旨。豈如心印之法。亦入唐傳心。此乃非其根本。能信",
    "X64n1276_001:0810a22": "之別旨耳。　海東七代錄",
    "X64n1276_001:0810a23": "重峰祖師澄觀禪師。入唐嗣長慶稜和尚。還國後。答",
    "X64n1276_001:0810a24": "光宗大王宣問禪法之源曰。此事從釋迦已前。禪教",
    "X64n1276_001:0810b01": "門逈別矣。而達磨大師來唐土。親傳惠可。而觀之僧",
    "X64n1276_001:0810b02": "那禪師。不得祖宗法。以愚惑情。將欲破滅祖宗正法。",
    "X64n1276_001:0810b03": "故假設方便。謂金剛楞伽。是我心要。付惠可。兼傳之。",
    "X64n1276_001:0810b04": "因此未究禪旨。泛參浮議。禪教僧或生輕違心。　海",
    "X64n1276_001:0810b05": "東七代錄",
    "X64n1276_001:0810b07": "禪門寶藏錄卷上"
}