{
    "T21n1340_009:0697c15": "大法炬陀羅尼經卷第九",
    "T21n1340_009:0697c17": "隋天竺三藏法師闍那崛多等譯",
    "T21n1340_009:0697c18": "勸證品之餘",
    "T21n1340_009:0697c19": "法師行相品第二十",
    "T21n1340_009:0697c20": "勸證品之餘",
    "T21n1340_009:0697c21": "摩那婆。若有人能入是門者。則於一切法門",
    "T21n1340_009:0697c22": "皆得明了。摩那婆。汝等應證如是法相。既自",
    "T21n1340_009:0697c23": "證已為人演說。汝等當得無量無邊樂說辯",
    "T21n1340_009:0697c24": "才。諸佛世尊無有二言。摩那婆。諸佛世尊凡",
    "T21n1340_009:0697c25": "有所說。於一切處無有障礙。所以者何。若他",
    "T21n1340_009:0697c26": "來問種種法門。應時為說斷除疑網。無有滯",
    "T21n1340_009:0697c27": "礙故。摩那婆。汝等於此無礙法門。若能證知",
    "T21n1340_009:0697c28": "若能聽受。我更為汝分別解說云何證知云",
    "T21n1340_009:0697c29": "何聽受。摩那婆。於意云何。一切諸法若有若",
    "T21n1340_009:0698a01": "無。不可見知無有處所。從何而生自何所至。",
    "T21n1340_009:0698a02": "誰於其中為立名字。諸菩薩等本於何處而",
    "T21n1340_009:0698a03": "得斯法。復於誰所持是法來。誰復與此阿耨",
    "T21n1340_009:0698a04": "多羅三藐三菩提法也。摩那婆。如是等法是",
    "T21n1340_009:0698a05": "如來法普明之門。於一切處於一切邊。求其",
    "T21n1340_009:0698a06": "生處了不可得。不可得故乃至亦無住處可",
    "T21n1340_009:0698a07": "知。所以者何。汝於其中愚惑深故。摩那婆。如",
    "T21n1340_009:0698a08": "是佛法我今說已。汝當次第入教藏中於一",
    "T21n1340_009:0698a09": "切法自然明了。譬如有人得真金藏漸漸而",
    "T21n1340_009:0698a10": "取。入諸法門求真實義。次第證知亦復如是。",
    "T21n1340_009:0698a11": "摩那婆。汝於是中當如是知。云何知也。如一",
    "T21n1340_009:0698a12": "切處無所有。應如是知。摩那婆。一切諸法猶",
    "T21n1340_009:0698a13": "如虛空。於一切處無有障礙亦無邊際。及以",
    "T21n1340_009:0698a14": "境界法門亦爾。普遍一切無有境界。然不與",
    "T21n1340_009:0698a15": "彼諸外道共。摩那婆。汝等今日欲於一切諸",
    "T21n1340_009:0698a16": "法相中作境界耶。摩那婆。亦無有人能知虛",
    "T21n1340_009:0698a17": "空境界邊際而為他說。今此虛空如是名字。",
    "T21n1340_009:0698a18": "如是姓族如是色相。如是形狀長短若干。摩",
    "T21n1340_009:0698a19": "那婆。譬如有人發如是言。我今善能量度虛",
    "T21n1340_009:0698a20": "空。如是多少如是寬狹。乃至如是大小長短",
    "T21n1340_009:0698a21": "形質等類。而彼虛空終亦不能語。彼人言。仁",
    "T21n1340_009:0698a22": "者。汝於何處得如是智。而欲量我長短大小",
    "T21n1340_009:0698a23": "縱闊若干也。仁者汝今不應憶想。分別我量",
    "T21n1340_009:0698a24": "虛空。然我空性本無邊際。實不可量。當知皆",
    "T21n1340_009:0698a25": "是憶想而言。本無斯事。摩那婆。以是因緣。汝",
    "T21n1340_009:0698a26": "今欲於三法藏門量度淺深。亦復如是。摩那",
    "T21n1340_009:0698a27": "婆。以是義故我從初來數為汝說。一切諸法",
    "T21n1340_009:0698a28": "猶如虛空。汝於是中莫生疑惑。如世人言我",
    "T21n1340_009:0698a29": "疑虛空。而虛空性本無可疑。誰能於中生疑",
    "T21n1340_009:0698b01": "惑者。摩那婆。是諸法門及虛空性。本無名字",
    "T21n1340_009:0698b02": "語言生處。及諸染濁亦不可得。天宮殿處亦",
    "T21n1340_009:0698b03": "不可得。阿迦那字亦不可得。乃至住處亦不",
    "T21n1340_009:0698b04": "可得。唯除虛妄分別法中有是言說。摩那婆。",
    "T21n1340_009:0698b05": "汝於是中不應驚怖及執著想離平等也。若",
    "T21n1340_009:0698b06": "說虛空平等法時。亦勿令他生執著心及恐",
    "T21n1340_009:0698b07": "怖想。若生怖心及執著想。因是平等起斯事",
    "T21n1340_009:0698b08": "者。當知是人甚大愚癡。自為障礙自取殃咎。",
    "T21n1340_009:0698b09": "如是愚人終不能入三教業藏。亦不能得無",
    "T21n1340_009:0698b10": "礙辯才。不能宣揚諸法要義。摩那婆。彼愚癡",
    "T21n1340_009:0698b11": "人於一切法真實法義。本非境界。是法相中",
    "T21n1340_009:0698b12": "既不能解。云何能說及能證知。如是癡人。因",
    "T21n1340_009:0698b13": "此愚癡增長邪慢。以癡慢故雖復讀誦分別",
    "T21n1340_009:0698b14": "語言先從他聞或曾承事和上諸師。亦蒙教",
    "T21n1340_009:0698b15": "授甚深法句。不能受持。尋即忘失。乃至世",
    "T21n1340_009:0698b16": "間文字語言尚皆錯謬不能記錄。於佛深法",
    "T21n1340_009:0698b17": "寧能了知。摩那婆。假使一切眾生同時盡得",
    "T21n1340_009:0698b18": "阿羅漢果及辟支佛。於甚深法亦非境界。況",
    "T21n1340_009:0698b19": "凡愚也。摩那婆。以是義故如來應供正遍覺",
    "T21n1340_009:0698b20": "所得法門。於眾生中最勝最上。非世間也。何",
    "T21n1340_009:0698b21": "以故。摩那婆。諸佛如來應供正遍覺。獨得如",
    "T21n1340_009:0698b22": "是勝妙法身。是故於彼一切眾生最尊最上。",
    "T21n1340_009:0698b23": "非世間也。摩那婆。又諸如來所得法身。要因",
    "T21n1340_009:0698b24": "修行然後可得。是故諸如來法。非餘眾生所",
    "T21n1340_009:0698b25": "能覺悟。唯是如來之所得耳。摩那婆。是中所",
    "T21n1340_009:0698b26": "有諸佛法門。汝當善聽聞已深思。依法修行",
    "T21n1340_009:0698b27": "終當自證。是智決定無有疑也。汝等應當具",
    "T21n1340_009:0698b28": "足深信。一心奉持到於彼岸。摩那婆。有諸菩",
    "T21n1340_009:0698b29": "薩未成佛時。欲取佛道應當勤修如是諸法。",
    "T21n1340_009:0698c01": "菩提樹下坐於道場爾乃證知。或有菩薩以",
    "T21n1340_009:0698c02": "利智故。不假他說自能明了。摩那婆。而彼菩",
    "T21n1340_009:0698c03": "薩菩提樹下坐道場時。於一切法自然覺了",
    "T21n1340_009:0698c04": "心無罣礙。何以故。以於往昔觀諸法性寂無",
    "T21n1340_009:0698c05": "取著故。供養無量無邊諸佛故。清淨梵行具",
    "T21n1340_009:0698c06": "足圓滿故。積集無量波若智門故。修大慈悲",
    "T21n1340_009:0698c07": "憐愍眾生故。以是因緣。後身菩薩坐道場時。",
    "T21n1340_009:0698c08": "昔所聞受諸法明門。自然現前不由他悟。摩",
    "T21n1340_009:0698c09": "那婆。汝應於此第五教中精勤修學住持依",
    "T21n1340_009:0698c10": "止。復次摩那婆。有一法門名曰發生。汝當善",
    "T21n1340_009:0698c11": "持是初法門。云何發生。譬如蓮華從淤泥生",
    "T21n1340_009:0698c12": "泥所不染。若離淤泥終無生處。如是摩那婆。",
    "T21n1340_009:0698c13": "汝等於此言教法中。以不亂心及清淨心。遠",
    "T21n1340_009:0698c14": "離言說入無我門。既證知已應為他人普宣",
    "T21n1340_009:0698c15": "是義。能多利益無量眾生。遠離惡處捨不善",
    "T21n1340_009:0698c16": "念。若有疑惑當為除斷。是則名為真實利物。",
    "T21n1340_009:0698c17": "恒不遠離三種言教方便業藏章句法門。復",
    "T21n1340_009:0698c18": "當為人具說如是去來現在三世如實清淨法",
    "T21n1340_009:0698c19": "句斷諸疑惑令證菩提。汝等應當如法受持。",
    "T21n1340_009:0698c20": "摩那婆。汝於第六法義門處。初入宮殿法門。",
    "T21n1340_009:0698c21": "阿字相應亦當觀察。云何觀察。依板方便次",
    "T21n1340_009:0698c22": "第而入盡際教門。若離語言義不可得。如彼",
    "T21n1340_009:0698c23": "入陣必須著甲然後破敵超過二邊。如是知",
    "T21n1340_009:0698c24": "已汝等當證心喜明門。即得入彼涅槃宮殿。",
    "T21n1340_009:0698c25": "汝云何知心喜光明法門。是處無相而亦不",
    "T21n1340_009:0698c26": "可以相觀知。彼既無相云何可知。如如實法",
    "T21n1340_009:0698c27": "無前後際。如是而知。復云何知。證如實時不",
    "T21n1340_009:0698c28": "壞一切三世事業。彼前後際亦不可知。云何",
    "T21n1340_009:0698c29": "名為三世邊際。應當證知。摩那婆。所謂去來",
    "T21n1340_009:0699a01": "現在無邊如是證知。摩那婆。我前所說宮殿",
    "T21n1340_009:0699a02": "門者。汝當覺知。彼非宮殿言宮殿故。涅槃亦",
    "T21n1340_009:0699a03": "爾。汝於是中莫生取著。無取著者乃名涅槃。",
    "T21n1340_009:0699a04": "摩那婆。復有第七義門。汝當應知我於往昔",
    "T21n1340_009:0699a05": "在生死中行菩薩時。凡所作業猶如幻師造",
    "T21n1340_009:0699a06": "作宮觀誑惑他人我亦如是。為諸眾生方便",
    "T21n1340_009:0699a07": "說法令彼證知。汝等思惟如來世尊為我等",
    "T21n1340_009:0699a08": "說真實法門。如彼幻師等無有異。摩那婆。是",
    "T21n1340_009:0699a09": "為第三善修功業方便證門。是中如來教說",
    "T21n1340_009:0699a10": "往昔所行之事。普為憐愍一切眾生。非獨為",
    "T21n1340_009:0699a11": "汝一身益也。汝等應當精勤奉行。摩那婆。汝",
    "T21n1340_009:0699a12": "應求證如是宮殿寶藏法門。摩那婆。世間藏",
    "T21n1340_009:0699a13": "中凡所有者。多是一切錢銅金銀真珠琉璃",
    "T21n1340_009:0699a14": "虎珀車𤦲馬瑙珂貝璧玉。乃至雖有種種",
    "T21n1340_009:0699a15": "妙寶摩尼諸珍。猶為世藏。如來寶藏則不如",
    "T21n1340_009:0699a16": "是。一切眾生不能得見。以不見故多起疑惑。",
    "T21n1340_009:0699a17": "更相謂言。我等今者云何乃於不可見知法",
    "T21n1340_009:0699a18": "中而求名字。而如來藏無色可見。我今云何",
    "T21n1340_009:0699a19": "能得知解。何等眾生發起此疑。唯彼愚癡無",
    "T21n1340_009:0699a20": "智慧者。摩那婆。有智之人於佛法中。不應分",
    "T21n1340_009:0699a21": "別若是若非。摩那婆。如來世尊智慧弟子。聞",
    "T21n1340_009:0699a22": "說深法不生疑惑。彼復不應如是分別此等",
    "T21n1340_009:0699a23": "諸法從何所來。然是諸法遍一切處。既無",
    "T21n1340_009:0699a24": "方所可以從來。況有住處。摩那婆。如來弟子",
    "T21n1340_009:0699a25": "善知法相。於甚深處不生疑惑。若有若無。亦",
    "T21n1340_009:0699a26": "無是念疑惑者誰。云何疑惑。何處疑惑。是故",
    "T21n1340_009:0699a27": "汝等於諸法相勿復生疑。摩那婆。譬如虛空",
    "T21n1340_009:0699a28": "本無疑惑。若彼虛空有疑惑者。是則不得名",
    "T21n1340_009:0699a29": "為無礙。汝等不可疑惑虛空。若言虛空生疑",
    "T21n1340_009:0699b01": "惑者。彼三業藏方便法門。一切無有譬喻可",
    "T21n1340_009:0699b02": "說。摩那婆。既以虛空喻此法門。是故疑惑無",
    "T21n1340_009:0699b03": "有住處。汝等今當如實覺察。摩那婆。一切凡",
    "T21n1340_009:0699b04": "夫諸眾生等。遠離如是諸法實義。不能如教",
    "T21n1340_009:0699b05": "隨順修行。當知彼等依憑顛倒。如是眾生於",
    "T21n1340_009:0699b06": "此三種言教業藏次第法門甚深義中。無有",
    "T21n1340_009:0699b07": "住所亦無入處。何以故。以彼多有垢濁亂心",
    "T21n1340_009:0699b08": "遍行穢惡無諸善法。是故彼等於此法中無",
    "T21n1340_009:0699b09": "有住處。摩那婆。彼諸眾生從本已來。為貪恚",
    "T21n1340_009:0699b10": "癡不淨垢穢。煩惱亂心信根羸劣。雖聞法音",
    "T21n1340_009:0699b11": "不能聽受。因是增長種種煩惱隨逐熏心。成",
    "T21n1340_009:0699b12": "就惡業苦報熾然。",
    "T21n1340_009:0699b13": "20 法師行相品大法炬陀羅尼經法師行相品第二十",
    "T21n1340_009:0699b14": "爾時彼諸菩薩摩訶薩眾復白放光如來應供",
    "T21n1340_009:0699b15": "正遍覺言。希有世尊。希有世尊。善能護持諸",
    "T21n1340_009:0699b16": "佛法藏。世尊我等於此甚深法中無復疑惑。",
    "T21n1340_009:0699b17": "但為當來無量眾生故。欲宣揚如來世尊甚",
    "T21n1340_009:0699b18": "深妙典破其疑惑咸令證知。世尊。復有何等",
    "T21n1340_009:0699b19": "眾生。未來世中於此法門無諸疑網。復有何",
    "T21n1340_009:0699b20": "等眾生。不背如是甚深法藏。能深信解能得",
    "T21n1340_009:0699b21": "受行能斷疑惑。復有何等眾生。於當來世樂",
    "T21n1340_009:0699b22": "為諍論互相是非。於是法門沈沒疑悔不能",
    "T21n1340_009:0699b23": "自拔。阿難。諸菩薩眾如是請已。時放光如來",
    "T21n1340_009:0699b24": "告諸菩薩言。摩那婆。如是法門。未來世中無",
    "T21n1340_009:0699b25": "有眾生能信受者。何以故。彼未來世諸眾生",
    "T21n1340_009:0699b26": "等。但為諍論聽受斯法。非實尊重信受奉行。",
    "T21n1340_009:0699b27": "或時處眾聞此法音。心不愛樂棄捨而去。種",
    "T21n1340_009:0699b28": "種方便。轉教諸餘敬信之人。令其毀謗如是",
    "T21n1340_009:0699b29": "經典。爾時多有無量百千諸眾生等欲求菩",
    "T21n1340_009:0699c01": "提。為諸惡人破壞毀呰。遂不修習如是經典。",
    "T21n1340_009:0699c02": "彼諸惡人見多眾生墜墮疑網。心大歡喜。復",
    "T21n1340_009:0699c03": "有無量純善眾生。蒙佛力故愛樂受持。時彼",
    "T21n1340_009:0699c04": "無福諸眾生等應作是念。諸佛如來遺棄我",
    "T21n1340_009:0699c05": "等不見哀愍。我於往昔亦應聞彼諸佛世尊",
    "T21n1340_009:0699c06": "說是法相。摩那婆。諸佛世尊以大慈悲憐愍",
    "T21n1340_009:0699c07": "眾生。長夜宣說甚深法門。令諸眾生隨順修",
    "T21n1340_009:0699c08": "行。摩那婆。若諸眾生聞是深法。能生信解正",
    "T21n1340_009:0699c09": "念思惟。如是之人諸佛菩薩常來開導。若諸",
    "T21n1340_009:0699c10": "眾生於甚深法誹謗毀呰放捨棄去者。當知",
    "T21n1340_009:0699c11": "是等永沒疑趣大黑闇中。終不能覩純善境",
    "T21n1340_009:0699c12": "界。如是眾生於此法門無有入相。摩那婆。如",
    "T21n1340_009:0699c13": "來豈許不說是法耶。諸佛世尊乃至無有於",
    "T21n1340_009:0699c14": "一眾生處起厭惡心遠離之想。是故汝等應",
    "T21n1340_009:0699c15": "善思惟一心觀察專精簡選不可輒說。若知",
    "T21n1340_009:0699c16": "眾生堪聞是法。汝等即應隨聞而說。若能持",
    "T21n1340_009:0699c17": "者亦隨持說。若堪修行亦隨修說。若心歡喜",
    "T21n1340_009:0699c18": "應隨喜說。若與彼等興大利益。文句分明義",
    "T21n1340_009:0699c19": "味具足。當於如是說法分中應起正念。既正",
    "T21n1340_009:0699c20": "念已方可宣說。若是法師昇高座時。不應自",
    "T21n1340_009:0699c21": "損及損於他。當作是念。諸佛世尊常為無量",
    "T21n1340_009:0699c22": "諸世界中所有一切眾生界故。住大慈悲起憐",
    "T21n1340_009:0699c23": "愍心。憶念正法。為諸眾生宣揚解說。此是",
    "T21n1340_009:0699c24": "苦相。亦是眾生所住之處。應當捨離盡此苦",
    "T21n1340_009:0699c25": "源。若彼法師說法之時。勿生染著莫取法",
    "T21n1340_009:0699c26": "相。於眾生處勿生彼此。若聞善言不得過喜。",
    "T21n1340_009:0699c27": "若聞麁語不得憎嫌。若他來問莫起瞋惱怖",
    "T21n1340_009:0699c28": "恚之心。若彼法師無瞋恨心。於一切處亦無",
    "T21n1340_009:0699c29": "過患。無過患故亦無疑惑。無疑惑故所應說",
    "T21n1340_009:0700a01": "法悉皆現前。法師爾時應當念此三種業藏",
    "T21n1340_009:0700a02": "甚深法門。如是次第得諸法相。亦當憶念如",
    "T21n1340_009:0700a03": "是法義。云何憶念。如我於先所說法門無量",
    "T21n1340_009:0700a04": "無邊深法句中。不生恐怖無有障礙。應當依",
    "T21n1340_009:0700a05": "心莫取名字及以音聲。亦當善知名字音聲",
    "T21n1340_009:0700a06": "本性清淨。言教義旨無有闕失。若彼法師說",
    "T21n1340_009:0700a07": "是法時。善於文義能令大眾聞者歡喜。多人",
    "T21n1340_009:0700a08": "受行無有違逆。多人聞已心生尊重。多人供",
    "T21n1340_009:0700a09": "養善名流布。同聲稱美讚揚法師。若彼法師",
    "T21n1340_009:0700a10": "說法之時。諸眾生等聞是法師音聲語言。皆",
    "T21n1340_009:0700a11": "生歡喜遍滿身心。摩那婆。是故法師當欲為",
    "T21n1340_009:0700a12": "他說法之時。心不錯亂意無穢濁不念餘事。",
    "T21n1340_009:0700a13": "端正身儀威容具備。喉舌開通言辭微妙。音",
    "T21n1340_009:0700a14": "調和雅世無能及。聲不破散亦無斷絕。吐發",
    "T21n1340_009:0700a15": "語言舌不外露。不以鼻口一時出聲。齒白齊",
    "T21n1340_009:0700a16": "密言論分明。名字章句無有缺減。時眾聽者",
    "T21n1340_009:0700a17": "莫不樂聞。聞已歡喜增長功德。如是法師自",
    "T21n1340_009:0700a18": "利利人。若彼法師無如上說。爾所功德唯有",
    "T21n1340_009:0700a19": "惡相諸過失事。所謂形貌不端舉措輕躁。齒",
    "T21n1340_009:0700a20": "黃參差口脣麁鄙。咽喉嘶散舌根不清。風痰",
    "T21n1340_009:0700a21": "唾淚冷熱寒苦。身體羸瘠藥盛肥傷。以如是",
    "T21n1340_009:0700a22": "等種種因緣。令彼法師不得具足。聲不清徹",
    "T21n1340_009:0700a23": "言不辯了。名字不正法義不明。諸聽法人聞",
    "T21n1340_009:0700a24": "見是已咸起嫌心。既不敬人則不重法。以輕",
    "T21n1340_009:0700a25": "法故雖復耳聞心不信受。以不信故更生誹",
    "T21n1340_009:0700a26": "謗。便與無量無邊眾生。作如是等邪見因緣。",
    "T21n1340_009:0700a27": "彼愚癡人無智慧故。終不能作如是思惟。唯",
    "T21n1340_009:0700a28": "有智人乃能作耳。云何思惟。猶無價寶墮於",
    "T21n1340_009:0700a29": "糞中。智人見已便作是念。是寶無價我應取",
    "T21n1340_009:0700b01": "之。既取得已洗令光淨。增加守護尊重異常。",
    "T21n1340_009:0700b02": "世人見者無不愛樂。歎寶殊勝問直幾何。當",
    "T21n1340_009:0700b03": "爾之時唯見寶美。終不念彼在糞穢時。是謂",
    "T21n1340_009:0700b04": "智人所為。非彼癡人見是真寶在糞穢中棄",
    "T21n1340_009:0700b05": "而不取。",
    "T21n1340_009:0700b06": "復次摩那婆。假使三千大千世界充滿財寶。",
    "T21n1340_009:0700b07": "有人持用奉上法師未足稱多。何以故。法師",
    "T21n1340_009:0700b08": "所說無量法門。功德深重難可值遇。滿世界",
    "T21n1340_009:0700b09": "寶不如法師少分功德故。摩那婆。其有眾生",
    "T21n1340_009:0700b10": "信樂是法尊重愛敬。彼常應作如是思惟。今",
    "T21n1340_009:0700b11": "是法師凡所宣吐。即是世尊金言教誨無有",
    "T21n1340_009:0700b12": "異也。所言異者。唯佛世尊三十二相及金色",
    "T21n1340_009:0700b13": "身。梵音宣發辯才具足為天人師。斯為異耳。",
    "T21n1340_009:0700b14": "雖曰諸相猶為共法。何以故。轉輪聖王亦有",
    "T21n1340_009:0700b15": "眾相。而不能證阿耨多羅三藐三菩提。所以",
    "T21n1340_009:0700b16": "者何。以是有漏於生死中非出法故。摩那婆。",
    "T21n1340_009:0700b17": "是故汝等應離我慢。於諸眾生起大悲心。發",
    "T21n1340_009:0700b18": "調攝意復應思惟。我當云何教彼眾生遠離",
    "T21n1340_009:0700b19": "貪欲瞋恚愚癡三毒煩惱斷除我慢。來集我",
    "T21n1340_009:0700b20": "所聽受正法。既聽受已普為他說。令多人眾",
    "T21n1340_009:0700b21": "通達法門。轉復開示諸餘眾生。依教修行增",
    "T21n1340_009:0700b22": "長功德。摩那婆。若諸眾生不知往詣法師所",
    "T21n1340_009:0700b23": "者。法師爾時為利益故。應當自往城邑聚落。",
    "T21n1340_009:0700b24": "而諸眾生先有信心。又見法師躬自臨教。更",
    "T21n1340_009:0700b25": "發尊重希有之心。即以一切金銀珍寶資生",
    "T21n1340_009:0700b26": "所須種種樂具奉養法師。令多眾生各殖善",
    "T21n1340_009:0700b27": "根。摩那婆。以是義故。如來應供正遍覺。於餘",
    "T21n1340_009:0700b28": "經中作如是說。若人常說法。若人常來聽。如",
    "T21n1340_009:0700b29": "是二種人咸得無量福。如來世尊復如是說。",
    "T21n1340_009:0700c01": "供養法師即為供養諸佛如來應供正遍覺。",
    "T21n1340_009:0700c02": "獲無量福。何以故。若無法師則無人說。若無",
    "T21n1340_009:0700c03": "師說誰能解知深法藏者。是故摩那婆。汝於",
    "T21n1340_009:0700c04": "法師應起佛想莫作餘念。摩那婆。汝等復當",
    "T21n1340_009:0700c05": "於法師所生如是心。今此法師則為已於過",
    "T21n1340_009:0700c06": "去無量無邊億數諸如來所修行供養種善根",
    "T21n1340_009:0700c07": "故能說斯法。彼說法者。若出家若在家。於是",
    "T21n1340_009:0700c08": "二所修行供養。其福德聚等無有異。汝等勿",
    "T21n1340_009:0700c09": "生分別之心。此是出家彼為在家。應於是人",
    "T21n1340_009:0700c10": "起希有心。隨有說處能長善根。但應慶幸不",
    "T21n1340_009:0700c11": "得障礙。摩那婆。有諸眾生若道若俗。為聽法",
    "T21n1340_009:0700c12": "故詣法師所。汝等爾時於是人所。應生希有",
    "T21n1340_009:0700c13": "大慈悲心。不應輕毀不為說法。當隨順說令",
    "T21n1340_009:0700c14": "彼聞已發善思惟得如實智。摩那婆。以是因",
    "T21n1340_009:0700c15": "緣如來世尊為汝等說甚深法門微妙章句。",
    "T21n1340_009:0700c16": "欲令汝等憶念受持。亦當憐愍世間眾生普",
    "T21n1340_009:0700c17": "為宣揚微密言教開示分別令其易解。復次",
    "T21n1340_009:0700c18": "摩那婆。菩薩摩訶薩發大慈悲。為眾生故護",
    "T21n1340_009:0700c19": "說法者。猶如如來。摩那婆。諸菩薩等為眾生",
    "T21n1340_009:0700c20": "故。經於無量億百千劫。常處生死煩惱海中。",
    "T21n1340_009:0700c21": "受種種苦作利他事。大悲無減智慧亦然。以",
    "T21n1340_009:0700c22": "是因緣速證菩提。乃至無餘涅槃究竟無盡。",
    "T21n1340_009:0700c23": "如是摩那婆。是故汝等自心思惟。但觀於義",
    "T21n1340_009:0700c24": "勿著文字及以音聲。於我所說其或不知勿",
    "T21n1340_009:0700c25": "生誹謗。何以故。摩那婆。我先已為汝等引諸",
    "T21n1340_009:0700c26": "譬喻說此三種言教藏門攝一切法。我亦為",
    "T21n1340_009:0700c27": "汝已說入行方便隨順次第。是應行是不應",
    "T21n1340_009:0700c28": "行。及來去處等。我亦已說得諸方便及真實",
    "T21n1340_009:0700c29": "義等。我亦已說去來現在三世事中方便修",
    "T21n1340_009:0701a01": "行。我亦已說應觀淨不淨。乃至歌羅邏大等",
    "T21n1340_009:0701a02": "入之次第。如彼滴水水沫水泡。我亦已說歌",
    "T21n1340_009:0701a03": "羅邏大等來去處事本無今有等。我亦已說",
    "T21n1340_009:0701a04": "諸是受胎身命名色方便不淨等。我亦已說",
    "T21n1340_009:0701a05": "諸陰入界所作事業。摩那婆。如是等法我皆",
    "T21n1340_009:0701a06": "說已。汝於是中應勤思念。令三言教常現在",
    "T21n1340_009:0701a07": "前。汝等不久復當成就勝妙法門。名曰牢勝。",
    "T21n1340_009:0701a08": "建立中道不捨二邊。及阿字等宮殿法門。於",
    "T21n1340_009:0701a09": "聽說時攝心勿亂。摩那婆。如來今日更無餘",
    "T21n1340_009:0701a10": "意。唯欲令汝住是法中。摩那婆。如來世尊若",
    "T21n1340_009:0701a11": "知但以一種名字一種言教一種法門教授汝",
    "T21n1340_009:0701a12": "等。則能證者如來終不具說如斯教化重擔。",
    "T21n1340_009:0701a13": "摩那婆。如來真欲捨斯重擔。如來不願荷茲",
    "T21n1340_009:0701a14": "重擔。摩那婆。汝等住此阿法門中。如是種種",
    "T21n1340_009:0701a15": "諸法門義。應當體知。凡所疑處皆可發問。摩",
    "T21n1340_009:0701a16": "那婆。汝於一切諸法門處。應當決斷勿生疑",
    "T21n1340_009:0701a17": "心。復次摩那婆。如往昔時有一女人名旃檀",
    "T21n1340_009:0701a18": "那。力見佛如來生尊重心。生愛敬心生希有",
    "T21n1340_009:0701a19": "心。歡喜踊躍。時此三千大千世界。其中一切",
    "T21n1340_009:0701a20": "諸眾生等雖見如來。無有一人發是心者。時",
    "T21n1340_009:0701a21": "佛如來即為是女具宣妙法。又復授其不退",
    "T21n1340_009:0701a22": "轉記。摩那婆。汝等今者應學彼女。發如是心",
    "T21n1340_009:0701a23": "恭敬歡喜。順如來法不得違背。若背法者當",
    "T21n1340_009:0701a24": "知是人去佛智遠。汝當次第證是佛智。要須",
    "T21n1340_009:0701a25": "用功莫生懈慢。應於一切波羅蜜中次第修",
    "T21n1340_009:0701a26": "習皆令成就滿足無缺。於是法中當速證知。",
    "T21n1340_009:0701a27": "摩那婆。汝等今應如是思惟如來法藏。諸佛",
    "T21n1340_009:0701a28": "如來尚不窮盡。況復餘人。",
    "T21n1340_009:0701a29": "復次摩那婆。若人能盡虛空邊際。法門亦爾",
    "T21n1340_009:0701b01": "可得知邊。摩那婆。如彼虛空無初後際。一切",
    "T21n1340_009:0701b02": "諸法亦復如是。眾生之數不可得知。亦不可",
    "T21n1340_009:0701b03": "量無有邊際。不可得說亦不可見。非是有為。",
    "T21n1340_009:0701b04": "亦無有色無有光明不可證知。是如來藏諸",
    "T21n1340_009:0701b05": "佛世尊尚不能盡。況餘眾生。何以故。彼如來",
    "T21n1340_009:0701b06": "藏不可得故。摩那婆。諸佛如來方便業藏。清",
    "T21n1340_009:0701b07": "淨非有。既非有故。其數量等皆不可得。但是",
    "T21n1340_009:0701b08": "凡夫眾生愚癡因緣。於諸法中妄生迷惑。既",
    "T21n1340_009:0701b09": "言無法。云何如來為諸眾生分別演說。摩那",
    "T21n1340_009:0701b10": "婆。即是如來為諸眾生隨順世間方便說耳。",
    "T21n1340_009:0701b11": "摩那婆。諸佛如來隨順世間故。分別世諦悉",
    "T21n1340_009:0701b12": "不可得。摩那婆。以諸眾生沒在三界。為欲發",
    "T21n1340_009:0701b13": "動令出離故。隨順說法令其受行。彼雖凡夫。",
    "T21n1340_009:0701b14": "能於一切世諦有為厭離不樂。既知厭已。即",
    "T21n1340_009:0701b15": "自堪受智慧行處。云何堪受智慧法門。知一",
    "T21n1340_009:0701b16": "切法猶如虛空。知如空已精勤思惟。彼虛空",
    "T21n1340_009:0701b17": "性本來清淨。諸煩惱垢不能染污。亦無有人",
    "T21n1340_009:0701b18": "能執持者。彼既精勤如是思已。不久當證諸",
    "T21n1340_009:0701b19": "佛聖道。摩那婆。若以世諦有為得聖道者。一",
    "T21n1340_009:0701b20": "切凡夫即應是佛。摩那婆。而彼凡夫不得為",
    "T21n1340_009:0701b21": "佛。何以故。以有為法體是變動。是可壞法非",
    "T21n1340_009:0701b22": "究竟法。其性羸劣無有住處。以是義故世諦",
    "T21n1340_009:0701b23": "有為非歸依處。假使歸依得少安樂尚不應",
    "T21n1340_009:0701b24": "受。況彼有為無常破壞。念念不住非究竟也。",
    "T21n1340_009:0701b25": "是故汝等應當覺知莫生取著。摩那婆。汝等",
    "T21n1340_009:0701b26": "若著有為行者。則同在家諸俗人輩。永不能",
    "T21n1340_009:0701b27": "得增上勝法。誰復有人以彼衣服飲食臥具",
    "T21n1340_009:0701b28": "湯藥眾事供養奉給恭敬汝者。摩那婆。是故",
    "T21n1340_009:0701b29": "如來應供正遍覺。不說一切有為法也。不樂",
    "T21n1340_009:0701c01": "一切有為行也。亦不讚歎亦不令住亦無染",
    "T21n1340_009:0701c02": "著。以不著故。則不著欲界亦不生欲界。如欲",
    "T21n1340_009:0701c03": "界色無色界亦爾。於彼一切有為行中。本自",
    "T21n1340_009:0701c04": "不取終亦不生。彼若能入不攝不生。如是即",
    "T21n1340_009:0701c05": "得超越三界滅彼憍慢。除斷渴愛盡諸苦源。",
    "T21n1340_009:0701c06": "離欲清淨殄滅眾相。頓捨一切無復遺餘。速",
    "T21n1340_009:0701c07": "證無為寂靜涅槃。既得證已能為他說。復次",
    "T21n1340_009:0701c08": "摩那婆。是中誰當入涅槃者。所謂唯彼諸佛",
    "T21n1340_009:0701c09": "如來。觀察六界名字和合。既觀察已為他具",
    "T21n1340_009:0701c10": "說。然後滅度。是故諸佛得彼涅槃。摩那婆。如",
    "T21n1340_009:0701c11": "我於先所說法中多引虛空以為譬喻。汝意",
    "T21n1340_009:0701c12": "云何。豈彼虛空名涅槃耶。摩那婆。汝於是中",
    "T21n1340_009:0701c13": "應善思惟。豈獨慈悲憐慜世間取眾生相名",
    "T21n1340_009:0701c14": "涅槃耶。摩那婆。我今教汝。如我所說是決定",
    "T21n1340_009:0701c15": "義。汝更思惟稱量分別。既思量已真得法味。",
    "T21n1340_009:0701c16": "亦能了達語義句門。了義明故不起諍論。不",
    "T21n1340_009:0701c17": "取著法得如實想。如實想故則不復求一切",
    "T21n1340_009:0701c18": "諸法。以不復求一切法故。則亦不得一切諸",
    "T21n1340_009:0701c19": "法。不得法故。則不得涅槃。不得涅槃故。爾時",
    "T21n1340_009:0701c20": "即名得涅槃也。摩那婆。汝等當知。若人不捨",
    "T21n1340_009:0701c21": "分段相者。則取涅槃常現在前。如是次第則",
    "T21n1340_009:0701c22": "永沒世間有為法中。終不捨離一切諸行。彼",
    "T21n1340_009:0701c23": "若不能捨離諸行。是則不名得涅槃也。摩那",
    "T21n1340_009:0701c24": "婆。是故汝當乾枯諸行。汝若能使諸行不生。",
    "T21n1340_009:0701c25": "爾時方名得涅槃也。夫求涅槃者無有言說。",
    "T21n1340_009:0701c26": "汝若求於有為行法。當自觀察先捨攀緣。攀",
    "T21n1340_009:0701c27": "緣滅已則名實相當如是持亦如斯證。",
    "T21n1340_009:0701c28": "大法炬陀羅尼經卷第九"
}