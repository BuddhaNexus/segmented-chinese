{
    "T35n1732_04a:0069c02": "folio_4a 大方廣佛華嚴經搜玄分齊通智",
    "T35n1732_04a:0069c03": "方軌卷第四之上",
    "T35n1732_04a:0069c05": "終南山至相寺沙門智儼述",
    "T35n1732_04a:0069c06": "第七地者，六門同上。一釋名者，善修無相",
    "T35n1732_04a:0069c07": "行，功用究竟，能過世間二乘出世間道，故",
    "T35n1732_04a:0069c08": "名遠行地。二所治者，依《地論》文，細相習障；",
    "T35n1732_04a:0069c09": "若依《攝論》，麁相行無明；此文在六地。又有",
    "T35n1732_04a:0069c10": "兩無明：一微細相行起無明，即迷俗也；二",
    "T35n1732_04a:0069c11": "一向無相思惟方便，即迷真也。及二業障有",
    "T35n1732_04a:0069c12": "一報障因緣生死。三所顯者，種種法無別義。",
    "T35n1732_04a:0069c13": "四所成者，成方便波羅蜜。五所得果者，達",
    "T35n1732_04a:0069c14": "種種法無別功德，得一切相滅，恒住無相",
    "T35n1732_04a:0069c15": "果。六釋文者，經文有三：初偈讚生後、二明",
    "T35n1732_04a:0069c16": "地體、三偈頌結前。初有十四偈：初十三大",
    "T35n1732_04a:0069c17": "眾三業供養、次一解脫請。初文有二：初十二",
    "T35n1732_04a:0069c18": "正讚請、次一結供養攝行入上位。初文分",
    "T35n1732_04a:0069c19": "二：初三偈諸天總修三業供養，身口意三請",
    "T35n1732_04a:0069c20": "也；次九偈是別。別中有三：初一當處天王",
    "T35n1732_04a:0069c21": "供養；次有一半明餘天王欲聞法益；次六",
    "T35n1732_04a:0069c22": "偈半明天女等承力歎佛三業勝用，二偈半",
    "T35n1732_04a:0069c23": "身也、次一口、次三意也。二辨地體中，大判",
    "T35n1732_04a:0069c24": "為五：一樂無作行對治差別，治前地樂空",
    "T35n1732_04a:0069c25": "心；二彼障對治差別，治此地有相心；三雙行",
    "T35n1732_04a:0069c26": "差別，行成相也；四前上地勝差別，校量也；五",
    "T35n1732_04a:0069c27": "彼果差別，純熟也。樂無作中，經有三：初總",
    "T35n1732_04a:0069c28": "生起、二正釋、三結利益。第二文有二十句，",
    "T35n1732_04a:0069c29": "攝為十對，一一對中，皆初明其境界無量、",
    "T35n1732_04a:0070a01": "後句明佛無量德業。亦可初句為空中方便",
    "T35n1732_04a:0070a02": "智，後句為有中殊勝行也。又論文云「有四",
    "T35n1732_04a:0070a03": "障，如五地說」者，取彼不惱生事、安樂生事，",
    "T35n1732_04a:0070a04": "憐愍故出，漸令入法。對四化行說四障",
    "T35n1732_04a:0070a05": "也。又書論等四障，如論耳。餘文如論。就彼",
    "T35n1732_04a:0070a06": "障對治修行勝文，經中有二：一明菩薩觀解",
    "T35n1732_04a:0070a07": "方便。此方便中，論有六問：初問所益生；二",
    "T35n1732_04a:0070a08": "問所依世界；三問何慧者，其法界法中兩",
    "T35n1732_04a:0070a09": "句難可別問，故就能知智慧以問；四以何",
    "T35n1732_04a:0070a10": "心者，問根心也；五以何行者，問起行心",
    "T35n1732_04a:0070a11": "也，至下解中合舉辨之，有通二義故耳；六",
    "T35n1732_04a:0070a12": "問所乘也。二「菩薩如是」下正明修行也。有",
    "T35n1732_04a:0070a13": "五句：初所標、二辨意、三明分齊、四出體、五",
    "T35n1732_04a:0070a14": "成對治義也。雙行文中有四：一二行雙無",
    "T35n1732_04a:0070a15": "間、二信勝、三能作大義。此文有四：初立、二",
    "T35n1732_04a:0070a16": "責、三略答、四廣辨。四菩提分差別，此中經文",
    "T35n1732_04a:0070a17": "脫四家一句，餘文如論。彼前上勝，文有二：",
    "T35n1732_04a:0070a18": "一勝前六地；二「何以故」下明勝上，勝上三地。",
    "T35n1732_04a:0070a19": "前中先略辨相，成解脫月問。二金剛藏答。答",
    "T35n1732_04a:0070a20": "中，初先通對諸地彰此為勝、二「何以故」下",
    "T35n1732_04a:0070a21": "別對諸地顯此為勝。此別答有二：初問、次",
    "T35n1732_04a:0070a22": "答。答中分二：一總、次別。二釋勝上中有二：",
    "T35n1732_04a:0070a23": "一明此地勝過於後；二「解脫月」下因前所",
    "T35n1732_04a:0070a24": "論乘，明諸地染淨之相。初中分二：初責、次",
    "T35n1732_04a:0070a25": "答。答內分三：初法、次喻、後合。餘文可知。二",
    "T35n1732_04a:0070a26": "乘明染淨中有二：初問、次答。答中有二：一",
    "T35n1732_04a:0070a27": "通辨、二約七地別明分齊。初通中有三，謂",
    "T35n1732_04a:0070a28": "法、喻、合，三文可知。二別辨，文有三：立、責、答",
    "T35n1732_04a:0070a29": "也。就彼果勝文中，初一業勝，文有三：初總、",
    "T35n1732_04a:0070b01": "次別、三結。此經結文中脫一句，別文有四如",
    "T35n1732_04a:0070b02": "論。二三昧勝中，初總、次別、三總結之。經脫",
    "T35n1732_04a:0070b03": "總句，餘如論也。三過地勝中，分文有三：",
    "T35n1732_04a:0070b04": "一行修善巧故過、二作業廣大故過、三行修",
    "T35n1732_04a:0070b05": "勝入故過。初中分二：初牒前起後、二別解",
    "T35n1732_04a:0070b06": "義。第二過中，初正辨過義、二「解脫月」下顯",
    "T35n1732_04a:0070b07": "過分齊。此有二：初問、次答。答有三：法、喻、合",
    "T35n1732_04a:0070b08": "也。餘文可知。得勝行，文有二：初明三昧",
    "T35n1732_04a:0070b09": "勝、次發起勝。初文有二：初問、次答。答文有",
    "T35n1732_04a:0070b10": "法、喻、合三文。發起勝中，初結前生後、次正",
    "T35n1732_04a:0070b11": "明發起勝行。又此論文中總為八句：初一自",
    "T35n1732_04a:0070b12": "利行。現身世間是殊勝行，深心涅槃是方便",
    "T35n1732_04a:0070b13": "智。下利他中，初三順凡、次一轉小、次二隨",
    "T35n1732_04a:0070b14": "魔、後一轉凡。眷屬圍遶是殊勝行，心常遠",
    "T35n1732_04a:0070b15": "離是方便智，諸句例然。願取有者，為首之",
    "T35n1732_04a:0070b16": "化必由願也。家不斷者，示有愛染之事也。",
    "T35n1732_04a:0070b17": "遠離使者，離使性也。入行者，能轉二乘上",
    "T35n1732_04a:0070b18": "入佛知。資生行者，示有飲食睡眠等也。退",
    "T35n1732_04a:0070b19": "行者，示老病等也。言轉行者，轉諸凡大煩",
    "T35n1732_04a:0070b20": "惱心也。見貪轉者，轉其見惑也。障礙轉者，",
    "T35n1732_04a:0070b21": "無明不了名障礙，今轉滅也，五明智治之",
    "T35n1732_04a:0070b22": "耳。貪轉者，轉貪結也。菩薩現受勝五欲處",
    "T35n1732_04a:0070b23": "而不著，令諸天等捨自所欲故也。地果文",
    "T35n1732_04a:0070b24": "中，三果如上。調柔果中，文還有四：一調柔",
    "T35n1732_04a:0070b25": "行相、二教智淨、三別地德、四結地相。調柔行",
    "T35n1732_04a:0070b26": "中還初法說、次喻、後合。法中，初多見諸佛、次",
    "T35n1732_04a:0070b27": "能練行、後所練淨，餘文可知。三重頌，有二：",
    "T35n1732_04a:0070b28": "初明說意、次正偈頌。偈有四十二，分文有",
    "T35n1732_04a:0070b29": "七：初九頌無作行、次三彼障對治、次六頌",
    "T35n1732_04a:0070c01": "雙行、次十一頌前上地勝、次八雙行果、次四",
    "T35n1732_04a:0070c02": "頌調柔等、次一結歎也。第八地者，此下名",
    "T35n1732_04a:0070c03": "出出世善法。因此料簡上下諸地、一乘三乘，",
    "T35n1732_04a:0070c04": "人天起信生解漸次同異法門。初地中，十願",
    "T35n1732_04a:0070c05": "是一乘三乘共行法，信等十法是三乘別行",
    "T35n1732_04a:0070c06": "法及人天所依。二地戒行，是三乘小乘人天",
    "T35n1732_04a:0070c07": "所依。三地禪定，是三乘小乘人天所習。四地",
    "T35n1732_04a:0070c08": "道品等，是三乘小乘所得。五地四諦，是一乘",
    "T35n1732_04a:0070c09": "三乘小乘共行法。六地緣生，是一乘三乘小",
    "T35n1732_04a:0070c10": "乘共行法。第七地方便雙行等，是大乘所行",
    "T35n1732_04a:0070c11": "法。八地九地十地，是一乘大乘所習法。此等",
    "T35n1732_04a:0070c12": "若望見聞修證通說即等無別，若約相別",
    "T35n1732_04a:0070c13": "論則有此殊分。又諸地調柔果是行門，發趣",
    "T35n1732_04a:0070c14": "果是解門，攝報果是報門，願智果是德用門，",
    "T35n1732_04a:0070c15": "亦是一乘三乘共行法。以此準之，十地善巧",
    "T35n1732_04a:0070c16": "圓通廣攝，故得藏名。故崔光云「《十地經》者，蓋",
    "T35n1732_04a:0070c17": "是神覺之玄苑、靈慧之妙宅、億善之基輿、萬",
    "T35n1732_04a:0070c18": "度之綱統，理包群藏之祕、義冠眾典之奧。",
    "T35n1732_04a:0070c19": "積漸心行，窮忍學之源；崇廣住德，極道慧",
    "T35n1732_04a:0070c20": "之府故也。」今此地中，六門同上。初釋名者，",
    "T35n1732_04a:0070c21": "報行純熟，無相無間，故名不動地。二所治者，",
    "T35n1732_04a:0070c22": "依《地論》文，於無相有行障；依《攝論》文，於",
    "T35n1732_04a:0070c23": "無相作功用心無明。又有二無明：一於無",
    "T35n1732_04a:0070c24": "相作功用、二於相行自在。有二業障及一",
    "T35n1732_04a:0070c25": "報障，有有生死。三所顯者，由不增減義。四",
    "T35n1732_04a:0070c26": "所成者，成願波羅蜜。五所得果者，若通達",
    "T35n1732_04a:0070c27": "不增減功德，得共諸佛平等威德智慧業果，",
    "T35n1732_04a:0070c28": "及得法身果。六釋文者，大判有三：初偈頌",
    "T35n1732_04a:0070c29": "生起、二明地體、三以偈結。初有十五偈：初",
    "T35n1732_04a:0071a01": "十四諸天菩薩讚請供養、次一解脫請。初十",
    "T35n1732_04a:0071a02": "四內，初二天王、諸天菩薩慶法雨花供佛大",
    "T35n1732_04a:0071a03": "眾；次十二天女歌歎佛德。此文有三：初一樂",
    "T35n1732_04a:0071a04": "供養、次十偈頌讚佛德、次一供已入理觀察。",
    "T35n1732_04a:0071a05": "第二十偈中有二：初一天女讚佛；次九佛力",
    "T35n1732_04a:0071a06": "令菩薩等供具出聲，讚佛功德及三世間自",
    "T35n1732_04a:0071a07": "在：初三偈器世間、次一偈眾生世間、次四偈",
    "T35n1732_04a:0071a08": "智正覺、次一偈結歎無盡。智正覺文中，初一",
    "T35n1732_04a:0071a09": "歎佛口業、次二身業、次一意業。地體有七：",
    "T35n1732_04a:0071a10": "一總明方便作集地分，為遠方便，有二：初",
    "T35n1732_04a:0071a11": "總告、次釋可知。二得淨忍行分，近方便。此",
    "T35n1732_04a:0071a12": "二俱為趣地前方便。三得勝行分，初入地",
    "T35n1732_04a:0071a13": "行。四淨佛國土分、五得自在分，此二安住",
    "T35n1732_04a:0071a14": "地分。六大勝、七釋名分，此二地中滿足。餘文",
    "T35n1732_04a:0071a15": "可知。第二淨忍分，有十五句，有三：初有十",
    "T35n1732_04a:0071a16": "句明無生忍、次後四句明其忍淨、後一總",
    "T35n1732_04a:0071a17": "結。依經不足，脫自性無生句及遍一切法相",
    "T35n1732_04a:0071a18": "句也，餘文如論。勝行分中有二：初勝行、次",
    "T35n1732_04a:0071a19": "發起行。初有二：初總、後別。別中，先法、後以",
    "T35n1732_04a:0071a20": "喻。法中七句，相從為三：初三明此地中境",
    "T35n1732_04a:0071a21": "分殊絕；次二正行廣大，經中脫修行深一",
    "T35n1732_04a:0071a22": "句；次二離障寂滅。喻中，從後向前次第喻",
    "T35n1732_04a:0071a23": "之。發起勝行內，於中有二：一明此本願故，",
    "T35n1732_04a:0071a24": "住諸佛勸發；「若不與」下明勸利益。初明本",
    "T35n1732_04a:0071a25": "願力住，「又諸佛」下由住勸發。此文有二：一",
    "T35n1732_04a:0071a26": "總明諸佛法水中與起智門、二「善哉」下別明",
    "T35n1732_04a:0071a27": "與相依勸能成。第二別中，先歎所得無生",
    "T35n1732_04a:0071a28": "忍門、後彰未得勸之修習。此文有七，攝以",
    "T35n1732_04a:0071a29": "為二：前有六勸，舉多未作轉其住心；後",
    "T35n1732_04a:0071b01": "一明其少作能成，增其去心。復前六中分為",
    "T35n1732_04a:0071b02": "三對自利利他。前初對之中，前一明其自德",
    "T35n1732_04a:0071b03": "未成、後一顯其所化未出，此中經脫一句。",
    "T35n1732_04a:0071b04": "第二對中，前一明其化願未滿、後一彰其",
    "T35n1732_04a:0071b05": "自德未勝。第三對中，初一明其化業未廣、",
    "T35n1732_04a:0071b06": "後一彰其自己所得法門未窮，此中經脫一",
    "T35n1732_04a:0071b07": "句，餘文如論。二明勸利益，文有三：初法、次",
    "T35n1732_04a:0071b08": "喻、後合。法中有三：一明諸佛與起智門、二",
    "T35n1732_04a:0071b09": "「於一念」下明由勸故起行速疾、三「所以者」下",
    "T35n1732_04a:0071b10": "問答解釋，餘文如論。國土分中有三：一器",
    "T35n1732_04a:0071b11": "世間自在行、二眾生世間、三智正覺。初文有",
    "T35n1732_04a:0071b12": "二：初總標舉；二「知世界生」下別顯之，此文",
    "T35n1732_04a:0071b13": "有二：初知法分齊，有二：初知、次結。初文有",
    "T35n1732_04a:0071b14": "五：初知世界生者，明隨心欲；二「知以何業」",
    "T35n1732_04a:0071b15": "下明隨何欲；三經脫隨時欲；四「是菩薩」下",
    "T35n1732_04a:0071b16": "明隨闊狹欲；五「是菩薩入如是」下隨心幾許",
    "T35n1732_04a:0071b17": "欲。二「善分別」下明自在儀式，此文有四：法、",
    "T35n1732_04a:0071b18": "喻、合、結也。餘文如論。釋眾生世間中有四：",
    "T35n1732_04a:0071b19": "一總明自在、二「若於沙門」下別明自在、三",
    "T35n1732_04a:0071b20": "辨現意、四「所有不可說」下總結自在。亦可",
    "T35n1732_04a:0071b21": "二別辨中及意內，初化同物身、二「以聲聞」下",
    "T35n1732_04a:0071b22": "化同物心。智正覺文，初明第一義智。所以",
    "T35n1732_04a:0071b23": "明此者，為成世智法相由所以也。二「是菩",
    "T35n1732_04a:0071b24": "薩善知」下是世諦智。此中隨所化攝有十",
    "T35n1732_04a:0071b25": "身，通已有十一身，有三：初舉數、二辨相",
    "T35n1732_04a:0071b26": "作、三出體。釋義可知。問：何故明器世間乃",
    "T35n1732_04a:0071b27": "辨三世間者何也？答：為三法相參難識，欲",
    "T35n1732_04a:0071b28": "別故須明也。此中多漏諸句，比論取之。大",
    "T35n1732_04a:0071b29": "勝中有三：初明智大、二業大、三彼二住功",
    "T35n1732_04a:0071c01": "德大。餘文如論。釋名中有二：一地釋名、二",
    "T35n1732_04a:0071c02": "智者釋名，餘文可知。智者大分有二：初正",
    "T35n1732_04a:0071c03": "明不動、二「以不轉相故」下總以結之。前中",
    "T35n1732_04a:0071c04": "合有二十五句：初十五一向不動、二「是菩",
    "T35n1732_04a:0071c05": "薩入」下十句一體不動。地果文中，三果如前。",
    "T35n1732_04a:0071c06": "調柔有四：一調柔行、二教智淨、三別地行、",
    "T35n1732_04a:0071c07": "四結地相。前中，初法、次喻、後合，初明多見佛",
    "T35n1732_04a:0071c08": "起行緣、次起能練行、後所練淨。教智中亦",
    "T35n1732_04a:0071c09": "初法、次喻、後合。餘文如論。三偈頌中，文分有",
    "T35n1732_04a:0071c10": "二：初說偈意、二正偈頌。此文有四十四偈：",
    "T35n1732_04a:0071c11": "初三頌方便集、次三頌淨忍、次十五頌得",
    "T35n1732_04a:0071c12": "勝行、次十二頌淨土、次一頌自在、次二頌",
    "T35n1732_04a:0071c13": "大勝、次二頌釋名、次五頌調柔等、次一舉",
    "T35n1732_04a:0071c14": "略顯廣以結前義。勝行中，初五頌勝行體；",
    "T35n1732_04a:0071c15": "次六頌七勸，不頌第五第六勸；次四頌舉",
    "T35n1732_04a:0071c16": "勸彰行勝。利益淨土中，初四頌器世間、次",
    "T35n1732_04a:0071c17": "五眾生世間、次三智正覺也。第九地中，六門",
    "T35n1732_04a:0071c18": "同上。一釋名者，無礙力說法成就利他行，",
    "T35n1732_04a:0071c19": "故名善慧地。二所治者，若依《地論》，不能善",
    "T35n1732_04a:0071c20": "利益眾生障；依《攝論》，於眾生利益事不由",
    "T35n1732_04a:0071c21": "功用。又有二無明：一無量正說法、無量名句",
    "T35n1732_04a:0071c22": "味難答、巧言自在陀羅尼障自利；二依四無",
    "T35n1732_04a:0071c23": "礙解決疑生解障利他。有二業障并一報",
    "T35n1732_04a:0071c24": "障，有有生死。三所顯者，由定自在依止、",
    "T35n1732_04a:0071c25": "由土自在依止、由智自在依止義，應知法",
    "T35n1732_04a:0071c26": "界。四所成者，成力波羅蜜。五所得果者，若",
    "T35n1732_04a:0071c27": "通達土及智自在依止，得應身果。通果同",
    "T35n1732_04a:0071c28": "前地。六釋文者，大判有三：一偈頌生後、二",
    "T35n1732_04a:0071c29": "明地體、三以偈結前。初有十九偈：初二明",
    "T35n1732_04a:0072a01": "說前地利益也；次有十七辨四眾讚請，初",
    "T35n1732_04a:0072a02": "一菩薩供養、次一梵王設供讚歎、次有十四",
    "T35n1732_04a:0072a03": "天女讚請、後一解脫請。天女中三：初一半偈",
    "T35n1732_04a:0072a04": "總歎佛德；次十一半歎菩薩等具白他德，",
    "T35n1732_04a:0072a05": "就此第二文有二，初三半總歎自因殊勝、",
    "T35n1732_04a:0072a06": "次有八偈別歎利他果用；次第三攝亂從",
    "T35n1732_04a:0072a07": "寂。就別八偈內，初一身業、次六口業、次一",
    "T35n1732_04a:0072a08": "意業。就口業中有二：初總歎說自在、二約",
    "T35n1732_04a:0072a09": "根辨相。次一約身喻顯，此文有四，聲聞、緣",
    "T35n1732_04a:0072a10": "覺、漸、頓等分四，亦可一乘三乘分四也。第",
    "T35n1732_04a:0072a11": "二地體中有四差別：一法師方便成就、二智",
    "T35n1732_04a:0072a12": "成就、三入行成就、四說成就。初文有三：初",
    "T35n1732_04a:0072a13": "牒前起後、二正辨釋、三結入地相，餘文如",
    "T35n1732_04a:0072a14": "論。第二智成就中，初牒前起後總辨、二「有",
    "T35n1732_04a:0072a15": "漏」下偏廣善法。第三入行文中有三：初總十",
    "T35n1732_04a:0072a16": "一門、二別辨、三總結之，餘文如論。初總門",
    "T35n1732_04a:0072a17": "中，論主云「依共」者，心稠林是眾法共止故也。",
    "T35n1732_04a:0072a18": "名共依者，依此而知耳。次復共者，根、欲、性、深",
    "T35n1732_04a:0072a19": "心等四類同，故名共也。經文使難內何處文",
    "T35n1732_04a:0072a20": "脫第四句，生難中經脫第二句，習氣難經",
    "T35n1732_04a:0072a21": "脫第九句，餘相可知。就說成中有二段：經",
    "T35n1732_04a:0072a22": "初總明說成、二「是菩薩化眾生下」別。別辨中",
    "T35n1732_04a:0072a23": "義三，經文有四義。三者，一智成就、二口業成",
    "T35n1732_04a:0072a24": "就、三法師成就。經文四者，依論分文。又第",
    "T35n1732_04a:0072a25": "二法師深妙義一段，經文亦入智、亦入口",
    "T35n1732_04a:0072a26": "業，思之可智。口業文有四：初立宗、二「是菩",
    "T35n1732_04a:0072a27": "薩」下明辭堅固、三列名、四歷法別釋，餘文如",
    "T35n1732_04a:0072a28": "論應知耳。法師成就有四事示現：一持成",
    "T35n1732_04a:0072a29": "就，有四：一立宗、二釋、三結、四以廣顯略；二",
    "T35n1732_04a:0072b01": "「是菩薩於一佛所」下說成就，此有十句可",
    "T35n1732_04a:0072b02": "知；三「是菩薩三千」下問答成就，有四句可",
    "T35n1732_04a:0072b03": "知；四「於是中生」不受持成就，此有一句",
    "T35n1732_04a:0072b04": "也。問：此受持與前持何別？答：前持是臨說",
    "T35n1732_04a:0072b05": "時，後持是初受時耳。二地果文中，二果如",
    "T35n1732_04a:0072b06": "上。調柔分四，同前：一調柔行、二教智淨、三",
    "T35n1732_04a:0072b07": "別地德、四結說相。前中，初法、次喻、後合。初中，",
    "T35n1732_04a:0072b08": "見佛即起行緣、二能練行、三所練淨，餘文可",
    "T35n1732_04a:0072b09": "知。三重頌者，初明說意、二正偈頌。頌中四",
    "T35n1732_04a:0072b10": "十二半：初四頌法師方便、次四智成就、次十",
    "T35n1732_04a:0072b11": "二入行文、次十四半頌說成就、次七三果、次",
    "T35n1732_04a:0072b12": "一結歎。說成就內，初一智成就；次四口業成",
    "T35n1732_04a:0072b13": "就；次九半法師成就，此內初二持成就、次一",
    "T35n1732_04a:0072b14": "說成就、次一問答、次五半受持成就也。第十",
    "T35n1732_04a:0072b15": "地者，六門同上。一釋名者，得大法身，具足",
    "T35n1732_04a:0072b16": "自在，故名法雲地。二所治者，依《地論》，於諸",
    "T35n1732_04a:0072b17": "法中不得自在障；依《攝論》，同《地論》，又有二",
    "T35n1732_04a:0072b18": "障：一六神通慧、二入微細祕密佛法，有二",
    "T35n1732_04a:0072b19": "業障及一報障有有生死。此在初及住心",
    "T35n1732_04a:0072b20": "中，復有二障：一於一切應知境微細著、二",
    "T35n1732_04a:0072b21": "於一切應知境微細礙，有二業障及一報障",
    "T35n1732_04a:0072b22": "無有生死，此在地終心。三所顯者，由業自",
    "T35n1732_04a:0072b23": "在依止陀羅尼門、三摩提門，自在依止應知",
    "T35n1732_04a:0072b24": "法界。四所成者，成智波羅蜜。五所得果者，",
    "T35n1732_04a:0072b25": "通達業依止，得化身果。通果同前。六釋文",
    "T35n1732_04a:0072b26": "者，大判有三：初偈頌生起、二明地體、三以",
    "T35n1732_04a:0072b27": "偈結。初二十五偈內有五：初二首陀會天興",
    "T35n1732_04a:0072b28": "供讚歎，為此地行滿，故色究竟歎也；次一菩",
    "T35n1732_04a:0072b29": "薩歎及供養；次二諸天天王共歎及供養；次",
    "T35n1732_04a:0072c01": "十八天女歎及供養；後二解脫請。天女有五：",
    "T35n1732_04a:0072c02": "初二總舉樂音供養、次五歎報佛、次六歎",
    "T35n1732_04a:0072c03": "化佛、次三歎法身體、次二勸行、初一勸入",
    "T35n1732_04a:0072c04": "體觀、次一結益歸本。二體文中大分有八：",
    "T35n1732_04a:0072c05": "一方便作滿足地分、二得三昧分、三得受位",
    "T35n1732_04a:0072c06": "分、四入大盡分、五地釋名分、六神通力無上",
    "T35n1732_04a:0072c07": "有上分、七地影像分、八地利益分。初文有",
    "T35n1732_04a:0072c08": "三：初總、次別、三結。三昧分有三：初牒前起",
    "T35n1732_04a:0072c09": "後、二正義、三結所成。受位中有六：初座有",
    "T35n1732_04a:0072c10": "三，謂主、眷屬及結；身有二；眷屬有三；相有",
    "T35n1732_04a:0072c11": "六。座初文中，十德內經脫第八功德一句，",
    "T35n1732_04a:0072c12": "及脫第三結文。出處中，頂光文有八段可",
    "T35n1732_04a:0072c13": "知。六受位文有三：初釋覺、第二辨相、第三",
    "T35n1732_04a:0072c14": "結。結文有三可知。第二文有三，謂法、喻、合",
    "T35n1732_04a:0072c15": "也。法中有三：一九地菩薩供養，有二可知。",
    "T35n1732_04a:0072c16": "二同位加威，有二可知。三佛正受職，此文有",
    "T35n1732_04a:0072c17": "三，謂釋光、第二等餘佛、三結。初文有三：第",
    "T35n1732_04a:0072c18": "一放光、二歸處有二句、三辨益。初光有八",
    "T35n1732_04a:0072c19": "業可知。光入頂有三：一約事入事頂、二",
    "T35n1732_04a:0072c20": "約行入行頂、三約實當果現入行心也。可",
    "T35n1732_04a:0072c21": "準之，如論應知。大盡分中，如論應知。又此",
    "T35n1732_04a:0072c22": "大盡已後，一乘頓教三乘小乘等成佛果分",
    "T35n1732_04a:0072c23": "齊，可準義消息之。於中諸經句亦有增減，",
    "T35n1732_04a:0072c24": "以論準之。釋名分中，大分有三：一能受佛",
    "T35n1732_04a:0072c25": "雲雨說法，名法雲地。二「佛子乃至自從願",
    "T35n1732_04a:0072c26": "力起慈悲」下，能注法雨，滅諸眾生煩惱塵",
    "T35n1732_04a:0072c27": "焰，名法雲地。此文初釋、次結可知。三「復次",
    "T35n1732_04a:0072c28": "佛子乃至菩薩住法雲地從兜率」下，能同",
    "T35n1732_04a:0072c29": "果德，大注法雨生物善根與雲相似，名法",
    "T35n1732_04a:0073a01": "雲地。初文有二：一總明念力能持佛法、二",
    "T35n1732_04a:0073a02": "「能於一念至十方無量佛所」下別明受法。",
    "T35n1732_04a:0073a03": "別中有三：一於佛所聽受多法、二「譬如大",
    "T35n1732_04a:0073a04": "海」下，於多佛所聽受正法，此有喻、合、結三",
    "T35n1732_04a:0073a05": "文。三「解脫月言乃至於一念中能堪受幾所」",
    "T35n1732_04a:0073a06": "下，問答明前二種分齊，前中初法、次喻、後合。",
    "T35n1732_04a:0073a07": "第三問答二種分齊中，文相有二：初問、次答。",
    "T35n1732_04a:0073a08": "答中有四：初立義；二假說問答，舉略顯廣；",
    "T35n1732_04a:0073a09": "第三顯其實義；四結可知。神通力無上有上",
    "T35n1732_04a:0073a10": "分中有六：一依內、二者依外、三者自相、四",
    "T35n1732_04a:0073a11": "作住持、五令歡喜、六名大勝。就此六中，初",
    "T35n1732_04a:0073a12": "之一門義貫前四，此處文無。次有一段貫通",
    "T35n1732_04a:0073a13": "下四。所以爾者，論主善知文含多義，欲交",
    "T35n1732_04a:0073a14": "絡顯法，故作此科也。餘之四門，文義俱有。",
    "T35n1732_04a:0073a15": "餘文如論。第四住持中，外內分二，此二內",
    "T35n1732_04a:0073a16": "各有二可知耳。第五令喜文有六：初問，此",
    "T35n1732_04a:0073a17": "有二，謂念、請分二也；次舉定事答；三明定",
    "T35n1732_04a:0073a18": "業用，有二可知；四攝業依本；五結讚，有",
    "T35n1732_04a:0073a19": "二可知；六問答顯定分齊，此文有二：初因、",
    "T35n1732_04a:0073a20": "後果，各有問答。初因內，初問、次結，有二可",
    "T35n1732_04a:0073a21": "知，初有名用、二問答果。答內有四可知。大",
    "T35n1732_04a:0073a22": "勝分，如上地。調柔等三果釋可知，廣如論",
    "T35n1732_04a:0073a23": "辨。地影像中，如論應知。上來依一乘圓通",
    "T35n1732_04a:0073a24": "佛法約教分齊記，今更約三乘顯其兩位，",
    "T35n1732_04a:0073a25": "如經：一名等覺位、二名妙覺位。等覺者，於",
    "T35n1732_04a:0073a26": "第十地金剛無礙道中入法界心，謂勇伏定",
    "T35n1732_04a:0073a27": "法光三昧。依此定中修行十法：一學佛不",
    "T35n1732_04a:0073a28": "思議變通、二集菩薩眷屬、三重修先所行法",
    "T35n1732_04a:0073a29": "門、四順一切佛國問訊一切佛、五與無明",
    "T35n1732_04a:0073b01": "父母別、六入重玄門、七現同如佛現一切",
    "T35n1732_04a:0073b02": "形相、八二種法身具足、九無有二習、十蹬",
    "T35n1732_04a:0073b03": "中道第一義諦山頂。此位在第三禪說。若約",
    "T35n1732_04a:0073b04": "外相，當補處菩薩，亦示成微細八相，經百",
    "T35n1732_04a:0073b05": "勘萬劫變化如佛，菩薩見佛，佛知是菩",
    "T35n1732_04a:0073b06": "薩。由得金剛三昧故變現自在，唯生滅為",
    "T35n1732_04a:0073b07": "異，廣如《瓔珞經》。妙覺位者，經指第四禪說，",
    "T35n1732_04a:0073b08": "義相多同故不料簡。問：此經何故不說等覺",
    "T35n1732_04a:0073b09": "妙覺二位者？答？若約三乘別行義門，由約",
    "T35n1732_04a:0073b10": "分位取相為正故，等覺、妙覺相形分成兩",
    "T35n1732_04a:0073b11": "相。若據此經，圓通自在不以相形，定法為",
    "T35n1732_04a:0073b12": "正故，攝在因果二義之中。地利益中，文分有",
    "T35n1732_04a:0073b13": "五：一正顯地益、二「如此世界四天已」下彰",
    "T35n1732_04a:0073b14": "地廣益、三「以佛力十方菩薩」下明諸菩薩雲",
    "T35n1732_04a:0073b15": "集作證顯成可信、四「金剛藏說如來喜」下明",
    "T35n1732_04a:0073b16": "其所說上順聖心如來隨喜。「下愜」下四頌，第",
    "T35n1732_04a:0073b17": "四功德也。餘文可知。",
    "T35n1732_04a:0073b18": "23 十明品十明品第二十三",
    "T35n1732_04a:0073b19": "四門同上。一辨名者，十者數、明者用，從二",
    "T35n1732_04a:0073b20": "義得名。月此下五品，為明地德勝用分齊，",
    "T35n1732_04a:0073b21": "故次來也。此即第二明來意。三宗者，此通釋",
    "T35n1732_04a:0073b22": "五品次第及宗體。所以先明者，前既得體，",
    "T35n1732_04a:0073b23": "次明依體起用自在，故次明也。明用不自",
    "T35n1732_04a:0073b24": "起，何以成為證？理法故。次辨十忍，即理用",
    "T35n1732_04a:0073b25": "也。大果因行非十數測量，故次明阿僧祇，",
    "T35n1732_04a:0073b26": "以數行法也。既廣德已成，非小時而得遷",
    "T35n1732_04a:0073b27": "動，故次明壽量品。既德無方隨緣依現，故",
    "T35n1732_04a:0073b28": "次明菩薩住處耳。初十明者，德用相也，即",
    "T35n1732_04a:0073b29": "答上十自在一問。亦可地中答也，此通答",
    "T35n1732_04a:0073c01": "上問耳。次十忍者，即答上卜定一問。十願",
    "T35n1732_04a:0073c02": "在初地答，次十頂及隨喜心等十句，僧祇後",
    "T35n1732_04a:0073c03": "三品總答之。亦可通前二品答也。問：此下",
    "T35n1732_04a:0073c04": "五品屬前十地，何以不剛藏說？答：若德體難",
    "T35n1732_04a:0073c05": "明，須託人寄事以說。下五相寄別義顯",
    "T35n1732_04a:0073c06": "也。所以明忍普賢說，為表勝德大用廣高",
    "T35n1732_04a:0073c07": "也。四釋文者，初十明，文有四：初總開數、次",
    "T35n1732_04a:0073c08": "第二寄問、三辨德用、四「安住已」下總明結",
    "T35n1732_04a:0073c09": "歎。第三文，分六通以為十明。問：明與通何",
    "T35n1732_04a:0073c10": "別？體一義異無壅。日通識根，由日明也。十",
    "T35n1732_04a:0073c11": "中第一他心通；第二第四天眼，即現未等分",
    "T35n1732_04a:0073c12": "之；第三宿命通；第五第七天耳，亦可第七",
    "T35n1732_04a:0073c13": "意法塵攝也；第六第八神足即身通；第九第",
    "T35n1732_04a:0073c14": "十普是漏盡智。所以知？為此二並達性，故知",
    "T35n1732_04a:0073c15": "也。第七聲與第八色，可見不見分也。又第十",
    "T35n1732_04a:0073c16": "是滅盡定。又辨六通三明是三乘教，十明十",
    "T35n1732_04a:0073c17": "通是一乘教，不可相攝，深淺分齊不同故。",
    "T35n1732_04a:0073c18": "初他心內有三：初問、次辨相、三「是名」下結",
    "T35n1732_04a:0073c19": "名，餘九皆爾耳。第二文有二：初明知此界、",
    "T35n1732_04a:0073c20": "二「如是等」下攝通餘方。初明中分群機大眾",
    "T35n1732_04a:0073c21": "同欣五佛在下總以結之，此依論辨。依經",
    "T35n1732_04a:0073c22": "有三：初總歎、第二「說是品時」下約事顯地",
    "T35n1732_04a:0073c23": "勝、第三「以佛神力」下菩薩為證。初文有三：",
    "T35n1732_04a:0073c24": "初總歎、第二有二問答顯勝義、第三結勝",
    "T35n1732_04a:0073c25": "義。第二事文中有五：初動地、二顯所由、三",
    "T35n1732_04a:0073c26": "雨花等、四大音讚地德、五等通餘方。第三",
    "T35n1732_04a:0073c27": "菩薩證成，文有六：初菩薩來此、二歎地德、",
    "T35n1732_04a:0073c28": "三顯同為證、第四舉多說為證、第五推證",
    "T35n1732_04a:0073c29": "所由、第六等同也。依論，初文有二：初法益、",
    "T35n1732_04a:0074a01": "二事益。法文有三：初反顯、二順辨、三結。順",
    "T35n1732_04a:0074a02": "文有四，謂問、答、責、釋可知，經文略而不具。",
    "T35n1732_04a:0074a03": "第三重頌中，初明頌意及現頌相生起後",
    "T35n1732_04a:0074a04": "文、二正彰偈頌。此前有二：初觀法；二顯意，",
    "T35n1732_04a:0074a05": "此文有二：初為利生、二「示不思議」下為欲",
    "T35n1732_04a:0074a06": "顯理。初文有三：初歎人德、次「示菩薩」下",
    "T35n1732_04a:0074a07": "與自利益、三「隨眾生」下與利他智斷用。二",
    "T35n1732_04a:0074a08": "顯理，文有三：一總顯示、二示相、三辨說意。",
    "T35n1732_04a:0074a09": "二正頌中有九十偈：初六十九正頌法雲等",
    "T35n1732_04a:0074a10": "地、次「為得佛智」下二十一偈頌影像分，餘",
    "T35n1732_04a:0074a11": "略不頌。初中文有二十九頌方便集地。亦",
    "T35n1732_04a:0074a12": "可前二十六通頌前九地，次三頌滿足地分",
    "T35n1732_04a:0074a13": "文也。次二頌三昧分、次十頌受位分、次七",
    "T35n1732_04a:0074a14": "頌大盡分、次六頌釋名分、次十三偈總頌",
    "T35n1732_04a:0074a15": "無上有上等文、次二金剛藏總結。亦可此等",
    "T35n1732_04a:0074a16": "文通頌十地，準思科釋可知。方便集地內，",
    "T35n1732_04a:0074a17": "初二頌集起功德、知慧行相、修行佛道等文；",
    "T35n1732_04a:0074a18": "次二十七頌同相及別相文，此文初別、後同",
    "T35n1732_04a:0074a19": "也。別中，初六三句頌初地相、次一偈一句頌",
    "T35n1732_04a:0074a20": "二地、次一頌三地、次二頌四地、次二頌五",
    "T35n1732_04a:0074a21": "地、次二頌六地、次二頌七地、次三頌八地、",
    "T35n1732_04a:0074a22": "次三頌九地、次「第一妙」下三頌同相，三道亦",
    "T35n1732_04a:0074a23": "好。影像中，初十九頌影分、後二結地德無",
    "T35n1732_04a:0074a24": "盡。初中，十一頌第二勝功德、次四頌第三功",
    "T35n1732_04a:0074a25": "德。二初直知心、知法差別，有二可知；二「聲",
    "T35n1732_04a:0074a26": "聞心」下約凡聖報類辨智用殊能。此文有",
    "T35n1732_04a:0074a27": "二：初「隨行方便次天心」下辨隨類方便智；二",
    "T35n1732_04a:0074a28": "天眼中，初釋、次結。初文有二：初明隨報別",
    "T35n1732_04a:0074a29": "不同知、次「菩薩以無障礙明」下知造業成儀",
    "T35n1732_04a:0074b01": "境界。三宿命有二：初釋、次結。初文有二：初",
    "T35n1732_04a:0074b02": "知自他下位境，有二：初總、次別。次別「又憶",
    "T35n1732_04a:0074b03": "過去」下，知佛上位境也。四未來智明有二：",
    "T35n1732_04a:0074b04": "初釋、次結。初文有二：初知善惡下位人法，有",
    "T35n1732_04a:0074b05": "二：初總、次別；二「知未來無量」下，知佛上位",
    "T35n1732_04a:0074b06": "行法。五天耳有三：初立、次釋、三結。第二文中",
    "T35n1732_04a:0074b07": "有二：初辨天耳聞持德，此有四句；二「十方",
    "T35n1732_04a:0074b08": "遠近」下明天耳用事，此中有三：初總、次「於",
    "T35n1732_04a:0074b09": "東方」下別、三「如東方」下，類九方也。第二東",
    "T35n1732_04a:0074b10": "方別辨中分三：初佛、次辨法體、三「善解無",
    "T35n1732_04a:0074b11": "量」下對人說法。第二法體中出理行二教所",
    "T35n1732_04a:0074b12": "說等辨理教，二「所制」下行教也。法略有十",
    "T35n1732_04a:0074b13": "句：一教體相、二起信相、三示義宗相、四解釋",
    "T35n1732_04a:0074b14": "相、五制學相、六受學相、七舉事勸進相、八聞",
    "T35n1732_04a:0074b15": "軌、九思軌、十修軌耳。次第三對人中有三：",
    "T35n1732_04a:0074b16": "初理法機、次「所得功德」下行法機、三「廣說」下",
    "T35n1732_04a:0074b17": "教機。此文意難得，思之可解，此並歎天耳",
    "T35n1732_04a:0074b18": "明德也。六身通內有三：初立名義、次釋、三",
    "T35n1732_04a:0074b19": "結。第二文有三：初身業體；二「若聞十方」下",
    "T35n1732_04a:0074b20": "辨業體用，有二可知；三「悉自了知」下結業",
    "T35n1732_04a:0074b21": "分齊耳。又此通約威力，第八約現色也。七",
    "T35n1732_04a:0074b22": "分別言音知明，有二：初釋、次結。初有二：初",
    "T35n1732_04a:0074b23": "知聲、二「菩薩隨其等」下辨知所以。初文有",
    "T35n1732_04a:0074b24": "□：初辨知眾生報音聲，初總、次別、三結知；",
    "T35n1732_04a:0074b25": "次「善分別知」下知二諦教法及根器也。八出",
    "T35n1732_04a:0074b26": "色身莊嚴智明，有二：初釋、次結。初文有三：",
    "T35n1732_04a:0074b27": "初達色性；二「菩薩入深法界住持」下辨緣集",
    "T35n1732_04a:0074b28": "成色，即明用也；三「佛子菩薩入無色法界」下",
    "T35n1732_04a:0074b29": "辨通成用相所以耳。第二現色，文有三：初",
    "T35n1732_04a:0074c01": "明自行色體勝、二「大慈色」下明利他故現",
    "T35n1732_04a:0074c02": "淨色、三「出生如來」下辨因果色相大用成就。",
    "T35n1732_04a:0074c03": "普賢色總別有一百一十句，此色有體用，凡",
    "T35n1732_04a:0074c04": "愚二十五色即空故也。九真實智明中有二：",
    "T35n1732_04a:0074c05": "初釋、次結。初文有二：初約所知理顯智明",
    "T35n1732_04a:0074c06": "體；二「菩薩知如是」下辨智巧用，即明其相。",
    "T35n1732_04a:0074c07": "前文有二：初約無相境、二「知一切法別異」下",
    "T35n1732_04a:0074c08": "約無生境也。二用文，於中有二：初牒前所",
    "T35n1732_04a:0074c09": "知、二「不著」下辨智巧用也。用中有三：初明",
    "T35n1732_04a:0074c10": "用自在無著、二「不捨一切」下釋順寂成用",
    "T35n1732_04a:0074c11": "相、三「觀察諸法」下明用自在。十一切法三昧",
    "T35n1732_04a:0074c12": "正受智明中有二：初釋、次結。初文內有三：",
    "T35n1732_04a:0074c13": "初辨住寂名體，有二可知；二「亦不捨」下即",
    "T35n1732_04a:0074c14": "寂常用；三「菩薩於一切法滅盡正受」文下辨",
    "T35n1732_04a:0074c15": "分齊。第二結文有三：初結、次歎定行德用",
    "T35n1732_04a:0074c16": "深廣、三仰推知者。大段第四，結文有一：初",
    "T35n1732_04a:0074c17": "結、次明德量可知也。",
    "T35n1732_04a:0074c18": "24 十忍品十忍品二十四",
    "T35n1732_04a:0074c19": "四門同上。十者數，忍者境與神會情諦可",
    "T35n1732_04a:0074c20": "也。餘二意，前已辨。四釋文，此文有三：初總",
    "T35n1732_04a:0074c21": "列名、二釋、三偈重頌。初文有六：初總告；二",
    "T35n1732_04a:0074c22": "歎成忍因果勝相，因果即為二也；三問；四",
    "T35n1732_04a:0074c23": "列名；五「是名」下結；六引諸佛同說證成。第",
    "T35n1732_04a:0074c24": "二釋文有二：初辨、次結。此十忍前二加行",
    "T35n1732_04a:0074c25": "攝、次無生忍正體攝、後七後知攝。約位，即",
    "T35n1732_04a:0074c26": "順音聲三地已還，順忍即四五六地，無生忍",
    "T35n1732_04a:0074c27": "即七地已上，後七忍九地已上；若通時即齊",
    "T35n1732_04a:0074c28": "等也。此忍前三心境得名，後七從喻受稱。",
    "T35n1732_04a:0074c29": "別釋，初忍有三：初舉、次釋、三結也。二順忍，",
    "T35n1732_04a:0075a01": "三句同前。三，無生，有三，亦同前。就第二釋",
    "T35n1732_04a:0075a02": "中有三：初立、次問、三答也。後七忍相生次第，",
    "T35n1732_04a:0075a03": "如論。此義云何？疑者云：若法無，云何現？經「如",
    "T35n1732_04a:0075a04": "幻也。」疑云：幻法不生，取識；世法不爾，云何",
    "T35n1732_04a:0075a05": "同也？故經「如焰，亦生渴心。」疑云：其焰不得",
    "T35n1732_04a:0075a06": "受用。世法不爾，云何同？答：如夢。疑云：夢則",
    "T35n1732_04a:0075a07": "覺者不聞彼聲。世法聖凡共得，此云何同？",
    "T35n1732_04a:0075a08": "答：如響，雖共而非實也。疑云：響即前得無",
    "T35n1732_04a:0075a09": "益。世法不爾，此何也？答：如電光，無有作",
    "T35n1732_04a:0075a10": "者而觸照有用。疑云：電若有用，即是實法。",
    "T35n1732_04a:0075a11": "答：如化益生，豈是實也。疑云：若一切是無，誰",
    "T35n1732_04a:0075a12": "能作化？答？如空成諸色，豈是有也。四幻，文",
    "T35n1732_04a:0075a13": "有三：初問、次答、三結。答文有二：初辨所觀",
    "T35n1732_04a:0075a14": "法，此文有三：初總舉；二「菩薩等」下辨觀相；",
    "T35n1732_04a:0075a15": "三「譬如幻化」下廣辨幻相，此有譬合二文。第",
    "T35n1732_04a:0075a16": "二「菩薩觀察」下辨忍行，此文有二：初加行",
    "T35n1732_04a:0075a17": "忍、二「出生」下後得忍也。五如焰忍，有三：初",
    "T35n1732_04a:0075a18": "問、次答、三結。答文有法、喻、合及辨觀相四文",
    "T35n1732_04a:0075a19": "可知。六夢忍，文同焰忍可知。七響忍，有三：",
    "T35n1732_04a:0075a20": "初問、次答、三結。答文有二喻，各有法、喻、合三",
    "T35n1732_04a:0075a21": "文，前是自利、後是利他也。八電忍，有三：初問、",
    "T35n1732_04a:0075a22": "次答、三結。第二文有四：初法、次「不行菩薩」下",
    "T35n1732_04a:0075a23": "喻、三「是名」下結。四「若菩薩」下辨益勝用。第二",
    "T35n1732_04a:0075a24": "喻有二喻：初向理體、第二向事用，各有法、",
    "T35n1732_04a:0075a25": "喻、合三文可知。九化忍，有二：初問、次答。答",
    "T35n1732_04a:0075a26": "有五：初一法說、次喻、三「如是菩薩處於」下",
    "T35n1732_04a:0075a27": "合、四「是為」下結、五「佛子菩薩成就此忍」下",
    "T35n1732_04a:0075a28": "明用利益耳。初法，文有二：初明行體所知、",
    "T35n1732_04a:0075a29": "二「佛子是為」下結所知起用自在。合中有三：",
    "T35n1732_04a:0075b01": "初總合；二「不著世間」下辨相，亦可約法譬",
    "T35n1732_04a:0075b02": "顯行儀耳；「譬如化」下，法喻雙結勝用益也。",
    "T35n1732_04a:0075b03": "十虛空忍中有二：初問、次答。答文有五：初",
    "T35n1732_04a:0075b04": "十句明忍體，一一句皆有法、喻；二「佛子如",
    "T35n1732_04a:0075b05": "是菩薩」下七句結成忍行；三「譬如虛空」下復",
    "T35n1732_04a:0075b06": "以喻況行體，以合喻成前忍德也；四「是名」",
    "T35n1732_04a:0075b07": "下結；五「若菩薩成就無來身」下辨忍行用利",
    "T35n1732_04a:0075b08": "益。初十句中，一總、九別，可知。第三廣喻況",
    "T35n1732_04a:0075b09": "忍行，文有二：初十一句明行成、二「何以故」",
    "T35n1732_04a:0075b10": "下釋成忍行也。此答文有二：此意難解，思",
    "T35n1732_04a:0075b11": "之。何者？疑云：若法如空者，此有二疑：一空",
    "T35n1732_04a:0075b12": "體是無，物法亦可如是；二如世事空，別物",
    "T35n1732_04a:0075b13": "依現法，亦如是別有異空也。答相可知。第",
    "T35n1732_04a:0075b14": "三重頌，文有一百二十九偈：初十頌音聲忍、",
    "T35n1732_04a:0075b15": "次十頌順忍、次十頌無生忍、次十頌幻忍、",
    "T35n1732_04a:0075b16": "次十頌焰忍、次十五頌夢忍、次十七頌響",
    "T35n1732_04a:0075b17": "忍、次七言二十行頌電忍、次十頌化忍、次",
    "T35n1732_04a:0075b18": "十頌虛空、次七總頌結歎文彰忍利益也。",
    "T35n1732_04a:0075b19": "25 阿僧祇品阿僧祇品第二十五",
    "T35n1732_04a:0075b20": "四門同上。僧祇者，十數之始名也。此品從三",
    "T35n1732_04a:0075b21": "義得名。二來意、三宗，上已辨。四釋文者，所",
    "T35n1732_04a:0075b22": "以心王問、佛自說者，上來由是大果之因，",
    "T35n1732_04a:0075b23": "非果人莫能辨其際，故佛自說；法依心成，",
    "T35n1732_04a:0075b24": "故心王起問也。又為因果互顯耳。亦可數",
    "T35n1732_04a:0075b25": "法是知事通果，故佛自說耳。故文云如來等",
    "T35n1732_04a:0075b26": "正覺，佛智之義也。此品有二：初問、後答。問意：",
    "T35n1732_04a:0075b27": "菩薩行德盡其數極，未知菩薩數法云何？",
    "T35n1732_04a:0075b28": "亦可問云：聖境既寬，菩薩盡了，未知以何",
    "T35n1732_04a:0075b29": "數法得窮其分量以示下人也。答中總舉",
    "T35n1732_04a:0075c01": "一百二十數以答，大數有十：一阿僧祇。二下",
    "T35n1732_04a:0075c02": "名無量，此云不可量。三無分齊。四無周遍。",
    "T35n1732_04a:0075c03": "五下名無數，此云不可數。六云不可稱。七",
    "T35n1732_04a:0075c04": "名不可量，此脫不可字。八名不可思議，如",
    "T35n1732_04a:0075c05": "下在第七。九名不可說。十名不可說不可",
    "T35n1732_04a:0075c06": "說。此問文有三可知。就佛答中有四：初",
    "T35n1732_04a:0075c07": "歎心王問、二勸聽、三忍可、四「佛告」下正答所",
    "T35n1732_04a:0075c08": "問。就此文有二：初長行、後偈頌。長行即能",
    "T35n1732_04a:0075c09": "數數法，偈頌即數所數也，此即交絡顯數",
    "T35n1732_04a:0075c10": "義德用耳。長行中有百二十番數法門：初一",
    "T35n1732_04a:0075c11": "百成僧祇，二僧祇下次第成十數以答前",
    "T35n1732_04a:0075c12": "問。又一百二十數分齊者，從初拘黎句為",
    "T35n1732_04a:0075c13": "因，次不變已下別有一百句為滿數。次有",
    "T35n1732_04a:0075c14": "二十句者，從受等十句為因，從僧祇等十句",
    "T35n1732_04a:0075c15": "為滿數句也。第二偈中，唯取上第九數法",
    "T35n1732_04a:0075c16": "以校量德行，不頌上文，此中有二百四十",
    "T35n1732_04a:0075c17": "五偈。此中諸偈總長約有二種意：一總、二別。",
    "T35n1732_04a:0075c18": "總者，或事或理、或行或境、或因或果、或文或",
    "T35n1732_04a:0075c19": "義等，乃至顯發釋等，文相自彰也，此可思",
    "T35n1732_04a:0075c20": "之。二別者，有二：一約境，有三，一智正覺、二",
    "T35n1732_04a:0075c21": "眾生世間、三國土世間。二約心，謂正助也。此",
    "T35n1732_04a:0075c22": "文有三：初十四行明能數，於中有十重積",
    "T35n1732_04a:0075c23": "數法即為十文。二對事辨所數，此對事所",
    "T35n1732_04a:0075c24": "數中有二：初用第九數量法、二「攝取不可",
    "T35n1732_04a:0075c25": "言說轉已」下轉取第十數因用以量法。所",
    "T35n1732_04a:0075c26": "以爾者，但欲明增數之法非只如此。三後",
    "T35n1732_04a:0075c27": "一行總結。問：所以不用第十數者？第十數",
    "T35n1732_04a:0075c28": "屬佛故。文中雖明佛果法，欲取能迴善",
    "T35n1732_04a:0075c29": "根因位法也。所以爾者，為果相通因，二處",
    "T35n1732_04a:0076a01": "顯故。此可思之。此即數於無數耳。",
    "T35n1732_04a:0076a02": "26 壽命品壽命品第二十六",
    "T35n1732_04a:0076a03": "四門同上。辨名者，壽者命根。亦可命壽無",
    "T35n1732_04a:0076a04": "二，依大乘即陰相續，依小乘別有不相應",
    "T35n1732_04a:0076a05": "性。二來意、三宗，上已辨。四辨文者，此下二",
    "T35n1732_04a:0076a06": "品心王自說者，為命處不定，隨心成故也。",
    "T35n1732_04a:0076a07": "亦可唯因位有種種義自在也，即壽於無",
    "T35n1732_04a:0076a08": "壽也。此中何故舉果土？此為舉處，取能修",
    "T35n1732_04a:0076a09": "行人，故下云「普賢充滿其中」也。此文有三：",
    "T35n1732_04a:0076a10": "初總告、二舉所依土、三「普賢」下辨能修入因",
    "T35n1732_04a:0076a11": "行也。第二文中，初略十土、二廣校量耳。",
    "T35n1732_04a:0076a12": "27 菩薩住處品菩薩住處品第二十七",
    "T35n1732_04a:0076a13": "四門同上。一釋名者，人義及所依，三義得名",
    "T35n1732_04a:0076a14": "可知。二來意、三宗，上已辨。四釋文者，約相",
    "T35n1732_04a:0076a15": "同下位，故辨處也，此即住於無住耳。又雖",
    "T35n1732_04a:0076a16": "同人，而無生為生、無住為住。此文有二：初",
    "T35n1732_04a:0076a17": "不住有故，明十方清淨八住處；二辨不盡",
    "T35n1732_04a:0076a18": "有為故，寄四海十五染處也。",
    "T35n1732_04a:0076a19": "28 佛不思議法品佛不思議法品第二十八",
    "T35n1732_04a:0076a20": "此下答第二會中三十二問後十三果德問",
    "T35n1732_04a:0076a21": "耳。然問答辨義者，為明圓宗祕教顯於時",
    "T35n1732_04a:0076a22": "聽修相方便，彰在心目，致使說法被益者無",
    "T35n1732_04a:0076a23": "隱宗趣，發心崇遠者不翳習求。是故經言",
    "T35n1732_04a:0076a24": "「於正說中置隨語義，於正義中置隨義語。」",
    "T35n1732_04a:0076a25": "隨語之義，義非別體之義，隨義之語，語非別",
    "T35n1732_04a:0076a26": "詮之語。此是語者之正則，不可執名詮以",
    "T35n1732_04a:0076a27": "定法體，是以此經正宗中因果相從、問答連",
    "T35n1732_04a:0076a28": "照，不隱失一意，此即大聖巧也。方便修成",
    "T35n1732_04a:0076a29": "因果中，上來答因行訖，次下三品答果：初",
    "T35n1732_04a:0076b01": "不思議即法身德、次相海即報身德、次小相",
    "T35n1732_04a:0076b02": "即化身德。此依三乘。若依一乘時，初品是",
    "T35n1732_04a:0076b03": "體、次品是相、第三品是用也。四門同上。一",
    "T35n1732_04a:0076b04": "辨名者，佛不思議法者，此由果故，標佛為",
    "T35n1732_04a:0076b05": "初，果非下地測量也。法者，因人所軌也，亦",
    "T35n1732_04a:0076b06": "可自體也。就三義得名。二何故品來？由",
    "T35n1732_04a:0076b07": "因行滿已，次行成得果耳。三宗。此品三身內",
    "T35n1732_04a:0076b08": "以法身為宗。若體相用以分，即果德自體",
    "T35n1732_04a:0076b09": "為宗。亦可初體、次相、後用，約三身通此三",
    "T35n1732_04a:0076b10": "耳。四釋文者，所以青蓮花說者，果不自彰，",
    "T35n1732_04a:0076b11": "寔由因花顯也。青蓮花，勝也。所以告蓮花",
    "T35n1732_04a:0076b12": "藏者，非因淨藏無由攝受勝果也。此文",
    "T35n1732_04a:0076b13": "有二：初序、二「爾時青蓮華承佛」下明正說。",
    "T35n1732_04a:0076b14": "序文有三：初會眾疑念，此文有二：初總生",
    "T35n1732_04a:0076b15": "念、二出所疑法；二「爾時世尊」下加威與力。",
    "T35n1732_04a:0076b16": "三「爾時青蓮華即入」下明入定審法。亦可不",
    "T35n1732_04a:0076b17": "入定。所以者？由是果法已自深微，更入定",
    "T35n1732_04a:0076b18": "顯，退信解故。為以法深，故但審法界，下二",
    "T35n1732_04a:0076b19": "品從此耳。因此料簡上下文中，法界者是",
    "T35n1732_04a:0076b20": "何觀境？答：依此經文及《地論》，有二義：一若",
    "T35n1732_04a:0076b21": "依《地論》判，即是第一義諦理觀境。此約三",
    "T35n1732_04a:0076b22": "乘判。二若依經上下文，即通理事二觀境，",
    "T35n1732_04a:0076b23": "其法大通非局，仍位在無為耳。初問中略",
    "T35n1732_04a:0076b24": "念十法，為是果法，非思量境，故皆不思也。",
    "T35n1732_04a:0076b25": "此十句義有五：初一辨依果、次二問因行、",
    "T35n1732_04a:0076b26": "次一問正報果德、次三問佛法身音聲智慧",
    "T35n1732_04a:0076b27": "三業德相、下三句問神力自在。第三審法中",
    "T35n1732_04a:0076b28": "十句內，初五自利、下五利他也。二「爾時青蓮",
    "T35n1732_04a:0076b29": "華」下正說。此品遠答上十句，法身德；次相海",
    "T35n1732_04a:0076c01": "答不動一句，報身德；小相答上佛六根佛智",
    "T35n1732_04a:0076c02": "二句，化身果。此告青蓮花藏者，深奧之勝器",
    "T35n1732_04a:0076c03": "也。答文中分二：初十句總亦則是別，從此",
    "T35n1732_04a:0076c04": "句下別。別中略舉三百二十種功德法門以",
    "T35n1732_04a:0076c05": "示也。有五：初五十句，答上剎土一問；二「十",
    "T35n1732_04a:0076c06": "種出生住持」下五十句，答上淨願及種性二",
    "T35n1732_04a:0076c07": "問；三「有十種佛事」下六十句，答上佛出世一",
    "T35n1732_04a:0076c08": "問；四「一切諸佛有無礙住」下九十句，答佛三",
    "T35n1732_04a:0076c09": "業相三問；五「十種最勝力」下七十句，答上神",
    "T35n1732_04a:0076c10": "力作用三問。初五十句中，初十辨行德所依",
    "T35n1732_04a:0076c11": "妙住、次十實性隨緣以成十種行德、次十以",
    "T35n1732_04a:0076c12": "稱法起行成十方便智、次十巧用隨緣自他",
    "T35n1732_04a:0076c13": "德備不失時、次十不思境明境界巧用應",
    "T35n1732_04a:0076c14": "機無失故超果獨絕。初十句中，初二辨自",
    "T35n1732_04a:0076c15": "分相應行德、次七利他攝化行、次一自他契",
    "T35n1732_04a:0076c16": "實平等無二。第二十句中有三：初七明法身",
    "T35n1732_04a:0076c17": "功德六根作用、次二明依正二法神通自在、",
    "T35n1732_04a:0076c18": "次一明佛因圓等諸佛所證也。第三十句可",
    "T35n1732_04a:0076c19": "知。第四十句有二：初二自利、後八利他。第",
    "T35n1732_04a:0076c20": "五十句可知。第二五十句中，初三十答上淨",
    "T35n1732_04a:0076c21": "願、後「離惡」下二十句答種性。初十，從正智",
    "T35n1732_04a:0076c22": "出，後得住持願智之用。此有二，初三自利、",
    "T35n1732_04a:0076c23": "後七利他。第二十，以外用依內成，即內德法",
    "T35n1732_04a:0076c24": "也。於中初三三業德備，次七三業攝化功德。",
    "T35n1732_04a:0076c25": "第三十，由前內德成，實用外彰，獨勝莫加故",
    "T35n1732_04a:0076c26": "也。於中初二自利行、次二利他方便、次一",
    "T35n1732_04a:0076c27": "自利德滿、次六利他德備。第四十，德彰故淨",
    "T35n1732_04a:0076c28": "也。初六自行無染、次四利他處無著。第五十，",
    "T35n1732_04a:0076c29": "淨決定故究竟也。初六因行滿淨、次四三身",
    "T35n1732_04a:0077a01": "果滿淨。四中初一化，一法、二報。",
    "T35n1732_04a:0077a02": "第三六十句，初十明化德、後五十報身德，皆",
    "T35n1732_04a:0077a03": "此法身德也。佛事者，能興大用，化身攝益相",
    "T35n1732_04a:0077a04": "也。初五利他方便、次五利他正益。後五十中，",
    "T35n1732_04a:0077a05": "初十一無盡智用如海，初一明所依法身；次",
    "T35n1732_04a:0077a06": "十能依德用，初四自利行、後六利他行體。第",
    "T35n1732_04a:0077a07": "三十常法，初四自覺行滿、次六覺他行備。第",
    "T35n1732_04a:0077a08": "四十無量說佛法，可知。第五十常作佛事，初",
    "T35n1732_04a:0077a09": "四明於淨土三業施化攝益；次三現色等",
    "T35n1732_04a:0077a10": "住持；次二現寶等莊嚴；次一入定益諸菩",
    "T35n1732_04a:0077a11": "薩，亦可但默非定也。第六十堅固，初五自分",
    "T35n1732_04a:0077a12": "德圓、次二勝進行迴向、次三修成化益。第四",
    "T35n1732_04a:0077a13": "文九十句，有三：初三十答上法身一問、次三",
    "T35n1732_04a:0077a14": "十答上音聲等口業、下有三十答佛智意",
    "T35n1732_04a:0077a15": "業。初十無礙住，初三自行無礙、次七利他無",
    "T35n1732_04a:0077a16": "礙。第二十最勝莊嚴，初三三業體嚴、次六三",
    "T35n1732_04a:0077a17": "業用、次一利他德行滿。第三十自在正法，可",
    "T35n1732_04a:0077a18": "知。言非不先覺諸佛正法，亦不住學地",
    "T35n1732_04a:0077a19": "而成正覺者，此有二意：一簡文中義。此中",
    "T35n1732_04a:0077a20": "佛者非同小乘佛，為是共教因大佛也。二",
    "T35n1732_04a:0077a21": "者將普賢義簡異生信別門。其佛假使前後",
    "T35n1732_04a:0077a22": "現成，並同先覺、並同在究竟，離其學地及",
    "T35n1732_04a:0077a23": "以不覺，為普賢法攝三世自在故也。此意",
    "T35n1732_04a:0077a24": "思之。第四十一不思議成正覺，初四因圓、",
    "T35n1732_04a:0077a25": "次三利他行成、次四三身具德滿成佛也。十",
    "T35n1732_04a:0077a26": "巧妙方便，初四自行、後六利他。十佛事可",
    "T35n1732_04a:0077a27": "知。十法王，初七自利德、次二利他行、次二",
    "T35n1732_04a:0077a28": "自他，二果相攝無別耳。十住法，初四利他",
    "T35n1732_04a:0077a29": "德、次六起悲等用無盡。十悉無有餘，初三",
    "T35n1732_04a:0077b01": "知法界等無餘、次二知染器世間、次六知",
    "T35n1732_04a:0077b02": "出世因法等也。第五文有七十句，初十答",
    "T35n1732_04a:0077b03": "上神力一問、次五十答上無礙住、次十答上",
    "T35n1732_04a:0077b04": "解脫。初十勝力，初列、次釋，初四自行成、次六",
    "T35n1732_04a:0077b05": "他行備。第十中四住義佛所住，即最勝我是",
    "T35n1732_04a:0077b06": "佛住；次無礙即真空定，即聖住；次無礙心，即",
    "T35n1732_04a:0077b07": "天住；次大悲，即梵住也。十定可知。十法，初",
    "T35n1732_04a:0077b08": "五得世間善滿、次五出世行成。十清淨法，初",
    "T35n1732_04a:0077b09": "六入因行、後四入佛。三身境界。十一切智，住",
    "T35n1732_04a:0077b10": "離障相應不動也。初二知器性、次一總、「三",
    "T35n1732_04a:0077b11": "輪化」下七別。別中，初三神通輪、次一正教輪、",
    "T35n1732_04a:0077b12": "次三記心輪化。十不可思議三昧，初二利他",
    "T35n1732_04a:0077b13": "方便、次三自利方便、次一利他純熟、次一自",
    "T35n1732_04a:0077b14": "利行熟、次三寂用解脫自在究竟。十無礙解",
    "T35n1732_04a:0077b15": "脫，初五於一塵中現諸佛轉法輪教化、次",
    "T35n1732_04a:0077b16": "五於現在攝三世佛於一門中現也。又《大",
    "T35n1732_04a:0077b17": "乘同性經》中佛有十種地。「善丈夫！佛地有十，",
    "T35n1732_04a:0077b18": "一切菩薩及聲聞辟支佛等所不能行。何者",
    "T35n1732_04a:0077b19": "為十？一名甚深難知廣明智德地、二名清",
    "T35n1732_04a:0077b20": "淨身分威嚴不思議明德地、三名善明月幢",
    "T35n1732_04a:0077b21": "寶相海藏地、四名精妙金光功德神通福德",
    "T35n1732_04a:0077b22": "地、五名輪威藏明德地、六名虛空內清淨無",
    "T35n1732_04a:0077b23": "垢焰光開相地、七名廣勝法界藏明界地、八",
    "T35n1732_04a:0077b24": "名最淨善覺智藏能淨無垢無邊無礙智通",
    "T35n1732_04a:0077b25": "地、九名無邊億莊嚴迴向能照明地、十名毘",
    "T35n1732_04a:0077b26": "盧遮那智海藏地。善丈夫！此是如來十地名",
    "T35n1732_04a:0077b27": "號，諸佛智慧不可具說。善丈夫！佛初地者，",
    "T35n1732_04a:0077b28": "一切微細習氣除故，復一切法得自在故。第",
    "T35n1732_04a:0077b29": "二地者，轉法輪故，說深法故。第三地者，說",
    "T35n1732_04a:0077c01": "諸聲聞法式故，又復顯說三乘故。第四地",
    "T35n1732_04a:0077c02": "者，說八萬四千法門故，又復降伏四種魔",
    "T35n1732_04a:0077c03": "故。第五地者，如法降伏諸外道故，又復降伏",
    "T35n1732_04a:0077c04": "敖慢及眾數故。第六地者，教示無量眾生六",
    "T35n1732_04a:0077c05": "通中故，又復顯現六種大神通故，謂現無",
    "T35n1732_04a:0077c06": "邊清淨佛剎功德莊嚴，顯無邊菩薩大眾圍",
    "T35n1732_04a:0077c07": "遶，顯現無邊廣大佛剎，顯現無邊佛剎自體，",
    "T35n1732_04a:0077c08": "顯現無邊諸佛剎中，從兜率天下託胎乃至",
    "T35n1732_04a:0077c09": "法滅，示現無邊種種神通。第七地者，為諸菩",
    "T35n1732_04a:0077c10": "薩如實說七菩提分無所有故，復無所著",
    "T35n1732_04a:0077c11": "故。第八地者，受一切菩薩阿耨多羅三藐三",
    "T35n1732_04a:0077c12": "菩提四種記故。第九地者，為諸菩薩善方便",
    "T35n1732_04a:0077c13": "故。第十地者，為諸菩薩說一切諸法無所",
    "T35n1732_04a:0077c14": "有故，復告令知一切諸法本來寂滅大涅",
    "T35n1732_04a:0077c15": "槃故。」此應三乘耳。",
    "T35n1732_04a:0077c16": "29 如來相海品如來相海品第二十九",
    "T35n1732_04a:0077c17": "四門同上。一釋名者，佛相無窮故如海也，",
    "T35n1732_04a:0077c18": "今寄同人說三十二耳，勝諸天故說八十",
    "T35n1732_04a:0077c19": "好也，亦可應神耳。此約三乘解。今此文是",
    "T35n1732_04a:0077c20": "一乘相，故如海也，所以普賢說寄德無邊",
    "T35n1732_04a:0077c21": "故也。問：上〈不思議法品〉別告一人，今何故不",
    "T35n1732_04a:0077c22": "也？答：上法是體，顯勝故別告耳。二來意者，前",
    "T35n1732_04a:0077c23": "體、後相，故來也。三宗者，依三乘，用三十二",
    "T35n1732_04a:0077c24": "等諸大相為宗。亦可增廣不同三十二相",
    "T35n1732_04a:0077c25": "也，即如文辨相德為體耳。",
    "T35n1732_04a:0077c26": "四釋文者，此文有二：初誡聽許說；二廣辨，",
    "T35n1732_04a:0077c27": "此文有二：初略辨九十三種大人相、次下總",
    "T35n1732_04a:0077c28": "明十蓮華藏世界大人相也。前文，初七頂上",
    "T35n1732_04a:0077c29": "相、次「名圓滿」下二十二嚴頂相、次三眉間相。",
    "T35n1732_04a:0078a01": "眼鼻各一相、舌有四相、齗齶一相、大牙有",
    "T35n1732_04a:0078a02": "四相、齒有一相、肩有五相、胸有一、脇有一、",
    "T35n1732_04a:0078a03": "腹有七、下分有二、手有十二、馬藏有三、髀",
    "T35n1732_04a:0078a04": "有二、󰈷有二、毛端有一、足有十三。一一相",
    "T35n1732_04a:0078a05": "文有四：初列名；二出體；三光；四光照被益，",
    "T35n1732_04a:0078a06": "於緣分齊也。",
    "T35n1732_04a:0078a07": "大方廣佛華嚴經搜玄分齊通智方軌卷第四",
    "T35n1732_04a:0078a08": "之上"
}