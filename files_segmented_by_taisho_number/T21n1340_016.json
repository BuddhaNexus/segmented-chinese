{
    "T21n1340_016:0731c02": "大法炬陀羅尼經卷第十六",
    "T21n1340_016:0731c04": "隋天竺三藏闍那崛多譯",
    "T21n1340_016:0731c05": "將護法師品第三十九",
    "T21n1340_016:0731c06": "放光佛本事品第四十",
    "T21n1340_016:0731c07": "教證法品第四十一",
    "T21n1340_016:0731c08": "39 將護法師品將護法師品第三十九",
    "T21n1340_016:0731c09": "阿難。爾時上名意菩薩白放光如來言。世尊。",
    "T21n1340_016:0731c10": "如來說一切諸法少分名字。若人學已得成",
    "T21n1340_016:0731c11": "就者。彼離世間諸波羅蜜。於此法中云何相",
    "T21n1340_016:0731c12": "應。世尊。若無相智知一切法者此一切法無",
    "T21n1340_016:0731c13": "有一相。若法有相可得聽受。何者是相。復云",
    "T21n1340_016:0731c14": "何相。以何相故。能知世間出世間相。復云何",
    "T21n1340_016:0731c15": "知方便業藏。",
    "T21n1340_016:0731c16": "時放光佛告上名意菩薩言。摩那婆。以方便",
    "T21n1340_016:0731c17": "智知諸法相。自當得是業藏來處。上名意菩",
    "T21n1340_016:0731c18": "薩復白佛言。世尊。如來雖復略說諸法方便",
    "T21n1340_016:0731c19": "解釋一切諸佛方便言教能受持者及能入證",
    "T21n1340_016:0731c20": "能覺知者。然是三種方便業藏。我等從今當",
    "T21n1340_016:0731c21": "勤修學。如如來說我等皆已如是聽受如是",
    "T21n1340_016:0731c22": "聞知。世尊。是中復有諸餘眾生。聞是說已不",
    "T21n1340_016:0731c23": "能了知此方便義。惟願今者具為是等宣揚",
    "T21n1340_016:0731c24": "如是三種業藏方便言教。",
    "T21n1340_016:0731c25": "阿難。爾時放光如來應供正遍覺。復告上名",
    "T21n1340_016:0731c26": "意菩薩言。摩那婆。於意云何。汝頗知有幾所",
    "T21n1340_016:0731c27": "眾生能得知此三教業藏。汝復知有幾所眾",
    "T21n1340_016:0731c28": "生不能知者。時上名意菩薩復白佛言。世尊。",
    "T21n1340_016:0731c29": "頗有眾生如如來說三教業藏如實知者。又",
    "T21n1340_016:0732a01": "於所說三言教義能盡持不。佛言。摩那婆。如",
    "T21n1340_016:0732a02": "我向者已先問汝。有幾眾生能聞是法及能",
    "T21n1340_016:0732a03": "受持。汝今云何更問知此三種言教。我實不",
    "T21n1340_016:0732a04": "見如是眾生。時佛復告彼菩薩言。摩那婆。如",
    "T21n1340_016:0732a05": "來說此三言教時。汝等能解能知。復能為彼",
    "T21n1340_016:0732a06": "若人非人如是等類開解演說不。惟有如來",
    "T21n1340_016:0732a07": "能知三種方便言教。或時為他具解其義。或",
    "T21n1340_016:0732a08": "時為他少分開發。摩那婆。我觀如是無量無",
    "T21n1340_016:0732a09": "邊諸世界中。終不見有如是眾生初未成就",
    "T21n1340_016:0732a10": "阿耨多羅三藐三菩提而能得說三教藏者。",
    "T21n1340_016:0732a11": "惟除如來應供正遍覺乃能說耳。摩那婆。如",
    "T21n1340_016:0732a12": "來說已諸餘眾生或時少解。然終不稱如來",
    "T21n1340_016:0732a13": "所說。如是而解此等三種方便業藏。於如來",
    "T21n1340_016:0732a14": "前不能解說。亦不能知初阿字門。亦不能入",
    "T21n1340_016:0732a15": "三言教藏。設以種種思惟方便。亦不得入。何",
    "T21n1340_016:0732a16": "敢言知。是故我說惟除如來獨能清淨如是",
    "T21n1340_016:0732a17": "業道。上名意復言。世尊。如是業道當云何淨。",
    "T21n1340_016:0732a18": "佛言。摩那婆。今為此問可謂非時。汝知不",
    "T21n1340_016:0732a19": "淨事宜然也。摩那婆。我已三告不許於汝。云",
    "T21n1340_016:0732a20": "何復問如來。復能如是教我知此三言教藏。",
    "T21n1340_016:0732a21": "諸餘眾生不能知也。摩那婆。如是三種方便",
    "T21n1340_016:0732a22": "教藏阿迦那等三字。所有句義汝但能說。云",
    "T21n1340_016:0732a23": "何得知此諸句義。摩那婆。然亦有是一種方",
    "T21n1340_016:0732a24": "便。若諸眾生清淨持戒。則能知此三言教藏",
    "T21n1340_016:0732a25": "為他演說。上名意言。世尊。是何方便而能得",
    "T21n1340_016:0732a26": "知。摩那婆。無餘方便惟有如來德力加持。",
    "T21n1340_016:0732a27": "如是眾生乃能知耳。上名意言。世尊。如來若",
    "T21n1340_016:0732a28": "當入涅槃者。從誰復聞如是業藏。誰更當能",
    "T21n1340_016:0732a29": "為他解釋。佛言。摩那婆。誰於我前親聞受者。",
    "T21n1340_016:0732b01": "彼於未來凡所生處淨居諸天躬往教知。或",
    "T21n1340_016:0732b02": "餘世界諸佛威神來加彼人。如先所聞終不",
    "T21n1340_016:0732b03": "忘捨。此三教藏如鳥現前能作光明摩那婆。",
    "T21n1340_016:0732b04": "汝於爾時當大欣悅起隨喜心。此諸眾生能",
    "T21n1340_016:0732b05": "為他說如是言教。斯皆是此如來神力所加",
    "T21n1340_016:0732b06": "持也。汝今當知。若能如是對如來前問是義",
    "T21n1340_016:0732b07": "者非不劣人。何以故。終無復有愚劣眾生能",
    "T21n1340_016:0732b08": "為他說。如來終亦不為破戒一惡眾生說是",
    "T21n1340_016:0732b09": "義門。何況乃於無量無邊諸世界中破戒不",
    "T21n1340_016:0732b10": "淨惡眾生中而當宣說如是義處。必無是事。",
    "T21n1340_016:0732b11": "復次摩那婆。是中實有無量妙義無量妙言。",
    "T21n1340_016:0732b12": "若為如是愚癡眾生輕即說者。更令造業。非",
    "T21n1340_016:0732b13": "為光顯是陀羅尼文句義味。摩那婆。此陀羅",
    "T21n1340_016:0732b14": "尼。惟是諸佛如來能作此等諸法光明最勝",
    "T21n1340_016:0732b15": "上智具足諸法所應演說清淨之處。皆悉依此",
    "T21n1340_016:0732b16": "陀羅尼經。而當為彼樂聞者說。彼樂聞者。當",
    "T21n1340_016:0732b17": "應詣彼善丈夫所至心聽受。如如來前聽聞",
    "T21n1340_016:0732b18": "正法。何以故。是善丈夫能說如是修多羅者。",
    "T21n1340_016:0732b19": "皆是如來威神力故。是故樂聞法者。應作此",
    "T21n1340_016:0732b20": "心樂聞於法。摩那婆。當爾之時。慎莫令有惱",
    "T21n1340_016:0732b21": "亂法師。若彼法師無嬈害者。當為世間興大",
    "T21n1340_016:0732b22": "利益。摩那婆。此言教藏非少智眾生所行境",
    "T21n1340_016:0732b23": "界。亦非供養少佛而能得聞。乃於無量無邊",
    "T21n1340_016:0732b24": "諸世尊所修行供養。方始得聞。方乃得學。然",
    "T21n1340_016:0732b25": "後能知此三教藏為他解說。",
    "T21n1340_016:0732b26": "摩那婆。於意云何。彼諸眾生。若無法師自力",
    "T21n1340_016:0732b27": "能得如是法不。而諸眾生不得法者。以無法",
    "T21n1340_016:0732b28": "師故不得法。設有法師其受法人若不先請",
    "T21n1340_016:0732b29": "則不得說。是故要須先請法師。以己身力供",
    "T21n1340_016:0732c01": "給供養。然後得說。若受法人為弘法故勸請",
    "T21n1340_016:0732c02": "法師。是人爾時應當躬往詣法師所將養衛",
    "T21n1340_016:0732c03": "護。若受法人在法師所。則惡行之人諂媚誹",
    "T21n1340_016:0732c04": "毀。不信法義不喜法師。求過短者不能得便。",
    "T21n1340_016:0732c05": "若聽法人欲樂堪受。發大勇猛具足精進。隨",
    "T21n1340_016:0732c06": "時能問法師所說方便言教。時所聞法則無",
    "T21n1340_016:0732c07": "闕少。若無問者。爾時法師不能具宣諸佛法",
    "T21n1340_016:0732c08": "門。終不弘顯。亦無眾生知有佛法。不知如是",
    "T21n1340_016:0732c09": "三藏法故。彼諸無智生盲眾生。皆墮無明大",
    "T21n1340_016:0732c10": "黑闇處。以不能知諸法門故。無有智者無有",
    "T21n1340_016:0732c11": "行者。當知世間盡皆晦冥。摩那婆。諸眾生等",
    "T21n1340_016:0732c12": "皆由嫉妬我心垢蔽。是以不能詣聽法所。設",
    "T21n1340_016:0732c13": "復往詣亦不聞法。以不聞故不知善惡業行",
    "T21n1340_016:0732c14": "之事。是所應作。是不應作。當知爾時世間多",
    "T21n1340_016:0732c15": "有如是眾生。",
    "T21n1340_016:0732c16": "40 放光佛本事品大法炬陀羅尼經放光佛本事品第四十",
    "T21n1340_016:0732c17": "爾時放光如來告上名意菩薩摩訶薩言。摩",
    "T21n1340_016:0732c18": "那婆。我念往昔初有一劫。名曰難伏。復第二",
    "T21n1340_016:0732c19": "劫。名曰除樂。過是劫已復有一劫。如是三劫",
    "T21n1340_016:0732c20": "空無有佛。於彼劫內一切眾生凡所生處。乃",
    "T21n1340_016:0732c21": "至不曾聞一法音。況復得有如法行者。若能",
    "T21n1340_016:0732c22": "修行無有是處。彼諸眾生生無法世。專造惡",
    "T21n1340_016:0732c23": "行。不孝父母不事師長。不敬沙門及婆羅門。",
    "T21n1340_016:0732c24": "遠離持戒依止惡法。常樂放逸墮沒闇冥。不",
    "T21n1340_016:0732c25": "識是非不知善惡。不別尊卑不懷恩養。乃至",
    "T21n1340_016:0732c26": "不知何者是父何者為母。云何兄弟及以姊",
    "T21n1340_016:0732c27": "妹。如是等法以不知故。各各皆入愚癡黑闇。",
    "T21n1340_016:0732c28": "失八善根及樂行法。墮於地獄深遠苦中。終",
    "T21n1340_016:0732c29": "不覺知何者是佛。何者是法。何者是僧。亦復",
    "T21n1340_016:0733a01": "不識一切善根。如是劫時。有一菩薩。名曰香",
    "T21n1340_016:0733a02": "上。示現生在婆羅門家。其生未幾父母並終。",
    "T21n1340_016:0733a03": "如是菩薩身漸長大。成就諸根具精進力。善",
    "T21n1340_016:0733a04": "根純熟捨家出家。既出家已苦行精勤。依一",
    "T21n1340_016:0733a05": "林樹四十年中。食果飲水更無餘食。其所食",
    "T21n1340_016:0733a06": "果在樹雖熟終不先取。要因鴝鵒鸚鵡猨猴",
    "T21n1340_016:0733a07": "諸禽獸等啄食之餘。雖無蟲食有時熟已。風",
    "T21n1340_016:0733a08": "吹自落然後乃取。其食時節。要經七日然始",
    "T21n1340_016:0733a09": "一食。七日之內終無二食。如是菩薩食時雖",
    "T21n1340_016:0733a10": "至。地無餘果便爾空過亦無所食。四十二年",
    "T21n1340_016:0733a11": "或食不食。長夜精苦修習禪定。以修定故獲",
    "T21n1340_016:0733a12": "五神通。然是菩薩經四十七年。因神通力即",
    "T21n1340_016:0733a13": "以天眼過於人眼。觀視世界所有眾生。不持",
    "T21n1340_016:0733a14": "禁戒全無福德。專造惡業嫉妬毀謗。不事父",
    "T21n1340_016:0733a15": "母不敬沙門。長夜熾然增長眾惡。更相恐害",
    "T21n1340_016:0733a16": "甚於怨讐。爾時菩薩見如是等惡眾生已生",
    "T21n1340_016:0733a17": "大憂悲。如是歎曰。嗚呼哀哉。嗚呼哀哉。此等",
    "T21n1340_016:0733a18": "眾生極成大失。寧能於此寬大剎中。無一眾",
    "T21n1340_016:0733a19": "生有片善根。況具足者。復如是念。我於今日",
    "T21n1340_016:0733a20": "應以天眼觀此三千大千世界求一眾生具足",
    "T21n1340_016:0733a21": "善根。我若見者應大歡喜。何以故。我於彼所",
    "T21n1340_016:0733a22": "得斯大利。若不知處即宜因此。更相教告生",
    "T21n1340_016:0733a23": "長善根。時彼菩薩如是念已。即於林中宴坐",
    "T21n1340_016:0733a24": "入定思惟觀察。見其南方過二十世界。有一",
    "T21n1340_016:0733a25": "佛土名曰善光。彼土有佛號曰寶幢如來應",
    "T21n1340_016:0733a26": "供正遍覺。摩那婆。彼佛何故名曰寶幢。以其",
    "T21n1340_016:0733a27": "生時即於頂上放大光明。大光出時其世界",
    "T21n1340_016:0733a28": "中。無一眾生能知彼光從佛頂出。亦復不能",
    "T21n1340_016:0733a29": "分別彼光相貌形色。為青為黃為赤為白為",
    "T21n1340_016:0733b01": "黑為紫為頗梨色。諸餘色相乃至一相皆不",
    "T21n1340_016:0733b02": "能知。彼光出已其佛剎土咸成寶色。時諸眾",
    "T21n1340_016:0733b03": "生見其剎土如是莊嚴。各作是念。此必當是",
    "T21n1340_016:0733b04": "菩薩出世建立寶幢。故使世界變為寶耳。摩",
    "T21n1340_016:0733b05": "那婆。以是因緣彼佛如來名為寶幢。摩那婆。",
    "T21n1340_016:0733b06": "爾時寶幢如來從頂出光。直來臨照香上菩",
    "T21n1340_016:0733b07": "薩在頂而住。時彼菩薩於禪定內見佛光明",
    "T21n1340_016:0733b08": "住在其頂生希有心。發如是念。我今宜應捨",
    "T21n1340_016:0733b09": "此三昧。如是念已即從定起。觀彼光明所從",
    "T21n1340_016:0733b10": "來處。見從南方善光世界寶幢世尊頂出光",
    "T21n1340_016:0733b11": "已直指自身。既不淪沒亦無障礙。而復見彼",
    "T21n1340_016:0733b12": "寶幢世尊以九十二那由他聲聞大眾前後圍",
    "T21n1340_016:0733b13": "繞。復作是念。我於今日可詣彼佛世尊足下",
    "T21n1340_016:0733b14": "恭敬禮拜佛及僧眾。香上菩薩生是心時。寶",
    "T21n1340_016:0733b15": "幢如來還攝光明。光明沒已菩薩爾時如常",
    "T21n1340_016:0733b16": "宴坐無所見知。深自咎責。我今寧可長失斯",
    "T21n1340_016:0733b17": "利。時彼菩薩復作是念。我今還應入是三昧。",
    "T21n1340_016:0733b18": "如是念已即復入定。既入定已光明復來住",
    "T21n1340_016:0733b19": "菩薩頂。還見彼佛無量大眾左右圍繞。時彼",
    "T21n1340_016:0733b20": "菩薩復作是念。我今應詣彼佛世尊。如是念",
    "T21n1340_016:0733b21": "時光明復沒。其光沒已菩薩復念。我今自應",
    "T21n1340_016:0733b22": "還入彼定。既入定已何須更出。乃至不應到",
    "T21n1340_016:0733b23": "彼佛所。摩那婆。時彼如來作如是念。今此菩",
    "T21n1340_016:0733b24": "薩有大勇猛具足精進。我亦不應令是菩薩",
    "T21n1340_016:0733b25": "放捨斯願不成大利。或來我前或棄身命。慎",
    "T21n1340_016:0733b26": "勿令彼捨精進心。莫使彼身於是法門而作",
    "T21n1340_016:0733b27": "損減。我今應當令其安住如是正法教令覺",
    "T21n1340_016:0733b28": "知。使是菩薩一切法中咸得開解滿其本願。",
    "T21n1340_016:0733b29": "摩那婆。時彼如來如是念已於彼界沒。忽來",
    "T21n1340_016:0733c01": "至此菩薩前住。摩那婆。爾時菩薩忽然覩見",
    "T21n1340_016:0733c02": "寶幢如來應供正遍覺。身相莊嚴三十二種。",
    "T21n1340_016:0733c03": "殊特微妙狀若金山生大希有重尊敬心。於",
    "T21n1340_016:0733c04": "彼佛所猶如父想。而彼菩薩心生如是尊敬",
    "T21n1340_016:0733c05": "事已。起愛敬心不自勝任。慚愧悲泣前詣佛",
    "T21n1340_016:0733c06": "所。雙膝長跪頂禮佛足。右繞三匝退住一面。",
    "T21n1340_016:0733c07": "如是菩薩慚愧悲泣禮敬佛時。彼佛即以手",
    "T21n1340_016:0733c08": "摩其頂。然此菩薩被摩頂已。尋自念言。過去",
    "T21n1340_016:0733c09": "諸佛初未聞見行是悲願。而欲於彼生死空",
    "T21n1340_016:0733c10": "野無佛劫中。為大利益濟度如是。不識恩養",
    "T21n1340_016:0733c11": "非法眾生。不信三寶。不敬沙門及婆羅門。不",
    "T21n1340_016:0733c12": "孝父母不友兄弟不知尊卑。諸如是等失心",
    "T21n1340_016:0733c13": "眾生。墮空劫中專行惡法。我於今時須作法",
    "T21n1340_016:0733c14": "因不憚勤苦光揚教化。咸令具足發斯誓願。",
    "T21n1340_016:0733c15": "摩那婆。時彼如來知此菩薩內懷如是大誓",
    "T21n1340_016:0733c16": "精進。即便為說三種業藏。既聞說已。曾於過",
    "T21n1340_016:0733c17": "去諸如來所聞此三種教藏法門皆現在前。",
    "T21n1340_016:0733c18": "是菩薩從寶幢佛聞此三種言教藏故。遂於",
    "T21n1340_016:0733c19": "佛前發大誓願。我必於此大空劫中。如世尊",
    "T21n1340_016:0733c20": "教施作佛事。時彼如來知是菩薩具足如是",
    "T21n1340_016:0733c21": "牢固誓願。即便慰諭并誡之曰。摩那婆。如",
    "T21n1340_016:0733c22": "汝心願慎莫放捨。汝應悲愍諸惡眾生。汝當",
    "T21n1340_016:0733c23": "勤學諸佛所作。終不得捨三種方便。汝恒念",
    "T21n1340_016:0733c24": "此三藏法門。摩那婆。汝若有緣生亂心者。",
    "T21n1340_016:0733c25": "惟當正念諸佛世尊。汝於爾時但作是事。摩",
    "T21n1340_016:0733c26": "那婆。時寶幢如來如是教誡彼菩薩已。以大",
    "T21n1340_016:0733c27": "神通還本世界。",
    "T21n1340_016:0733c28": "復次摩那婆。爾時香上菩薩摩訶薩。從寶幢",
    "T21n1340_016:0733c29": "佛聞三教已。常轉常念常現在前。我於今者",
    "T21n1340_016:0734a01": "作何方便。為諸眾生宣揚解說。咸令彼等知",
    "T21n1340_016:0734a02": "佛現在。菩薩自念。惟有神通大事可辦。即",
    "T21n1340_016:0734a03": "以神通下至第七風聚之處。發大聲言。汝等",
    "T21n1340_016:0734a04": "眾生如是破壞。云何而得不自覺知。摩那婆。",
    "T21n1340_016:0734a05": "爾時菩薩所出音聲。遍滿三千大千世界。一",
    "T21n1340_016:0734a06": "切眾生聞是聲已悉捨諸惡　晝夜端身正念",
    "T21n1340_016:0734a07": "而住。爾時菩薩見諸眾生悉起正念。復更思",
    "T21n1340_016:0734a08": "惟。云何而得出一音聲遍諸世界。菩薩爾時",
    "T21n1340_016:0734a09": "即作是念。此諸眾生最極惡行。我今應當如",
    "T21n1340_016:0734a10": "法教示。摩那婆。時彼菩薩次第教示一切眾",
    "T21n1340_016:0734a11": "生。皆令安住於正法中。過七年已。彼諸眾生",
    "T21n1340_016:0734a12": "得住法行種諸善根。然是菩薩皆能令此一",
    "T21n1340_016:0734a13": "切眾生行種種行得種種法。摩那婆。以是因",
    "T21n1340_016:0734a14": "緣汝應當知。彼時眾生於諸法中無有缺減。",
    "T21n1340_016:0734a15": "然皆由彼寶幢如來。過二十佛剎。見有眾生",
    "T21n1340_016:0734a16": "堪為法器。又此香上菩薩能有如是勇猛精",
    "T21n1340_016:0734a17": "進。大誓莊嚴故為敷演三教法藏。摩那婆。又",
    "T21n1340_016:0734a18": "彼如來捨置於彼九十二億那由他眾自來",
    "T21n1340_016:0734a19": "臨。教香上菩薩為成就故。摩那婆。汝今不應",
    "T21n1340_016:0734a20": "妄生憶想。謂彼香上為別異人。當知爾時香",
    "T21n1340_016:0734a21": "上菩薩即吾身是。摩那婆。我念無量無邊世",
    "T21n1340_016:0734a22": "界種種名字。彼世界中所有眾生。彼諸眾生",
    "T21n1340_016:0734a23": "所有心念。於一剎那間我悉能知。是諸眾生",
    "T21n1340_016:0734a24": "所念法意及所住處億百千種。於一念中我",
    "T21n1340_016:0734a25": "悉知之。若使世間諸佛國土。隨有眾生善根",
    "T21n1340_016:0734a26": "成熟堪受三種言教業藏。我當往彼示現成",
    "T21n1340_016:0734a27": "佛。專為宣說三教藏門。摩那婆。假使無量無",
    "T21n1340_016:0734a28": "邊諸世界中無有佛處。但有眾生堪能受持",
    "T21n1340_016:0734a29": "三教藏者。我即於彼現為佛身。教化開示是",
    "T21n1340_016:0734b01": "諸眾生。何以故。不欲令彼善根眾生喪失如",
    "T21n1340_016:0734b02": "是智慧處故。摩那婆我常如是周遍觀察。若",
    "T21n1340_016:0734b03": "見眾生毛髮善根。即往教化。何況眾生躬在",
    "T21n1340_016:0734b04": "我前。歸依於我伏我為師。而不攝受不為宣",
    "T21n1340_016:0734b05": "說。乃更祕藏無有是處。復次摩那婆。我今為",
    "T21n1340_016:0734b06": "汝更為譬喻。以譬喻故智人速解。摩那婆。如",
    "T21n1340_016:0734b07": "蓮花池其水盈滿蓮花開敷現於水上。日光",
    "T21n1340_016:0734b08": "沒後冷露降時。是眾花葉自然相合。夜分既",
    "T21n1340_016:0734b09": "盡。日光將現而彼諸花復還開敷。當知是花",
    "T21n1340_016:0734b10": "應須二事。何等為二。一者池水常盈不令乾",
    "T21n1340_016:0734b11": "竭。二者節量其水不令花沒。如是摩那婆。如",
    "T21n1340_016:0734b12": "來亦爾。為諸菩薩摩訶薩等遠離怖處。於二",
    "T21n1340_016:0734b13": "事中應深加護。何等為二。所謂斷常。若諸菩",
    "T21n1340_016:0734b14": "薩於是二見無執著者。心智行處不假多功",
    "T21n1340_016:0734b15": "自然能滿。若能極滿心智行處。即得入彼三",
    "T21n1340_016:0734b16": "藏智門。摩那婆。今者如來已為汝等方便解",
    "T21n1340_016:0734b17": "說三言教藏。而汝尚未捨離重擔。更問如來",
    "T21n1340_016:0734b18": "此三言教業藏因緣。",
    "T21n1340_016:0734b19": "41 教證法品大法炬陀羅尼經教證法品第四十一",
    "T21n1340_016:0734b20": "阿難。爾時上名意菩薩復白放光如來言。世",
    "T21n1340_016:0734b21": "尊。如來曾說菩薩求法不捨重擔。有所不知",
    "T21n1340_016:0734b22": "還問世尊。以是因緣。我今不捨精進重擔數",
    "T21n1340_016:0734b23": "請世尊。世尊雖欲捨置於我。然我仍願諮問",
    "T21n1340_016:0734b24": "世尊。譬如婆羅門大眾會時。卒然有一異婆",
    "T21n1340_016:0734b25": "羅門。寡見少聞不被呼請。而輒自來求最上",
    "T21n1340_016:0734b26": "座。眾人諮問莫知所答。經於七日而不得食。",
    "T21n1340_016:0734b27": "世尊。然婆羅門法。寡於見聞問不能答。假令",
    "T21n1340_016:0734b28": "七日不得一食。而尚不免為他驅擯。其會眾",
    "T21n1340_016:0734b29": "中無哀憐者。世尊。我等如是數被如來諸所",
    "T21n1340_016:0734c01": "說中。不為盡解如被驅擯。今雖被棄不蒙盡",
    "T21n1340_016:0734c02": "言。然而我等誠願慇懃猶自不捨。求法重擔",
    "T21n1340_016:0734c03": "諮問世尊。何以故。世尊。無智愚人現雖多惡。",
    "T21n1340_016:0734c04": "然其久後亦當作佛。若當作佛要須諮問。若",
    "T21n1340_016:0734c05": "不諮問則闇於法門。若闇於法門則不得佛",
    "T21n1340_016:0734c06": "慧。亦復不得力無畏等。乃至不得佛陀羅尼",
    "T21n1340_016:0734c07": "方便言說。乃至不得道成號佛。若不請問佛",
    "T21n1340_016:0734c08": "世尊者。云何得成當來佛事。世尊。我於今日",
    "T21n1340_016:0734c09": "雖被驅遣在法門外。然我要當請問世尊如",
    "T21n1340_016:0734c10": "是三種言教藏處。阿難。爾時放光如來聞是",
    "T21n1340_016:0734c11": "菩薩如是問已。作是思惟。此大菩薩精進勇",
    "T21n1340_016:0734c12": "猛。內具信心智慧深利。今我不欲為其解釋",
    "T21n1340_016:0734c13": "誠棄捨之。然是菩薩終無恐怖。亦不休息惟",
    "T21n1340_016:0734c14": "求諮問。我於今者應為說此阿等法門。譬喻",
    "T21n1340_016:0734c15": "解釋令漸學此三言教義。因是字門以入宮",
    "T21n1340_016:0734c16": "殿。亦此億數諸菩薩等。思惟分別此法門故。",
    "T21n1340_016:0734c17": "當自證知諸波羅蜜方便行處。是波羅蜜所",
    "T21n1340_016:0734c18": "有義理。從此方便言教門中當應自見。彼諸",
    "T21n1340_016:0734c19": "菩薩如是問時。思惟不亂心盛分別。不憚勤",
    "T21n1340_016:0734c20": "勞而得問辯。即於爾時生大歡喜。生歡喜已",
    "T21n1340_016:0734c21": "漸得入此三教藏門。阿難。放光如來正思惟",
    "T21n1340_016:0734c22": "時。諸菩薩眾承佛力故知如來心。",
    "T21n1340_016:0734c23": "阿難。爾時諸菩薩摩訶薩眾發如是心。我等",
    "T21n1340_016:0734c24": "今者誠可思惟此三句義。何者是此三教業",
    "T21n1340_016:0734c25": "藏。所謂即此阿迦那等諸字門耳。言阿字者",
    "T21n1340_016:0734c26": "云何。最初方便開導。言迦字者云何。中間我",
    "T21n1340_016:0734c27": "應入知。言那字者云何。復能最後普證。我於",
    "T21n1340_016:0734c28": "今者從阿字門思惟分別憶念受持。更不諮",
    "T21n1340_016:0734c29": "問如來是義。亦知如來方便教示。諸菩薩眾",
    "T21n1340_016:0735a01": "作是念已。各於眾中端然立住。於一時間思",
    "T21n1340_016:0735a02": "惟觀察阿字法門方便義處。於其中間不念",
    "T21n1340_016:0735a03": "餘事。時諸菩薩如是思惟。滿足七日即得證",
    "T21n1340_016:0735a04": "知彼阿字門宮殿義處。云何證知。言證知者。",
    "T21n1340_016:0735a05": "如如來說。猶如取板方便執持。不破不壞善",
    "T21n1340_016:0735a06": "加刮削。平治令淨。量度長短。然後色塗曝曬",
    "T21n1340_016:0735a07": "令乾。乾已指摩。摩已持筆。書置板上方得成",
    "T21n1340_016:0735a08": "字。摩那婆。於意云何彼板如是善治理訖。當",
    "T21n1340_016:0735a09": "於爾時。板中已有色相可見名字可說耶。諸",
    "T21n1340_016:0735a10": "菩薩言。不也世尊。佛言。如是如是。摩那婆。",
    "T21n1340_016:0735a11": "是時無有色相可取名字可說。惟有言說如",
    "T21n1340_016:0735a12": "是我聞等修多羅文句次第。摩那婆。汝等聽",
    "T21n1340_016:0735a13": "我方便解說此譬喻門。還如是持。可不正以",
    "T21n1340_016:0735a14": "治理彼板令無塵垢。或以色塗。即於書時無",
    "T21n1340_016:0735a15": "復有物。於文字句能為障礙耶。如是如是。摩",
    "T21n1340_016:0735a16": "那婆。是故我說四大身中得入宮殿。猶如彼",
    "T21n1340_016:0735a17": "板。摩那婆。入宮殿者云何而入。摩那婆。然此",
    "T21n1340_016:0735a18": "諸界有二種事。方便教授。故言宮殿。何第名",
    "T21n1340_016:0735a19": "為二種事也。摩那婆。猶如彼板精好治理。即",
    "T21n1340_016:0735a20": "是如所聞已分別思惟。云是我身而得安住。",
    "T21n1340_016:0735a21": "又如彼板善治理故。不用多功而得書字。彼",
    "T21n1340_016:0735a22": "人見已心生歡喜。如是如是。摩那婆。一心正",
    "T21n1340_016:0735a23": "念除諸煩惱。思惟所聞普知所作。正住清淨",
    "T21n1340_016:0735a24": "亦復如是。摩那婆。又如彼板善治理已得好",
    "T21n1340_016:0735a25": "筆墨思惟方便點畫分明文字章句皆悉成",
    "T21n1340_016:0735a26": "滿。摩那婆。若令彼板不善治理筆墨不精。彼",
    "T21n1340_016:0735a27": "之所書文字章句。不甚分明不可辯了。如是",
    "T21n1340_016:0735a28": "如是。摩那婆。若人心不清淨煩惱穢濁意業",
    "T21n1340_016:0735a29": "不善。則於所說不能照明。如板筆不精文字",
    "T21n1340_016:0735b01": "不顯。摩那婆。汝等應當如是解說彼阿字門",
    "T21n1340_016:0735b02": "漸入宮殿。如彼板喻應當善持。若不解了。即",
    "T21n1340_016:0735b03": "應更往諮問如來。爾時諸菩薩言。世尊。以是",
    "T21n1340_016:0735b04": "因緣。我等皆應更善思惟此方便門。世尊。我",
    "T21n1340_016:0735b05": "等但知思惟一邊不知一邊。今當奉教更審",
    "T21n1340_016:0735b06": "精思精思。若得知者便為大善。如不知者還",
    "T21n1340_016:0735b07": "請世尊。爾時放光如來復告諸菩薩言。摩那",
    "T21n1340_016:0735b08": "婆。以是因緣。我今於此須彌山頂。不盡解釋",
    "T21n1340_016:0735b09": "如是義處。須後還下至大地時。然後可得盡",
    "T21n1340_016:0735b10": "說是義。憐愍一切諸世間故。諸菩薩言。世尊。",
    "T21n1340_016:0735b11": "假使如來住於億劫。我終不捨是精進心。要",
    "T21n1340_016:0735b12": "須諮問此三句義。佛復告彼諸菩薩言。摩那",
    "T21n1340_016:0735b13": "婆。汝等莫捨大慈悲心亦勿生念。今日如來",
    "T21n1340_016:0735b14": "遺棄我等。何以故。如來口言無有虛妄。如來",
    "T21n1340_016:0735b15": "口業終不虛發。所以者何。諸佛世尊口業所",
    "T21n1340_016:0735b16": "出。無不皆令一切安樂。摩那婆。諸佛如來具",
    "T21n1340_016:0735b17": "足慈悲。但為憐愍諸眾生故。凡有所作乃至",
    "T21n1340_016:0735b18": "一切舉動語言。無不皆為一切眾生甘露良",
    "T21n1340_016:0735b19": "藥。摩那婆。如來世尊知時為說。何以故。摩那",
    "T21n1340_016:0735b20": "婆。是諸凡夫於如來所無有定業。假使後時",
    "T21n1340_016:0735b21": "得少微緣還起亂心。是故汝等於是法中莫",
    "T21n1340_016:0735b22": "生疲懈。",
    "T21n1340_016:0735b23": "大法炬陀羅尼經卷第十六"
}