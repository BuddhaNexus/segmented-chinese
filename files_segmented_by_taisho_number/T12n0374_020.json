{
    "T12n0374_020:0480b25": "大般涅槃經卷第二十",
    "T12n0374_020:0480b27": "北涼天竺三藏曇無讖譯",
    "T12n0374_020:0480b28": "梵行品第八之六",
    "T12n0374_020:0480b29": "爾時世尊，在雙樹間見阿闍世悶絕躄地，",
    "T12n0374_020:0480c01": "即告大眾：「我今當為是王住世至無量劫，不",
    "T12n0374_020:0480c02": "入涅槃。」迦葉菩薩白佛言：「世尊！如來當為",
    "T12n0374_020:0480c03": "無量眾生不入涅槃，何故獨為阿闍世王？」",
    "T12n0374_020:0480c04": "佛言：「善男子！是大眾中，無有一人謂我畢",
    "T12n0374_020:0480c05": "定入於涅槃，阿闍世王定謂我當畢竟永滅，",
    "T12n0374_020:0480c06": "是故悶絕，自投於地。善男子！如我所言，為",
    "T12n0374_020:0480c07": "阿闍世不入涅槃。如是密義，汝未能解。何以",
    "T12n0374_020:0480c08": "故？我言為者，一切凡夫。阿闍世者，普及一",
    "T12n0374_020:0480c09": "切造五逆者。又復為者，即是一切有為眾生。",
    "T12n0374_020:0480c10": "我終不為無為眾生而住於世。何以故？夫無",
    "T12n0374_020:0480c11": "為者，非眾生也。阿闍世者，即是具足煩惱等",
    "T12n0374_020:0480c12": "者。又復為者，即是不見佛性眾生。若見佛性，",
    "T12n0374_020:0480c13": "我終不為久住於世。何以故？見佛性者，非眾",
    "T12n0374_020:0480c14": "生也。阿闍世者，即是一切未發阿耨多羅三",
    "T12n0374_020:0480c15": "藐三菩提心者。又復為者，即是阿難、迦葉二",
    "T12n0374_020:0480c16": "眾。阿闍世者，即是阿闍世王、後宮妃后，及王",
    "T12n0374_020:0480c17": "舍城一切婦女。又復為者，名為佛性。言阿",
    "T12n0374_020:0480c18": "闍者，名為不生，世者名怨，以不生佛性故，",
    "T12n0374_020:0480c19": "則煩惱怨生，煩惱怨生故，不見佛性；以不生",
    "T12n0374_020:0480c20": "煩惱故，則見佛性，以見佛性故，則得安住大",
    "T12n0374_020:0480c21": "般涅槃。是名不生，是故名為為阿闍世。善",
    "T12n0374_020:0480c22": "男子！阿闍者名不生，不生者名涅槃，世名",
    "T12n0374_020:0480c23": "世法，為者名不污，以世八法所不污故，無量",
    "T12n0374_020:0480c24": "無邊阿僧祇劫不入涅槃。是故我言，為阿闍",
    "T12n0374_020:0480c25": "世，無量億劫不入涅槃。善男子！如來密語",
    "T12n0374_020:0480c26": "不可思議，佛、法、眾僧亦不可思議，菩薩摩訶",
    "T12n0374_020:0480c27": "薩亦不可思議，大涅槃經亦不可思議。」爾時",
    "T12n0374_020:0480c28": "世尊，大悲導師，為阿闍世王，入月愛三昧。入",
    "T12n0374_020:0480c29": "三昧已，放大光明，其光清涼，往照王身，身瘡",
    "T12n0374_020:0481a01": "即愈，欝蒸除滅。王覺瘡愈，身體清涼，語耆婆",
    "T12n0374_020:0481a02": "言：「曾聞人說，劫將欲盡三月竝現，當是之時",
    "T12n0374_020:0481a03": "一切眾生患苦悉除。時既未至，此光何來照",
    "T12n0374_020:0481a04": "觸吾身，瘡苦除愈，身得安樂？」耆婆答言：「此非",
    "T12n0374_020:0481a05": "劫盡三月竝照，亦非火日、星宿、藥草、寶珠天",
    "T12n0374_020:0481a06": "光。」王又問言：「此光若非三月竝照、寶珠明者，",
    "T12n0374_020:0481a07": "為是誰光？」「大王當知，是天中天所放光明，",
    "T12n0374_020:0481a08": "是光無根無有邊際，非熱非冷、非常非滅、",
    "T12n0374_020:0481a09": "非色非無色、非相非無相、非青非黃、非赤非",
    "T12n0374_020:0481a10": "白。欲度眾生，故使可見、有相可說，有根、有",
    "T12n0374_020:0481a11": "邊、有熱有冷、青黃赤白。大王！是光雖爾，實不",
    "T12n0374_020:0481a12": "可說、不可覩見，乃至無有青黃赤白。」王言：",
    "T12n0374_020:0481a13": "「耆婆！彼天中天，以何因緣放斯光明？」「大王！",
    "T12n0374_020:0481a14": "今是瑞相將為大王。以王先言，世無良醫療",
    "T12n0374_020:0481a15": "治身心，故放此光，先治王身，然後治心。」王",
    "T12n0374_020:0481a16": "言：「耆婆！如來世尊亦見念耶？」耆婆答言：「譬",
    "T12n0374_020:0481a17": "如一人而有七子，是七子中一子遇病，父母",
    "T12n0374_020:0481a18": "之心非不平等，然於病子心則偏多。大王！",
    "T12n0374_020:0481a19": "如來亦爾，於諸眾生非不平等，然於罪者心",
    "T12n0374_020:0481a20": "則偏重，於放逸者佛則慈念，不放逸者心則",
    "T12n0374_020:0481a21": "放捨。何等名為不放逸者？謂六住菩薩。大",
    "T12n0374_020:0481a22": "王！諸佛世尊於諸眾生，不觀種姓、老少中年、",
    "T12n0374_020:0481a23": "貧富、時節、日月星宿、工巧、下賤、僮僕婢使，惟",
    "T12n0374_020:0481a24": "觀眾生有善心者，若有善心則便慈念。大王",
    "T12n0374_020:0481a25": "當知，如是瑞相，即是如來入月愛三昧所放",
    "T12n0374_020:0481a26": "光明。」王即問言：「何等名為月愛三昧？」耆婆",
    "T12n0374_020:0481a27": "答言：「譬如月光，能令一切優鉢羅花開敷鮮",
    "T12n0374_020:0481a28": "明；月愛三昧亦復如是，能令眾生善心開敷，",
    "T12n0374_020:0481a29": "是故名為月愛三昧。大王！譬如月光能令一",
    "T12n0374_020:0481b01": "切行路之人心生歡喜；月愛三昧亦復如是，",
    "T12n0374_020:0481b02": "能令修習涅槃道者心生歡喜，是故復名月",
    "T12n0374_020:0481b03": "愛三昧。大王！譬如月光，從初一日至十五",
    "T12n0374_020:0481b04": "日，形色光明，漸漸增長；月愛三昧亦復如是，",
    "T12n0374_020:0481b05": "令初發心諸善根本漸漸增長，乃至具足大",
    "T12n0374_020:0481b06": "般涅槃，是故復名月愛三昧。大王！譬如月",
    "T12n0374_020:0481b07": "光，從十六日至三十日，形色光明漸漸損減；",
    "T12n0374_020:0481b08": "月愛三昧亦復如是，光所照處，所有煩惱能",
    "T12n0374_020:0481b09": "令漸滅，是故復名月愛三昧。大王！譬如盛",
    "T12n0374_020:0481b10": "熱之時，一切眾生常思月光，月光既照，欝熱",
    "T12n0374_020:0481b11": "即除；月愛三昧亦復如是，能令眾生除貪惱",
    "T12n0374_020:0481b12": "熱。大王！譬如滿月，眾星中王、為甘露味，一切",
    "T12n0374_020:0481b13": "眾生之所愛樂；月愛三昧亦復如是，諸善中",
    "T12n0374_020:0481b14": "王為甘露味，一切眾生之所愛樂，是故復名",
    "T12n0374_020:0481b15": "月愛三昧。」",
    "T12n0374_020:0481b16": "王言：「我聞如來不與惡人同止坐起、語言談",
    "T12n0374_020:0481b17": "論，猶如大海不宿死屍、如鴛鴦鳥不住圊",
    "T12n0374_020:0481b18": "廁、釋提桓因不與鬼住、鳩翅羅鳥不棲枯樹；",
    "T12n0374_020:0481b19": "如來亦爾，我當云何而得往見？設其見者，",
    "T12n0374_020:0481b20": "我身將不陷入地耶？我觀如來，寧近醉象、師",
    "T12n0374_020:0481b21": "子虎狼、猛火絕焰，終不近於重惡之人。是故",
    "T12n0374_020:0481b22": "我今思忖是已，當有何心往見如來？」耆婆",
    "T12n0374_020:0481b23": "答言：「大王！譬如渴人，速赴清泉，飢者求食，",
    "T12n0374_020:0481b24": "怖者求救，病求良醫，熱求蔭涼，寒者求火，",
    "T12n0374_020:0481b25": "王今求佛亦應如是。大王！如來尚為一闡提",
    "T12n0374_020:0481b26": "等演說法要，何況大王非一闡提，而當不蒙",
    "T12n0374_020:0481b27": "慈悲救濟？」王言：「耆婆！我昔曾聞，一闡提者",
    "T12n0374_020:0481b28": "不信不聞、不能觀察、不得義理，何故如來而",
    "T12n0374_020:0481b29": "為說法？」耆婆答言：「大王！譬如有人，身遇重病，",
    "T12n0374_020:0481c01": "是人夜夢昇一柱殿，服蘇油脂及以塗身，臥",
    "T12n0374_020:0481c02": "灰食灰，攀上枯樹，或與獼猴遊行坐臥、沈水",
    "T12n0374_020:0481c03": "沒泥，墮墜樓殿、高山、樹木，象馬牛羊，身著青",
    "T12n0374_020:0481c04": "黃赤黑色衣，喜笑歌舞，或見烏鷲狐狸之屬，",
    "T12n0374_020:0481c05": "齒髮墮落，裸形枕狗臥糞穢中，復與亡者行",
    "T12n0374_020:0481c06": "住坐起，携手食噉，毒蛇滿路而從中過，或復",
    "T12n0374_020:0481c07": "夢與被髮女人共相抱持，多羅樹葉以為衣",
    "T12n0374_020:0481c08": "服，乘壞驢車正南而遊。是人夢已，心生愁惱，",
    "T12n0374_020:0481c09": "以愁惱故，身病踰增，以病增故，諸家親屬",
    "T12n0374_020:0481c10": "遣使命醫。所可遣使，形體缺短，根不具足，頭",
    "T12n0374_020:0481c11": "蒙塵土，著弊壞衣，載故壞車，語彼醫言：『速疾",
    "T12n0374_020:0481c12": "上車。』爾時良醫即自思惟：『今見是使，相貌不",
    "T12n0374_020:0481c13": "吉，當知病者難可療治。』復作是念：『使雖不",
    "T12n0374_020:0481c14": "吉，當復占日，為可治不？若四日、六日、八日、十",
    "T12n0374_020:0481c15": "二日、十四日，如是日者，病亦難治。』復作是念：",
    "T12n0374_020:0481c16": "『日雖不吉，當復占星，為可治不？若是火星、",
    "T12n0374_020:0481c17": "金星、昴星、閻羅王星、濕星、滿星，如是星時，病",
    "T12n0374_020:0481c18": "亦難治。』復作是念：『星雖不吉，復當觀時，若",
    "T12n0374_020:0481c19": "是秋時、冬時，及日入時、夜半時、月入時，當知",
    "T12n0374_020:0481c20": "是病亦難可治。』復作是言：『如是眾相，雖復",
    "T12n0374_020:0481c21": "不吉或定不定，當觀病人，若有福德皆可療",
    "T12n0374_020:0481c22": "治，若無福德，雖吉何益。』思惟是已，尋與使俱，",
    "T12n0374_020:0481c23": "在路復念：『若彼病者，有長壽相則可療治，短",
    "T12n0374_020:0481c24": "壽相者則不可治。』即於前路見二小兒，相牽",
    "T12n0374_020:0481c25": "鬪諍，捉頭拔髮，瓦石刀杖共相撩打，見人持",
    "T12n0374_020:0481c26": "火自然殄滅，或見有人斫伐樹木，或復見人",
    "T12n0374_020:0481c27": "手曳皮革隨路而行，或見道路有遺落物，或",
    "T12n0374_020:0481c28": "見有人執持空器，或見沙門獨行無侶，復見",
    "T12n0374_020:0481c29": "虎狼烏鷲野狐，見是事已，復作是念：『所遣使",
    "T12n0374_020:0482a01": "人，乃至道路所見諸相，悉皆不祥，當知病者",
    "T12n0374_020:0482a02": "定難療治。』復作是念：『我若不往，則非良師，",
    "T12n0374_020:0482a03": "如其往者，不可救療。』復更念言：『如是眾相，",
    "T12n0374_020:0482a04": "雖復不祥，且當捨置，往至病所。』思惟是已，復",
    "T12n0374_020:0482a05": "於前路，聞如是聲，所謂亡失、死喪、崩破、壞折、",
    "T12n0374_020:0482a06": "剝脫、墮墜、焚燒、不來、不可療治、不能拔濟。復",
    "T12n0374_020:0482a07": "聞南方有飛鳥聲，所謂烏鷲、舍利鳥聲，若狗、",
    "T12n0374_020:0482a08": "若鼠、野狐、兔猪，聞是聲已，復作是念：『當知",
    "T12n0374_020:0482a09": "病者，難可療治。』「爾時即入病人舍宅，見彼病",
    "T12n0374_020:0482a10": "人數寒數熱、骨節疼痛、目赤流淚、耳聲聞外、",
    "T12n0374_020:0482a11": "咽喉結痛、舌上裂破、其色正黑、頭不自勝、",
    "T12n0374_020:0482a12": "體枯無汗、大小便利擁隔不通、身卒肥大、紅",
    "T12n0374_020:0482a13": "赤異常、語聲不均或麁或細、舉體班駮、異色",
    "T12n0374_020:0482a14": "青黃、其腹脹滿、言語不了。醫見是已，問瞻",
    "T12n0374_020:0482a15": "病言：『病者昨來意志云何？』答言：『大師！其人",
    "T12n0374_020:0482a16": "本來敬信三寶及以諸天，今者變異，敬信情",
    "T12n0374_020:0482a17": "息。本憙惠施今者慳悋，本性少食今則過",
    "T12n0374_020:0482a18": "多，本性弊惡今則和善，本性慈孝恭敬父母",
    "T12n0374_020:0482a19": "今於父母無恭敬心。』醫聞是已，即前嗅之，優",
    "T12n0374_020:0482a20": "鉢羅香、沈水雜香、畢迦多香、多伽羅香、多摩",
    "T12n0374_020:0482a21": "羅跋香、欝金香、栴檀香，炙肉臭、蒱桃酒臭、",
    "T12n0374_020:0482a22": "燒筋骨臭、魚臭、糞臭，知香臭已，即前觸身，覺",
    "T12n0374_020:0482a23": "身細軟，猶如繒綿、劫貝娑花，或硬如石、或",
    "T12n0374_020:0482a24": "冷如氷、或熱如火、或澁如沙。爾時良醫見如",
    "T12n0374_020:0482a25": "是等種種相已，定知病者必死不疑，然不定",
    "T12n0374_020:0482a26": "言是人當死，語瞻病者：『吾今劇務，明當更來，",
    "T12n0374_020:0482a27": "隨其所須，恣意勿遮。』即便還家。明日使到，復",
    "T12n0374_020:0482a28": "語使言：『我事未訖，兼未合藥。』智者當知，如是",
    "T12n0374_020:0482a29": "病者，必死不疑。「大王！世尊亦爾，於一闡提輩，",
    "T12n0374_020:0482b01": "善知根性而為說法。何以故？若不為說，一",
    "T12n0374_020:0482b02": "切凡夫當言如來無大慈悲，有慈悲者名一",
    "T12n0374_020:0482b03": "切智，若無慈悲，云何說言一切智人？是故如",
    "T12n0374_020:0482b04": "來為一闡提而演說法。大王！如來世尊見諸",
    "T12n0374_020:0482b05": "病者，常施法藥，病者不服，非如來咎。大王！",
    "T12n0374_020:0482b06": "一闡提輩分別有二：一者得現在善根，二者",
    "T12n0374_020:0482b07": "得後世善根。如來善知一闡提輩能於現在",
    "T12n0374_020:0482b08": "得善根者，則為說法；後世得者，亦為說法，今",
    "T12n0374_020:0482b09": "雖無益，作後世因。是故如來為一闡提演說",
    "T12n0374_020:0482b10": "法要。一闡提者復有二種：一者利根，二者",
    "T12n0374_020:0482b11": "中根。利根之人於現在世能得善根，中根之",
    "T12n0374_020:0482b12": "人後世則得，諸佛世尊不空說法。大王！譬如",
    "T12n0374_020:0482b13": "淨人，墜墮圊廁，有善知識見而愍之，尋前",
    "T12n0374_020:0482b14": "捉髮而拔出之。諸佛如來亦復如是，見諸眾",
    "T12n0374_020:0482b15": "生墮三惡道，方便救濟令得出離，是故如來",
    "T12n0374_020:0482b16": "為一闡提而演說法。」王語耆婆：「若使如來審",
    "T12n0374_020:0482b17": "如是者，明當選擇良日吉星，然後乃往。」耆",
    "T12n0374_020:0482b18": "婆白王：「大王！如來法中，無有選擇良日吉",
    "T12n0374_020:0482b19": "星。大王！如重病人猶不看日、時節、吉凶，惟",
    "T12n0374_020:0482b20": "求良醫。王今病重，求佛良醫，不應選擇良",
    "T12n0374_020:0482b21": "時好日。大王！如栴檀火及𦭽蘭火，二俱燒",
    "T12n0374_020:0482b22": "相，無有異也，吉日凶日，亦復如是。若到佛",
    "T12n0374_020:0482b23": "所，俱得滅罪，惟願大王今日速往。」爾時大王",
    "T12n0374_020:0482b24": "即命一臣名曰吉祥，而告之言：「大臣當知，",
    "T12n0374_020:0482b25": "吾今欲往佛世尊所，速辦供養所須之具。」臣",
    "T12n0374_020:0482b26": "言：「大王！善哉，善哉！所須供具一切悉有。」阿",
    "T12n0374_020:0482b27": "闍世王與其夫人，嚴駕車乘一萬二千，姝壯",
    "T12n0374_020:0482b28": "大象其數五萬，一一象上各載三人，齎持幡",
    "T12n0374_020:0482b29": "蓋、花香、伎樂、種種供具，無不備足，導從馬騎",
    "T12n0374_020:0482c01": "有十八萬，摩伽陀國所有人民尋從王者，其",
    "T12n0374_020:0482c02": "數足滿五十八萬。爾時拘尸那城所有大眾",
    "T12n0374_020:0482c03": "滿十二由旬，悉皆遙見阿闍世王與其眷屬",
    "T12n0374_020:0482c04": "尋路而來。爾時佛告諸大眾言：「一切眾生為",
    "T12n0374_020:0482c05": "阿耨多羅三藐三菩提近因緣者，莫先善友。",
    "T12n0374_020:0482c06": "何以故？阿闍世王若不隨順耆婆語者，來月",
    "T12n0374_020:0482c07": "七日必定命終墮阿鼻獄，是故近因莫若善",
    "T12n0374_020:0482c08": "友。」阿闍世王復於前路聞舍婆提毘流離",
    "T12n0374_020:0482c09": "王乘船入海遇火而死，瞿伽離比丘生身入",
    "T12n0374_020:0482c10": "地至阿鼻獄，須那剎多作種種惡到於佛所",
    "T12n0374_020:0482c11": "眾罪得滅，聞是語已語耆婆言：「吾今雖聞如",
    "T12n0374_020:0482c12": "是二語，猶未審定。汝來耆婆！吾欲與汝同",
    "T12n0374_020:0482c13": "載一象，設我當入阿鼻地獄，冀汝捉持不令",
    "T12n0374_020:0482c14": "我墮。何以故？吾昔曾聞得道之人不入地",
    "T12n0374_020:0482c15": "獄。」",
    "T12n0374_020:0482c16": "爾時佛告諸大眾言：「阿闍世王猶有疑心，我",
    "T12n0374_020:0482c17": "今當為作決定心。」爾時會中有一菩薩，名持",
    "T12n0374_020:0482c18": "一切，白佛言：「世尊！如佛先說，一切諸法皆",
    "T12n0374_020:0482c19": "無定相，所謂色無定相，乃至涅槃亦無定相，",
    "T12n0374_020:0482c20": "如來今者云何而言，為阿闍世作決定心？」佛",
    "T12n0374_020:0482c21": "言：「善哉，善哉！善男子！我今定為阿闍世王",
    "T12n0374_020:0482c22": "作決定心。何以故？若王疑心可破壞者，當",
    "T12n0374_020:0482c23": "知諸法無有定相，是故我為阿闍世王作決",
    "T12n0374_020:0482c24": "定心，當知是心為無決定。善男子！若彼王心",
    "T12n0374_020:0482c25": "是決定者，王之逆罪云何可壞？以無定相，其",
    "T12n0374_020:0482c26": "罪可壞，是故我為阿闍世王作決定心。」爾時",
    "T12n0374_020:0482c27": "大王即到娑羅雙樹間，至於佛所，仰瞻如來",
    "T12n0374_020:0482c28": "三十二相、八十種好，猶如微妙真金之山。爾",
    "T12n0374_020:0482c29": "時世尊出八種聲告言：「大王。」時阿闍世左",
    "T12n0374_020:0483a01": "右顧視，「此大眾中誰是大王？我既罪戾，又無",
    "T12n0374_020:0483a02": "福德，如來不應稱為大王。」爾時如來即復喚",
    "T12n0374_020:0483a03": "言：「阿闍世大王。」時王聞已，心大歡喜，即作是",
    "T12n0374_020:0483a04": "言：「如來今日顧命語言，真知如來於諸眾生，",
    "T12n0374_020:0483a05": "大悲憐愍，等無差別。」白佛言：「世尊！我今疑心",
    "T12n0374_020:0483a06": "永無遺餘，定知如來真是眾生無上大師。」爾",
    "T12n0374_020:0483a07": "時迦葉菩薩語持一切菩薩言：「如來已為阿",
    "T12n0374_020:0483a08": "闍世王作決定心。」爾時阿闍世王即白佛言：",
    "T12n0374_020:0483a09": "「世尊！假使我今得與梵王釋提桓因坐起飲",
    "T12n0374_020:0483a10": "食，猶不欣悅；得遇如來一言顧命，深以欣慶。」",
    "T12n0374_020:0483a11": "爾時阿闍世王，即以所持幡蓋、香花、伎樂供",
    "T12n0374_020:0483a12": "養，前禮佛足，右遶三匝，禮敬畢已，却坐一",
    "T12n0374_020:0483a13": "面。",
    "T12n0374_020:0483a14": "爾時佛告阿闍世王言：「大王！今當為汝說正",
    "T12n0374_020:0483a15": "法要，汝當一心，諦聽！諦聽！凡夫常當繫心觀",
    "T12n0374_020:0483a16": "身，有二十事：一、所謂我，此身中空，無無漏，",
    "T12n0374_020:0483a17": "二、無諸善根本，三、我此生死未得調順，四、",
    "T12n0374_020:0483a18": "墮墜深坑無處不畏，五、以何方便得見佛性，",
    "T12n0374_020:0483a19": "六、云何修定得見佛性，七、生死常苦無常我",
    "T12n0374_020:0483a20": "淨，八、八難之難難得遠離，九、恒為怨家之所",
    "T12n0374_020:0483a21": "追逐，十、無有一法能遮諸有，十一、於三惡趣",
    "T12n0374_020:0483a22": "未得解脫，十二、具足種種諸惡邪見，十三、亦",
    "T12n0374_020:0483a23": "未造立度五逆津，十四、生死無際未得其邊，",
    "T12n0374_020:0483a24": "十五、不作諸業不得果報，十六、無有我作他",
    "T12n0374_020:0483a25": "人受果，十七、不作樂因終無樂果，十八、若有",
    "T12n0374_020:0483a26": "造業果終不失，十九、因無明生亦因而死，二",
    "T12n0374_020:0483a27": "十、去來現在常行放逸。大王！凡夫之人常",
    "T12n0374_020:0483a28": "於此身，當作如是二十種觀。作是觀已不樂",
    "T12n0374_020:0483a29": "生死，不樂生死則得正觀。爾時次第觀心生",
    "T12n0374_020:0483b01": "相、住相、滅相；次第觀心生住滅相，定、慧、進、戒，",
    "T12n0374_020:0483b02": "亦復如是；觀生住滅已，知心相乃至戒相，終",
    "T12n0374_020:0483b03": "不作惡，無有死畏、三惡道畏。若不繫心觀察",
    "T12n0374_020:0483b04": "如是二十事者，心則放逸，無惡不造。」阿闍世",
    "T12n0374_020:0483b05": "言：「如我解佛所說義者，我從昔來，初未曾觀",
    "T12n0374_020:0483b06": "是二十事，故造眾惡，造眾惡故，則有死畏、三惡",
    "T12n0374_020:0483b07": "道畏。世尊！自我招殃，造茲重惡，父王無辜，橫",
    "T12n0374_020:0483b08": "加逆害。是二十事設觀不觀，必定當墮阿鼻",
    "T12n0374_020:0483b09": "地獄。」佛告大王：「一切諸法性相無常、無有決",
    "T12n0374_020:0483b10": "定，王云何言，必定當墮阿鼻地獄？」阿闍世王",
    "T12n0374_020:0483b11": "白佛言：「世尊！若一切法無定相者，我之殺罪",
    "T12n0374_020:0483b12": "亦應不定；若殺定者，一切諸法則非不定。」佛",
    "T12n0374_020:0483b13": "言：「大王！善哉，善哉！諸佛世尊說一切法悉無",
    "T12n0374_020:0483b14": "定相，王復能知殺亦不定，是故當知殺無定",
    "T12n0374_020:0483b15": "相。大王！如汝所言，先父無辜橫加逆害者，",
    "T12n0374_020:0483b16": "何者是父？但於假名眾生五陰，妄生父想。於",
    "T12n0374_020:0483b17": "十二入、十八界中，何者是父？若色是父，四陰",
    "T12n0374_020:0483b18": "應非；若四是父，色亦應非。若色非色合為父",
    "T12n0374_020:0483b19": "者，無有是處。何以故？色與非色，性無合故。大",
    "T12n0374_020:0483b20": "王！凡夫眾生於是色陰妄生父想，如是色陰",
    "T12n0374_020:0483b21": "亦不可害。何以故？色有十種，是十種中，唯色",
    "T12n0374_020:0483b22": "一種，可見可持、可稱可量、可牽可縛。雖可見",
    "T12n0374_020:0483b23": "縛，其性不住，以不住故不可得見、不可捉持、",
    "T12n0374_020:0483b24": "不可稱量、不可牽縛。色相如是，云何可殺？若",
    "T12n0374_020:0483b25": "色是父，可殺可害、獲罪報者；餘九應非。若九",
    "T12n0374_020:0483b26": "非者，則應無罪。大王！色有三種：過去、未來、",
    "T12n0374_020:0483b27": "現在。過去、現在則不可害。何以故？過去過去",
    "T12n0374_020:0483b28": "故，現在念念滅故；遮未來故名之為殺。如是",
    "T12n0374_020:0483b29": "一色，或有可殺，或不可殺，有殺不殺，色則不",
    "T12n0374_020:0483c01": "定。若色不定殺亦不定，殺不定故報亦不",
    "T12n0374_020:0483c02": "定。云何說言定入地獄？「大王！一切眾生所",
    "T12n0374_020:0483c03": "作罪業凡有二種：一者輕，二者重。若心口作，",
    "T12n0374_020:0483c04": "則名為輕；身口心作，則名為重。大王！心念",
    "T12n0374_020:0483c05": "口說，身不作者，所得報輕。大王！昔日口不勅",
    "T12n0374_020:0483c06": "殺，但言削足。大王！若勅侍臣立斬王首，坐時",
    "T12n0374_020:0483c07": "乃斬猶不得罪，況王不勅云何得罪？王若得",
    "T12n0374_020:0483c08": "罪，諸佛世尊亦應得罪。何以故？汝父先王",
    "T12n0374_020:0483c09": "頻婆娑羅，常於諸佛種諸善根，是故今日",
    "T12n0374_020:0483c10": "得居王位。諸佛若不受其供養則不為王，若",
    "T12n0374_020:0483c11": "不為王，汝則不得為國生害。若汝殺父當有",
    "T12n0374_020:0483c12": "罪者，我等諸佛亦應有罪。若諸佛世尊無",
    "T12n0374_020:0483c13": "有罪者，汝獨云何而得罪耶？大王！頻婆娑",
    "T12n0374_020:0483c14": "羅往有惡心，於毘富羅山遊行獵鹿，周遍壙",
    "T12n0374_020:0483c15": "野悉無所得，唯見一仙五通具足，見已即生",
    "T12n0374_020:0483c16": "瞋恚惡心：『我今遊獵所以不得，正坐此人。』驅",
    "T12n0374_020:0483c17": "逐令去，即勅左右而令殺之。其人臨終，生瞋",
    "T12n0374_020:0483c18": "惡心，退失神通，而作誓言：『我實無辜，汝以心",
    "T12n0374_020:0483c19": "口，橫加戮害，我於來世亦當如是，還以心口",
    "T12n0374_020:0483c20": "而害於汝。』時王聞已，即生悔心，供養死屍。是",
    "T12n0374_020:0483c21": "王如是尚得輕受，不墮地獄；況王不爾，而當",
    "T12n0374_020:0483c22": "地獄受果報耶？先王自作還自受之，云何令",
    "T12n0374_020:0483c23": "王而得殺罪？如王所言，父王無辜者。大王！",
    "T12n0374_020:0483c24": "云何言無？夫有罪者則有罪報，無惡業者則",
    "T12n0374_020:0483c25": "無罪報。汝父先王若無辜罪，云何有報？頻婆",
    "T12n0374_020:0483c26": "娑羅於現世中，亦得善果及以惡果，是故先",
    "T12n0374_020:0483c27": "王亦復不定，以不定故殺亦不定，殺不定故，",
    "T12n0374_020:0483c28": "云何而言定入地獄？",
    "T12n0374_020:0483c29": "「大王！眾生狂惑凡有四種：一者貪狂，二者",
    "T12n0374_020:0484a01": "藥狂，三者呪狂，四者本業緣狂。大王！我弟子",
    "T12n0374_020:0484a02": "中有是四狂，雖多作惡，我終不記是人犯戒。",
    "T12n0374_020:0484a03": "是人所作，不至三惡，若還得心，亦不言犯。王",
    "T12n0374_020:0484a04": "本貪國，逆害父王，貪狂心作，云何得罪？大王！",
    "T12n0374_020:0484a05": "如人酒醉，逆害其母，既醒寤已，心生悔恨，",
    "T12n0374_020:0484a06": "當知是業亦不得報。王今貪醉，非本心作，若",
    "T12n0374_020:0484a07": "非本心，云何得罪？大王！譬如幻師，四衢道頭，",
    "T12n0374_020:0484a08": "幻作種種男女、象馬、瓔珞、衣服，愚癡之人謂",
    "T12n0374_020:0484a09": "為真實，有智之人知非真有。殺亦如是，凡",
    "T12n0374_020:0484a10": "夫謂實，諸佛世尊知其非真。大王！譬如山",
    "T12n0374_020:0484a11": "間響聲，愚癡之人謂之實聲，有智之人知",
    "T12n0374_020:0484a12": "其非真。殺亦如是，凡夫謂實，諸佛世尊知",
    "T12n0374_020:0484a13": "其非真。大王！如人有怨，詐來親附，愚癡之",
    "T12n0374_020:0484a14": "人謂為實親，智者了達乃知虛詐。殺亦如是，",
    "T12n0374_020:0484a15": "凡夫謂實，諸佛世尊知其非真。大王！如人執",
    "T12n0374_020:0484a16": "鏡，自見面像，愚癡之人謂為真面，智者了達",
    "T12n0374_020:0484a17": "知其非真。殺亦如是，凡夫謂實，諸佛世尊",
    "T12n0374_020:0484a18": "知其非真。大王！如熱時炎，愚癡之人謂之是",
    "T12n0374_020:0484a19": "水，智者了達知其非水。殺亦如是，凡夫謂",
    "T12n0374_020:0484a20": "實，諸佛世尊知其非真。大王！如乾闥婆城，愚",
    "T12n0374_020:0484a21": "癡之人謂為真實，智者了達知其非真。殺亦",
    "T12n0374_020:0484a22": "如是，凡夫謂實，諸佛世尊知其非真。大王！",
    "T12n0374_020:0484a23": "如人夢中受五欲樂，愚癡之人謂之為實，智",
    "T12n0374_020:0484a24": "者了達知其非真。殺亦如是，凡夫謂實，諸佛",
    "T12n0374_020:0484a25": "世尊知其非真。「大王！殺法、殺業、殺者、殺果及",
    "T12n0374_020:0484a26": "以解脫，我皆了之，則無有罪。王雖知殺，云何",
    "T12n0374_020:0484a27": "有罪？大王！譬如有人，主知典酒，如其不飲，",
    "T12n0374_020:0484a28": "則亦不醉，雖復知火，亦不燒然。王亦如是，雖",
    "T12n0374_020:0484a29": "復知殺，云何有罪？大王！有諸眾生，於日出時",
    "T12n0374_020:0484b01": "作種種罪，於月出時復行劫盜，日月不出則",
    "T12n0374_020:0484b02": "不作罪；雖因日月令其作罪，然此日月實不",
    "T12n0374_020:0484b03": "得罪。殺亦如是，雖復因王，王實無罪。大王！如",
    "T12n0374_020:0484b04": "王宮中，常勅屠羊，心初無懼。云何於父，獨生",
    "T12n0374_020:0484b05": "懼心？雖復人畜尊卑差別，寶命畏死，二俱無",
    "T12n0374_020:0484b06": "異。何故於羊，心輕無懼？於父先王，生重憂苦？",
    "T12n0374_020:0484b07": "大王！世間之人是愛僮僕，不得自在，為愛所",
    "T12n0374_020:0484b08": "使，而行殺害，設有果報乃是愛罪。王不自在，",
    "T12n0374_020:0484b09": "當有何咎？大王！譬如涅槃，非有非無，而亦是",
    "T12n0374_020:0484b10": "有。殺亦如是，雖非有非無，而亦是有。慚愧",
    "T12n0374_020:0484b11": "之人則為非有，無慚愧者則為非無；受果",
    "T12n0374_020:0484b12": "報者名之為有，空見之人則為非有；有見之",
    "T12n0374_020:0484b13": "人則為非無，有有見者亦名為有。何以故？",
    "T12n0374_020:0484b14": "有有見者得果報故，無有見者則無果報；常",
    "T12n0374_020:0484b15": "見之人則為非有，無常見者則為非無。常常",
    "T12n0374_020:0484b16": "見者不得為無，何以故？常常見者，有惡業果",
    "T12n0374_020:0484b17": "故，是故常常見者，不得為無。以是義故，雖非",
    "T12n0374_020:0484b18": "有無，而亦是有。「大王！夫眾生者，名出入息，",
    "T12n0374_020:0484b19": "斷出入息，故名為殺，諸佛隨俗，亦說為殺。大",
    "T12n0374_020:0484b20": "王！色是無常，色之因緣亦是無常，從無常",
    "T12n0374_020:0484b21": "因生，色云何常？乃至識是無常，識之因緣",
    "T12n0374_020:0484b22": "亦是無常，從無常因生，識云何常？以無常故",
    "T12n0374_020:0484b23": "苦，以苦故空，以空故無我，若是無常、苦、空、",
    "T12n0374_020:0484b24": "無我，為何所殺？殺無常者得常涅槃，殺苦得",
    "T12n0374_020:0484b25": "樂，殺空得實，殺於無我而得真我。大王！若",
    "T12n0374_020:0484b26": "殺無常、苦、空、無我者，則與我同。我亦殺於無",
    "T12n0374_020:0484b27": "常、苦、空無我，不入地獄，汝云何入？」",
    "T12n0374_020:0484b28": "爾時阿闍世王，如佛所說觀色乃至觀識，作",
    "T12n0374_020:0484b29": "是觀已，即白佛言：「世尊！我今始知色是無",
    "T12n0374_020:0484c01": "常乃至識是無常；我本若能如是知者，則不",
    "T12n0374_020:0484c02": "作罪。世尊！我昔曾聞，諸佛世尊常為眾生而",
    "T12n0374_020:0484c03": "作父母。雖聞是語，猶未審定，今則定知。世",
    "T12n0374_020:0484c04": "尊！我亦曾聞，須彌山王四寶所成，所謂金、銀、",
    "T12n0374_020:0484c05": "琉璃、頗梨；若有眾鳥隨所集處，則同其色。雖",
    "T12n0374_020:0484c06": "聞是言，亦不審定。我今來至佛須彌山，則與",
    "T12n0374_020:0484c07": "同色，與同色者，則知諸法無常、苦、空、無我。",
    "T12n0374_020:0484c08": "世尊！我見世間，從𦭽蘭子生𦭽蘭樹，不見",
    "T12n0374_020:0484c09": "𦭽蘭生栴檀樹，我今始見從𦭽蘭子生栴",
    "T12n0374_020:0484c10": "檀樹，𦭽蘭子者我身是也，栴檀樹者即是",
    "T12n0374_020:0484c11": "我心、無根、信也。無根者，我初不知恭敬如來，",
    "T12n0374_020:0484c12": "不信法、僧，是名無根。世尊！我若不遇如來",
    "T12n0374_020:0484c13": "世尊，當於無量阿僧祇劫在大地獄受無量",
    "T12n0374_020:0484c14": "苦；我今見佛，以是見佛所得功德，破壞眾生",
    "T12n0374_020:0484c15": "所有一切煩惱惡心。」",
    "T12n0374_020:0484c16": "佛言：「大王！善哉，善哉！我今知汝必能破壞",
    "T12n0374_020:0484c17": "眾生惡心。」「世尊！若我審能破壞眾生諸惡心",
    "T12n0374_020:0484c18": "者，使我常在阿鼻地獄，無量劫中為諸眾生",
    "T12n0374_020:0484c19": "受大苦惱，不以為苦。」爾時摩伽陀國無量人",
    "T12n0374_020:0484c20": "民悉發阿耨多羅三藐三菩提心，以如是等",
    "T12n0374_020:0484c21": "無量人民發大心故，阿闍世王所有重罪即",
    "T12n0374_020:0484c22": "得微薄。王及夫人、後宮婇女，悉皆同發阿耨",
    "T12n0374_020:0484c23": "多羅三藐三菩提心。爾時阿闍世王語耆婆",
    "T12n0374_020:0484c24": "言：「耆婆！我今未死已得天身，捨於短命而得",
    "T12n0374_020:0484c25": "長命，捨無常身而得常身，令諸眾生發阿耨",
    "T12n0374_020:0484c26": "多羅三藐三菩提心，即是天身、長命、常身，即",
    "T12n0374_020:0484c27": "是一切諸佛弟子。」說是語已，即以種種寶幢、",
    "T12n0374_020:0484c28": "幡蓋、香花瓔珞、微妙伎樂而供養佛，復以偈",
    "T12n0374_020:0484c29": "頌而讚歎言：",
    "T12n0374_020:0485a01": "「實語甚微妙，　　善巧於句義，",
    "T12n0374_020:0485a02": "甚深祕密藏，　　為眾故顯示。",
    "T12n0374_020:0485a03": "所有廣博言，　　為眾故略說，",
    "T12n0374_020:0485a04": "具足如是言，　　善能療眾生。",
    "T12n0374_020:0485a05": "若有諸眾生，　　得聞是語者，",
    "T12n0374_020:0485a06": "若信及不信，　　定知是佛說。",
    "T12n0374_020:0485a07": "諸佛常軟語，　　為眾故說麁，",
    "T12n0374_020:0485a08": "麁語及軟語，　　皆歸第一義。",
    "T12n0374_020:0485a09": "是故我今者，　　歸依於世尊。",
    "T12n0374_020:0485a10": "如來語一味，　　猶如大海水，",
    "T12n0374_020:0485a11": "是名第一諦，　　故無無義語。",
    "T12n0374_020:0485a12": "如來今所說，　　種種無量法，",
    "T12n0374_020:0485a13": "男女大小聞，　　同獲第一義。",
    "T12n0374_020:0485a14": "無因亦無果，　　無生及無滅，",
    "T12n0374_020:0485a15": "是名大涅槃，　　聞者破諸果。",
    "T12n0374_020:0485a16": "如來為一切，　　常作慈父母，",
    "T12n0374_020:0485a17": "當知諸眾生，　　皆是如來子，",
    "T12n0374_020:0485a18": "世尊大慈悲，　　為眾故苦行。",
    "T12n0374_020:0485a19": "如人著鬼魅，　　狂亂多所作，",
    "T12n0374_020:0485a20": "我今得見佛，　　所得三業善，",
    "T12n0374_020:0485a21": "願以此功德，　　迴向無上道。",
    "T12n0374_020:0485a22": "我今所供養，　　佛法及眾僧，",
    "T12n0374_020:0485a23": "願以此功德，　　三寶常在世。",
    "T12n0374_020:0485a24": "我今所當得，　　種種諸功德，",
    "T12n0374_020:0485a25": "願以此破壞，　　眾生四種魔。",
    "T12n0374_020:0485a26": "我遇惡知識，　　造作三世罪，",
    "T12n0374_020:0485a27": "今於佛前悔，　　願後更莫造。",
    "T12n0374_020:0485a28": "願諸眾生等，　　悉發菩提心，",
    "T12n0374_020:0485a29": "繫心常思念，　　十方一切佛。",
    "T12n0374_020:0485b01": "復願諸眾生，　　永破諸煩惱，",
    "T12n0374_020:0485b02": "了了見佛性，　　猶如妙德等。」",
    "T12n0374_020:0485b03": "爾時世尊讚阿闍世王：「善哉，善哉！若有人",
    "T12n0374_020:0485b04": "能發菩提心，當知是人則為莊嚴諸佛大眾。",
    "T12n0374_020:0485b05": "大王！汝昔已於毘婆尸佛初發阿耨多羅三",
    "T12n0374_020:0485b06": "藐三菩提心，從是已來至我出世，於其中間",
    "T12n0374_020:0485b07": "未曾墮於地獄受苦。大王當知，菩提之心乃",
    "T12n0374_020:0485b08": "有如是無量果報。大王！從今已往常當勤修",
    "T12n0374_020:0485b09": "菩提之心。何以故？從是因緣，當得消滅無量",
    "T12n0374_020:0485b10": "惡故。」爾時阿闍世王，及摩伽陀舉國人民從",
    "T12n0374_020:0485b11": "座而起，繞佛三匝，辭退還宮。天行品者如雜",
    "T12n0374_020:0485b12": "花說。",
    "T12n0374_020:0485b13": "9 嬰兒行品大般涅槃經嬰兒行品第九",
    "T12n0374_020:0485b14": "「善男子！云何名嬰兒行？善男子！不能起住、",
    "T12n0374_020:0485b15": "來去、語言，是名嬰兒。如來亦爾，不能起者，",
    "T12n0374_020:0485b16": "如來終不起諸法相；不能住者，如來不著一",
    "T12n0374_020:0485b17": "切諸法；不能來者，如來身行無有動搖；不",
    "T12n0374_020:0485b18": "能去者，如來已到大般涅槃；不能語者，如",
    "T12n0374_020:0485b19": "來雖為一切眾生演說諸法，實無所說。何以",
    "T12n0374_020:0485b20": "故？有所說者，名有為法。如來世尊非是有為，",
    "T12n0374_020:0485b21": "是故無說。又無語者，猶如嬰兒，語言未了，",
    "T12n0374_020:0485b22": "雖復有語，實亦無語。如來亦爾，語未了者，即",
    "T12n0374_020:0485b23": "是諸佛祕密之言，雖有所說，眾生不解，故名",
    "T12n0374_020:0485b24": "無語。又嬰兒者，名物不一、未知正語，雖名物",
    "T12n0374_020:0485b25": "不一、未知正語，非不因此而得識物。如來亦",
    "T12n0374_020:0485b26": "爾，一切眾生方類各異，所言不同，如來方便",
    "T12n0374_020:0485b27": "隨而說之，亦令一切因而得解。又嬰兒者，能",
    "T12n0374_020:0485b28": "說大字。如來亦爾，說於大字，所謂婆啝，啝",
    "T12n0374_020:0485b29": "者有為，婆者無為，是名嬰兒。啝者名為無常，",
    "T12n0374_020:0485c01": "婆者名為有常，如來說常，眾生聞已，為常法",
    "T12n0374_020:0485c02": "故，斷於無常，是名嬰兒行。又嬰兒者，不知",
    "T12n0374_020:0485c03": "苦樂、晝夜、父母。菩薩摩訶薩亦復如是，為眾",
    "T12n0374_020:0485c04": "生故，不知苦樂、無晝夜想，於諸眾生其心",
    "T12n0374_020:0485c05": "平等，故無父母親踈等相。又嬰兒者，不能",
    "T12n0374_020:0485c06": "造作大小諸事。菩薩摩訶薩亦復如是，菩薩",
    "T12n0374_020:0485c07": "不造生死作業，是名不作。大事者即五逆也，",
    "T12n0374_020:0485c08": "菩薩摩訶薩終不造作五逆重罪；小事者即",
    "T12n0374_020:0485c09": "二乘心，菩薩終不退菩提心，而作聲聞辟支",
    "T12n0374_020:0485c10": "佛乘。又嬰兒行者，如彼嬰兒啼哭之時，父母",
    "T12n0374_020:0485c11": "即以楊樹黃葉，而語之言：『莫啼莫啼，我與汝",
    "T12n0374_020:0485c12": "金。』嬰兒見已生真金想，便止不啼，然此楊葉",
    "T12n0374_020:0485c13": "實非金也。木牛木馬、木男木女，嬰兒見已，亦",
    "T12n0374_020:0485c14": "復生於男女等想，即止不啼，實非男女。以",
    "T12n0374_020:0485c15": "作如是男女想故，名曰嬰兒。如來亦爾，若有",
    "T12n0374_020:0485c16": "眾生欲造眾惡，如來為說三十三天常樂我",
    "T12n0374_020:0485c17": "淨、端正自恣、於妙宮殿受五欲樂、六根所對",
    "T12n0374_020:0485c18": "無非是樂。眾生聞有如是樂故，心生貪樂，止",
    "T12n0374_020:0485c19": "不為惡，勤作三十三天善業。實是生死無常、",
    "T12n0374_020:0485c20": "無樂、無我、無淨，為度眾生，方便說言常樂我",
    "T12n0374_020:0485c21": "淨。又嬰兒者，若有眾生厭生死時，如來則為",
    "T12n0374_020:0485c22": "說於二乘，然實無有二乘之實，以二乘故知",
    "T12n0374_020:0485c23": "生死過，見涅槃樂。以是見故，則能自知，有斷、",
    "T12n0374_020:0485c24": "不斷，有真、不真，有修、不修，有得、不得。「善男子！",
    "T12n0374_020:0485c25": "如彼嬰兒於非金中而生金想，如來亦爾，於",
    "T12n0374_020:0485c26": "不淨中而為說淨，如來已得第一義故則",
    "T12n0374_020:0485c27": "無虛妄。如彼嬰兒，於非牛馬作牛馬想，若有",
    "T12n0374_020:0485c28": "眾生於非道中作真道想，如來亦說非道為",
    "T12n0374_020:0485c29": "道，非道之中實無有道，以能生道微因緣故，",
    "T12n0374_020:0486a01": "說非道為道。如彼嬰兒於木男女生男女想，",
    "T12n0374_020:0486a02": "如來亦爾，知非眾生說眾生想，而實無有",
    "T12n0374_020:0486a03": "眾生相也。若佛如來說無眾生，一切眾生則",
    "T12n0374_020:0486a04": "墮邪見，是故如來說有眾生。於眾生中作眾",
    "T12n0374_020:0486a05": "生想者，則不能破眾生相也；若於眾生破眾",
    "T12n0374_020:0486a06": "生相者，是則能得大般涅槃，以得如是大涅",
    "T12n0374_020:0486a07": "槃故，止不啼哭，是名嬰兒行。善男子！若有",
    "T12n0374_020:0486a08": "男女受持讀誦、書寫解說是五行者，當知是",
    "T12n0374_020:0486a09": "人必定當得如是五行。」迦葉菩薩白佛言：「世",
    "T12n0374_020:0486a10": "尊！如我解佛所說義者，我亦定當得是五行。」",
    "T12n0374_020:0486a11": "佛言：「善男子！不獨汝得如是五行，今此會",
    "T12n0374_020:0486a12": "中九十三萬人亦同於汝，得是五行。」",
    "T12n0374_020:0486a13": "大般涅槃經卷第二十"
}