{
    "X84n1579_017:0121c04": "續指月錄卷十七",
    "X84n1579_017:0121c06": "六祖下三十三世",
    "X84n1579_017:0121c07": "臨濟宗",
    "X84n1579_017:0121c08": "宜興龍池幻有正傳禪師初號一心。溧陽李氏子。(師自",
    "X84n1579_017:0121c09": "述云)兒時體肥。性好捕魚羅雀。靡所不為。八歲就鄉塾。",
    "X84n1579_017:0121c10": "十二三肌膄骨立。遂廢業。偶為母看誦香山卷偈語。",
    "X84n1579_017:0121c11": "乃知發念持齋。十六歲。父母強與婚合。未幾琴瑟不",
    "X84n1579_017:0121c12": "調。發心出家。又二年。病不戢。出家意始決。黎明起焚",
    "X84n1579_017:0121c13": "香。默對觀音像前。誓曰。某若再近女身。此身當若何",
    "X84n1579_017:0121c14": "若何。其夜即遯去。後婦將產。父命使徧覓。終弗獲。一",
    "X84n1579_017:0121c15": "日值父於途次。強歸不就。仍以母疾篤候侍。歸又一",
    "X84n1579_017:0121c16": "年。既歿。喪殯。乃辭父長往。入荊谿顯親寺。禮樂庵師",
    "X84n1579_017:0121c17": "薙染。示看父母未生前話。密自矢志曰。若不見性明",
    "X84n1579_017:0121c18": "心。決不將身倒睡。一夕聞瑠璃燈華熚爆聲有省。舉",
    "X84n1579_017:0121c19": "似庵。庵頷之○後庵遷化。師直造神京。謁笑巖寶和",
    "X84n1579_017:0121c20": "尚。於觀音庵。寶問上座何來。師曰。南方。寶曰。來此擬",
    "X84n1579_017:0121c21": "需何事。師曰。但乞和尚印證心地工夫。寶曰。若果識",
    "X84n1579_017:0121c22": "得心地。那更有工夫印證耶。師曰。雖然不得不舉似",
    "X84n1579_017:0121c23": "過。寶曰。參堂去。師珍重便出。至晚入室。方具述所以。",
    "X84n1579_017:0121c24": "寶驀踢出隻履曰。向者裏道一句看。遂把話頭一時",
    "X84n1579_017:0122a01": "打斷。懡[怡-台+羅]而出。通夕不寐。翌旦寶出方丈。見師猶佇",
    "X84n1579_017:0122a02": "立簷下。驀喚上座。師回顧。寶翹一足作脩羅障日月",
    "X84n1579_017:0122a03": "勢。師不覺脫然悟旨(牧雲門頌云兩片唇皮正合開死蛇忽地觸人來天明毒氣方",
    "X84n1579_017:0122a04": "甦醒翹作修羅也怪哉○箬菴問頌云夜靜燈花[口*后]一聲瑠璃殿上露全身巨靈分破華山色赤脚波斯絕路",
    "X84n1579_017:0122a05": "行○晦山顯頌云閃電為人機自別晴空霹靂太孤危回頭擉瞎頂門眼金鎖玄關當下灰)○師",
    "X84n1579_017:0122a06": "後辭行。寶乃書曹溪正派源流付之。復贈一笠曰。覆",
    "X84n1579_017:0122a07": "之毋露圭角。師受囑。出住臺山祕魔巖寺。居十有三",
    "X84n1579_017:0122a08": "載。入京師寓普照。後住龍池○上堂。無上法王。有大",
    "X84n1579_017:0122a09": "陀羅尼門。名為圓覺。驀豎拂子曰。會麼。鷂子已飛天",
    "X84n1579_017:0122a10": "外去。獃翁猶向月邊尋○上堂。一切法不有。一切法",
    "X84n1579_017:0122a11": "不無。若能如是會。水上按葫蘆○佛誕上堂。今晨四",
    "X84n1579_017:0122a12": "月八日。是我釋迦如來示生降誕之時。山僧忽然思",
    "X84n1579_017:0122a13": "量起來。二千五百餘年已來。不知有多少路見不平",
    "X84n1579_017:0122a14": "之輩。務要別尋一箇人來。與我釋迦老子。比勝負。較",
    "X84n1579_017:0122a15": "優劣。殊不知我釋迦如來。是何等一箇面孔。汝諸人",
    "X84n1579_017:0122a16": "還知得我釋迦如來。脚跟立地處麼。還曾夢見我釋",
    "X84n1579_017:0122a17": "迦如來頂相麼。良久曰。舉手拔南斗。回身倚北辰。出",
    "X84n1579_017:0122a18": "頭天外看。誰是箇般人。驀豎拂子曰。雲門大師來也。",
    "X84n1579_017:0122a19": "擲拂子。便下座○上堂。老僧者裏。不問你久參晚進。",
    "X84n1579_017:0122a20": "貴要正知見。知見若正。了生死如反掌。大抵不落斷",
    "X84n1579_017:0122a21": "常有無二乘偏見。更有甚麼商量。若有僧問作麼生",
    "X84n1579_017:0122a22": "是正知見。但向他道。老僧在你脚下。良久。喝一喝。下",
    "X84n1579_017:0122a23": "座○萬歷甲申。師講演法華於祕魔巖寺。時有萬融",
    "X84n1579_017:0122a24": "首座病目初愈。仍來座下。展本聽經師方陞座見之。",
    "X84n1579_017:0122b01": "言曰。且喜萬融首座。病眼重開。幻人有賴。彼悚身起",
    "X84n1579_017:0122b02": "立云。不敢。師曰。且問汝。即今目前所覩境界。與向未",
    "X84n1579_017:0122b03": "病眼時。同耶異耶。對曰。無異。師曰。然。正古人所謂三",
    "X84n1579_017:0122b04": "十年前。見山是山。見水是水。及乎中間。有箇入處。則",
    "X84n1579_017:0122b05": "見山不是山。見水不是水。老僧今日休歇得。見山依",
    "X84n1579_017:0122b06": "舊是山。見水依舊是水是也。師乃說經○上堂。師云。",
    "X84n1579_017:0122b07": "鄙人將謂今時佛法門頭。沒有可商量人。仔細檢點。",
    "X84n1579_017:0122b08": "也有一箇半箇。有僧出問。誰是一箇。師曰。即今如閙",
    "X84n1579_017:0122b09": "市街頭。十字路邊。盤膝坐地。哇哇叫化錢者是。又問",
    "X84n1579_017:0122b10": "誰是半箇。曰即今認住客塵煩惱。確定以為主宰者",
    "X84n1579_017:0122b11": "是。或曰。若說佛法。原不曾許汝有商量處。烏用汝顛",
    "X84n1579_017:0122b12": "言倒語。有許多饒舌。師曰。我不怪你。雖然。說得儘是。",
    "X84n1579_017:0122b13": "你儘做得箇膾子手。何也。任他佛頭來。魔頭來。獅子",
    "X84n1579_017:0122b14": "頭。象頭來。牛頭。馬頭。人頭。狗頭。羊魚頭。鵝頭。鴨頭。既",
    "X84n1579_017:0122b15": "到汝案頭上。一一儘汝破除。打發一邊去。只恐汝把",
    "X84n1579_017:0122b16": "箇死猫兒頭。便不能破除得。打發不開去。於此打發",
    "X84n1579_017:0122b17": "得開去。纔是好膾子手也。或曰。將那死猫兒頭來著。",
    "X84n1579_017:0122b18": "師乃笑曰。果然。不識有人於斯。一似箇無尾巴底大",
    "X84n1579_017:0122b19": "蟲。且道順毛還勒得伊麼。有人於斯。一似箇生鐵掆",
    "X84n1579_017:0122b20": "子。有力者還拗得折伊麼。果乃順勒伊不得。拗折伊",
    "X84n1579_017:0122b21": "不得。只是有一人。搖頭不肯。何也。第恐將箇臭鶻突",
    "X84n1579_017:0122b22": "布衫。做了貼體衣。至死不肯脫。總有青州布衫。堆滿",
    "X84n1579_017:0122b23": "世界也沒用處。況今時善知識。都只要抱不哭底孩",
    "X84n1579_017:0122b24": "兒。不敢觸著伊。動著伊。只怕退了伊底道心。又恐斷",
    "X84n1579_017:0122c01": "絕往來了。不唯不我供養。反被伊生謗毀。作禍害。便",
    "X84n1579_017:0122c02": "不柰何。若是[拚-ㄙ+ㄊ]捨性命善知識則不然。饒他是生鐵",
    "X84n1579_017:0122c03": "掆子。須要誘引伊一舉。舉到那半天裏。沒割殺處了。",
    "X84n1579_017:0122c04": "始撒手。待伊自放下來。務要跌折了他底。又饒他是",
    "X84n1579_017:0122c05": "箇無尾巴大蟲。先須掘箇坑子。隱覆却。候待伊來陷",
    "X84n1579_017:0122c06": "入內。務要使伊跳不出去。直待伊計窮力盡時。且問",
    "X84n1579_017:0122c07": "他你還要活麼。待伊頷首時。更曰且緩緩。直須教伊",
    "X84n1579_017:0122c08": "命根斷如死灰了。這臭鶻突布衫。方得卸下。始可謂",
    "X84n1579_017:0122c09": "我救得這死漢了也。不然。這畜生還[跳-兆+孛]跳在。雖然。說",
    "X84n1579_017:0122c10": "得也好。只可惜今時末法世中。無這等一箇知識。正",
    "X84n1579_017:0122c11": "所謂賢聖隱伏。遇而不遇也。怪伊說不得。呵呵。李孟",
    "X84n1579_017:0122c12": "曰。大夫問老師。修行多少年。方纔得悟。師云。貧道修",
    "X84n1579_017:0122c13": "行未久。亦無悟處。雖然。貧道自持齋出家學道以來。",
    "X84n1579_017:0122c14": "不過四十餘年。前二十年。止入得箇信位。於晝夜十",
    "X84n1579_017:0122c15": "二時中。猶不知其飢飽。雖寒暑亦莫辨。後二十年但",
    "X84n1579_017:0122c16": "醒得一一病痛。不從外入。俱是自己心中所發。近日",
    "X84n1579_017:0122c17": "又僧得箇歡喜處。始知得人人肚飢。都只是要飯喫。",
    "X84n1579_017:0122c18": "然又恰如人從半夜睡醒了。只顧東摸西摸。信手摸",
    "X84n1579_017:0122c19": "著了自己底鼻孔。不覺失聲。呵呵一笑○有客問某",
    "X84n1579_017:0122c20": "等修行。當何用工。師提數珠曰。會麼。客曰。會得。師反",
    "X84n1579_017:0122c21": "詰曰。汝作麼生會。客曰。若恁掐著數珠念佛。有什麼",
    "X84n1579_017:0122c22": "不會。師曰。未也。客云。若更有別說。某便不會矣。師舉",
    "X84n1579_017:0122c23": "數珠掐曰。但恁麼一粒一粒撥過去○又有客如前",
    "X84n1579_017:0122c24": "問。師反詰曰。汝擬修行。圖箇什麼。客云。冀會道耳。師",
    "X84n1579_017:0123a01": "曰。果欲會道。直須放下。只要會道底念頭。便是真用",
    "X84n1579_017:0123a02": "工處。若此用工。自當會道。客云。柰要會道。這一念放",
    "X84n1579_017:0123a03": "不下何。師曰。去。汝正閙在○屢有客問道於師。師或",
    "X84n1579_017:0123a04": "答。或不答。問嘗聞有如來禪。有祖師禪。作麼生甄別。",
    "X84n1579_017:0123a05": "師舒手班指數曰。余今年五十六歲矣。客曰。老師耳",
    "X84n1579_017:0123a06": "背那。傍有僧走過。師驀扯住。問今日是八月十五否。",
    "X84n1579_017:0123a07": "僧答云。今日是十四。明日是也。師撒手對客云。唯這",
    "X84n1579_017:0123a08": "僧記得端的。又有問祖意教意。是同是別。師忽云。好",
    "X84n1579_017:0123a09": "打好打。客作色曰。何只言好打耶。師豎起拳云。不是",
    "X84n1579_017:0123a10": "拳頭。定是巴掌。客揖之而去。客有再扣之。畢竟何以",
    "X84n1579_017:0123a11": "為道也。師乃從容諭之曰。道無方所。無有形名。指點",
    "X84n1579_017:0123a12": "伊不得。取舍伊不得。是非伊不得。向背伊不得。有無",
    "X84n1579_017:0123a13": "伊不得。增減伊不得。揀擇伊不得。動靜伊不得。好惡",
    "X84n1579_017:0123a14": "伊不得。逆順伊不得。可否伊不得。進退伊不得。語默",
    "X84n1579_017:0123a15": "伊不得。思議伊不得。垢淨伊不得。依倚伊不得。營為",
    "X84n1579_017:0123a16": "伊不得。對待伊不得。偏黨伊不得。閒忙伊不得。前後",
    "X84n1579_017:0123a17": "伊不得。難易伊不得。始終伊不得。人我伊不得。親疏",
    "X84n1579_017:0123a18": "伊不得。損益伊不得。寤寐伊不得。異同伊不得。男女",
    "X84n1579_017:0123a19": "伊不得。老少伊不得。得失伊不得。新故伊不得。迷悟",
    "X84n1579_017:0123a20": "伊不得。固必伊不得。高低伊不得。貴賤伊不得。果如",
    "X84n1579_017:0123a21": "是信得會得。則無往而非道也。客又曰。然則某意念",
    "X84n1579_017:0123a22": "不動時。還是道否。師驀以手插向腰間。摸得箇蝨子",
    "X84n1579_017:0123a23": "擲向地云。阿啞阿啞。跌殺我耶跌殺我耶更休○有",
    "X84n1579_017:0123a24": "客問西來大意。師指古鏡云。是這箇。客曰。柰某不會",
    "X84n1579_017:0123b01": "何。師云。為汝未曾用工磨得。客曰。某作麼生用工即",
    "X84n1579_017:0123b02": "得。師云。即目前古鏡聻。復急索曰。還我西來大意來。",
    "X84n1579_017:0123b03": "客省曰。我會也。我會也。師云。會即不無。試說來。客乃",
    "X84n1579_017:0123b04": "指古鏡曰。某既會矣。奚又止在是。師頷之○僧問九",
    "X84n1579_017:0123b05": "峰不肯首座因緣。師舉拳示之曰。為伊不識這箇。僧",
    "X84n1579_017:0123b06": "云。識得後如何。師云。石霜住持有分。僧又曰。聞毗陵",
    "X84n1579_017:0123b07": "孫太史亦曾問此。未知如何答伊。師曰。山僧但答為",
    "X84n1579_017:0123b08": "伊道眼未明耳。僧云。即如道眼明後。又作麼生。師云。",
    "X84n1579_017:0123b09": "則不見有休去歇去在。僧再擬開口。師叱曰。去。汝不",
    "X84n1579_017:0123b10": "會我語(李長庚居士敘師語錄後略云。余一日別師。師問余云。有何疑否。余舉九峯不肯首座因",
    "X84n1579_017:0123b11": "緣。問畢竟明何事。師豎起拳頭。余擬議。師曰。公不要開口。且細參去。越數年。傳歸荊谿。余再請益。師曰。向年舉",
    "X84n1579_017:0123b12": "的公案記得否。余曰。和尚今日拳頭在那裏。師厲聲曰。沒有。余曰。和尚拳頭失卻。鼻孔原止半邊。師遂變色轉",
    "X84n1579_017:0123b13": "向面壁。余即出至階下。聞師厲聲曰。這箇人放鬆了。不柰他何。且拿住索套兒。不由他三年五年不來尋我。余",
    "X84n1579_017:0123b14": "曰。和尚大機大用。只怕我承受不來。無何余轉外籓。迄今為後序已越三十年矣。當日三年五年之語大負我",
    "X84n1579_017:0123b15": "師。不覺泣下云云)○僧問。如何是祖師西來意。師曰。屋北鹿",
    "X84n1579_017:0123b16": "獨宿。僧曰。不會。師曰。溪西鷄齊啼(夾山豫云師翁答話雖則一椎兩當未",
    "X84n1579_017:0123b17": "免令者僧分西著北不肖孫則不然今日或有問如何是祖師西來意但向道面臨江水闊早晚看行舟更曰",
    "X84n1579_017:0123b18": "不會向道兩岸蘆花裏清風引白鷗)○僧問。如何是奇特事。師曰。蝦蟆",
    "X84n1579_017:0123b19": "捕大蟲。僧曰。恁麼則不奇特也。師曰。猫兒捉老鼠。僧",
    "X84n1579_017:0123b20": "禮拜。師便喝。僧曰。老和尚為甚麼放某甲不過。師厲",
    "X84n1579_017:0123b21": "聲曰。老僧有事。你且去(石車乘拈云龍池大開慈門手遣者僧爭柰者僧不諳來",
    "X84n1579_017:0123b22": "機龍頭蛇尾若當時待他道老僧有事你且去也與震威一喝可謂知恩有地何故只因漁父引始見浪頭高",
    "X84n1579_017:0123b23": "○天笠珍頌云萬仞龍門透者難金鱗擬躍點波瀾電雷相送重燒尾腥血空流石上斑)○居士",
    "X84n1579_017:0123b24": "訪師次。舉僧問雲門。如何是諸佛出身處。門曰。東山",
    "X84n1579_017:0123c01": "水上行。問師意作麼生。師曰。無孔笛。幾人解吹。士曰。",
    "X84n1579_017:0123c02": "弟子試問和尚得否。師曰得。士曰。如何是諸佛出身",
    "X84n1579_017:0123c03": "處。師曰西河火裏坐○士大夫從師遊。師每舉門前",
    "X84n1579_017:0123c04": "冷落車馬稀。老大嫁作商人婦二語。罕有契者○有",
    "X84n1579_017:0123c05": "山居偈曰。五峰雲頂古文殊。盡日跏趺總笑余。半點",
    "X84n1579_017:0123c06": "苦寒禁不得。躊躇未了又躊躇○萬歷甲寅二月十",
    "X84n1579_017:0123c07": "二日示寂。先一日有僧自臺山來。師與劇談宿昔。抵",
    "X84n1579_017:0123c08": "暮索浴。眾察師意。懇請遺訓。師舉所帶帽者三。眾無",
    "X84n1579_017:0123c09": "語。師撫膝奄然而逝。建塔於本山之麓(笑巖寶嗣)。",
    "X84n1579_017:0123c10": "南陽靈谷曇芝禪師參笑巖寶。問古人道打破鏡來",
    "X84n1579_017:0123c11": "相見。既打破鏡。擬向甚麼處相見。寶曰。慚愧殺人。師",
    "X84n1579_017:0123c12": "忽有省。頓領厥旨。遂忘禮拜。舞蹈而出。服勤數載。寶",
    "X84n1579_017:0123c13": "付以偈曰。微笑拈花第一機。相傳八八未知非。今將",
    "X84n1579_017:0123c14": "從上非非法。分付賢英力荷歸(笑巖寶嗣)。",
    "X84n1579_017:0123c15": "五臺瑞峰三際廣通禪師久侍笑巖。室中機契。付以",
    "X84n1579_017:0123c16": "偈曰。一念不生諸數滅。萬機休罷十方空。界空數滅",
    "X84n1579_017:0123c17": "漚澄海。諸佛眾生影現中。後居臺山。僧無明經參。問",
    "X84n1579_017:0123c18": "曰。某於古德機緣。尚有疑處。乞師指示。師曰。試舉看。",
    "X84n1579_017:0123c19": "經曰。臨濟大師道。佛法無多子。畢竟是箇什麼。師曰。",
    "X84n1579_017:0123c20": "向道無多子。又是箇甚麼。又問。玄沙謂靈雲敢保老",
    "X84n1579_017:0123c21": "兄未徹在。何處是他未徹處。師曰。大似玄沙未徹。又",
    "X84n1579_017:0123c22": "問。趙州云臺山婆子。我為汝勘破了也。勘破在甚麼",
    "X84n1579_017:0123c23": "處。師曰。却是婆子勘破趙州。經復請師頌之。師曰。知",
    "X84n1579_017:0123c24": "是般事便休。老僧不解恁麼。因即命經呈頌。經各具",
    "X84n1579_017:0124a01": "頌呈答。其頌臨濟曰。醍醐上味出放乳。滴水攙中便",
    "X84n1579_017:0124a02": "不成。三十棒頭開正眼。何曾傳得祖師心○頌靈雲",
    "X84n1579_017:0124a03": "曰。見色明心。附物顯理。具眼宗師。許而不許。敢保老",
    "X84n1579_017:0124a04": "兄未徹。一隊閑神野鬼。不是焦面王來。受陷遭坑幾",
    "X84n1579_017:0124a05": "許○頌趙州曰。暗藏春色。明露秋光。有眼莫鑒。縱智",
    "X84n1579_017:0124a06": "難量。到家不上常安路。一任風花雪月揚。師然之(笑巖",
    "X84n1579_017:0124a07": "寶嗣)。",
    "X84n1579_017:0124a08": "鳳陽正宗悟上座久侍笑巖。室中機契。付以偈曰。此",
    "X84n1579_017:0124a09": "宗須信有真悟。莫學諸方平實禪。異日寒灰親爆出。",
    "X84n1579_017:0124a10": "紅爐又放一枝蓮(笑巖寶嗣)。",
    "X84n1579_017:0124a11": "京兆高菴傑上座久侍笑巖。室中機契。付法偈曰世",
    "X84n1579_017:0124a12": "出世間不二法。都盧祇在一塵中。俄然信手輕敲破。",
    "X84n1579_017:0124a13": "三世如來立下風(笑巖寶嗣)。",
    "X84n1579_017:0124a14": "天台天常經上座久侍笑巖。室中機契。付法偈曰。剝",
    "X84n1579_017:0124a15": "盡乾坤無實法。搜窮心佛有虗名。驀然黑白都翻轉。",
    "X84n1579_017:0124a16": "掌上新籌獨汝羸(笑巖寶嗣)。",
    "X84n1579_017:0124a17": "武林素菴智上座久侍笑巖。室中機契。付法偈曰。青",
    "X84n1579_017:0124a18": "蓮目瞬應時節。七七雄談非犯舌。識得文言義路空。",
    "X84n1579_017:0124a19": "何妨塵說熾然說(笑巖寶嗣)。",
    "X84n1579_017:0124a20": "嘉興天寧幻也佛慧禪師別號嬾石。會稽人。南宋史",
    "X84n1579_017:0124a21": "相之後也。母戴。夢天台僧抵舍。孕師。及娠。鄰人共驚",
    "X84n1579_017:0124a22": "異。相見紅光葢室如火。六歲入童子學。授經知大意。",
    "X84n1579_017:0124a23": "十四慕空宗。走天台見松谷法師於華頂之勝峰寺。",
    "X84n1579_017:0124a24": "求度不允。乃泛海求潮音僧度。復不允。遂發憤塟身",
    "X84n1579_017:0124b01": "魚腹中且死得救免。舟人愍之。為剪髮詣谷。谷始納",
    "X84n1579_017:0124b02": "為命今名。留習台教五載。一日晨課。中間豁然。不覺",
    "X84n1579_017:0124b03": "心吻俱開。告谷。谷奮挺逐之不得住。聞嘉禾有濟法",
    "X84n1579_017:0124b04": "舟者。走見之。會濟方屬纊。於是一鉢煙村。孤笻天外。",
    "X84n1579_017:0124b05": "南詢。北訪參笑巖寶和尚。得受記莂○出住天寧之",
    "X84n1579_017:0124b06": "優曇苑。疾當世學者走聲勢輀煗。一徵之以枯澹。數",
    "X84n1579_017:0124b07": "十年門無宿客○嘗示眾曰。四大之軀孰不有。五味",
    "X84n1579_017:0124b08": "之食孰能無。白玉體箇箇分明。紫金身人人可得。爭",
    "X84n1579_017:0124b09": "奈食之不常而食。衣之不常而衣。八萬種魔。寧教易",
    "X84n1579_017:0124b10": "曉。四百四病。以何遣除。諸仁者。不是祝髮了。叫做出",
    "X84n1579_017:0124b11": "家。披金襴。叫做出家。識文達理。叫做出家。能行苦行。",
    "X84n1579_017:0124b12": "叫做出家。避喧求靜。叫做出家。有人緣。叫做出家。感",
    "X84n1579_017:0124b13": "天供。叫做出家。緊要在著草鞵入釋迦腹裏。屙屎放",
    "X84n1579_017:0124b14": "尿。跨大步穿達摩心中。戴角披毛。枯草拈來。直得百",
    "X84n1579_017:0124b15": "花相鬬。鼓動含靈。喚起維摩。寂默十方如來密付汝",
    "X84n1579_017:0124b16": "印。一切天魔。自然傾膽咦。鳥嗁春晝閒彌勒。華發東",
    "X84n1579_017:0124b17": "風見故人○又曰。一番相見一番新。好看鉢盂添柄。",
    "X84n1579_017:0124b18": "幾處行來幾處險。猶奇艇內藏輪。海不顧山頭月白。",
    "X84n1579_017:0124b19": "一任浮沈。空無柰雨脚風清。大家和會。參方衲子。講",
    "X84n1579_017:0124b20": "席高流。居士宰官。天仙魔梵。有情無情。生一乾坤。死",
    "X84n1579_017:0124b21": "一乾坤。聖一法界。凡一法界。何曾謾得諸人。若也謾",
    "X84n1579_017:0124b22": "得諸人。那討說箇是非好惡。賢善才能。尊卑異類。焯",
    "X84n1579_017:0124b23": "然些子。謾不得。欠不得。你道是什麼境界。會麼。滿目",
    "X84n1579_017:0124b24": "塵埃千聖眼。半身落魄五宗心○晚退多寶菴。足不",
    "X84n1579_017:0124c01": "越閫者。復十餘載。老且耄矣。忽思天台舊隱。即日抴",
    "X84n1579_017:0124c02": "杖還南。嘉禾緇素。遮止天寧○崇禎戊辰八月。師示",
    "X84n1579_017:0124c03": "微疾。簡歷示小師曰。後二日可。小師涕泣固留。師笑",
    "X84n1579_017:0124c04": "諾。為更留三日。仍涕泣固留不可。俗弟子聞之。趣置",
    "X84n1579_017:0124c05": "龕室。初五日工適報竣。師即以是日午。跏趺榻上而",
    "X84n1579_017:0124c06": "逝。僧臘七十八。世壽九十一。語音如鐘。足有輪紋龜",
    "X84n1579_017:0124c07": "畫。番番黃髮。齒落更生。皆其異相之著者。至若五臺",
    "X84n1579_017:0124c08": "睹文殊真境。司爨感天台聖僧。靈異可徵。茲不具述",
    "X84n1579_017:0124c09": "云(笑巖寶嗣已上八人)。",
    "X84n1579_017:0124c10": "嘉興南明慧廣禪師鹽官韓氏子。出家興善寺。謁無",
    "X84n1579_017:0124c11": "幻冲禪師。示趙州無字話。一日遊徑山。就地拈得片",
    "X84n1579_017:0124c12": "紙。有觀方知彼去。去者不至方之句。釋然有省。乃往",
    "X84n1579_017:0124c13": "見沖。遂蒙許可○住徑山。上堂。五峰頭卓朔。雙徑尾",
    "X84n1579_017:0124c14": "顛先。喝石巖一任[跳-兆+孛]跳。明月池覆地傾天。此四句中。",
    "X84n1579_017:0124c15": "有一句有殺人刀。無活人劍。有一句有活人劍。無殺",
    "X84n1579_017:0124c16": "人刀。有一句殺人刀活人劍俱有。有一句殺人刀活",
    "X84n1579_017:0124c17": "人劍俱無。伶俐衲僧。簡點得倜儻分明。許你一生參",
    "X84n1579_017:0124c18": "學事畢○除夕示眾云。前年年。鼻孔無半邊。去年年。",
    "X84n1579_017:0124c19": "兩眼不完全。今年年。精骨獻青天。顧左右曰。廣上座",
    "X84n1579_017:0124c20": "禪已說了。汝等作麼生會。良久曰。參○一日茶次。有",
    "X84n1579_017:0124c21": "僧持餅趨過師前。師問云。這箇餅。那裏買來的。僧回",
    "X84n1579_017:0124c22": "身云。莫道無語好。師便舉手中半箇云。這半箇。那裏",
    "X84n1579_017:0124c23": "買來的。僧云。這却道不出。師云。情知汝道不出○師",
    "X84n1579_017:0124c24": "在皋亭進關時。有僧問云。師今進關。必待徹悟而後",
    "X84n1579_017:0125a01": "出關。師云。恁麼盡未來際。出此關不得○一夕下雪",
    "X84n1579_017:0125a02": "次。有僧推窗云。滿山都是雪。師云。隨聲逐色漢僧云。",
    "X84n1579_017:0125a03": "乞師離聲色道一句。師云。滿山都是雪○泰昌改元。",
    "X84n1579_017:0125a04": "仲冬二十七日。奄然坐逝於祇陀庵(車溪沖嗣)。",
    "X84n1579_017:0125a05": "曹洞宗",
    "X84n1579_017:0125a06": "北京宗鏡小山宗書禪師號大章。順德南和李氏子。",
    "X84n1579_017:0125a07": "其在童幼。異於常倫與羣兒戲。效作佛事。十歲學儒。",
    "X84n1579_017:0125a08": "已通大義。即掩卷嘆曰。此皆世法。非出世法也。遂往",
    "X84n1579_017:0125a09": "郡之開元薙落。聞月舟禪師法席之盛。入室請益。密",
    "X84n1579_017:0125a10": "踐八載。蒙付正宗。後少室疏請。師嘆曰。先師化後。三",
    "X84n1579_017:0125a11": "十餘年。曹洞宗風。迨乎湮沒。前輩有言。禪林下衰。弘",
    "X84n1579_017:0125a12": "法者多假。我偷安不急撐拄之。其崩隤跬可須也。某",
    "X84n1579_017:0125a13": "甲雖慚付囑。其柰付囑何。遂主之。時值亢旱。河井乾",
    "X84n1579_017:0125a14": "枯。既法席敷開。泉源復漲(南庵依頌云地缺東南水自寬波濤萬頃碧漫漫賺",
    "X84n1579_017:0125a15": "他無限癡男女按著泥阬砌[石*鹿]磚○位中符頌云種就無根樹影長大鵬肯逐枋榆忙養堅九萬摶風翅一旦",
    "X84n1579_017:0125a16": "飛鳴天下揚)○嘉靖丙寅。師主宗鏡庵。遊履西山。至谷集",
    "X84n1579_017:0125a17": "山三學洞。美其幽寂。遂結夏焉。至冬忽染病。臘月十",
    "X84n1579_017:0125a18": "六日。索筆書偈曰。宗鏡宗鏡。心法成行。即日圓覺。鏡",
    "X84n1579_017:0125a19": "破宗正。偈畢。儼然坐脫。世壽六十八。僧臘三十六。茶",
    "X84n1579_017:0125a20": "毗身骨。分為三分。一分留宗鏡起塔。一分送順德祖",
    "X84n1579_017:0125a21": "塋。一分至少室起塔。其少室謝事之日。法堂中法鼓。",
    "X84n1579_017:0125a22": "無故墮地。得疾之初。秦封槐。摧一大枝。入寂之後。其",
    "X84n1579_017:0125a23": "樹無故崩倒(月舟載嗣)。",
    "X84n1579_017:0125a24": "順德內丘金山德寶禪師山東陽津人。姓劉氏。禮北",
    "X84n1579_017:0125b01": "京海眼寺惟安老宿出家。徧參天下叢林。至無念禪",
    "X84n1579_017:0125b02": "師會下。發明大事。後依侍月舟載和尚。久之。付以衣",
    "X84n1579_017:0125b03": "拂。出住燕南。說法二十餘年。後休老於表善觀音院",
    "X84n1579_017:0125b04": "○僧問如何是如來禪。師曰。師子吼時芳草綠。如何",
    "X84n1579_017:0125b05": "是祖師禪。師曰。象王回顧落花紅○隆慶庚午。師年",
    "X84n1579_017:0125b06": "八十五。忽誡諭法嗣祖通云。為法求人。寧勞毋逸。日",
    "X84n1579_017:0125b07": "盈月昃。吾將示寂。乃趺坐而逝。塔全身於舊隱之南",
    "X84n1579_017:0125b08": "崗(月舟載嗣已上二人)。",
    "X84n1579_017:0125b10": "續指月錄卷十七"
}