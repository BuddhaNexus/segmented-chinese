{
    "X16n0311_001:0373a04": "引　〔龍其〕",
    "X16n0311_001:0373a05": "念東高先生千里東。余自謂年來一味淨土娑婆境",
    "X16n0311_001:0373a06": "風浩。浩真如喆。草堂清。皆不免蹉跌。勉余留心此件。",
    "X16n0311_001:0373a07": "余偶舉示百亭法師。而法師先有勢至念佛章疏鈔。",
    "X16n0311_001:0373a08": "在余案頭。兩人取卷重閱盡。然興嘆謂。高先生以身",
    "X16n0311_001:0373a09": "踐為救時之藥語也。遂命兒子。募資刻之。刻既竣。法",
    "X16n0311_001:0373a10": "師復謂余弁其首。余惟華嚴大經德雲首宣念佛法",
    "X16n0311_001:0373a11": "門。馬鳴菩薩立論之祖。念佛與止觀並重。而楞嚴為",
    "X16n0311_001:0373a12": "譚性之書。然勢至念佛一章列在圓通禪宗下。不能",
    "X16n0311_001:0373a13": "抑蓮宗為非歸源見性之途也明矣。今彌陀疏鈔。龍",
    "X16n0311_001:0373a14": "舒淨土等文。布在禪林。惟勢至章。僅附本經。而未有",
    "X16n0311_001:0373a15": "耑行之疏。法師詮文釋義。勒成一書。為震旦人添一",
    "X16n0311_001:0373a16": "重往生舟筏。不可謂非淨土之功臣也又明矣。遂以",
    "X16n0311_001:0373a17": "此意。復高先生。而繼之以臆說云。蓮師云。念一佛名。",
    "X16n0311_001:0373a18": "換彼百千萬億之雜念也。即念即空。居然本體。非於",
    "X16n0311_001:0373a19": "念外別得菩提。又云。執持名號。至於一心。則復還空",
    "X16n0311_001:0373a20": "寂之體。又云。當知淨土唯心更無外境。自性還歸本",
    "X16n0311_001:0373a21": "體是願生彼國義。如是則蓮師雖極力主張西方淨",
    "X16n0311_001:0373a22": "土。而不遺宗門見性之旨。彰彰如是矣。則謂見性為",
    "X16n0311_001:0373a23": "淨土指歸。而淨土為見性入路。未相違也。見性則掉",
    "X16n0311_001:0373a24": "臂皆淨土。而蓮臺自不消。說不見性則淨土非了手。",
    "X16n0311_001:0373b01": "而種因要自不退。然則見性與不見性。而念佛修淨",
    "X16n0311_001:0373b02": "土。皆不可忽也。此義似本章所未及言。既以復於高。",
    "X16n0311_001:0373b03": "遂筆之此。以質諸真能念佛人為何如也。",
    "X16n0311_001:0373b04": "康熙庚申長至錢唐戴京曾書",
    "X16n0311_001:0373b11": "大佛頂首楞嚴經大勢至菩薩念佛圓通章",
    "X16n0311_001:0373b12": "唐　天竺沙門　般剌密帝　譯",
    "X16n0311_001:0373b13": "大勢至法王子。與其同倫五十二菩薩。即從座起頂",
    "X16n0311_001:0373b14": "禮佛足。而白佛言。",
    "X16n0311_001:0373b15": "我憶往昔恒河沙劫。有佛出世。名無量光。十二如來",
    "X16n0311_001:0373b16": "相繼一劫。其最後佛。名超日月光。彼佛教我念佛三",
    "X16n0311_001:0373b17": "昧。譬如有人。一專為憶。一人專忘。如是二人。若逢不",
    "X16n0311_001:0373b18": "逢。或見非見。二人相憶。二憶念深。如是乃至從生至",
    "X16n0311_001:0373b19": "生。同於形影不相乖異。十方如來。憐念眾生如母憶",
    "X16n0311_001:0373b20": "子。若子逃逝。雖憶何為。子若憶母如母憶時。母子歷",
    "X16n0311_001:0373b21": "生不相違遠。若眾生心憶佛念佛。現前當來必定見",
    "X16n0311_001:0373b22": "佛。去佛不遠。不假方便自得心開。如染香人身有香",
    "X16n0311_001:0373b23": "氣。此則名為香光莊嚴。我本因地。以念佛心入無生",
    "X16n0311_001:0373b24": "忍。今於此界。攝念佛人。歸於淨土。",
    "X16n0311_001:0373c01": "佛問圓通。我無選擇。都攝六根。淨念相繼。得三摩地。",
    "X16n0311_001:0373c02": "斯為第一。",
    "X16n0311_001:0373c03": "(楞嚴云。佛告阿難。若復有人。身具四重十波羅夷。瞬",
    "X16n0311_001:0373c04": "息即經此方他方阿鼻地獄。乃至窮盡十方無間靡",
    "X16n0311_001:0373c05": "不經歷。能以一念。將此法門。於末劫中開示未學。是",
    "X16n0311_001:0373c06": "人罪障應念銷滅。變其所受地獄苦因成安樂國。則",
    "X16n0311_001:0373c07": "此章經。誠為銷罪之巨冶。愈病之靈丹。修心之捷徑。",
    "X16n0311_001:0373c08": "求生之要術也。若能常持。無苦不除。無樂不與。無願",
    "X16n0311_001:0373c09": "不遂。無果不得。凡見聞者。宜三復焉)。",
    "X16n0311_001:0373c10": "日誦式",
    "X16n0311_001:0373c11": "(人有三等。一者極閒人。應當晝夜六時持經念佛。",
    "X16n0311_001:0373c12": "二者半閒半忙人。應當每日晨昏二時一心持念。",
    "X16n0311_001:0373c13": "三者極忙人。應當每日晨朝一時專心持念。誦時",
    "X16n0311_001:0373c14": "之式。先本師三稱。次舉勢至章一遍。往生咒三遍。",
    "X16n0311_001:0373c15": "讚佛偈一遍。佛名百聲千聲萬聲隨意。三菩薩名",
    "X16n0311_001:0373c16": "每各十聲。後發願迴向偈一遍。未誦前。已誦後。俱",
    "X16n0311_001:0373c17": "要對聖像前合掌三禮。如無佛像。對經對空禮拜",
    "X16n0311_001:0373c18": "亦可。果能如此常行無間。佛必哀憐。凡有求願。無",
    "X16n0311_001:0373c19": "不遂者。臨命終時。佛與聖眾。放光接引。徑生極樂",
    "X16n0311_001:0373c20": "矣。行者當生信願。切勿疑忽。此明每日經佛並舉",
    "X16n0311_001:0373c21": "式也。若單佛名。極閒者。除六時外。應當時刻念佛",
    "X16n0311_001:0373c22": "無間。半間半忙者。應當營事已畢即便念佛。極忙",
    "X16n0311_001:0373c23": "者。應當忙裏偷閒十念念佛。此方名為不虗度也。",
    "X16n0311_001:0373c24": "盡此一生。一日無有暫廢。則自念佛心口。當必成",
    "X16n0311_001:0373c25": "佛心口。經云。行與佛同。受佛氣分。入如",
    "X16n0311_001:0373c26": "來種。親為佛子。不其然哉)。",
    "X16n0311_001:0373c27": "南無本師釋迦牟尼佛(三稱)(次勢至章畢舉往生呪)。",
    "X16n0311_001:0374a01": "南無阿彌哆婆夜(一)哆他伽哆夜(二)哆地夜他(三)阿",
    "X16n0311_001:0374a02": "彌利都婆毗(四)阿彌利哆(五)悉躭婆毗(六)阿彌利哆",
    "X16n0311_001:0374a03": "(七)毗迦蘭帝(八)阿彌利哆(九)毗迦蘭哆(十)伽彌膩(十一)",
    "X16n0311_001:0374a04": "伽伽那(十二)枳多迦利(十三)娑婆訶(十四)",
    "X16n0311_001:0374a05": "(不思議神力傳云。持呪之法。淨身漱口。然香佛前。晝",
    "X16n0311_001:0374a06": "夜六時。各誦三七遍。能滅五逆謗法等罪。誦滿三十",
    "X16n0311_001:0374a07": "萬遍。即見阿彌陀佛。彌陀疏鈔云。若有善男子善女",
    "X16n0311_001:0374a08": "人。能誦此呪者。阿彌陀佛常住其頂。日夜擁護。無令",
    "X16n0311_001:0374a09": "怨家而得其便。現世常得安隱。臨命終時。任運往生)。",
    "X16n0311_001:0374a10": "次舉讚佛偈。",
    "X16n0311_001:0374a11": "　阿彌陀佛身金色　　相好光明無等倫",
    "X16n0311_001:0374a12": "　白毫宛轉五須彌　　紺目澄清四大海",
    "X16n0311_001:0374a13": "　光中化佛無數億　　化菩薩眾亦無邊",
    "X16n0311_001:0374a14": "　四十八願度眾生　　九品咸令登彼岸",
    "X16n0311_001:0374a15": "南無西方極樂世界大慈大悲阿彌陀佛(百千萬聲隨意)",
    "X16n0311_001:0374a16": "　南無觀世音菩薩　南無大勢至菩薩",
    "X16n0311_001:0374a17": "　南無清淨大海眾菩薩(各十稱)(後舉發願迴向偈)。",
    "X16n0311_001:0374a18": "我今稱念阿彌陀真實功德佛名號。惟願慈悲哀攝",
    "X16n0311_001:0374a19": "受。證知懺悔及所願。往昔所造諸惡業。皆由無始貪",
    "X16n0311_001:0374a20": "瞋癡。從身語意之所生。一切我今皆懺悔。願我臨欲",
    "X16n0311_001:0374a21": "命終時。盡除一切諸障礙。面見彼佛阿彌陀。即得往",
    "X16n0311_001:0374a22": "生安樂剎。願以此功德。莊嚴佛淨土。上報四重恩。下",
    "X16n0311_001:0374a23": "濟三途苦。若有見聞者。悉發菩提心。盡此一報身。同",
    "X16n0311_001:0374a24": "生極樂國。十方三世一切佛。一切菩薩摩訶薩。摩訶",
    "X16n0311_001:0374b01": "般若波羅蜜(一遍)(此當對佛跪念念畢起身三禮而退)。",
    "X16n0311_001:0374b02": "(偈云。一日無常到。方知夢裏人。萬般將不去。唯有業",
    "X16n0311_001:0374b03": "隨身。如何是萬般將不去。官爵財寶屋宅田園衣服",
    "X16n0311_001:0374b04": "飲食乃至嬌妻愛子。無常到來。都是將不去者。如何",
    "X16n0311_001:0374b05": "是唯有業隨身。人生所造。貪瞋癡慢五逆十惡惡業。",
    "X16n0311_001:0374b06": "戒定慧施五戒十善善業。無常到來。盡皆緊隨你者。",
    "X16n0311_001:0374b07": "楞嚴云。臨命終時。未捨煖觸。一生善惡俱時頓現。惡",
    "X16n0311_001:0374b08": "者便感三途苦報。善者便感人天樂報。若善心中。兼",
    "X16n0311_001:0374b09": "有信願。念佛求生。便現極樂佛土境相。行願品云。是",
    "X16n0311_001:0374b10": "人終時。一切諸根悉皆散壞。一切親屬悉皆捨離。一",
    "X16n0311_001:0374b11": "切威勢悉皆退失。象馬車乘珍寶伏藏無復相隨。唯",
    "X16n0311_001:0374b12": "此願王。於一切時引導其前。一剎那中。即得往生極",
    "X16n0311_001:0374b13": "樂世界。見彌陀佛及諸聖眾。既然如是。何不趂此強",
    "X16n0311_001:0374b14": "健之時努力勤修。善導云。假饒金玉滿堂。難免生老",
    "X16n0311_001:0374b15": "病死。恁汝千般快樂。無常終是到來。惟有徑路修行。",
    "X16n0311_001:0374b16": "但念阿彌陀佛。設待臨終方悔。悔之於後。將何及乎。",
    "X16n0311_001:0374b17": "奉勸諸人。及時修進。生死事大。無常迅速。慎勿以此",
    "X16n0311_001:0374b18": "為分外也。勉之勉之)。",
    "X16n0311_001:0374b19": "(又淨業人。備三資糧。一者信。信輪迴最苦。信念佛最",
    "X16n0311_001:0374b20": "妙。信此土修行難成道果。信願生彼土乃至十念決",
    "X16n0311_001:0374b21": "得往生。信報生人天福盡還墜。信一生樂土永不退",
    "X16n0311_001:0374b22": "轉當成正覺。信一稱佛名能滅八十億劫生死重罪",
    "X16n0311_001:0374b23": "信念佛之人彌陀攝取病中救護命終來迎。二者願",
    "X16n0311_001:0374b24": "願消業障。願滅眾苦。願心開。願見佛。願淨業成。願生",
    "X16n0311_001:0374b25": "安養。願授記。願度生。三者行。身禮像。口稱名。心觀想",
    "X16n0311_001:0374b26": "俱要專一絕無散亂。解知信願時蓮華種植也。專念",
    "X16n0311_001:0374b27": "時蓮華出水也。功成時蓮華敷空也。設起疑退心。蓮",
    "X16n0311_001:0374c01": "華又萎矣。由是晝夜六時無有一念貪戀在娑婆。凡",
    "X16n0311_001:0374c02": "起居衣食語默動靜皆不忘淨土。至於臨命終時。應",
    "X16n0311_001:0374c03": "當念佛發願。不得怕死貪生。常自念言。我現在身。眾",
    "X16n0311_001:0374c04": "苦交纏。不淨流溢。若得捨此。華池托質。受無量樂。事",
    "X16n0311_001:0374c05": "極稱意。如脫臭弊之衣。得著珍御之服。萬緣放下。身",
    "X16n0311_001:0374c06": "心解脫。纔有病患。莫論輕重便念無常。一心待死。即",
    "X16n0311_001:0374c07": "囑一切人。凡來我前為我念佛。不得雜說世務家緣",
    "X16n0311_001:0374c08": "長短再延。法師頻來誡勸依經指示。及到病重捨報",
    "X16n0311_001:0374c09": "之際。家人親屬。不得哭泣并發悲歎懊惱之聲。猶恐",
    "X16n0311_001:0374c10": "惑亂心神。忘失正念。但高聲朗念阿彌陀佛。守令氣",
    "X16n0311_001:0374c11": "絕神逝。方可舉哀。若如此者。萬求萬生必無疑也。復",
    "X16n0311_001:0374c12": "有遇障難者。不得正念往生。如偏風失語。狂亂失心。",
    "X16n0311_001:0374c13": "水火雷擊。蟲獸鬼噉。毒藥陣亡。怨賊王難。亦應預懺。",
    "X16n0311_001:0374c14": "必蒙佛護。葢念佛者。有六勝益。一諸佛菩薩護念。彌",
    "X16n0311_001:0374c15": "陀住頂放光。諸天神將晝夜冥加。二惡鬼毒藥皆不",
    "X16n0311_001:0374c16": "能害。三災八難咸悉消除。三宿障冰清怨命解脫。四",
    "X16n0311_001:0374c17": "氣力充滿無諸橫病。五睡夢吉祥見佛色像。無有非",
    "X16n0311_001:0374c18": "人奪其精氣。六現為一切禮敬。臨終三聖接引。故知",
    "X16n0311_001:0374c19": "日常一意念佛。即為預備不虞法矣。如人入城。幹事",
    "X16n0311_001:0374c20": "必先覓下安處。抵暮昏黑則有投宿之地。先覓下處",
    "X16n0311_001:0374c21": "者。預修淨業也。抵暮昏黑者。大限到來也。有投宿地",
    "X16n0311_001:0374c22": "者。生蓮華中不遭障難也。人若依此用心。臨終定得",
    "X16n0311_001:0374c23": "往生。此又為修淨土者之至囑也)。",
    "X16n0311_001:0374c24": "(慈雲香嚴行者續法述勸)",
    "X16n0311_001:0375a04": "楞嚴經勢至念佛圓通章疏鈔卷上",
    "X16n0311_001:0375a05": "清浙水慈雲灌頂沙門　續法集",
    "X16n0311_001:0375a06": "釋此一章。大分為三。初通序大意二。初詳申旨趣",
    "X16n0311_001:0375a07": "三。初通序念佛宗致。",
    "X16n0311_001:0375a08": "大矣哉念佛之為法門也。大小並収。利鈍均攝。事理",
    "X16n0311_001:0375a09": "圓融。性相無礙。即佛是心。無一心而非心佛。即心是",
    "X16n0311_001:0375a10": "佛。無一佛而非佛心。心一憶也佛佛全彰。佛一稱也",
    "X16n0311_001:0375a11": "心心頓顯。無有心外佛為心所憶。亦無佛外心為佛",
    "X16n0311_001:0375a12": "所稱。眾生念佛。佛在眾生心內。佛念眾生。眾生在佛",
    "X16n0311_001:0375a13": "心中。是心作佛。心不念而佛不作。即佛顯心。佛不稱",
    "X16n0311_001:0375a14": "而心不顯。則知念佛一門。誠為見性成佛之妙法矣。",
    "X16n0311_001:0375a15": "大下分二。先釋又二。初總明該攝。大矣哉者。能讚",
    "X16n0311_001:0375a16": "詞。亦是發語之端也。念下所讚法。初句標體。念佛",
    "X16n0311_001:0375a17": "別也。法門通也。大等四句釋相。初二句人也。大小",
    "X16n0311_001:0375a18": "約乘。利鈍約根。並收均攝者。化導小乘。迴小向大。",
    "X16n0311_001:0375a19": "勉進大乘。捨權歸實。使上根三心(一至誠心。二深心。三迴向發願",
    "X16n0311_001:0375a20": "心)圓發直入無生。令下根十念成功亦生彼國。次",
    "X16n0311_001:0375a21": "二句法也。事理約行。性相約諦。圓融無礙者。下愚",
    "X16n0311_001:0375a22": "著事而迷理。小智執理而遺事。今則通乎理事。依",
    "X16n0311_001:0375a23": "理修則證真諦而見自性彌陀。依事修則證俗諦",
    "X16n0311_001:0375a24": "而生極樂相土。即下二別顯不二中。先心佛不二。",
    "X16n0311_001:0375b01": "初四句約性起心佛開五句。一心外佛佛外心。二",
    "X16n0311_001:0375b02": "心內佛佛唯心。三心即是佛佛即是心。四心非是",
    "X16n0311_001:0375b03": "佛佛非是心。五心佛圓融無障無礙。五教如次配",
    "X16n0311_001:0375b04": "知。今明第三句義也。此之心佛。全體遍收。如金與",
    "X16n0311_001:0375b05": "器。以金収器。器無所遺。以器攝金。金無不盡。心一",
    "X16n0311_001:0375b06": "下八句。約修顯。心憶佛佛稱心皆明修也。心憶佛",
    "X16n0311_001:0375b07": "彰。心即是佛故。佛稱心顯。佛即是心故。無為心憶。",
    "X16n0311_001:0375b08": "心外無佛故。無為佛稱。佛外無心故。華嚴迴向品",
    "X16n0311_001:0375b09": "云。無有智外如為智所入。亦無如外智能證於如。",
    "X16n0311_001:0375b10": "正此義也。眾生下後三無差別。謂心佛生三無別",
    "X16n0311_001:0375b11": "也。初四句。正明無別。眾生念佛者。諸佛心內眾生",
    "X16n0311_001:0375b12": "念眾生心中諸佛也。佛在生心內者。眾生心外更",
    "X16n0311_001:0375b13": "無別佛。以佛真心即眾生真心故。此明因門攝法",
    "X16n0311_001:0375b14": "無遺也。故云眾生念佛現前當來必定見佛。華嚴",
    "X16n0311_001:0375b15": "亦云。應知自心念念常有佛成正覺。何以故。諸佛",
    "X16n0311_001:0375b16": "如來不離此心成正覺故。佛念眾生者。眾生心內",
    "X16n0311_001:0375b17": "諸佛念諸佛心中眾生也。生在佛心中者。佛真心",
    "X16n0311_001:0375b18": "外更無眾生。以眾生真心即佛真心故。此明果門",
    "X16n0311_001:0375b19": "攝法無遺也。故云十方如來憐念眾生如母憶子。",
    "X16n0311_001:0375b20": "佛性論云。一切眾生悉在如來智內。以一切眾生",
    "X16n0311_001:0375b21": "決定無有出如如境者。並為如來之所攝持。據清",
    "X16n0311_001:0375b22": "凉疏。開成四句。一諸佛心外無別眾生。二眾生心",
    "X16n0311_001:0375b23": "外更無別佛。三佛心生心兩存齊現。四生心佛心",
    "X16n0311_001:0375b24": "互奪雙亡。今且約前二句明也。是心下四句。躡前",
    "X16n0311_001:0375c01": "反顯。心本是佛。由不覺而佛隱。若欲作佛。須當念",
    "X16n0311_001:0375c02": "心故。起信謂。眾生本覺與佛本覺無有二體。若不",
    "X16n0311_001:0375c03": "念心。難成佛矣。佛本是心。因無明而心暗。若欲顯",
    "X16n0311_001:0375c04": "心。須當念佛故。華嚴謂。佛智廣大。遍眾生心。眾生",
    "X16n0311_001:0375c05": "語言。皆悉不離如來法輪。若不稱佛。難明心矣。則",
    "X16n0311_001:0375c06": "知下次結。彌陀即是自性。淨土全唯一心。離心性",
    "X16n0311_001:0375c07": "外。毫無可得。若能憶念。即顯本性佛矣。起信云。法",
    "X16n0311_001:0375c08": "界一相。即是如來平等法身。性佛一顯。果佛自證",
    "X16n0311_001:0375c09": "故。圭山云。今知心是佛心。定當作佛。不其然乎。設",
    "X16n0311_001:0375c10": "離念佛門外而欲速見性成佛者。捨其近易。以求",
    "X16n0311_001:0375c11": "諸遠難也。△二別顯此章所詮。",
    "X16n0311_001:0375c12": "所以十二如來號曰三昧。勢至菩薩標為圓通。三昧",
    "X16n0311_001:0375c13": "則總攝諸禪。圓通則具足萬行。一心頓實。不亦宜乎。",
    "X16n0311_001:0375c14": "所以下分為三。初正顯。所以者承前起後之辭。十",
    "X16n0311_001:0375c15": "二如來號念佛為三昧者。凡夫垢心混若黃河。外",
    "X16n0311_001:0375c16": "道妄想逸如奔馬。故說三昧。欲令返染成淨捨散",
    "X16n0311_001:0375c17": "入寂也。勢至菩薩標念佛為圓通者。小乘七生斷",
    "X16n0311_001:0375c18": "惑證真。權教三祇具因滿果。故說圓通。欲令速證",
    "X16n0311_001:0375c19": "疾成圓超直入也。三昧下二重揀。謂此三昧。總攝",
    "X16n0311_001:0375c20": "世出世間一切禪定。揀非餘三昧也。如一巨冶鑄",
    "X16n0311_001:0375c21": "成千器。圓通具足八萬四千一切觀行。揀非餘圓",
    "X16n0311_001:0375c22": "通也。猶阿伽陀總愈萬病。末二句三勸誡。三昧實",
    "X16n0311_001:0375c23": "教所詮。圓通頓教所詮。學頓實教者。是其所宜也。",
    "X16n0311_001:0375c24": "又上顯圓義。此兼顯頓實。眾生念佛定當成佛。實",
    "X16n0311_001:0376a01": "也。起信云。專念阿彌。修善迴向。願生彼界。終得見",
    "X16n0311_001:0376a02": "佛。華嚴云。臨命終時。諸根散壞。唯此願王引導其",
    "X16n0311_001:0376a03": "前。即得往生。見彌陀佛。蒙佛授記。不久當坐菩提",
    "X16n0311_001:0376a04": "道場成等正覺。眾生憶佛現前即見。頓也。佛藏經",
    "X16n0311_001:0376a05": "云。無覺無觀名為念佛。無想無語是名念佛。摩訶",
    "X16n0311_001:0376a06": "般若云。菩薩摩訶薩念佛。不以色念。不以受想行",
    "X16n0311_001:0376a07": "識念。以諸法自性空故。今兼顯此。故頓實者宜應",
    "X16n0311_001:0376a08": "學也。△三引取勝益勸修。",
    "X16n0311_001:0376a09": "聞說佛名。威光證入於無盡。憶想佛境。德雲解脫於",
    "X16n0311_001:0376a10": "多門。有此勝益。應當信行。何得自暴自棄不願不修",
    "X16n0311_001:0376a11": "耶。",
    "X16n0311_001:0376a12": "聞說四句。初引明說。佛名者。華嚴云。勝雲佛現時。",
    "X16n0311_001:0376a13": "寶華林中。出說三世一切諸佛名號音聲。時彼如",
    "X16n0311_001:0376a14": "來於眾會中說普集一切三世佛自在法修多羅。",
    "X16n0311_001:0376a15": "入無盡者。華嚴云。勝雲佛所。證得一切諸佛功德",
    "X16n0311_001:0376a16": "輪三昧。證得一切佛法普門陀羅尼。了知一切佛",
    "X16n0311_001:0376a17": "決定解莊嚴成就海。了知無邊佛現一切眾生前",
    "X16n0311_001:0376a18": "神通海。了知一切佛力無畏法。於善眼佛所。即得",
    "X16n0311_001:0376a19": "念佛三昧。名無邊海藏門。如是等十千法門。皆得",
    "X16n0311_001:0376a20": "通達。憶佛境者。華嚴云。德雲告善財言。善男子。我",
    "X16n0311_001:0376a21": "唯得此憶念一切諸佛境界智慧光明普見法門。",
    "X16n0311_001:0376a22": "多解脫者。華嚴云。所謂智光普照念佛門乃至住",
    "X16n0311_001:0376a23": "虗空念佛門等二十一種。有此下二結勸二。初正",
    "X16n0311_001:0376a24": "勸諸餘法門。淺則上根不被。深則下根絕分。唯此",
    "X16n0311_001:0376b01": "一法。利鈍兼収。如水清珠。到處便益。故當信受行",
    "X16n0311_001:0376b02": "持。念佛如種糓。自心如家田。信如信栽此種定得",
    "X16n0311_001:0376b03": "成糓。願如知此佳種一心求糓。行如欣求得糓作",
    "X16n0311_001:0376b04": "畊耨事。何得下二結責。十界因果皆唯心現。若一",
    "X16n0311_001:0376b05": "念心瞋恚邪婬。即地獄界。慳貪不施。即餓鬼界。愚",
    "X16n0311_001:0376b06": "癡暗蔽。即畜生界。我慢貢高。即修羅界。堅持五戒。",
    "X16n0311_001:0376b07": "即人法界。精修十善。即天法界。證悟人空。即聲聞",
    "X16n0311_001:0376b08": "界。知緣性離。即緣覺界。六度齊修。即菩薩界。真慈",
    "X16n0311_001:0376b09": "平等。即佛法界。今此教念佛者。欲人念我自心成",
    "X16n0311_001:0376b10": "我自佛。云何捨自心佛孤佛教耶。如來不思議境",
    "X16n0311_001:0376b11": "界經云。菩薩了知諸佛及一切法皆唯心量。得隨",
    "X16n0311_001:0376b12": "順忍。捨身速生極樂淨土。照律師問。經云。是心作",
    "X16n0311_001:0376b13": "佛。是心是佛。心既是佛。何須念他佛耶。答。秪由心",
    "X16n0311_001:0376b14": "本是佛故。令專念彼佛。梵網戒云。信知一切眾生",
    "X16n0311_001:0376b15": "皆有佛性。我是未成之佛。諸佛是已成之佛。汝心",
    "X16n0311_001:0376b16": "佛者未成佛也。彌陀佛者已成佛也。未成佛者。久",
    "X16n0311_001:0376b17": "沉欲海。具足煩惱。杳無出期。已成佛者。久證菩提。",
    "X16n0311_001:0376b18": "具足威神。能為物護。是故。諸佛勸令念佛。即是以",
    "X16n0311_001:0376b19": "我未成之佛。求他已成之佛。而為救護耳。眾生若",
    "X16n0311_001:0376b20": "不念佛。聖凡永隔。父子乖離。長處輪迴。去佛遠矣。",
    "X16n0311_001:0376b21": "所以文殊普賢等諸菩薩皆願念佛往生。況我凡",
    "X16n0311_001:0376b22": "愚人耶。又彼螟蛉尚聽教成。可以人而不如蟲乎。",
    "X16n0311_001:0376b23": "不願自棄。迷也甚矣。△二略釋經題。",
    "X16n0311_001:0376b24": "楞嚴者。一切事究竟堅固也。乃大部之總名。圓通者。",
    "X16n0311_001:0376c01": "聖性法門無不通也。是一章之別目。勢至者。啟教之",
    "X16n0311_001:0376c02": "人也。念佛者。修行之法也。文雖一十二行。義括淨土",
    "X16n0311_001:0376c03": "諸典。有教有機。有法有喻。生佛感應。以遍含自他因",
    "X16n0311_001:0376c04": "果而該徹。作心境之月燈。為聖凡之舟楫。故言楞嚴",
    "X16n0311_001:0376c05": "經勢至念佛圓通章。",
    "X16n0311_001:0376c06": "楞下先釋名。一切事。三科七大也。究竟空也。堅固",
    "X16n0311_001:0376c07": "不空也。合二空不空也。蘊處界大。本如來藏故。事",
    "X16n0311_001:0376c08": "事究竟堅固。名楞嚴定。既住法位。世相常住。故此",
    "X16n0311_001:0376c09": "亦名健相三昧。聖性舉理。法門約教。影略行果可",
    "X16n0311_001:0376c10": "知。正顯四法互相圓遍該通也。依止成定。名為楞",
    "X16n0311_001:0376c11": "嚴。依觀成慧。號作圓通。別目者。以勢至念佛圓通",
    "X16n0311_001:0376c12": "乃修道二十五圓通中一也。勢至下亦影略。義具",
    "X16n0311_001:0376c13": "應云。能啟能修勢至人也。所啟所修念佛法也。文",
    "X16n0311_001:0376c14": "下後結歎二。先別歎。彼佛教我念佛。機教也。母子",
    "X16n0311_001:0376c15": "形影染香。法喻也。如來憐念眾生。眾生一心憶佛。",
    "X16n0311_001:0376c16": "生佛感應也。我因念佛入忍。今攝念人歸淨。自他",
    "X16n0311_001:0376c17": "因果也。心境月燈者。依我自心念彼佛境。則佛境",
    "X16n0311_001:0376c18": "可彰。託彼佛境念我自心。則自心易顯。此之彰顯。",
    "X16n0311_001:0376c19": "皆憑月燈教法以照見也。心外有境小教也。境唯",
    "X16n0311_001:0376c20": "是心始教也。即心即境終也。非境非心頓也。心境",
    "X16n0311_001:0376c21": "無盡圓也。即所詮法。月燈喻能詮教。聲名句義門",
    "X16n0311_001:0376c22": "如螢燈。小也。攝境唯心門如火燈。始也。理事無礙",
    "X16n0311_001:0376c23": "門如星。終也。會相歸性門如月。頓也。普融無盡門",
    "X16n0311_001:0376c24": "如日。圓也。今約中二以說聖凡舟楫者。念名號佛。",
    "X16n0311_001:0377a01": "受持皈戒。越於三途。下下品生。名為人乘。其猶舠",
    "X16n0311_001:0377a02": "船纔過谿澗。念色像佛。修行禪善。越於四洲。生下",
    "X16n0311_001:0377a03": "品蓮。名為天乘。其猶艇船出小河港。念應化佛。觀",
    "X16n0311_001:0377a04": "四真諦。越於三界。生中品蓮。名聲聞乘。其猶艨艦",
    "X16n0311_001:0377a05": "過於大湖。念受用佛。了悟因緣。證二涅槃。生上品",
    "X16n0311_001:0377a06": "蓮。名緣覺乘。其猶[舟*(彖/虫)]艞過於大江。念法性佛。智悲",
    "X16n0311_001:0377a07": "並運。萬行繁興。成無上道。超凡小界。上上品生。名",
    "X16n0311_001:0377a08": "菩薩乘。其猶艆[舟*芻]直過大海。又持名念佛如特舟。",
    "X16n0311_001:0377a09": "聲聞乘也。觀像念佛如方舟。辟支佛也。觀想念佛",
    "X16n0311_001:0377a10": "如維舟。菩薩乘也。實相念佛如造舟。佛乘也。聖凡",
    "X16n0311_001:0377a11": "即所化人。舟揖喻能化法。故言句次總結。△二開",
    "X16n0311_001:0377a12": "章釋文二。初略標。",
    "X16n0311_001:0377a13": "將解此經。五門分別。一教起因緣。二藏乘教攝。三宗",
    "X16n0311_001:0377a14": "趣旨歸。四略釋題名。五詳解文義。",
    "X16n0311_001:0377a15": "初二句總敘。一下別列。此例般若疏意。略開五章。",
    "X16n0311_001:0377a16": "前三義門。後二正釋。△二詳解五。初教興。",
    "X16n0311_001:0377a17": "初教起因緣者。智度論云。如須彌山。非無因緣。非少",
    "X16n0311_001:0377a18": "因緣令得振動。念佛教興。亦復如是。具多因緣。一指",
    "X16n0311_001:0377a19": "出捷徑修行門路故。二直示當人念自心佛故。三欲",
    "X16n0311_001:0377a20": "令悟入佛之心性故。四為顯生佛心無差別故。五度",
    "X16n0311_001:0377a21": "脫凡外橫超三界故。六接引權小圓成佛果故。七充",
    "X16n0311_001:0377a22": "足三輩無有疑悔故。八利益今後周遍無盡故。九頓",
    "X16n0311_001:0377a23": "攝六根證圓通境故。十疾空障惱定生佛土故。",
    "X16n0311_001:0377a24": "初句標牒。智下釋義二。先引證。如須彌下喻也。念",
    "X16n0311_001:0377b01": "佛下合也。一下次正釋。楞嚴云。初心入三昧遲速",
    "X16n0311_001:0377b02": "不同倫。故知餘門學道紆迴險難。猶如蟻山。念佛",
    "X16n0311_001:0377b03": "一門。古稱徑路。好似風水。善導云。唯有徑路修行。",
    "X16n0311_001:0377b04": "但念阿彌陀佛。況今持名。徑而又徑者也。若欲一",
    "X16n0311_001:0377b05": "生取辦。當於是法留心。二下。觀經云。是心作佛。是",
    "X16n0311_001:0377b06": "心是佛。諸佛正徧知海從心想生。是故教人念佛。",
    "X16n0311_001:0377b07": "即念自心佛也。三下。佛心性者。楞嚴云。我以不滅",
    "X16n0311_001:0377b08": "不生合如來藏。而如來藏唯妙覺明圓照法界。無",
    "X16n0311_001:0377b09": "差別論云。此心性明潔。與法界同體如來依此心。",
    "X16n0311_001:0377b10": "說不思議法。則知佛以如來藏淨法性為心也。令",
    "X16n0311_001:0377b11": "悟入者。起信云。真如自體相者。凡夫諸佛。無有增",
    "X16n0311_001:0377b12": "減。楞嚴富樓那言。我與如來寶覺圓明真妙淨心",
    "X16n0311_001:0377b13": "無二圓滿。觀經云。汝等心想佛時。是心即是三十",
    "X16n0311_001:0377b14": "二相八十隨形好。是故眾生念心佛時。即能悟入",
    "X16n0311_001:0377b15": "佛心性也。四下。無差別論云。眾生界不異法身。法",
    "X16n0311_001:0377b16": "身即是眾生界。觀經云。諸佛如來是法界身。入一",
    "X16n0311_001:0377b17": "切眾生心想中。下云。若眾生心憶佛。現前必定見",
    "X16n0311_001:0377b18": "佛。則此法門。能顯心佛眾生三無差別也。五下。凡",
    "X16n0311_001:0377b19": "夫外道。由見思惑。起業感報。輪轉不休。依餘法修。",
    "X16n0311_001:0377b20": "直至惑盡。始得出離。名為竪出三界。唯念佛門。帶",
    "X16n0311_001:0377b21": "惑往生。名為橫出三界。如蟲在竹。竪則歷節難通。",
    "X16n0311_001:0377b22": "橫則一時透脫。桐江法師云。竪出者。依諦緣度。歷",
    "X16n0311_001:0377b23": "涉地位。如取科第。須有才學。如歷任轉官。須有功",
    "X16n0311_001:0377b24": "効。橫出者。念佛法門。如人廕敘功由祖父他力。不",
    "X16n0311_001:0377c01": "論學問有無。又如覃恩普轉功由國王不論歷任",
    "X16n0311_001:0377c02": "淺深。六下。菩薩六心墮落聲聞。塵劫不迴。猶菴羅",
    "X16n0311_001:0377c03": "華魚子一般。因中雖多。結果者少。若能念佛。圓發",
    "X16n0311_001:0377c04": "三心。自然轉權成實。迴小向大。如彼白衣驟貴平",
    "X16n0311_001:0377c05": "地舛仙者然。故大本云。菩薩欲令眾生速疾安住",
    "X16n0311_001:0377c06": "無上菩提者。應當起精進力聽此法門。又華嚴十",
    "X16n0311_001:0377c07": "地。始終不離念佛。圓教登地尚爾。況權小初心人",
    "X16n0311_001:0377c08": "耶。七下。上品利根。聞小教則悔。下品鈍根。聞大教",
    "X16n0311_001:0377c09": "則疑。所以華嚴會上聲聞絕分。阿含時中菩薩不",
    "X16n0311_001:0377c10": "被。今此念佛一法如萬應膏毒病皆愈。似及時雨",
    "X16n0311_001:0377c11": "藥木竝茂。故得利鈍盡攝上下均収也。八下。利今",
    "X16n0311_001:0377c12": "即佛在機宜。利後即滅後聞見。下云。今於此界。攝",
    "X16n0311_001:0377c13": "念佛人。歸於淨土。觀經云。如來今者為未來世一",
    "X16n0311_001:0377c14": "切眾生。為煩惱賊之所害者。說清淨業。故如如意",
    "X16n0311_001:0377c15": "珠。利濟無盡也。九下。一切眾生。迷常住心。用諸妄",
    "X16n0311_001:0377c16": "想循諸色聲。違圓通境。今念佛也。六根都攝。守於",
    "X16n0311_001:0377c17": "真常。常光現前。圓通境發。雖不欲證不可得也。故",
    "X16n0311_001:0377c18": "華嚴解脫長者云。知一切佛猶如影像。自心如水。",
    "X16n0311_001:0377c19": "水清而靜。月現全體。又偈云。菩薩清凉月。常遊畢",
    "X16n0311_001:0377c20": "竟空。眾生心垢淨。菩薩影現中。則知眾生淨念。彌",
    "X16n0311_001:0377c21": "陀定放光明。心水不淨。菩薩圓通月境亦不現矣。",
    "X16n0311_001:0377c22": "十下。末法修行。多諸障難。邪魔嬈亂。佛道難成。今",
    "X16n0311_001:0377c23": "修念佛三昧。承佛願力威神。疾除煩惱。頓破無明。",
    "X16n0311_001:0377c24": "五蘊魔銷。三身佛現。當生極樂佛土。成真應二果",
    "X16n0311_001:0378a01": "矣。如大明燈然於室中。不唯破千年暗。而且見種",
    "X16n0311_001:0378a02": "種物。然此十因。生起有序。初以入道多門難易各",
    "X16n0311_001:0378a03": "別。出念佛法最為徑捷。二所以徑捷者。為念自心",
    "X16n0311_001:0378a04": "佛故。三由念心佛。方能成佛心故。四佛心若契。生",
    "X16n0311_001:0378a05": "佛同體無有二故。五既無二別。豈有凡外不度脫",
    "X16n0311_001:0378a06": "故。六豈獨凡外。亦接權小人故。七豈唯五乘。亦充",
    "X16n0311_001:0378a07": "足一切善惡眾生故。八豈但現今。亦普利未來無",
    "X16n0311_001:0378a08": "有盡故。九濟度如是廣大者。為圓通故。十有作之",
    "X16n0311_001:0378a09": "修。終成敗壞。現既圓通。當必見佛歸淨土故。又由",
    "X16n0311_001:0378a10": "定生佛土。所以指出捷徑門路。令預修行疾成佛",
    "X16n0311_001:0378a11": "故。如此終始連環。猶同鈎鎖。此教之興。非無因也。",
    "X16n0311_001:0378a12": "△二藏攝。",
    "X16n0311_001:0378a13": "二藏乘教攝者。謂三藏之中。契經藏攝。二藏之內。菩",
    "X16n0311_001:0378a14": "薩藏攝。三乘之中。大乘所攝。五教之內。後三教攝。",
    "X16n0311_001:0378a15": "二句標章。謂下釋相。三藏者。一修多羅。此云契經。",
    "X16n0311_001:0378a16": "即經藏。詮於定學。二毗奈耶。此云調伏。即律藏。詮",
    "X16n0311_001:0378a17": "於戒學。三阿毗達磨。此云對法。即論藏。詮於慧學。",
    "X16n0311_001:0378a18": "今此經者。屬於經藏。自始至終。專說念佛三昧故。",
    "X16n0311_001:0378a19": "二藏者。一菩薩藏。詮示菩薩理行果故。二聲聞藏。",
    "X16n0311_001:0378a20": "詮示聲聞理行果故。今此經者。屬菩薩藏。此經演",
    "X16n0311_001:0378a21": "說菩薩念佛圓通法故。三乘者。一小乘聲聞。謂四",
    "X16n0311_001:0378a22": "諦法門。運載眾生。出於三界。到涅槃城。成阿羅漢。",
    "X16n0311_001:0378a23": "猶如羊車。二中乘緣覺。謂因緣法門。運載眾生。過",
    "X16n0311_001:0378a24": "於四空。居寂滅舍。成辟支佛。猶如鹿車。三大乘菩",
    "X16n0311_001:0378b01": "薩。謂六度法門。運載眾生。超凡小境。直至無上菩",
    "X16n0311_001:0378b02": "提大般涅槃彼岸。成於佛果。猶如牛車。今此經者。",
    "X16n0311_001:0378b03": "屬於大乘。以如來憐念眾生。勢至攝念佛人。安樂",
    "X16n0311_001:0378b04": "諸乘。度脫九界故。五教者。一小教。唯談人空故。二",
    "X16n0311_001:0378b05": "始教。但明法空故。亦名分教。但說法相故。三終教。",
    "X16n0311_001:0378b06": "復說中道故。亦名實教。多談法性故。四頓教。唯辨",
    "X16n0311_001:0378b07": "真性故。五圓教。唯說法界故。今此經者。屬後三教。",
    "X16n0311_001:0378b08": "下云。二憶念深。母子歷生不相違遠。終也。漸漸念",
    "X16n0311_001:0378b09": "時終當成佛故。下云。以念佛心。入無生忍。不假方",
    "X16n0311_001:0378b10": "便。頓也。知佛即心。疾成佛道故。下云。都攝六根。淨",
    "X16n0311_001:0378b11": "念相繼。得三摩地。圓也。了三無別。圓通法界故。準",
    "X16n0311_001:0378b12": "知此經教義深廣幽遠。非淺近矣。△三宗趣。",
    "X16n0311_001:0378b13": "三宗趣旨歸者。有總有別。總以憶佛念佛為宗。見佛",
    "X16n0311_001:0378b14": "入忍心境圓通為趣。別有五對。一教義。以教說為宗。",
    "X16n0311_001:0378b15": "令達義為趣。二事理。舉事相為宗。詮顯理為趣。三境",
    "X16n0311_001:0378b16": "智。三佛境為宗。二觀智為趣。四行位。信願行為宗。入",
    "X16n0311_001:0378b17": "不退為趣。五因果。以因行為宗。克果德為趣。",
    "X16n0311_001:0378b18": "三句牒門。謂宗旨歸趣也。當經所崇曰宗。宗之所",
    "X16n0311_001:0378b19": "歸曰趣。若不識宗。無從趣向矣。有下釋義。教說者。",
    "X16n0311_001:0378b20": "即念佛教門也。達義者。謂了達教中所詮心境緣",
    "X16n0311_001:0378b21": "念。生佛感應。染香入忍。自他生土之義也。事理義",
    "X16n0311_001:0378b22": "中所具者。謂崇尚念佛等事。其意云何。正欲彰顯",
    "X16n0311_001:0378b23": "彌陀自性淨土唯心之至理也。境智理內開者。境",
    "X16n0311_001:0378b24": "即所觀之理。智是能觀之心。佛之圓融三身真境",
    "X16n0311_001:0378c01": "也。事一心。理一心。真觀也。行位隨智起者。信願行",
    "X16n0311_001:0378c02": "三資糧也。不退者。信淨在離三界。位不退也。願見",
    "X16n0311_001:0378c03": "佛念佛心。念不退也。行淨業攝佛人。行不退也。又",
    "X16n0311_001:0378c04": "信化佛教超凡外道。信不退也。願報佛果超二乘",
    "X16n0311_001:0378c05": "境。念不退也。行法佛理超權修證。行不退也。起信",
    "X16n0311_001:0378c06": "疏云。約有三位。一信行未滿。未名不退。但以處無",
    "X16n0311_001:0378c07": "退緣。故稱不退。二信滿已去。入十住位。得見法身。",
    "X16n0311_001:0378c08": "住於正定。故名不退。三二賢位滿。入初地去。證遍",
    "X16n0311_001:0378c09": "滿法身。生無邊佛土。故名不退。由信成信不退。由",
    "X16n0311_001:0378c10": "願成住不退。由行成地不退。地論師云。住是證不",
    "X16n0311_001:0378c11": "退。行是位不退。向是行不退。地是念不退。由信成",
    "X16n0311_001:0378c12": "證位行成行願成念也。因果不退之所成者。因若",
    "X16n0311_001:0378c13": "不退。名為真因。果若不退。名為真果。信願佛土攝",
    "X16n0311_001:0378c14": "根淨念。是不退菩提因行也。得三摩地第一圓通。",
    "X16n0311_001:0378c15": "是不退菩提果德也。文有三重。憶念彼佛。因也。現",
    "X16n0311_001:0378c16": "當見佛。果也。念見近佛。因也。心開香嚴。果也。念心",
    "X16n0311_001:0378c17": "入忍。因也。攝人歸土。果也。如是五對。展轉相因。以",
    "X16n0311_001:0378c18": "為生起。△四釋題。",
    "X16n0311_001:0378c19": "四略釋題名者。有四對義。初總別。謂楞嚴三字總稱",
    "X16n0311_001:0378c20": "也。總通彼大部故。勢等七字別號也。別局此一章故。",
    "X16n0311_001:0378c21": "二教義。就前別中。分教義二。謂章之一字。是能詮教",
    "X16n0311_001:0378c22": "也。勢等六字。是所詮義也。三果因。就前義中。開此一",
    "X16n0311_001:0378c23": "對。謂圓通是果。所證境故。勢等是因。能修觀故。四人",
    "X16n0311_001:0378c24": "法。就前因中。分成此對。念佛法也。即所稟法。勢至人",
    "X16n0311_001:0379a01": "也。是能弘人。依四對義。立斯名耳。",
    "X16n0311_001:0379a02": "四下標牒。有下解釋。此句列也。初下釋也。總中亦",
    "X16n0311_001:0379a03": "影一對。楞嚴義也局也。經字教也通也。今不出者。",
    "X16n0311_001:0379a04": "恐混濫故。章屬能詮者。謂是圓通文字念佛教章",
    "X16n0311_001:0379a05": "也。果因對。亦可名境智對。圓通境也。念佛智也。亦",
    "X16n0311_001:0379a06": "可名真俗理事性修寂行對。圓通真理性寂也。勢",
    "X16n0311_001:0379a07": "至念佛俗事修行也。四下。念佛法者。念變化。非受",
    "X16n0311_001:0379a08": "用佛。(化身)小也。念受用。非變化佛。(自報)終也。念亦變化",
    "X16n0311_001:0379a09": "亦受用佛。(他報)始也。念非受用非變化佛。(法身)頓也。念",
    "X16n0311_001:0379a10": "圓通無障礙佛。(十身)圓也。勢至人者。得應化佛力。小",
    "X16n0311_001:0379a11": "勢至也。得功德佛力。始勢至也。得智慧佛力。終勢",
    "X16n0311_001:0379a12": "至也。(此二報佛)得如如佛力。(法佛)頓勢至也。得無盡佛力。",
    "X16n0311_001:0379a13": "(十佛)圓勢至也。此亦約教略釋。下更詳解。則知此題",
    "X16n0311_001:0379a14": "名內。人法雙彰。因果並舉。理盡義周。故標章首。△",
    "X16n0311_001:0379a15": "五解文分三。初敘禮白儀。",
    "X16n0311_001:0379a16": "大勢至法王子。與其同倫五十二菩薩。即從座起。頂",
    "X16n0311_001:0379a17": "禮佛足。而白佛言。",
    "X16n0311_001:0379a18": "【疏】梵語摩訶那鉢。此云大勢至。思益云。我投足之",
    "X16n0311_001:0379a19": "處。震動三千大千世界。及魔宮殿。故名大勢至。觀",
    "X16n0311_001:0379a20": "經云。此菩薩行時。十方世界一切震動。此菩薩坐",
    "X16n0311_001:0379a21": "時。七寶國土一時動搖。亦名得大勢。悲華云。願我",
    "X16n0311_001:0379a22": "世界如觀世音。等無有異。寶藏佛言。由汝願取大",
    "X16n0311_001:0379a23": "千界故。今當字汝為得大勢。亦名無邊光。觀經云。",
    "X16n0311_001:0379a24": "以智慧光普照一切。令離三途得無上力。若依本",
    "X16n0311_001:0379b01": "文。能念大勢佛。能攝六根妄。能接念佛人。故名為",
    "X16n0311_001:0379b02": "勢至也。假此菩薩為發起者。表念佛法門。能發智",
    "X16n0311_001:0379b03": "光。得大勢力。離三界苦。取淨土樂也。於法自在。名",
    "X16n0311_001:0379b04": "為法王。從法化生。稱之為子。悲華經云。往昔因中。",
    "X16n0311_001:0379b05": "彌陀作輪王時。觀音為長子。勢至為次子。今在極",
    "X16n0311_001:0379b06": "樂。居佛左右。助化一切。次補佛處。故名法王子也。",
    "X16n0311_001:0379b07": "與共也。倫類也。聲氣相應。名為同類。五十二者數",
    "X16n0311_001:0379b08": "也。表勢至念佛一門。能攝信等五十二位諸法行",
    "X16n0311_001:0379b09": "故。菩薩。具云菩提薩埵。肇云。菩提佛道名也。薩埵",
    "X16n0311_001:0379b10": "秦言大心眾生。有大心入佛道。名菩提薩埵。賢首",
    "X16n0311_001:0379b11": "云。菩提此名曰覺。薩埵此曰眾生。以智上求菩提。",
    "X16n0311_001:0379b12": "用悲下救眾生。名菩提薩埵也。從座起者。師資尊",
    "X16n0311_001:0379b13": "卑。名分秩然。有所陳白。不應坐故。頂禮佛足者。以",
    "X16n0311_001:0379b14": "己上頂。禮佛足下。敬之至也。上皆身業。白佛言者。",
    "X16n0311_001:0379b15": "上示曰告。下啟曰白。是口業也。身口恭敬。意業可",
    "X16n0311_001:0379b16": "知。",
    "X16n0311_001:0379b17": "【鈔】梵語下釋人名也。先勢至中。初約行。中修自行",
    "X16n0311_001:0379b18": "也。由有智斷威勢故。能震動一切。亦名下次約願。",
    "X16n0311_001:0379b19": "上求佛道也。由有想念勢力故。能取證淨土。亦名",
    "X16n0311_001:0379b20": "下三約悲。下度眾生也。由有化導勢力故。能救拔",
    "X16n0311_001:0379b21": "三途。上二自利。此一利他。依本文者。上通諸經釋",
    "X16n0311_001:0379b22": "名。此局當經釋也。能念三句。亦約上求中修下度",
    "X16n0311_001:0379b23": "三義以釋。大勢佛者。指彌陀。言十方三世佛中彌",
    "X16n0311_001:0379b24": "陀為第一故。能念。非如眾生不求大勢佛及斷苦",
    "X16n0311_001:0379c01": "法故。能攝。非如眾生六根攀緣六塵故。能接。非如",
    "X16n0311_001:0379c02": "眾生自利不耐他榮故。有此三大德。威勢之至也。",
    "X16n0311_001:0379c03": "菩薩名實相稱。眾生無勢可知。於法下次法王子。",
    "X16n0311_001:0379c04": "自在為王者。王以自在為義故。次補佛者。彼土彌",
    "X16n0311_001:0379c05": "陀佛後。次當觀音補位。觀音之後。次乃勢至補位。",
    "X16n0311_001:0379c06": "猶如儲君暫居東宮。後必南面紹王位也。與下三",
    "X16n0311_001:0379c07": "與同倫。易曰。同聲相應。同氣相求。故曰聲氣相應。",
    "X16n0311_001:0379c08": "若依華嚴。有八十四同。(始從念慧趣覺終至不虗出離)故名同類。",
    "X16n0311_001:0379c09": "如七十三。茲不繁錄。道不同不相為謀。同心言其",
    "X16n0311_001:0379c10": "臭如蘭。故云與同倫也。五下。四五十二。信佛是心。",
    "X16n0311_001:0379c11": "信心作佛。即攝十信法行。住在三昧。觀佛實相。即",
    "X16n0311_001:0379c12": "攝十住法行。行念佛行。度念佛人。即攝十行法行。",
    "X16n0311_001:0379c13": "回念佛心。向佛心住。即攝十向法行。心地觀佛。地",
    "X16n0311_001:0379c14": "如佛地。即攝十地法行。憶佛念佛。去佛不遠。即攝",
    "X16n0311_001:0379c15": "等覺法行。心想佛時。是心即佛。即攝妙覺法行。則",
    "X16n0311_001:0379c16": "知超凡入聖。唯有念佛為妙矣。菩下。五菩薩。初義",
    "X16n0311_001:0379c17": "約心。謂能如是憶佛。即成大道心眾生。名為菩薩。",
    "X16n0311_001:0379c18": "次義約境。謂能以念佛心。上求佛覺。下化有情。故",
    "X16n0311_001:0379c19": "名菩薩。從座下。釋敬禮也。意可知者。謂意若不恭",
    "X16n0311_001:0379c20": "敬。則身不避席。口不發言。以身口禮白隨意主故。",
    "X16n0311_001:0379c21": "所以三業皆修敬者。表顯念佛乃是一切世間希",
    "X16n0311_001:0379c22": "有難信之法也。△二正陳所證。分二。初詳引古佛",
    "X16n0311_001:0379c23": "教詔。又二。先總明佛出。",
    "X16n0311_001:0379c24": "我憶往昔恒河沙劫。有佛出世。名無量光。十二如來",
    "X16n0311_001:0380a01": "相繼一劫。其最後佛。名超日月光。",
    "X16n0311_001:0380a02": "【疏】我者。即自指法身。不同情計我也。明記不忘為",
    "X16n0311_001:0380a03": "憶。過去稱為往昔。恒河沙劫者。約恒河中之沙以",
    "X16n0311_001:0380a04": "數劫。顯其久也。梵語佛陀。此云覺者。覺人之不覺",
    "X16n0311_001:0380a05": "也。略開三義。一自覺我空。揀異凡外。二覺他法空。",
    "X16n0311_001:0380a06": "揀異二乘。三覺滿俱空。揀異菩薩。出世者。無機不",
    "X16n0311_001:0380a07": "興。根熟則現也。如來者。從真如起。來成正覺也。十",
    "X16n0311_001:0380a08": "二者。大彌陀經云。無量光佛。無邊光佛。無礙光佛。",
    "X16n0311_001:0380a09": "無對光佛。炎王光佛。清淨光佛。歡喜光佛。智慧光",
    "X16n0311_001:0380a10": "佛。不斷光佛。難思光佛。無稱光佛。超日月光佛。無",
    "X16n0311_001:0380a11": "量者。實智照理無限量故。無邊者。權智照事無邊",
    "X16n0311_001:0380a12": "際故。無礙者。慈光與樂無障礙故。無對者。悲光拔",
    "X16n0311_001:0380a13": "苦無敵對故。炎王者。光音應化得自在故。清淨者。",
    "X16n0311_001:0380a14": "離垢清淨發光明故。歡喜者。令他受用生大喜故。",
    "X16n0311_001:0380a15": "智慧者。以大智慧破諸惑故。不斷者。常光不斷絕",
    "X16n0311_001:0380a16": "故。難思者。本光不思議故。無稱者。涌百寶光不可",
    "X16n0311_001:0380a17": "稱故。超日月者。放一切光超日月故。俱名光者。因",
    "X16n0311_001:0380a18": "中念本覺佛發明心光。果上成妙。覺佛現起身光",
    "X16n0311_001:0380a19": "故。十二如來相繼一劫者。一約能念。表行者十二",
    "X16n0311_001:0380a20": "時中於自性佛淨念相繼。打成一片。不得彈指頃",
    "X16n0311_001:0380a21": "念世間五欲。則無量性光自然發明也。二約所得。",
    "X16n0311_001:0380a22": "則轉十二類生而成十二聖位。轉十二處妄想而",
    "X16n0311_001:0380a23": "成十二處佛德也。然十二佛。乃古如來。非今彌陀。",
    "X16n0311_001:0380a24": "而其名號同者。以師資一道古今不異。如釋迦觀",
    "X16n0311_001:0380b01": "音之類。",
    "X16n0311_001:0380b02": "【鈔】我下。釋我等二句。我有四。一執見邪我。二自他",
    "X16n0311_001:0380b03": "慢我。三名字假我。四法身真我。世人具邪慢。學人",
    "X16n0311_001:0380b04": "具慢假。聖人是假真。今勢至乃法身大士。不同三",
    "X16n0311_001:0380b05": "乘。故唯真我。恒河亦云殑伽河。此云天堂來。河從",
    "X16n0311_001:0380b06": "高處來故。乃是無熱惱池流出。廣四十里。沙細如",
    "X16n0311_001:0380b07": "麵。佛在祇園說法。河近講堂。故凡言多。取以為喻。",
    "X16n0311_001:0380b08": "梵語劫波。此云分別時分。俱舍云。時之極少名剎",
    "X16n0311_001:0380b09": "那。時之極長名為劫。今取沙喻劫。多久可知。梵下",
    "X16n0311_001:0380b10": "釋有等六句。始本合一名為覺滿。我法空盡。名為",
    "X16n0311_001:0380b11": "俱空。大彌陀下引經。無量下釋義。諸佛名號。取證",
    "X16n0311_001:0380b12": "不同。或因或果。或性或相。或悲智。或願行。此十二",
    "X16n0311_001:0380b13": "佛。皆以光分名者。葢光有二。一智光。二身光。復有",
    "X16n0311_001:0380b14": "二義。一常光。二放光。又有二因。一是功德莊嚴。二",
    "X16n0311_001:0380b15": "是本願成就。今釋佛名。亦約此六義也。初二約二",
    "X16n0311_001:0380b16": "智。三四約二心。攝二因也。五六七八約四身。五是",
    "X16n0311_001:0380b17": "化身。六是法身。七是他受用身。八是自受用身。即",
    "X16n0311_001:0380b18": "楞伽中應化佛。如如佛。功德佛。智慧佛也。九十常",
    "X16n0311_001:0380b19": "光。十一二放光。自性佛者。謂念自性佛也。不得念",
    "X16n0311_001:0380b20": "五欲者。觀經云。夫念佛者。不得一彈指間念世五",
    "X16n0311_001:0380b21": "欲。是謂繫念。脫能如此一無間雜。無量自性佛光。",
    "X16n0311_001:0380b22": "終得發明。超於日月也。十二類生者。謂胎。卵。濕。化。",
    "X16n0311_001:0380b23": "有色。無色。有想。無想。非有色。非無色。非有想。非無",
    "X16n0311_001:0380b24": "想也。十二聖位者。謂乾。信。住。行。向。煖。頂。忍。世。地。等。",
    "X16n0311_001:0380c01": "妙也。無漸位者。經云。從是漸修。隨所發行。安立聖",
    "X16n0311_001:0380c02": "位故。詳如楞嚴七八卷明。十二妄想者。謂六根六",
    "X16n0311_001:0380c03": "塵妄想也。經云。六亂妄想成業性故。十二區分。由",
    "X16n0311_001:0380c04": "此輪轉。是故世間聲香味觸。窮十二變。為一旋復。",
    "X16n0311_001:0380c05": "十二佛德者。謂六根六塵功德也。經云。總括始終",
    "X16n0311_001:0380c06": "六根之中各各功德。有千二百。詳如楞嚴四七卷",
    "X16n0311_001:0380c07": "明。然下。通妨難。云據大本意。十二佛名。乃無量壽",
    "X16n0311_001:0380c08": "佛別號。唯一佛身。此何說言有十二佛相繼出耶。",
    "X16n0311_001:0380c09": "故此通云。諸佛同名甚多故。十二佛乃是往古。非",
    "X16n0311_001:0380c10": "今法藏所成佛也。若爾何以今名濫古號耶。故又",
    "X16n0311_001:0380c11": "釋云。詳彌陀勢至同時發心。所師之佛。亦同無異。",
    "X16n0311_001:0380c12": "而今彌陀十二別號同古佛者。表顯師資即心即",
    "X16n0311_001:0380c13": "佛之道一也。猶今釋迦立號倣同古釋迦佛。今觀",
    "X16n0311_001:0380c14": "音名倣同古觀音等故。大本彌陀經云。過無量佛",
    "X16n0311_001:0380c15": "剎同名釋迦者。不可勝數。則無量壽佛之名。百千",
    "X16n0311_001:0380c16": "萬億不可窮盡。何止於一佛耶。△次別示教道二。",
    "X16n0311_001:0380c17": "初標名。",
    "X16n0311_001:0380c18": "彼佛教我念佛三昧。",
    "X16n0311_001:0380c19": "【疏】彼佛十二佛也。語言指示謂之教。言念佛者。若",
    "X16n0311_001:0380c20": "據事念。一心憶想之謂。念三身接引之謂。佛則能",
    "X16n0311_001:0380c21": "念屬己。所念屬佛。若據理念。念即始覺。佛即本覺。",
    "X16n0311_001:0380c22": "以始合本。名為念佛。念佛有四。一稱名。謂聞說佛",
    "X16n0311_001:0380c23": "名。一心稱念。二觀像。謂設立尊像。注目觀瞻。三觀",
    "X16n0311_001:0380c24": "想。謂以我心眼。想彼如來。四實相。即念自性真實",
    "X16n0311_001:0381a01": "相佛。初二事法界。觀心即佛故。後一理法界。觀佛",
    "X16n0311_001:0381a02": "即心故。第三事理無礙法界。觀是佛是心故。又清",
    "X16n0311_001:0381a03": "涼云。約能念心。不出五種。一緣想境界念佛門。二",
    "X16n0311_001:0381a04": "攝境唯心念佛門。三心境無礙念佛門。四心境俱",
    "X16n0311_001:0381a05": "泯念佛門。五重重無盡念佛門。會曰。一即前之初",
    "X16n0311_001:0381a06": "二。小乘教也。二即前四。始也。三即前三。終也。四五",
    "X16n0311_001:0381a07": "前所無者。頓圓教也。今此文中。約佛教邊四五俱",
    "X16n0311_001:0381a08": "通。約機稟邊唯局持名。然此持名。亦通圓頓。不唯",
    "X16n0311_001:0381a09": "局小。亦開五門。一持念佛名門。心外有佛名故。小",
    "X16n0311_001:0381a10": "教。事法界觀也。二攝名歸心門。佛名唯心現故。始",
    "X16n0311_001:0381a11": "教。理法界觀也。三心名雙融門。即心即佛故。終教。",
    "X16n0311_001:0381a12": "四心名俱絕門。非心非佛故。頓教。理事無礙法界",
    "X16n0311_001:0381a13": "觀也。五圓通無盡門。一念心。一佛名。遍含法界無",
    "X16n0311_001:0381a14": "有盡故。圓教。事事無礙法界觀也。梵語三昧。此云",
    "X16n0311_001:0381a15": "正定。亦云正思正心行處。一心念佛。名正定心。若",
    "X16n0311_001:0381a16": "他念者。即名邪思惟也。三昧是禪觀通名。念佛是",
    "X16n0311_001:0381a17": "一行別目。又此念佛三昧。亦名一行三昧。亦名諸",
    "X16n0311_001:0381a18": "佛現前三昧。般若三昧。普等三昧。",
    "X16n0311_001:0381a19": "【鈔】言念佛下。釋念佛二字。念佛有下。明念佛法門。",
    "X16n0311_001:0381a20": "稱名者。文殊般若經云。眾生愚鈍。觀不能解。但令",
    "X16n0311_001:0381a21": "念聲相續。自得往生。彌陀經云。聞說阿彌陀佛。執",
    "X16n0311_001:0381a22": "持名號。觀像通二。一觀現在相好光明之佛。如法",
    "X16n0311_001:0381a23": "華云起立合掌一心觀佛。二觀綵畫雕塑鑄造之",
    "X16n0311_001:0381a24": "佛。如優填王以栴檀作佛像。是也。觀想者。十六觀",
    "X16n0311_001:0381b01": "經云。諸佛如來是法界身。入一切眾生心想中。是",
    "X16n0311_001:0381b02": "故。心想佛時。是心即是三十二相八十隨形好。實",
    "X16n0311_001:0381b03": "相者。觀佛三昧經云。佛告阿難。住念佛者。心印不",
    "X16n0311_001:0381b04": "壞。釋曰。諦了自心。名為念佛。如如不動。名為不壞。",
    "X16n0311_001:0381b05": "解脫長者所謂我欲見極樂世界阿彌陀佛隨意",
    "X16n0311_001:0381b06": "即見。是也。初二下。約觀料揀也。若依六根。稱名攝",
    "X16n0311_001:0381b07": "耳舌。觀像攝眼身。觀想攝鼻意。實相攝六根。則一",
    "X16n0311_001:0381b08": "念佛三昧。六根無不攝也。又清涼下。引古明五也。",
    "X16n0311_001:0381b09": "緣境者。稱名觀像皆屬外境故。唯心者。依正相好",
    "X16n0311_001:0381b10": "唯是心作故。無礙者。雙照事理故。俱泯者。離相如",
    "X16n0311_001:0381b11": "空故。無盡者。於一切時處境念中。普見十身諸如",
    "X16n0311_001:0381b12": "來故。會曰下。會通古今也。又大疏云。古人已有五",
    "X16n0311_001:0381b13": "門。一稱名往生念佛門。二觀像滅罪念佛門。三攝",
    "X16n0311_001:0381b14": "境唯心念佛門。四心境無礙念佛門。五緣起圓通",
    "X16n0311_001:0381b15": "念佛門。此之五門。名則盡善。釋義不周。故今改之。",
    "X16n0311_001:0381b16": "若欲曲會。一二即清涼緣境無礙兼攝俱泯圓通",
    "X16n0311_001:0381b17": "即無盡門。小教等者。前之四門約觀。此之五門約",
    "X16n0311_001:0381b18": "教。互相影顯。思之可知。今此文下。約四五念佛門",
    "X16n0311_001:0381b19": "判今經也。佛教十二如來也。通四五者。以譬如下",
    "X16n0311_001:0381b20": "文中。但云憶佛念佛。不別指一門故。機稟勢至等",
    "X16n0311_001:0381b21": "也。局持名者。以佛問下文中方云淨念相繼。的指",
    "X16n0311_001:0381b22": "出持名故。問何以勢至不通指耶。答雖念佛三昧",
    "X16n0311_001:0381b23": "古稱徑路。而持名一法徑而又徑。何者。觀像則像",
    "X16n0311_001:0381b24": "去還無。因成間斷。觀想則心麤境細。妙觀難成。實",
    "X16n0311_001:0381c01": "相則眾生障重解悟者希。至於無盡。則境界深廣。",
    "X16n0311_001:0381c02": "從何領荷。唯此持名。最為簡捷。但能繼念。便得往",
    "X16n0311_001:0381c03": "生。如驥驟。(餘門念佛也)雖超羣馬。(餘門修行也)未及龍飛。(持名",
    "X16n0311_001:0381c04": "念佛也)鶴冲(餘門念佛也)已過凡禽。(餘門修行也)爭如鵬舉。(持名",
    "X16n0311_001:0381c05": "念佛也)故龍樹毗婆沙論云。佛法有無量門。如世間",
    "X16n0311_001:0381c06": "道有難有易。譬如跛人陸道步行則苦。一日不過",
    "X16n0311_001:0381c07": "數里。水路乘船則樂。須臾便過千里。易行疾至。應",
    "X16n0311_001:0381c08": "當念佛稱其名號。本願如是。問。佛有無量功德。一",
    "X16n0311_001:0381c09": "名難可攝盡。況實相中離名字相。云何專稱名耶。",
    "X16n0311_001:0381c10": "答。極樂依正。言佛便周。佛功德海。舉名即盡。經云",
    "X16n0311_001:0381c11": "治世語言皆與實相不相違背。豈有萬德洪名不",
    "X16n0311_001:0381c12": "即是實相耶。然此下。重顯持名一門。攝盡大小乘",
    "X16n0311_001:0381c13": "教。無論利根鈍根。均可依之而修也。正定者。揀念",
    "X16n0311_001:0381c14": "佛外皆邪定故。正思者。於所念境正直思察故。正",
    "X16n0311_001:0381c15": "揀尋伺。思揀昏沉。正心行處者。謂定心正所緣境。",
    "X16n0311_001:0381c16": "異於無明邪所受故。或云調直定。由眾生屈曲散",
    "X16n0311_001:0381c17": "亂。佛以諸三昧門。令直其屈曲。正其散亂故。禪觀",
    "X16n0311_001:0381c18": "通名者。如智論云。一切禪定攝心皆名三昧。是也。",
    "X16n0311_001:0381c19": "一行別目者。有二釋。一謂萬行中一行。如諸經中。",
    "X16n0311_001:0381c20": "或以真如海印德藏為三昧。或以如幻語言法界",
    "X16n0311_001:0381c21": "為三昧。或有緣有相。或無得無諍等。二即指念佛",
    "X16n0311_001:0381c22": "三昧。文殊般若經云。佛告文殊。欲入一行三昧者。",
    "X16n0311_001:0381c23": "應處空閒捨諸亂意。不取相貌。繫心一佛。專稱名",
    "X16n0311_001:0381c24": "字。隨彼方所端身正向。能於一佛念念相續。即是",
    "X16n0311_001:0382a01": "念中能見過去未來現在諸佛。念一佛功德。與念",
    "X16n0311_001:0382a02": "無量佛功德無二。若得一行三昧者。諸經法門皆",
    "X16n0311_001:0382a03": "悉了知。問。此教念佛。為念十方佛耶。為念阿彌陀",
    "X16n0311_001:0382a04": "耶。答。但念阿彌陀佛。以十二如來同名阿彌陀故。",
    "X16n0311_001:0382a05": "下云攝念佛人歸於淨土。又普廣問佛。十方俱有",
    "X16n0311_001:0382a06": "佛土。何以獨讚西方。佛言。閻浮提人。心多雜亂。令",
    "X16n0311_001:0382a07": "其專心一境。乃得往生。若念十方諸佛。境繁意散。",
    "X16n0311_001:0382a08": "不成三昧。況諸佛同一法身。念一佛即念一切佛",
    "X16n0311_001:0382a09": "故。問。何十二佛皆教勢至念自名耶。答一者十二",
    "X16n0311_001:0382a10": "如來本願如是。如今法藏願云。聞我名號乃至十",
    "X16n0311_001:0382a11": "念。若不生者。不取正覺。是也。二者教念十二佛名。",
    "X16n0311_001:0382a12": "即是教念古彌陀十二別號。猶今法藏教念無量",
    "X16n0311_001:0382a13": "壽佛。即是教念無量光乃至超日月光也。又此下",
    "X16n0311_001:0382a14": "出異名。約義配教。念佛小也。般若始也。佛現終也。",
    "X16n0311_001:0382a15": "一行頓也。普等圓也。如理思之。",
    "X16n0311_001:0382a17": "楞嚴經勢至念佛圓通章疏鈔卷上",
    "X16n0311_001:0382a19": "音釋",
    "X16n0311_001:0382a20": "天竺(此云月氏)。沙門(華言勤息)。般剌密帝(唐翻極量)。譯(音易翻梵語成華言",
    "X16n0311_001:0382a21": "也)。波羅夷(此云棄犯此罪者永棄佛法邊外也)。阿鼻(翻無間大地獄名)。釋迦",
    "X16n0311_001:0382a22": "牟尼(釋迦翻能仁姓也牟尼翻寂默名也)。他(音拖)。伽(音祗)。毗(音皮)。迦(加音)。膩(音尼)。",
    "X16n0311_001:0382a23": "扣(音只)。阿彌陀(此云無量壽亦云無量光)。須彌(唐言妙高山王也)。菩提(華言",
    "X16n0311_001:0382a24": "覺道)。菩薩摩訶薩(菩薩此云覺有情摩訶薩此云大心眾生也)。摩訶般若",
    "X16n0311_001:0382b01": "波羅蜜(摩訶翻大般若翻智慧波羅蜜翻到彼岸)。趁(音逞隨從逐踐也)。迅(音信疾也)。",
    "X16n0311_001:0382b02": "萎(音委華草憔殘或退縮也)。娑婆(此云堪忍堪能忍斯惡故)。懊(音奧悔恨也)。抵(音底",
    "X16n0311_001:0382b03": "至也)。覓(音蜜追尋也)。幹(音干辦作也)。躡(音業蹈也)。阿伽陀(此云普去能去眾病",
    "X16n0311_001:0382b04": "也)。陀羅尼(此云總持亦云遮持即呪也)。畊(音庚犁田也)。耨(音羺耘草也)。修",
    "X16n0311_001:0382b05": "羅(舊翻無端正新翻非天)。文殊(此云妙德)。螟蛉(音冥令桑蟲也)。括(音郭包括也)。",
    "X16n0311_001:0382b06": "楫(音接橈也)。舠(音刀小船盛二百斛)。艇(音廷盛三百斛次小船也)。港(音講水之分派道路",
    "X16n0311_001:0382b07": "也)。艨艦(音蒙監外狹而長曰艨艟上下四方有板曰艦中船也亦戰船名)。涅槃(此云",
    "X16n0311_001:0382b08": "滅度亦云圓寂)。[舟*(彖/虫)]艞(音禮耀江中大船名)。艆[舟*芻](音狼鄒海中大船名)。特方維造",
    "X16n0311_001:0382b09": "(以舟為橋者曰造天子舟也連四船者曰維諸侯舟也兩船並者曰方大夫舟也單一船者曰特士人舟",
    "X16n0311_001:0382b10": "也)。辟支(此云緣覺亦云獨覺)。紆(音迂曲也)。富樓那(華言滿願)。癊(音蔭庇庥也)。",
    "X16n0311_001:0382b11": "覃(音曇甸延及長市也)。菴羅(翻難分別其果似挑非桃似柰非柰華多子少葉似柳味如梨",
    "X16n0311_001:0382b12": "王城種之果可療疾)。阿含(翻教又云無比法經名也)。嬈(音撓擾動也)。牒(音蝶文乃躡前",
    "X16n0311_001:0382b13": "而起者曰牒又移前文於此曰牒也)。儲(音除副也貳也太子副君謂之儲君)。涌(音永泛溢也)。",
    "X16n0311_001:0382b14": "殑(音競)。祗園(祗陀太子園也)。俱舍(翻藏包含攝持之義也)。倣(音訪傚也)。泯(音民",
    "X16n0311_001:0382b15": "絕也)。雕(音彫木雕)。塑(音素泥塑)。優填(唐言出受王名也)。旃檀(義翻與藥能除病故)。",
    "X16n0311_001:0382b16": "驥(音記千里良馬也)。驟(音紂馬之疾速行也)。冲(音充與翀同不飛則已飛則沖天也)。鵬",
    "X16n0311_001:0382b17": "(音朋大鵬鳥也翼如垂天之雲一舉而上九萬里遠)。毗婆娑(此云廣解論名)。跛(音波足偏",
    "X16n0311_001:0382b18": "廢行不正也)。尋伺(粗覺名尋求細觀名伺察)。閻浮提(華言樹洲洲中有此樹故樹名",
    "X16n0311_001:0382b19": "勝金)。蛙(音哇形以蝦蟆水虫)。"
}