{
    "X16n0315_001:0427a03": "大佛頂首楞嚴經寶鏡疏懸談",
    "X16n0315_001:0427a05": "大清　欽賜雲南法界寺講經廣陵沙門溥畹述",
    "X16n0315_001:0427a06": "良以聖教綱宗。理原一貫。其如尋羊覔跡。自惑多",
    "X16n0315_001:0427a07": "岐。故迷雲布乎覺海。而陰霾起於晴虗。致華屋之",
    "X16n0315_001:0427a08": "門恒封荊棘。則如來之藏永錮凡愚。諦思佛語分",
    "X16n0315_001:0427a09": "明。但惜人言舛錯。既乖了義。復誤初機。余故往往",
    "X16n0315_001:0427a10": "蒲團對月。石上松間執卷披文。難禁浩歎。由是廿",
    "X16n0315_001:0427a11": "年翫味。午夜參究。徧搜諸註精英。直探本經的旨。",
    "X16n0315_001:0427a12": "務在仰體",
    "X16n0315_001:0427a13": "聖意。以契合經文。委示大定。而指明心性。漫云錦",
    "X16n0315_001:0427a14": "上鋪花。聊自眼中除屑。茲述是疏。先標懸敘。秉承",
    "X16n0315_001:0427a15": "賢首。總啟十門。一教起因緣。二藏乘分攝。三教義",
    "X16n0315_001:0427a16": "分齊。四所被機宜。五能詮體性。六所詮宗趣。七教",
    "X16n0315_001:0427a17": "迹前後。八傳譯時年。九通釋名題。十別解文義。",
    "X16n0315_001:0427a18": "一教起因緣者。以諸世間凡舉一事。必有所為因",
    "X16n0315_001:0427a19": "緣。況佛大教。豈無故而然耶。因緣有二。一總。二別。",
    "X16n0315_001:0427a20": "總者。謂酬因酬請。顯理度生。一代教興。皆繇此矣。",
    "X16n0315_001:0427a21": "原佛本意。唯為一大事因緣。欲令眾生開示悟入",
    "X16n0315_001:0427a22": "佛之知見。然此知見。眾生本有。迷不自知。故淪生",
    "X16n0315_001:0427a23": "死。佛於因中悟得此理。發願成佛。普示眾生。故今",
    "X16n0315_001:0427a24": "五時諸教。雖有權實頓漸偏圓不定等說。而其本",
    "X16n0315_001:0427b01": "意。唯為一大事耳。此乃諸教之總因緣也。別則有",
    "X16n0315_001:0427b02": "十。一為策進多聞。二為尅示真定。三為揀別真妄。",
    "X16n0315_001:0427b03": "四為直指人心。五為拔除貪欲。六為堅持淨戒。七",
    "X16n0315_001:0427b04": "為巧示修門。八為證入有階。九為決疑警滯。十為",
    "X16n0315_001:0427b05": "顯正破邪。",
    "X16n0315_001:0427b06": "一為策進多聞者。正為多聞誤墮。以警狂慧。策進",
    "X16n0315_001:0427b07": "於真修也。良以此經。因婬席發起。以提獎開端。自",
    "X16n0315_001:0427b08": "尊者從婬室歸來。即云。恨無始來。一向多聞。未全",
    "X16n0315_001:0427b09": "道力。殷勤啟請十方如來得成菩提妙奢摩他。三",
    "X16n0315_001:0427b10": "摩禪那最初方便。故後佛責之曰。縱能憶持十二",
    "X16n0315_001:0427b11": "部經清淨妙理。不如一日修無漏業。文殊亦言。將",
    "X16n0315_001:0427b12": "聞持佛佛。何不自聞聞。故論云。阿難種種諸經。聽",
    "X16n0315_001:0427b13": "持通利。智慧多。攝心少。一遭登伽之難。十二部經",
    "X16n0315_001:0427b14": "積劫憶持。如瀉瓶水者。如風如影。無可憑依。乃始",
    "X16n0315_001:0427b15": "自責無功。回心請定。若非登伽一番遣攝。則阿難",
    "X16n0315_001:0427b16": "尚沉多聞藏海。歷劫依然。未必能猛利破除熏修",
    "X16n0315_001:0427b17": "無漏也。茲以多聞士為緣起者。正為後世聰明人。",
    "X16n0315_001:0427b18": "作警策之榜樣耳。故勞如來。放頂光以除貪愛。說",
    "X16n0315_001:0427b19": "頂法而拔欲泥。普破大地牢關。頓釋人天覊鎖。若",
    "X16n0315_001:0427b20": "曰以毒攻毒。則惡呪乃策進之機。畜聞返聞。而婬",
    "X16n0315_001:0427b21": "女正熏脩之導。總之示徒聞之無功。勸真脩而有",
    "X16n0315_001:0427b22": "益。以是之故。而說此經。△二為剋示真定者。葢當",
    "X16n0315_001:0427b23": "機被攝。由無真定。故有妙奢之請。而佛許云。有三",
    "X16n0315_001:0427b24": "摩提。名大佛頂首楞嚴王。具足萬行。十方如來一",
    "X16n0315_001:0427c01": "門超出妙莊嚴路。此示真定也。良以世出世間。凡",
    "X16n0315_001:0427c02": "外權小。均各有定。然無究竟者。緣其所依定體。皆",
    "X16n0315_001:0427c03": "用生滅識心。非不生滅真實心也。故經云。縱滅一",
    "X16n0315_001:0427c04": "切見聞覺知。內守幽閒。猶為法塵分別影事。斯則",
    "X16n0315_001:0427c05": "一切人天。初心脩定。未能決擇。尠有不用此心者",
    "X16n0315_001:0427c06": "也。即四禪八定。雖奮精研。亦不越是。又云。分別都",
    "X16n0315_001:0427c07": "無。非色非空。拘舍離等昧為冥諦。是則一切外道",
    "X16n0315_001:0427c08": "所脩邪定。亦用此心。又言。世間一切諸脩學人。現",
    "X16n0315_001:0427c09": "前雖成九次第定。不得漏盡成阿羅漢。皆由執此",
    "X16n0315_001:0427c10": "生死妄想誤為真實。由是則知。一切權小亦用此",
    "X16n0315_001:0427c11": "心。故阿難云。若此發明不是心者。我乃無心。同諸",
    "X16n0315_001:0427c12": "土木。兼此大眾無不驚疑。據此則一切凡外權小。",
    "X16n0315_001:0427c13": "莫不執此為真實心也。然欲脩此真定。須先揀去",
    "X16n0315_001:0427c14": "生滅妄識。而必認取真心。以故佛就根中。指出見",
    "X16n0315_001:0427c15": "聞等性。乃至擎拳屈指。左右飛光。會三科。融七大。",
    "X16n0315_001:0427c16": "藉鍾聲。借杵響。莫非顯此周徧圓融真常不動無",
    "X16n0315_001:0427c17": "生無滅之真心也。故四卷末云。若棄生滅守於常",
    "X16n0315_001:0427c18": "光。常光現前。根塵識心應時銷落。想相為塵。識情",
    "X16n0315_001:0427c19": "為垢。二俱遠離。則汝法眼應時清明。云何不成無",
    "X16n0315_001:0427c20": "上知覺。然此定體。即常住真心。性淨明體。設以十",
    "X16n0315_001:0427c21": "軸雄文。要而論之。統唯一定。故經初云。有三摩提。",
    "X16n0315_001:0427c22": "名大佛頂首楞嚴王等。則知一切三昧。靡不統攝。",
    "X16n0315_001:0427c23": "故吳江釋為一經總相法門。良有味焉。即下十番",
    "X16n0315_001:0427c24": "顯示。以及三科七大。皆云本如來藏妙真如性者。",
    "X16n0315_001:0428a01": "正指妙定真體也。即阿難大眾。各各自知心精徧",
    "X16n0315_001:0428a02": "圓。包褁十方。觀空如葉。視身猶塵。正信真定之理。",
    "X16n0315_001:0428a03": "而明真定之體也。乃至滿慈章中。發明萬法生續。",
    "X16n0315_001:0428a04": "五大圓融。備彰三藏。大眾獲益。正解真定之理。而",
    "X16n0315_001:0428a05": "獲真定之體也。於四卷半後。明發覺初心二決定",
    "X16n0315_001:0428a06": "義。以至三七行道。十方佛現。二十五聖各說圓通。",
    "X16n0315_001:0428a07": "是以正助之事。而示真定之行也。從十二類生。至",
    "X16n0315_001:0428a08": "三漸次。安立五十五位。此又以迷悟之事。而顯真",
    "X16n0315_001:0428a09": "定之證也。至於經末。五重陰魔。乃指通定之妄境",
    "X16n0315_001:0428a10": "也。由是而知。則一經所談信解者。乃真定之理體。",
    "X16n0315_001:0428a11": "行證者。即真定之事用也。固知欲求真定。須識真",
    "X16n0315_001:0428a12": "心。但識真心。即名真定。是以經云。譬如琴瑟箜篌。",
    "X16n0315_001:0428a13": "雖有妙音。若無妙指。終不能發。即此謂也。而佛為",
    "X16n0315_001:0428a14": "指示真定。故說此經。△三為揀別真妄者。揀謂揀",
    "X16n0315_001:0428a15": "去其妄。別謂辯別其真。即本經二種根本是也。云",
    "X16n0315_001:0428a16": "何二種。一者無始生死根本。則汝今者用攀緣心",
    "X16n0315_001:0428a17": "為自性者。二者無始菩提涅槃元清淨體。則汝今",
    "X16n0315_001:0428a18": "者識精元明。能生諸緣。緣所遺者。此佛示當機真",
    "X16n0315_001:0428a19": "妄本也。然欲揀別。非善用平等方便二門者。則不",
    "X16n0315_001:0428a20": "可耳。何為平等。良以萬法原本一心。既唯一心。則",
    "X16n0315_001:0428a21": "真妄虗實。邪正是非。一切差別修證之相。悉不可",
    "X16n0315_001:0428a22": "得。故名平等。云何方便。以理雖是一。而事有千差。",
    "X16n0315_001:0428a23": "故不妨于諸法中。顯真破妄。辯正排邪。許是斥非。",
    "X16n0315_001:0428a24": "明修示證。故名方便。是以如來雙用二門。先將方",
    "X16n0315_001:0428b01": "便。決擇真妄。始破七處妄識。終破非不和合。故於",
    "X16n0315_001:0428b02": "識則決定破其為妄。而令捨之。於見性則決定顯",
    "X16n0315_001:0428b03": "其為真。而令取之。此方便門也。然真妄既明。藏體",
    "X16n0315_001:0428b04": "既顯。若獨局於根中。不與萬法融會。則何以稱圓",
    "X16n0315_001:0428b05": "妙大定者哉。故次用平等。普融真妄。始自會通四",
    "X16n0315_001:0428b06": "科。徧歷七大。終至圓彰三藏。普責思議。是則塵尚",
    "X16n0315_001:0428b07": "不揀。識何擇焉。以其本無一法可分真妄。所謂平",
    "X16n0315_001:0428b08": "等門也。然此二門。猶體之與用。相資相助。不可偏",
    "X16n0315_001:0428b09": "廢者也。設無方便。則真妄混淆。是非莫辯。何以尅",
    "X16n0315_001:0428b10": "體見真。若缺平等。則真妄永隔。是非顯然。何能稱",
    "X16n0315_001:0428b11": "圓而曰妙哉。故談性定。須善二門。方成圓妙。佛為",
    "X16n0315_001:0428b12": "顯真破妄。融會妄真。示此二門。故說此經。△四為",
    "X16n0315_001:0428b13": "直指人心者。乃佛就眾生六根門頭。指示見聞等",
    "X16n0315_001:0428b14": "性。即常住真心也。以故。當機初請三昧。佛即先審",
    "X16n0315_001:0428b15": "發心。既陳愛見之源。全迷真實之體。故曉之曰。一",
    "X16n0315_001:0428b16": "切眾生。從無始來。生死相續。皆由不知常住真心",
    "X16n0315_001:0428b17": "性淨明體。用諸妄想。此想不真。故有輪轉。又曰。此",
    "X16n0315_001:0428b18": "真妙明。即是菩提涅槃元清淨體。及至當機自責",
    "X16n0315_001:0428b19": "不知寂常。如來許可發妙明心。故即當機現前身",
    "X16n0315_001:0428b20": "中。指出見性曰。是心非眼。只此一句。已是分明的",
    "X16n0315_001:0428b21": "指。然似口行人事。所以不動章中。如來屈指。左右",
    "X16n0315_001:0428b22": "飛光。正是覿面相呈。此時當機。向六根門頭。始識",
    "X16n0315_001:0428b23": "不動主人。故滿口招承話會。已上不唯此處。即前",
    "X16n0315_001:0428b24": "破識文中。舉拳相示。一咄徵心。乃是斥印交馳。言",
    "X16n0315_001:0428c01": "思迥絕。以此觀之。何一言不是直指人心。何一處",
    "X16n0315_001:0428c02": "不可見性成佛。總之如來即教明宗。不看他人面",
    "X16n0315_001:0428c03": "目。沿至後世。將宗判教。轉成第二義門。故難免於",
    "X16n0315_001:0428c04": "盲瞽之流。以如來禪祖師禪。自立疆界。妄分優劣",
    "X16n0315_001:0428c05": "也。即其向後羅云擊鐘。使伊親驗。睡人夢杵。令渠",
    "X16n0315_001:0428c06": "自知。是皆如來徹底掀飜。和盤托出。斬新條令。出",
    "X16n0315_001:0428c07": "格光鋩。全提殺活。直指人心處也。故知此經始終",
    "X16n0315_001:0428c08": "一貫。唯指人心。別無餘事。所以當機正請妙定。世",
    "X16n0315_001:0428c09": "尊且問發心。欲其生信。則廣破七處。顯示十番。通",
    "X16n0315_001:0428c10": "會四科。圓彰七大。以明徧法界之真心全體。欲其",
    "X16n0315_001:0428c11": "開解。則明生續之由。圓融之故。以一心而為萬法。",
    "X16n0315_001:0428c12": "會萬法而歸一心。是以一心顯萬法之本體也。然",
    "X16n0315_001:0428c13": "欲示之以行。則雙明正助。各述圓通。而至獨選聞",
    "X16n0315_001:0428c14": "性。再說呪心。顯密互陳。無非為資發此心之妙用",
    "X16n0315_001:0428c15": "耳。欲示之以證。則與之論迷悟。談染淨。轉類生。成",
    "X16n0315_001:0428c16": "聖位。是皆正顯此心之大用也。即重說章。談七趣。",
    "X16n0315_001:0428c17": "則本乎心之內分外分。辯五魔。則由于心之愛念",
    "X16n0315_001:0428c18": "邪思。是知一經所詮。若染若淨。若聖若凡。乃至真",
    "X16n0315_001:0428c19": "妄邪正。因緣自然。一切皆心。更無別法。而直指真",
    "X16n0315_001:0428c20": "詮。豈復有過於此者乎。是知如來為直指人心。故",
    "X16n0315_001:0428c21": "說此經。△五為拔除貪欲者。良以眾生相續。咸由",
    "X16n0315_001:0428c22": "貪欲成因。七趣輪迴。均依情想為本。故知四生六",
    "X16n0315_001:0428c23": "道。天上人間。雖獲昇沉有異。同歸生死無殊。求其",
    "X16n0315_001:0428c24": "所以。莫不皆中貪欲情想之毒箭耳。故言。一切眾",
    "X16n0315_001:0429a01": "生。皆以淫欲而正性命。倘婬欲不斷。則生死難辭。",
    "X16n0315_001:0429a02": "欲出生死。須除淫欲。故我如來。普欲眾生咸除斯",
    "X16n0315_001:0429a03": "箭。廼因寵弟誤墮淫室。由是從無見頂。放無畏光。",
    "X16n0315_001:0429a04": "現無為佛。說無上呪。然非大智之人。莫尅拔除情",
    "X16n0315_001:0429a05": "欲毒箭。故遣文殊將呪往護。正向烈火場中。傾此",
    "X16n0315_001:0429a06": "清凉甘露也。是以登伽淫心始歇。而當機戒體方",
    "X16n0315_001:0429a07": "全。然後提撕獎勸。令歸佛所。故登伽淫女。愛河乾",
    "X16n0315_001:0429a08": "枯。於佛法中。成精進林。且與耶輸同悟宿因。貪愛",
    "X16n0315_001:0429a09": "為苦。俱成聖果。則愛結永離。邪婬永斷。正是骷髏",
    "X16n0315_001:0429a10": "粉膩。頓化香光。淫亂身心。圓成聖果。斯正斷淫欲",
    "X16n0315_001:0429a11": "而出生死之龜鑑也。然在本經。詳明始末。皆以離",
    "X16n0315_001:0429a12": "欲為要。故當機見佛相好。便謂此相非是欲愛所",
    "X16n0315_001:0429a13": "生。所以者何。欲氣麤濁腥臊交遘。膿血雜亂。不能",
    "X16n0315_001:0429a14": "發生勝淨妙明紫金光聚。是以渴仰。從佛剃落。而",
    "X16n0315_001:0429a15": "至滿慈章內。眾生相續。則曰。想愛同結。愛不能離。",
    "X16n0315_001:0429a16": "則諸世間父母子孫。相生不斷。是等則以欲貪為",
    "X16n0315_001:0429a17": "本。乃至四種明誨。首云。六道眾生。其心不婬則不",
    "X16n0315_001:0429a18": "隨其生死相續。汝修三昧。本出塵勞。婬心不除。塵",
    "X16n0315_001:0429a19": "不可出。縱有多智禪定現前。如不斷淫。必落魔道。",
    "X16n0315_001:0429a20": "而十習因。且以婬習居首。至六交報。甚明欲報為",
    "X16n0315_001:0429a21": "尤。所以三毒之中。貪欲最毒。而諸衰之內。女色最",
    "X16n0315_001:0429a22": "衰。故遭之者。莫不喪法身而傷慧命。淪生死而受",
    "X16n0315_001:0429a23": "輪廻。噫毒矣哉。斯之為箭也。故文殊勸進當機。則",
    "X16n0315_001:0429a24": "語之曰。欲漏不先除。畜聞成過誤。以是而觀。則多",
    "X16n0315_001:0429b01": "聞智者。一著此箭。尚無增進之階。返成過誤。而況",
    "X16n0315_001:0429b02": "愚癡凡流。及無聞之啞羊者乎。故七趣中。以情想",
    "X16n0315_001:0429b03": "而分昇墜。至五陰內。即貪欲以辯魔羅。是知欲修",
    "X16n0315_001:0429b04": "真定。先去婬心。如不斷婬。必歸魔道。故寶蓮私行",
    "X16n0315_001:0429b05": "以陷獄。烏蒭生厭而證真。所以如來為除貪欲箭",
    "X16n0315_001:0429b06": "故。而說此經。△六為堅持淨戒者。以本經正旨。雖",
    "X16n0315_001:0429b07": "明定慧均修。設無淨戒為基。則定慧亦難成就。以",
    "X16n0315_001:0429b08": "故如來。一經始末。諄諄發明。無非欲人持淨戒而",
    "X16n0315_001:0429b09": "修定慧也。故於證信開章。經家便敘嚴淨毗尼。弘",
    "X16n0315_001:0429b10": "範三界。而於發起誤墮。則曰。將毀戒體。及至正宗",
    "X16n0315_001:0429b11": "文中示行章內。原無別法。佛惟告言。汝常聞我毗",
    "X16n0315_001:0429b12": "柰耶中。宣說修行三決定義。所謂攝心為戒。因戒",
    "X16n0315_001:0429b13": "生定。因定發慧。是則名為三無漏學。又言。云何攝",
    "X16n0315_001:0429b14": "心我名為戒。若諸世界六道眾生。其心不淫。則不",
    "X16n0315_001:0429b15": "隨其生死相續。乃至汝教世人修三摩地。先斷心",
    "X16n0315_001:0429b16": "淫。是名如來先佛世尊第一決定清淨明誨。又諸",
    "X16n0315_001:0429b17": "世界六道眾生。其心不殺。則不隨其生死相續。以",
    "X16n0315_001:0429b18": "至汝教世人修三摩地。次斷殺生。是名如來先佛",
    "X16n0315_001:0429b19": "世尊第二決定清淨明誨。又復世界六道眾生。其",
    "X16n0315_001:0429b20": "心不偷。則不隨其生死相續。以至汝教世人修三",
    "X16n0315_001:0429b21": "摩地。後斷偷盜。是名如來先佛世尊第三決定清",
    "X16n0315_001:0429b22": "淨明誨。更云。如是世界六道眾生。雖則身心無殺",
    "X16n0315_001:0429b23": "盜婬。三行已圓。若大妄語。即三摩地不得清淨。成",
    "X16n0315_001:0429b24": "愛見魔。失如來種。以至汝教世人修三摩地。後復",
    "X16n0315_001:0429c01": "斷除諸大妄語。是名如來先佛世尊第四決定清",
    "X16n0315_001:0429c02": "淨明誨。然即示證三漸次中。除助因。刳正性。違現",
    "X16n0315_001:0429c03": "業。無非仗此始得。中中流入。五十五位。莫不以是",
    "X16n0315_001:0429c04": "為基。故知戒為無上菩提本。應當一心持淨戒。即",
    "X16n0315_001:0429c05": "七趣章。則人天善道。乃由戒善離欲而昇。餘諸惡",
    "X16n0315_001:0429c06": "趣。因失戒善貪欲而墮。是故五陰魔羅。唯欲非毀",
    "X16n0315_001:0429c07": "戒律。疑誤眾生。專謗持戒清淨比丘。為小乘道。是",
    "X16n0315_001:0429c08": "知讚乃賢聖。謗即妖魔。故凡欲修性定玅慧者。必",
    "X16n0315_001:0429c09": "先持此。皎若冰霜。併誦心呪。以建根基。則入三摩",
    "X16n0315_001:0429c10": "地。方無委曲。不然。所修行業。悉為魔鬼攝持。是以",
    "X16n0315_001:0429c11": "如來。欲為修定慧者。持淨戒故。而說此經。△七為",
    "X16n0315_001:0429c12": "巧示修門者。即善巧指示修行要門。此取用力少",
    "X16n0315_001:0429c13": "而收功多也。由因當機於四卷半後。雖欣藏性已",
    "X16n0315_001:0429c14": "知。復喻華屋未入。而更請曰。我今猶如旅泊之人。",
    "X16n0315_001:0429c15": "忽蒙天王賜與華屋。雖獲大宅。要因門入。此正請",
    "X16n0315_001:0429c16": "修之意也。然復問云。從何攝伏疇昔攀緣。入佛知",
    "X16n0315_001:0429c17": "見。如來告以二決定義。以為發覺初心。首令以湛",
    "X16n0315_001:0429c18": "旋妄成不生滅。次令審詳煩惱知根降伏。但得一",
    "X16n0315_001:0429c19": "根既返。餘根自旋。諸妄既銷。不真何待。然後如來",
    "X16n0315_001:0429c20": "徧詢大眾。令陳最初入道法門。由是諸聖略說。而",
    "X16n0315_001:0429c21": "觀音廣陳。佛命文殊一一揀選。獨取觀音耳根為",
    "X16n0315_001:0429c22": "最。故云。此方真教體。清淨在音聞。欲取三摩地。實",
    "X16n0315_001:0429c23": "以聞中入。故知此定唯一返聞。別無餘事。是最簡",
    "X16n0315_001:0429c24": "最略。極為省要。而修習之法。善且巧者。莫妙於斯。",
    "X16n0315_001:0430a01": "是知佛為巧示修門故。而說此經。△八為證入有",
    "X16n0315_001:0430a02": "階者。所謂理固頓悟。事須漸除。雖圓頓修習。一超",
    "X16n0315_001:0430a03": "直入。不落階差。然猶快刀截紙。不無層次。鵬翮搏",
    "X16n0315_001:0430a04": "風。奚離丈尺。正圓融不礙於行布。且行布無礙於",
    "X16n0315_001:0430a05": "圓融。固知理絕修證。不妨事存階漸。設偏一則落",
    "X16n0315_001:0430a06": "空有。須圓具方融真俗。乃不離寂滅而建立諸位",
    "X16n0315_001:0430a07": "也。始從漸次。終乎極果。於如幻三摩地中。立五十",
    "X16n0315_001:0430a08": "五位。所謂不斷而斷。惑障原空。非證而證。妙用斯",
    "X16n0315_001:0430a09": "備。豈同魔外都無位次者哉。故仁王經云。若言越",
    "X16n0315_001:0430a10": "此地位得成佛者。是魔所說。且本經亦言。是種種",
    "X16n0315_001:0430a11": "地。皆以金剛觀察如幻十種深喻。奢摩他中。用諸",
    "X16n0315_001:0430a12": "如來毗婆舍那。清淨修證。漸次深入。是知佛為示",
    "X16n0315_001:0430a13": "人證入有階。故說此經。△九為決疑警滯者。為決",
    "X16n0315_001:0430a14": "破疑團。而警策淹滯也。細析一經之內。疑網交羅。",
    "X16n0315_001:0430a15": "始從七處推窮。繼以十番辯析。且當機自謂。見必",
    "X16n0315_001:0430a16": "我真。我今身心復是何物。又言。云何得知是我真",
    "X16n0315_001:0430a17": "性。又云。兼此大眾無不驚疑。乃至云。拔我疑根。歸",
    "X16n0315_001:0430a18": "無上道。而滿慈亦疑。萬法生續。五大圓融。直饒大",
    "X16n0315_001:0430a19": "智文殊。尚有精見色空之辯。而況餘者。諦觀如來。",
    "X16n0315_001:0430a20": "正似金剛王劍。無論大小疑團。觸著撞著。莫不土",
    "X16n0315_001:0430a21": "崩瓦解者矣。至最後警策淹滯者。以當機復疑生",
    "X16n0315_001:0430a22": "佛之體。本來清淨。云何復有地獄等趣。故佛重說",
    "X16n0315_001:0430a23": "內分外分。廣明七趣。均屬輪迴。此正策進淹滯之",
    "X16n0315_001:0430a24": "深意也。是知世尊始終。皆為決疑警滯。故說此經。",
    "X16n0315_001:0430b01": "△十為顯正破邪者。乃係世尊最後慈悲。懸愍後",
    "X16n0315_001:0430b02": "學。力弱魔強。特指陰內之魔。通示定中之境。每有",
    "X16n0315_001:0430b03": "十種。共成五十。分析邪源。發明利害。使末世修正",
    "X16n0315_001:0430b04": "定者。不為所惑。斯則如來資正破邪之本致也。然",
    "X16n0315_001:0430b05": "在諸經。雖明五陰。而未細析根源。今則凡破一陰。",
    "X16n0315_001:0430b06": "則出一種妄想。正為盡袪邪源。以杜魔魅而後已",
    "X16n0315_001:0430b07": "也。然破則從麤至細。起則自細成麤。緣其根本。唯",
    "X16n0315_001:0430b08": "一識陰。原無別體。然此識陰即是真常。以故經云。",
    "X16n0315_001:0430b09": "湛入合湛。歸識邊際。是知五陰全體皆妄。而當體",
    "X16n0315_001:0430b10": "即真。然修定者。但能達妄本空。自必知真本有。故",
    "X16n0315_001:0430b11": "云狂心歇處。即菩提耳。是以本經云。彼塵勞內。汝",
    "X16n0315_001:0430b12": "妙覺中。如風吹光。如刀割水。魔由定起。還依定滅。",
    "X16n0315_001:0430b13": "用定治魔。如湯消雪。唯在修此定者。善覺照耳。故",
    "X16n0315_001:0430b14": "知佛為指示正定。欲破邪魔。而說此經。",
    "X16n0315_001:0430b15": "二藏乘分攝者。若准圓覺疏釋。則有三門。所謂初",
    "X16n0315_001:0430b16": "藏次乘後分也。△且初藏者。復有三二之別。今確",
    "X16n0315_001:0430b17": "論所詮。從正而不從兼。取多分而不取少分。則經",
    "X16n0315_001:0430b18": "詮定學。律詮戒學。論詮慧學。而斯經多談大定。正",
    "X16n0315_001:0430b19": "詮定學。雖有少分。起行之戒。論議之慧。是但所兼",
    "X16n0315_001:0430b20": "而非正也。故知斯經三藏之中。修多羅攝。至於二",
    "X16n0315_001:0430b21": "藏。定屬菩薩。不屬聲聞。以當機所請。皆菩薩事也。",
    "X16n0315_001:0430b22": "然雖兼說心呪。名標灌頂。而信解行證。顯說較密。",
    "X16n0315_001:0430b23": "過數十倍。是但以密助顯。而實非密藏所收也。若",
    "X16n0315_001:0430b24": "此攝彼。則兼該二三。亦通密攝。以持戒證果有小",
    "X16n0315_001:0430c01": "乘故。徵難辯析。最明顯故。誦呪除障。乃密資故。△",
    "X16n0315_001:0430c02": "次乘攝者。然有開合之異。故開之則有三有四有",
    "X16n0315_001:0430c03": "五。而合之則統是一乘。故言十方佛土中惟此一",
    "X16n0315_001:0430c04": "乘法。無二亦無三。是三尚不有。而況四於五哉。然",
    "X16n0315_001:0430c05": "此亦有同教別教之分。斯經正惟同教一乘。而兼",
    "X16n0315_001:0430c06": "屬別教一乘。若此攝彼。則三五全該。以四重三漸。",
    "X16n0315_001:0430c07": "乃至七趣因果俱彰。尚不遺其人天。而況餘乘者",
    "X16n0315_001:0430c08": "乎。△後分攝者。長水謂。契經方廣二分所攝。若以",
    "X16n0315_001:0430c09": "此經。攝彼十二分者。兼通十一。唯不攝本生耳。",
    "X16n0315_001:0430c10": "三教義分齊者。文之實曰義。事之主曰理。又義乃",
    "X16n0315_001:0430c11": "相也。理即體也。故聖人之設教也。理以統之。義以",
    "X16n0315_001:0430c12": "析之。理雖至一。而逐機則有淺深。義固多方。然歸",
    "X16n0315_001:0430c13": "理。原無別體。是則諸經義理。既有淺深。而明經者。",
    "X16n0315_001:0430c14": "設不辯別。何以知其分齊之所詣乎。斯經長水所",
    "X16n0315_001:0430c15": "遵。華嚴大疏。起信全文。夫賢首老人。命世宗師。誠",
    "X16n0315_001:0430c16": "可遵尚。然彼既悉茲不煩引。今唯述略指廣可也。",
    "X16n0315_001:0430c17": "彼開有二。一約教通局。二約法生起。△而約教中。",
    "X16n0315_001:0430c18": "從淺向深。教類有五。一小乘教。但說人空。從少說",
    "X16n0315_001:0430c19": "法空。亦不明顯。唯依六識三毒。建立染淨根本。二",
    "X16n0315_001:0430c20": "大乘始教。亦名分教。但說諸法皆空。有遮無表。未",
    "X16n0315_001:0430c21": "盡法源。故名為始。唯談一切法相。有不成佛。故名",
    "X16n0315_001:0430c22": "為分。三大乘終教。亦名實教。說如來藏隨緣。成阿",
    "X16n0315_001:0430c23": "賴耶識。緣起無性。一切皆如。定性二乘。無性闡提。",
    "X16n0315_001:0430c24": "悉當或佛。方盡大乘至極之談。故名為終。以稱實",
    "X16n0315_001:0431a01": "理。復名為實。四大乘頓教。總不說法相。惟辯真性。",
    "X16n0315_001:0431a02": "亦無八識差別之相。呵教勸離。毀相泯心。但一念",
    "X16n0315_001:0431a03": "不生。即名為佛。不依地位漸次。故說為頓。五一乘",
    "X16n0315_001:0431a04": "圓教。所說一真法界。性相圓融。緣起無礙。相即相",
    "X16n0315_001:0431a05": "入。帝網重重主伴無盡也。若將此經。於五教中。明",
    "X16n0315_001:0431a06": "分齊者。即所指見聞等性。近具根中。徧為四科。七",
    "X16n0315_001:0431a07": "大體性。乃如來藏。真如隨緣所成陀那細識。即黎",
    "X16n0315_001:0431a08": "耶別名。而異生翻染。小乘向大。皆當成佛。正屬終",
    "X16n0315_001:0431a09": "實之教而歇。即菩提圓照法界。兼屬頓圓二教。若",
    "X16n0315_001:0431a10": "以教攝經。五唯後三攝。此設以經攝教。則此可以",
    "X16n0315_001:0431a11": "全攝彼五。以不廢小教果法戒品。而兼存始教八",
    "X16n0315_001:0431a12": "識三空故也。△二約法生起中。從本起末。亦有五",
    "X16n0315_001:0431a13": "重淺深。然所約者。即起信論文。而分屬者。亦不離",
    "X16n0315_001:0431a14": "於五教。但從深至淺。為異前門耳。初唯一心為本",
    "X16n0315_001:0431a15": "源。即一真法界。該四法界。此圓教分齊也。二依一",
    "X16n0315_001:0431a16": "心開二門。即該二教。一心真如門。所謂真性不生",
    "X16n0315_001:0431a17": "不滅。即頓教分齊。二心生滅門。謂依如來藏。與生",
    "X16n0315_001:0431a18": "滅合。名阿黎耶識。即終教分齊。三依此識明二義。",
    "X16n0315_001:0431a19": "一覺義。謂心體離念等。二不覺義。謂不如實知真",
    "X16n0315_001:0431a20": "如法。一不覺心動等。四依後義生三細。一依不覺",
    "X16n0315_001:0431a21": "故。心動名業相。二依動故。能見名轉相。三依見故。",
    "X16n0315_001:0431a22": "境界妄現名現相。五依最後生六麤。一智相。乃依",
    "X16n0315_001:0431a23": "境。分別法執俱生也。二相續相。即依智。起念不斷。",
    "X16n0315_001:0431a24": "乃法執分別也。即始教相宗分齊。以彼宗不達此",
    "X16n0315_001:0431b01": "等與真如同依一心為源。故說真如。不許隨緣生",
    "X16n0315_001:0431b02": "法。唯齊業識。縱轉成智。亦終有為。而不同真故。三",
    "X16n0315_001:0431b03": "執取相。由心起著。即我執俱生。四計名字相。此我",
    "X16n0315_001:0431b04": "執分別也。上四皆惑。五起業相。即所造業也。六業",
    "X16n0315_001:0431b05": "繫苦相。即受報也。第三四小教分齊。第五六人天",
    "X16n0315_001:0431b06": "分齊。設以諸教。就此五重。統論分齊者。則人天唯",
    "X16n0315_001:0431b07": "齊業報。小乘齊後二麤。法相極於三細。終頓圓通",
    "X16n0315_001:0431b08": "乎本末。方窮初唯一心之本源也。若此五中。單明",
    "X16n0315_001:0431b09": "斯經分齊者。察其文義。廣明從真起妄以至三細",
    "X16n0315_001:0431b10": "六麤。復說返妄歸真。與夫會融真妄。參而考之。此",
    "X16n0315_001:0431b11": "正顯然。齊於心生滅門。而為終實分齊。若更細研",
    "X16n0315_001:0431b12": "融會諸妄。而歸藏性。則兼齊於心真如門。亦不違",
    "X16n0315_001:0431b13": "前兼頓教也。然真妄會融。既以妙極於法界真心。",
    "X16n0315_001:0431b14": "三如來藏。是亦兼齊於一心本源。合前圓教分齊",
    "X16n0315_001:0431b15": "也。若欲通詮小始。則三種相續。七趣昇沉。且人天",
    "X16n0315_001:0431b16": "尚猶不遺。而況小始教耶。是知此經俱詮本末。足",
    "X16n0315_001:0431b17": "見幽深。殆於法華圓覺。同條共貫。其亦圓實之奧",
    "X16n0315_001:0431b18": "典也。",
    "X16n0315_001:0431b19": "四所被機宜者。應分通局收揀。但古德謂。揀去非",
    "X16n0315_001:0431b20": "機。而今則揀定當機也。所謂通則普收。局乃別揀。",
    "X16n0315_001:0431b21": "△茲明通收者。以終實之教。明一切眾生凡有心",
    "X16n0315_001:0431b22": "者。皆當作佛。斯經既談楞嚴性定。成佛真因。則何",
    "X16n0315_001:0431b23": "一人而非所被。故云。一切眾生。從無始來。生死相",
    "X16n0315_001:0431b24": "續。皆由不知常住真心。用諸妄想。又曰。一切眾生。",
    "X16n0315_001:0431c01": "業種自然。如惡叉聚。諸修行人。不成菩提。乃至別",
    "X16n0315_001:0431c02": "成聲聞緣覺。諸天魔外。皆由不知二種根本。錯亂",
    "X16n0315_001:0431c03": "修習。由此而推。則無一人而非此經所被。乃通收",
    "X16n0315_001:0431c04": "之至也。然此何故。而復有局揀之意。以通收中。所",
    "X16n0315_001:0431c05": "被雖廣。設若論益。則多遠因而非近益。但成結緣",
    "X16n0315_001:0431c06": "之眾耳。今欲取其聞法領解機教相扣。故不得不",
    "X16n0315_001:0431c07": "局。以文義揀定當機也。約義有二。初據文說小。次",
    "X16n0315_001:0431c08": "以義推大。△今初據文。有四本經。乃阿難當機。迹",
    "X16n0315_001:0431c09": "在小乘。故佛急欲引小入大。所以經言。汝先厭離",
    "X16n0315_001:0431c10": "聲聞緣覺諸小乘法。發心勤求無上菩提等。是也。",
    "X16n0315_001:0431c11": "於中分四。一被有學聲聞。經云。憐愍阿難。及諸會",
    "X16n0315_001:0431c12": "中諸有學者。又曰。亦令將來諸有漏者。獲菩提果。",
    "X16n0315_001:0431c13": "是也。二被無學聲聞。經云。告富樓那。及諸會中漏",
    "X16n0315_001:0431c14": "盡無學諸阿羅漢。是也。三兼被緣覺。經云。哀愍會",
    "X16n0315_001:0431c15": "中。緣覺聲聞。於菩提心。未自在者。是也。四並被定",
    "X16n0315_001:0431c16": "不定性。經云。令汝會中定性聲聞。及諸一切。未得",
    "X16n0315_001:0431c17": "二空。回向上乘阿羅漢等。是也。是皆據文說小。以",
    "X16n0315_001:0431c18": "明正被之當機也。△次以義推大者。在經雖未明",
    "X16n0315_001:0431c19": "言。然以義推。則小機尚被。而大豈見遺。但為急欲",
    "X16n0315_001:0431c20": "引小。故特逐節顯標。而被大之意。自在其中矣。故",
    "X16n0315_001:0431c21": "經云。吾今為汝。建大法幢。亦令十方一切眾生。獲",
    "X16n0315_001:0431c22": "妙微密等。又云。及為當來佛滅度後。末法眾生。發",
    "X16n0315_001:0431c23": "菩提心。開無上乘。妙修行路等。又云。亦為未來一",
    "X16n0315_001:0431c24": "切眾生。為出世因。作將來眼。夫既屢云一切。而又",
    "X16n0315_001:0432a01": "曰末世發菩提者。即知不獨被小。亦兼被大。不唯",
    "X16n0315_001:0432a02": "現在。亦兼未來。可以明矣。然約其大。應有六。謂權",
    "X16n0315_001:0432a03": "乘二而圓實四也。權乘二者。謂法相宗人。動執法",
    "X16n0315_001:0432a04": "相。而不能以性相融者。二破相宗人。觸言賓無。而",
    "X16n0315_001:0432a05": "不達藏性圓融者。今經既以即相明心。融空歸性。",
    "X16n0315_001:0432a06": "安得不被圓實。四者謂帶過三而無過一也。帶過",
    "X16n0315_001:0432a07": "三者。一恃他加被。二恃聞忽定。三恃性忘修者也。",
    "X16n0315_001:0432a08": "無過一者。即無上三過者也。雖求加而務親證。雖",
    "X16n0315_001:0432a09": "多聞而恒在定。雖明性而極精修。此則最上第一",
    "X16n0315_001:0432a10": "妙根。極為所被之當機也。舊解於此前五。皆揀非",
    "X16n0315_001:0432a11": "機。不知明言小根尚是當機。豈有反揀大乘非機",
    "X16n0315_001:0432a12": "之理。葢斯經猶應病之藥。在小根深病尚調治。以",
    "X16n0315_001:0432a13": "起其危。況大機微恙。寧悋一劑。而不為愈乎。故經",
    "X16n0315_001:0432a14": "明敘小果。而不顯標大乘者。正謂難治尚治。況於",
    "X16n0315_001:0432a15": "易治者哉。是故通前十類。均屬所被之機也。",
    "X16n0315_001:0432a16": "五能詮體性者。若依清凉明教體淺深。廣有十種。",
    "X16n0315_001:0432a17": "今從賢首。略作四門。△一隨相門。開之為二。一聲",
    "X16n0315_001:0432a18": "名句文體。以佛在世則音聲居多。佛滅度後。紙墨",
    "X16n0315_001:0432a19": "流傳。則名句文多故。凡有生解之義。悉為教體。設",
    "X16n0315_001:0432a20": "以此方他界。廓而論之。則不獨此也。即六塵境界。",
    "X16n0315_001:0432a21": "均得為體。故有以香為佛事者。有以飯作佛事者。",
    "X16n0315_001:0432a22": "有以光明作佛事者。有以天衣為佛事等。二通攝",
    "X16n0315_001:0432a23": "所詮體。上乃是文。此則屬義。故瑜伽論云。諸契經",
    "X16n0315_001:0432a24": "體。略有二種。一文。二義。文為能詮。義屬所詮。故文",
    "X16n0315_001:0432b01": "義相隨。而不相離。方成隨相之教體也。△二唯識",
    "X16n0315_001:0432b02": "門。謂攝上二體。俱不離識。以一切所有唯心現故。",
    "X16n0315_001:0432b03": "然亦有二。初本影相對。次說聽全收。△初本影中。",
    "X16n0315_001:0432b04": "若依清凉。通就五教。以成四句。一唯本無影。謂即",
    "X16n0315_001:0432b05": "小乘。不知唯識故。二亦本亦影。即大乘始教。謂佛",
    "X16n0315_001:0432b06": "宣說若文若義。皆是如來妙觀察智相應淨識之",
    "X16n0315_001:0432b07": "所顯現。名本智教。若就聞者。識上所變。若文若義。",
    "X16n0315_001:0432b08": "名為影像。三唯影無本。即大乘實教。謂如實教。緣",
    "X16n0315_001:0432b09": "起無性。一切皆如。唯有如如理。及如如智獨存。大",
    "X16n0315_001:0432b10": "悲大智。為增上緣。令彼所化根熟眾生心中。現佛",
    "X16n0315_001:0432b11": "色聲說法。是故聖教。唯是眾生心中影像。四非本",
    "X16n0315_001:0432b12": "非影。即大乘頓教。謂非獨心外。無佛色聲。並眾生",
    "X16n0315_001:0432b13": "心內影像亦空。乃忘言絕慮。無教之教耳。故淨名",
    "X16n0315_001:0432b14": "云。夫說法者。無說無示。其聽法者。無聞無得。是也。",
    "X16n0315_001:0432b15": "通前四說。總合為一。即名圓教。所謂圓融無礙。本",
    "X16n0315_001:0432b16": "影俱融。攝眾生也。△次說聽中。復開為二。一約同",
    "X16n0315_001:0432b17": "教。以成四句。二約別教。以成四句。△今初四教同",
    "X16n0315_001:0432b18": "句者。此以生佛互泯。明同教義也。一佛真心外。無",
    "X16n0315_001:0432b19": "別眾生。以眾生真心。即佛真心故。此則唯說無聽。",
    "X16n0315_001:0432b20": "故所說教。唯佛所現。二眾生心外。更無別佛。以佛",
    "X16n0315_001:0432b21": "真心。即眾生真心故。此則唯聽無說。故所說教。唯",
    "X16n0315_001:0432b22": "眾生自現。三佛真心現時。不礙眾生真心現故。說",
    "X16n0315_001:0432b23": "聽雙融。二俱齊泯。四佛即眾生。故非佛。眾生即佛。",
    "X16n0315_001:0432b24": "故非生。互奪雙亡。則說聽俱寂。△二明別教四句",
    "X16n0315_001:0432c01": "者。此以生佛互存。明別教義也。一眾生全在佛心",
    "X16n0315_001:0432c02": "中故。則果門攝法無遺。以眾生尚在佛心。況所說",
    "X16n0315_001:0432c03": "教。非佛心現。二佛在眾生心中故。則因門攝法無",
    "X16n0315_001:0432c04": "遺。以佛尚在生心。況所說教。非生心現。三由生佛",
    "X16n0315_001:0432c05": "互相俱在。各實非虗。則因果交徹。隨一聖教。全在",
    "X16n0315_001:0432c06": "二心故。眾生心中佛。為佛心中眾生說法。佛心中",
    "X16n0315_001:0432c07": "眾生。聽眾生心中佛說法。四生全在佛則同佛。乃",
    "X16n0315_001:0432c08": "至佛全在生則同生。所以兩相再立。因果齊彰故。",
    "X16n0315_001:0432c09": "凡說聽皆俱同別。但悟佛心中眾生無聽。眾生心",
    "X16n0315_001:0432c10": "中佛無說。則知此經歸無所得。同別雙該。乃為究",
    "X16n0315_001:0432c11": "竟。甚深唯識。△三歸性門。賢首云。此攝所現之八",
    "X16n0315_001:0432c12": "識。歸於能現之一心。即是藏性。故云歸性也。△四",
    "X16n0315_001:0432c13": "無礙門。賢首謂。於前三門心境理事。同一緣起。混",
    "X16n0315_001:0432c14": "融無礙。交徹相攝。以為教體。以一心法有二門。皆",
    "X16n0315_001:0432c15": "各攝一切法故。是以生滅門。收隨相唯識。以真如",
    "X16n0315_001:0432c16": "門。而收歸性。則前門成心境無礙。而後門成理事",
    "X16n0315_001:0432c17": "無礙矣。故清凉廣演理事與事事無礙門。末乃收",
    "X16n0315_001:0432c18": "歸海印三昧。亦極盡無礙之旨。然則斯經既正屬",
    "X16n0315_001:0432c19": "終教。兼涉頓圓。則於賢首清凉所判。全門教體。皆",
    "X16n0315_001:0432c20": "允協也。",
    "X16n0315_001:0432c21": "六所詮宗趣。即賢首所謂。當部所崇。曰宗。宗之所",
    "X16n0315_001:0432c22": "歸。曰趣。然具通局兩門。通謂一大時教。局則專取",
    "X16n0315_001:0432c23": "本經。△彼於通中。徧約諸教。門類頗多。茲不繁引。",
    "X16n0315_001:0432c24": "今約總意。略明宗趣。於五時之教。以明權實大槩。",
    "X16n0315_001:0433a01": "夫權乘多重修成。動彰因果。則因即宗。而果即趣",
    "X16n0315_001:0433a02": "也。圓實多重性具。貴在悟入。則悟即宗。而入即趣",
    "X16n0315_001:0433a03": "也。斯經若泛就圓實一類之教。取宗趣者。則以悟",
    "X16n0315_001:0433a04": "明心地為宗。證入果地為趣。斯亦略明其槩也。△",
    "X16n0315_001:0433a05": "然彼局中。義亦浩繁。難以悉述。今唯局定本經。以",
    "X16n0315_001:0433a06": "取宗趣。亦有總別。總謂信解大定為宗。修證極果",
    "X16n0315_001:0433a07": "為趣。良以當機所請妙奢摩等。而世尊所示。如來",
    "X16n0315_001:0433a08": "藏心即性具圓融大定。豈非一經之所宗乎。當機",
    "X16n0315_001:0433a09": "欲請十方如來。得成菩提。而世尊示以入於如來",
    "X16n0315_001:0433a10": "妙莊嚴海。圓滿菩提。歸無所得。即十方佛究竟極",
    "X16n0315_001:0433a11": "果。豈非一經之所趣乎。若明別意。則有六對。謂破",
    "X16n0315_001:0433a12": "顯。偏全。悟入。體用。行位。分滿也。是皆先宗後趣。又",
    "X16n0315_001:0433a13": "皆躡前對之趣。作後對之宗。而復起其趣也。一破",
    "X16n0315_001:0433a14": "顯者。謂徵破識心為宗。顯發根性為趣。即委悉破",
    "X16n0315_001:0433a15": "妄識。意在捨妄識。而信認見聞等性也。二偏全者。",
    "X16n0315_001:0433a16": "謂偏指根性為宗。全彰藏性為趣。此即十番顯示",
    "X16n0315_001:0433a17": "偏明見精。意在廓充解悟。自近及遠。所以會四科",
    "X16n0315_001:0433a18": "歷七大。全歸乎藏性也。三悟入者。謂圓悟華屋為",
    "X16n0315_001:0433a19": "宗。得門深入為趣。此亦躡前全彰藏性。即是圓悟",
    "X16n0315_001:0433a20": "華屋。然所以必求圓悟華屋者。意在得圓通一門。",
    "X16n0315_001:0433a21": "初從入流忘所。直至寂滅現前也。四體用者。謂證",
    "X16n0315_001:0433a22": "圓通體為宗。發圓通用為趣。此亦躡前一門深入。",
    "X16n0315_001:0433a23": "即證此體。然必證此體者。意在發圓通三十二應",
    "X16n0315_001:0433a24": "等大自在用也。五行位者。謂運圓定行為宗。歷圓",
    "X16n0315_001:0433b01": "因位為趣。此亦躡前大用。以為作略。然此有二。一",
    "X16n0315_001:0433b02": "利生作略。二取果作異。前三十二應。但彰利生。而",
    "X16n0315_001:0433b03": "隱取果。茲運圓行。正為取果。然必運圓行者。意在",
    "X16n0315_001:0433b04": "徧歷圓因五十五位也。六分滿者。謂歷分證聖位",
    "X16n0315_001:0433b05": "為宗。取圓滿菩提為趣。此亦躡圓因之位。即分證",
    "X16n0315_001:0433b06": "位。言必歷此位者。意在圓滿菩提也。是皆由圓信",
    "X16n0315_001:0433b07": "而發圓解。因圓行而獲圓證。一經宗趣。由指諸掌。",
    "X16n0315_001:0433b08": "所謂圓融次第。二無礙矣。",
    "X16n0315_001:0433b09": "七教迹前後者。良以此經文辭深奧。義理幽微。猶",
    "X16n0315_001:0433b10": "雲中之龍。出沒隱現。首尾莫測。是以古今判釋。議",
    "X16n0315_001:0433b11": "論紛紜。致令後學無本可據。茲釋教迹。先開二義。",
    "X16n0315_001:0433b12": "一泛述古今。二確定前後。△初泛述者。竊謂今古",
    "X16n0315_001:0433b13": "諸師。判時迥異。然各有所見。不無證據。所以有判",
    "X16n0315_001:0433b14": "法華後涅槃前者。如長慶真際長水孤山泐潭交",
    "X16n0315_001:0433b15": "光也。有同前判尅定。第四十九年說此經。第五十",
    "X16n0315_001:0433b16": "年說涅槃者。孤山也。有判般若後法華前者。溫陵",
    "X16n0315_001:0433b17": "也。有判為方等後分者。神智義也。有云。一家判攝",
    "X16n0315_001:0433b18": "規矩。但非四時所攝。悉得以方等收取者。柏庭月",
    "X16n0315_001:0433b19": "也。唯其本經事迹之在諸教前後者。此順彼違甲",
    "X16n0315_001:0433b20": "伸乙。破全無定案。復有曲為和會者。謂事緣在昔。",
    "X16n0315_001:0433b21": "發起在今。示迹在方等之時。追敘在法華之後。此",
    "X16n0315_001:0433b22": "臺山印也。有云。此經該五時。貫五教。判歸密部。不",
    "X16n0315_001:0433b23": "定何時何教者。憨山清也。此上則略明而泛述也。",
    "X16n0315_001:0433b24": "△次確定者。即長水所謂。佛說此經。非一時頓說。",
    "X16n0315_001:0433c01": "說必前後。集者約類。總為一部。謂佛初說。匿王在",
    "X16n0315_001:0433c02": "座。敘外致疑。因除斷見。後至阿難。疑問七趣。舉琉",
    "X16n0315_001:0433c03": "璃誅釋。善星說空。二俱生身陷入地獄。琉璃豈非",
    "X16n0315_001:0433c04": "匿王之子。王死為嗣。方誅釋種。豈有事之未形。預",
    "X16n0315_001:0433c05": "致問耶。故知此經非一時說。斯判誠當。乃千古之",
    "X16n0315_001:0433c06": "高論也。然欲以斯經。全歸法華之後。涅槃之前。則",
    "X16n0315_001:0433c07": "又似乎稍欠詳審。致有溫陵之辯。今以前後二分。",
    "X16n0315_001:0433c08": "即開二章。一曰正請正說。二曰重請重說。所以正",
    "X16n0315_001:0433c09": "說即前分。重說即後分耳。以正說確在法華之前。",
    "X16n0315_001:0433c10": "重說定在法華之後。此准因果經。及釋迦譜。以佛",
    "X16n0315_001:0433c11": "生之日。天竺八王。同日生子。各製好名。舍衛國太",
    "X16n0315_001:0433c12": "子。名波斯匿。又同日立為太子。本經匿王請法。自",
    "X16n0315_001:0433c13": "敘行年六十有二。則佛年亦爾。在成道後。三十二",
    "X16n0315_001:0433c14": "年。正應轉教。說般若時。且在祇園。乃說般若。將竟",
    "X16n0315_001:0433c15": "之處也。又菩提留支。法界性論云。佛言。我成道後。",
    "X16n0315_001:0433c16": "四十二年說法華經。若准經論證之。則正說當在",
    "X16n0315_001:0433c17": "般若後。而法華前矣。以般若之後。慧學雖彰。定力",
    "X16n0315_001:0433c18": "未具。於是如來示以楞嚴大定。資其般若深慧。欲",
    "X16n0315_001:0433c19": "其定慧均修。解行兩全。則密因萬行。靡不究竟。以",
    "X16n0315_001:0433c20": "至一切圓妙。無復進修。故法華會上。純談妙法。隨",
    "X16n0315_001:0433c21": "根印可。授記作佛。則如來出世本懷大事已畢。故",
    "X16n0315_001:0433c22": "彼經云。復經少時。父知子意。漸已通泰。則斯正請",
    "X16n0315_001:0433c23": "正說。皆少時之談耳。故唯此經明破。顯位次已。後",
    "X16n0315_001:0433c24": "法華涅槃更無位次之說。及破顯之談矣。是知正",
    "X16n0315_001:0434a01": "說。確在般若後法華前也。次重說在法華後者。以",
    "X16n0315_001:0434a02": "當機請問。琉璃善星廣明七趣。世尊再來。凭倚自",
    "X16n0315_001:0434a03": "說五魔。此皆重請重說。以中阿含五十九。匿王告",
    "X16n0315_001:0434a04": "佛。我年八十。則如來亦八十。即匿王代謝之年。正",
    "X16n0315_001:0434a05": "琉璃篡父滅釋之時。而善星陷獄。即涅槃之緣起",
    "X16n0315_001:0434a06": "也。故遺教品云。佛告阿難。佛去世後。尸波羅戒。是",
    "X16n0315_001:0434a07": "汝大師。故今辯魔文中。廣言誹毀律儀。即屬魔羅。",
    "X16n0315_001:0434a08": "且云。汝遵佛語。即報佛恩。豈非雙林顧命叮嚀囑",
    "X16n0315_001:0434a09": "咐之致意乎。所以楞嚴初首。涅槃末後。婬攝魔撓。",
    "X16n0315_001:0434a10": "神呪雙顯。則此重說。定在法華之後。涅槃之前。決",
    "X16n0315_001:0434a11": "無疑矣。設以此說。折衷諸師。則長水前後二分。誠",
    "X16n0315_001:0434a12": "是唯欠通前。溫陵少時之說。良是稍遺貫後。即長",
    "X16n0315_001:0434a13": "慶真際孤山泐潭交光等師。判法華後者皆是。然",
    "X16n0315_001:0434a14": "亦不應局指一時。所以古德有言。說時不一。古今",
    "X16n0315_001:0434a15": "異判。今之融會。頗異舊聞。但期義暢。非敢執諍。尚",
    "X16n0315_001:0434a16": "冀高明。曲為印可。",
    "X16n0315_001:0434a17": "八傳譯時年者。據開元中。智昇續古今譯經圖記。",
    "X16n0315_001:0434a18": "謂極量乃中印土人。梵名般剌密諦。剖膊藏經。泛",
    "X16n0315_001:0434a19": "海達廣。寓制止寺。值宰相房融謫嶺南。聞有此經。",
    "X16n0315_001:0434a20": "遂欲請譯。師乃出之。柰藏日久。苦於血凝。融妻以",
    "X16n0315_001:0434a21": "水清之。始得明顯。即就制止翻譯。所以有彌伽譯",
    "X16n0315_001:0434a22": "語。懷廸證譯。房相筆授耳。時在大唐神龍元年五",
    "X16n0315_001:0434a23": "月二十三日也。然此經。即灌頂部。錄出別行者。而",
    "X16n0315_001:0434a24": "極量譯畢。遂即回國。以彼王嚴制。不許斯經。私出",
    "X16n0315_001:0434b01": "境外。秘為國寶。師既潛匿賚來。未免邊境受責。為",
    "X16n0315_001:0434b02": "解此難。故速歸也。及房相因南使附奏。又值中宗",
    "X16n0315_001:0434b03": "初承大統。國家多事。不暇宣布。時有神秀禪師。於",
    "X16n0315_001:0434b04": "內道場。因見奏本。遂抄寫隨身。携歸荊州度門寺。",
    "X16n0315_001:0434b05": "後以魏北館陶振公。仰慕斯經。搜訪靈迹。於度門",
    "X16n0315_001:0434b06": "寺。方獲此本。始為科判。斯則當經來源始末。傳譯",
    "X16n0315_001:0434b07": "時年之大概也。△九通釋名題(二)。一經題。",
    "X16n0315_001:0434b08": "大佛頂如來密因修證了義諸菩薩萬行首楞嚴經。",
    "X16n0315_001:0434b09": "夫此一經。佛說五名。而譯人標題。則存三隱二。以",
    "X16n0315_001:0434b10": "約該博故。茲能詮所詮。共止二十言耳。今初且明",
    "X16n0315_001:0434b11": "所詮一十九字。若約文義。應分總別。如上三字。即",
    "X16n0315_001:0434b12": "統明總相法體。下十六字。乃詳示別相妙用。△今",
    "X16n0315_001:0434b13": "且明總。略開二釋。一隨事釋。二入理釋。△初隨事",
    "X16n0315_001:0434b14": "者。大乃讚美之詞。即大哉佛頂楞嚴也。亦能讚之",
    "X16n0315_001:0434b15": "總稱。而密因下。皆所讚之別義。若以此而稱別。則",
    "X16n0315_001:0434b16": "密因是大因。了義為大義。萬行即大行。楞嚴乃大",
    "X16n0315_001:0434b17": "定。具此諸大。足知斯經為大教也。然則欲成菩提",
    "X16n0315_001:0434b18": "者。可不依大教而生大信。稱大理而發大解。悟大",
    "X16n0315_001:0434b19": "理而起大行。圓大行而證大果乎。故大之為義。未",
    "X16n0315_001:0434b20": "易盡言。所謂佛者。即梵語佛陀耶。此名為覺。乃自",
    "X16n0315_001:0434b21": "覺覺他。覺行圓滿。故稱為佛。而曰頂者。乃三十二",
    "X16n0315_001:0434b22": "相之無見頂相也。在青螺紺髮之中。如春山吐日",
    "X16n0315_001:0434b23": "者。是矣。而稱無見頂者。即華嚴所謂。初生即捧持",
    "X16n0315_001:0434b24": "諦觀。不見頂者。是也。又金剛密迹經言。佛成道後。",
    "X16n0315_001:0434c01": "遊波羅柰。東方有菩薩。名應持。來禮佛足。欲量佛",
    "X16n0315_001:0434c02": "身。以佛神力。往至上方恒沙世界。不見釋尊之頂。",
    "X16n0315_001:0434c03": "往問蓮華世界。彼佛答云。更過恒沙世界。亦不能",
    "X16n0315_001:0434c04": "見釋尊之頂。若據此經。則大佛頂無見相義。可明",
    "X16n0315_001:0434c05": "矣。△次入理者。蓋大佛頂。乃三德秘藏。為一心三",
    "X16n0315_001:0434c06": "大之異稱也。大即當人法身。當體得名。以其此體",
    "X16n0315_001:0434c07": "徧週法界。含攝森羅。豎窮三際。橫亘十方。超言思",
    "X16n0315_001:0434c08": "之表。絕朕兆之機。無可得以稱之。故強名而為大。",
    "X16n0315_001:0434c09": "即體大也。佛即當人般若覺照為義。以其靈照不",
    "X16n0315_001:0434c10": "昧。鑒覺全彰。本無垢染。及諸妄想。清淨本然。乃自",
    "X16n0315_001:0434c11": "性天真。本來覺照。故名為佛。即用大也。頂即當人",
    "X16n0315_001:0434c12": "解脫尊極之稱。以其至尊至極。無上無過。為諸佛",
    "X16n0315_001:0434c13": "之所師。乃羣聖之共仰。故稱為頂。此相大也。以上",
    "X16n0315_001:0434c14": "三德三大。皆統一心。然此一心。即本如來藏妙真",
    "X16n0315_001:0434c15": "如性。亦是當人常住真心。性淨明體。故以一心。釋",
    "X16n0315_001:0434c16": "大佛頂。豈非起信所謂一法界大總相法門乎。然",
    "X16n0315_001:0434c17": "此三字。非止一題。即在十軸。亦稱總相。以文言雖",
    "X16n0315_001:0434c18": "多。而求佛所說。無過顯密。若以大佛頂而收攝之。",
    "X16n0315_001:0434c19": "則罄無不盡。故經初云。有三摩提。名大佛頂首楞",
    "X16n0315_001:0434c20": "嚴王具足萬行。十方如來一門超出妙莊嚴路。以",
    "X16n0315_001:0434c21": "是而觀。則此三字。總收顯說。明矣。而後又云。佛頂",
    "X16n0315_001:0434c22": "光明摩訶悉怛多般怛囉無上神呪。斯為如來無",
    "X16n0315_001:0434c23": "見頂相無為心佛。從頂發揮坐寶蓮華所說心呪。",
    "X16n0315_001:0434c24": "又曰。亦說此呪名如來頂。只此三字。又總攝密說。",
    "X16n0315_001:0435a01": "明矣。此則統明總相法體竟。△次詳示別相妙用",
    "X16n0315_001:0435a02": "者。亦開為二。一詳果人妙用之相。即初八字。二示",
    "X16n0315_001:0435a03": "因人妙用之相。即下八字。△今初明果相者。如來",
    "X16n0315_001:0435a04": "二字。即果人也。密因修證了義。皆妙用之相也。蓋",
    "X16n0315_001:0435a05": "如來者。十號之一。倣同先德號也。若隨相釋。則諸",
    "X16n0315_001:0435a06": "佛一身一智應用亦然。故後佛如先佛之再來。故",
    "X16n0315_001:0435a07": "云倣同先德。若入理釋。則隨教淺深。義有多種。茲",
    "X16n0315_001:0435a08": "據終教。如謂本覺。來謂始覺。始本究竟。故名如來。",
    "X16n0315_001:0435a09": "此舉一佛。以該多佛也。密因者。若據當經之義。則",
    "X16n0315_001:0435a10": "顯教微密。密教秘密。顯密二說。俱能感果。故曰密",
    "X16n0315_001:0435a11": "因。若指當人之心。則是諸佛。在凡夫時。欲求成佛。",
    "X16n0315_001:0435a12": "親向六根門頭。認取不生不滅妙明真心。以為因",
    "X16n0315_001:0435a13": "地。而修果位。所以云。我以不滅不生合如來藏者。",
    "X16n0315_001:0435a14": "正明此心乃最微最密之因地也。然世之人。止知",
    "X16n0315_001:0435a15": "密非是顯。因非是果。又豈知如來修因時。原不離",
    "X16n0315_001:0435a16": "於現前見色聞聲處耶。即此六根門頭。識取成佛",
    "X16n0315_001:0435a17": "真因。所以一切分明。無不究竟。其如凡外權小。逐",
    "X16n0315_001:0435a18": "境生心。迷頭認影。將謂離此別有真因。向外馳求。",
    "X16n0315_001:0435a19": "所以百姓日用而不知。故謂之密。非如來之因。有",
    "X16n0315_001:0435a20": "密與不密者也。以故淪生死者。此也。而證妙常者。",
    "X16n0315_001:0435a21": "亦此也。誠生佛之源。聖凡之本。捨此之外。更無別",
    "X16n0315_001:0435a22": "法。所以依此而修。即了義之真修。由此而證。即了",
    "X16n0315_001:0435a23": "義之圓證。故云十方婆伽梵一路涅槃門者。此也。",
    "X16n0315_001:0435a24": "是知密因者。乃諸佛之因心。而佛頂者。即諸佛之",
    "X16n0315_001:0435b01": "果體也。所以果人由證此體。乃能自利利他。隨機",
    "X16n0315_001:0435b02": "演教。直指人心。決了大義者。正果人妙用之相也。",
    "X16n0315_001:0435b03": "△次明因相諸菩薩者。因人也。萬行首楞者。明妙",
    "X16n0315_001:0435b04": "用之相也。菩薩乃略梵。具云菩提薩埵。此名覺有",
    "X16n0315_001:0435b05": "情。若據自利而言。即覺已分證。識情未盡。設自他",
    "X16n0315_001:0435b06": "俱利而釋。即上求大覺。下化有情。諸者。眾多不一",
    "X16n0315_001:0435b07": "之辭。如本經所明。五十五位及各說圓通之眾。而",
    "X16n0315_001:0435b08": "位次淺深。階級不等。故名為諸。萬行者。即諸位中。",
    "X16n0315_001:0435b09": "歷修之行。如十信則全根力而植佛種。十住則生",
    "X16n0315_001:0435b10": "佛家而成佛子。十行則廣六度而行佛事。十向則",
    "X16n0315_001:0435b11": "回佛事而向佛心。四加則泯心佛而滅數量。十地",
    "X16n0315_001:0435b12": "則契真如而覆涅槃。等覺則齊佛際而破生相。此",
    "X16n0315_001:0435b13": "約本經。以明萬行也。若准大品般若。則一切佛法",
    "X16n0315_001:0435b14": "諸三昧門。謂百八三昧。五百陀羅尼。及諸解脫。大",
    "X16n0315_001:0435b15": "慈大悲。一切種智。五眼。六神通。三明。八解脫。十力。",
    "X16n0315_001:0435b16": "四無畏。十八不共法。三十二相。八十種好。六波羅",
    "X16n0315_001:0435b17": "密。三十七品。四弘誓願。四無量心。如意。神通。四攝",
    "X16n0315_001:0435b18": "等法。故大品萬行偈云。初從發心至成佛。一身一",
    "X16n0315_001:0435b19": "心一智慧。欲為教化眾生故。萬行名字差別異。須",
    "X16n0315_001:0435b20": "知菩薩之行。收則一心。放則無量。茲云萬者。乃隨",
    "X16n0315_001:0435b21": "世之極數。豈菩薩之行。而定局於萬哉。首楞嚴者。",
    "X16n0315_001:0435b22": "即大定之總名。以能圓統諸定。故稱為王。故楞嚴",
    "X16n0315_001:0435b23": "三昧經云。譬如轉輪聖王行時七寶皆從。所以諸",
    "X16n0315_001:0435b24": "佛證此。而菩薩修此。凡外權小。雖各具此。然各迷",
    "X16n0315_001:0435c01": "此。故涅槃經。佛自釋云。首楞者。名一切事究竟。嚴",
    "X16n0315_001:0435c02": "者。名堅固。即一切事究竟堅固。如本經所謂。五蘊。",
    "X16n0315_001:0435c03": "六入。十二處。十八界。以至七大。此一切事也。然皆",
    "X16n0315_001:0435c04": "本如來藏妙真如性。此究竟堅固也。在涅槃經。亦",
    "X16n0315_001:0435c05": "名佛性。以一切眾生悉有此故。論云。徤相以能知",
    "X16n0315_001:0435c06": "諸三昧行相深淺。如主兵寶將。善知兵力多少。所",
    "X16n0315_001:0435c07": "至之處。無能摧伏。亦名金剛三昧。慈恩翻為金剛",
    "X16n0315_001:0435c08": "藏。然皆不出堅固義也。而諸菩薩修此三昧。則能",
    "X16n0315_001:0435c09": "滅除諸生死因。以獲無上二轉依果。故得現身說",
    "X16n0315_001:0435c10": "法自在無礙。所謂不起寂滅定。而現諸威儀。此為",
    "X16n0315_001:0435c11": "因人妙用之相也。斯則詳示妙用。明所詮竟。△次",
    "X16n0315_001:0435c12": "明能詮者。蓋經之一字。是能詮之文字般若也。亦",
    "X16n0315_001:0435c13": "聖教之都名。梵語修多羅。古翻為契經。契謂契理",
    "X16n0315_001:0435c14": "契機。經謂貫穿攝持。亦翻為線。以線能貫花。經能",
    "X16n0315_001:0435c15": "持緯。此方不貴線稱。故存於經。古德因此方儒墨",
    "X16n0315_001:0435c16": "皆稱為經。遂借彼席經。以目聖教。則雙含二義。俱",
    "X16n0315_001:0435c17": "順兩方。借義助名。更加契字。以揀異席經也。若據",
    "X16n0315_001:0435c18": "佛地雜心諸論。則有多義。茲不煩贅。要而言之。不",
    "X16n0315_001:0435c19": "出於四。所謂法常貫攝也。謂依此言說。詮顯性相。",
    "X16n0315_001:0435c20": "令物生解。故名為法。一切諸佛皆同此說。故名為",
    "X16n0315_001:0435c21": "常。能令義理永無散失。名之為貫。以此化生。令不",
    "X16n0315_001:0435c22": "墜墮。稱之為攝。此泛說也。若欲的指本經所詮如",
    "X16n0315_001:0435c23": "來藏體。說名經者。亦有四義。謂此心性。諸佛所師。",
    "X16n0315_001:0435c24": "可軌可則。故名為法。不生不滅。無有變異。故名為",
    "X16n0315_001:0436a01": "常。上聖下凡。無不同此。故名為貫。具諸功德。徧含",
    "X16n0315_001:0436a02": "染淨。故名為攝。統收四義。總目為經。若准字義解",
    "X16n0315_001:0436a03": "釋。則經者逕也。謂此即是入妙莊嚴路之捷逕也。",
    "X16n0315_001:0436a04": "然此二十字中。若准古式。作對釋者。茲亦有六。謂",
    "X16n0315_001:0436a05": "能所。總別。體用。因果。人法。理事也。夫能謂能詮。即",
    "X16n0315_001:0436a06": "經之一字。所謂所詮。即上十九字。總謂總相。即大",
    "X16n0315_001:0436a07": "佛頂。別謂別相。即如來等十六字。體謂法體。即佛",
    "X16n0315_001:0436a08": "頂首楞。用謂妙用。即修證了義及諸萬行。因謂因",
    "X16n0315_001:0436a09": "位。即諸菩薩。果謂果位。即佛如來。人謂因人果人。",
    "X16n0315_001:0436a10": "即佛如來及諸菩薩。法謂因法果法。即密因了義。",
    "X16n0315_001:0436a11": "萬行首楞。理謂理性。即密因首楞。事謂事相。即修",
    "X16n0315_001:0436a12": "證萬行。若離合釋者。茲約能所體用。略作二釋。一",
    "X16n0315_001:0436a13": "經為能詮。但聲名句文故劣。上皆所詮。是性修等",
    "X16n0315_001:0436a14": "妙義故勝。若經上加之字。謂大佛頂首楞嚴之經。",
    "X16n0315_001:0436a15": "即依主釋。二經是教之自體。上皆因果修證之用。",
    "X16n0315_001:0436a16": "若經上加即字。謂大佛頂等即經。此持業釋也。若",
    "X16n0315_001:0436a17": "准七種立題。此當複中人法立題也。",
    "X16n0315_001:0436a18": "一名中印度那爛陀大道場經於灌頂部錄出別行。",
    "X16n0315_001:0436a19": "此本經之別目也。即長水所謂。印度名月。具云印",
    "X16n0315_001:0436a20": "特伽。此云月邦。以此大國。形諸小國。如星中月。彼",
    "X16n0315_001:0436a21": "有五印。此當中也。即一境之都名。一境之中。有多",
    "X16n0315_001:0436a22": "國別。最中大者。號摩竭提。此云大體。以總攝故。或",
    "X16n0315_001:0436a23": "云不害。皆義翻也。那爛陀此云施無厭。龍名。西域",
    "X16n0315_001:0436a24": "記云。菴摩羅國有池。池中有龍。名施無厭。寺近彼",
    "X16n0315_001:0436b01": "池。故以標號。大道場者。沙門體心修道之地也。佛",
    "X16n0315_001:0436b02": "滅度後。六帝緝興。遐疎紺宇。園林普洽。都建一門。",
    "X16n0315_001:0436b03": "主客萬僧。住持增峻。印度諸寺。莫先於此。故名曰",
    "X16n0315_001:0436b04": "大道場也。灌頂部者。彼有五部。此當其一。毗盧為",
    "X16n0315_001:0436b05": "主。既標部處。尋驗可憑。無謂近翻。疑非正說。別行",
    "X16n0315_001:0436b06": "者。即融室云。如大部楞伽。分行經也。以上經題竟。",
    "X16n0315_001:0436b07": "△二譯人(三)。一主譯人。",
    "X16n0315_001:0436b08": "天竺沙門般剌密諦譯。",
    "X16n0315_001:0436b09": "首言天竺者。指譯主生處也。有名乾竺。乾豆。身毒。",
    "X16n0315_001:0436b10": "印度者。此梵音之楚夏也。皆西域之總名。此云月",
    "X16n0315_001:0436b11": "邦。以有聖賢繼化。如月之照臨。又以大形小之謂",
    "X16n0315_001:0436b12": "也。沙門此云勤息。謂勤行善法。息滅惡事。此釋子",
    "X16n0315_001:0436b13": "之通稱。般剌密諦此云極量。乃譯師之別號。譯之",
    "X16n0315_001:0436b14": "言易也。謂易梵文而成華言耳。周制有四方之官。",
    "X16n0315_001:0436b15": "達四方之言。東曰寄。南曰象。西曰狄鞮。北曰譯。今",
    "X16n0315_001:0436b16": "翻西語。而曰譯者。由漢世多事北方。而譯人兼善",
    "X16n0315_001:0436b17": "西語。因以稱焉。又寄等四別也。譯言通也。然科為",
    "X16n0315_001:0436b18": "主譯者。以此經未來盛名先至。所以天台西向拜",
    "X16n0315_001:0436b19": "求。一十八年。終未得見。以彼王秘為國寶。師潛航",
    "X16n0315_001:0436b20": "海賷來。夫[曰/月]禁艱苦。志益此方。功莫大焉。且具通",
    "X16n0315_001:0436b21": "方才智。總統譯場。以至功成身退。故首明譯主。以",
    "X16n0315_001:0436b22": "尊元勳也。△二譯語人。",
    "X16n0315_001:0436b23": "烏萇國沙門彌伽釋迦譯語。",
    "X16n0315_001:0436b24": "烏具萇云烏仗那。此云苑。昔阿輸迦王之苑也。或",
    "X16n0315_001:0436c01": "云烏場。烏孫萇。烏荼。皆訛也。乃北印度之屬境。彌",
    "X16n0315_001:0436c02": "伽釋迦此云能降伏。譯語即度語。謂兼通華梵。裁",
    "X16n0315_001:0436c03": "度兩方。而合音義。此譯語之任也。此中證義。應有",
    "X16n0315_001:0436c04": "懷廸。後人略去。茲亦不述。△三筆授人。",
    "X16n0315_001:0436c05": "菩薩戒弟子前正議大夫同中書門下平章事清河",
    "X16n0315_001:0436c06": "房融筆授。",
    "X16n0315_001:0436c07": "此明雖為宰官。而受菩薩戒者。故梵網經云。欲受",
    "X16n0315_001:0436c08": "國王位。乃至百官受位時。應先受菩薩戒。一切鬼",
    "X16n0315_001:0436c09": "神。救護王身及百官身也。弟子者。皈依佛法。以三",
    "X16n0315_001:0436c10": "寶為師者。所以資於師長。以父兄之道事之。故云",
    "X16n0315_001:0436c11": "弟子。前者舊也。以下官名。乃其舊職。現已謫在廣",
    "X16n0315_001:0436c12": "州。故云爾也。正議者。史稱正諫。言官之名。即諫議",
    "X16n0315_001:0436c13": "也。大夫者。即舉賢進能。扶持名教。大樹人材之尊",
    "X16n0315_001:0436c14": "稱也。同者。乃權兼二省。即下之中書門下也。此二",
    "X16n0315_001:0436c15": "省者。即左右相府之名。然中書多掌王言。門下多",
    "X16n0315_001:0436c16": "出政事。平章者。平謂均平。章謂憲章。即均平政務。",
    "X16n0315_001:0436c17": "憲章法度也。故書云。平章百姓事。即政務法度等",
    "X16n0315_001:0436c18": "事也。清河房融者。以融乃清河人。琯之父也。天后",
    "X16n0315_001:0436c19": "長安四年。甲辰十月。繇懷州刺史。拜正議大夫。同",
    "X16n0315_001:0436c20": "鳳閣鸞臺平章事。於中宗神龍元年乙巳二月。除",
    "X16n0315_001:0436c21": "名流高州。是以獲遇其事。筆授者。即秉筆確定文",
    "X16n0315_001:0436c22": "字者也。謹按。譯場專司。次重筆授。須才宏學博。明",
    "X16n0315_001:0436c23": "辯華梵。務使相當。然後下筆。故名筆授。然融請譯",
    "X16n0315_001:0436c24": "筆授。而兼潤文。誠有大功於斯典矣。以故同極量",
    "X16n0315_001:0437a01": "等並得冠之於卷首也。",
    "X16n0315_001:0437a03": "大佛頂首楞嚴經寶鏡疏懸談"
}