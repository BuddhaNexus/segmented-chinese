{
    "T30n1571_005:0209c17": "大乘廣百論釋論卷第五",
    "T30n1571_005:0209c19": "聖天菩薩本　護法菩薩釋",
    "T30n1571_005:0209c20": "三藏法師玄奘奉　詔譯",
    "T30n1571_005:0209c21": "2破時品第三之餘",
    "T30n1571_005:0209c22": "復次有諸異部，於無常法說有剎那暫時住",
    "T30n1571_005:0209c23": "體，即依住體立有實時。為破彼言，故說頌",
    "T30n1571_005:0209c24": "曰：",
    "T30n1571_005:0209c25": "「無常何有住？　　住無有何體？」",
    "T30n1571_005:0209c26": "論曰：自相經停故名為住。有為諸法無常",
    "T30n1571_005:0209c27": "所遷不能暫停，如何有住？既無住體，依何立",
    "T30n1571_005:0209c28": "時？所以者何？言無常者，或即法滅、或法滅",
    "T30n1571_005:0209c29": "因。一切有為無常所逼，暫生即滅，何容有住？",
    "T30n1571_005:0210a01": "住位住依無常隨逼，應如後位不得少留。若",
    "T30n1571_005:0210a02": "謂無常雖居住位，爾時住力能制無常，扶己",
    "T30n1571_005:0210a03": "所依令其暫住。此亦非理，故次頌曰：",
    "T30n1571_005:0210a04": "「初若有住者，　　後應無變衰。」",
    "T30n1571_005:0210a05": "論曰：生滅相續，不捨自類後異相起，名曰變",
    "T30n1571_005:0210a06": "衰。後位住相與前住體既無差別，何有變衰？",
    "T30n1571_005:0210a07": "亦不應言由後法起，令前住相而有變衰，住",
    "T30n1571_005:0210a08": "體如前相無變故。豈非後起前住變耶？云何",
    "T30n1571_005:0210a09": "餘生餘法名變？現見餘生餘亦名變，如酪既",
    "T30n1571_005:0210a10": "生說乳為變，麁雖似變細則不然。所以者何？",
    "T30n1571_005:0210a11": "世間乳酪同類相續別相難知，不悟其中有",
    "T30n1571_005:0210a12": "細生滅，謂前乳變由後酪生。微細理中即前",
    "T30n1571_005:0210a13": "住體變由後起，其義難知。",
    "T30n1571_005:0210a14": "復次要自審察知有住體，方可為他說有住",
    "T30n1571_005:0210a15": "相。然無方便可審住體，知其定有能住於法。",
    "T30n1571_005:0210a16": "所以者何？故次頌曰：",
    "T30n1571_005:0210a17": "「譬如無一識，　　能了於二義；",
    "T30n1571_005:0210a18": "如是無一義，　　二識所能知。」",
    "T30n1571_005:0210a19": "論曰：所識諸境要由能識前觀後察方知是",
    "T30n1571_005:0210a20": "有，若有一身同類二識於一現境前觀後察，",
    "T30n1571_005:0210a21": "審知境相不異於前，爾乃可言現法有住。即",
    "T30n1571_005:0210a22": "無一身同類二識，於一現境前觀後察，汝等云",
    "T30n1571_005:0210a23": "何能知現法剎那有住，依此立時？汝不可言，",
    "T30n1571_005:0210a24": "前念意識觀未來法，後念意識察現在法，知",
    "T30n1571_005:0210a25": "有住體，以未來世法未有故。亦不可言，前念",
    "T30n1571_005:0210a26": "意識觀現在法，後念意識察過去法，知有住",
    "T30n1571_005:0210a27": "體，以過去世法已滅故。縱許去來法是有者，",
    "T30n1571_005:0210a28": "時移世易不可名住。又不可言，色等諸法於",
    "T30n1571_005:0210a29": "現在世住經多時，心等諸法無常迅速，故二",
    "T30n1571_005:0210b01": "念心同緣現在，前觀後察知其有住。既同有",
    "T30n1571_005:0210b02": "為，如何不等色等諸法非久時住？是有為故，",
    "T30n1571_005:0210b03": "猶如心等。有餘執色有住非心，此亦應以心",
    "T30n1571_005:0210b04": "為喻破。一有情身同類二識，定不共緣現在",
    "T30n1571_005:0210b05": "一法，一身同類前後識故，如緣前後青黃二",
    "T30n1571_005:0210b06": "心。亦不可說，五識所觀意識能審知其有住，",
    "T30n1571_005:0210b07": "汝等不許二識俱生，意識生時境已滅故。設",
    "T30n1571_005:0210b08": "許一身多識並起各緣別境，非能審知。雖許",
    "T30n1571_005:0210b09": "意識知五識境，然各自變同現量攝，俱受新",
    "T30n1571_005:0210b10": "境非重審知。由是故說，無有一義二識能知。",
    "T30n1571_005:0210b11": "復次亦無一識審知二義，皆實有體。所以者",
    "T30n1571_005:0210b12": "何？若欲作意審知前有，後境未生；審知後有，",
    "T30n1571_005:0210b13": "前境已滅。尚無有能審一實有，況能知二現",
    "T30n1571_005:0210b14": "在二境？雖俱可了，皆新受故，非重審知。緣餘",
    "T30n1571_005:0210b15": "境識不能審知餘境實有，帶餘相故，猶如各",
    "T30n1571_005:0210b16": "別緣二境心。又審察心不能審察外境實有，",
    "T30n1571_005:0210b17": "帶餘相故，如新了受現在境心。又數論者作",
    "T30n1571_005:0210b18": "如是說：若立慧體念念各異知諸法者，是則",
    "T30n1571_005:0210b19": "不應先求後證、先受後憶、先疑後決。所以者",
    "T30n1571_005:0210b20": "何？不見天授先求受疑，後時祠授能證憶決。",
    "T30n1571_005:0210b21": "由是當知，唯有一慧常能照了一切境界。故",
    "T30n1571_005:0210b22": "立量言，知青等慧決定不離，知黃等慧是慧",
    "T30n1571_005:0210b23": "體故，如黃等慧。是故一慧知一切義，此亦不",
    "T30n1571_005:0210b24": "然，常法轉變皆先已破，不應重執。又汝云何",
    "T30n1571_005:0210b25": "知此一慧其體是常知一切義？非不審察所",
    "T30n1571_005:0210b26": "知慧相可言此慧知一切境，非即此慧能自",
    "T30n1571_005:0210b27": "審知，色等法中曾不見故。此慧必有別慧能",
    "T30n1571_005:0210b28": "知，是所知故，猶如色等。又青等慧其性各別，",
    "T30n1571_005:0210b29": "所知異故，如自他慧。此中意明，無有一慧能",
    "T30n1571_005:0210c01": "重審知二境實有，不言一慧不知多法，勿一",
    "T30n1571_005:0210c02": "念心不了多境。又明慧體不能自審，不言慧",
    "T30n1571_005:0210c03": "體不能自照，勿心心法不能自證，若爾不",
    "T30n1571_005:0210c04": "應後時自憶。若言照境是用非體，體非照",
    "T30n1571_005:0210c05": "故不隨境別，照用隨緣乃有無量，有多用",
    "T30n1571_005:0210c06": "故，無如上失。此亦不然，體若非照，應如",
    "T30n1571_005:0210c07": "色等不名為慧。若言照用不離體故無",
    "T30n1571_005:0210c08": "斯過者，此亦不然，用不離體，照應成一，",
    "T30n1571_005:0210c09": "不離體故，猶如慧體。體不離用，慧應成多，",
    "T30n1571_005:0210c10": "不離用故。猶如照用，用隨體一，違前比量。",
    "T30n1571_005:0210c11": "體隨用多，違自所立。若用隨體無差別者，",
    "T30n1571_005:0210c12": "總緣別緣希求證得領受憶念猶豫決定，如",
    "T30n1571_005:0210c13": "是等用差別應無。若體隨用有差別者，汝所",
    "T30n1571_005:0210c14": "立慧應念念別，亦應無有先求後證、先受後",
    "T30n1571_005:0210c15": "憶、先疑後決，是則汝言翻成自害。又汝若言",
    "T30n1571_005:0210c16": "慧體雖一，然用隨緣變成多種故無失者，此",
    "T30n1571_005:0210c17": "亦不然，慧用隨緣變成多故，應如樂等其性",
    "T30n1571_005:0210c18": "非一。世間不見有色等物體常是一、用變成",
    "T30n1571_005:0210c19": "多，世俗事中假立體用，容可施設體一用多。",
    "T30n1571_005:0210c20": "勝義理中無如是義，如何一物實有一多？又",
    "T30n1571_005:0210c21": "汝所言慧體念念各別異故，如異身慧。應無",
    "T30n1571_005:0210c22": "先求後證等者，因義不成；自宗不許，前後兩",
    "T30n1571_005:0210c23": "慧體有異故。又許照用雖念念別，而有先求",
    "T30n1571_005:0210c24": "後證等事，故所立因有不定失。又樂等異別",
    "T30n1571_005:0210c25": "慧所緣，彼此俱許即為同喻。由此比知緣別",
    "T30n1571_005:0210c26": "境識，別慧緣故體應有異，謂青等識其體各",
    "T30n1571_005:0210c27": "異，別慧緣故，猶如樂等。豈不樂等於轉變時，",
    "T30n1571_005:0210c28": "合成色等其相無異，",
    "T30n1571_005:0210c29": "爾時復為一慧所緣，所立同喻便闕能立，此",
    "T30n1571_005:0211a01": "非真過。我說別慧所緣為因、證體有異，不言",
    "T30n1571_005:0211a02": "唯為別慧所緣，斯有何失？然彼樂等其性各",
    "T30n1571_005:0211a03": "異，必應許有別慧所緣，是故決定無有一慧",
    "T30n1571_005:0211a04": "其體是常知一切義。故無一識審知二義，皆",
    "T30n1571_005:0211a05": "實有體，其理成立。為釋頌文起斯傍諍，今應",
    "T30n1571_005:0211a06": "且止辨正所論。",
    "T30n1571_005:0211a07": "復次今應詰問有住論者：如是住體，為待餘",
    "T30n1571_005:0211a08": "住能住於法？為不爾耶？若爾何過？若待餘住",
    "T30n1571_005:0211a09": "能住法者，應如所住不名能住。若不待餘能",
    "T30n1571_005:0211a10": "住法者，所住亦爾，應不待餘。為顯此義，故次",
    "T30n1571_005:0211a11": "頌曰：",
    "T30n1571_005:0211a12": "「時若有餘住，　　住則不成時。」",
    "T30n1571_005:0211a13": "論曰：自性不能助成自性，故無同類同時",
    "T30n1571_005:0211a14": "相待。諸有為法必待異類相助而成，如慧與",
    "T30n1571_005:0211a15": "心、地與水等。如是若執住別有住，此住則應",
    "T30n1571_005:0211a16": "失於住體，待餘住故，如所住法。頌中時者，",
    "T30n1571_005:0211a17": "是住別名，此正應言住有餘住，住不成住。成",
    "T30n1571_005:0211a18": "文故爾。由此生等亦無同類，故所立量無不",
    "T30n1571_005:0211a19": "定失。又次頌曰：",
    "T30n1571_005:0211a20": "「時若餘住無，　　後滅應非有。」",
    "T30n1571_005:0211a21": "論曰：時者謂住。餘住若無，如所住法不能自",
    "T30n1571_005:0211a22": "住，既不自住豈能住他？如是則應不名能",
    "T30n1571_005:0211a23": "住。能住無故，諸有為法何能暫住經一剎那？",
    "T30n1571_005:0211a24": "初住既為無，後滅如何有？初住後滅相待立",
    "T30n1571_005:0211a25": "故。又若此住不待餘住自能住者，法亦應爾，",
    "T30n1571_005:0211a26": "自力能住不待餘住。住既是無，滅亦非有，云",
    "T30n1571_005:0211a27": "何汝執初住後滅？又住滅等互為助伴能起",
    "T30n1571_005:0211a28": "作用，住相既空，亦無滅等，是則諸法應無後",
    "T30n1571_005:0211a29": "滅。無後滅者，何謂無常？",
    "T30n1571_005:0211b01": "復次諸有為法與無常相為一為異？若爾何",
    "T30n1571_005:0211b02": "失？若言是異，應非無常。若言是一，應無有",
    "T30n1571_005:0211b03": "住。為顯此義，故復頌曰：",
    "T30n1571_005:0211b04": "「法與無常異，　　法則非無常。」",
    "T30n1571_005:0211b05": "論曰：色等諸法名無常者，無常相合說為無",
    "T30n1571_005:0211b06": "常，色受想等其相各別、自性有異，故非無常。",
    "T30n1571_005:0211b07": "若爾色等異無常故，應如空等體非無常。若",
    "T30n1571_005:0211b08": "言色等雖有差別，而用無常以為共相，如是",
    "T30n1571_005:0211b09": "共相若離色等，色等異彼，還同前過。若言色",
    "T30n1571_005:0211b10": "等與彼共相體不相離，是則色等無異性故，",
    "T30n1571_005:0211b11": "應失自相。若言諸法各有二相，謂自及共不",
    "T30n1571_005:0211b12": "相捨離，如是二種一通一別，相不同故，應非",
    "T30n1571_005:0211b13": "一體。如無常相，非即色等，如是色等亦非無",
    "T30n1571_005:0211b14": "常。相既有異，雖共和合而體不同，猶如色味。",
    "T30n1571_005:0211b15": "若謂色等實非無常，無常合故假說無常，如",
    "T30n1571_005:0211b16": "執杖人說名為杖，故無色等非無常過。若爾",
    "T30n1571_005:0211b17": "修習無常觀者，於其色等非無常法，自心增",
    "T30n1571_005:0211b18": "益立為無常，此無常觀應成顛倒，若爾不應",
    "T30n1571_005:0211b19": "能斷煩惱，是故無常應即色等。若即色等復",
    "T30n1571_005:0211b20": "失自相，如是諸法自相共相，世俗道中相待",
    "T30n1571_005:0211b21": "假立，不可定執為一為異，於勝義理都不可",
    "T30n1571_005:0211b22": "論。已說無常與法異過，為顯一過，復說頌",
    "T30n1571_005:0211b23": "曰：",
    "T30n1571_005:0211b24": "「法與無常一，　　法應非有住。」",
    "T30n1571_005:0211b25": "論曰：無常與住性相相違。云何一法具有二",
    "T30n1571_005:0211b26": "種？如苦與樂性相相違，尚不相應，況同一",
    "T30n1571_005:0211b27": "體！若色等法與無常一，是則決定無暫住義，",
    "T30n1571_005:0211b28": "如何依住立有實時？",
    "T30n1571_005:0211b29": "復次有作是說：如上所言諸法無常何有住",
    "T30n1571_005:0211c01": "者，此不應理。所以者何？諸法自性雖復同時，",
    "T30n1571_005:0211c02": "然其作用前後差別，如四大種為共有因，體",
    "T30n1571_005:0211c03": "必同時，用有先後。如是三相體雖俱有，而彼",
    "T30n1571_005:0211c04": "作用時分不同，先生相用、次住、後滅。住相用",
    "T30n1571_005:0211c05": "時雖有無常而無勝用，住有用故。能住所依",
    "T30n1571_005:0211c06": "住相用訖，無常得次復起勝用滅所依法。此",
    "T30n1571_005:0211c07": "亦不然，生住滅相自性作用皆互相違，如苦",
    "T30n1571_005:0211c08": "樂等必不並起，云何體俱用有先後？自性相",
    "T30n1571_005:0211c09": "違而許並起，何不許彼作用同時？用既不俱，",
    "T30n1571_005:0211c10": "體亦應爾，四大種喻理未必然。用不同時，體",
    "T30n1571_005:0211c11": "亦應爾。又住無常，體若俱有，不應作用先後",
    "T30n1571_005:0211c12": "不同。若謂住強、無常劣故，住先起用、無常後",
    "T30n1571_005:0211c13": "起，此亦不然。故次頌曰：",
    "T30n1571_005:0211c14": "「無常初既劣，　　住力定應強；",
    "T30n1571_005:0211c15": "此二復何緣，　　後見成顛倒？」",
    "T30n1571_005:0211c16": "論曰：體既同時、用有先後，故不可說二相",
    "T30n1571_005:0211c17": "力齊，定應住勝、無常是劣。若爾何緣後時復",
    "T30n1571_005:0211c18": "見無常力勝摧伏住力，滅壞所依及住相等？",
    "T30n1571_005:0211c19": "後時住力應制無常，以力強故猶如初位，於",
    "T30n1571_005:0211c20": "此中間無別方便可令住相力用損減，及令",
    "T30n1571_005:0211c21": "無常力用增盛。若言住相作用已訖，故於此",
    "T30n1571_005:0211c22": "時其力損減，彼無常相先未作用，故於此時",
    "T30n1571_005:0211c23": "其力增盛。此亦不然，理相違故。住與無常先",
    "T30n1571_005:0211c24": "後體一，何緣力用衰盛不同？住相爾時體無",
    "T30n1571_005:0211c25": "虧減，何緣力用欻有衰損？又住相用，齊何當",
    "T30n1571_005:0211c26": "止？若言住用唯一剎那，何緣此住極為知",
    "T30n1571_005:0211c27": "定？若住相力唯有爾所，謂能住法經一剎",
    "T30n1571_005:0211c28": "那，若爾無常今復何用；住力既盡，所住諸法",
    "T30n1571_005:0211c29": "自然不住，何用滅為？如是住相初後體同，所",
    "T30n1571_005:0212a01": "作事業亦無有異，有時起用有時不起，此義",
    "T30n1571_005:0212a02": "難了，智者應思。又於後時無常力勝能滅住",
    "T30n1571_005:0212a03": "相，彼此同知，由是亦應信無常力前位已勝",
    "T30n1571_005:0212a04": "能摧住相。若爾住相常應無用，何執如是無",
    "T30n1571_005:0212a05": "用住為？是故智者應信無住。既無有住，時",
    "T30n1571_005:0212a06": "依何立？又執無常初劣後勝，并執住相初勝",
    "T30n1571_005:0212a07": "後劣，皆不應理。故復頌曰：",
    "T30n1571_005:0212a08": "「若遍諸法體，　　無常力初劣；",
    "T30n1571_005:0212a09": "應都無有住，　　或一切皆常。」",
    "T30n1571_005:0212a10": "論曰：若無常相初時力劣不能滅法，法自然",
    "T30n1571_005:0212a11": "住，何緣執此無用住耶？是則住相應本無有，",
    "T30n1571_005:0212a12": "以無用故，猶如兔角。若言住相初時力勝能",
    "T30n1571_005:0212a13": "伏無常，則一切時皆應得勝，體無異故。若爾",
    "T30n1571_005:0212a14": "有為常應不滅，便違經說諸行無常。",
    "T30n1571_005:0212a15": "復次今應詰問貪住相人：諸有為法，為無常",
    "T30n1571_005:0212a16": "相決定俱生？為作用時無常始起？初且不",
    "T30n1571_005:0212a17": "然，故次頌曰：",
    "T30n1571_005:0212a18": "「無常若恒有，　　住相應常無。」",
    "T30n1571_005:0212a19": "論曰：有為諸法無常所遷不能暫停，先已具",
    "T30n1571_005:0212a20": "辨。此無常相損害有為，如極暴惡怨家債",
    "T30n1571_005:0212a21": "主，常隨遷逼不令暫住。是故若說一切有為",
    "T30n1571_005:0212a22": "恒有無常，則常無住。後亦不然，故復頌曰：",
    "T30n1571_005:0212a23": "「或彼法先常，　　後乃非常住。」",
    "T30n1571_005:0212a24": "論曰：若剎那終無常始起，此無常相前位應",
    "T30n1571_005:0212a25": "無，爾時彼法應成常住，無無常故，如虛空等",
    "T30n1571_005:0212a26": "非常住名。如無常體別有少法，但由遠離無",
    "T30n1571_005:0212a27": "常相故立常住名。由此色等失有為性，若言",
    "T30n1571_005:0212a28": "後時必當滅故無斯過者，此亦不然，無為",
    "T30n1571_005:0212a29": "法中曾未見故，如虛空等初離無常，後決定",
    "T30n1571_005:0212b01": "無可滅壞義。有為諸法應亦如是，如何後時",
    "T30n1571_005:0212b02": "必當壞滅？又初色等與後無異，應如後位無",
    "T30n1571_005:0212b03": "常所隨。",
    "T30n1571_005:0212b04": "復次為攝上義，故復頌曰：",
    "T30n1571_005:0212b05": "「若法無常俱，　　而言有住者；",
    "T30n1571_005:0212b06": "無常相應妄，　　或住相應虛。」",
    "T30n1571_005:0212b07": "論曰：若有為法無常相俱，而言有為有住相",
    "T30n1571_005:0212b08": "者，如是二相性相相違，是則定應一虛一實。",
    "T30n1571_005:0212b09": "所以者何？若言住相有勝力用，住持有為令",
    "T30n1571_005:0212b10": "暫不滅；住力既盡，諸有為法自然滅壞。若爾",
    "T30n1571_005:0212b11": "滅相復何所為？或後住相應如前位，有勝力",
    "T30n1571_005:0212b12": "用伏彼無常，令其無力滅所依法。若爾何緣",
    "T30n1571_005:0212b13": "執無常相？若言無常雖有力用能滅諸法，而",
    "T30n1571_005:0212b14": "法初時勢力微劣未為強敵，故無常相權時",
    "T30n1571_005:0212b15": "放捨令暫得住。若爾住相復何所為？或前無",
    "T30n1571_005:0212b16": "常應如後位，滅所依法令不暫停。若爾何緣",
    "T30n1571_005:0212b17": "執有住相？",
    "T30n1571_005:0212b18": "復次有作是言：前說無住有何體者，此說不",
    "T30n1571_005:0212b19": "然，住體雖無然有不住，諸法自體不可撥無。",
    "T30n1571_005:0212b20": "應作是言，諸行生滅展轉相續，無間滅時有",
    "T30n1571_005:0212b21": "剎那頃無住法體。所以者何？無常力用遷流",
    "T30n1571_005:0212b22": "不住立之為滅。法體無者，滅何所依？若說法",
    "T30n1571_005:0212b23": "外有無常相為法滅因，亦同此難。我亦不撥",
    "T30n1571_005:0212b24": "諸法皆無，但言汝等所執真實，時所依體皆",
    "T30n1571_005:0212b25": "不可得。所以者何？執有住體與時為依，前已",
    "T30n1571_005:0212b26": "廣破。執有生滅與時為依，亦不應理。所以者",
    "T30n1571_005:0212b27": "何？本無今有假說名生，本有今無假說名滅。",
    "T30n1571_005:0212b28": "如是生滅既非實有，云何依此執有實時？復",
    "T30n1571_005:0212b29": "云何知生滅是假？本無今有名生，本有今無",
    "T30n1571_005:0212c01": "名滅，生之與滅皆二合成，如舍如林，豈名真",
    "T30n1571_005:0212c02": "實？又生與滅二分所成，半有半無，如何定有？",
    "T30n1571_005:0212c03": "又本無分不名為生，體非有故，如龜毛等。其",
    "T30n1571_005:0212c04": "今有分亦不名生，體非無故，如涅槃等。又本",
    "T30n1571_005:0212c05": "有分不名為滅，體非無故，如虛空等。其今",
    "T30n1571_005:0212c06": "無分，亦不名滅，體非有故，如兔角等。一一別",
    "T30n1571_005:0212c07": "分既非生滅，二種和合豈是生滅？假名諸法",
    "T30n1571_005:0212c08": "是事可然，真實法中無如是義。又於生滅各",
    "T30n1571_005:0212c09": "二分中，本無未來今無過去，去來二際已滅",
    "T30n1571_005:0212c10": "未生，其體既無非實生滅。今有本有俱現在",
    "T30n1571_005:0212c11": "攝，豈一剎那生滅並有？不可現在有二剎那，",
    "T30n1571_005:0212c12": "初名為生，後名為滅，時既有別，世云何同？若",
    "T30n1571_005:0212c13": "必爾者，世應雜亂，生時滅未有，應名未來；滅",
    "T30n1571_005:0212c14": "時生已無，應名過去。又滅滅法令無入過去，",
    "T30n1571_005:0212c15": "滅在現在說名有生，既生法令有入現在，生",
    "T30n1571_005:0212c16": "應未來說名無。又本無時名為未來，於今有",
    "T30n1571_005:0212c17": "時名為現在；於本有時名為現在，其今無時",
    "T30n1571_005:0212c18": "名為過去。云何二世合成一時，而言此時決",
    "T30n1571_005:0212c19": "定實有？如是推徵生滅非實，不應依此立有",
    "T30n1571_005:0212c20": "實時。若有為法無實生滅，如何上言無常所",
    "T30n1571_005:0212c21": "遷暫生即滅何容有住？無常既無，何能遷法？",
    "T30n1571_005:0212c22": "我上所言皆為破執，隨他意語非自意然。彼",
    "T30n1571_005:0212c23": "執無常復執有住，為破彼住且許無常。今住",
    "T30n1571_005:0212c24": "既無，無常亦破，不應謂我定許無常。我如良",
    "T30n1571_005:0212c25": "醫應病與藥，諸有所說皆隨所宜，故所發言",
    "T30n1571_005:0212c26": "不應定執。若色等法實有住者，容可審知是",
    "T30n1571_005:0212c27": "有為性，既無有住復非無為，是故不應執為",
    "T30n1571_005:0212c28": "實有。既色等法非定實有，云何汝等依此立",
    "T30n1571_005:0212c29": "時？世俗可然，非為勝義。",
    "T30n1571_005:0213a01": "復次有作是說：若離有為別立住體能住於",
    "T30n1571_005:0213a02": "法，既言有過，即有為法前前剎那能生後後，",
    "T30n1571_005:0213a03": "名住何失？此亦不然。最後剎那諸有為法不",
    "T30n1571_005:0213a04": "生後果，應無住相。既無住相，應名無為。若爾",
    "T30n1571_005:0213a05": "已前諸有為法，與此同類應非有為。若有為",
    "T30n1571_005:0213a06": "法後後剎那續前前故名住相者，此亦不然，",
    "T30n1571_005:0213a07": "後念生時若與前念為住相者，生相應無，若",
    "T30n1571_005:0213a08": "爾有為應無四相。若後生時望前為住，當位",
    "T30n1571_005:0213a09": "名生二相俱有，是即說生以為住相，名雖有",
    "T30n1571_005:0213a10": "異用應無別。如是四相既無別用，何須立此",
    "T30n1571_005:0213a11": "無用相為？最後剎那既無後念續此而生，應",
    "T30n1571_005:0213a12": "無住相，是故即法住相亦無。",
    "T30n1571_005:0213a13": "復次有作是言：令有為法於將滅時，能生後",
    "T30n1571_005:0213a14": "果是住相用，由此用故，諸有為法雖不暫停",
    "T30n1571_005:0213a15": "而有住相。此亦不然。最後剎那不生後果應",
    "T30n1571_005:0213a16": "無住相，過同前說。若謂爾時亦能生後，餘緣",
    "T30n1571_005:0213a17": "闕故後果不生。既彼後果畢竟不生，云何知",
    "T30n1571_005:0213a18": "前有能生用？若見前時同類有用，比知最後",
    "T30n1571_005:0213a19": "亦有用者，此亦不然，現見異故。前時諸行有",
    "T30n1571_005:0213a20": "後果生，最後諸行後果不續，得果既別為因",
    "T30n1571_005:0213a21": "豈同？若同為因，應俱有果，若爾最後剎那不",
    "T30n1571_005:0213a22": "成。又汝不應前後諸行，以同類故更相比決，",
    "T30n1571_005:0213a23": "謂皆為因，勿後無果，例前亦爾；或前有果，例",
    "T30n1571_005:0213a24": "後亦然。又前諸行亦非一向，於將滅時能生",
    "T30n1571_005:0213a25": "後果，入滅定等最後念心，不能生後等流果",
    "T30n1571_005:0213a26": "故，亦不應言望後亦行，為同類因，種類別",
    "T30n1571_005:0213a27": "故。勿阿羅漢入無餘心，緣生他識或無識身，",
    "T30n1571_005:0213a28": "名同類因取等流果，若爾應無永滅度義。若",
    "T30n1571_005:0213a29": "言後心緣生他識或無識身，非因緣故，無有",
    "T30n1571_005:0213b01": "過者，此亦不然。入滅定等最後念心，望後色",
    "T30n1571_005:0213b02": "行亦非因緣，云何生彼名住相力？若言色行",
    "T30n1571_005:0213b03": "望彼後心，以同性故是等流果，後心與彼為",
    "T30n1571_005:0213b04": "同類因，是因緣故名住力者，入無餘心望他",
    "T30n1571_005:0213b05": "身識及無識身，汝宗亦許有同性義，云何非",
    "T30n1571_005:0213b06": "彼同類因耶？夫因緣者，自類熏習生果功能，",
    "T30n1571_005:0213b07": "非餘法也。是故汝立住相不成，非一切法生",
    "T30n1571_005:0213b08": "同類故。又因緣者，世俗假立，如何依彼立實",
    "T30n1571_005:0213b09": "住相？又汝五因取果與果皆許因緣，云何但",
    "T30n1571_005:0213b10": "說一同類因取果一用為住相力？又未來世",
    "T30n1571_005:0213b11": "無實有體，云何望彼為同類因？過去未來非",
    "T30n1571_005:0213b12": "現在世及無為攝，同兔角等，非實有性。是故",
    "T30n1571_005:0213b13": "因時果未有故，如望兔角非彼實因。果現前",
    "T30n1571_005:0213b14": "時因已無故，如從龜毛非彼實果。因果尚非",
    "T30n1571_005:0213b15": "真實有體，依立住相豈得實有？既無住相，時",
    "T30n1571_005:0213b16": "何所依？是故定無實有時體。",
    "T30n1571_005:0213b17": "復次云何定知諸法有體，而依法體執有實",
    "T30n1571_005:0213b18": "時？若由現見知法有體，此亦不然，見非實故。",
    "T30n1571_005:0213b19": "所以者何？故次頌曰：",
    "T30n1571_005:0213b20": "「無所見見無，　　迴心緣妄境；",
    "T30n1571_005:0213b21": "是故唯虛假，　　有憶念名生。」",
    "T30n1571_005:0213b22": "論曰：一切所見皆識所為，離識無有一法是",
    "T30n1571_005:0213b23": "實。謂無始來數習諸見，隨所習見、隨所遇緣、",
    "T30n1571_005:0213b24": "隨自種子成熟差別，變似種種法相而生。猶",
    "T30n1571_005:0213b25": "如夢中所見事等，皆虛妄現都無一實。一切",
    "T30n1571_005:0213b26": "皆是心識所為，云何定知諸法有體？外境若",
    "T30n1571_005:0213b27": "無，內識應有，猶如夢等無境有心。云何復起",
    "T30n1571_005:0213b28": "如是妄執？境既是無，識如何有？識體定有亦",
    "T30n1571_005:0213b29": "不可知，自體不能知自體故，汝等不許識並",
    "T30n1571_005:0213c01": "生故。設復許有諸識並生，亦無展轉親相緣",
    "T30n1571_005:0213c02": "義，云何能知識體定有？若爾大乘應如夢啞，",
    "T30n1571_005:0213c03": "撥一切法皆悉是虛，不能辨說一切世間出",
    "T30n1571_005:0213c04": "世間法自性差別。或復不如諸夢啞者，彼能",
    "T30n1571_005:0213c05": "分別種種境界，但闕語緣不能辨說。今此不",
    "T30n1571_005:0213c06": "能分別諸法，亦不能說，是大苦哉。我等不能",
    "T30n1571_005:0213c07": "隨善如是大乘所立虛假法義，以一切法皆",
    "T30n1571_005:0213c08": "可現見不可撥無，現見法故。奇哉可愍薄福",
    "T30n1571_005:0213c09": "愚人，不能信解大乘法義。若有能見可見所",
    "T30n1571_005:0213c10": "見，能見既無，誰見所見？以諸能見不能自審",
    "T30n1571_005:0213c11": "知自有體，亦不審他。於審察時能見所見，皆",
    "T30n1571_005:0213c12": "無所有不可審察，是故不應執現見法決定",
    "T30n1571_005:0213c13": "有體，以迴心時諸所緣境皆虛假故。所以者",
    "T30n1571_005:0213c14": "何？起憶念時實無見等種種境界，但隨因緣",
    "T30n1571_005:0213c15": "自心變似見等種種境相而生。以所憶念非",
    "T30n1571_005:0213c16": "真實故，唯有虛假憶念名生。如所曾更諸法",
    "T30n1571_005:0213c17": "體相迴心追憶，故名為念。當憶念時曾所更",
    "T30n1571_005:0213c18": "境皆無有故，能念亦無。而名念者，隨順串習",
    "T30n1571_005:0213c19": "顛倒諸見假名施設。由此念故，世間有情妄",
    "T30n1571_005:0213c20": "起種種分別諍論，競執諸法自性差別，沒惡",
    "T30n1571_005:0213c21": "見泥不能自出。若無所見亦無所聞，是則一",
    "T30n1571_005:0213c22": "切都無所有，云何今時編石為栰？諸有行願",
    "T30n1571_005:0213c23": "復何所為？隨順世俗所見所聞強假施設，不",
    "T30n1571_005:0213c24": "應為難。勝義理中二俱不許，一切分別戲論",
    "T30n1571_005:0213c25": "絕故。非諸如來有法可說，亦無有法少有所",
    "T30n1571_005:0213c26": "得，故契經言：「如來昔在燃燈佛所，無有少法",
    "T30n1571_005:0213c27": "可說可取。」若爾精進則為唐捐，應棄如來甘",
    "T30n1571_005:0213c28": "露聖教。為欲方便除倒見執，施設二事，俱無",
    "T30n1571_005:0213c29": "有過。既言一切所見能見皆無所有，云何無",
    "T30n1571_005:0214a01": "過？雖無真實所見能見，而諸愚夫顛倒謂有。",
    "T30n1571_005:0214a02": "為欲除彼增上慢見，隨順世間施設無過。若",
    "T30n1571_005:0214a03": "能隨此聖教修行，隨俗說為真佛弟子。世俗",
    "T30n1571_005:0214a04": "愚夫隨自心變顛倒境相而起見心，佛非其",
    "T30n1571_005:0214a05": "境於彼無用，云何說為如來弟子？由佛願行",
    "T30n1571_005:0214a06": "為增上緣，起彼見心，故亦無失。謂佛世尊在",
    "T30n1571_005:0214a07": "昔因位，為欲利樂一切有情，發起無邊功用",
    "T30n1571_005:0214a08": "願行，由此證得無分別慧，因此慧力發起無",
    "T30n1571_005:0214a09": "量利樂有情作用無盡。諸有情類用佛願行，",
    "T30n1571_005:0214a10": "所得妙慧為增上緣，自心變現能順世間最",
    "T30n1571_005:0214a11": "勝生道，及順出世決定勝道諸佛形相及所",
    "T30n1571_005:0214a12": "說法。緣自心相起增上慢，謂我見佛聞說法",
    "T30n1571_005:0214a13": "音，信順修行世出世行，是故說為如來弟子。",
    "T30n1571_005:0214a14": "若爾應從顛倒願行，生無分別無倒見慧，以",
    "T30n1571_005:0214a15": "本願行見有利樂一切有情而生起故。設許",
    "T30n1571_005:0214a16": "如是，有何相違？因果異類，豈不相違？又一一",
    "T30n1571_005:0214a17": "因應生一切，隨因勢用生異類果，彼此俱",
    "T30n1571_005:0214a18": "許有何相違？如從有漏發生無漏，非根生根、",
    "T30n1571_005:0214a19": "非識生識。不可見此能生異類，即令一一皆",
    "T30n1571_005:0214a20": "生一切。同見同知，不應為難，彼此俱有非愛",
    "T30n1571_005:0214a21": "過故。又世俗法力用難思，不可一一難令齊",
    "T30n1571_005:0214a22": "等。現見世間末達那果，及餘能發風病等物，",
    "T30n1571_005:0214a23": "若有如量如時服者，除風病等為無病因。羯",
    "T30n1571_005:0214a24": "羅那等則不如是，是故異類雖得相生，而非",
    "T30n1571_005:0214a25": "一因生一切果。又本願行亦非顛倒，以能了",
    "T30n1571_005:0214a26": "知諸法實義，於一切法無所執著，能為無上",
    "T30n1571_005:0214a27": "妙果生因。雖復發心起諸勝行，求無上果利",
    "T30n1571_005:0214a28": "樂有情，然似幻師起諸幻事，都無所執，故非",
    "T30n1571_005:0214a29": "顛倒。復次如前應問：云何定知諸法有體，而",
    "T30n1571_005:0214b01": "依法體執有實時？若彼答言：由隨法體起現",
    "T30n1571_005:0214b02": "見心，後重審察能自了知，我昔曾更如是境",
    "T30n1571_005:0214b03": "界。若無法體起現見心，後時不應如是審察，",
    "T30n1571_005:0214b04": "是故定知諸法有體。復應問彼：重審察時，為",
    "T30n1571_005:0214b05": "有法體可現見不？彼言：不也。所以者何？生已",
    "T30n1571_005:0214b06": "即滅。彼於今時無所見見，謂無所見而生於",
    "T30n1571_005:0214b07": "見。又應問彼：重審察時，前現見心為可迴返",
    "T30n1571_005:0214b08": "憶我昔見如是境耶？彼言：不也。所以者何？過",
    "T30n1571_005:0214b09": "去諸法不可迴返，故無迴心。謂無有能迴過",
    "T30n1571_005:0214b10": "去心來至現在，若爾今時由誰審察，能決定",
    "T30n1571_005:0214b11": "知諸法有體？彼言：由念。所以者何？要依現見",
    "T30n1571_005:0214b12": "後方有念，非無法體可有現見，是故定知諸",
    "T30n1571_005:0214b13": "法有體。此但有言而無實義。所以者何？一切",
    "T30n1571_005:0214b14": "憶念但緣有名無實境起，由此憶念唯緣妄",
    "T30n1571_005:0214b15": "境，是故唯有世俗虛假憶念名生。謂於非有",
    "T30n1571_005:0214b16": "虛妄境界，如對目前分明記憶，故名憶念。實",
    "T30n1571_005:0214b17": "無有體顛倒相現，故名非有虛妄境界。是",
    "T30n1571_005:0214b18": "故不應隨虛妄見，計度諸法謂實有體。",
    "T30n1571_005:0214b19": "復次汝上所言，要依現見後方有念，非無法",
    "T30n1571_005:0214b20": "體有現見者，此亦不然。前已略說，見非實",
    "T30n1571_005:0214b21": "故。所見能見皆無所有，是故不可以其現見",
    "T30n1571_005:0214b22": "證法有體。前雖略說而未廣辯。云何定知",
    "T30n1571_005:0214b23": "諸法非有？諸所執有，略有二種：一者無為、二",
    "T30n1571_005:0214b24": "者有為。無為是常，先已廣破。謂若有用能生",
    "T30n1571_005:0214b25": "諸法，應如有為非無為體。若無有用不能生",
    "T30n1571_005:0214b26": "法，應如兔角，其體是無。有為有二：謂過未",
    "T30n1571_005:0214b27": "有及現在有。過去未來如前已辯。謂曾當有",
    "T30n1571_005:0214b28": "非現有體，若現有體應名現在。若言無用，故",
    "T30n1571_005:0214b29": "非現在。既現有體，云何無用？若言其用必藉",
    "T30n1571_005:0214c01": "緣故非恒有者，用可無常，體不藉緣應是常",
    "T30n1571_005:0214c02": "住。若言此體能起於用，用非常故，體亦無常。",
    "T30n1571_005:0214c03": "是則此體能起於用，用暫有故，體非恒有。又",
    "T30n1571_005:0214c04": "若有為體恒是有而能起用故非無為，虛空",
    "T30n1571_005:0214c05": "等體亦許恒有，何不起用說名有為？無為恒",
    "T30n1571_005:0214c06": "有而不起用，有為起用如何恒有？又過去體",
    "T30n1571_005:0214c07": "定非現有，名已滅故，過去攝故，如過去用。未",
    "T30n1571_005:0214c08": "來世體亦非現有，名未生故，未來攝故，如未",
    "T30n1571_005:0214c09": "來用。若言去來體雖是有不名現有，非現在",
    "T30n1571_005:0214c10": "故，所立比量便立已成。此理不然。汝立三世",
    "T30n1571_005:0214c11": "體，非本無今有，亦非本有今無，一切時有，",
    "T30n1571_005:0214c12": "如所執空故名現有，非現世攝名為現有。我",
    "T30n1571_005:0214c13": "今遮破恒現前有，是故比量非立已成。若汝",
    "T30n1571_005:0214c14": "不許去來二世其體現有，則應如用先後是",
    "T30n1571_005:0214c15": "無，體非常有。是則一切有為之法，若體若用",
    "T30n1571_005:0214c16": "皆待眾緣，本無今有、本有今無，便失汝宗法",
    "T30n1571_005:0214c17": "體常有。若言去來體是現有，世所攝故，猶如",
    "T30n1571_005:0214c18": "現在。理亦不成。汝許去來用非現有，是世所",
    "T30n1571_005:0214c19": "攝，則所立量有不定失。若言去來體是實有，",
    "T30n1571_005:0214c20": "世所攝故，如現在者。理亦不然。若依勝義，我",
    "T30n1571_005:0214c21": "宗現在亦非實有，則無同喻。若依世俗用瓶",
    "T30n1571_005:0214c22": "瓫等，是世所攝而非實有，則所立量有不定",
    "T30n1571_005:0214c23": "過。若言去來體是實有，餘非實有所不攝故，",
    "T30n1571_005:0214c24": "如共所知實有法者。此亦不然。若依勝義無",
    "T30n1571_005:0214c25": "同法喻，若依世俗便立已成，我宗亦許去來",
    "T30n1571_005:0214c26": "曾當是實有故。又如共知世俗實法，餘非實",
    "T30n1571_005:0214c27": "有所不攝故。應非去來體現實有，如是等類",
    "T30n1571_005:0214c28": "有多相違。又去來體非現實有，餘實有法所",
    "T30n1571_005:0214c29": "不攝故，如共所知非實有法。如是等類比量",
    "T30n1571_005:0215a01": "無邊，是故去來非現有體，但依現在假名建",
    "T30n1571_005:0215a02": "立。謂現在心緣曾當法，似彼相現假說去來，",
    "T30n1571_005:0215a03": "實非過未。由此去來共所許法，非離現在別",
    "T30n1571_005:0215a04": "有實體，自宗所許世所攝故。猶如現在諸立",
    "T30n1571_005:0215a05": "過去，未來有體如現在者，皆同數論外道所",
    "T30n1571_005:0215a06": "計，自性體常用有起謝。彼既有過，此亦應然。",
    "T30n1571_005:0215a07": "是故自稱佛弟子者應捨此執。現在諸法雖",
    "T30n1571_005:0215a08": "世俗有而非勝義。所以者何？若勝義有，應不",
    "T30n1571_005:0215a09": "藉緣。既待緣生，猶如幻事，如何可說是真實",
    "T30n1571_005:0215a10": "有？又現在法有生有滅，猶如幻化，云何實有？",
    "T30n1571_005:0215a11": "若現在法是實有者，應如所執虛空等性無",
    "T30n1571_005:0215a12": "生無滅，豈名現在？又現在法已生未滅二分",
    "T30n1571_005:0215a13": "合成，已生待未來、未滅待過去，相待立故，非",
    "T30n1571_005:0215a14": "實有體，如麁細等攬非實法和合而成，如樹",
    "T30n1571_005:0215a15": "林等。云何實有？又於現在一一法上有多種",
    "T30n1571_005:0215a16": "性，如何實有？謂一一法皆有蘊性處性界性、",
    "T30n1571_005:0215a17": "有漏無漏、世出世間、色心等性有無量種，於",
    "T30n1571_005:0215a18": "諸性中誰實誰假，不可說言，如是等性，是義",
    "T30n1571_005:0215a19": "差別，同依一體。除此諸性，更有何體？亦不可",
    "T30n1571_005:0215a20": "言，一性是體，餘性是義，同名為性，無有差別。",
    "T30n1571_005:0215a21": "云何一體，餘皆是義？亦不可言，如是等性，是",
    "T30n1571_005:0215a22": "名差別，其義是一。若爾不應生別行解。亦不",
    "T30n1571_005:0215a23": "可言，差別行解但緣其名，苦無常等種種行",
    "T30n1571_005:0215a24": "解皆緣義故，是故一一有為法體，皆用無量",
    "T30n1571_005:0215a25": "性相合成，如舍林等非真實有，但依世俗說",
    "T30n1571_005:0215a26": "有實體。若言諸性皆是共相，以可說故，如軍",
    "T30n1571_005:0215a27": "林等是假非實，比量所得。自相是實，現量所",
    "T30n1571_005:0215a28": "得。既言是實，其相如何？現量所得云何可說？",
    "T30n1571_005:0215a29": "若不可說，如何言實？若可言實，即應可說，云",
    "T30n1571_005:0215b01": "何自相是不可說？若言自相假說為實，非是",
    "T30n1571_005:0215b02": "真實，是則一切若假若實，皆依世俗假想施",
    "T30n1571_005:0215b03": "設，云何汝等定執諸法皆有實體？若一切法",
    "T30n1571_005:0215b04": "皆非實有，如何現前分明可見，鏡像水月健",
    "T30n1571_005:0215b05": "達縛城、夢境幻事第二月等分明可見。豈實",
    "T30n1571_005:0215b06": "有耶？世間所見皆無有實，云何以見證法是",
    "T30n1571_005:0215b07": "真？覺時所見一切非真，是識所緣如夢所",
    "T30n1571_005:0215b08": "見，夢心所見決定非真，亂識所緣如第二月。",
    "T30n1571_005:0215b09": "如是雖無真實法體，而能為境、生現見心，因",
    "T30n1571_005:0215b10": "斯展轉發生憶念，前後俱緣非真有境，是故",
    "T30n1571_005:0215b11": "不可以生憶念證法是真。法既非真，時如何",
    "T30n1571_005:0215b12": "實？若緣妄境生於倒見，境可是虛，見應是實。",
    "T30n1571_005:0215b13": "境既是虛，見云何實？如在夢中謂眼等識緣",
    "T30n1571_005:0215b14": "色等境，覺時知彼二事俱無。妄境倒心亦復",
    "T30n1571_005:0215b15": "如是，愚夫謂有、聖者知無。有倒心境二種皆",
    "T30n1571_005:0215b16": "虛，無倒境心俱應是實。世俗可爾，勝義不",
    "T30n1571_005:0215b17": "然，以勝義中心言絕故。若於勝義心言絕者，",
    "T30n1571_005:0215b18": "云何數說心境是虛？為破實執，故且言虛。實",
    "T30n1571_005:0215b19": "執若除，虛亦不有。若實若虛，皆為遣執。依世",
    "T30n1571_005:0215b20": "俗說，非就勝義。勝義諦言亦是假立，為翻世",
    "T30n1571_005:0215b21": "俗非有定詮。現見心境可言是無，憶念境心",
    "T30n1571_005:0215b22": "云何非有？現見尚無，憶念豈有？若一切法都",
    "T30n1571_005:0215b23": "非實有，如何世間現造善惡？若無善惡，苦樂",
    "T30n1571_005:0215b24": "亦無，是則撥無一切因果。若撥因果則為邪",
    "T30n1571_005:0215b25": "見，豈不怖此邪見罪耶？奇哉世間愚癡難悟，",
    "T30n1571_005:0215b26": "唯知怖罪不識罪因。一切善惡苦樂因果，並",
    "T30n1571_005:0215b27": "世俗有，勝義中無。我依勝義言不可得，不撥",
    "T30n1571_005:0215b28": "世俗，何成邪見？於世俗中執勝義有，不稱正",
    "T30n1571_005:0215b29": "理，是為邪見。今於此中為破時執，略說諸法",
    "T30n1571_005:0215c01": "俗有真無。其義虛實研究是非，於後品中當",
    "T30n1571_005:0215c02": "廣分別。已略成立遠離二邊中道實義，諸有",
    "T30n1571_005:0215c03": "聰慧樂勝義人當勤修學，謂常無常二邊邪",
    "T30n1571_005:0215c04": "執，如其次第略破應知。",
    "T30n1571_005:0215c05": "大乘廣百論釋論卷第五"
}