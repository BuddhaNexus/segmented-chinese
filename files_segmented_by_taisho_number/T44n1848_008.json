{
    "T44n1848_008:0336c02": "起信論疏筆削記卷第八",
    "T44n1848_008:0336c04": "長水沙門子󱈜錄",
    "T44n1848_008:0336c05": "科釋生滅心法者。以立義分中云是心生",
    "T44n1848_008:0336c06": "滅因緣相。能示摩訶衍自體相用故。今此一",
    "T44n1848_008:0336c07": "文正解生滅因緣相也。染淨生滅者。以染法",
    "T44n1848_008:0336c08": "淨法各有生滅。染以順流為生。反流為滅。淨",
    "T44n1848_008:0336c09": "以反流為生。順流為滅。又染法生時是淨法",
    "T44n1848_008:0336c10": "滅時。淨法生時是染法滅時。又染法生是妄",
    "T44n1848_008:0336c11": "生。滅是盡滅。淨法生是顯生滅是隱滅。雖通",
    "T44n1848_008:0336c12": "云生滅。而義有此異也。初標體論如來藏者。",
    "T44n1848_008:0336c13": "具三種義。謂隱覆含攝出生義。隱覆之中復",
    "T44n1848_008:0336c14": "有二義。一者藏如來故。名如來藏。即煩惱為",
    "T44n1848_008:0336c15": "能藏。如來為所藏。藏於如來。如來之藏依主",
    "T44n1848_008:0336c16": "釋也。如櫃中有金名為金櫃。櫃不是金。故理",
    "T44n1848_008:0336c17": "趣般若云。一切眾生皆如來藏。勝鬘及如來",
    "T44n1848_008:0336c18": "藏經。具有此說。二者如來自隱不現。名如來",
    "T44n1848_008:0336c19": "藏。法身無相。不可以智知識識況眼見耶。斯",
    "T44n1848_008:0336c20": "如來即藏持業釋也。如佛性論說。含攝之中",
    "T44n1848_008:0336c21": "復有三義。一體含用。謂法身中有身土相用",
    "T44n1848_008:0336c22": "等。二聖含凡。謂一切眾生皆在如來智內。亦",
    "T44n1848_008:0336c23": "如佛性論說。三因含果。謂因位已攝果位功",
    "T44n1848_008:0336c24": "德。此則以因為藏。藏果佛故。前二持業釋。後",
    "T44n1848_008:0336c25": "一依主釋。出生者。謂十地證真名藏。能成佛",
    "T44n1848_008:0336c26": "果名如來。亦持業釋。今論於六義中。除於四",
    "T44n1848_008:0336c27": "六。餘者皆通。",
    "T44n1848_008:0336c28": "疏二今初正釋。標體者。說有通別。別則唯取",
    "T44n1848_008:0336c29": "所依。即如來藏是體。通則兼取能依。即如來",
    "T44n1848_008:0337a01": "藏與生滅心俱為體。以生滅法皆依此故。今",
    "T44n1848_008:0337a02": "通兩說。然此下顯生滅與不生滅義。說能依",
    "T44n1848_008:0337a03": "所依。實無二體也。但有相依之義理。而無相",
    "T44n1848_008:0337a04": "依之法體。如不動下喻顯。當知下法合並如",
    "T44n1848_008:0337a05": "文。言思之者。意令細合。使法如喻。皆無二體",
    "T44n1848_008:0337a06": "也。楞伽下引證。經云。大慧如來藏者。輪轉",
    "T44n1848_008:0337a07": "苦樂因也。亂意慧愚癡凡夫所不能覺。勝鬘",
    "T44n1848_008:0337a08": "云。世尊依如來藏。故有生滅。依如來藏。故證",
    "T44n1848_008:0337a09": "涅槃。世尊若無如來藏者。不能厭生死苦求",
    "T44n1848_008:0337a10": "涅槃樂。",
    "T44n1848_008:0337a11": "此顯下二揀濫如說。依水有波。意顯所依之",
    "T44n1848_008:0337a12": "水全起。成能依之波不同。依母有子非全母",
    "T44n1848_008:0337a13": "成子。能所別故。斯則舉一法。以竪論非。約兩",
    "T44n1848_008:0337a14": "法橫說。以此下出所以。以是所依之真起成",
    "T44n1848_008:0337a15": "能依之妄故。得有覺不覺二義。以有二義故。",
    "T44n1848_008:0337a16": "遂以不覺妄法。顯示覺義之中三大也。如水",
    "T44n1848_008:0337a17": "起成波已而動濕兩全。以有動濕故。遂能以",
    "T44n1848_008:0337a18": "動顯於濕也。若言依母有子母不在子中。以",
    "T44n1848_008:0337a19": "不在中故。不能以子顯母。是故下結成上義",
    "T44n1848_008:0337a20": "所依。即如來藏。",
    "T44n1848_008:0337a21": "二辨相中疏二。初釋和合義三。今初略指。非",
    "T44n1848_008:0337a22": "謂等者。意云。真如家所起生滅還與生滅家",
    "T44n1848_008:0337a23": "真如和合。非謂別有一段生滅。自外而來與",
    "T44n1848_008:0337a24": "真如合。生滅之心者。謂全妄之真也。心之生",
    "T44n1848_008:0337a25": "滅者。全真之妄也。此則本末更互相攝。非謂",
    "T44n1848_008:0337a26": "結成六釋。無二相者。心即是體生滅。是相反",
    "T44n1848_008:0337a27": "覆皆一。故無有二。",
    "T44n1848_008:0337a28": "心之下二備釋二。初正釋。心之不正滅即真",
    "T44n1848_008:0337a29": "如門。生滅之心即生滅門。從本覺起者。窮妄",
    "T44n1848_008:0337b01": "源也。然是本覺起成生滅。非謂別有生滅從",
    "T44n1848_008:0337b02": "覺而起。如水起波。斯義無別。本覺即如來藏",
    "T44n1848_008:0337b03": "也。無二體者。前云無二相。此云無二體。意明",
    "T44n1848_008:0337b04": "只有一相一體。以心是生滅體生滅是心相。",
    "T44n1848_008:0337b05": "覺成不覺。不覺與覺不相捨離。",
    "T44n1848_008:0337b06": "故下文下二引證三。初引文。即隨染本覺中",
    "T44n1848_008:0337b07": "文。",
    "T44n1848_008:0337b08": "此中下二釋意。可知。",
    "T44n1848_008:0337b09": "心亦下三法合。神解者。本覺不昧。鑒照靈通",
    "T44n1848_008:0337b10": "也。餘文可知。",
    "T44n1848_008:0337b11": "疏此是下揀濫。不生滅與生滅合者。謂真隨",
    "T44n1848_008:0337b12": "妄轉流轉門也。即背覺合塵義。非是等者。謂",
    "T44n1848_008:0337b13": "息妄歸真還滅門也。即滅塵合覺義。然此二",
    "T44n1848_008:0337b14": "中隨合則體隱相現。反合則相泯體彰故。前",
    "T44n1848_008:0337b15": "門云。一切法悉皆真故。皆同如故。此反合也。",
    "T44n1848_008:0337b16": "此門即云。依如來藏故有生滅心。又云。依覺",
    "T44n1848_008:0337b17": "故迷等。此隨合也。由是疏中前義即生滅門。",
    "T44n1848_008:0337b18": "後義即真如門。",
    "T44n1848_008:0337b19": "論非一異中三。初約法略明。疏真如者。即前",
    "T44n1848_008:0337b20": "不生滅也。非少分動。故云全體。既全體動成",
    "T44n1848_008:0337b21": "生滅法。何異之有。雖成生滅而性不變。從本",
    "T44n1848_008:0337b22": "便爾。非適今也。故云而恒生滅。是變與不變",
    "T44n1848_008:0337b23": "義別故云非一。",
    "T44n1848_008:0337b24": "楞伽下二按經出體。七識是見聞嗅嘗覺知",
    "T44n1848_008:0337b25": "末那。餘文可知。",
    "T44n1848_008:0337b26": "非異門下三據義廣釋三。初離釋二。初釋非",
    "T44n1848_008:0337b27": "異。三然三段中。皆以真如為本生滅為末。初",
    "T44n1848_008:0337b28": "則以不生滅望生滅說。次則以生滅望不生",
    "T44n1848_008:0337b29": "滅說。後即兩門同時同處說。其不異者。義在",
    "T44n1848_008:0337c01": "能成。即唯同俱。六字之中隨文詳會。問論云。",
    "T44n1848_008:0337c02": "非一非異。疏合順論以明。何故先釋非異。後",
    "T44n1848_008:0337c03": "解非一耶。答論順依真起妄義便故。先舉非",
    "T44n1848_008:0337c04": "一後言非異。文云。依如來藏有生滅心。不生",
    "T44n1848_008:0337c05": "不滅與生滅合。此非一義也。然此生滅既依",
    "T44n1848_008:0337c06": "心體不相離性故。後方可言非異也。疏文約",
    "T44n1848_008:0337c07": "法廣釋。令人生解。要先知體無二。由無二故。",
    "T44n1848_008:0337c08": "方不成一。此則順法備明。令悟本無真妄之",
    "T44n1848_008:0337c09": "異。悟此法已任辨義異。則不迷本也。故下疏",
    "T44n1848_008:0337c10": "云。此中非直不乖不異。以明不一。亦乃由不",
    "T44n1848_008:0337c11": "異故。成於不一也。今初以本從末釋。經云。即",
    "T44n1848_008:0337c12": "楞伽經善不善因者。殺等十惡為不善。不",
    "T44n1848_008:0337c13": "殺等十為善。一切趣生者。六趣四生。其中兼",
    "T44n1848_008:0337c14": "有善與不善。生滅者。捨陰取陰之義。斯則如",
    "T44n1848_008:0337c15": "來藏是真如。善不善等為生滅。既言如來藏",
    "T44n1848_008:0337c16": "為因能造即不異也。又經涅槃也。文云。譬如",
    "T44n1848_008:0337c17": "雪山有一味藥。名曰樂味。其味極甜。在深叢",
    "T44n1848_008:0337c18": "下人無見者。有人聞香。知其地中當有是藥。",
    "T44n1848_008:0337c19": "過去往世有轉輪王。於雪山中為此藥故。在",
    "T44n1848_008:0337c20": "在處處造作木筩。以接是藥。是藥熟時從地",
    "T44n1848_008:0337c21": "流出。集木筩中。其味正真。其王歿後。是藥或",
    "T44n1848_008:0337c22": "醋或鹹甜苦辛酸。六味成別。如是一味隨其",
    "T44n1848_008:0337c23": "流處。有種種味。喻如佛性以煩惱故。出種種",
    "T44n1848_008:0337c24": "味。所謂六道等。此則佛性是真如。六道為生",
    "T44n1848_008:0337c25": "滅。既言佛性隨成。即是無異之義。",
    "T44n1848_008:0337c26": "二攝末下二。初正釋。今義眾生即如者。淨名",
    "T44n1848_008:0337c27": "經也。如前所引。然眾生是生滅。如是真如既",
    "T44n1848_008:0337c28": "言其即。當知不異涅槃等者。文云。善男子。我",
    "T44n1848_008:0337c29": "於諸經說。若人見十二因緣者。即是見法。見",
    "T44n1848_008:0338a01": "法者即是見佛。見佛者即見佛性。何以故。一",
    "T44n1848_008:0338a02": "切諸佛以此為性。善男子。觀十二因緣有四",
    "T44n1848_008:0338a03": "種之智。得四種菩提。乃至云。以是義故。十二",
    "T44n1848_008:0338a04": "因緣名為佛性。斯則佛性是真如。十二因緣",
    "T44n1848_008:0338a05": "為生滅。既說十二因緣為佛性。豈曰異乎。十",
    "T44n1848_008:0338a06": "地等者。此是華嚴經意。彼經文云。佛子。菩薩",
    "T44n1848_008:0338a07": "復作是念。三界所有唯是一心。如來於此分",
    "T44n1848_008:0338a08": "別演說十二有支。皆於一心如是而立。今疏",
    "T44n1848_008:0338a09": "所引。是彼論牒經也。第一義諦者。是論釋也。",
    "T44n1848_008:0338a10": "心是中道實相故。云第一義諦。斯乃三界是",
    "T44n1848_008:0338a11": "生滅。一心是真如。唯之一字顯不異也。又此",
    "T44n1848_008:0338a12": "下即始覺中文。四相是生滅。一覺即真如。既",
    "T44n1848_008:0338a13": "云平等而同。欲何為異。然此非異之義。深而",
    "T44n1848_008:0338a14": "且隱。難有信解故。此廣引經論證之。",
    "T44n1848_008:0338a15": "又前下二對前重辨。即重對前科。以明非異",
    "T44n1848_008:0338a16": "也。即末之本者。重釋前科也。此則以末收本。",
    "T44n1848_008:0338a17": "無本而非末。如以波攝水。無水而非波。更有",
    "T44n1848_008:0338a18": "何水與波為異。故云非異。後即等者。重辨此",
    "T44n1848_008:0338a19": "科。攝末歸本義也。此則以本收末無末而非",
    "T44n1848_008:0338a20": "本。如以水攝波無波而非水。更有何波與水",
    "T44n1848_008:0338a21": "為異。前則唯末後則唯本。既無二相故云非",
    "T44n1848_008:0338a22": "異。",
    "T44n1848_008:0338a23": "三本末平等中經云即楞伽經。文云。大慧。如",
    "T44n1848_008:0338a24": "來藏藏識本性清淨。為客塵所染而為不淨。",
    "T44n1848_008:0338a25": "我為勝鬘夫人及餘深妙淨智菩薩。說如來",
    "T44n1848_008:0338a26": "藏名為藏識。與七識俱起。令諸聲聞見法無",
    "T44n1848_008:0338a27": "我。我為勝鬘說佛境界。非外道境界。此言如",
    "T44n1848_008:0338a28": "來藏。即是真如。真如是本。七識是生滅。生滅",
    "T44n1848_008:0338b01": "是末。既云其俱。即平等義。又經亦彼經也。與",
    "T44n1848_008:0338b02": "前文小異而意大同。詳之可會。又論即十地",
    "T44n1848_008:0338b03": "論。唯真不生者。果佛無生故。單妄不成者。無",
    "T44n1848_008:0338b04": "所依故。然唯真之法則容有。單妄之法則全",
    "T44n1848_008:0338b05": "無。今以相對且作斯說。此則下都結。亦通結",
    "T44n1848_008:0338b06": "三門詳之。",
    "T44n1848_008:0338b07": "不一下釋非一文四。今初躡前正釋四。初正",
    "T44n1848_008:0338b08": "釋攝末之本。即生滅之真如。攝本之末即真",
    "T44n1848_008:0338b09": "如之生滅。既一生滅一不生滅。豈為一義。是",
    "T44n1848_008:0338b10": "則於心不異中。明不一義。",
    "T44n1848_008:0338b11": "依是下。二引證可知。",
    "T44n1848_008:0338b12": "解云下。三釋上引文意。不在中者。無中可在",
    "T44n1848_008:0338b13": "也。不同二人同在一室中。即如兩木成林。兩",
    "T44n1848_008:0338b14": "木既分。乃得云一木不在林中。",
    "T44n1848_008:0338b15": "此約下四通妨。或問曰。義既不一應不和合。",
    "T44n1848_008:0338b16": "故此釋之。謂於二義之中。偏舉此義而說。非",
    "T44n1848_008:0338b17": "謂壞彼和合以成不一。即知正說此不一義",
    "T44n1848_008:0338b18": "時。彼法元自和合。何以故者。徵意。云何以不",
    "T44n1848_008:0338b19": "壞和合。又能不一耶。此中下釋也。如來藏等",
    "T44n1848_008:0338b20": "者。謂不生滅既是即生滅之不生滅。當知此",
    "T44n1848_008:0338b21": "不生滅與自七識生滅。未曾不和合。於和合",
    "T44n1848_008:0338b22": "中而論不一也。七識等者。謂生滅既是即不",
    "T44n1848_008:0338b23": "生滅之生滅。當知此生滅與自如來藏。不生",
    "T44n1848_008:0338b24": "滅未曾不和合。而於此中以論不一也。所言",
    "T44n1848_008:0338b25": "自者。顯非別外本不相離。不相離者。即和合",
    "T44n1848_008:0338b26": "也。斯則只於非異處說非一義。誰言破此和",
    "T44n1848_008:0338b27": "合耶。",
    "T44n1848_008:0338b28": "此中下二反藉非異二。初標可見。",
    "T44n1848_008:0338c01": "二釋。何以故者。徵意云不乖非異。其義已明。",
    "T44n1848_008:0338c02": "有何所以能成非一。若如等者。釋意云。若如",
    "T44n1848_008:0338c03": "來藏隨緣時。失自不生滅體。即兼無生滅相。",
    "T44n1848_008:0338c04": "以無所依故。此文且顯二法。若異有如此失。",
    "T44n1848_008:0338c05": "是則不成不異義也。彼義既不成。兼此不一",
    "T44n1848_008:0338c06": "義亦不成。以二義既失。約於何法。以明不一",
    "T44n1848_008:0338c07": "耶。是故下明不異義。今由不異故。生滅起時",
    "T44n1848_008:0338c08": "不失不生滅。由不失故。生滅得存。二義既存",
    "T44n1848_008:0338c09": "故。得不一義成立。豈非由不異故。成得不一",
    "T44n1848_008:0338c10": "耶。又亦由此非一義故得成彼非異義。以真",
    "T44n1848_008:0338c11": "起成妄故。得說有妄不異真妄。若不起說何",
    "T44n1848_008:0338c12": "不異。前段所不言者。以未說後義故。",
    "T44n1848_008:0338c13": "又此下三舉體相攝二。初正辨。真妄下各出",
    "T44n1848_008:0338c14": "其體。如文可知。此以無明為非生滅者。非麁",
    "T44n1848_008:0338c15": "相之生滅故。非不生滅者。以有細相流注之",
    "T44n1848_008:0338c16": "生滅故。例如非想非非想處耳。此四下正辨",
    "T44n1848_008:0338c17": "舉體相收。且舉如來藏者。必收諸法。以是在",
    "T44n1848_008:0338c18": "纏名故。又舉梨耶。由無明動真妄合故。若舉",
    "T44n1848_008:0338c19": "七識。亦由無明與藏俱在梨耶中。故若舉無",
    "T44n1848_008:0338c20": "明。無明無體。依覺有故。亦在梨耶故。下文說",
    "T44n1848_008:0338c21": "依梨耶有無明。又說無明滅時和合識破。由",
    "T44n1848_008:0338c22": "是舉一即蔽諸也。緣起等者。眾法和合方成",
    "T44n1848_008:0338c23": "一大緣起之相。",
    "T44n1848_008:0338c24": "此中下二釋疑。或問曰。若然者云何前引經。",
    "T44n1848_008:0338c25": "言如來藏不在梨耶中。故此釋通。以義說如",
    "T44n1848_008:0338c26": "此。非事異也。餘義準此者。今文舉喻。且約濕",
    "T44n1848_008:0338c27": "性對浪而說。以喻藏性唯不生滅對七識。唯",
    "T44n1848_008:0338c28": "生滅一義。以論即離。對餘二義理亦準知。故",
    "T44n1848_008:0338c29": "云思之。故前文云。隨舉一義。即融攝自體也",
    "T44n1848_008:0339a01": "問既下四問答通妨有二問答。初問中怪前",
    "T44n1848_008:0339a02": "所引經文云。如來藏者不在阿梨耶中。答意",
    "T44n1848_008:0339a03": "云。真與妄合方曰梨耶。其如梨耶都無自體。",
    "T44n1848_008:0339a04": "且約義說。則真妄二法悉在其中。由是梨耶",
    "T44n1848_008:0339a05": "為總真妄為別。只合言在總中。不合言在別",
    "T44n1848_008:0339a06": "中。今既分動靜。則使梨耶總義不成。無中可",
    "T44n1848_008:0339a07": "在故。云不在梨耶中。",
    "T44n1848_008:0339a08": "後問意云。今梨耶既通動靜。應合亦在真如",
    "T44n1848_008:0339a09": "門。何故獨在生滅門耶。答中且說唯在生滅",
    "T44n1848_008:0339a10": "門。意自然例知不在真如門也。以梨耶是起",
    "T44n1848_008:0339a11": "靜以成動。體不相離故。靜隨動在此門中也。",
    "T44n1848_008:0339a12": "非直等者。意云。謂不動尚在動門。何況動靜",
    "T44n1848_008:0339a13": "兼者。何以下徵釋可知。應思準之者。意令準",
    "T44n1848_008:0339a14": "知不在真如門也。以梨耶雖有靜義。然不在",
    "T44n1848_008:0339a15": "真如門者。以此靜是隨動之靜。非同真如門",
    "T44n1848_008:0339a16": "是不起之靜。靜體雖同靜義且異。梨耶既動",
    "T44n1848_008:0339a17": "靜相帶。故不在真如門也。以此門是唯靜故。",
    "T44n1848_008:0339a18": "疏略不說此義。乃云應思準之。",
    "T44n1848_008:0339a19": "又若下二合釋二義二。初遮一異。然則相無",
    "T44n1848_008:0339a20": "相宗學人有失意者。於此二中各負一過。離",
    "T44n1848_008:0339a21": "此等者。故前云。依如來藏有生滅心。後云。無",
    "T44n1848_008:0339a22": "明滅故智性不壞。",
    "T44n1848_008:0339a23": "又若下二顯和合三。初正釋。無和合等者。例",
    "T44n1848_008:0339a24": "如中論偈云。染法染者一。一法云何合。染法",
    "T44n1848_008:0339a25": "染者異。異法云何合。此則由非一異義。成和",
    "T44n1848_008:0339a26": "合義也。",
    "T44n1848_008:0339a27": "如經下二引證三。初雙標二喻。即楞伽經也。",
    "T44n1848_008:0339a28": "如文。",
    "T44n1848_008:0339a29": "二若泥下單釋塵泥。非彼所成者。非彼微塵",
    "T44n1848_008:0339b01": "成泥團也。應無差者。塵未和水。應名泥團。既",
    "T44n1848_008:0339b02": "成泥團應曰微塵。",
    "T44n1848_008:0339b03": "如是下。三總以法合。藏識非因者。非無也。因",
    "T44n1848_008:0339b04": "真相也。既若成異則藏識不因真相所成。如",
    "T44n1848_008:0339b05": "前泥團不因微塵。又如何云依如來藏有生",
    "T44n1848_008:0339b06": "滅心。藏識亦應滅者。以無和合義故。故下云。",
    "T44n1848_008:0339b07": "破和合識相。今言滅者。但無一分生滅。是故",
    "T44n1848_008:0339b08": "非真相滅者。下文云。妄心則滅法身顯現。又",
    "T44n1848_008:0339b09": "云。心相隨滅非心智滅。業相滅者。舉細攝麁",
    "T44n1848_008:0339b10": "也。",
    "T44n1848_008:0339b11": "解云下。三釋其所引。文易可知。",
    "T44n1848_008:0339b12": "今此下三總結成。可知。",
    "T44n1848_008:0339b13": "立名中疏二。初正釋論意。此生等者。再牒前",
    "T44n1848_008:0339b14": "文之義。目此下合彼二義以結此名。",
    "T44n1848_008:0339b15": "或云下二廣辨名相二。初對二師以辨名。楚",
    "T44n1848_008:0339b16": "夏者。謂如此方吳楚華夏言音訛轉。西域五",
    "T44n1848_008:0339b17": "天亦爾。故指彼同此。又云。阿梨耶阿陀那等。",
    "T44n1848_008:0339b18": "此但輕重有異也。無沒者。即正與梵文敵對。",
    "T44n1848_008:0339b19": "藏識即取名下義。翻藏是下會二名也。由彼",
    "T44n1848_008:0339b20": "我見所攝藏。故遂令無始相續不斷。故云不",
    "T44n1848_008:0339b21": "失。是以義上之名雖少不同。名下之義故無",
    "T44n1848_008:0339b22": "異也。如佛性為覺為知。了了分明等。",
    "T44n1848_008:0339b23": "所攝下二約三藏以釋義。於中有執藏所藏",
    "T44n1848_008:0339b24": "能藏之義。如次辨釋。謂諸下標。所以下釋。似",
    "T44n1848_008:0339b25": "一者。業相初起未分王數及與外境。實非一",
    "T44n1848_008:0339b26": "而似一也。似常者。生滅微細似常而非常也。",
    "T44n1848_008:0339b27": "楞嚴云。又汝精明湛不搖處。名恒常者。於身",
    "T44n1848_008:0339b28": "不出見聞覺知。若實精真不容習妄。故云似",
    "T44n1848_008:0339b29": "常。諸愚者一切異生無二空智者。以似為實",
    "T44n1848_008:0339c01": "即法執。智相執之確然不改。即六七二識是",
    "T44n1848_008:0339c02": "能執心也。內我即我執。於自身內而生執故。",
    "T44n1848_008:0339c03": "以執他身及諸法各有自性。亦名為我。故",
    "T44n1848_008:0339c04": "此揀云自內也。我見下結為藏義也。攝即執",
    "T44n1848_008:0339c05": "也。既為我見所執故。名為藏。執即藏也。由是",
    "T44n1848_008:0339c06": "下出所以。二種我見即人法也。永不起位。即",
    "T44n1848_008:0339c07": "第八地。準唯識說。此識有三位。一我愛執藏",
    "T44n1848_008:0339c08": "位。通一切異生二乘有學及七地已前菩薩。",
    "T44n1848_008:0339c09": "皆起我執執第八見分為我故。第八識名阿",
    "T44n1848_008:0339c10": "賴耶。此云執藏也。二善惡業果位。即通一",
    "T44n1848_008:0339c11": "切異生。至十地滿心二乘無學等位。由善惡",
    "T44n1848_008:0339c12": "因感無記果。果異於因名異熟識。三相續執",
    "T44n1848_008:0339c13": "持位。即通因果一切位。以第八識執持諸法",
    "T44n1848_008:0339c14": "種子等。今不散失故。名阿陀那。阿陀那義",
    "T44n1848_008:0339c15": "翻執持。今云不起位者。即第八地已上也。以",
    "T44n1848_008:0339c16": "離我見所執。不名賴耶。故失斯名。仍揀下位",
    "T44n1848_008:0339c17": "入觀之時。有暫不起故云永也。然不亡識體",
    "T44n1848_008:0339c18": "故言失名。又能藏下所藏義。謂此識體藏在",
    "T44n1848_008:0339c19": "根身種子器世間中。以根身等是此識之相",
    "T44n1848_008:0339c20": "分故。如珠在像中。不同身在室中。若覓梨耶",
    "T44n1848_008:0339c21": "識。只在色心中。欲覓摩尼珠。只在青黃內。又",
    "T44n1848_008:0339c22": "能藏諸法下能藏義也。謂根身等法。皆藏在",
    "T44n1848_008:0339c23": "識體之中。如像在珠內。欲覓一切法。總在梨",
    "T44n1848_008:0339c24": "耶中。欲覓一切像。總在摩尼內。然但以前義",
    "T44n1848_008:0339c25": "互為能所也。論云下引唯識證成。可知。",
    "T44n1848_008:0339c26": "科云釋上生滅心者。以立義分中云是心生",
    "T44n1848_008:0339c27": "滅因緣相。今則且釋心生滅也。論二種義下",
    "T44n1848_008:0339c28": "疏二。初釋開數二。初標舉釋意。稍難者。以此",
    "T44n1848_008:0339c29": "一識二義之中含有多法。外則包羅萬像。內",
    "T44n1848_008:0340a01": "則能所俱成。存之則生死無涯。破之則涅槃",
    "T44n1848_008:0340a02": "有得。若不分別。何以了知。行相幽隱。故名為",
    "T44n1848_008:0340a03": "難。然其深智於此可了故。復言稍稍少也。括",
    "T44n1848_008:0340a04": "檢也。謂總檢括論之前後。以釋此意。然亦但",
    "T44n1848_008:0340a05": "齊生滅一門。",
    "T44n1848_008:0340a06": "何者下二依義具釋中三。初約真妄開合以",
    "T44n1848_008:0340a07": "釋義。文有七。一開真妄成四義。然真之與妄。",
    "T44n1848_008:0340a08": "皆依一法界心所說。蓋以此心本來有體有",
    "T44n1848_008:0340a09": "用。即用之體則蕩然空寂。即體之用則了然",
    "T44n1848_008:0340a10": "覺知。以無始迷之故。於空寂之處。則確然根",
    "T44n1848_008:0340a11": "身塵境。於覺知之處。則紛然分別緣慮。故肇",
    "T44n1848_008:0340a12": "公云。法身隱於形㲉之中。真智隱於緣慮之",
    "T44n1848_008:0340a13": "內。然其形㲉緣慮本來體空。空寂覺知元來",
    "T44n1848_008:0340a14": "不變。不變之真本自隨緣。體空之妄元來成",
    "T44n1848_008:0340a15": "事。非因造作。法爾如斯。眾生身心見今若",
    "T44n1848_008:0340a16": "此。即約此義以明染淨緣起之義也。今不別",
    "T44n1848_008:0340a17": "標一心者。含在真字中。以無二體故。不變者",
    "T44n1848_008:0340a18": "未嘗不空寂。未嘗不覺知故。故論云。所謂心",
    "T44n1848_008:0340a19": "性不生不滅。又云。一切染法不相應故。又云。",
    "T44n1848_008:0340a20": "所言覺者。心體離念等虛空界。隨緣者。隨染",
    "T44n1848_008:0340a21": "順流而成九相。故文云。依如來藏。故有生滅",
    "T44n1848_008:0340a22": "心等。隨淨反末而成四位。故下文云。覺知",
    "T44n1848_008:0340a23": "前念起惡。能止後念。令其不起等。體空者。遍",
    "T44n1848_008:0340a24": "計之法情有理無故。故論云。一切諸法唯依",
    "T44n1848_008:0340a25": "妄念而有差別等。又依他之法相有性無故。",
    "T44n1848_008:0340a26": "故論云。是故一切法如鏡中像。無體可得。成",
    "T44n1848_008:0340a27": "事者。成染事則三界依正。成淨事則三乘因",
    "T44n1848_008:0340a28": "果。如下所說九相二身是也。此則隨緣如作",
    "T44n1848_008:0340a29": "夢。成事如夢物。體空如夢物元虛。不變如內",
    "T44n1848_008:0340b01": "身宛爾。",
    "T44n1848_008:0340b02": "此真下。二束四義成二門。初義即真中不變",
    "T44n1848_008:0340b03": "妄中體空。由此二義成真如門。此門攝妄則",
    "T44n1848_008:0340b04": "妄體空。攝真則真不變。染淨平等一相無相。",
    "T44n1848_008:0340b05": "故有此門。後義即真中隨緣。妄中成事。由",
    "T44n1848_008:0340b06": "此二義成生滅門。此門攝真則真隨緣。攝妄",
    "T44n1848_008:0340b07": "則妄成事。即成染淨諸法差別等相。故有此",
    "T44n1848_008:0340b08": "門。",
    "T44n1848_008:0340b09": "此隨下。三開生滅成四義。此約生滅門中。真",
    "T44n1848_008:0340b10": "妄相對互論自他。便成四義。然真中違他順",
    "T44n1848_008:0340b11": "自。即是妄中違自順他。真中違自順他。即是",
    "T44n1848_008:0340b12": "妄中違他順自。但為門不同而義一也。違順",
    "T44n1848_008:0340b13": "行相即見下文。",
    "T44n1848_008:0340b14": "無明下。四開四義成八義三。初正示八義。無",
    "T44n1848_008:0340b15": "明下且明妄中四義。示性等者。謂反流對染",
    "T44n1848_008:0340b16": "詮顯示現真性功德。如下云。不覺念起見諸",
    "T44n1848_008:0340b17": "境界。故說無明。心性不起。即是大智慧光明",
    "T44n1848_008:0340b18": "義。乃至若心有動。具有過恒沙等妄染之義。",
    "T44n1848_008:0340b19": "心性不動。則有過恒沙等諸佛功德相義示",
    "T44n1848_008:0340b20": "現。又說性本無慳。順修檀度等。知名義等者。",
    "T44n1848_008:0340b21": "謂分別妄心順生滅時。屬於無明名為染用。",
    "T44n1848_008:0340b22": "若順真如故名淨用。故下文云。以有不覺妄",
    "T44n1848_008:0340b23": "想心故。能知名義。為說真覺。若離不覺之心。",
    "T44n1848_008:0340b24": "則無真覺自相可說。又云。無明染法實無淨",
    "T44n1848_008:0340b25": "用。但以真如而熏習故。則有淨用。覆真者。真",
    "T44n1848_008:0340b26": "理平等妄心差別。差別之妄現時。平等之真",
    "T44n1848_008:0340b27": "即隱。故下云。染心義者。名煩惱礙。能障真如",
    "T44n1848_008:0340b28": "根本智故。無明義者。名為智礙。能障世間自",
    "T44n1848_008:0340b29": "然業智。故成妄心者。以無明熏習之所起故。",
    "T44n1848_008:0340c01": "故論云。以有無明染法因故。則熏習真如。以",
    "T44n1848_008:0340c02": "熏習。故則有妄心等。又云。無明熏習義有二",
    "T44n1848_008:0340c03": "種。一者根本熏習。以能成就業識義故。二者",
    "T44n1848_008:0340c04": "所起見愛熏習。以能成就分別事識義故。真",
    "T44n1848_008:0340c05": "如下明真中四義。顯真德者。反流翻染形對",
    "T44n1848_008:0340c06": "妄法。顯此真德。即下隨染本覺中智淨相文",
    "T44n1848_008:0340c07": "云。謂依法力熏習。如實修行滿足方便故。破",
    "T44n1848_008:0340c08": "和合識相。滅相續心相。顯現法身。智淳淨故。",
    "T44n1848_008:0340c09": "起淨用者。無明是妄恒起染用。以真熏有力。",
    "T44n1848_008:0340c10": "令彼反流順真如性。故名淨用。下云。自體相",
    "T44n1848_008:0340c11": "熏習者。從無始世來。具無漏法。備有不思議",
    "T44n1848_008:0340c12": "業。作境界之性。依此二義恒常熏習。能令眾",
    "T44n1848_008:0340c13": "生厭生死苦。樂求涅槃。又云。以有真如法故。",
    "T44n1848_008:0340c14": "能熏習無明。乃至得涅槃。成自然業等。隱真",
    "T44n1848_008:0340c15": "者。即前說真如隨緣成梨耶識。既成識已隱",
    "T44n1848_008:0340c16": "在識中。以其隱故。名如來藏。已見上文。現",
    "T44n1848_008:0340c17": "妄者。真體既隱妄相即現。謂境界相是也。下",
    "T44n1848_008:0340c18": "云不了真如法。故不覺念起現妄境界。",
    "T44n1848_008:0340c19": "此上下二合對四覺。然此覺與不覺。但以真",
    "T44n1848_008:0340c20": "妄相對為門不同。各有四義。故開成八。今於",
    "T44n1848_008:0340c21": "真妄各分體用故。兩兩相從但唯有四。如疏",
    "T44n1848_008:0340c22": "四段。前二段約淨分其體用。初段合二。順體",
    "T44n1848_008:0340c23": "成本覺。次又由下。合二順用。成始覺。後又由",
    "T44n1848_008:0340c24": "下二段約染分其體用。初段合二順體。成根",
    "T44n1848_008:0340c25": "本不覺。次又由下合二順用成枝末不覺。是",
    "T44n1848_008:0340c26": "以二二合論乃成染淨各分體用。故合前八",
    "T44n1848_008:0340c27": "成四義也。",
    "T44n1848_008:0340c28": "此生下。三結指廣略。然八門之廣則已極。四",
    "T44n1848_008:0340c29": "門之略則未極。以次更有為二為一故。言四",
    "T44n1848_008:0341a01": "義者。即上違順等四。非取今四覺為四。以此",
    "T44n1848_008:0341a02": "是結指上文也。",
    "T44n1848_008:0341a03": "若約下。五束八義成四門。言分相者。謂分齊",
    "T44n1848_008:0341a04": "法相也。以一切淨緣分齊法相屬於二覺。一",
    "T44n1848_008:0341a05": "切染緣分齊法相屬二不覺。又於中淨法之",
    "T44n1848_008:0341a06": "體屬於本覺。淨法之用屬於始覺。染法之體",
    "T44n1848_008:0341a07": "屬根本不覺。染法之相屬枝末不覺。故合前",
    "T44n1848_008:0341a08": "八以成四也。",
    "T44n1848_008:0341a09": "若本下。六束四門成二義。謂始覺是末。不離",
    "T44n1848_008:0341a10": "本覺之本。故下文云。以始覺者。即同本覺。又",
    "T44n1848_008:0341a11": "云。而實無有始覺之異。乃至平等同一覺故。",
    "T44n1848_008:0341a12": "枝末不覺不離根本不覺。故下文云。當知無",
    "T44n1848_008:0341a13": "明能生一切染法。以一切染法皆是不覺相",
    "T44n1848_008:0341a14": "故。然本始二覺。但是體用之異。本末二不覺",
    "T44n1848_008:0341a15": "但是麁細之異。豈得離體有用離細有麁。故",
    "T44n1848_008:0341a16": "唯二也。",
    "T44n1848_008:0341a17": "若鎔融下。七合二義成一門。以本從一生滅",
    "T44n1848_008:0341a18": "門。展轉開成八門之義。乃是據本以彰末。今",
    "T44n1848_008:0341a19": "却收束以成生滅門。則是攝末以歸本也。",
    "T44n1848_008:0341a20": "又若下。二約諸識分齊以結成。諸識等者。即",
    "T44n1848_008:0341a21": "本事二識也。然此二識分齊行相各不相是。",
    "T44n1848_008:0341a22": "以本識是體事識屬用。今以二本是體。宜在",
    "T44n1848_008:0341a23": "體分以梨耶無始相續具覺不覺。行相相順。",
    "T44n1848_008:0341a24": "是故二本皆在其中。故下文云。以如來藏無",
    "T44n1848_008:0341a25": "前際故。無明之相亦無有始。餘二等者。始覺",
    "T44n1848_008:0341a26": "悟時。方有六麁託境而生。行相麁浮宜在麁",
    "T44n1848_008:0341a27": "分。是故此二在生起識中。此則攝四覺歸二",
    "T44n1848_008:0341a28": "識也。若約本下攝事識歸本識。以體用不二。",
    "T44n1848_008:0341a29": "如波與水。是故四義俱不離本識也。此即同",
    "T44n1848_008:0341b01": "前一生滅門耳。但前約門說。今約識論也。故",
    "T44n1848_008:0341b02": "云下結由是廣之成八。攝之成二。二義皆從",
    "T44n1848_008:0341b03": "一識中出。故今論云。此識有二義。",
    "T44n1848_008:0341b04": "問此下。三約問答通妨。以辨異二。初辨異二",
    "T44n1848_008:0341b05": "義。問意可知。答中先分別正答。初辨一心二",
    "T44n1848_008:0341b06": "義。即依一心法。有二種門義。隨緣即生滅門。",
    "T44n1848_008:0341b07": "不變即真如門。今此下辨一識二義。即唯約",
    "T44n1848_008:0341b08": "生滅門。不該真如門。此中理淨即覺義。染事",
    "T44n1848_008:0341b09": "即不覺義。即前生滅不生滅和合之義。廣如",
    "T44n1848_008:0341b10": "前釋。無二相即前和合非異義。染淨等即非",
    "T44n1848_008:0341b11": "一義。是則下判成寬狹可知。",
    "T44n1848_008:0341b12": "問此下二辨異二真。問意云。若言同者。應合",
    "T44n1848_008:0341b13": "俱名真如。不然俱名本覺。何以前後立名別",
    "T44n1848_008:0341b14": "耶。若言異者。約何論別。答中約體絕相者。如",
    "T44n1848_008:0341b15": "前云。心真如者。即是一法界大總相法門體。",
    "T44n1848_008:0341b16": "乃至離言說名字心緣等相。本覺等者。是所",
    "T44n1848_008:0341b17": "示相大中文。本者下釋所以。謂本性功德即",
    "T44n1848_008:0341b18": "是覺也。今就略以立名。謂之本覺。約廣以顯",
    "T44n1848_008:0341b19": "相。號性功德也。以此下結揀所異。謂本覺之",
    "T44n1848_008:0341b20": "名不於真如門中說。而於生滅門中說者。以",
    "T44n1848_008:0341b21": "約翻妄而立。故是故下。引所示之法。證成前",
    "T44n1848_008:0341b22": "義。",
    "T44n1848_008:0341b23": "論生一切法中疏三。今初對前門以通各義。",
    "T44n1848_008:0341b24": "上二下牒外難。以此下通釋。狹義如前已見。",
    "T44n1848_008:0341b25": "由含下正明攝一切也。一切雖多不出染淨。",
    "T44n1848_008:0341b26": "今有覺義故攝淨。有不覺義故攝染。故云一",
    "T44n1848_008:0341b27": "切法。不言下明不同二門也。以染淨相兼方",
    "T44n1848_008:0341b28": "成一切。今覺義攝淨不攝染。不覺義攝染不",
    "T44n1848_008:0341b29": "攝淨。斯則二義共攝一切則可。各攝一切則",
    "T44n1848_008:0341c01": "不可。若一心二門之中。則每門已自攝染攝",
    "T44n1848_008:0341c02": "淨。由是不同故不言各也。",
    "T44n1848_008:0341c03": "又上下二揀前文。以釋生義。先牒難。以真下",
    "T44n1848_008:0341c04": "通釋。無能生義者。文云。所謂心性不生不滅",
    "T44n1848_008:0341c05": "等。故以不覺下約順流。生諸染法即三細六",
    "T44n1848_008:0341c06": "麁等以本覺下約反流。生諸淨法。即四位二",
    "T44n1848_008:0341c07": "身等。依此下。通結。下四下。引說處。問此門",
    "T44n1848_008:0341c08": "既有生義。何不於二門之初便言耶。答前文",
    "T44n1848_008:0341c09": "以生滅與真如同處標示。無便言之。今此獨",
    "T44n1848_008:0341c10": "明。故得言生也。",
    "T44n1848_008:0341c11": "非直下。三躡下句以辨攝義。其猶金能成像",
    "T44n1848_008:0341c12": "像不離金。水能生波波不離水。即三藏之中",
    "T44n1848_008:0341c13": "能藏之義。",
    "T44n1848_008:0341c14": "約淨等者。覺是淨法。於中有始有本。則隨流",
    "T44n1848_008:0341c15": "時體本覺隱用始覺廢為滅。反流時體顯用起為",
    "T44n1848_008:0341c16": "生。論所言下二。初正顯覺體。謂心下標也。疏",
    "T44n1848_008:0341c17": "離於等者。心體真實本自靈鑒。念相虛妄從",
    "T44n1848_008:0341c18": "來闇昧。若心有念是謂闇昧。名為不覺。心既",
    "T44n1848_008:0341c19": "離念則無闇昧。唯一靈知。名之為覺。復言體",
    "T44n1848_008:0341c20": "離者。當知本無。以本無故。名為本覺。論離念",
    "T44n1848_008:0341c21": "相下釋也。相謂義相。即下二義是也。此之二",
    "T44n1848_008:0341c22": "義正是本覺相。即相大也。等謂齊等。本覺之",
    "T44n1848_008:0341c23": "義與空齊等故也。疏非唯等者。即正釋相之",
    "T44n1848_008:0341c24": "一字。即大智慧光明等義。以一一義稱體而",
    "T44n1848_008:0341c25": "周。不異不二皆等虛空。故云與虛空等。此文",
    "T44n1848_008:0341c26": "乃是海東疏義。故今引用。二義如下所配。橫",
    "T44n1848_008:0341c27": "遍三際者。若言遍則合云凡聖。若言通則合",
    "T44n1848_008:0341c28": "云三際。今所異者。以三際凡聖互有相通。舉",
    "T44n1848_008:0341c29": "三際時。一一際中必具凡聖。凡聖皆如。故云",
    "T44n1848_008:0342a01": "橫遍三際。舉凡聖時。一一凡聖必具三際。始",
    "T44n1848_008:0342a02": "終皆爾。故云竪通凡聖。蓋欲異於常說橫不",
    "T44n1848_008:0342a03": "該竪。故有此言。顯無不遍也。在纏等者。此雖",
    "T44n1848_008:0342a04": "約時竪說。語似未盡。然理亦該收。謂在纏必",
    "T44n1848_008:0342a05": "具情器。出障必收身土。二俱無二也。",
    "T44n1848_008:0342a06": "論即是下。二會體立名。如來者是應身。法身",
    "T44n1848_008:0342a07": "是真身。如來之法身依士釋。意明心體與法",
    "T44n1848_008:0342a08": "身無二。故云即是。又離真無應。應即是真。故",
    "T44n1848_008:0342a09": "云即是。又如來法身並同真身。但以約人標",
    "T44n1848_008:0342a10": "法故。曰如來法身。亦是即義。上二皆持業釋。",
    "T44n1848_008:0342a11": "由是即字通茲三用。然初一是正。餘二是兼",
    "T44n1848_008:0342a12": "也。學者應知。言平等者。聖凡情器無二圓滿",
    "T44n1848_008:0342a13": "故。疏欲明等者。欲顯在纏之本覺。遂舉出纏",
    "T44n1848_008:0342a14": "之法身。此則約果以顯因也。名雖因果有殊。",
    "T44n1848_008:0342a15": "而真實之體無二故。論云即是也。論依此等",
    "T44n1848_008:0342a16": "者。依體立名也。謂心體寂滅無有變改。從本",
    "T44n1848_008:0342a17": "已來可軌則。故名之為法。是體依聚故。名之",
    "T44n1848_008:0342a18": "為身。今依此體而立覺名者。以顯法身非是",
    "T44n1848_008:0342a19": "一向凝然寂滅無知無覺也。又顯此覺非是",
    "T44n1848_008:0342a20": "有為生滅之法。故約法身以立。是則一體之",
    "T44n1848_008:0342a21": "上寂故名法身。照故名本覺。所言依者。但是",
    "T44n1848_008:0342a22": "依約之義。不同草木依根有苗分能所也。亦",
    "T44n1848_008:0342a23": "不同依如來藏有生滅心有真妄也。此乃一",
    "T44n1848_008:0342a24": "體真實。但約此體上靈照之義。便名本覺也。",
    "T44n1848_008:0342a25": "疏既是等者。法身之理。三乘教中同許不生",
    "T44n1848_008:0342a26": "不滅。是本有之法。既目此法為覺。是可為本。",
    "T44n1848_008:0342a27": "無性下引證。本覺即法身義也。以此宗中理",
    "T44n1848_008:0342a28": "智無別。謂即理之智名為本覺。即智之理名",
    "T44n1848_008:0342a29": "為法身。如珠即明無二無別。不同權宗為無",
    "T44n1848_008:0342b01": "為異。",
    "T44n1848_008:0342b02": "起信論疏筆削記卷第八"
}