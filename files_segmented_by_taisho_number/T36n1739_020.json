{
    "T36n1739_020:0853a12": "新華嚴經論卷第二十",
    "T36n1739_020:0853a14": "長者李通玄撰",
    "T36n1739_020:0853a15": "一爾時一切寶莊嚴殿已下至悉過諸天供養",
    "T36n1739_020:0853a16": "之上有八行經。明如來受請入殿以佛自己",
    "T36n1739_020:0853a17": "善根依果出勝諸天無比對分。此明加行會",
    "T36n1739_020:0853a18": "勝位德如佛故。二時兜率天宮中已下至而",
    "T36n1739_020:0853a19": "說頌言有五行半經。明諸天妓樂熾然不息",
    "T36n1739_020:0853a20": "諸天歡喜說頌分。此明入法悅樂故。",
    "T36n1739_020:0853a21": "第九有二十行頌。明稱歎往昔如來來入此",
    "T36n1739_020:0853a22": "殿分。云吉祥者。眾善所集名吉。眾福所加名",
    "T36n1739_020:0853a23": "祥。云金色殿者。殿有金色光明。亦名法身無",
    "T36n1739_020:0853a24": "垢。云蓮華殿者。殿有眾色蓮華莊嚴。亦表法",
    "T36n1739_020:0853a25": "無染。是蓮華義。山王殿者。明積德如山王。",
    "T36n1739_020:0853a26": "非殿有山。如經云。寶者。貴德為寶。非關寶",
    "T36n1739_020:0853a27": "王。餘義可知。所以須歎往昔如來者有三義。",
    "T36n1739_020:0853a28": "一兜率天王念昔自分善根力合古。二明古",
    "T36n1739_020:0853a29": "今諸佛道跡普周。三明如來道跡依古不異",
    "T36n1739_020:0853b01": "非天魔梵所改今為眾生生信入故。此十佛",
    "T36n1739_020:0853b02": "亦以加行隨行成名。",
    "T36n1739_020:0853b03": "第十兩行經。明兜率天王歎佛并結十方同",
    "T36n1739_020:0853b04": "此。",
    "T36n1739_020:0853b05": "第十一品末有十三行半經。約分為二段。一",
    "T36n1739_020:0853b06": "爾時世尊已下至為眾說法有六行半經。明",
    "T36n1739_020:0853b07": "如來處座為眾說法分。二不可說諸菩薩眾",
    "T36n1739_020:0853b08": "已下有七行經。明十方菩薩來集處座殿內",
    "T36n1739_020:0853b09": "莊嚴妙好勝諸天一切十方兜率天悉同此雲",
    "T36n1739_020:0853b10": "集莊嚴分。座體前已釋訖。師子座上結跏趺",
    "T36n1739_020:0853b11": "坐者有二義。一世間威儀。二會此十迴向中",
    "T36n1739_020:0853b12": "理事交徹。如來座體。以法界緣起不思議智",
    "T36n1739_020:0853b13": "無所依住大慈大悲以為座體。以無依住智",
    "T36n1739_020:0853b14": "性自遍周與虛空等。不去不來而對現色。身",
    "T36n1739_020:0853b15": "與眾生數等。任根差別。隨應調伏而化度之。",
    "T36n1739_020:0853b16": "而無所造作。如經云法身清淨妙用自在者是",
    "T36n1739_020:0853b17": "也。與三世佛同一境界住一切智者。以智體",
    "T36n1739_020:0853b18": "無內外中邊。諸佛同住境界亦爾。與一切佛",
    "T36n1739_020:0853b19": "同入一性者。為無性之性無出入也。諸佛同",
    "T36n1739_020:0853b20": "此也。佛眼明了者。覺一切法非有無。而能以",
    "T36n1739_020:0853b21": "智遍知一切諸法也。有大威德普遊法界未",
    "T36n1739_020:0853b22": "甞休息者。以無作無依之理智破一切執著。",
    "T36n1739_020:0853b23": "皆悉消亡名之為威力。以智無表裏性遍如",
    "T36n1739_020:0853b24": "虛空應感現形而無來。去名之為。遊無俗不",
    "T36n1739_020:0853b25": "真名為法界。一念三世古今情盡教化眾生",
    "T36n1739_020:0853b26": "無始無終。名未甞休息。明時不遷也。具大神",
    "T36n1739_020:0853b27": "通者。大智無依無形性無生滅名之為神。智",
    "T36n1739_020:0853b28": "無不達名之為通。隨有可化悉能遍往者。明",
    "T36n1739_020:0853b29": "智無去來中邊表裏。十方眾生應感皆見。皆",
    "T36n1739_020:0853c01": "悉不同名為遍往。以一切諸佛無礙莊嚴而",
    "T36n1739_020:0853c02": "嚴其身者此無礙莊嚴有二義。一四無礙智",
    "T36n1739_020:0853c03": "莊嚴。二佛依報正報二福莊嚴。一切相好及",
    "T36n1739_020:0853c04": "隨好。是以如來身是正報。國土蓮華藏世界",
    "T36n1739_020:0853c05": "是依報。智自善業而嚴自身及境為智。法爾",
    "T36n1739_020:0853c06": "自具無邊功德。如九十七種大人之相。是只",
    "T36n1739_020:0853c07": "為無明所覆。以慈悲喜捨饒益眾生。報得依",
    "T36n1739_020:0853c08": "果者。即隨好光明功德是。如佛大人相有十",
    "T36n1739_020:0853c09": "華藏世界微塵數隨好無限。如經且約舉一",
    "T36n1739_020:0853c10": "種隨好功德名圓滿王。所有利益具在經說。",
    "T36n1739_020:0853c11": "又如無依住智體無自他內外所執。所有依",
    "T36n1739_020:0853c12": "報正報莊嚴身及國土。一切境界互相含入。",
    "T36n1739_020:0853c13": "猶如百千明鏡影像互相。容入重重無盡。重",
    "T36n1739_020:0853c14": "重無盡。身土眾境互入無盡。猶如帝釋所居",
    "T36n1739_020:0853c15": "寶網。諸天眷屬寶內重重眾像相入身境無",
    "T36n1739_020:0853c16": "礙。身出剎土。剎土出身雲。俱現佛事。一種自",
    "T36n1739_020:0853c17": "在諸法總然。於智境界不說有情無情之法。",
    "T36n1739_020:0853c18": "經云善知其時為眾說法者。了根生熟如應",
    "T36n1739_020:0853c19": "化度。問曰。何為諸佛知眾生心時與非時。答",
    "T36n1739_020:0853c20": "曰。以如來心與一切眾生心本不異故。是一",
    "T36n1739_020:0853c21": "心一智慧故。以此知時與非時。諸佛了悟而",
    "T36n1739_020:0853c22": "與眾生共之。眾生迷惑自謂為隔。一切諸佛",
    "T36n1739_020:0853c23": "以一切眾生心智慧而成正覺。一切眾生迷",
    "T36n1739_020:0853c24": "諸佛智慧而作眾生。及至成佛時還成眾生",
    "T36n1739_020:0853c25": "迷理之佛。所說法門還解眾生心裏迷佛眾",
    "T36n1739_020:0853c26": "生。以此不異故知眾生心。經云不可說諸菩",
    "T36n1739_020:0853c27": "薩各從他方種種國土而共來集者。約萬行",
    "T36n1739_020:0853c28": "差別名為他方。以法隨根應物調伏名種種",
    "T36n1739_020:0853c29": "國土。不出如來大圓明智。名為而共來集。眾",
    "T36n1739_020:0854a01": "會清淨者。無情識也。法身無二者。與佛同一",
    "T36n1739_020:0854a02": "體性等無性也。無所依止者無得無證也。而",
    "T36n1739_020:0854a03": "能自在起佛身行者。無作之智同佛用也。坐",
    "T36n1739_020:0854a04": "此座已者。會此十迴向法界本也。殿出殊好",
    "T36n1739_020:0854a05": "者以智所感也。出過諸天者。以智報感非有",
    "T36n1739_020:0854a06": "情為也。解云。菩薩所報相約行所生。論主頌",
    "T36n1739_020:0854a07": "曰。",
    "T36n1739_020:0854a08": "　菩薩以忍為垂鬘　　慚愧恒為衣服飾",
    "T36n1739_020:0854a09": "　戒品塗香及末香　　慈悲普覆為其蓋",
    "T36n1739_020:0854a10": "　正心不動禪定幢　　智慧幡破諸邪見",
    "T36n1739_020:0854a11": "　方便常住生死海　　饒益眾生為妓樂",
    "T36n1739_020:0854a12": "　總持演暢妙法音　　聞者解脫為歌樂",
    "T36n1739_020:0854a13": "已上如文可知。此段有不可說他方菩薩眾。",
    "T36n1739_020:0854a14": "此一段諸天住兜率宮。菩薩眾總有一百五",
    "T36n1739_020:0854a15": "十箇百萬億眾。若他方所來菩薩有不可說。",
    "T36n1739_020:0854a16": "諸天莊嚴高座及宮殿色類。有一百八十種",
    "T36n1739_020:0854a17": "差別。一類有百萬億。如來及菩薩自福莊嚴",
    "T36n1739_020:0854a18": "無有限數。此會所將如是大悲。如是智慧。如",
    "T36n1739_020:0854a19": "是萬行。但為長養初發心住初生佛家之智",
    "T36n1739_020:0854a20": "慧大悲令慣習自在故。時亦不改。法亦不異。",
    "T36n1739_020:0854a21": "智亦不遷。猶如竹[竺-二+韋]依舊而成。初生與終無",
    "T36n1739_020:0854a22": "有麁細。亦如小兒長初生而為大無異大也。",
    "T36n1739_020:0854a23": "此直以十行十迴向十地十一地為養道之方",
    "T36n1739_020:0854a24": "便佛果在於初發心。又十住中一住具十住",
    "T36n1739_020:0854a25": "之功用故。及十住十行十迴向十地總十住中",
    "T36n1739_020:0854a26": "總具足故。猶如神龍馬王所生。其神駒生在",
    "T36n1739_020:0854a27": "其地。與父遲速相似。唯力用未如其母。如初",
    "T36n1739_020:0854a28": "發心菩薩。以乘如來一切智乘。初生佛家。與",
    "T36n1739_020:0854a29": "佛同智。唯神通道力未如。以待大悲萬行長",
    "T36n1739_020:0854b01": "養故。雖長養功終法不異也。時不遷也。終不",
    "T36n1739_020:0854b02": "出初發心時力用功畢。如龍女不出剎那際",
    "T36n1739_020:0854b03": "三生成佛。是如善財一生得佛果亦爾。一生",
    "T36n1739_020:0854b04": "義者得無生也。今且約立無生有十。一諸蘊",
    "T36n1739_020:0854b05": "自體無生。二諸見自體無生。三空無生。四性",
    "T36n1739_020:0854b06": "無生。五時劫不遷無生。六涅槃生死無生。七",
    "T36n1739_020:0854b07": "說法音聲寂默無生。八智慧分別無生。九神",
    "T36n1739_020:0854b08": "通力性自周遍無生。十不出剎那際對現三",
    "T36n1739_020:0854b09": "世盡古今劫一切眾生前身無生。有此十種",
    "T36n1739_020:0854b10": "無生義故。是名一生當得菩提。是此經意。以",
    "T36n1739_020:0854b11": "十行十向十地十一地法方便用資初發心佛",
    "T36n1739_020:0854b12": "果。絕前後之情所望故。以資糧與佛果同時",
    "T36n1739_020:0854b13": "互為體用相資故。故號為覺行互嚴。此經以",
    "T36n1739_020:0854b14": "果資行令行無著。以行資果大用得辦。如三",
    "T36n1739_020:0854b15": "乘以意生身菩薩未說乘佛一切智乘者。推",
    "T36n1739_020:0854b16": "佛果在十一地後三祇之劫終也。即地前三",
    "T36n1739_020:0854b17": "賢為資糧。十地為見道。佛果在十一地後三",
    "T36n1739_020:0854b18": "祇之劫也。如此教與三乘中五位行相。一倍",
    "T36n1739_020:0854b19": "顛倒行相不同。後當更明。",
    "T36n1739_020:0854b20": "兜率天宮中偈讚品第二十四",
    "T36n1739_020:0854b21": "將釋此品。三門如前。",
    "T36n1739_020:0854b22": "第一釋品名目者。明以金剛幢等十菩薩各",
    "T36n1739_020:0854b23": "從異佛剎來。處兜率天宮至如來所。各化作",
    "T36n1739_020:0854b24": "妙寶藏師子之座已。各以十迴向法門因果",
    "T36n1739_020:0854b25": "而偈讚之。故名偈讚品。異佛剎者。從十行中",
    "T36n1739_020:0854b26": "來入十迴向。",
    "T36n1739_020:0854b27": "第二釋品來意者。此品為欲成十迴向中因",
    "T36n1739_020:0854b28": "果法門故。此品須來也。",
    "T36n1739_020:0854b29": "第三隨文解釋中。義分為二。第一長科經意。",
    "T36n1739_020:0854c01": "第二隨文釋義。",
    "T36n1739_020:0854c02": "一長科經意者。於此一品大意前後總作十",
    "T36n1739_020:0854c03": "一段長科。一從爾時佛神力故已下至而說",
    "T36n1739_020:0854c04": "頌言有五十二行經。明金剛幢等十菩薩眾",
    "T36n1739_020:0854c05": "十方來集彰因示果不二分。二如來不出世",
    "T36n1739_020:0854c06": "已下有十行頌。明佛以實示權分三。爾時堅",
    "T36n1739_020:0854c07": "固幢菩薩已下有十行頌。明歎佛身性相無",
    "T36n1739_020:0854c08": "比要常親近供養無疲大願成滿方能履佛所",
    "T36n1739_020:0854c09": "行道分。四爾時勇猛幢菩薩已下有十行頌。",
    "T36n1739_020:0854c10": "明佛及法要以淨心淨行方了見佛有為不堪",
    "T36n1739_020:0854c11": "分。五光明幢菩薩已下有十行頌。明一佛身",
    "T36n1739_020:0854c12": "而生多佛身如幻而生起分。六爾時智幢菩",
    "T36n1739_020:0854c13": "薩已下有十行頌。明佛智無依無作不造不",
    "T36n1739_020:0854c14": "內不外而能現形普遍分。七爾時寶幢菩薩",
    "T36n1739_020:0854c15": "已下有十行頌。明如來所有應現非情所為",
    "T36n1739_020:0854c16": "任智無功眾生自業應見分。此段約自修行",
    "T36n1739_020:0854c17": "之行智現相應故。非時分智立時分者是情",
    "T36n1739_020:0854c18": "故。多時少時俱是情故。八爾時精進幢菩薩",
    "T36n1739_020:0854c19": "已下有十行頌。明佛身非內外十方佛同等",
    "T36n1739_020:0854c20": "無有內外身對眾生業現分。九爾時離垢幢",
    "T36n1739_020:0854c21": "菩薩已下有十行頌。明如來以無心無思無",
    "T36n1739_020:0854c22": "依之智性無表裏對現十方隨根普應分。十",
    "T36n1739_020:0854c23": "爾時星宿幢菩薩已下有十行頌。明如來無",
    "T36n1739_020:0854c24": "心意識可名為佛眾生以有心意識及住寂滅",
    "T36n1739_020:0854c25": "心者總不能見佛分。十一爾時法幢菩薩已",
    "T36n1739_020:0854c26": "下有十行頌。明寧受眾苦不捨如來分。已上",
    "T36n1739_020:0854c27": "各說一法共成十迴向心。或但說有眾生著",
    "T36n1739_020:0854c28": "有。或但說無眾生著無。如經星宿幢菩薩頌",
    "T36n1739_020:0854c29": "云。眾生有分別。是佛是世界。了達法性者。無",
    "T36n1739_020:0855a01": "佛無世界。如下文法幢頌云。寧可恒具受。一",
    "T36n1739_020:0855a02": "切世間苦。終不遠如來。不覩自在力。此二頌",
    "T36n1739_020:0855a03": "皆相成就有無恐墮邊見。餘例知。如觀十方",
    "T36n1739_020:0855a04": "何意為觀眾意之同別。亦觀十方世界諸佛",
    "T36n1739_020:0855a05": "法同不二。",
    "T36n1739_020:0855a06": "二隨文釋義中從第一初五十二行經義分為",
    "T36n1739_020:0855a07": "十段。一爾時佛神力故已下至來詣佛所。是",
    "T36n1739_020:0855a08": "諸眾來集分。二其名曰已下至法幢菩薩。舉",
    "T36n1739_020:0855a09": "所來十菩薩名號分。三所從來國已下至妙",
    "T36n1739_020:0855a10": "香世界。是諸菩薩所從來國土分。四各於佛",
    "T36n1739_020:0855a11": "所淨修梵行已下至觀察幢佛。舉本所事佛",
    "T36n1739_020:0855a12": "之號分。五其諸菩薩已下至無量功德有八",
    "T36n1739_020:0855a13": "行經。明諸來菩薩化座而坐放光顯德饒益",
    "T36n1739_020:0855a14": "分。六所謂已下至猶若虛空有七行經。明諸",
    "T36n1739_020:0855a15": "來菩薩見無依止清淨法身智慧遍遊十方事",
    "T36n1739_020:0855a16": "佛自在無礙分。七如此世界已下至無有差",
    "T36n1739_020:0855a17": "別。明都結十方同此來集分。八爾時世尊已",
    "T36n1739_020:0855a18": "下至神變之相。明如來放光所在普照十方",
    "T36n1739_020:0855a19": "彼此大眾皆相見分。九如是菩薩已下至皆",
    "T36n1739_020:0855a20": "來集會有十六行經。明諸來菩薩往因同佛",
    "T36n1739_020:0855a21": "善根至法究竟自在分。十在於佛所因光所",
    "T36n1739_020:0855a22": "見已下至頌有兩行經。明都結十方同此世",
    "T36n1739_020:0855a23": "界菩薩集會分。",
    "T36n1739_020:0855a24": "二隨文釋義者。於此五十行經。約立十門。一",
    "T36n1739_020:0855a25": "明十方菩薩所來之法。二釋菩薩名下之義。",
    "T36n1739_020:0855a26": "三釋十世界之所表。四釋十佛名號之因果。",
    "T36n1739_020:0855a27": "五釋十菩薩來至佛所所化之座體。六釋菩",
    "T36n1739_020:0855a28": "薩身光之因。七明菩薩所得何法而能自在",
    "T36n1739_020:0855a29": "化滿十方。八釋如來放光處所表法。九明諸",
    "T36n1739_020:0855b01": "來菩薩眾海從誰發心。十明隨位進修因果。",
    "T36n1739_020:0855b02": "一明菩薩所來法者。經云一一各與萬佛剎",
    "T36n1739_020:0855b03": "微塵為數者。明進昇之法智之知見勝前位",
    "T36n1739_020:0855b04": "故。十住云百。十行云千。十向云萬。俱從萬佛",
    "T36n1739_020:0855b05": "剎微塵數國土外諸世界中來詣佛所者。明",
    "T36n1739_020:0855b06": "迷法云外世界智達名來詣佛所。云萬佛剎",
    "T36n1739_020:0855b07": "微塵者。是迷悟之數也。",
    "T36n1739_020:0855b08": "二釋菩薩名下之義者。其名曰金剛幢菩薩",
    "T36n1739_020:0855b09": "者。菩薩前已釋訖。金剛幢者。明堅固不動義。",
    "T36n1739_020:0855b10": "前十行位菩薩名林。表行覆蔭廣多義故。此",
    "T36n1739_020:0855b11": "位菩薩以幢為稱者。明大悲之行處生死大",
    "T36n1739_020:0855b12": "海能摧破一切眾生煩惱自智無傾動故。十",
    "T36n1739_020:0855b13": "行明以行自卑和怨義。十迴向明大智堅強",
    "T36n1739_020:0855b14": "隨悲破怨自在義。此約檀度行堅固幢菩薩",
    "T36n1739_020:0855b15": "者。此大悲為戒體故。勇猛幢菩薩者。此約大",
    "T36n1739_020:0855b16": "悲為忍。是勇猛義。光明幢菩薩者。此約大悲",
    "T36n1739_020:0855b17": "為精進之體。長處生死之夜。以智發明故。智",
    "T36n1739_020:0855b18": "幢菩薩者。此位大智於生死之中恒明常破",
    "T36n1739_020:0855b19": "闇故。以為定體。寶幢菩薩者。明以大悲大智",
    "T36n1739_020:0855b20": "慧善施教網。名為寶幢。明教可貴故。非世寶",
    "T36n1739_020:0855b21": "也。精進幢菩薩者。此位是第七方便行。善能",
    "T36n1739_020:0855b22": "知根同事處俗不迷同塵不污。是精進幢義",
    "T36n1739_020:0855b23": "故。無垢幢菩薩者。是此第八願波羅蜜自無",
    "T36n1739_020:0855b24": "生死。以智隨願利生故。常無垢也。星宿幢菩",
    "T36n1739_020:0855b25": "薩者。此力波羅蜜法王位成差別智。明善知",
    "T36n1739_020:0855b26": "眾根猶如星宿大小皆明。法幢菩薩者。此位",
    "T36n1739_020:0855b27": "是智波羅蜜。善安立諸法無能摧破者。是法",
    "T36n1739_020:0855b28": "幢義故。此已上是能行行之人。三釋世界名",
    "T36n1739_020:0855b29": "者。所從來國謂妙寶世界。明以妙法普施含",
    "T36n1739_020:0855c01": "生是可貴義。世界名妙樂者。明大悲為戒處",
    "T36n1739_020:0855c02": "生死利眾生令得大樂。妙銀世界者。明以法",
    "T36n1739_020:0855c03": "身理智以成忍體猶如白銀柔軟明淨。妙金",
    "T36n1739_020:0855c04": "世界者。明精進利俗無有勞倦不虧真理黃",
    "T36n1739_020:0855c05": "中致福悉皆金色也。妙摩尼世界者。明法性",
    "T36n1739_020:0855c06": "白淨用而無垢自在。以為定體故。妙金剛世",
    "T36n1739_020:0855c07": "界者。明無性妙慧能破虛妄不自壞故。妙波",
    "T36n1739_020:0855c08": "頭摩世界者。是赤蓮華也。明此以大悲方能",
    "T36n1739_020:0855c09": "同色香而無染故。妙優鉢羅華世界者。青蓮",
    "T36n1739_020:0855c10": "華色也。明第八以智隨悲之行清潔不污。以",
    "T36n1739_020:0855c11": "青蓮華色處泥不污。以用表之也。妙旃檀世",
    "T36n1739_020:0855c12": "界者。以此法師位成說法香也。妙香世界者。",
    "T36n1739_020:0855c13": "明此位大智大悲隨位功德終。以無依無作",
    "T36n1739_020:0855c14": "之微妙智。而滿十方無來去智。法音隨遍無",
    "T36n1739_020:0855c15": "有形故。但云妙香不云形類。表勝前有跡故。",
    "T36n1739_020:0855c16": "此十世界已上名是此十迴向位行中之法",
    "T36n1739_020:0855c17": "故。言妙香世界者。是隨生死教化眾生理智",
    "T36n1739_020:0855c18": "妙用也。世間以土地山河為世界。智人以智",
    "T36n1739_020:0855c19": "德妙用為世界。",
    "T36n1739_020:0855c20": "四釋十佛名號因果者。經云各於佛所淨修",
    "T36n1739_020:0855c21": "梵行者。明隨位進修加行佛果。即如下十箇",
    "T36n1739_020:0855c22": "佛是。所謂無盡幢佛者。明此十向大悲之位",
    "T36n1739_020:0855c23": "所施無盡。以成佛果之號。其施如下迴向品",
    "T36n1739_020:0855c24": "自明。風幢佛者。明巽為風為白淨為言說為",
    "T36n1739_020:0855c25": "赤為日為明為白淨即如風無形色而香臭悉",
    "T36n1739_020:0855c26": "吹皆令淨故。又巽為雞知時而鳴故。像此知",
    "T36n1739_020:0855c27": "根而垂教也。上值天門開眾善也。巽為已盛",
    "T36n1739_020:0855c28": "陽之始也。定是非之時也。時齋戒法則之時",
    "T36n1739_020:0855c29": "故。巽為言說為口為面門談眾善也。能治辛",
    "T36n1739_020:0856a01": "丑。丑為小男。以眾言說化童蒙也。以此言之。",
    "T36n1739_020:0856a02": "風幢佛是。此戒波羅蜜之風化果號也。解脫",
    "T36n1739_020:0856a03": "幢佛者。忍位中果也。忍力已成無不解脫也。",
    "T36n1739_020:0856a04": "是西方兌為卑下義。威儀幢佛。此主北方佛",
    "T36n1739_020:0856a05": "果。共信位中北方威儀智佛同號。此主北方",
    "T36n1739_020:0856a06": "師範位也。以威儀庠序以接童蒙故。以約行",
    "T36n1739_020:0856a07": "為果號。明相幢佛。此與十信位東北方明相",
    "T36n1739_020:0856a08": "智佛同號故。明約坎為所治。丑為信心。寅為",
    "T36n1739_020:0856a09": "契理。始明借方表法也。主丑為山。山為不動。",
    "T36n1739_020:0856a10": "不動即淨。淨能發明。明禪之始也。入定之始",
    "T36n1739_020:0856a11": "正慧開敷。以十向之位不離十信所信之法。",
    "T36n1739_020:0856a12": "於彼法上以為安立。此明十向之定體。能發",
    "T36n1739_020:0856a13": "大悲利俗之明慧故。如常幢佛。與十信中第",
    "T36n1739_020:0856a14": "六究竟智佛亦相似。總約隨位昇進波羅蜜",
    "T36n1739_020:0856a15": "上。立佛果號之名。總不離十信所信果。一如",
    "T36n1739_020:0856a16": "善財至彌勒佛果還指善財見文殊者是也。",
    "T36n1739_020:0856a17": "明文殊是啟蒙信果之位。發行進修不離舊",
    "T36n1739_020:0856a18": "跡。今文殊菩薩住清涼山。是此閻浮一境之",
    "T36n1739_020:0856a19": "東北。主艮位。表啟蒙發明之首故。故為童子",
    "T36n1739_020:0856a20": "菩薩。以實言之。本是十方諸佛無性理之妙",
    "T36n1739_020:0856a21": "慧。成佛莫不由之。此門即一切眾生盡有。迷",
    "T36n1739_020:0856a22": "理自惑而不見。若悟理者現行分別是也。以",
    "T36n1739_020:0856a23": "定照之方明故。艮為止也。自餘准例。隨名會",
    "T36n1739_020:0856a24": "位知之。",
    "T36n1739_020:0856a25": "五釋諸菩薩來所化之座體者。經云。化作妙",
    "T36n1739_020:0856a26": "寶藏師子之座。以法寶利生教行網故。以寶",
    "T36n1739_020:0856a27": "網彌覆座上。十信位中座體約果成名。以寶",
    "T36n1739_020:0856a28": "蓮華藏為體。十住位中約得如來智慧大悲",
    "T36n1739_020:0856a29": "而成體。即以毘盧遮那藏為體。即師子座號",
    "T36n1739_020:0856b01": "毘盧遮那藏。十行位中以淨行離垢師子座。",
    "T36n1739_020:0856b02": "即以蓮華藏為體。十迴向位明大悲處生死",
    "T36n1739_020:0856b03": "設教行普該萬法不拘一法故。座體直以寶",
    "T36n1739_020:0856b04": "為名。不限色類。以教行遍周而漉眾生故。座",
    "T36n1739_020:0856b05": "有寶網彌覆其上。",
    "T36n1739_020:0856b06": "六釋菩薩身光者。明此位菩薩以大悲行處",
    "T36n1739_020:0856b07": "世利物任智慧而照眾生即淨光恒照。",
    "T36n1739_020:0856b08": "七明菩薩得何法而自在者。經云。見無依止",
    "T36n1739_020:0856b09": "清淨法身。以智身現無量故。是明見法無依",
    "T36n1739_020:0856b10": "止性。一切無明便為妙用智慧。即能通化無",
    "T36n1739_020:0856b11": "方。",
    "T36n1739_020:0856b12": "八釋如來放光處所表法者。明十信足下輪",
    "T36n1739_020:0856b13": "中放光以信為初。如十住足指端。明入聖位",
    "T36n1739_020:0856b14": "之初。十行足趺。明依聖性法身起行。十迴向",
    "T36n1739_020:0856b15": "即於膝上放光者。明表法光明以膝者人之",
    "T36n1739_020:0856b16": "坐起迴旋卷舒自在之所由也。明此迴向位",
    "T36n1739_020:0856b17": "法門是。迴俗處真解脫無染之大智。以悲願",
    "T36n1739_020:0856b18": "利生。處生死而恒涅槃。處涅槃與生死無礙",
    "T36n1739_020:0856b19": "自在。以放光處表之。十地眉間表中道果光",
    "T36n1739_020:0856b20": "也。",
    "T36n1739_020:0856b21": "九明諸菩薩從誰發心者。皆於自心無始分",
    "T36n1739_020:0856b22": "別。無明為發心之始。達此無始無明為大圓",
    "T36n1739_020:0856b23": "鏡智故。即與十方毘盧遮那如來同善根故。",
    "T36n1739_020:0856b24": "若離此智。無成佛期。無見佛日。是故經云。如",
    "T36n1739_020:0856b25": "是菩薩皆與毘盧遮那往昔同善根故。明達",
    "T36n1739_020:0856b26": "自無明。成大智體。諸佛共此智也。",
    "T36n1739_020:0856b27": "十明隨位進修因果者。明金剛幢菩薩是所",
    "T36n1739_020:0856b28": "修行之人。妙寶世界是所修之行。無盡幢佛",
    "T36n1739_020:0856b29": "是所行之果。餘九例知倣此。已下有十段頌。",
    "T36n1739_020:0856c01": "一頌十行。一行一頌。所頌之法是此當位十",
    "T36n1739_020:0856c02": "迴向位中。都調治綱紀之門。如文自具。更加",
    "T36n1739_020:0856c03": "文釋。文煩義沈表法難知。方可約釋。餘如文",
    "T36n1739_020:0856c04": "自具書。",
    "T36n1739_020:0856c05": "十迴向品第二十五",
    "T36n1739_020:0856c06": "將釋此品三門如前。",
    "T36n1739_020:0856c07": "一釋品名目者。此品何故名為十迴向。答曰。",
    "T36n1739_020:0856c08": "以十住初生諸佛智慧家。雖有第七方便波",
    "T36n1739_020:0856c09": "羅蜜成大悲行。然為創始應真修理智出世",
    "T36n1739_020:0856c10": "心多行悲行劣故。於初發心住。於妙峯山頂",
    "T36n1739_020:0856c11": "見比丘。名為德雲。得憶念諸佛智慧光明門。",
    "T36n1739_020:0856c12": "雖知以後次第十善知識。以十波羅蜜互相",
    "T36n1739_020:0856c13": "參入。和融諸行早已具足。然當隨本位行門",
    "T36n1739_020:0856c14": "勝劣全異。此明同中別令昇進故。如十行位",
    "T36n1739_020:0856c15": "中為行之首。即以三眼國比丘名善見。即以",
    "T36n1739_020:0856c16": "林中經行。用表其十行。以智眼慧眼法眼。觀",
    "T36n1739_020:0856c17": "根利生化令出世故。以比丘所表為十行。廣",
    "T36n1739_020:0856c18": "大覆蔭眾多以林所表。如此十迴向位中。明",
    "T36n1739_020:0856c19": "前二位出俗心多。大悲行劣。以將十住初心",
    "T36n1739_020:0856c20": "所得諸佛之智慧。十行之中出世之行門。處",
    "T36n1739_020:0856c21": "俗利生故名迴向。迴真入俗利生故名迴向。",
    "T36n1739_020:0856c22": "是故此位表法善知識。即以鬻香長者名號青",
    "T36n1739_020:0856c23": "蓮華表之。明此十迴向法門如合和香法。以",
    "T36n1739_020:0856c24": "將諸眾香合為一丸。互相資益以成遍熏。十",
    "T36n1739_020:0856c25": "迴向者。亦復如是。以戒定慧解脫解脫知見",
    "T36n1739_020:0856c26": "五分法身之香。和合大慈大悲諸波羅蜜四",
    "T36n1739_020:0856c27": "攝四無量涅槃生死諸塵勞門。共成一箇法",
    "T36n1739_020:0856c28": "界之真香。皆從大願為首。是故此位名為迴",
    "T36n1739_020:0856c29": "向。長者名青蓮華者。表此位行不染垢淨生",
    "T36n1739_020:0857a01": "死涅槃也。又長者明處俗流。智長於世人名",
    "T36n1739_020:0857a02": "之為長者。青蓮華者。明諸色華之中此華色",
    "T36n1739_020:0857a03": "香第一。以表五位行門。此十迴向法門第一。",
    "T36n1739_020:0857a04": "何以然者。為此十迴向法門以大願力會融",
    "T36n1739_020:0857a05": "悲智。生死涅槃成一法界之真自在法故。能",
    "T36n1739_020:0857a06": "資前位佛果。使具普賢行門圓滿故。亦成後",
    "T36n1739_020:0857a07": "位十地十一地行門。使慣習自在故。明前後",
    "T36n1739_020:0857a08": "十住十行十地十一地總是此十迴向位中理",
    "T36n1739_020:0857a09": "智大願大智。大悲所圓融故。故以此十迴向",
    "T36n1739_020:0857a10": "位通前徹後總通收故表青蓮華。眾華之中",
    "T36n1739_020:0857a11": "色香最為殊勝出過餘華也。又以表兜率天",
    "T36n1739_020:0857a12": "宮。於諸三界此天殊勝。何以故。為世間三世",
    "T36n1739_020:0857a13": "諸佛皆在此天長菩提心滿化世間故。向上",
    "T36n1739_020:0857a14": "化樂天他化天樂放逸故。又向上色界無色",
    "T36n1739_020:0857a15": "界是樂淨心多故。已下夜摩忉利是著樂之",
    "T36n1739_020:0857a16": "處天非知足故。四天王天四面而居非正位",
    "T36n1739_020:0857a17": "故。是故此天處欲界之天上下處中故。又此",
    "T36n1739_020:0857a18": "天要修三福德人之共生處故。何者為三。一",
    "T36n1739_020:0857a19": "修施。二持戒。三修定。自餘諸天不修三福令",
    "T36n1739_020:0857a20": "均平故。皆偏多也。修戒施二福。是故餘天。或",
    "T36n1739_020:0857a21": "多放逸。或多樂淨。是故上生經云。樂欲長菩",
    "T36n1739_020:0857a22": "提心者。來生此天。是故此天說此十迴向門。",
    "T36n1739_020:0857a23": "於此表法勝故。又向下忉利夜摩向上他化",
    "T36n1739_020:0857a24": "化樂。此天於此五天處中故。故說十迴向。和",
    "T36n1739_020:0857a25": "會智悲均平令處中故。故於此天說十迴向",
    "T36n1739_020:0857a26": "故。故將此處表所說法門。又將鬻香長者號",
    "T36n1739_020:0857a27": "青蓮華。所表法位以此之義可解。是故名十",
    "T36n1739_020:0857a28": "迴向。以表十波羅蜜行參和一多同別之門",
    "T36n1739_020:0857a29": "故。為十種迴向以表無盡故。以大願風吹智",
    "T36n1739_020:0857b01": "慈雲令普雨故。",
    "T36n1739_020:0857b02": "二釋品來意者。大意如前所述可知。",
    "T36n1739_020:0857b03": "三隨文釋義者。義分為二。一長科經意。二隨",
    "T36n1739_020:0857b04": "文釋義。",
    "T36n1739_020:0857b05": "一長科經意者。從爾時已下。至第三十三卷",
    "T36n1739_020:0857b06": "末。總作十五段長科。第一從品初爾時已下。",
    "T36n1739_020:0857b07": "至去來現在一切諸佛迴向。有三十三行經。",
    "T36n1739_020:0857b08": "是十方諸佛如金剛幢菩薩令說十迴向分。",
    "T36n1739_020:0857b09": "第二佛子菩薩摩訶薩已下。至過去未來現",
    "T36n1739_020:0857b10": "在諸佛已說當說今說。有九行半經。是正舉",
    "T36n1739_020:0857b11": "十迴向之名目分。自此已下。佛子云何為菩",
    "T36n1739_020:0857b12": "薩摩訶薩已下。至第三十三卷內。至皆得清",
    "T36n1739_020:0857b13": "淨到於彼岸。總有十卷經。明正說十迴向隨",
    "T36n1739_020:0857b14": "十波羅蜜進修行門分。已上十箇迴向。一箇",
    "T36n1739_020:0857b15": "是一箇波羅蜜行。都共為十段科。第十三佛",
    "T36n1739_020:0857b16": "神力故已下。至一切世界兜率天宮悉亦如",
    "T36n1739_020:0857b17": "是。有十六行經。是動地興供分。第十四爾時",
    "T36n1739_020:0857b18": "復以佛神力已下。至亦復如是。有十行經。明",
    "T36n1739_020:0857b19": "同號菩薩來集作證分。第十五爾時已下。有",
    "T36n1739_020:0857b20": "六行半經。明金剛幢菩薩說頌分。",
    "T36n1739_020:0857b21": "從初第一段諸佛加金剛幢分中。復分為四",
    "T36n1739_020:0857b22": "段。一爾時金剛幢菩薩已下。至演說諸菩薩",
    "T36n1739_020:0857b23": "十迴向。有十八行半經。明金剛幢菩薩入定",
    "T36n1739_020:0857b24": "諸佛與同號加持分。二佛子汝當承佛威神",
    "T36n1739_020:0857b25": "之力已下。至無障礙法光故。有四行半經。明",
    "T36n1739_020:0857b26": "諸佛勸說十迴向法門分。三爾時已下。至善",
    "T36n1739_020:0857b27": "根力故。有六行經。明諸佛與金剛幢十種法",
    "T36n1739_020:0857b28": "力加持分。四爾時已下。至去來現在一切諸",
    "T36n1739_020:0857b29": "佛迴向。有四行經。明諸佛以手摩頂令金剛",
    "T36n1739_020:0857c01": "幢菩薩出定說法分。",
    "T36n1739_020:0857c02": "二隨文釋義者。約立十門。一釋入三昧因緣。",
    "T36n1739_020:0857c03": "二釋三昧之名。三明諸來佛剎遠近。四明諸",
    "T36n1739_020:0857c04": "佛之數。五明諸佛同號所緣。六明佛來現前",
    "T36n1739_020:0857c05": "稱讚。七明諸佛共加入定。八明諸佛摩頂因",
    "T36n1739_020:0857c06": "緣。九明出定告眾歎法。十明正說十迴向。",
    "T36n1739_020:0857c07": "一釋入三昧因緣者。為欲令後學菩薩知軌",
    "T36n1739_020:0857c08": "則故。為知三昧方便現智令明淨故。為知三",
    "T36n1739_020:0857c09": "昧之力能令說法智慧簡擇自在分明故。三",
    "T36n1739_020:0857c10": "世諸佛法則合如是故。故須入定。",
    "T36n1739_020:0857c11": "二釋三昧之名者。何故名為智光三昧。為以",
    "T36n1739_020:0857c12": "成就大悲之門非大智而不顯。如十住中顯",
    "T36n1739_020:0857c13": "佛智慧與自心同合。即以方便三昧無作無",
    "T36n1739_020:0857c14": "思。如淨水澄明日月萬像自然現徹。如十行",
    "T36n1739_020:0857c15": "之內三昧。即名號善思惟。則明　理隨事法",
    "T36n1739_020:0857c16": "差別名善思惟。如此十迴向所入三昧名智",
    "T36n1739_020:0857c17": "光者。明以智行悲明處俗無染。以此智光照",
    "T36n1739_020:0857c18": "俗無俗不真。是以鬻香長者青蓮華表之。用",
    "T36n1739_020:0857c19": "明處俗無染。十住十行比丘以為標首。以明",
    "T36n1739_020:0857c20": "出俗之功。一依善財知識表之。是故此位圓",
    "T36n1739_020:0857c21": "悲智之自在故。故三昧名為智光。",
    "T36n1739_020:0857c22": "三明諸來佛剎遠近者。明隨位勝進智慧增",
    "T36n1739_020:0857c23": "廣。十行云萬佛剎微塵。此位云十萬佛剎微",
    "T36n1739_020:0857c24": "塵。表勝進過前。",
    "T36n1739_020:0857c25": "四明諸佛之數者。經云。十方各十萬佛剎微",
    "T36n1739_020:0857c26": "塵數。明進修智業廣大與十方如來智體功",
    "T36n1739_020:0857c27": "用合故。",
    "T36n1739_020:0857c28": "五明諸佛同號所緣者。何故十方諸佛。與入",
    "T36n1739_020:0857c29": "定菩薩同號為金剛幢。而現其前者。有二義。",
    "T36n1739_020:0858a01": "一如前所釋進修智會。二以佛名號及如來",
    "T36n1739_020:0858a02": "身而現入定菩薩前。明處位不惑斷自他之",
    "T36n1739_020:0858a03": "疑故。成法印故又智既合同。身亦無二故。",
    "T36n1739_020:0858a04": "六明諸佛來現稱讚金剛幢者。明以言加令",
    "T36n1739_020:0858a05": "入定者。印法不惑。亦令當學之徒斷餘疑惑",
    "T36n1739_020:0858a06": "故。又身智既同。說法亦等故。",
    "T36n1739_020:0858a07": "七明諸佛共加入定者。所云共加者。有二義。",
    "T36n1739_020:0858a08": "一自智所會合佛德故。二諸佛隨智與力二",
    "T36n1739_020:0858a09": "緣會故。名之為加。又為自雖不疑斷他惑故。",
    "T36n1739_020:0858a10": "諸佛與加成法則故。又說佛加持有六。一同",
    "T36n1739_020:0858a11": "名號加。與同名故。二現身加。而現其前故。三",
    "T36n1739_020:0858a12": "言讚加。以言讚歎故。四毘盧遮那往昔願力",
    "T36n1739_020:0858a13": "加。五與十種法加。如文自明。六以十方諸佛",
    "T36n1739_020:0858a14": "手摩其頂加。",
    "T36n1739_020:0858a15": "八明諸佛手摩其頂因緣者。何故手摩其頂。",
    "T36n1739_020:0858a16": "明右手作用之便。明諸佛以右手引接令出",
    "T36n1739_020:0858a17": "定說法。又自作用與諸佛作用相及故。又諸",
    "T36n1739_020:0858a18": "佛許可到法際故。以當位有自位際法也。",
    "T36n1739_020:0858a19": "九明出定告眾歎法者。經文自具。",
    "T36n1739_020:0858a20": "十明正說十種迴向者。如經下文。此釋初段",
    "T36n1739_020:0858a21": "三十三行竟。",
    "T36n1739_020:0858a22": "第二佛子菩薩摩訶薩已下。至過去未來現",
    "T36n1739_020:0858a23": "在諸佛已說當說今說。有九行半經。正舉十",
    "T36n1739_020:0858a24": "迴向之名目分。至後隨當位分中方釋。",
    "T36n1739_020:0858a25": "第三正說十迴向隨十波羅蜜進修分中。從",
    "T36n1739_020:0858a26": "佛子是為菩薩摩訶薩十種迴向已下。云何",
    "T36n1739_020:0858a27": "為菩薩摩訶薩救護一切眾生離眾生相迴",
    "T36n1739_020:0858a28": "向。於此段中有二義。一科其當段經意。二隨",
    "T36n1739_020:0858a29": "文解釋。此十箇迴向中。長科有一百八十段",
    "T36n1739_020:0858b01": "經文。",
    "T36n1739_020:0858b02": "一科其當段經意者。於此救護一切眾生離",
    "T36n1739_020:0858b03": "眾生相迴向段中。長科為十段。一佛子云何",
    "T36n1739_020:0858b04": "為菩薩摩訶薩救護一切眾生離眾生相迴向",
    "T36n1739_020:0858b05": "已下。至如是等無量善根可有五行經。明修",
    "T36n1739_020:0858b06": "六波羅蜜四無量心成就初迴向分。二修善",
    "T36n1739_020:0858b07": "根時已下。至皆令得一切智。有十四行半經。",
    "T36n1739_020:0858b08": "明起大願念度眾生分。三佛子菩薩摩訶薩",
    "T36n1739_020:0858b09": "已下。至阿耨多羅三藐三菩提。有三十三行",
    "T36n1739_020:0858b10": "半經。明親疎善惡平等分。四佛子菩薩摩訶",
    "T36n1739_020:0858b11": "薩已下。至住佛所住。有二十行經。明以諸佛",
    "T36n1739_020:0858b12": "法而為勝緣。深植自善根願與眾生分。五佛",
    "T36n1739_020:0858b13": "子菩薩摩訶薩已下。至令得解脫。有三十八",
    "T36n1739_020:0858b14": "行經。明菩薩入於惡道。代諸眾生受苦令諸",
    "T36n1739_020:0858b15": "眾生得樂分。六佛子菩薩摩訶薩復作是念",
    "T36n1739_020:0858b16": "已下。至使到彼岸。有七行經。明菩薩以自善",
    "T36n1739_020:0858b17": "根令諸眾生得十種究竟樂分。七佛子菩薩",
    "T36n1739_020:0858b18": "摩訶薩已下。至無量善根。有五行經。明菩薩",
    "T36n1739_020:0858b19": "隨宜救護眾生。得出生死供養諸佛親近善",
    "T36n1739_020:0858b20": "友分。八佛子已下。至令一切眾生斷疑故。有",
    "T36n1739_020:0858b21": "十一行半經。明菩薩大願眾生雖多不假多",
    "T36n1739_020:0858b22": "聖。唯我一人獨能度盡分。九佛子已下。至救",
    "T36n1739_020:0858b23": "護一切眾生離眾生相迴向。有三十一行經。",
    "T36n1739_020:0858b24": "明菩薩如日普照。不求恩報不著眾生法迴",
    "T36n1739_020:0858b25": "向分。十爾時已下。至說頌。有六行半經。明金",
    "T36n1739_020:0858b26": "剛幢菩薩觀眾說頌分。",
    "T36n1739_020:0858b27": "二隨文解釋者。何故名為救護一切眾生離",
    "T36n1739_020:0858b28": "眾生相迴向。釋此名目有二義。一明隨位修",
    "T36n1739_020:0858b29": "行次第之法。二方明本位名號。一明隨位修",
    "T36n1739_020:0858c01": "行次第之法者。如十住中。於初發心住求一",
    "T36n1739_020:0858c02": "切智。此菩薩所緣十種難得法而發於心。所",
    "T36n1739_020:0858c03": "謂處非處等十種如來智力而發於心。生於",
    "T36n1739_020:0858c04": "佛家為佛真子。如十行之中。行歡喜行為大",
    "T36n1739_020:0858c05": "施主。凡所有物悉能惠施無有悔悋。行菩薩",
    "T36n1739_020:0858c06": "行以為所緣。如此十迴向中。初迴向名救護",
    "T36n1739_020:0858c07": "一切眾生離眾生相者。即以六波羅蜜四無",
    "T36n1739_020:0858c08": "量心。以為所緣。即以十住十行所得大智法",
    "T36n1739_020:0858c09": "身無著淨行。起廣大願行處於生死。以六波",
    "T36n1739_020:0858c10": "羅蜜以為行首。慈悲喜捨以為處生死利物",
    "T36n1739_020:0858c11": "之緣。是故即名為救護眾生離眾生相迴向。",
    "T36n1739_020:0858c12": "即以慈悲喜捨為救護。以六波羅蜜出世間",
    "T36n1739_020:0858c13": "法為離眾生相故。為六度行門是出世行故。",
    "T36n1739_020:0858c14": "是故如是安立次第。總在十住初發心位。一",
    "T36n1739_020:0858c15": "時總具。只為紙素竹帛名言次第。遂生分段。",
    "T36n1739_020:0858c16": "非是法有前後義故。如十住位中善財童子",
    "T36n1739_020:0858c17": "表法之中海門國觀大海。具有阿脩羅等十",
    "T36n1739_020:0858c18": "王供養等是迴向義。然教門次第昇進不可",
    "T36n1739_020:0858c19": "不存。若不如斯。使後學之流行沈淪而不進。",
    "T36n1739_020:0858c20": "二明本位之名者。又以大智法身。以為離體。",
    "T36n1739_020:0858c21": "十波羅蜜四無量心。以為處生死救護眾生",
    "T36n1739_020:0858c22": "所緣。是故名救護眾生離眾生相迴向。心以",
    "T36n1739_020:0858c23": "智體無依所救護者。無住眾生無相正為救",
    "T36n1739_020:0858c24": "護而無作者故。故眾生自真無出沒故。名救",
    "T36n1739_020:0858c25": "護眾生離眾生相迴向。成此初迴向法門具",
    "T36n1739_020:0858c26": "足五緣。一具自了法身本自清淨解脫緣。二",
    "T36n1739_020:0858c27": "得大智慧解脫緣。三具大願力奉事諸佛利",
    "T36n1739_020:0858c28": "眾生緣。四十波羅蜜具足勝行緣。五慈悲喜",
    "T36n1739_020:0858c29": "捨不捨一切眾生緣。具此五法方能成就此",
    "T36n1739_020:0859a01": "初迴向。云何行檀波羅蜜淨戒波羅蜜。以能",
    "T36n1739_020:0859a02": "捨惡法戒體自淨故。云何修忍波羅蜜。施戒",
    "T36n1739_020:0859a03": "已成。當修忍力時。為施體能捨故。與戒體淨",
    "T36n1739_020:0859a04": "因忍體。須加行修學。為忍防他凌辱。非由己",
    "T36n1739_020:0859a05": "自捨故。故須加行學忍。云何起精進波羅蜜。",
    "T36n1739_020:0859a06": "以忍體是自息其忿恨。非是忻修利物之行",
    "T36n1739_020:0859a07": "故。須起利物之行。是此位精進義。云何起精",
    "T36n1739_020:0859a08": "進波羅蜜。入禪波羅蜜。以精進勤利物之行。",
    "T36n1739_020:0859a09": "恐多散動相應故。須入禪波羅蜜。云何住般",
    "T36n1739_020:0859a10": "若波羅蜜。以禪能發生淨慧故。云何大慈大",
    "T36n1739_020:0859a11": "悲大喜大捨。為六波羅蜜是出世心多故。加",
    "T36n1739_020:0859a12": "以慈悲喜捨利眾生法均調諸行故。此已上",
    "T36n1739_020:0859a13": "六度四無量心。使令均平智悲得所成。此初",
    "T36n1739_020:0859a14": "迴向門此迴向法門。從十信十住十行總具",
    "T36n1739_020:0859a15": "有之。至此本位方令齊等。若以解行門中有",
    "T36n1739_020:0859a16": "此差降。若以理智門中總無前後。始終之法",
    "T36n1739_020:0859a17": "已下當位。有十度調治之法。如下文中具明。",
    "T36n1739_020:0859a18": "不煩更釋。但如文以行行之。云何但以六波",
    "T36n1739_020:0859a19": "羅蜜。為利生行。為明大悲門中但令眾生出",
    "T36n1739_020:0859a20": "世間故。然後方令入生死中。已下頌中。有五",
    "T36n1739_020:0859a21": "十六行頌。頌此救護眾生離眾生相迴向。此",
    "T36n1739_020:0859a22": "一段中。明菩薩所行之行。調均得所。兩行一",
    "T36n1739_020:0859a23": "頌如文自具。得意以行行之。此之一段。以檀",
    "T36n1739_020:0859a24": "波羅蜜為主。九波羅蜜為伴。以善財鬻香長",
    "T36n1739_020:0859a25": "者號青蓮華表行行之人。以名下義思之可",
    "T36n1739_020:0859a26": "解。於中所行法則鬻香者賣香人也。能辦諸",
    "T36n1739_020:0859a27": "香和合諸香。賣鬻與人。用表此位之行。前已",
    "T36n1739_020:0859a28": "釋竟。",
    "T36n1739_020:0859a29": "第二不壞迴向。以戒波羅蜜為體。餘九　伴。",
    "T36n1739_020:0859b01": "善財以舡師號婆施羅。為表行行之人。此云",
    "T36n1739_020:0859b02": "自在。住樓閣城門外海岸上。住修大悲幢行",
    "T36n1739_020:0859b03": "法門。明此迴向位中以大悲為戒體。視一切",
    "T36n1739_020:0859b04": "生死之海。令得一切大智之海。居生死海而",
    "T36n1739_020:0859b05": "得自在。故名自在。廣說如經文。又表戒體",
    "T36n1739_020:0859b06": "如海性淨不宿死屍。明法身本淨不宿煩惱",
    "T36n1739_020:0859b07": "染污死屍也。廣義如文。經云。佛子。云何為菩",
    "T36n1739_020:0859b08": "薩摩訶薩不壞迴向者。於此一段經文義分",
    "T36n1739_020:0859b09": "為二段。一長科此一段經意。二隨文解說。",
    "T36n1739_020:0859b10": "第一長科此一段經意者。自佛子已下。至說",
    "T36n1739_020:0859b11": "頌已來。總科為六段。",
    "T36n1739_020:0859b12": "一佛子已下。至無量無數行境界故。有十三",
    "T36n1739_020:0859b13": "行半經。明菩薩得信不壞分。二佛子已下。至",
    "T36n1739_020:0859b14": "大願悉使滿足。有十一行經。明菩薩住持教",
    "T36n1739_020:0859b15": "化眾生分。三菩薩如是已下。至阿僧祇衣敷",
    "T36n1739_020:0859b16": "布其地。有三十三行經。明舉依果報莊嚴分。",
    "T36n1739_020:0859b17": "四佛子已下。至最上信解心迴向。有二十一",
    "T36n1739_020:0859b18": "行半經。明菩薩以如上依果所有莊嚴供養",
    "T36n1739_020:0859b19": "諸佛皆為度脫眾生分。五佛子已下。至第二",
    "T36n1739_020:0859b20": "不壞迴向。有二十四行經。明菩薩能隨生死",
    "T36n1739_020:0859b21": "度脫眾生。同諸事業求一切智。白淨等法恒",
    "T36n1739_020:0859b22": "不捨分。六菩薩摩訶薩已下。至說頌。有七行",
    "T36n1739_020:0859b23": "經。明菩薩得於諸佛妙法斷疑。如聞自達能",
    "T36n1739_020:0859b24": "隨想力。入一切剎普照眾生分。已下頌有五",
    "T36n1739_020:0859b25": "十行。兩行一頌。皆頌當位之中迴向所行之",
    "T36n1739_020:0859b26": "行。如文自具。不煩更釋。如文行之。",
    "T36n1739_020:0859b27": "第二隨文解說者。云何為不壞迴向。雖隨生",
    "T36n1739_020:0859b28": "死海而不壞法身。雖隨分別而不壞無作。雖",
    "T36n1739_020:0859b29": "隨諸見而不壞法眼。雖隨諸行而不壞菩提",
    "T36n1739_020:0859c01": "心。雖教化成就眾生皆至佛果。不壞身心無",
    "T36n1739_020:0859c02": "依住門。雖隨一切眾生知根同事。而不壞戒",
    "T36n1739_020:0859c03": "體恒自白淨。是故名為不壞迴向。又一切世",
    "T36n1739_020:0859c04": "間出世間法無成壞體。如是阿僧祇寶者。是",
    "T36n1739_020:0859c05": "本行中。以法利生依報果也。阿僧祇華者。是",
    "T36n1739_020:0859c06": "以行能利自他。開敷眾善之依果。阿僧祇鬘",
    "T36n1739_020:0859c07": "者。是忍所報也。阿僧祇衣者。從慚愧生也。阿",
    "T36n1739_020:0859c08": "僧祇蓋者。大慈悲所生也。阿僧祇幡者。迴向",
    "T36n1739_020:0859c09": "心所生也。阿僧祇幢者。是隨行不退力所生",
    "T36n1739_020:0859c10": "也。阿僧祇莊嚴具者。諸助道法所生也。阿僧",
    "T36n1739_020:0859c11": "祇給侍者。從謙敬離慢所生也。阿僧祇塗飾",
    "T36n1739_020:0859c12": "地者。從戒品生也。阿僧祇塗香者。以戒遍諸",
    "T36n1739_020:0859c13": "法生。阿僧祇末香者。以往昔散華香報所生。",
    "T36n1739_020:0859c14": "大約以行知果。如影隨形。一一相似准物類。",
    "T36n1739_020:0859c15": "以義解之可解。亦以昔曾以如是物供養佛",
    "T36n1739_020:0859c16": "法僧獲得如斯果故。餘准此知之。",
    "T36n1739_020:0859c17": "此迴向體。如經云。如實法印印諸業門。得法",
    "T36n1739_020:0859c18": "無生住佛所住。觀無生性印諸境界。諸佛護",
    "T36n1739_020:0859c19": "念發心迴向。與諸法性相應迴向。入無作法",
    "T36n1739_020:0859c20": "成就所作方便迴向。此是不壞迴向之大體",
    "T36n1739_020:0859c21": "也。智不壞。生死不壞。大願不壞。大悲不壞。",
    "T36n1739_020:0859c22": "皆如實故。如十住位。以離染大悲為戒體。即",
    "T36n1739_020:0859c23": "以海門國海雲比丘為所表。十行位中。即以",
    "T36n1739_020:0859c24": "工巧算術以為戒體。即以釋天童子於河渚",
    "T36n1739_020:0859c25": "中算印法。以為所表。為明行為河流而歸海",
    "T36n1739_020:0859c26": "故。十迴向中。以處俗大悲為戒體。即以海舡",
    "T36n1739_020:0859c27": "師自在為所表。",
    "T36n1739_020:0859c28": "新華嚴經論卷第二十"
}