{
    "T40n1804_03b:0117c13": "folio_3b 四分律刪繁補闕行事鈔卷下二",
    "T40n1804_03b:0117c15": "18 四藥受淨篇(下二)四藥受淨篇第十八",
    "T40n1804_03b:0117c16": "報命支持，勿過於藥。藥各乃通，要分為四：言",
    "T40n1804_03b:0117c17": "時藥者，從旦至中，聖教聽服，事順法應，不生",
    "T40n1804_03b:0117c18": "罪累。言非時藥者，諸雜槳等，對病而設，時外",
    "T40n1804_03b:0117c19": "開服，限分無違。七日藥者，約能就法，盡其分",
    "T40n1804_03b:0117c20": "齊，從以日限，用療深益。盡壽藥者，勢力既微，",
    "T40n1804_03b:0117c21": "故聽久服，方能除患；形有三種：一盡藥形，二",
    "T40n1804_03b:0117c22": "盡病形，三盡報形。《明了論》云：有身必有病，雖",
    "T40n1804_03b:0117c23": "少差損，後必重發，加其口法，任終而受。就此",
    "T40n1804_03b:0117c24": "四中，五分明之：一明藥體，二明淨地處所，三",
    "T40n1804_03b:0117c25": "護淨不同，四淨法差別，五二受有別。初中，明",
    "T40n1804_03b:0117c26": "藥有四。一就四藥明者。時藥有二：《四分》中，有",
    "T40n1804_03b:0117c27": "五種蒲闍尼此云正食，謂󰉓、飯、乾飯、魚、肉也；五種佉",
    "T40n1804_03b:0117c28": "闍尼此云不正，謂枝、葉、華、果、細末磨食如〈隨相〉中。《僧祇》：時食",
    "T40n1804_03b:0117c29": "者，蔓菁根、葱根、藕根、蘿蔔根、治毒草根即齊苨根是；",
    "T40n1804_03b:0118a01": "時漿者，一切米汁、粉汁、乳酪漿是。諸律並明",
    "T40n1804_03b:0118a02": "魚、肉為時食，此是廢前教。《涅槃》云：從今日後",
    "T40n1804_03b:0118a03": "不聽弟子食肉，觀察如子肉想；夫食肉者，斷",
    "T40n1804_03b:0118a04": "大慈種，水、陸、空行，有命者怨，故不令食。廣如",
    "T40n1804_03b:0118a05": "彼說。經云：前令食肉，謂非四生之肉，但現化",
    "T40n1804_03b:0118a06": "耳，為度眾生。《稜伽》云：有無量因緣不應食肉，",
    "T40n1804_03b:0118a07": "略說十種：一者一切眾生無始已來，常為六",
    "T40n1804_03b:0118a08": "親，以親想故不應食肉。二狐狗人馬，屠者雜",
    "T40n1804_03b:0118a09": "賣故。三不淨氣分所生長故。四眾生聞氣悉",
    "T40n1804_03b:0118a10": "生怖故。五令修行者慈心不生故。六凡愚所",
    "T40n1804_03b:0118a11": "習，臭穢不淨，無善名稱故。七令呪術不成就",
    "T40n1804_03b:0118a12": "故。八以食肉，見形起識，以染味著故。九諸天",
    "T40n1804_03b:0118a13": "所棄、多惡夢、虎狼聞香故。十由食種種肉，遂",
    "T40n1804_03b:0118a14": "噉人肉故，如《班足王經》說。今有凡愚，多嗜諸",
    "T40n1804_03b:0118a15": "肉，罪中之大，勿過於此。故屠者販賣，但為食",
    "T40n1804_03b:0118a16": "肉之人；必無食者，亦不屠殺；故知食者，同屠",
    "T40n1804_03b:0118a17": "造業，沾殺生分，可不誡乎！《僧祇》云：若為比丘",
    "T40n1804_03b:0118a18": "殺者，一切七眾不應食；乃至為優婆夷殺，七",
    "T40n1804_03b:0118a19": "眾不食亦爾。今學戒者，多不食之，與中國大",
    "T40n1804_03b:0118a20": "乘僧同例。有學大乘語者，用酒肉為行解；則",
    "T40n1804_03b:0118a21": "大小二教不收，自入屠兒行內；天魔外道尚",
    "T40n1804_03b:0118a22": "不食酒肉，此乃閻羅之將吏耳。《四分》云：若此",
    "T40n1804_03b:0118a23": "殺者，行十惡業，為我故殺，乃至大祀處肉，不得",
    "T40n1804_03b:0118a24": "食之；以辨具來者，心無定主故。今屠者通殺，",
    "T40n1804_03b:0118a25": "則依教無肉可食，正斷食肉也。《毘尼母》大同。",
    "T40n1804_03b:0118a26": "律云：若持十善，彼終不為我故斷眾生命，如",
    "T40n1804_03b:0118a27": "此應食。準此，何由得肉而噉？唯自死者。鳥殘",
    "T40n1804_03b:0118a28": "猶獲罪也！《稜伽》云：酒、肉、葱䔉、韮薤之屬，悉不",
    "T40n1804_03b:0118a29": "嘗之。俗中尚云，沽酒市脯不食；況出道高僧，",
    "T40n1804_03b:0118b01": "以酒肉為意旨，所懷亦可見也！《摩得伽》云：若",
    "T40n1804_03b:0118b02": "以酒煮時、非時、七日藥得服者，謂無酒性得",
    "T40n1804_03b:0118b03": "服。今時藥酒，令昏醉悶，氣味具足，為貪服之；",
    "T40n1804_03b:0118b04": "必加苦毒，亦不附口。以此二途，驗知情性，去",
    "T40n1804_03b:0118b05": "道全遠。非時漿者。《僧祇》：一切豆、穀、麥，煮之頭",
    "T40n1804_03b:0118b06": "不卓破者之汁；若穌、油、蜜、石蜜、十四種果漿、生",
    "T40n1804_03b:0118b07": "果汁，要以水作淨。若器底殘水，被雨濺等，亦",
    "T40n1804_03b:0118b08": "名淨。《十誦》若蒲萄不以火淨，汁中不以水淨，",
    "T40n1804_03b:0118b09": "及互不淨，不應飲；俱淨得飲。準此，通四藥，",
    "T40n1804_03b:0118b10": "為壞味除貪故。《善見》：舍樓伽漿謂蓮華根擣取，汁澄清者、一切",
    "T40n1804_03b:0118b11": "木果；一切葉，除菜；一切華；一切草果，除甜瓠子、",
    "T40n1804_03b:0118b12": "冬瓜、甜瓜、椰子果已外，得非時服。《毘尼母》：得",
    "T40n1804_03b:0118b13": "種種果，多食不盡者，破取汁飲。若不至初夜，",
    "T40n1804_03b:0118b14": "變成苦酒者，不得飲，以酒兩已成故。《明了論》：",
    "T40n1804_03b:0118b15": "炒米令焦黑，餘藥投中，釀以為漿，亦名非時",
    "T40n1804_03b:0118b16": "漿。《四分》：八種漿，古昔無欲仙人所飲，梨、酸棗、",
    "T40n1804_03b:0118b17": "甘蔗、𮒂果、蒲萄、舍樓伽等漿也。若醉人不應",
    "T40n1804_03b:0118b18": "飲，飲則如法治。《伽論》要須漉除滓，澄清如水；",
    "T40n1804_03b:0118b19": "若有濁汁，與時食雜，若咽咽飲，隨犯波逸提。",
    "T40n1804_03b:0118b20": "七日藥者。《四分》：穌、油、生穌、蜜、石蜜等五種，世",
    "T40n1804_03b:0118b21": "人所識，當食當藥，如食飯、乾飯，不令麁現。《伽",
    "T40n1804_03b:0118b22": "論》：糖漿亦得七日受，乃至未捨自性。《僧祇》加",
    "T40n1804_03b:0118b23": "脂一種。《四分》：舍利弗風病，醫教服五種脂，熊、",
    "T40n1804_03b:0118b24": "羆、猪、驢、魚等也。《僧祇》：此藥清淨，無時食氣；一",
    "T40n1804_03b:0118b25": "時受，七日服。有四百四病：風大百一用油脂治，",
    "T40n1804_03b:0118b26": "火大熟病用穌治之，水病蜜治，雜病用上三",
    "T40n1804_03b:0118b27": "藥治之。《五分》：見作石蜜，搗米著中。佛言：作法",
    "T40n1804_03b:0118b28": "應爾。若合藥法如此者，聽非時服。《十誦》：石蜜",
    "T40n1804_03b:0118b29": "不得輒噉，除五種人：遠行人、病人、食少不足",
    "T40n1804_03b:0118c01": "人、不得食人；若施水處，和水飲之。《五分》：飢、渴",
    "T40n1804_03b:0118c02": "二時，以水和飲。《僧祇》：食上多得酪，食不盡者，",
    "T40n1804_03b:0118c03": "動作生穌，七日受服；若長，煎作熟穌，七日受",
    "T40n1804_03b:0118c04": "驗知穌、油，各受，作法；得多七日，不名重受。若乞食時多得穌者，貧病比",
    "T40n1804_03b:0118c05": "丘，以細緻㲲淨漉，取穌，得七日受。若有緣事",
    "T40n1804_03b:0118c06": "不得中前作者，當對一比丘記識言：此中淨",
    "T40n1804_03b:0118c07": "物生，我當作七日藥受。若忘誤不受、不作淨，",
    "T40n1804_03b:0118c08": "過時是名不淨。若得多油，如穌中說。得胡麻，",
    "T40n1804_03b:0118c09": "食殘不盡，即煮取油，七日受之；若事緣不得",
    "T40n1804_03b:0118c10": "作，如穌中說。若熊、猪等脂，如上進不。得甘蔗",
    "T40n1804_03b:0118c11": "及果，並如上。《善見》：受酪，記酪中穌為七日，至",
    "T40n1804_03b:0118c12": "第七日鑽得即日服，八日犯捨。油、蜜亦爾。《摩",
    "T40n1804_03b:0118c13": "得伽》：非時受甘蔗，作法不成，時內並成。然蜜",
    "T40n1804_03b:0118c14": "味美重，凡聖常言，長貪壞行，勿先於此，兼得",
    "T40n1804_03b:0118c15": "必彊力劫掠辨之；自非極病，難用進口。故《僧",
    "T40n1804_03b:0118c16": "祇》：佛受獼猴無蜂熟蜜等云云。盡形體者。《僧祇》：",
    "T40n1804_03b:0118c17": "胡椒、蓽茇、呵梨勒等，此藥無時食氣，頓受，病比",
    "T40n1804_03b:0118c18": "丘終身服。《四分》云：不任為食者，一切鹹、苦、辛、",
    "T40n1804_03b:0118c19": "甘等，不任為食，名盡形藥體。《善見》：一切樹木",
    "T40n1804_03b:0118c20": "及草根、莖、枝、葉，為食不任者，盡形服之。又樹",
    "T40n1804_03b:0118c21": "木、草，無問根、莖，並是時藥；或根是時藥，莖是",
    "T40n1804_03b:0118c22": "盡形；互有俱是，不可名示。但令堪食，時藥所",
    "T40n1804_03b:0118c23": "攝；不任者，盡形藥。《明了論疏》云：若病服七日",
    "T40n1804_03b:0118c24": "藥，隨病為量，若差須捨；若無病復不飢，非時",
    "T40n1804_03b:0118c25": "食者，得非時食罪。油、蜜、膏亦爾，故論中舉穌",
    "T40n1804_03b:0118c26": "等。終身藥則不爾，有身必有病，佛許服此藥，",
    "T40n1804_03b:0118c27": "防護一期果報身；若無客病，又不飢渴，非時",
    "T40n1804_03b:0118c28": "不得服。《十誦》：淨苦酒無酒氣無糟者，過中得",
    "T40n1804_03b:0118c29": "飲。上來辨者，一切經律，隨事辨體；同此宗者，",
    "T40n1804_03b:0119a01": "具列如上。今有愚夫，非時妄噉諸杏子湯、乾",
    "T40n1804_03b:0119a02": "棗汁、果漿含滓、藕根米汁，乾地黃、茯苓末、諸",
    "T40n1804_03b:0119a03": "藥酒煎非鹹苦格口者，非時噉之，並出在自",
    "T40n1804_03b:0119a04": "心，妄憑聖教；不如噉飯，未必長惡，引誤後生，",
    "T40n1804_03b:0119a05": "罪流長世。次二，六味定者。《明了論》云：五種量，",
    "T40n1804_03b:0119a06": "乃至大開，攝一切物皆盡。《疏》云：藥有五種：甘",
    "T40n1804_03b:0119a07": "味物中，除甘草、蜜、沙糖、穌、油，餘甘味是時量；",
    "T40n1804_03b:0119a08": "酸味除阿摩勒果汁等，餘酸味是時量；辛味",
    "T40n1804_03b:0119a09": "中除薑、椒、萆茇、呵梨勒，餘辛味是時量；一切苦",
    "T40n1804_03b:0119a10": "澁物非食，作終身藥。七日藥外，一切可食物，名",
    "T40n1804_03b:0119a11": "依時量食；從平旦至正中，為時；過此，不得食。",
    "T40n1804_03b:0119a12": "一切漿、甘蔗等，名依更量；日夜各分五時，從",
    "T40n1804_03b:0119a13": "平旦受至二更，過則不得服，如是輪轉，乃至",
    "T40n1804_03b:0119a14": "五更；此間漬飯為漿，屬時量。穌、油、蜜、沙糖等，",
    "T40n1804_03b:0119a15": "名依七日量。甘草等，名依一期量；從受戒後，",
    "T40n1804_03b:0119a16": "臨一期報終，名一期也；於此時中，無問晝夜，",
    "T40n1804_03b:0119a17": "恒得服之。灰、土、水、屎、尿此五，名依大開量；不",
    "T40n1804_03b:0119a18": "須受，隨意取服，是世間所棄，非所惜故。《四分》：",
    "T40n1804_03b:0119a19": "須受灰、土等此據有人處，必無人準用。三明轉變者。《中論》云：",
    "T40n1804_03b:0119a20": "如蒲萄漿，持戒者應飲；若變作酒，不應飲；若",
    "T40n1804_03b:0119a21": "變為苦酒，還復得飲。《十誦》：甘蔗是時藥，清汁",
    "T40n1804_03b:0119a22": "是非時分，作石蜜是七日，燒作灰是盡形。肉",
    "T40n1804_03b:0119a23": "是時藥，煎取脂是七日，燒作灰是盡形。胡麻",
    "T40n1804_03b:0119a24": "同肉法。酪是時藥，清汁如水是非時，作穌是",
    "T40n1804_03b:0119a25": "七日，燒為灰名盡形。四相和者。《薩婆多》：四藥",
    "T40n1804_03b:0119a26": "相和，從彊而服。若以時藥、終身藥，助成七日",
    "T40n1804_03b:0119a27": "藥，作七日服；由七日藥勢力多故，又助成故；",
    "T40n1804_03b:0119a28": "如以穌煮肉，此穌肉汁，得作七日服。若以時藥、",
    "T40n1804_03b:0119a29": "七日藥，助成終身藥，作終身服；如以穌、乳，和",
    "T40n1804_03b:0119b01": "葶藶子作丸者是；又如附子、烏頭等諸毒藥，浸",
    "T40n1804_03b:0119b02": "豆、麥等，名盡形藥。若以終身、七日，助成時藥",
    "T40n1804_03b:0119b03": "者，時中服之；如麪食，用穌、油，薑、椒等。若分數",
    "T40n1804_03b:0119b04": "俱等，勢力相似者，隨以藥首一名標目，餘者",
    "T40n1804_03b:0119b05": "藥分稱之；如石英、鍾乳，黃耆、白木，丸、散、湯、膏、煎",
    "T40n1804_03b:0119b06": "等，並例知用之。二置藥處所，即結淨也。略分",
    "T40n1804_03b:0119b07": "四門。一制意者。良由眾生報力不同，上中下",
    "T40n1804_03b:0119b08": "別。若上達之徒，身力資彊，制令分衛；隨緣少",
    "T40n1804_03b:0119b09": "欲，得濟形命，志存道業，不假儲畜。中下之流，",
    "T40n1804_03b:0119b10": "情同上士，而力劣不堪，必須資具，方能進策。",
    "T40n1804_03b:0119b11": "是以大聖慈憫，因困餓死，方開結之，同界別",
    "T40n1804_03b:0119b12": "處。釋淨名者，以飲食繁穢，同處生患，今既別",
    "T40n1804_03b:0119b13": "結，情無儲畜，食不生罪，故名為淨；若同處長",
    "T40n1804_03b:0119b14": "貪，違教受業，業是穢因，名不淨也。此從緣說",
    "T40n1804_03b:0119b15": "淨，非對穢以明也。二列數作法者，有四種淨。",
    "T40n1804_03b:0119b16": "一者籬牆不周淨。《四分》云：半有籬障；多無籬",
    "T40n1804_03b:0119b17": "障；都無籬障，謂露地也。非儲積相，故開之必三",
    "T40n1804_03b:0119b18": "面有院，開一面者，攝食義彊，亦同有罪。厨舍孤立，有院同之。垣、牆、塹、柵亦如是並非牆得",
    "T40n1804_03b:0119b19": "周匝，隨共成相。二檀越淨者，有三：一食具是他物。律",
    "T40n1804_03b:0119b20": "云：自今已去，當作檀越食，令淨人賞舉，不得",
    "T40n1804_03b:0119b21": "自受，若有所須，隨意索取。二處所是他物。故",
    "T40n1804_03b:0119b22": "云：若為僧作伽藍，未施與僧，雖食在中，不名",
    "T40n1804_03b:0119b23": "有犯。三食處俱是。謂處所他有，食具是他，不",
    "T40n1804_03b:0119b24": "屬僧用也。此三名他物淨，要真非假；今多託",
    "T40n1804_03b:0119b25": "胃，自誑自負，非法，有罪。《十誦》：瓶沙王施僧粥",
    "T40n1804_03b:0119b26": "田，比丘上場。佛言：未分者應上，分竟不應",
    "T40n1804_03b:0119b27": "上，犯吉羅。王崩，比丘見無檀越，謂犯宿煮。佛",
    "T40n1804_03b:0119b28": "言：闍王替處，不名有犯準此例餘皆犯。《僧祇》：婆羅門送",
    "T40n1804_03b:0119b29": "粥米施佛僧，以於僧住處作故，佛言：肉宿、",
    "T40n1804_03b:0119c01": "肉煮，不聽食故知，屬僧即同僧法，非檀越淨。三處分淨者。《四",
    "T40n1804_03b:0119c02": "分》：若檀越、若經營比丘，為僧作伽藍時，分處",
    "T40n1804_03b:0119c03": "如是言：「某處為僧作淨地。」《僧祇》：若作新住處，",
    "T40n1804_03b:0119c04": "營事比丘及僧未住，初夜前，以繩量度分齊，",
    "T40n1804_03b:0119c05": "爾許僧住，爾許淨屋，受之；不得過初夜《四分》經明相。",
    "T40n1804_03b:0119c06": "若檀越言，莫預處分，我未施僧，此則同他物",
    "T40n1804_03b:0119c07": "淨。《五分》作新住處，未有淨屋，當先指某處作",
    "T40n1804_03b:0119c08": "淨地，以食置中，然後僧住；若經明相出，則不",
    "T40n1804_03b:0119c09": "成。《善見》：云何結淨屋？初竪柱時云：「此處為僧",
    "T40n1804_03b:0119c10": "作淨屋。」三說已，乃竪之。餘者亦爾；不爾，就一",
    "T40n1804_03b:0119c11": "柱上加法亦成。若已成者，喚本主，語令隨指",
    "T40n1804_03b:0119c12": "一處，為僧作淨屋；若無者，聚落有老宿，召來",
    "T40n1804_03b:0119c13": "遣作；不解者，教之。四白二結者。謂僧伽藍院",
    "T40n1804_03b:0119c14": "相周匝，比丘在中有宿煮過。不問住之久近，",
    "T40n1804_03b:0119c15": "隨處結之，除去比丘。《毘尼母》云：大界內無淨",
    "T40n1804_03b:0119c16": "厨者，一切宿食不得食，乃至藥草亦爾。《四分》：",
    "T40n1804_03b:0119c17": "因餓死比丘故，聽在伽藍內邊房靜處結作",
    "T40n1804_03b:0119c18": "必在作法界上，不同處分。《五分》：諸比丘欲羯磨一房一角、半房",
    "T40n1804_03b:0119c19": "半角、中庭，或通結坊內作淨地，並聽。若通結",
    "T40n1804_03b:0119c20": "者，羯磨云：「此住處共住共布薩，僧今結淨地，",
    "T40n1804_03b:0119c21": "除某處謂僧住行來房舍等。準此，遍界中果菜，無過；明相出，在舍下。」又云：必依",
    "T40n1804_03b:0119c22": "地起，不在架屋上。《僧祇》：若一覆別隔、通隔別",
    "T40n1804_03b:0119c23": "覆、通覆通隔、別覆別隔，一邊、二邊、三邊，隔道兩",
    "T40n1804_03b:0119c24": "邊作淨，中間不淨，如是一切並得。準此，作法",
    "T40n1804_03b:0119c25": "羯磨文中，必須明指委曲。結竟，牓示顯處，令主",
    "T40n1804_03b:0119c26": "客了之。律中，客問何者淨地？何者不淨地？三加法中，四淨，二種不",
    "T40n1804_03b:0119c27": "作如上明之；處分一法，別人指示，如前已明；羯磨",
    "T40n1804_03b:0119c28": "結者，在僧界內先示處所，懸指結取。所以不",
    "T40n1804_03b:0119c29": "得坐中結者，古師云：以食望僧，是攝是障",
    "T40n1804_03b:0120a01": "故須遙結，在中相雜；以僧望僧，非攝非障淨地有僧，不免別眾。律令唱",
    "T40n1804_03b:0120a02": "處所，應一比丘起，唱云：「大德僧聽！我比丘為",
    "T40n1804_03b:0120a03": "僧唱淨地處所。」若房、若處、若溫室、若堂等，隨",
    "T40n1804_03b:0120a04": "其結處，任境唱之，然後坐訖，亦不牒唱人名",
    "T40n1804_03b:0120a05": "入羯磨也。次索欲問和已，白二云：「大德僧聽！",
    "T40n1804_03b:0120a06": "若僧時到僧忍聽：僧今於某處結淨地。白如",
    "T40n1804_03b:0120a07": "是。」「大德僧聽！僧今結某處作淨地。誰諸長老",
    "T40n1804_03b:0120a08": "忍：僧結某處作淨地者，默然；誰不忍者，說。僧",
    "T40n1804_03b:0120a09": "已忍，僧結某處作淨地竟。僧忍，默然故。是事",
    "T40n1804_03b:0120a10": "如是持。」《僧祇》：內作淨厨，不得䊩汁盪器，水流",
    "T40n1804_03b:0120a11": "出外。有緣須解者，律無文，義準反結即成；應",
    "T40n1804_03b:0120a12": "云：「大德僧聽！若僧時到僧忍聽：僧今解某處",
    "T40n1804_03b:0120a13": "淨地。白如是。」「大德僧聽！僧今解某處淨地。誰",
    "T40n1804_03b:0120a14": "諸長老忍：僧解某處淨地者，默然；誰不忍者，",
    "T40n1804_03b:0120a15": "說。僧已忍，解某處淨地竟。僧忍，默然故。是事",
    "T40n1804_03b:0120a16": "如是持。」四雜出料簡者。檀越淨、不周淨，此二",
    "T40n1804_03b:0120a17": "處不問內外晝夜，同宿煮者，無過，但不得觸。",
    "T40n1804_03b:0120a18": "若處分、羯磨二淨，通比丘在內撿挍，唯護明",
    "T40n1804_03b:0120a19": "相；若與同處，唯壞食具，更須翻食器令淨，有",
    "T40n1804_03b:0120a20": "宿煮過也。若治故處作處分者，《祇》云：僧住寺",
    "T40n1804_03b:0120a21": "中過初夜，而欲作處分淨者，要住處破，經國",
    "T40n1804_03b:0120a22": "土亂，新王未立，爾時便得受作；若此緣無，但",
    "T40n1804_03b:0120a23": "令住處及聚落，俱停廢二年，得名處分；若復",
    "T40n1804_03b:0120a24": "不受作處分淨，停可食物，內宿、內煮。問：結淨",
    "T40n1804_03b:0120a25": "竟，得中看煮，何為不犯內煮？答：煮是隨處，大",
    "T40n1804_03b:0120a26": "界無人亦犯；宿是逐人，二界無人不犯。三護",
    "T40n1804_03b:0120a27": "淨法五門：一翻淨，二護淨，三罪通塞，四互",
    "T40n1804_03b:0120a28": "明淨染，五儉緣開八事。初中，若一方別住，維",
    "T40n1804_03b:0120a29": "持佛法者，必須結食界，同護淨食；此則通凡",
    "T40n1804_03b:0120b01": "聖僧路，順諸佛本懷。今自共宿捉，貪染巨離",
    "T40n1804_03b:0120b02": "者，俗中恒人所恥，何況淨僧食之？脫經儉難，",
    "T40n1804_03b:0120b03": "因即染污；後若緣無，理須拱手。仍事觸宿，心",
    "T40n1804_03b:0120b04": "初無悔者；不信此心，須為師匠。欲依聖語而",
    "T40n1804_03b:0120b05": "反穢者，有四不同：一者緣淨，二者體淨，三者",
    "T40n1804_03b:0120b06": "緣不淨，四者體不淨。言緣淨者，謂釜器傾溢，",
    "T40n1804_03b:0120b07": "佐助料理，佛開為緣，此不須翻。言體淨者，不",
    "T40n1804_03b:0120b08": "容膩器，佛令自得安水燃火，乃至諸僧器，未",
    "T40n1804_03b:0120b09": "經盛食，體是淨物，無穢可翻。言體不淨者，此",
    "T40n1804_03b:0120b10": "是治生興利，用造佛供僧，制不許禮受；雖不",
    "T40n1804_03b:0120b11": "經宿捉，翻亦不合食，由心惡鄙。上三句者，並",
    "T40n1804_03b:0120b12": "是正經，文遍如鈔，並不須翻。緣不淨者，本是",
    "T40n1804_03b:0120b13": "淨且，遇緣染污，故須翻穢令淨。《五分》：有諸木",
    "T40n1804_03b:0120b14": "器，肥膩不淨，以瓦石揩洗恐破壞者，用沸湯",
    "T40n1804_03b:0120b15": "洗之。《僧祇》：淨人行食，淨器墮比丘鉢中，尋即",
    "T40n1804_03b:0120b16": "却者名淨；停須臾者名不淨。若是銅器，淨洗",
    "T40n1804_03b:0120b17": "用。木器若膩，入中者削刨之，不可用者當棄。",
    "T40n1804_03b:0120b18": "《十誦》：比丘有膩器，二三度用澡豆洗；故不淨，當",
    "T40n1804_03b:0120b19": "以木刮却，然後澡豆二三遍洗，是淨。餘有不",
    "T40n1804_03b:0120b20": "盡者，準以米麫油醬等，於尼寺俗家沙彌淨人",
    "T40n1804_03b:0120b21": "處，一石一石更互博之；雖得本物，以入手兩",
    "T40n1804_03b:0120b22": "相捨。《善見》：故多比丘共一沙彌行，各自擔食，",
    "T40n1804_03b:0120b23": "至時，自分已，沙彌語比丘言，今持我食與大",
    "T40n1804_03b:0120b24": "德易；易得已，復展轉乃至下座；若不解者，教",
    "T40n1804_03b:0120b25": "之亦得。準此，展轉翻穢者，成證。若盆甕等器",
    "T40n1804_03b:0120b26": "有食膩者，釜上蒸之，內外熱徹，膩出即淨。一",
    "T40n1804_03b:0120b27": "切銅器，磨之。鐵器以火燒內，趣令膩盡。木倉",
    "T40n1804_03b:0120b28": "櫃等，削刨泥拭。土倉窖等，隨有更拭。石器者，",
    "T40n1804_03b:0120b29": "或以水洗，或以鐫冶，得無殘膩便止。《四分》得",
    "T40n1804_03b:0120c01": "捉眾僧戶鉤𨷲、若杖、若環、若匕、若角杓、銅杓、若",
    "T40n1804_03b:0120c02": "浴床，則無觸淨謂非常服用者。問：觸淨何過，佛苦制",
    "T40n1804_03b:0120c03": "之？答：佛欲增尚弟子，令行勝行，內有勝法，外",
    "T40n1804_03b:0120c04": "行亦勝，如世貴人，安坐受食，不自執勞，以形",
    "T40n1804_03b:0120c05": "勝故。二為現大人相。三世三聖並不自作，今",
    "T40n1804_03b:0120c06": "若宿觸，失聖人法故。三諸佛立教，通大小乘，",
    "T40n1804_03b:0120c07": "俱無宿煮。如《稜伽》、《十誦》所述。四長貪壞信。五",
    "T40n1804_03b:0120c08": "廢修出業。六死入糞坑。《護淨經》云：由有宿捉",
    "T40n1804_03b:0120c09": "等，眾僧食不淨食，後墮臭屎池中，五百萬世",
    "T40n1804_03b:0120c10": "受苦惱竟；復各五百萬世墮猪狗及蜣蜋中，",
    "T40n1804_03b:0120c11": "常食不淨；後出為人，生貧窮家，衣食不供。佛",
    "T40n1804_03b:0120c12": "告比丘，眾僧住止之處，作不淨食，不足往食；",
    "T40n1804_03b:0120c13": "如法持鉢，乞白衣食，是名淨命。因說知事比",
    "T40n1804_03b:0120c14": "丘，觸僧淨器及食，食眾僧故，墮餓鬼中，五百",
    "T40n1804_03b:0120c15": "餘年不見漿水，正欲趣廁，護廁鬼神打不得",
    "T40n1804_03b:0120c16": "近。如是廣說因緣。《智論》：若沙門福田食，以不",
    "T40n1804_03b:0120c17": "淨手觸，或先噉，或以不淨物著中，入沸屎地",
    "T40n1804_03b:0120c18": "獄中。廣如第十七八九卷中。《大集》〈日藏分濟",
    "T40n1804_03b:0120c19": "龍品〉中，廣明僧食難近難用。《僧護》等經，明非",
    "T40n1804_03b:0120c20": "法受用僧物。文廣不具錄。通而言之，若無慚",
    "T40n1804_03b:0120c21": "愧，輕慢佛語，自物尚犯，何況僧物？深須自勉，",
    "T40n1804_03b:0120c22": "可得出期。《五百問》中明，持戒知事，指挃僧器，",
    "T40n1804_03b:0120c23": "羅漢代懺苦緣，如是廣知。二護淨法。前護惡",
    "T40n1804_03b:0120c24": "觸。《十誦》：比丘食竟，以己不淨鉢及食，與沙彌",
    "T40n1804_03b:0120c25": "白衣；沙彌白衣洗鉢竟，還著僧器中，是名淨；",
    "T40n1804_03b:0120c26": "一心過與，則無惡觸準此，器下殘食，令淨人益授，有觸失。《五分》：若無",
    "T40n1804_03b:0120c27": "淨人行食，比丘受已，行之；無淨人御乘行船，",
    "T40n1804_03b:0120c28": "比丘亦得。《僧祇》：若淨人持不淨手謂先捉比丘惡觸食者，行",
    "T40n1804_03b:0120c29": "󰉓飯與僧者，上座一人得不淨，餘人名淨。若",
    "T40n1804_03b:0121a01": "淨人持淨󰉓寫不淨󰉓上，得抄取上；若不淨",
    "T40n1804_03b:0121a02": "󰉓寫淨󰉓上，一切不淨。若著淨󰉓在不淨器",
    "T40n1804_03b:0121a03": "中，得扟取中央；若抖擻筐器，一切不淨。《十",
    "T40n1804_03b:0121a04": "誦》：若淨食中著不淨食，應却者除之，餘者食",
    "T40n1804_03b:0121a05": "之。餅果等亦爾準此，諸扟者，由食相可別者；必淨穢相濫，即應都換之。《僧祇》：若",
    "T40n1804_03b:0121a06": "曬穀時，比丘在上行者，當脚處使淨人扟去；",
    "T40n1804_03b:0121a07": "若難事急，雖蹈無罪；必天雨無淨人，得自遙",
    "T40n1804_03b:0121a08": "擲淨席物覆，捉淨甎石鎮之。忘覆食器亦爾。",
    "T40n1804_03b:0121a09": "若厨屋中，有諸蘇油瓶甘蔗竹葦束，比丘取",
    "T40n1804_03b:0121a10": "七日油蜜瓶，誤捉淨油瓶來；餘人見，不得即",
    "T40n1804_03b:0121a11": "語，待至問己，是何等油？答言，七日油；當語置",
    "T40n1804_03b:0121a12": "地，不得名字，還得七日受以誤觸不成故。若令取淨",
    "T40n1804_03b:0121a13": "油，俗人不解，誤持七日油來，亦如上法準口法有失。",
    "T40n1804_03b:0121a14": "自餘錯捉亦爾。若言，審悉！看灰瓶已，持來！此",
    "T40n1804_03b:0121a15": "比丘內手瓶中，錯把淨󰉓看故，名淨；若還放",
    "T40n1804_03b:0121a16": "瓶中，即為不淨餘並例之。器中明觸者，一切葉卷",
    "T40n1804_03b:0121a17": "是器，舒者非器。盤緣沒󰉕麥為器。長床坐床",
    "T40n1804_03b:0121a18": "繩床緻織為器。船在水中、車驚牛時，非器；無",
    "T40n1804_03b:0121a19": "者為器。若食時，敷床長版坐床褥等，或在甘",
    "T40n1804_03b:0121a20": "蔗蘿蔔米穀豆囊等上，令比丘坐，不應動身，",
    "T40n1804_03b:0121a21": "亦不得問；若動問者，一切不淨由有緣開坐，若動問成觸。若",
    "T40n1804_03b:0121a22": "棧閣上，衣架上，有淨食及衣鉢，若取物動淨",
    "T40n1804_03b:0121a23": "器食，一切不淨；若閣堅不動者得。若在船上，",
    "T40n1804_03b:0121a24": "載十七種穀，上覆以蘧蒢席，比丘得在上坐，",
    "T40n1804_03b:0121a25": "不得名字；若為風吹迴波，漂在岸者，一切不",
    "T40n1804_03b:0121a26": "淨；必繩篙不離水名淨。大車上載諸穀上覆",
    "T40n1804_03b:0121a27": "者，比丘得坐上，不得名字，如船中進不。若小",
    "T40n1804_03b:0121a28": "車有淨物，若取衣鉢時動車者，一切不淨；當",
    "T40n1804_03b:0121a29": "令淨人取不得以牛在故為淫。應令淨人先上，比丘後",
    "T40n1804_03b:0121b01": "上；若下時，比丘先下。若在載物車中，怱即車",
    "T40n1804_03b:0121b02": "翻離牛者，一切不淨；若牛繩尾未離車者，名",
    "T40n1804_03b:0121b03": "淨。《十誦》：比丘與沙彌檐食在道中，食時與沙",
    "T40n1804_03b:0121b04": "彌，沙彌還與比丘者，若先不共要，得食；反此",
    "T40n1804_03b:0121b05": "不得。使沙彌檐食度水，恐沒溺者，乃至得負",
    "T40n1804_03b:0121b06": "檐之，雖捉不犯，至岸莫捉。若不淨器受󰉓，不",
    "T40n1804_03b:0121b07": "應一切棄之，著盂者棄；餘者，同《僧祇》，得食。若",
    "T40n1804_03b:0121b08": "以繩綴鉢受熱粥時，內有脂出，應直棄脂處；",
    "T40n1804_03b:0121b09": "餘者得食。飯粥羹器傾側，聽佐淨人，正之已，",
    "T40n1804_03b:0121b10": "不得復觸。若佐搘淨釜亦爾。淨人寫穌油瓶",
    "T40n1804_03b:0121b11": "傾側亦爾。人驢牛車等負食傾側亦爾。天風",
    "T40n1804_03b:0121b12": "雨時，淨器物空在露地者，當淨洗手，舉著覆",
    "T40n1804_03b:0121b13": "處此是體淨。《四分》：若穌油瓶不覆，無淨人者，自手",
    "T40n1804_03b:0121b14": "捉蓋，懸置其上謂緣淨也。若居士持食寄比丘賞",
    "T40n1804_03b:0121b15": "舉，後索還與比丘者，得洗手受之。若鉢盂孔",
    "T40n1804_03b:0121b16": "臼，食入中，隨可洗者洗之，餘不出無犯。若",
    "T40n1804_03b:0121b17": "入僧中食，無鉢者，聽比座若僧中有鉢者借",
    "T40n1804_03b:0121b18": "與亦是體淨。《善見》：比丘以氣噓淨器者，名觸。《五分》：",
    "T40n1804_03b:0121b19": "穌油瓶卒翻，應自正，勿得離地。若惡人以僧",
    "T40n1804_03b:0121b20": "不淨米一把，投淨米中，可分者除之；不可分",
    "T40n1804_03b:0121b21": "者，趣去一把。《四分》：自散種子，若生為菜，聽食；",
    "T40n1804_03b:0121b22": "移菜植之，以重生故，亦得餘果菜例同之。若沙彌小，捉",
    "T40n1804_03b:0121b23": "淨食過水，聽比丘扶；若上坂亦得扶；若舉懸",
    "T40n1804_03b:0121b24": "淨食，須安床几橙等，令得上下。《十誦》：負淨人",
    "T40n1804_03b:0121b25": "上取，大比丘自手觸食，吉羅。有病服有過藥",
    "T40n1804_03b:0121b26": "者，屏處勿令人見。《鼻柰耶》：得糴米以持賓",
    "T40n1804_03b:0121b27": "謂令淨人受取。二明自煮者。《僧祇》：若練若處淨人病，無",
    "T40n1804_03b:0121b28": "淨人者，得淨穀已，比丘自舂，作粥與淨人；淨",
    "T40n1804_03b:0121b29": "人若食不盡，不得自食準《十誦》，先無共心，一心與者，亦得。《僧祇》：",
    "T40n1804_03b:0121c01": "若淨人難得，比丘欲自作食者，當自洗不受",
    "T40n1804_03b:0121c02": "膩器，著水，自然火令沸此是體淨。僧器有膩，不合自然火也，誡之；使淨",
    "T40n1804_03b:0121c03": "人著米內湯中已，更不得觸；使淨人煮沸已，",
    "T40n1804_03b:0121c04": "得以木橫置地，比丘在上，令淨人置食器木",
    "T40n1804_03b:0121c05": "上，口言受受，然後自煮令熟，與病人，莫令不",
    "T40n1804_03b:0121c06": "受物落中。乃至煮菜令萎，同上作法。薑湯亦",
    "T40n1804_03b:0121c07": "不得自煮，以變生故。若乞得冷食，自溫煮，不",
    "T40n1804_03b:0121c08": "犯。作食時，淨人小者，得捉其手教淘、教寫、抒",
    "T40n1804_03b:0121c09": "飯等。三明內宿者。《五分》：使淨人於不淨地洗",
    "T40n1804_03b:0121c10": "菜未竟，明相出者，則無犯。《四分》中，有比丘持",
    "T40n1804_03b:0121c11": "食來，覓淨地未得，明相出，不犯。四明內煮者。",
    "T40n1804_03b:0121c12": "若在界內，元為他煮，不專私己；與他有餘，洗",
    "T40n1804_03b:0121c13": "手受食。三明通塞，分二。初四藥者。若是時藥，",
    "T40n1804_03b:0121c14": "定有宿煮；以資用強，常須服故飲之。三藥不",
    "T40n1804_03b:0121c15": "加法者，一同時藥；若為病緣而加聖法，則有",
    "T40n1804_03b:0121c16": "通局。非時藥者，過中明相未出來，服用皆得；",
    "T40n1804_03b:0121c17": "若明相出，失其口法，殘宿、惡觸、非時生焉。七",
    "T40n1804_03b:0121c18": "日藥者，作法加已，內淨厨中，開無殘宿、惡捉；",
    "T40n1804_03b:0121c19": "八日旦起，具罪如後。盡形壽者，必是熟死無",
    "T40n1804_03b:0121c20": "生種相，律開內宿、內煮、自煮。《僧祇》：自煮薑湯",
    "T40n1804_03b:0121c21": "結犯者，謂有生分準此，準開三罪；七日不合同宿。《十誦》：石蜜漿",
    "T40n1804_03b:0121c22": "舉宿，病人開飲應是難緣。《四分》：殘宿穌油，開灌鼻等。",
    "T40n1804_03b:0121c23": "餘不淨藥，不合加法，《十誦》正文。二明四過。先",
    "T40n1804_03b:0121c24": "明過相。謂內宿、內煮、自煮、惡觸。初中，《十誦》有",
    "T40n1804_03b:0121c25": "三種人共食宿，比丘及僧，學悔沙彌等，名內",
    "T40n1804_03b:0121c26": "宿也。尼中四人，三人如上，加式叉尼。《四分》中：",
    "T40n1804_03b:0121c27": "式叉得與大尼過食，不得同宿或是無沙彌尼故開。內宿",
    "T40n1804_03b:0121c28": "者，結淨地已，僧坊內共食宿是也都不言淨地有比丘。內",
    "T40n1804_03b:0121c29": "熟者，結淨地已，僧坊內煮者是。自熟者，大比",
    "T40n1804_03b:0122a01": "丘自作，如上三種人不應食。惡捉者，自取果",
    "T40n1804_03b:0122a02": "與淨人已，更受噉者是審不決捨，與他還受，同是惡捉。《薩婆多》：",
    "T40n1804_03b:0122a03": "共飡宿有三種：受食已作己有想，共宿、不共",
    "T40n1804_03b:0122a04": "宿，經夜吉羅，食則犯提是殘宿故。《四分》中亦同。若自捉食，",
    "T40n1804_03b:0122a05": "名惡捉，作己有想，經宿，吉羅。若食不受不捉，",
    "T40n1804_03b:0122a06": "直作己有想，經宿，食得吉羅。若他人食，共宿",
    "T40n1804_03b:0122a07": "無過。二將此四過，對一、約時、就處、望食以明。",
    "T40n1804_03b:0122a08": "初將內宿：就處者，不通他物、不周二淨；處分、",
    "T40n1804_03b:0122a09": "白二、及界內，俱通。就時，要經明相。就人，唯據",
    "T40n1804_03b:0122a10": "比丘三人，知有，其犯。律中，問：淨地未得明相",
    "T40n1804_03b:0122a11": "現，狗持食來，風吹果墮？律言：不知不犯。尼通",
    "T40n1804_03b:0122a12": "四人，並如上。就食者，離地物一切通犯；未離",
    "T40n1804_03b:0122a13": "地者、未長足者，不犯；已長足、逢霜等，並是宿",
    "T40n1804_03b:0122a14": "限；對四藥論如上。二內煮者：對處，淨地並塞。",
    "T40n1804_03b:0122a15": "對時，通晝夜。就人，通七眾。約食，通生熟；四藥",
    "T40n1804_03b:0122a16": "而言，加法盡形，聽界內宿、煮；餘三不合故。《僧",
    "T40n1804_03b:0122a17": "祇》：阿難為佛溫飯，在祇桓門邊。故知不得界",
    "T40n1804_03b:0122a18": "內煮。三自煮者：對處通淨、不淨地。就時通日",
    "T40n1804_03b:0122a19": "夕。就人局大僧三人，尼中有四人。就食論生，",
    "T40n1804_03b:0122a20": "佛開重煮故不犯；四藥中，加法盡形亦開。《十",
    "T40n1804_03b:0122a21": "誦》：若生食，火淨已，得煮。云何淨？乃至火一觸乃至",
    "T40n1804_03b:0122a22": "采菜等例準也，冷食重溫。《五百問》中：若被淨藥，比丘得",
    "T40n1804_03b:0122a23": "自合。四惡觸：就處通淨、不淨地。就時通日夕。",
    "T40n1804_03b:0122a24": "就人者，大僧有多種：一者，一往不受，徑捉觸；",
    "T40n1804_03b:0122a25": "二膩勢相連如衣鉢巾𣾴不淨洗相染；三任運失受四藥不加法，中後",
    "T40n1804_03b:0122a26": "俱失受；若加法，三藥各隨限即失受；四遇緣失受淨人觸床器也；五決意捨",
    "T40n1804_03b:0122a27": "失如受已不食意；後須，不受而取，得墮。若就沙彌、淨人，但有膩觸",
    "T40n1804_03b:0122a28": "謂捉比丘鉢已，食膩在手，不洗而捉僧器。大僧又有四種不成惡觸：",
    "T40n1804_03b:0122a29": "一為受而捉如俗器中盛食與比丘，仰手受取；前食雖僧俗兩執，不成惡觸。鉢中故食亦爾，",
    "T40n1804_03b:0122b01": "二遇緣失受淨人觸失，如法莫觸，洗手更從受之，淨人不須洗手，三持戒誤",
    "T40n1804_03b:0122b02": "捉，四破戒故觸，並名淨食。更以三句分別：一",
    "T40n1804_03b:0122b03": "觸而非惡。《十誦》云：持戒比丘誤觸僧食。《四分》：",
    "T40n1804_03b:0122b04": "忘不受果持行，若見淨人，應置地洗手更受。",
    "T40n1804_03b:0122b05": "二惡而非觸。《十誦》：破戒比丘故觸名淨。《四分》：",
    "T40n1804_03b:0122b06": "諸比丘相嫌故，觸他淨食，令得不淨；佛言：不",
    "T40n1804_03b:0122b07": "觸者淨，觸者不淨，吉羅。三亦觸亦惡。《十誦》：持",
    "T40n1804_03b:0122b08": "戒比丘懈怠故觸，名不淨。《五分》樹上捉果試",
    "T40n1804_03b:0122b09": "看生熟，亦名惡觸。若就食言，通生及熟。四明",
    "T40n1804_03b:0122b10": "互覆墮者。《四分》中：安食具在樹上，並從根斷。",
    "T40n1804_03b:0122b11": "若樹根在不淨地，枝葉覆淨地，果墮淨地，或",
    "T40n1804_03b:0122b12": "為風吹雨打鳥獸墮者；但使無人觸知，遇緣",
    "T40n1804_03b:0122b13": "而墮，雖經明相，不成內宿，謂長足果也。若不",
    "T40n1804_03b:0122b14": "淨地果菜，未長足來，運運重生，則無內宿，隨",
    "T40n1804_03b:0122b15": "時而取，得入淨厨。若果菜已離本處者，隨經",
    "T40n1804_03b:0122b16": "明相，比丘若知，即不得食上來義約，律文不了。《五分》：樹根",
    "T40n1804_03b:0122b17": "在淨、不淨地，比丘亦在淨、不淨地；果墮其中，",
    "T40n1804_03b:0122b18": "非比丘所為，經宿者得食。若見果墮非淨地，",
    "T40n1804_03b:0122b19": "使淨人拾聚，經宿，不知淨、不淨處，聽食；若知",
    "T40n1804_03b:0122b20": "在不淨地，不得食。《僧祇》：樹在淨、不淨地，果墮",
    "T40n1804_03b:0122b21": "淨地，隨何時取之；若淨地、不淨地果，落不淨",
    "T40n1804_03b:0122b22": "地，應及時內淨厨中。若不淨地生瓜瓠者，摘",
    "T40n1804_03b:0122b23": "取及時內淨屋中。有運致穀米豆等，準前。並",
    "T40n1804_03b:0122b24": "謂比丘不覺在不淨地者，成淨；若知，不淨《四分》",
    "T40n1804_03b:0122b25": "知不知巾，大同此律。第五儉開八事。《四分》：為穀米勇貴，人",
    "T40n1804_03b:0122b26": "民飢餓，乞食難得，雖得少食，為賊持去。佛憐",
    "T40n1804_03b:0122b27": "慜故，開界內共食宿、內煮、自煮、自取食；僧俗",
    "T40n1804_03b:0122b28": "二食，水陸兩果，並不作餘食法。若定罪者，應",
    "T40n1804_03b:0122b29": "開八罪：內宿、內煮、自煮、惡觸、不受、足食、殘宿",
    "T40n1804_03b:0122c01": "等三波逸提，四突吉羅，義加壞生；如水陸果",
    "T40n1804_03b:0122c02": "子，不受而食，豈令淨耶？律云：若時世還賤，故",
    "T40n1804_03b:0122c03": "依開食；佛言不得，如法治之。《十誦》云：若飢儉",
    "T40n1804_03b:0122c04": "時，食竟得持殘去，語施主知。大門第四淨生",
    "T40n1804_03b:0122c05": "種法。就中有三：謂制意、處人、淨法。制意者，《四",
    "T40n1804_03b:0122c06": "分》、《明了論疏》：諸俗人外道，謂一切草木有命",
    "T40n1804_03b:0122c07": "根，以佛不制此戒故，比丘傷於草木，為他經",
    "T40n1804_03b:0122c08": "訶，令彼獲罪；又與白衣不別，不生恭敬心。故",
    "T40n1804_03b:0122c09": "《十誦》名為疾滅正法，復曲制也。餘如壞生戒",
    "T40n1804_03b:0122c10": "中說。第二明處人。若使淨人作淨，有四句：一",
    "T40n1804_03b:0122c11": "人、果俱在淨地，成淨，大善。二人、果俱在不淨",
    "T40n1804_03b:0122c12": "地，成淨，不合食以內熟故，餘四眾食。餘二句出《十誦》，故",
    "T40n1804_03b:0122c13": "文云：果在不淨地，淨者在淨地以火、刀作淨，",
    "T40n1804_03b:0122c14": "成淨，而不得食。若果在淨地，淨者在不淨地",
    "T40n1804_03b:0122c15": "作淨，得名淨，得食。三明淨法。《僧祇》：每食時，上",
    "T40n1804_03b:0122c16": "座應問，果菜淨未？無蟲不？問答如法。維那亦",
    "T40n1804_03b:0122c17": "爾。《四分》十種：初五者，謂火淨、刀淨、瘡淨、鳥啄",
    "T40n1804_03b:0122c18": "破淨、不中種淨。此五種中，刀瘡、鳥淨，去子食；",
    "T40n1804_03b:0122c19": "不中種、火淨，都食。次五者，若皮剝、若㓟皮、若",
    "T40n1804_03b:0122c20": "腐、若破、若瘀燥，此應是淨根種。又云：水洗連",
    "T40n1804_03b:0122c21": "根菜即名淨，準《五分》淨根種。《僧祇》中，揉𫝽淨",
    "T40n1804_03b:0122c22": "蘿勒蓼等。莖種者，摘却牙目淨；十七種穀，脫",
    "T40n1804_03b:0122c23": "皮淨；裹核種，瓜淨；膚果種，火淨；穀果種，亦火",
    "T40n1804_03b:0122c24": "淨；𥢶果種未有子揉𫝽，若有子火淨。《四分》云：",
    "T40n1804_03b:0122c25": "火淨通五種。《毘尼母》云：水漂淨、塵坌淨，此應",
    "T40n1804_03b:0122c26": "壞相。《僧祇》：多果同器，一果作淨，餘者通得；若",
    "T40n1804_03b:0122c27": "別器者，一一別淨。甘蔗著葉，莖莖淨；無者，合",
    "T40n1804_03b:0122c28": "束淨準此，蒿草之類，子果散落，無淨法。若粳米此謂杖打皮落，猶有白皮裏者，種之可生；",
    "T40n1804_03b:0122c29": "或如《十誦》，比丘作食先淨采取也、蘿蔔根等，火淨、刀淨已，停未用，",
    "T40n1804_03b:0123a01": "還生者，更淨。《四分》：比丘不應自作淨，應置地",
    "T40n1804_03b:0123a02": "使淨人作，洗手更受此對有人；若無人者，《明了論》云：自",
    "T40n1804_03b:0123a03": "加行所作。《疏》解：非言得自作淨，然自作有益。",
    "T40n1804_03b:0123a04": "如一聚果子，若未淨者，但食皮肉，一一吉羅；",
    "T40n1804_03b:0123a05": "若食核，一一波逸提。今以火一觸，止得一吉",
    "T40n1804_03b:0123a06": "羅，令一聚果子俱成淨，免於多罪，豈非利益。",
    "T40n1804_03b:0123a07": "《十誦》：云何火淨？乃至以火一觸。若以火焰熱",
    "T40n1804_03b:0123a08": "灰及炭等，不成淨。比丘自淨，餘比丘不應食",
    "T40n1804_03b:0123a09": "謂火所觸者，若刀爪淨得食。《五分》：根、莖二種，以火為",
    "T40n1804_03b:0123a10": "淨。《僧祇》：樹果野火所燒，灰圍穀聚，恐非人偷，亦",
    "T40n1804_03b:0123a11": "名為淨。若食果核者，火淨已聽食。若皮淨不",
    "T40n1804_03b:0123a12": "火淨，食核，提此是壞相，不壞種也；若火淨不皮淨，俱得食；",
    "T40n1804_03b:0123a13": "核皮俱不淨，一提一越；俱作無犯。然火淨一法，",
    "T40n1804_03b:0123a14": "種、相俱通。餘如〈隨相〉。《明了論疏》：此淨法不但",
    "T40n1804_03b:0123a15": "約一物以成，如一聚桃李，但火觸一，餘皆成",
    "T40n1804_03b:0123a16": "淨；隨以刀破爪傷，隨一被淨，餘皆名淨。此作",
    "T40n1804_03b:0123a17": "淨體，本以此為法，非使物不生，故名沙門淨。",
    "T40n1804_03b:0123a18": "準米中有穀，如上脫皮淨，餘修準此。問：種、相",
    "T40n1804_03b:0123a19": "云何別耶？答：相者，謂一切果菜，上有白毛，而",
    "T40n1804_03b:0123a20": "依本青翠，不改其色，相同連地者；律云草木",
    "T40n1804_03b:0123a21": "七種色者是也。所言種者，謂可種植；或雖離",
    "T40n1804_03b:0123a22": "地，從緣得生之類是也；律云根有五種。廣如",
    "T40n1804_03b:0123a23": "〈隨相〉。第五受法不同。手、口二受，日別恒用，若",
    "T40n1804_03b:0123a24": "不廣明，教相難顯，略取要務，以為八門：一制",
    "T40n1804_03b:0123a25": "二受意，二受通四藥，三對人不同，四加法亦",
    "T40n1804_03b:0123a26": "別，五說淨通局，六二受寬陜，七重加進不，八",
    "T40n1804_03b:0123a27": "雜明罪相。初門，手受五義。如《薩婆多》云：一為",
    "T40n1804_03b:0123a28": "斷盜竊因緣故；二為作證明故；三為止誹謗",
    "T40n1804_03b:0123a29": "故；四為成少欲知足故；五為生他信敬心，令",
    "T40n1804_03b:0123b01": "外道得益故。廣如〈隨相〉中。《五分》：由未制戒故，",
    "T40n1804_03b:0123b02": "各起過非；白衣訶言，我等不喜見此惡人，著",
    "T40n1804_03b:0123b03": "割截壞色衣，而不受食而食，名不與取。次口受",
    "T40n1804_03b:0123b04": "意。為防護手受故，若無口法，過手便失；由有",
    "T40n1804_03b:0123b05": "口法，乃至限滿。又為防多罪故，手受但防於",
    "T40n1804_03b:0123b06": "二，所以如下明之。二受通四藥不。手受通四",
    "T40n1804_03b:0123b07": "藥，為防盜相故；口受局三，除其時藥。亦有口",
    "T40n1804_03b:0123b08": "受不通手受，唯局中前。餘之三藥，手受亦爾；",
    "T40n1804_03b:0123b09": "若加口法，通時、非時。《十誦》云：時分藥猶是非時別名、",
    "T40n1804_03b:0123b10": "七日、盡形，是三種藥，必須有病，非舉宿、惡捉",
    "T40n1804_03b:0123b11": "者，手、口二受，得服。三所授人。手受為五義，除",
    "T40n1804_03b:0123b12": "自同類，餘六眾、三趣，皆成受；口受唯對比丘，",
    "T40n1804_03b:0123b13": "餘眾不成。《薩婆多》：凡受食，為作證明故，若在",
    "T40n1804_03b:0123b14": "有人處，非人、畜生及無知小兒，悉不成受；在",
    "T40n1804_03b:0123b15": "無人處，天神、畜生，成。廣如〈隨相〉不受食戒。《善",
    "T40n1804_03b:0123b16": "見》：止食有三，謂手口眼也。四受法差別。凡論",
    "T40n1804_03b:0123b17": "受法，要心境相當，如律中錯受穌油，不成受",
    "T40n1804_03b:0123b18": "等；必須仰手承之《五分》所云：從他淨人邊抄撥而取，非法；情相領當",
    "T40n1804_03b:0123b19": "謂僧、俗二心，同緣一事。除其眼闇，及不喜沙門，驚急緣者，置",
    "T40n1804_03b:0123b20": "地而受。既知情事多違，預前運心普受。就中",
    "T40n1804_03b:0123b21": "分四。時藥受法既數，對法亦多，具如不受食",
    "T40n1804_03b:0123b22": "戒及對施興厭中廣述；此但明加口法者，三",
    "T40n1804_03b:0123b23": "藥別論。初明非時藥。有四法：一所受藥，二能",
    "T40n1804_03b:0123b24": "授人，三所受者，四正受法。初明藥體。無八患",
    "T40n1804_03b:0123b25": "者，得加口法：一內宿，內煮，自煮，惡觸，五殘",
    "T40n1804_03b:0123b26": "宿，六未曾手受，七受已停過須臾《僧祇》非時受示得置地停，",
    "T40n1804_03b:0123b27": "八手受已變動失本味故，類甜酢等。二能授人。四法：一",
    "T40n1804_03b:0123b28": "漉澄水色，免非時食；二煮沸，擬後重溫，生飲",
    "T40n1804_03b:0123b29": "不須；三以水滴淨，為壞味故；四淨人施心，仰",
    "T40n1804_03b:0123c01": "手持來。三所受人。謂比丘，作三法：一先自心",
    "T40n1804_03b:0123c02": "解前漿類別，與淨人情同；二仰手受，無盜相；",
    "T40n1804_03b:0123c03": "三記識言此謂含時食者，昔單清漿不須之。四正加口法諸部令加，不",
    "T40n1804_03b:0123c04": "出其文，義立。應至比丘所具儀云：「大德一心念！我某",
    "T40n1804_03b:0123c05": "甲比丘，今為渴病因緣，此是薑湯，為欲夜分",
    "T40n1804_03b:0123c06": "已來服故，今於大德邊受三說。若直受進飲無遺，不須如法。」若",
    "T40n1804_03b:0123c07": "蒱萄梨果蜜漿等，隨病題名漿入，但改藥名",
    "T40n1804_03b:0123c08": "字。七日藥四法，同上。初明藥體，自無八患：唯",
    "T40n1804_03b:0123c09": "改第八，非是餘比丘七日藥，或犯竟殘藥；餘",
    "T40n1804_03b:0123c10": "七同上。二能授淨人，四法：一淨漉與時食別",
    "T40n1804_03b:0123c11": "謂脂除肉，油除滓等；二火煎煮；三水滴淨；四施心授與，心",
    "T40n1804_03b:0123c12": "相領當。三所受比丘，有二。初自無五過：一相",
    "T40n1804_03b:0123c13": "續畜。若畜至七日，即日受藥，不成。《僧祇》：比丘",
    "T40n1804_03b:0123c14": "有第七日石蜜，即日更得石蜜，是名相污。問：",
    "T40n1804_03b:0123c15": "此既未過，云何相染？答：非犯長相污，由前七",
    "T40n1804_03b:0123c16": "日服訖，病猶不差，更服無益，作法不成；若得",
    "T40n1804_03b:0123c17": "異藥，得加七日。二相續畜。已曾畜藥至八日",
    "T40n1804_03b:0123c18": "犯長，即日得藥入手作法，被染，更不堪服。三",
    "T40n1804_03b:0123c19": "曾食他第七日藥，即日自得，作法不成，以藥",
    "T40n1804_03b:0123c20": "味通故；《僧祇律》如此。四相續受。《僧祇》：比丘七",
    "T40n1804_03b:0123c21": "日中，日日受藥，受而不食；至八日，不得更受，",
    "T40n1804_03b:0123c22": "須一日不受間之。謂貪多過受，又不服療《四分》",
    "T40n1804_03b:0123c23": "無文，準用亦好。五相續犯。《僧祇》：比丘七日恒服，至八",
    "T40n1804_03b:0123c24": "日正可，不得更服，不妨受於異藥。上明相續，",
    "T40n1804_03b:0123c25": "對一蜜藥為言；若得油者，亦即加法。《僧祇》：生",
    "T40n1804_03b:0123c26": "穌、熟穌、醍醐，展轉易味，七日更受。二自作四",
    "T40n1804_03b:0123c27": "法：一仰手受。二分別。言作七日油想；若本心",
    "T40n1804_03b:0123c28": "作然燈、塗足受者，不成，如《僧祇》說。三記識。言",
    "T40n1804_03b:0123c29": "此中淨物生，我當受若離時食，不須此語。四展轉。受生穌",
    "T40n1804_03b:0124a01": "作熟穌應與淨人煮，亦得自煮；二種煮已，更從淨人受之；雖是先受，以味轉失受，不名惡觸。《毘",
    "T40n1804_03b:0124a02": "婆沙》云：七日藥手受口受已，置一處，勿令淨",
    "T40n1804_03b:0124a03": "人觸之。四正加口法。應執藥口云：「大德一心",
    "T40n1804_03b:0124a04": "念！我比丘某甲，今為風病因緣，此是烏麻油",
    "T40n1804_03b:0124a05": "七日藥，為欲七日經宿服故，今於大德邊受",
    "T40n1804_03b:0124a06": "三說。安淨地內，須者自取。」餘隨對治，如前類準。盡形藥四種：",
    "T40n1804_03b:0124a07": "一藥無八患，如漿中說。二能授人，作三法：一",
    "T40n1804_03b:0124a08": "火淨已後，無變生過；二與餘藥別謂含時食等藥；三",
    "T40n1804_03b:0124a09": "施心授與，情相領當。三所受比丘，作三法：一",
    "T40n1804_03b:0124a10": "仰手受，心境與淨人相同。二記識之，如上法；",
    "T40n1804_03b:0124a11": "若單者不須。三分體分，謂紫苑丸是藥體，而",
    "T40n1804_03b:0124a12": "有羊腎為藥分；二法別來別受，總來合受。四",
    "T40n1804_03b:0124a13": "加法言：「大德一心念！我某甲比丘，為氣病因",
    "T40n1804_03b:0124a14": "緣，此是薑、椒、橘皮，及鼈甲、紫苑丸盡形壽藥，為欲共宿長服",
    "T40n1804_03b:0124a15": "故，今於大德邊受三說。」若丸散之中，隨其本病，",
    "T40n1804_03b:0124a16": "對病之藥，有五十、三十別色，各依本方，題名",
    "T40n1804_03b:0124a17": "入法，如前分別。若買藥未足，隨得入手，即加",
    "T40n1804_03b:0124a18": "口法；而體是盡形者，依本名加法；若是時藥、",
    "T40n1804_03b:0124a19": "七日藥者如大棗、采麥、豉醬、羊腎、虎眼、鵄頭、白蜜、𣲲油之類，遇緣不得與盡",
    "T40n1804_03b:0124a20": "形藥頭一時受者，應加法言：「今為氣病因緣，",
    "T40n1804_03b:0124a21": "此是羊腎盡形、紫苑藥分。」為欲共宿等餘詞",
    "T40n1804_03b:0124a22": "同上餘者準此例之。若往市買藥，令淨人斷價已，比丘",
    "T40n1804_03b:0124a23": "依名自選取多少，一處著之；然後令秤，次第",
    "T40n1804_03b:0124a24": "受取，不得置地；即覓比丘加之，不得過限。今",
    "T40n1804_03b:0124a25": "奉法者，希有一二；多並任癡心，抑挫佛法；得",
    "T40n1804_03b:0124a26": "便進噉，何論淨穢？高談虛論，世表有餘；攝心",
    "T40n1804_03b:0124a27": "順教，一事不徹。焉知未來惡趣？且快現在貪",
    "T40n1804_03b:0124a28": "癡。有識者深鏡大意！五說淨者。七日一藥，作",
    "T40n1804_03b:0124a29": "口法竟，偏心屬己，須說淨畜：一藥體貴重，貪",
    "T40n1804_03b:0124b01": "積心多；二久延多時，無變動義；三氣味殊越，",
    "T40n1804_03b:0124b02": "資身力強。制令說淨，捨封著也！手受七日，時",
    "T40n1804_03b:0124b03": "少過希，亦不須說。餘之三藥，反前不具，故不",
    "T40n1804_03b:0124b04": "須淨。淨法大同衣法，唯以長藥為異。六二受",
    "T40n1804_03b:0124b05": "通塞。手受防盜，一人受已，通及餘人；口法亦",
    "T40n1804_03b:0124b06": "爾。若據對病題名，實亦不通；莫非以其口法，",
    "T40n1804_03b:0124b07": "加他二通之藥藥味通，手受通；故捨前人，受法不失。",
    "T40n1804_03b:0124b08": "何以知之？《四分》云：第七日藥與諸比丘食之。",
    "T40n1804_03b:0124b09": "餘如《義鈔》及《疏》說。七重加以不。若明手受，觸",
    "T40n1804_03b:0124b10": "失本受，即須更受，雖重無過。口法者，《薩婆多》",
    "T40n1804_03b:0124b11": "云：五日已還觸者，更加七日法，不作二日法；",
    "T40n1804_03b:0124b12": "不從藥勢，正從法論。六日已去，不得重加，以",
    "T40n1804_03b:0124b13": "藥將入淨故。《僧祇》：但云藥勢相接，七日可知。",
    "T40n1804_03b:0124b14": "如上淨人誤觸七日油中，成失。《成論》云：如服",
    "T40n1804_03b:0124b15": "穌法，極至七日，堅病得消。八雜明諸相。《薩婆",
    "T40n1804_03b:0124b16": "多》：若病比丘須七日藥，自無淨人，求債難得，",
    "T40n1804_03b:0124b17": "應自從淨人手受，從比丘口受已，隨著一處，",
    "T40n1804_03b:0124b18": "七日內自取食之。若作口法竟，一日乃至五",
    "T40n1804_03b:0124b19": "日，淨人來觸，或更以餘不受藥來雜，應加手、",
    "T40n1804_03b:0124b20": "口二受，復得七日服。若至六目已去，淨人觸、",
    "T40n1804_03b:0124b21": "餘藥雜，並不得加。若藥眾多，不知何者是本",
    "T40n1804_03b:0124b22": "藥，應更手受、口受，然後服之。若病重不能口",
    "T40n1804_03b:0124b23": "受，亦直爾得服。設看病比丘，手受、口受，亦成",
    "T40n1804_03b:0124b24": "受法，當稱病比丘名而受。問：此手、口二受，防",
    "T40n1804_03b:0124b25": "護何罪？答：今分四藥別論。如時藥手受防二",
    "T40n1804_03b:0124b26": "罪，不受、惡觸也；口受同之。非時漿手受防二",
    "T40n1804_03b:0124b27": "罪，一防一往不受，二防不受而捉，惡觸；口防",
    "T40n1804_03b:0124b28": "二罪，一防過中失受，二防過時失受，惡捉。七",
    "T40n1804_03b:0124b29": "日藥手受防二罪，同漿中；口防三罪，一防過",
    "T40n1804_03b:0124c01": "時失受，二防過中惡觸，三者殘宿，昔云防內",
    "T40n1804_03b:0124c02": "宿此無律文，以盡形為證，列知不開。盡形壽藥手受同上；口防",
    "T40n1804_03b:0124c03": "六罪：一過時失受，不受，二惡觸，三殘宿，四內",
    "T40n1804_03b:0124c04": "宿，五或有內煮，六自煮以變生作熟故。因明生罪由未受故，",
    "T40n1804_03b:0124c05": "無諸過患；今既二受，時過患生。時藥手受，過中生二罪，失受、惡",
    "T40n1804_03b:0124c06": "觸；經宿生殘宿、惡觸二罪。非時漿手生二罪，",
    "T40n1804_03b:0124c07": "同時藥中；口受生三罪，明相出有非時、殘宿、",
    "T40n1804_03b:0124c08": "惡觸。七日藥手生二罪，同上；口生五罪，八",
    "T40n1804_03b:0124c09": "日明相出為言，謂殘宿、非時犯捨墮，惡觸服",
    "T40n1804_03b:0124c10": "尼薩耆，不捨藥吉羅，具足三提二吉。問：云何",
    "T40n1804_03b:0124c11": "不生不受者？答：藥本是不受，猶加口法，失不",
    "T40n1804_03b:0124c12": "受；至八日旦起，有任運失受，非謂能生不受。",
    "T40n1804_03b:0124c13": "不同殘宿，本無殘宿；以有口法，八日有殘宿",
    "T40n1804_03b:0124c14": "生。非時亦爾，藥體未有法，無有時與非時隨病",
    "T40n1804_03b:0124c15": "即受，皆得；由加口法，八日旦名非時。盡形壽者，手受",
    "T40n1804_03b:0124c16": "同前，口受亦有生六罪者，無病而服吉羅。餘",
    "T40n1804_03b:0124c17": "如〈隨相〉非時、不受、殘宿三戒具明。問：四藥之",
    "T40n1804_03b:0124c18": "中，何故七日罪重，餘三輕者？答：一即用資強，",
    "T40n1804_03b:0124c19": "垢心厚重；二體現常存，聖開說淨，反違佛教，",
    "T40n1804_03b:0124c20": "過限不說，故重。餘藥反此，故輕。問：比丘非時",
    "T40n1804_03b:0124c21": "而食，具足幾罪？答：時藥一咽七罪：非時、殘宿、",
    "T40n1804_03b:0124c22": "不受，三波逸提；內宿、煮內、自煮、惡觸，四突吉",
    "T40n1804_03b:0124c23": "羅。此謂經宿已，不受、自煮而噉者；若非時中，",
    "T40n1804_03b:0124c24": "淨人過授，亦無不受罪。餘罪例此有無。",
    "T40n1804_03b:0124c25": "19 鉢器制聽篇(下二)鉢器制聽篇第十九房舍眾具五行調度養生物附",
    "T40n1804_03b:0124c26": "養生眾具，殷湊繁多；隨報開聽，事資道立。雖",
    "T40n1804_03b:0124c27": "在緣廣被，而法據有準；違則斯制，犯則無赦。",
    "T40n1804_03b:0124c28": "既混其體貌，故分其條格；略言來意，別舒如",
    "T40n1804_03b:0124c29": "後。就中先明鉢器，是制教也，故初明之。餘有",
    "T40n1804_03b:0125a01": "養生眾具，入聽門攝，自如後列。初中分七：一",
    "T40n1804_03b:0125a02": "制意，二體如，三色，四量，五受法，六失受相，",
    "T40n1804_03b:0125a03": "七受用行護法。初制意者。《僧祇》云：鉢是出家",
    "T40n1804_03b:0125a04": "人器，非俗人所宜。《十誦》云：鉢是恒沙諸佛標",
    "T40n1804_03b:0125a05": "誌，不得惡用。《善見》云：三乘聖人皆執瓦鉢乞",
    "T40n1804_03b:0125a06": "食資生；無有因，四海以為家居，故名比丘。《中",
    "T40n1804_03b:0125a07": "阿含》：鉢者，或名應器。二體者。律云：大要有二：",
    "T40n1804_03b:0125a08": "泥及鐵也。《五分》有用白銅鉢者。佛言：此外道",
    "T40n1804_03b:0125a09": "法，若畜得罪。佛自作鉢坏，以為後式。《十誦》：畜",
    "T40n1804_03b:0125a10": "金、銀、瑠璃、銅、鑞、木、石等鉢，非法，得罪《四分》亦爾。《五分》：",
    "T40n1804_03b:0125a11": "畜木鉢，偷蘭。《僧祇》云：是外道標故，又受垢",
    "T40n1804_03b:0125a12": "膩。今世中有麥紵鉢、棍瓦鉢、漆鉢、瓷鉢；並是",
    "T40n1804_03b:0125a13": "非法，義須毀之。三色是非。《四分》云：應熏作黑",
    "T40n1804_03b:0125a14": "色、赤色。《僧祇》：熏鉢作孔雀咽色、鴿色者，如法。",
    "T40n1804_03b:0125a15": "若準律文，並須熏治。律文廣具熏法。而世有",
    "T40n1804_03b:0125a16": "素瓦、白鐵，掍鋧堅硯瓦為色者；或先熏鐵鉢，而",
    "T40n1804_03b:0125a17": "剝落者；先熏瓦鉢，但棍不磨；色淺落受膩者；",
    "T40n1804_03b:0125a18": "有用麻油塗者。並為非法。親問翻經三藏云：",
    "T40n1804_03b:0125a19": "中國無用油鉢者，若此土行用，一度訖，即打",
    "T40n1804_03b:0125a20": "破，不許再用。《五百問》中，不許受畜。準此，瓦澡",
    "T40n1804_03b:0125a21": "鑵，義同油鉢。《善見》云：鐵鉢五熏已用，土鉢二",
    "T40n1804_03b:0125a22": "熏已用受持。諸部律並明熏法。此方用熏二",
    "T40n1804_03b:0125a23": "遍入籠，猶未變色，但用法不同。四量是非《四",
    "T40n1804_03b:0125a24": "分》：大鉢受三斗，小者受斗半，中品可知。此斗",
    "T40n1804_03b:0125a25": "升不定。此律姚秦時譯，彼國用姬周之斗",
    "T40n1804_03b:0125a26": "此斗通國準用，一定不改。量法俗算有八：圭、抄、撮、勺、合、升、斗、解，謂因增法名也。準唐斗，上",
    "T40n1804_03b:0125a27": "鉢受一斗，下者五升。《十誦》斗量同《四分》。又彼",
    "T40n1804_03b:0125a28": "律云：下鉢受一鉢他飯，半鉢他羹，餘可食半",
    "T40n1804_03b:0125a29": "《僧祇》：鉢他羅者，受四升也。《薩婆多》云：鉢量，論師種種異說。",
    "T40n1804_03b:0125b01": "然以一義為正，謂一鉢他受十五兩飯。秦秤",
    "T40n1804_03b:0125b02": "三十兩飯，是天竺粳米釜飯。時人咸共計議，",
    "T40n1804_03b:0125b03": "上鉢受三鉢他飯，一鉢他羹，餘可食者半。三",
    "T40n1804_03b:0125b04": "鉢他飯可秦斗二斗，一鉢他羹，可食物半，復",
    "T40n1804_03b:0125b05": "是秦斗一斗。上鉢受三斗。律師云：無餘可",
    "T40n1804_03b:0125b06": "食物，直言上鉢受三鉢他飯，一鉢他羹；留上",
    "T40n1804_03b:0125b07": "空處食，指不觸中。中下二鉢，可以準知。見一",
    "T40n1804_03b:0125b08": "肆上好鉢，圓正可愛。律師云：佛初出世，眾僧",
    "T40n1804_03b:0125b09": "無鉢，佛勅帝釋，令天巧工，作十萬鉢在世間；",
    "T40n1804_03b:0125b10": "肆上鉢者，是彼天鉢，非是人造。《毘尼母》云：不",
    "T40n1804_03b:0125b11": "滿斗半，若過三斗者，不成受持。然則諸部定",
    "T40n1804_03b:0125b12": "量，雖無一指，然多以三斗、斗半為限。但此器",
    "T40n1804_03b:0125b13": "名應器，須依教立。律云：量腹而食，度身而衣，",
    "T40n1804_03b:0125b14": "趣足而已。言通增減，必準正教。世執小鉢者",
    "T40n1804_03b:0125b15": "多，大者全希；豈非狹局貪著，數受多益之相；",
    "T40n1804_03b:0125b16": "既號非法，不合說淨受持。五加受法《四分》無文，但言應受",
    "T40n1804_03b:0125b17": "持之。今用他部文。《十誦》云：「大德一心念！我某甲，此鉢多",
    "T40n1804_03b:0125b18": "羅應量受，常用故。三說」《善見》云：若無人時，得獨",
    "T40n1804_03b:0125b19": "受持鉢。文準上。《僧祇》云：若十日內，捨故受新，",
    "T40n1804_03b:0125b20": "十日一易觀其文意，似是獨住比丘法。六明失法諸相。《善見》：",
    "T40n1804_03b:0125b21": "雖先受持，若穿如粟米，失受持；若以鐵屑補",
    "T40n1804_03b:0125b22": "塞已，更須受；若偏、斜、破，並不成受。《善見》：若買",
    "T40n1804_03b:0125b23": "他鉢未還直，不成受；其主雖言但受持，亦不",
    "T40n1804_03b:0125b24": "成；若過十日，不犯長。若買鉢度價竟，鉢主熏",
    "T40n1804_03b:0125b25": "已報比丘知，不往取，過十日犯捨。若餘人知",
    "T40n1804_03b:0125b26": "熏竟，傳向比丘說，聞語不往，無犯。《四分》：鉢盂",
    "T40n1804_03b:0125b27": "孔罅食入中，但洗，餘不出，無犯。準此，不漏故，",
    "T40n1804_03b:0125b28": "不失受。問：但畜一鉢，不加受法，過限犯捨不？",
    "T40n1804_03b:0125b29": "答：不犯。由是制畜，事同三衣，但犯不受持鉢",
    "T40n1804_03b:0125c01": "罪。若有長者，準衣說淨。七明受用行護法。《五",
    "T40n1804_03b:0125c02": "百問》云：若一日都不用鉢食，犯墮；重病者開",
    "T40n1804_03b:0125c03": "不用。若出界去，經宿不失。《五分》諸比丘鉢中",
    "T40n1804_03b:0125c04": "歠粥苦熱，不可捉，聽別作歠粥器。《毘尼母》：不",
    "T40n1804_03b:0125c05": "得用麁澡豆洗鉢壞色，當熟擣細物，篩而用",
    "T40n1804_03b:0125c06": "之。乃至病亦不得用雜香澡豆洗身。乃至乞",
    "T40n1804_03b:0125c07": "食時，各自作鉢絡盛鉢，自持之；因與淨人鉢",
    "T40n1804_03b:0125c08": "行乞，外道投藥鉢中，比丘死，便制也。《僧祇》：若",
    "T40n1804_03b:0125c09": "洗鉢無坐處者，當僂身踞坐，離地一搩手。不",
    "T40n1804_03b:0125c10": "得用灰，令色脫；當取樹葉汁、無沙巨磨謂牛糞也。不",
    "T40n1804_03b:0125c11": "得臨岸危處。應先洗師鉢，後洗己鉢；不得持",
    "T40n1804_03b:0125c12": "己鉢中殘水寫師鉢中。乃至洗訖，當踞坐，持",
    "T40n1804_03b:0125c13": "鉢囊帶串臂，著膝上盛之。乃至浣染衣者，先",
    "T40n1804_03b:0125c14": "與師染浣；勿以師衣裹己衣漬之。若被綴破",
    "T40n1804_03b:0125c15": "鉢，要須食竟解綴淨洗已，曬令燥，還持繩綴，舉",
    "T40n1804_03b:0125c16": "著常處；勿在地上；下至無物，以水酒之安設",
    "T40n1804_03b:0125c17": "也。《十誦》：鉢是諸佛標誌，不得惡用。新熏鉢穌，",
    "T40n1804_03b:0125c18": "著一心三洗，是名淨。又不得日中炙令津出，",
    "T40n1804_03b:0125c19": "吉羅。《毘尼母》：不應鉢內洗手，一切處不應用，",
    "T40n1804_03b:0125c20": "除病。敬之如目。《五分》：護鉢如眼睛。洗鐵鉢，聽",
    "T40n1804_03b:0125c21": "去地一尺，瓦鉢離地五六寸許。宜著好處安",
    "T40n1804_03b:0125c22": "置。不得不拭，著日中曝。若安地上、盛宿食、煖",
    "T40n1804_03b:0125c23": "湯洗、盛藥，並得罪。《四分》：守護此鉢，不得著瓦",
    "T40n1804_03b:0125c24": "石落處、若倚刀杖下、若懸物下、若當道中、若",
    "T40n1804_03b:0125c25": "石上、若果樹下、或不平地、若戶限內、戶扉",
    "T40n1804_03b:0125c26": "下、若繩床、木床下，除暫著；若床間、床角頭，",
    "T40n1804_03b:0125c27": "除暫著。若立盪鉢等，並不合。不得一手捉兩",
    "T40n1804_03b:0125c28": "鉢，除指隔中央。或一手捉兩鉢開戶，除用心。",
    "T40n1804_03b:0125c29": "乃至足令鉢破等。《僧祇》：惡心破鉢、三衣、塔、像、",
    "T40n1804_03b:0126a01": "解界、破僧房等，皆偷蘭好心壞者，文中並開。《四分》：不得作",
    "T40n1804_03b:0126a02": "非鉢用，一切長物不得內鉢中。若畫鉢中花",
    "T40n1804_03b:0126a03": "像、萬字、己名，一切不得。破不得都墁，纏鉢四",
    "T40n1804_03b:0126a04": "邊；若口應墁兩分，留一分；若星孔多，應盡墁",
    "T40n1804_03b:0126a05": "之用白鑞、鉛、錫也。不得著地熏，壞故；應以泥漿灑地",
    "T40n1804_03b:0126a06": "安之，若葉、若草上、若鉢支。故壞者，以白鑞墁",
    "T40n1804_03b:0126a07": "底。不得雜洗沙屎牛；以器盛水漬牛屎，澄",
    "T40n1804_03b:0126a08": "沙用去；以外用葉、用花、若果汁，洗取令去膩。",
    "T40n1804_03b:0126a09": "若手執難持，作囊盛，繫口，帶絡肩上；鉢挾掖",
    "T40n1804_03b:0126a10": "下，鉢口外向；不爾，作凾盛之；恐相搪者，以衣、",
    "T40n1804_03b:0126a11": "樹葉隔之，安置杙上。《五百問》：不得覆鉢壁上，",
    "T40n1804_03b:0126a12": "應巾裹懸著壁上。《善見》：瓦鉢帒，串左肩，青色。",
    "T40n1804_03b:0126a13": "次聽教中，既曰眾具，故雜列之。《四分》開十六",
    "T40n1804_03b:0126a14": "杖器：謂大釜、釜蓋、大盆、及杓，小釜、釜蓋、小",
    "T40n1804_03b:0126a15": "盆、及杓，洗瓶、瓶蓋、盆、及杓，水瓶、瓶蓋、及",
    "T40n1804_03b:0126a16": "盆、杓；則有二釜、四盆、二瓶、四蓋、四杓。又有鐵",
    "T40n1804_03b:0126a17": "作者，出家欲作鉢，佛開作之；須爐推鉞韛囊",
    "T40n1804_03b:0126a18": "錯鏇器，並得畜；作帒盛，懸杙上。亦開畜熏鉢",
    "T40n1804_03b:0126a19": "調度法用等。若縫衣時，須繩墨、赤土、白墡、雌",
    "T40n1804_03b:0126a20": "黃、絣線、尺度、縷線、咸金鍼、刀子、補衣等物，並開",
    "T40n1804_03b:0126a21": "之，作帒盛之；患鍼零落，作針氈及筩安塞；治",
    "T40n1804_03b:0126a22": "鉢須鑽鍱，並得。蘭若比丘開以火術出火，火",
    "T40n1804_03b:0126a23": "母、火子、及鑽等，並得。若得七日藥，應著鍵𨩲、",
    "T40n1804_03b:0126a24": "小鉢、次鉢、大鉢中，不作淨施本鉢義須；安著杙上、",
    "T40n1804_03b:0126a25": "龍牙杙上。不得畜皮木鉢。《出要律儀》：鍵𨩲為",
    "T40n1804_03b:0126a26": "助食器。《毘柰耶》：鍵𨩲者，淺鐵鉢也。《四分》：老病",
    "T40n1804_03b:0126a27": "不堪步涉，聽作步挽事，若輦、若乘；除牸牛、䮬",
    "T40n1804_03b:0126a28": "馬。若得輦，聽畜；須輦轅及皮繩、若枕橙，並得。",
    "T40n1804_03b:0126a29": "應使寺民、優婆塞、沙彌擔牽。若得車亦爾。應",
    "T40n1804_03b:0126b01": "除織皮繩、髮繩。《十誦》：比丘無鍼，不得外行。《五",
    "T40n1804_03b:0126b02": "分》：非行來處，若大小便及洗手脚時，聽著屐。",
    "T40n1804_03b:0126b03": "《四分》亦爾。《僧祇》：畜塼瓦擬揩脚。《十誦》：犛牛尾",
    "T40n1804_03b:0126b04": "拂，用拂佛塔故受。《僧祇》：自今已去，聽捉線拂、",
    "T40n1804_03b:0126b05": "裂㲲、樹皮等；除犛牛尾、馬尾、金銀柄，一切不",
    "T40n1804_03b:0126b06": "聽捉；若白色，染壞用；不得如淫女捉作姿作",
    "T40n1804_03b:0126b07": "相，是名拂法。《五百問》云：若僧中說法、高座",
    "T40n1804_03b:0126b08": "上、不病，不得憑几。捉麈尾，犯墮；非毛者得。《四",
    "T40n1804_03b:0126b09": "分》：得尾拂，開畜；不得畜織毛𣭱多殺細蟲，不得畜之。《十誦》：",
    "T40n1804_03b:0126b10": "四人已上坐處，長床所攝。《四分》：木師出家，一",
    "T40n1804_03b:0126b11": "切作器不應畜。制髮人出家，不得畜剃刀；眾",
    "T40n1804_03b:0126b12": "僧得畜剃刀。木作器、角器，聽用盛油別人亦畜油器。",
    "T40n1804_03b:0126b13": "若得衣順浣，開畜浣器及板、剪刀。若不解事",
    "T40n1804_03b:0126b14": "數，聽用算子，以帒盛，懸杙上。為治病故，畜㓟",
    "T40n1804_03b:0126b15": "刀、若煮藥銚，若銅釜、鐵釜、土釜，及三種瓶、煎餅",
    "T40n1804_03b:0126b16": "𨫼、銅杓、銅鐏；眾僧亦得。若鉢不正，作鉢支；塵",
    "T40n1804_03b:0126b17": "坌者，作蓋。若須薪、染草、手屎等，無人處得持",
    "T40n1804_03b:0126b18": "之，見白衣下著地；寺內得自移墼石材木等。",
    "T40n1804_03b:0126b19": "擣藥須杵、臼、簸箕、篵、掃帚，並開。為治眼故，得",
    "T40n1804_03b:0126b20": "畜瑠璃篦，若灌鼻筩。烟筩、吹火筩、若鉗、若椎、火",
    "T40n1804_03b:0126b21": "把、煖水瓶、注水筩。并洗脚者供染槃洗脚器，",
    "T40n1804_03b:0126b22": "所須應與。若得大小豆、麥、胡麻、粳米，應以鉢器",
    "T40n1804_03b:0126b23": "為量，不得畜升斗秤；若穌油等須秤量者，聽",
    "T40n1804_03b:0126b24": "刻木作鉢兩，齊四五兩作，準為斤數。《五分》，初",
    "T40n1804_03b:0126b25": "如《四分》。後與他物，雖多猶瞋少，佛令僧私畜",
    "T40n1804_03b:0126b26": "十解升合及秤。《四分》：供給和上，聽用銅槃、若",
    "T40n1804_03b:0126b27": "案、若凡；所食之物，盡持置上，一時授與；得果",
    "T40n1804_03b:0126b28": "多，壓取汁飲，開畜厭真。若夜集闇，須燈器，燈",
    "T40n1804_03b:0126b29": "炷、鐵著、鐵炷、轉輪燈樹、火爐、燈籠、掃帚、扇；並得",
    "T40n1804_03b:0126c01": "別人受。若為護衣故，寺內聽以樹皮、若葉、若",
    "T40n1804_03b:0126c02": "竹作蓋；供給蓋具，一切得畜。為補革屣故，開",
    "T40n1804_03b:0126c03": "畜錐；得熟皮作革屣，須刀裁、板剗、磨石等，並",
    "T40n1804_03b:0126c04": "開。若刀錐、筋毛、縷皮剗迸散，聽作囊盛；若織",
    "T40n1804_03b:0126c05": "竹作籠，若樹皮籠，聽以毛囊裹外，亦得趣用",
    "T40n1804_03b:0126c06": "十種衣作囊；不得以皮作。若刀生壞，聽以毳",
    "T40n1804_03b:0126c07": "劫具、大皮等裹刀。若髮長者，開剃刀及鞘，應",
    "T40n1804_03b:0126c08": "以劫貝等，障勿令壞；若刃卷，手上波，石上磨，",
    "T40n1804_03b:0126c09": "其石內刀囊中；刀鈍者，開畜刮刀；髮散，畜盛",
    "T40n1804_03b:0126c10": "髮器。又開鑷子、剪爪刀、刮舌刀、揥齒物、排耳",
    "T40n1804_03b:0126c11": "篦。供給住房比丘法中，聽與大小繩床、大小",
    "T40n1804_03b:0126c12": "木床、枕戶、排戶、鉤杖、蓋肩、水瓶、洗瓶、盛水器。浴",
    "T40n1804_03b:0126c13": "室瓶，及床、刮污刀等。一切白衣器，種作耕犁",
    "T40n1804_03b:0126c14": "撈等，不應畜；一切寶物作諸器，並不得。若道",
    "T40n1804_03b:0126c15": "行，恐蛇蝎諸蟲者，當執錫杖搖，若筩盛碎石，",
    "T40n1804_03b:0126c16": "若破竹作聲；不得執空中杖；若畜，如法治。若",
    "T40n1804_03b:0126c17": "僧集患熱，聽作大扇，若作轉關扇車，令沙彌",
    "T40n1804_03b:0126c18": "推之。若作餅、作豆󰉓，須󰉓𣫍、量󰉓器、盛鹽𣫍",
    "T40n1804_03b:0126c19": "此等字錯，應作奩字，音廉，若酒瓶、木欓、水凢、匕杓、椀等，皆開。",
    "T40n1804_03b:0126c20": "若食飲多，不節成患者，開作浴室。若住房內",
    "T40n1804_03b:0126c21": "臭，以香泥，乃至四角懸香。《增一》云：告諸四眾，",
    "T40n1804_03b:0126c22": "造浴室五功德：除風，差病，去塵垢，身輕便，",
    "T40n1804_03b:0126c23": "得肥白；比丘當方便造立。《十誦》：邊屏處安浴",
    "T40n1804_03b:0126c24": "室，所須者辨之。《僧祇》：浴時，不病令人揩者，越；",
    "T40n1804_03b:0126c25": "五眾自揩，亦越；互揩，亦越。《毘尼母》：浴室中上",
    "T40n1804_03b:0126c26": "座應為浴僧說淨因緣，不為嚴身淨潔故，但",
    "T40n1804_03b:0126c27": "令除身中風冷，得安隱行道；當為厭患身法，",
    "T40n1804_03b:0126c28": "調伏心法，應生慈心。為令得少欲知足故。如",
    "T40n1804_03b:0126c29": "是一一事，並有上座說法儀式，隨事誡勅，不",
    "T40n1804_03b:0127a01": "復具之。《毘尼母》：聽畜刀子六種：一用割皮，剪",
    "T40n1804_03b:0127a02": "甲，破瘡，裁衣，割衣上毛縷，六用淨果；乃至",
    "T40n1804_03b:0127a03": "食時種種須故。《五分》：聽畜拔鼻毛鑷。《大論》：供",
    "T40n1804_03b:0127a04": "給坐禪法，禪杖、禪毱、禪鎮、骨人、禪經、好師、好照、",
    "T40n1804_03b:0127a05": "衣服等。《毘尼母》：比丘止得畜三衣、鉢、坐具、針",
    "T40n1804_03b:0127a06": "線囊、瓶、盆等是；下合畜者，女人金銀、一切寶",
    "T40n1804_03b:0127a07": "物、一切鬪戰具、盛酒器等。生人嫌疑故。《五分》：",
    "T40n1804_03b:0127a08": "畫床不合坐。凡所用盆瓦器物脚，不得作人",
    "T40n1804_03b:0127a09": "畜脚相。諸有器皿，各儲備一，擬後破失。《四分》：",
    "T40n1804_03b:0127a10": "若染時，須釜銅盆器、鑊、斧、繩、籤，並得。若水井、",
    "T40n1804_03b:0127a11": "池水、欄楯，一切供給；天雨患濕，上安屋。露地",
    "T40n1804_03b:0127a12": "有薪，作屋覆之。《增一》：作房施僧，名招提僧施。",
    "T40n1804_03b:0127a13": "《四分》：檀越為比丘作堂，如王住殿，一切所須，",
    "T40n1804_03b:0127a14": "並開受。諸比丘欲作房，佛令隨作房法，一切",
    "T40n1804_03b:0127a15": "聽與。律文事事具出，略不明也。若分得破房，",
    "T40n1804_03b:0127a16": "修理不具，不肯取；佛令隨力多少應治，一切",
    "T40n1804_03b:0127a17": "所須供給。《十誦》：佛自執木作具，治寺門。僧得",
    "T40n1804_03b:0127a18": "畜一切作具。僧坊壞，得持一房賣，治一房，亦",
    "T40n1804_03b:0127a19": "得用敷具賣治之。僧坊上座，私房上座，每有",
    "T40n1804_03b:0127a20": "破壞，雜事先自手作。迦葉數數蹋泥泥僧房",
    "T40n1804_03b:0127a21": "云云。比丘得自造舍上木。《僧祇》：比丘作房，欲自",
    "T40n1804_03b:0127a22": "泥壁，五彩畫之，並得。唯除男女和合像，餘山",
    "T40n1804_03b:0127a23": "林人馬，並得。《四分》：亦不得用。不應文繡裝挍，",
    "T40n1804_03b:0127a24": "聽用餘雜色禽獸文者。阿難得別房，開受。若",
    "T40n1804_03b:0127a25": "僧地中作私房，有客來應起；不起，還僧地以無",
    "T40n1804_03b:0127a26": "僧地入己。若營屋者，不得卒成，以不堅牢；若作大",
    "T40n1804_03b:0127a27": "重閣堂，聽十二年經營；餘者隨大小量宜。若",
    "T40n1804_03b:0127a28": "營事比丘作房成，莊嚴香熏，所須具足者，與",
    "T40n1804_03b:0127a29": "房住，九十日一移，不得更受餘房。若有俗人",
    "T40n1804_03b:0127b01": "能治破房者，白二與之。《五分》：諸房上，皆題某",
    "T40n1804_03b:0127b02": "甲檀越房。《十誦》：若以房施僧，轉施尼者，是非",
    "T40n1804_03b:0127b03": "法施、非法受、非法用；若施尼轉與僧，亦爾。若",
    "T40n1804_03b:0127b04": "房舍臥具有檀越者，但得看視，不得奪一與",
    "T40n1804_03b:0127b05": "一。治壞房者，六年與住；作新房者，十二年住。",
    "T40n1804_03b:0127b06": "《僧祇》：先是僧房破壞，更易戶嚮，二三年隨功",
    "T40n1804_03b:0127b07": "夫多少，羯磨與住。若空房不任住，治事者，應",
    "T40n1804_03b:0127b08": "與一時住。若床几枕褥垢膩破，更染浣補治",
    "T40n1804_03b:0127b09": "者，亦一時住。",
    "T40n1804_03b:0127b10": "20 對施興治篇(下二)對施興治篇第二十",
    "T40n1804_03b:0127b11": "夫福出淨田，道起少欲。為福之家，唯重唯多；",
    "T40n1804_03b:0127b12": "受施之者，唯少唯節。多供無厭，是為福之法；",
    "T40n1804_03b:0127b13": "少受限量，信行者之儀。律云：檀越雖施無厭，",
    "T40n1804_03b:0127b14": "而受者應知足也！但出家之士，形參聖服；有",
    "T40n1804_03b:0127b15": "待之形，假資方立；施時不取，後須難得。若善",
    "T40n1804_03b:0127b16": "應於法則，能所無瑕；必於事莫準，使規成何",
    "T40n1804_03b:0127b17": "寄？如能善省時資冷，有力無事者，何謂道緣",
    "T40n1804_03b:0127b18": "義立，行從此生。何者？貪心出於情著，無染良",
    "T40n1804_03b:0127b19": "由自節；縱心則非味起迷，約志則美饍生厭。",
    "T40n1804_03b:0127b20": "所以善惡發於中懷，升沈寄乎方寸。是故為",
    "T40n1804_03b:0127b21": "行人者，無宜輕縱；不思時緣，任事生滯，都無",
    "T40n1804_03b:0127b22": "儉約，脫漏深網，豈不悲哉！然渴愛難滿，如海",
    "T40n1804_03b:0127b23": "吞流；若裁之以法，眾患俱息。既能形服異世，",
    "T40n1804_03b:0127b24": "摽懷遠大；何得於事，容斯穢迹？但九流子俗，",
    "T40n1804_03b:0127b25": "尚鄙恥衣食；泥三寶聖種，而滯於發足，方墜",
    "T40n1804_03b:0127b26": "泥塗，一何可歎！今略述由漸，下引誠文，使懷",
    "T40n1804_03b:0127b27": "道之士，詳而斂迹焉。就中分五：初明受施之",
    "T40n1804_03b:0127b28": "人，二明厭治方便，三明立觀有教，四明作觀",
    "T40n1804_03b:0127b29": "方法，五明隨治雜相。初中，《善見》云：比丘受用",
    "T40n1804_03b:0127c01": "施物有四種：一者盜用。若比丘破戒受施，名",
    "T40n1804_03b:0127c02": "為盜用。二負債用者。受施之時，必須作念，不",
    "T40n1804_03b:0127c03": "作得罪，負人信施。三親友用，謂七學人受供。",
    "T40n1804_03b:0127c04": "四主用，阿羅漢。《毘尼母》云：受人信施，不如法",
    "T40n1804_03b:0127c05": "用，放逸其心，廢修道業，入三塗中受重苦故。",
    "T40n1804_03b:0127c06": "若不受苦報者，食他信施，食即破腹出，衣即",
    "T40n1804_03b:0127c07": "離身。若知前人無業，而施與者，能施、所施，二",
    "T40n1804_03b:0127c08": "俱為施所墮。《智論》明：能施清淨，受者不淨，如",
    "T40n1804_03b:0127c09": "是四句。若出家人，無戒無慧，食於信施，入銅",
    "T40n1804_03b:0127c10": "橛地獄，受鐵丸、鐵漿二苦。《四分》：乃至犯突吉",
    "T40n1804_03b:0127c11": "羅以上罪，無故受他利養及持戒比丘禮敬，",
    "T40n1804_03b:0127c12": "並不合受。二明厭治方便。如《大集》中：云何比",
    "T40n1804_03b:0127c13": "丘觀所著衣作不樂想？若縫衣、見衣、觸衣、著",
    "T40n1804_03b:0127c14": "衣、脫衣；觀如是時，如血塗皮，爛臭、可惡、蟲所",
    "T40n1804_03b:0127c15": "住處；如是觀時，於衣貪心即時除滅。云何修",
    "T40n1804_03b:0127c16": "習食不樂想？若有比丘執持鉢時，如血塗髑",
    "T40n1804_03b:0127c17": "髏，爛臭、可惡、蟲所住處；若得食時應觀，是食",
    "T40n1804_03b:0127c18": "如死屍蟲；若見󰉓時如末骨想，得飯漿時作",
    "T40n1804_03b:0127c19": "糞汁想，得諸餅時作人皮想，所執錫杖作人",
    "T40n1804_03b:0127c20": "骨想，得乳酪時作濃血汗想，若得菜茹作髮",
    "T40n1804_03b:0127c21": "毛想，得種種漿作血想；是名於食生不樂想。",
    "T40n1804_03b:0127c22": "云何於房舍生不樂想？若入房時，念如地獄，",
    "T40n1804_03b:0127c23": "受諸苦惱；如是房舍，即是和合所有；材木即",
    "T40n1804_03b:0127c24": "是人骨，土是人肉，乃至一切床榻、被褥，亦復",
    "T40n1804_03b:0127c25": "如是。作是觀時，即名世間不可樂想。若能觀",
    "T40n1804_03b:0127c26": "察如是想者，是人即得如實法也。《四分》：寧以",
    "T40n1804_03b:0127c27": "熱鐵為衣燒爛身盡，不著信心男女衣服；寧",
    "T40n1804_03b:0127c28": "在鐵床燒身焦爛，不受信心好床臥具；寧受",
    "T40n1804_03b:0127c29": "鐵屋中住燒身，不受房舍在中止宿；寧吞熱",
    "T40n1804_03b:0128a01": "鐵鉤燒爛五藏從下而出，不受信心飲食；寧",
    "T40n1804_03b:0128a02": "以熱戟刺脚，不受信心接足作禮；寧以熱斧",
    "T40n1804_03b:0128a03": "自斬其身，不受信心手捫摸其身。何以故？不",
    "T40n1804_03b:0128a04": "以此因墮三惡道。若非沙門、非淨行，自言是",
    "T40n1804_03b:0128a05": "沙門、淨行，破戒行惡，都無持戒威儀，邪見、覆",
    "T40n1804_03b:0128a06": "處作罪；內空腐爛，外現完淨；食人施故，以不",
    "T40n1804_03b:0128a07": "消信施，墮三惡道，長夜受苦。是故當持淨戒；",
    "T40n1804_03b:0128a08": "受人信施，一切所須，能令施主得大果報；所",
    "T40n1804_03b:0128a09": "為出家作沙門，亦得成就。若明惡報，如《僧護》",
    "T40n1804_03b:0128a10": "中廣述五十六事。《涅槃》、《阿含》等大小乘經論，",
    "T40n1804_03b:0128a11": "並種種厭觀云云。三明立觀有教者。《智論》云：",
    "T40n1804_03b:0128a12": "若不觀食法，嗜美心堅著，墮不淨蟲中，洋銅",
    "T40n1804_03b:0128a13": "灌口，敢燒鐵丸。《十誦》云：每食時，應生厭心，為",
    "T40n1804_03b:0128a14": "存身命故。《摩得伽》云：若得食時，當觀從倉中，",
    "T40n1804_03b:0128a15": "出地中，以糞屎和合，種子得生，還養糞身云",
    "T40n1804_03b:0128a16": "云。《毘尼母》云：若利根比丘，得食時，口口作念；",
    "T40n1804_03b:0128a17": "得衣時，著著作念；若入房時，入入作念。若鈍",
    "T40n1804_03b:0128a18": "根者，初得衣、食、房舍，總作一念。《佛藏》云：從聚",
    "T40n1804_03b:0128a19": "落中乞食得已，從聚而出，住至水邊可修道",
    "T40n1804_03b:0128a20": "處；置食一面，結加趺坐，當觀其食種種可惡，",
    "T40n1804_03b:0128a21": "及觀自身極是惡器。廣如彼說。四明觀法。然",
    "T40n1804_03b:0128a22": "衣、食、房、藥四事供養，能施捨慳，受施除貪；此",
    "T40n1804_03b:0128a23": "則能所俱淨，生福廣利。若彼此隨情，縱逸任",
    "T40n1804_03b:0128a24": "性者；則俱墮負，聖賢同非。故《涅槃》云：或令施",
    "T40n1804_03b:0128a25": "主果報減少，或復無報等。雖利養等同，發有",
    "T40n1804_03b:0128a26": "希數。食為大患，時須進口；過興既數，整法",
    "T40n1804_03b:0128a27": "亦難；若不策其心府，改其節操者，多陷迷醉",
    "T40n1804_03b:0128a28": "矣。夫沙門之異俗，由立行有堅貞；同鄙世之",
    "T40n1804_03b:0128a29": "昏悶，餘行亦可知矣。故《成論》云：現見在臭屎",
    "T40n1804_03b:0128b01": "中生，不在磐石中者，由貪味香故也。今故約",
    "T40n1804_03b:0128b02": "食時立觀，以開心道。略作五門，《明了論》如此",
    "T40n1804_03b:0128b03": "分之：初計功多少，量他來處。《智論》云：思惟此",
    "T40n1804_03b:0128b04": "食，墾植、耘除、收穫、蹂治、舂磨、洮沙、炊煮乃成，",
    "T40n1804_03b:0128b05": "用功甚多；計一鉢之食，作夫流汗，集合量之，",
    "T40n1804_03b:0128b06": "食少汗多。須臾變惡。我若貪心，當墮地獄噉",
    "T40n1804_03b:0128b07": "燒鐵丸，從地獄出作諸畜生償其宿債，或作",
    "T40n1804_03b:0128b08": "猪狗常噉糞除。故於食中應生厭想。《僧祇》云：",
    "T40n1804_03b:0128b09": "告諸比丘，計此一粒米，用百功乃成，奪其妻",
    "T40n1804_03b:0128b10": "子之分，求福故施，云何棄之。二自忖己身德",
    "T40n1804_03b:0128b11": "行。《毘尼母》云：若不坐禪、誦經，不營佛法僧事，",
    "T40n1804_03b:0128b12": "受人信施，為施所墮。若無三業，知故而施，俱",
    "T40n1804_03b:0128b13": "為施墮。比丘強飽食施主食，憍慢意或自食",
    "T40n1804_03b:0128b14": "己食，強飽過分，為施所墮；以其食亦從施主",
    "T40n1804_03b:0128b15": "得故。何以故？佛長夜中，常嘆最後限食謂末後減口食。",
    "T40n1804_03b:0128b16": "施持戒者，能受能消；施持戒果報大，破戒果",
    "T40n1804_03b:0128b17": "報少如是呵責，如上律文。足食已，更強食者，不加色力，",
    "T40n1804_03b:0128b18": "但增其患，故不應無度食。三防心離過。《明了",
    "T40n1804_03b:0128b19": "論疏》云：律中說，出家人受食，先須觀食，後方",
    "T40n1804_03b:0128b20": "得噉。凡食有三種：上食起貪，應離四事：一",
    "T40n1804_03b:0128b21": "喜樂過，貪著香味，身心安樂，縱情取適故；二",
    "T40n1804_03b:0128b22": "離食醉過，食竟身心力強，不計於他故；三離",
    "T40n1804_03b:0128b23": "求好顏色過，食畢樂於光悅勝常，不須此心；",
    "T40n1804_03b:0128b24": "四離求莊嚴身過，食者樂得充滿肥圓故。二",
    "T40n1804_03b:0128b25": "者下食，便生嫌瞋；多墮餓鬼，永不見食。三者",
    "T40n1804_03b:0128b26": "中膳，不分心眼，多起癡捨；死墮畜生中，作諸",
    "T40n1804_03b:0128b27": "噉糞樂糞等蟲。初貪重故，並入地獄。且略如",
    "T40n1804_03b:0128b28": "此。反此三毒，成三善根，生三善道；謂無貪故",
    "T40n1804_03b:0128b29": "生諸天，中、下二可知。四正事良藥觀，分二：為",
    "T40n1804_03b:0128c01": "除故病，飢渴不治，交廢道業；不生新病，食飲",
    "T40n1804_03b:0128c02": "減約，宿食消滅。又以二事為譬：初如油膏車，",
    "T40n1804_03b:0128c03": "但得轉載，焉問油之美惡。二欲度險道，有子",
    "T40n1804_03b:0128c04": "既死，飢窮餓急，便食子肉，必無貪味。五為成",
    "T40n1804_03b:0128c05": "道業觀，三種：一為令身久住故，欲界之身，必",
    "T40n1804_03b:0128c06": "假摶食，若無不得久住，道緣無託故。二為相",
    "T40n1804_03b:0128c07": "續壽命，假此報身假命，成法身慧命故。三為",
    "T40n1804_03b:0128c08": "修戒定慧，伏滅煩惱故。《持世》云：若不除我倒，",
    "T40n1804_03b:0128c09": "此是外道，不聽受人一杯之水。《佛藏》亦爾。必",
    "T40n1804_03b:0128c10": "厭我倒，於納衣麁食，不應生著。五明隨治雜",
    "T40n1804_03b:0128c11": "相。《華嚴》云：若得食時，當願眾生，為法供養，志",
    "T40n1804_03b:0128c12": "存佛道。《五分》：若不為解脫出家者，不得受請；",
    "T40n1804_03b:0128c13": "若坐禪、誦經、檢校僧事，並為解脫出家者，聽受",
    "T40n1804_03b:0128c14": "僧次。《十誦》：若到食處，應默然一心，淨持威儀，",
    "T40n1804_03b:0128c15": "生他善心。當徐入、徐坐。應觀是食難求、難得、",
    "T40n1804_03b:0128c16": "難成辨。當觀入口，在生藏、熟藏；若後出時，唯",
    "T40n1804_03b:0128c17": "是不淨。由此食因緣，起種種煩惱，罪業，受苦",
    "T40n1804_03b:0128c18": "果報。《五百問》云：昔有比丘，好樂衣服，晝夜染",
    "T40n1804_03b:0128c19": "著，因病致死，後為化生蛇，還來纏衣；眾僧葬",
    "T40n1804_03b:0128c20": "死比丘訖，取衣作法，蛇便延頸吐毒，僧共看",
    "T40n1804_03b:0128c21": "之；有得道者，入四等觀，語蛇令去；遂入草中，",
    "T40n1804_03b:0128c22": "毒盛，火出燒身，命終入地獄。《毘尼母》云：衣作",
    "T40n1804_03b:0128c23": "念云，為除寒熱羞恥故；房作念言，為障風雨",
    "T40n1804_03b:0128c24": "故；食作念言，為除飢渴因緣故。傳云：凡食不",
    "T40n1804_03b:0128c25": "得過三匙；為斷一切惡故進初匙，為修一切",
    "T40n1804_03b:0128c26": "善故進中匙，為度一切眾生故進後匙；乃至",
    "T40n1804_03b:0128c27": "迴向佛道進餘菜茹等。餘如下說。《四分》云：量",
    "T40n1804_03b:0128c28": "腹而食，度身而衣，趣足而已。又云：食知比足，",
    "T40n1804_03b:0128c29": "故苦消滅，新苦不生；有力無事，令身安隱。《增",
    "T40n1804_03b:0129a01": "一》云：多食五苦：一大便數，二小便數，三多睡",
    "T40n1804_03b:0129a02": "眠，四身重不堪修業，五多患食不消化。故佛",
    "T40n1804_03b:0129a03": "言：食知節量。因說偈云：「多食致病苦，少食氣",
    "T40n1804_03b:0129a04": "力衰；處中而食者，如秤無言下。」《雜寶藏》中：有",
    "T40n1804_03b:0129a05": "王試外道、比丘好惡二食，以驗知道法。比丘",
    "T40n1804_03b:0129a06": "乃至說偈云：「是身如車，好惡無擇；香油臭脂，",
    "T40n1804_03b:0129a07": "等同調滑。」《中含》云：告諸比丘，於告活中，下極",
    "T40n1804_03b:0129a08": "至邊者，謂行乞食；世間大諱，為禿頭擎瓦鉢",
    "T40n1804_03b:0129a09": "行。彼族姓子為義故受，以厭患生老病死諸",
    "T40n1804_03b:0129a10": "苦惱故。若愚人出家，而行思欲，持戒慢緩；如",
    "T40n1804_03b:0129a11": "以穢洗穢，何由可脫！前具列正教，必須準用；",
    "T40n1804_03b:0129a12": "臨食五觀，口口緣之；隨得隨失者，為貪等毒",
    "T40n1804_03b:0129a13": "所奪。",
    "T40n1804_03b:0129a14": "四分律刪繁補闕行事鈔卷下二終"
}