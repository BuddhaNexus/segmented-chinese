{
    "X26n0554_001:0876a03": "心經貫義",
    "X26n0554_001:0876a05": "此經。本觀自在菩薩所修之妙行。所證之究竟涅槃。",
    "X26n0554_001:0876a06": "妙行即行深般若。涅槃。體具三德。所謂法身般若解",
    "X26n0554_001:0876a07": "脫。般若。即照見。法身。即蘊空。解脫。即度苦。故曰照見",
    "X26n0554_001:0876a08": "五蘊皆空度一切苦厄。而佛欲人之得。同菩薩之得。",
    "X26n0554_001:0876a09": "故曰色不異空空不異色。復恐空色名生。不知當體",
    "X26n0554_001:0876a10": "即是。故曰色即是空空即是色。其有欲得此者。直下",
    "X26n0554_001:0876a11": "一念不生。體露真常。即名觀自在。其迷此者。身心熾",
    "X26n0554_001:0876a12": "然。是為六道四生。如或於此未能一念相應。即當秉",
    "X26n0554_001:0876a13": "起大丈夫志。截斷心意識路。不落卜度知見。以無分",
    "X26n0554_001:0876a14": "別智。凝然在前。照此如幻身心。當處寂滅。即是真空。",
    "X26n0554_001:0876a15": "真空獨露。是曰法身。法身無著。名為解脫。法身體離",
    "X26n0554_001:0876a16": "生滅虗妄等相。故無世之根塵識。法身前後際斷。故",
    "X26n0554_001:0876a17": "無三世十二因緣。法身不屬世出世間因果。故無苦",
    "X26n0554_001:0876a18": "集滅道。法身本自圓成。初離能所修證。故無智亦無",
    "X26n0554_001:0876a19": "得。法身離一切相。而非斷滅。故以無修而修。是依般",
    "X26n0554_001:0876a20": "若波羅蜜多。以無證而證。是證究竟涅槃。以無得而",
    "X26n0554_001:0876a21": "得。是得阿耨菩提。出入六根門頭。周遍法界。靈而莫",
    "X26n0554_001:0876a22": "測。故曰是大神呪。靈光獨耀。故曰是大明呪。出於數",
    "X26n0554_001:0876a23": "量之表。故曰是無上呪。非三賢十聖可比。故曰是無",
    "X26n0554_001:0876a24": "等等呪。離名絕義。故曰揭諦揭諦。波羅揭諦。波羅僧",
    "X26n0554_001:0876b01": "揭諦。菩提薩婆訶。",
    "X26n0554_001:0876b02": "心經貫義(終)"
}