{
    "T30n1578_001:0268a24": "No. 1578",
    "T30n1578_001:0268a25": "大乘掌珍論卷上",
    "T30n1578_001:0268a27": "清辯菩薩造",
    "T30n1578_001:0268a28": "大唐三藏法師玄奘奉　詔譯",
    "T30n1578_001:0268a29": "普為饒益一切有情，正發無上菩提大願。等",
    "T30n1578_001:0268b01": "觀世間，常為種種不正尋伺紛擾暴風亂心",
    "T30n1578_001:0268b02": "相續，邪見羂網之所羂網，生死樊籠之所樊",
    "T30n1578_001:0268b03": "籠，無量憂苦毒箭所射，諸有所行皆離明慧。",
    "T30n1578_001:0268b04": "故我依止如淨虛空、絕諸戲論、寂靜安樂、勝",
    "T30n1578_001:0268b05": "義諦理，悲願纏心，不忍見彼眾苦所集，為欲",
    "T30n1578_001:0268b06": "解脫自他相續煩惱固縛、住無退壞，踰於金",
    "T30n1578_001:0268b07": "剛堅固輪圍增上意樂，誓處無邊生死大海，",
    "T30n1578_001:0268b08": "不憚其中所受無量眾苦災橫，發金剛喻不",
    "T30n1578_001:0268b09": "壞精進。為正開覺如是觀察，要證出世無分",
    "T30n1578_001:0268b10": "別智，方能正知先所未了一切有情聚根勝",
    "T30n1578_001:0268b11": "解、界行差別，及能破裂自他相續所起一切",
    "T30n1578_001:0268b12": "有習無習眾苦根本煩惱羅網，亦能為他起",
    "T30n1578_001:0268b13": "真誓願，堅固受持大士戒行。然證出世無分",
    "T30n1578_001:0268b14": "別智，要須積習能壞一切邪見眼瞙無倒觀",
    "T30n1578_001:0268b15": "空安膳那藥。如是積習無倒觀空安膳那藥，",
    "T30n1578_001:0268b16": "要藉能遣一切所緣自性聞慧。由是或有依",
    "T30n1578_001:0268b17": "廣文義正決擇門，已入法性數復勤修勝進",
    "T30n1578_001:0268b18": "加行。於廣文義決擇現前，甚大劬勞心生懈",
    "T30n1578_001:0268b19": "倦。或有雖復未入法性而是利根，為欲令彼",
    "T30n1578_001:0268b20": "易證真空速入法性故，略製此《掌珍論》。",
    "T30n1578_001:0268b21": "真性有為空，　　如幻緣生故；",
    "T30n1578_001:0268b22": "無為無有實，　　不起似空華。",
    "T30n1578_001:0268b23": "於自他宗計度差別，雖有眾多遍計所執，然",
    "T30n1578_001:0268b24": "所知境略有二種：一者有為、二者無為。以諸",
    "T30n1578_001:0268b25": "愚夫不正覺了勝義諦理有為無為無顛倒",
    "T30n1578_001:0268b26": "性，妄執諸法自性差別，增益種種邪見羂網。",
    "T30n1578_001:0268b27": "如世有一無智畫師，畫作可畏藥叉鬼像或",
    "T30n1578_001:0268b28": "女人像，眩目亂意謂為實有，執實有故自起",
    "T30n1578_001:0268b29": "驚怖或生貪染，於彼境界眾多計度，增長分",
    "T30n1578_001:0268c01": "別諸見羂網。若正覺知勝義諦理有為無為",
    "T30n1578_001:0268c02": "無顛倒性，爾時如世有智畫師，不執彼有真",
    "T30n1578_001:0268c03": "實自性，非如前說有為無為境界差別邪見",
    "T30n1578_001:0268c04": "羂網，以自纏裹如蠶處繭。彼非有故，無分別",
    "T30n1578_001:0268c05": "慧趣入行成。",
    "T30n1578_001:0268c06": "為顯斯義，先辯有為。以諸世間於此境上多",
    "T30n1578_001:0268c07": "起分別，故說是言：真性有為空，如幻緣生故。",
    "T30n1578_001:0268c08": "此中世間同許有者，自亦許為世俗有故世",
    "T30n1578_001:0268c09": "俗現量生起因緣亦許有故。眼等有為世俗",
    "T30n1578_001:0268c10": "諦攝，牧牛人等皆共了知，眼等有為是實有",
    "T30n1578_001:0268c11": "故。勿違如是自宗所許、現量共知，故以真性",
    "T30n1578_001:0268c12": "簡別立宗。真義自體說名真性，即勝義諦。就",
    "T30n1578_001:0268c13": "勝義諦立有為空，非就世俗。眾緣合成有所",
    "T30n1578_001:0268c14": "造作故名有為，即十二處，唯除法處一分虛",
    "T30n1578_001:0268c15": "空、擇非擇滅及真如性。此中復除他宗所許",
    "T30n1578_001:0268c16": "虛妄顯現幻等有為，若立彼為空，立已成過",
    "T30n1578_001:0268c17": "故。若他遍計所執有為，就勝義諦實有自性，",
    "T30n1578_001:0268c18": "今立為空。且如眼處一種有為，就勝義諦辯",
    "T30n1578_001:0268c19": "其體空，空與無性虛妄顯現門之差別，是名",
    "T30n1578_001:0268c20": "立宗。眾緣所起男、女、羊、鹿諸幻事等，自性實",
    "T30n1578_001:0268c21": "無顯現似有，所立能立法皆通有，為同法喻",
    "T30n1578_001:0268c22": "故說如幻。隨其所應假說所立能立法同，假",
    "T30n1578_001:0268c23": "說同故，不可一切同喻上法，皆難令有。如說",
    "T30n1578_001:0268c24": "女面端嚴如月，不可難令一切月法皆面上",
    "T30n1578_001:0268c25": "有。隨結頌法說此同喻。如是次第，由此半頌",
    "T30n1578_001:0268c26": "是略本處，故無有失。所立有法皆從緣生，為",
    "T30n1578_001:0268c27": "立此因說緣生故，因等眾緣共所生故，說名",
    "T30n1578_001:0268c28": "緣生，即緣所起緣所現義。為遮異品立異法",
    "T30n1578_001:0268c29": "喻，異品無故遮義已成，是故不說。於辯釋時",
    "T30n1578_001:0269a01": "假說異品建立比量，亦無有過。",
    "T30n1578_001:0269a02": "云何此中建立比量？謂就真性眼處性空，眾",
    "T30n1578_001:0269a03": "緣生故。諸緣生者，皆就真性其自性空，牧牛",
    "T30n1578_001:0269a04": "女等尚所共了。如有威神呪術藥力，加被草",
    "T30n1578_001:0269a05": "木塊塼等物，眾緣所現男女、象馬、宮殿、園林、",
    "T30n1578_001:0269a06": "水火等相，誑惑愚夫種種幻事。若彼自性少",
    "T30n1578_001:0269a07": "有實者，應非顛倒。",
    "T30n1578_001:0269a08": "故世尊言：「一切法性非眼所見，諸緣生法皆",
    "T30n1578_001:0269a09": "無自性。諸有智者若知緣生即知法性，若知",
    "T30n1578_001:0269a10": "法性即知空性，若知空性即見智者。」又作是",
    "T30n1578_001:0269a11": "言：「諸緣生者皆是無生，由彼都無生自性故。",
    "T30n1578_001:0269a12": "若說緣生即說空性，知空性者即無放逸。」此",
    "T30n1578_001:0269a13": "中一切不空論者皆設難言：若立一切有為",
    "T30n1578_001:0269a14": "皆空，便無色等，如緣兔角現量智生，理不成",
    "T30n1578_001:0269a15": "就；似色等緣諸現量覺，亦應不生。然彼實有",
    "T30n1578_001:0269a16": "各別內證，是故汝宗憎背法性，便有違害現",
    "T30n1578_001:0269a17": "量過失，及有違害共知過失，撥無一切牧牛",
    "T30n1578_001:0269a18": "人等同所了知眼等體故。諸有智者，今當遣",
    "T30n1578_001:0269a19": "除朋黨執毒住處中慧，應共思議我所立宗，",
    "T30n1578_001:0269a20": "為當違害自相續中所生現量？為當違害他",
    "T30n1578_001:0269a21": "相續中所生現量？若言違害自相續中所生",
    "T30n1578_001:0269a22": "現量，諸現量覺就勝義諦自性皆空，眾緣生",
    "T30n1578_001:0269a23": "故，如睡夢中諸現量覺非實現量，是故我宗",
    "T30n1578_001:0269a24": "且不違害自相續中所生現量。若言違害他",
    "T30n1578_001:0269a25": "相續中所生現量，非淨眼者顯彼眾多，眼瞖",
    "T30n1578_001:0269a26": "眩者所見不實，髮、蠅、月等是虛妄現，違害現",
    "T30n1578_001:0269a27": "量應正道理，是故我宗亦不違害他相續中",
    "T30n1578_001:0269a28": "所生現量。若總相說，如愚夫等一切世俗所",
    "T30n1578_001:0269a29": "生現量，今此不遮，世俗有故無容違害。言有",
    "T30n1578_001:0269b01": "違害共知過失，此亦不然。若言違害自論共",
    "T30n1578_001:0269b02": "知不應道理，自論許故。設違自論是違自宗，",
    "T30n1578_001:0269b03": "非是違害共知過失。若言違害他論共知亦",
    "T30n1578_001:0269b04": "不應理，一切論興皆為破遣他共知故。若言",
    "T30n1578_001:0269b05": "違害牧牛人等共所了知亦不應理，諸佛弟",
    "T30n1578_001:0269b06": "子立一切行皆剎那滅，諸法無我亦無有情。",
    "T30n1578_001:0269b07": "諸勝論者，實異色等有異實等；諸數論者，覺",
    "T30n1578_001:0269b08": "體非思已滅未生皆是實有。如是等類廣顯",
    "T30n1578_001:0269b09": "自宗所有道理，皆應說名違害共知然不應",
    "T30n1578_001:0269b10": "許。以於此中就勝義諦觀察諸法，非關牧牛",
    "T30n1578_001:0269b11": "人等共知。又立宗中以勝義諦簡別所立，故",
    "T30n1578_001:0269b12": "定無容如說違害，由此亦無違自宗過。",
    "T30n1578_001:0269b13": "有餘復言：性空論者，就勝義諦眼等處空，便",
    "T30n1578_001:0269b14": "有有法不成宗過，亦有所依不成因過。此不",
    "T30n1578_001:0269b15": "應理，牧牛人等共所了知，極成眼等總為宗",
    "T30n1578_001:0269b16": "故，即說彼法以為因故。此似有法不成宗過，",
    "T30n1578_001:0269b17": "亦似所依不成因過。",
    "T30n1578_001:0269b18": "有諸不善正理論者作是難言：若就真性眼",
    "T30n1578_001:0269b19": "等皆空，眾緣生故。眼等既空，云何緣生？若緣",
    "T30n1578_001:0269b20": "生者，云何體空？如是宗因更相違故，便成與",
    "T30n1578_001:0269b21": "宗相違過失。此若矯舉立宗過失，方便顯因",
    "T30n1578_001:0269b22": "無同法喻，或不成過。如說聲是常，一切無常",
    "T30n1578_001:0269b23": "故。此方便顯非一切故，不明了因有不成過；",
    "T30n1578_001:0269b24": "以聲攝在一切中故、亦無同喻，如何是常而",
    "T30n1578_001:0269b25": "非一切？此不應理。緣生故、因及如幻喻皆共",
    "T30n1578_001:0269b26": "知故，因喻並成。是故汝難終不能令智者意",
    "T30n1578_001:0269b27": "悅。有性論者復作是言：汝應信受眼根有性，",
    "T30n1578_001:0269b28": "有所作故。諸無性者非有所作，如石女兒。眼",
    "T30n1578_001:0269b29": "有所作謂生眼識，如所說因有勢用故，眼定",
    "T30n1578_001:0269c01": "有性。此若就彼，非學所成。牧牛等慧所知自",
    "T30n1578_001:0269c02": "性，依世俗說，成立眼等有為有性，便立已成。",
    "T30n1578_001:0269c03": "若就勝義無同法喻，唯遮異品。所愛義成，不",
    "T30n1578_001:0269c04": "應道理。如計音聲常住論者，說聲是常，所聞",
    "T30n1578_001:0269c05": "性故。瓶等無常，非所聞性。聲既所聞，是故性",
    "T30n1578_001:0269c06": "常。又依世間共知同喻，有所作故成相違因。",
    "T30n1578_001:0269c07": "能立眼等皆是世俗言說所攝，自性有故。",
    "T30n1578_001:0269c08": "餘復難言：有為空者，若因若喻皆攝在中，種",
    "T30n1578_001:0269c09": "類同故，闕比量過。今此頌中總說量果，於觀",
    "T30n1578_001:0269c10": "察時及立量時，眼等一一別立為宗，故無此",
    "T30n1578_001:0269c11": "過。總立一切有為為宗亦無此過，緣生故因",
    "T30n1578_001:0269c12": "二宗皆許，非不成故。若說眼空，其性空故，此",
    "T30n1578_001:0269c13": "所說因可有是過；亦非無喻，幻等有故。若立",
    "T30n1578_001:0269c14": "所說喻中幻等以為宗者，便有重立，已成過",
    "T30n1578_001:0269c15": "故。有少智者作是難言：若立一切有為性空，",
    "T30n1578_001:0269c16": "因有為故其性亦空，是則此因有不成過。此",
    "T30n1578_001:0269c17": "似不成，非真不成。如佛弟子立一切行皆無",
    "T30n1578_001:0269c18": "有我，由有因故。有難此因諸行中攝，亦無我",
    "T30n1578_001:0269c19": "故，有不成過。又數論者立諸顯事以苦、樂、癡",
    "T30n1578_001:0269c20": "為其自性，與思別故。有難此因顯事中攝，亦",
    "T30n1578_001:0269c21": "以樂等為其性故，有不成過。又勝論者立聲",
    "T30n1578_001:0269c22": "無常，所作性故。有難此因用聲為體，亦無常",
    "T30n1578_001:0269c23": "故，有不成過。如是等類諸敵論者，雖廣勤求",
    "T30n1578_001:0269c24": "立論者過，如所說理畢竟無能破壞他論。若",
    "T30n1578_001:0269c25": "有此理，何處誰能建立比量，壞我所樂所說",
    "T30n1578_001:0269c26": "道理？",
    "T30n1578_001:0269c27": "復有難言：緣生故因終不能立，所應立義以",
    "T30n1578_001:0269c28": "性空故，如石女兒所發音聲。此因於自有不",
    "T30n1578_001:0269c29": "成過，若說他宗所許為因亦不應理，以就他",
    "T30n1578_001:0270a01": "宗說性空故。其義未了，若非有義是因義者，",
    "T30n1578_001:0270a02": "此因不成，非非有故。若是虛妄顯現有義是",
    "T30n1578_001:0270a03": "因義者，石女兒聲畢竟無故，此喻則無能立",
    "T30n1578_001:0270a04": "之法。又由化聲有不定過，彼能成辦無量有",
    "T30n1578_001:0270a05": "情利樂事故。又非他宗獨不許因，能立所",
    "T30n1578_001:0270a06": "立一不成故。猶如他宗所不成因，相違比量",
    "T30n1578_001:0270a07": "所損害故，有太過失所隨逐故。如立慧等非",
    "T30n1578_001:0270a08": "心相應，行蘊攝故，如名身等；立虛空等皆非",
    "T30n1578_001:0270a09": "是常，德所依故，猶如地等；立我非思，非顯事",
    "T30n1578_001:0270a10": "故，猶如最勝；如是等類壞一切宗，過失隨逐",
    "T30n1578_001:0270a11": "故。定應信二宗共許方名為因，由此道理",
    "T30n1578_001:0270a12": "如所說過無容得有。",
    "T30n1578_001:0270a13": "有餘不善正理論者，為顯宗過復作是言：若",
    "T30n1578_001:0270a14": "自性空所立能立皆不成就，如石女兒所發",
    "T30n1578_001:0270a15": "音聲，能立攝在有為中故，同彼所立其性亦",
    "T30n1578_001:0270a16": "空，以俱空故，所立能立並不成就。彼遣所立",
    "T30n1578_001:0270a17": "能立法體，即是遣於有法自相顯立宗過。彼",
    "T30n1578_001:0270a18": "因自他互不成故、不決定故、喻有過故，如次",
    "T30n1578_001:0270a19": "前說亦不應理，雖設異端終不能掩自宗過",
    "T30n1578_001:0270a20": "失。有餘復設別異方便掩自宗過，作如是言：",
    "T30n1578_001:0270a21": "所說真性有為空者，此立宗言其義未了；若",
    "T30n1578_001:0270a22": "就真性，一切有為皆無有實，是立宗義。此所",
    "T30n1578_001:0270a23": "說言亦復攝在有為中故，同諸有為亦應無",
    "T30n1578_001:0270a24": "實。若所說言非無實者，有為亦應皆非無實。",
    "T30n1578_001:0270a25": "此言破自所立義故，名違自言立宗過失。如",
    "T30n1578_001:0270a26": "立一切言說皆妄，若就真性一切有為都無",
    "T30n1578_001:0270a27": "所有是立宗義，即謗一切皆無所有，如是",
    "T30n1578_001:0270a28": "所立便墮邪見。此中如說：我定依於我，誰",
    "T30n1578_001:0270a29": "言他是依？智者我善調，故得昇天樂。彼就世",
    "T30n1578_001:0270b01": "俗說心為我，就勝義諦立為非我，無違自言",
    "T30n1578_001:0270b02": "立宗過失。此亦如是，此是就世俗性說有眼",
    "T30n1578_001:0270b03": "等，就勝義諦立彼皆空，故無過失。復如有說：",
    "T30n1578_001:0270b04": "一切生法皆歸於死，牟尼所言定無虛妄。自",
    "T30n1578_001:0270b05": "身既生亦應歸死，不相離故。彼所立宗雖能",
    "T30n1578_001:0270b06": "證自亦歸於死，是所許故，無違自言立宗過",
    "T30n1578_001:0270b07": "失。此亦如是，說就真性有為皆空，眾緣生故。",
    "T30n1578_001:0270b08": "所立宗言，既眾緣生亦應性空，不相離故。此",
    "T30n1578_001:0270b09": "立宗言雖能證自言說性空是所許故，無有",
    "T30n1578_001:0270b10": "自破所立義失。如梵志言：「世尊！一切我皆不",
    "T30n1578_001:0270b11": "忍。」佛言：「梵志！忍此事不？」此中梵志固忍此事，",
    "T30n1578_001:0270b12": "而言「一切我皆不忍」，彼言違自所許事故，可",
    "T30n1578_001:0270b13": "有違害自所言過。非一切處皆有此失，世尊",
    "T30n1578_001:0270b14": "餘處說一切行皆無有我，又餘處說諸行無",
    "T30n1578_001:0270b15": "常有生滅法。若不爾者，既說諸行無我無常，",
    "T30n1578_001:0270b16": "佛亦應有如所說過。然無彼失。如遮諸行我",
    "T30n1578_001:0270b17": "性常性，此立宗言，亦許同彼無我常故。此亦",
    "T30n1578_001:0270b18": "如是說有為空，所立宗言亦許性空，此則順",
    "T30n1578_001:0270b19": "成自所許義。是故汝說此言，破自所立義故，",
    "T30n1578_001:0270b20": "此因不成。又如數論立諸顯事樂等為性，雖",
    "T30n1578_001:0270b21": "有難言，顯事若以樂等為性，所立宗言亦應",
    "T30n1578_001:0270b22": "用彼樂等為性；所立宗言若非彼性，顯事亦",
    "T30n1578_001:0270b23": "應非彼為性。然所立宗無如是過，如立有為",
    "T30n1578_001:0270b24": "無常無我，亦無如彼所說宗失。此亦如是無",
    "T30n1578_001:0270b25": "所說過，意所許故。又彼論者不救所立，而返",
    "T30n1578_001:0270b26": "難言：若就真性有為無實，所說有為無實之",
    "T30n1578_001:0270b27": "言亦應無實。此難不能免自宗過，妄說他宗",
    "T30n1578_001:0270b28": "同彼有失。如世癡賊既被推徵不能自雪，而",
    "T30n1578_001:0270b29": "立道理誣誷他言：「汝亦是賊。」此非審察所出",
    "T30n1578_001:0270c01": "言詞。又彼所言，若就真性一切有為都無所",
    "T30n1578_001:0270c02": "有是立宗義，即謗一切皆無所有，如是所",
    "T30n1578_001:0270c03": "立墮邪見者。此中宗義如前廣說，謂空無性",
    "T30n1578_001:0270c04": "虛妄顯現門之差別，非一切種皆謗為無，故",
    "T30n1578_001:0270c05": "汝不應作如是難。",
    "T30n1578_001:0270c06": "復有餘師懷聰叡慢作是難言：若諸有為就",
    "T30n1578_001:0270c07": "勝義諦猶如幻等空無自性，即是非有，執非",
    "T30n1578_001:0270c08": "有故便為無見。彼欲覆障自宗過難，矯設謗",
    "T30n1578_001:0270c09": "言。寧俱有過勿空論者，所立量成，謗勝義諦",
    "T30n1578_001:0270c10": "過失大故。此非有言，是遮詮義，汝執此言表",
    "T30n1578_001:0270c11": "彰為勝，我說此言遮止為勝。此非有言唯遮",
    "T30n1578_001:0270c12": "有性，功能斯盡，無有勢力更詮餘義。如世間",
    "T30n1578_001:0270c13": "說非白絹言，不可即執此言詮黑，與能說者",
    "T30n1578_001:0270c14": "作立宗過。非白絹言唯遮白絹，功能斯盡更",
    "T30n1578_001:0270c15": "無餘力詮表黑絹、赤絹、黃絹。今此論中就勝",
    "T30n1578_001:0270c16": "義諦，於有為境避常見邊，且遮有性。如是餘",
    "T30n1578_001:0270c17": "處避斷見邊遮於無性，雙避二邊遮有無性。",
    "T30n1578_001:0270c18": "為避所餘妄執過失，乃至一切心之所行悉",
    "T30n1578_001:0270c19": "皆遮止，所行若滅，心正隨滅。又於餘處說阿",
    "T30n1578_001:0270c20": "難陀，若執有性即墮常邊，若執無性即墮斷",
    "T30n1578_001:0270c21": "邊。如是餘處說迦葉波，有是一邊，無是第二。",
    "T30n1578_001:0270c22": "由如是等阿笈摩故，及當所說諸道理故，我",
    "T30n1578_001:0270c23": "所立宗無觸如糞無見過失。",
    "T30n1578_001:0270c24": "有不忍見自宗道理過難所集，為欲隱映復作",
    "T30n1578_001:0270c25": "是言：性空論者雖常欣求無分別慧，而恒分",
    "T30n1578_001:0270c26": "別一切有為無為空性，即是成立遍計所執，",
    "T30n1578_001:0270c27": "虛妄分別失自樂宗。如是亦遮，故無此過。有",
    "T30n1578_001:0270c28": "餘復言：所說空因，若就世俗或就勝義，於自",
    "T30n1578_001:0270c29": "於他因義不成。二宗共許不顯差別，總相法",
    "T30n1578_001:0271a01": "門明正理者，許為因故。汝所立難，似不成過",
    "T30n1578_001:0271a02": "非真不成。如勝論者立聲無常，所作性故。聲",
    "T30n1578_001:0271a03": "常論者說彼過言：分別因義咽喉等作或杖",
    "T30n1578_001:0271a04": "等作，如是分別因義不成。如數論者立能聞",
    "T30n1578_001:0271a05": "等五有情根非所造色，是根性故，猶如意根、",
    "T30n1578_001:0271a06": "眼等五根。造色論者說彼過言：根性故因，若",
    "T30n1578_001:0271a07": "大造性或樂等性，於自於他如是分別因義",
    "T30n1578_001:0271a08": "不成。彼二種說，似不成過非真不成，故不應",
    "T30n1578_001:0271a09": "理，此亦如是。復有餘師，以聰明慢，貪自宗愛",
    "T30n1578_001:0271a10": "眯亂慧目，不能觀察善說珍寶，自論鄙穢得",
    "T30n1578_001:0271a11": "失差別，妄顯所立譬喻過言：呪術藥力加被",
    "T30n1578_001:0271a12": "華果塊塼等物，令其種種象、馬、兔等色相顯",
    "T30n1578_001:0271a13": "現，我宗不許。彼自性空，同喻便闕，所立無",
    "T30n1578_001:0271a14": "故。若言如幻象馬等相無有他實象馬等性",
    "T30n1578_001:0271a15": "說名為空，眼等亦爾，無他性故。立為空者便",
    "T30n1578_001:0271a16": "有宗過，立已成故。彼難不然。呪術藥力加被",
    "T30n1578_001:0271a17": "華果塊塼等物，眾緣所生象馬等相，象等性",
    "T30n1578_001:0271a18": "空，說為喻故，所立義成。若汝復謂幻術所作",
    "T30n1578_001:0271a19": "象馬等事，雖無他實象馬等性，然不可說彼",
    "T30n1578_001:0271a20": "性空故此性亦空。豈非如彼相狀顯現即有",
    "T30n1578_001:0271a21": "如是諸物自性，如汝所許華果等物？若爾即",
    "T30n1578_001:0271a22": "應幻術所作象馬等事，實有如是象馬等性。",
    "T30n1578_001:0271a23": "然實無有，故知一切幻術所作象馬等事自",
    "T30n1578_001:0271a24": "性皆空，是故實有如所說喻，所立義成；亦",
    "T30n1578_001:0271a25": "無成立已成過失，就自性空成立眼等有為",
    "T30n1578_001:0271a26": "空故。",
    "T30n1578_001:0271a27": "復有諸餘異空慧者別顯喻過，雖諸幻士非",
    "T30n1578_001:0271a28": "實士故說名為空，然彼幻士自性不空，有虛",
    "T30n1578_001:0271a29": "妄現士相體故。由此道理，如先所立句義不",
    "T30n1578_001:0271b01": "成，喻不成故。今應詰彼：此虛妄現幻士相體",
    "T30n1578_001:0271b02": "從緣生不？彼作是答：此從緣生。若爾，何故復",
    "T30n1578_001:0271b03": "名虛妄？以如所顯現不如是有故。豈非眼等",
    "T30n1578_001:0271b04": "亦從緣生，如所顯現不如是有？同喻成故，性",
    "T30n1578_001:0271b05": "空義成，汝應信受。彼作是言：不應信受，以諸",
    "T30n1578_001:0271b06": "幻士非如實士。堪審觀察待彼實士，此虛妄",
    "T30n1578_001:0271b07": "故說名為空，非汝等立離前所說眼等有為",
    "T30n1578_001:0271b08": "別有眼等。堪審觀察待彼說此，眼等性空可",
    "T30n1578_001:0271b09": "令信受。雖無離此所說眼等別有眼等，然有",
    "T30n1578_001:0271b10": "如是性空緣生，所立能立二法成就。但由此",
    "T30n1578_001:0271b11": "喻，足能證成所喻義故。汝今分別法喻別故，",
    "T30n1578_001:0271b12": "便成分別相似過類，顯敵論者自慧輕微。如",
    "T30n1578_001:0271b13": "勝論者說聲無常，所作性故，譬如瓶等。不應",
    "T30n1578_001:0271b14": "難言，瓶等泥團輪等所成，可燒可見棒所擊",
    "T30n1578_001:0271b15": "破，可是無常；聲既不爾，應非無常。此亦分別",
    "T30n1578_001:0271b16": "法喻別故，故成分別相似過類，故應信受眼",
    "T30n1578_001:0271b17": "等性空，性空不離緣生因故。又如相現即有，",
    "T30n1578_001:0271b18": "自性先已破故，此亦應爾。故汝等言，不能解",
    "T30n1578_001:0271b19": "雪自宗過難。",
    "T30n1578_001:0271b20": "有數論師作如是難：我立大等諸轉變聚，是",
    "T30n1578_001:0271b21": "所顯性緣生故，因有不成過。一切皆有，一切",
    "T30n1578_001:0271b22": "體故，諸根遍在一切處故。彼幻士中亦有此",
    "T30n1578_001:0271b23": "體，立此性空無同法喻。此中且依色覺觀察，",
    "T30n1578_001:0271b24": "謂諸色覺非緣所顯，隨彼別緣有轉異故。如",
    "T30n1578_001:0271b25": "隨泥團、輪杖、陶師心欲樂等差別眾緣，有瓶盆",
    "T30n1578_001:0271b26": "等或大或小。如是眼等眾緣差別色覺，隨彼",
    "T30n1578_001:0271b27": "種種轉異，隨眼明昧覺利鈍故，隨青等色境",
    "T30n1578_001:0271b28": "界差別，覺似青等顯現異故。世間現見是所",
    "T30n1578_001:0271b29": "顯物，不隨彼緣差別轉變，猶如明燈、藥珠、日",
    "T30n1578_001:0271c01": "等所顯種種環釧等物。色覺不爾，如觀色覺",
    "T30n1578_001:0271c02": "眼等亦然，此義成實世間共了，故所說因無",
    "T30n1578_001:0271c03": "不成過。又汝所言一切皆有一切體等，為據",
    "T30n1578_001:0271c04": "顯事？為據隱用？若據顯事執一切有一切體",
    "T30n1578_001:0271c05": "者，如於瓶處有瓶顯事，於盆等處亦應遍有，",
    "T30n1578_001:0271c06": "此瓶顯事遍有體故。如是一瓶即應遍滿無",
    "T30n1578_001:0271c07": "量百千踰膳那處，於瓶等處亦應具有。盆等",
    "T30n1578_001:0271c08": "顯事非瓶顯事，被隱映故，盆等顯事亦被隱",
    "T30n1578_001:0271c09": "映，形量大故。形量大者應為轉大形量隱映，",
    "T30n1578_001:0271c10": "瓶等顯事盆等顯事所隱映故，一切處時應",
    "T30n1578_001:0271c11": "不可得。是故汝宗據其顯事執一切有一切",
    "T30n1578_001:0271c12": "體者，不應道理。若據隱用執一切有一切體",
    "T30n1578_001:0271c13": "者，如是所執要廣觀察，方可正知是實非實。",
    "T30n1578_001:0271c14": "恐文煩過不廣觀察。汝宗亦許幻士顯處實",
    "T30n1578_001:0271c15": "士顯空，我所立喻無不成過，是故所立性空",
    "T30n1578_001:0271c16": "義成。汝數論師非處投寄，亦非諸根遍一切",
    "T30n1578_001:0271c17": "處，有所因故，如根依處。如是能為樂苦、癡覺",
    "T30n1578_001:0271c18": "生因故等，多種證因亦應廣說。由破諸根遍",
    "T30n1578_001:0271c19": "一切處故，幻士中無諸根體，非所立空，無同",
    "T30n1578_001:0271c20": "法喻。是故汝成虛妄分別，魍魎所魅作如是",
    "T30n1578_001:0271c21": "計。",
    "T30n1578_001:0271c22": "相應論師有作是說：汝就真性立有為空，緣",
    "T30n1578_001:0271c23": "生故者，若此義言諸有為法從眾緣生非自",
    "T30n1578_001:0271c24": "然有，就生無性立彼為空，是則述成相應師",
    "T30n1578_001:0271c25": "義符會正理。又如是說：由彼故空彼實是無，",
    "T30n1578_001:0271c26": "依此故空此實是有，如是空性是天人師如",
    "T30n1578_001:0271c27": "實所說。此教意言遍計所執依他起上自",
    "T30n1578_001:0271c28": "性本無，非彼性故。以非如能詮有所詮性，亦",
    "T30n1578_001:0271c29": "非如所詮有能詮性故。依他起自性有上遍",
    "T30n1578_001:0272a01": "計所執自性本無，由彼故空即妄計事，彼自",
    "T30n1578_001:0272a02": "性無。依此故空，即緣生事此自性有，此若無",
    "T30n1578_001:0272a03": "者則為斷滅，於何事上說誰為空？此緣生事",
    "T30n1578_001:0272a04": "即說名為依他起性，依此得有色、受、想等自",
    "T30n1578_001:0272a05": "性差別假立性轉。此若無者假法亦無，便成",
    "T30n1578_001:0272a06": "無見。不應與言、不應共住，自墮惡趣亦令他",
    "T30n1578_001:0272a07": "墮。如是成立遍計所執自性為空，及依他起",
    "T30n1578_001:0272a08": "自性為有，契當正理。若此義言依他起性亦",
    "T30n1578_001:0272a09": "無所有故立為空，汝便墮落如上所說過失",
    "T30n1578_001:0272a10": "深坑，亦復成就誹謗世尊聖教過失。此中尚",
    "T30n1578_001:0272a11": "與發趣餘乘及諸外道欣求善說離慳嫉者",
    "T30n1578_001:0272a12": "廣興諍論，何況同趣一乘諸師？論時至故少",
    "T30n1578_001:0272a13": "共決擇此事，廣如入真甘露已具分別，故不",
    "T30n1578_001:0272a14": "重辯，怖廣文者不欣樂故。言「有為法從眾緣",
    "T30n1578_001:0272a15": "生非自然有，就生無性說彼為空」，此有何義？",
    "T30n1578_001:0272a16": "若此義言，眼等有為依他起上不從因生常",
    "T30n1578_001:0272a17": "無滅壞，眼等自性畢竟無故，說名為空便立",
    "T30n1578_001:0272a18": "已成，同類數論、勝論等宗皆共許故。然說眼",
    "T30n1578_001:0272a19": "等非所作空，自性空故，應言無生無性故",
    "T30n1578_001:0272a20": "空，不應說言就生無性說彼為空。若彼起時",
    "T30n1578_001:0272a21": "就勝義諦有自性生，云何說為生無自性？若",
    "T30n1578_001:0272a22": "實無生此體無故，不應說有唯識實性，若爾",
    "T30n1578_001:0272a23": "則有違自宗過。若依他起自然生性空無有",
    "T30n1578_001:0272a24": "故說之為空，是則還有立已成過。既許依他",
    "T30n1578_001:0272a25": "眾緣而生，實不空故應不名空。我則不爾，云",
    "T30n1578_001:0272a26": "何迷成相應師義？又如所說，由彼故空彼實",
    "T30n1578_001:0272a27": "是無，依此故空此實有等。若因緣力所生眼",
    "T30n1578_001:0272a28": "等，一切世間共許實有，是諸愚夫覺慧所行，",
    "T30n1578_001:0272a29": "世俗似有自性顯現。以勝義諦覺慧尋求，猶",
    "T30n1578_001:0272b01": "如幻士都無實性，是故說言由彼故空彼實",
    "T30n1578_001:0272b02": "是無，為欲遮墮常邊過故。如為棄捨墮常邊",
    "T30n1578_001:0272b03": "過說彼為無，亦為棄捨墮斷邊過說此為有，",
    "T30n1578_001:0272b04": "謂因緣力所生眼等，世俗諦攝自性是有，不",
    "T30n1578_001:0272b05": "同空華全無有物。但就真性立之為空，是故",
    "T30n1578_001:0272b06": "說言依此故空此實是有，如是空性是天人",
    "T30n1578_001:0272b07": "師如實所說。若就此義說依他起自性是有",
    "T30n1578_001:0272b08": "則為善說，如是自性我亦許故，隨順世間言",
    "T30n1578_001:0272b09": "說所攝福德智慧二資糧故，世俗假立所依",
    "T30n1578_001:0272b10": "有故，假法亦有。然復說言此若無者假法亦",
    "T30n1578_001:0272b11": "無，便成無見，不應與語。如是等過皆不成就。",
    "T30n1578_001:0272b12": "又若建立依他起性世俗故有，便立已成。若",
    "T30n1578_001:0272b13": "立此性勝義諦有，無同法喻。如已遮遣執定",
    "T30n1578_001:0272b14": "有性，亦當遮遣執定無性，是故不應謗言增",
    "T30n1578_001:0272b15": "益損減。所說依他起性，若言我宗立有幻等",
    "T30n1578_001:0272b16": "離言實性，同喻無故非能立者，離言實性道",
    "T30n1578_001:0272b17": "理不成，故無有過。若爾外道所執離言實性，",
    "T30n1578_001:0272b18": "我等誰能遮破？彼亦說有實性我等，非慧非",
    "T30n1578_001:0272b19": "言之所行故。若眾緣力所生一切依他起性，",
    "T30n1578_001:0272b20": "就勝義諦有自性者，幻士應有實士自性，若",
    "T30n1578_001:0272b21": "有他性亦不應理，牛上不應有驢性故。作非",
    "T30n1578_001:0272b22": "作性實有實無，有性無性二俱攝受，如此所",
    "T30n1578_001:0272b23": "立無同法喻，或立已成二過所染，故不應理。",
    "T30n1578_001:0272b24": "又從緣生諸有為法，就勝義諦若許有性，所",
    "T30n1578_001:0272b25": "作故因，證彼性空遣彼性有，故所立宗違比",
    "T30n1578_001:0272b26": "量過。諸從緣生皆共了知，世俗有性若有定",
    "T30n1578_001:0272b27": "執，勝義諦有應以此理遮破彼宗。又彼不應",
    "T30n1578_001:0272b28": "攝受此論，就勝義諦二種分別不應理故。又",
    "T30n1578_001:0272b29": "如所說非如能詮有所詮性，非如所詮有能詮",
    "T30n1578_001:0272c01": "性，諸敵論者於此無疑，故遮止言立已成過。",
    "T30n1578_001:0272c02": "又如所說，故依他起自性有上遍計所執自",
    "T30n1578_001:0272c03": "性本無，此亦他論，於是無疑，故遮止言立已",
    "T30n1578_001:0272c04": "成過。若言由執能詮所詮遍計所執自性有",
    "T30n1578_001:0272c05": "力生諸煩惱故須遮止，此亦不然。諸禽獸等",
    "T30n1578_001:0272c06": "不了能詮所詮相應，亦於境界不如理執生",
    "T30n1578_001:0272c07": "煩惱故，具有種種堪能意樂。亦有種種微妙",
    "T30n1578_001:0272c08": "聖言，遍計所執自性空教，唯益少分不遍一",
    "T30n1578_001:0272c09": "切，故我不獨立之為空，且止傍論應辯正",
    "T30n1578_001:0272c10": "論。",
    "T30n1578_001:0272c11": "如是如前所說道理，已具成立眼自性空。復",
    "T30n1578_001:0272c12": "有餘師作如是難此能遮破有自性言：若是",
    "T30n1578_001:0272c13": "實有，失所立宗，因成不定。若非實有，即無自",
    "T30n1578_001:0272c14": "性，不成能破。此亦不然。如世尊說：「梵志當知！",
    "T30n1578_001:0272c15": "一切所說實非實言，我皆說為非實非妄。」由",
    "T30n1578_001:0272c16": "此聖教及諸已說當說道理，就勝義諦實與",
    "T30n1578_001:0272c17": "不實皆不建立，是故無有如所說過。又如汝",
    "T30n1578_001:0272c18": "意，所說道理所遮無故能遮亦無，非能遮無",
    "T30n1578_001:0272c19": "所遮便有，但由所遮本性無故能遮亦無，能",
    "T30n1578_001:0272c20": "遮唯能辯了所遮本無自性，非能破壞所遮",
    "T30n1578_001:0272c21": "自性。如說菩薩不能以空空一切法，然一切",
    "T30n1578_001:0272c22": "法本性自空，乃至廣說。又如能照照所照時，",
    "T30n1578_001:0272c23": "不應說言瓶衣等物所照無故能照亦無，亦",
    "T30n1578_001:0272c24": "不應言所照物性本無今有。又我所立能遮",
    "T30n1578_001:0272c25": "所遮、能立能破、有倒無倒皆世俗有，若汝遮",
    "T30n1578_001:0272c26": "破所立能立即違自宗。此能遮言應非能立，",
    "T30n1578_001:0272c27": "性非實故，如石女兒所發音聲。汝既許有能",
    "T30n1578_001:0272c28": "立比量，我亦應爾，世俗有故。如前已說。但止",
    "T30n1578_001:0272c29": "廣諍諸有厭怖，廣文義者難受持故。如是如",
    "T30n1578_001:0273a01": "前所說比量無諸障難，故所立宗謂就真性",
    "T30n1578_001:0273a02": "眼處性空道理成就。又所立因緣生故者，略",
    "T30n1578_001:0273a03": "舉名相為遮所說眼等自性，復有餘因，謂可",
    "T30n1578_001:0273a04": "壞故、隨緣別故、可生起故、有時能起邪正智",
    "T30n1578_001:0273a05": "故。由此等因，如其所應，隨所對治，應正遮破。",
    "T30n1578_001:0273a06": "復有說言：眼實有性，彼相因果皆現有故，非",
    "T30n1578_001:0273a07": "實性空；現有相等、現見眼等相等現有，是故",
    "T30n1578_001:0273a08": "眼等非實性空。",
    "T30n1578_001:0273a09": "此就勝義無同喻故，有性不成；若就世俗共",
    "T30n1578_001:0273a10": "知實性，便立已成。又依同喻，因成相違，同喻",
    "T30n1578_001:0273a11": "唯有世俗性故。",
    "T30n1578_001:0273a12": "如就真性眼處性空，如是耳、鼻、舌、身與意、色、",
    "T30n1578_001:0273a13": "聲、香、味、觸處、法處性空亦爾：修觀行者亦應",
    "T30n1578_001:0273a14": "如是悟入性空。又應總別就其真性成立蘊、",
    "T30n1578_001:0273a15": "界、緣起，念住、正斷、神足、根、力、覺支、波羅蜜多、",
    "T30n1578_001:0273a16": "諸三摩地、陀羅尼門、諸無礙解、十力、無畏、不共",
    "T30n1578_001:0273a17": "法等、一切智智皆自性空：修觀行者亦應如",
    "T30n1578_001:0273a18": "是悟入性空。又諸外道遍計所執大及我執，",
    "T30n1578_001:0273a19": "唯量根大，實德業等有為句義悉皆攝在十",
    "T30n1578_001:0273a20": "二處中，是彼相故：修觀行者亦應如是悟入",
    "T30n1578_001:0273a21": "性空。",
    "T30n1578_001:0273a22": "如是雖由思擇力故悟入性空，闕修習力，譬",
    "T30n1578_001:0273a23": "如眾鳥翅羽初生未能作用，故復精勤習修",
    "T30n1578_001:0273a24": "習力，如眩瞖者餌能遣除眩瞖藥故眼得清",
    "T30n1578_001:0273a25": "淨，離諸麁大髮、蚊、蠅等明見境界。如是勤習",
    "T30n1578_001:0273a26": "修習力故，除遣執取有為相垢疑惑邪智，修",
    "T30n1578_001:0273a27": "真觀行初現前時，不由他緣受妙喜樂，不取",
    "T30n1578_001:0273a28": "一切有為相故，不取一切施物、施者及受者",
    "T30n1578_001:0273a29": "故，不取一切施者、受者及施果故，二種三輪",
    "T30n1578_001:0273b01": "皆得清淨，乃能正勤攝受無量福智資糧，二",
    "T30n1578_001:0273b02": "種重擔終不貪求，現非現果亦不愛樂，現事",
    "T30n1578_001:0273b03": "當果親近供養，所愛有德種種天神亦不妄",
    "T30n1578_001:0273b04": "執。德為作者、我為作者、大自在天極微性等，",
    "T30n1578_001:0273b05": "常修大捨。如是等事皆由已說當說正理證",
    "T30n1578_001:0273b06": "得，一切有為無為所破能破法性空故。如世",
    "T30n1578_001:0273b07": "尊言：「菩薩不應安住諸事行於布施，都無所",
    "T30n1578_001:0273b08": "住應行布施。」乃至廣說。又世尊言：「若諸菩薩",
    "T30n1578_001:0273b09": "有情想轉，不應說名真實菩薩。」又世尊言：「無",
    "T30n1578_001:0273b10": "有少法名能發趣菩薩乘者，是諸菩薩尚不",
    "T30n1578_001:0273b11": "希求般涅槃故勤修梵行，況復欣樂三界生",
    "T30n1578_001:0273b12": "死？」如是正修一切有為性空觀已，復應正觀",
    "T30n1578_001:0273b13": "若自性空即無有生，若無有生即無過去、未",
    "T30n1578_001:0273b14": "來、現在，於其三世無有罣礙，正觀三世皆清",
    "T30n1578_001:0273b15": "淨相，依前所說無顛倒理，三輪清淨趣大菩",
    "T30n1578_001:0273b16": "提。如有問言：「曼殊室利！云何菩薩趣大菩提？」",
    "T30n1578_001:0273b17": "答言：「梵志！應如菩提。」復問：「云何名為菩提？」",
    "T30n1578_001:0273b18": "答曰：「梵志！此非過去亦非未來及以現在，",
    "T30n1578_001:0273b19": "是故菩薩應觀三世皆清淨相，三輪清淨趣",
    "T30n1578_001:0273b20": "大菩提。」",
    "T30n1578_001:0273b21": "大乘掌珍論卷上"
}