{
    "X08n0240_043:0868c01": "大方廣佛華嚴經綱要卷第四十三",
    "X08n0240_043:0868c02": "于闐國三藏沙門實叉難陀　譯經",
    "X08n0240_043:0868c03": "清涼山大華嚴寺沙門澄觀　疏義",
    "X08n0240_043:0868c04": "明匡山法雲寺憨山沙門德清提挈",
    "X08n0240_043:0868c05": "十定品第二十七之四",
    "X08n0240_043:0868c06": "佛子。云何為菩薩摩訶薩無礙輪三昧。",
    "X08n0240_043:0868c07": "第十無礙輪三昧。初總標。亦初徵。次釋。後結。",
    "X08n0240_043:0868c08": "佛子。菩薩摩訶薩入此三昧時住無礙身業。無礙語",
    "X08n0240_043:0868c09": "業。無礙意業。住無礙佛國土。得無礙成就眾生智。獲",
    "X08n0240_043:0868c10": "無礙調伏眾生智。放無礙光明。現無礙光明網。示無",
    "X08n0240_043:0868c11": "礙廣大變化。轉無礙清淨法輪。得菩薩無礙自在。",
    "X08n0240_043:0868c12": "二釋中三。初明入時方便。二佛子菩薩摩訶薩住",
    "X08n0240_043:0868c13": "此三昧已下明入己智用。三佛子菩薩摩訶薩入",
    "X08n0240_043:0868c14": "普賢所住下定滿成益。今初有二十二句。兼顯定",
    "X08n0240_043:0868c15": "名。初十一句因用無礙。是無礙義。後普入下有十",
    "X08n0240_043:0868c16": "一句。住果圓滿即是輪義。今此段中即此無礙無",
    "X08n0240_043:0868c17": "所不摧亦即輪義。初三句三業無礙。次句器世間",
    "X08n0240_043:0868c18": "無礙。次二句眾生世間無礙。餘句智正覺無礙。",
    "X08n0240_043:0868c19": "普入諸佛力。普住諸佛智。作佛所作。淨佛所淨。現佛",
    "X08n0240_043:0868c20": "神通。令佛歡喜。行如來行。住如來道。常得親近無量",
    "X08n0240_043:0868c21": "諸佛。作諸佛事。紹諸佛種。",
    "X08n0240_043:0868c22": "後住果中。二智通權實故云普住。三作利樂事。四",
    "X08n0240_043:0868c23": "淨二障種。七智契佛境。餘七可知。",
    "X08n0240_043:0868c24": "佛子。菩薩摩訶薩住此三昧已。觀一切智。總觀一切",
    "X08n0240_043:0869a01": "智。別觀一切智。隨順一切智。顯示一切智。攀緣一切",
    "X08n0240_043:0869a02": "智。見一切智。總見一切智。別見一切智。",
    "X08n0240_043:0869a03": "第二入己智用中四。一攝佛功德。二證入諸法。三",
    "X08n0240_043:0869a04": "普德無盡。四結示勸修。初中即攝如來二十一種",
    "X08n0240_043:0869a05": "殊勝功德。以此位等佛故。其間或全同佛相。或有",
    "X08n0240_043:0869a06": "約因似而次第無差。於中三。初總明妙悟皆滿。次",
    "X08n0240_043:0869a07": "別顯二十一德。後顯德勝能。今初十句。初句標滿",
    "X08n0240_043:0869a08": "時。餘九顯滿相。然一切智若對種智即是根本。若",
    "X08n0240_043:0869a09": "直語佛智則通權實。今此顯通。於中初三句始觀。",
    "X08n0240_043:0869a10": "言觀一切智者標也。云何觀。觀有二種。一總觀。謂",
    "X08n0240_043:0869a11": "權實齊觀故。二別觀。此是實。此是權。權中有多差",
    "X08n0240_043:0869a12": "別。皆審照了故。次三句中順。亦初句標。次云何隨",
    "X08n0240_043:0869a13": "順。由前總觀故頓能顯示。由前別觀故各各攀緣。",
    "X08n0240_043:0869a14": "後三句終契。釋同前觀。但前觀察。今證見分明耳。",
    "X08n0240_043:0869a15": "於普賢菩薩廣大願。廣大心。廣大行。廣大所趣。廣大",
    "X08n0240_043:0869a16": "所入。廣大光明。廣大出現。廣大護念。廣大變化。廣大",
    "X08n0240_043:0869a17": "道。",
    "X08n0240_043:0869a18": "二別明二十一種功德。分二十段。後二合故。今初",
    "X08n0240_043:0869a19": "第一明二行永絕。即於所知一向無障轉功德。然",
    "X08n0240_043:0869a20": "有二義。一謂非如二乘有無智故。二不同凡大現",
    "X08n0240_043:0869a21": "行生死起諸雜染。不同二乘現行涅槃棄利樂事。",
    "X08n0240_043:0869a22": "世尊無彼。今菩薩亦無。文中廣顯利樂。即不同二",
    "X08n0240_043:0869a23": "乘。皆與智俱。即不同凡夫。就文分二。先總明大用",
    "X08n0240_043:0869a24": "常恒。二佛子此菩薩有一蓮華下別顯一用。前中",
    "X08n0240_043:0869b01": "二。先法說。後喻明。今初法說中二。先正明。後徵釋。",
    "X08n0240_043:0869b02": "今初。先明行體。",
    "X08n0240_043:0869b03": "不斷不退。無休無替。無倦無捨。無散無亂。常增進恒",
    "X08n0240_043:0869b04": "相續。",
    "X08n0240_043:0869b05": "次辨常恒。",
    "X08n0240_043:0869b06": "何以故。此菩薩摩訶薩於諸法中成就大願。發行大",
    "X08n0240_043:0869b07": "乘。入於佛法大方便海。以勝願力。於諸菩薩所行之",
    "X08n0240_043:0869b08": "行。智慧明照皆得善巧。具足菩薩神通變化。善能護",
    "X08n0240_043:0869b09": "念一切眾生。如去來今一切諸佛之所護念。於諸眾",
    "X08n0240_043:0869b10": "生恒起大悲。成就如來不變異法。",
    "X08n0240_043:0869b11": "二徵釋中徵意云何以得此智滿行常。釋意云願",
    "X08n0240_043:0869b12": "行善成智慧善巧故。",
    "X08n0240_043:0869b13": "佛子。譬如有人以摩尼寶置色衣中。其摩尼寶雖同",
    "X08n0240_043:0869b14": "衣色不捨自性。",
    "X08n0240_043:0869b15": "第二喻顯中四。初喻。二合。三徵。四釋。今初。摩尼寶",
    "X08n0240_043:0869b16": "置色衣中。即總喻菩薩心智置佛智中。雖同衣色。",
    "X08n0240_043:0869b17": "喻前智滿十句。故合云觀一切智等。不捨自性。喻",
    "X08n0240_043:0869b18": "前行常二十句。",
    "X08n0240_043:0869b19": "菩薩摩訶薩亦復如是。成就智慧以為心寶。觀一切",
    "X08n0240_043:0869b20": "智普皆明現。然不捨於菩薩諸行。",
    "X08n0240_043:0869b21": "二合如喻辨。",
    "X08n0240_043:0869b22": "何以故。",
    "X08n0240_043:0869b23": "三徵意云何得已能滿智而不斷行耶。",
    "X08n0240_043:0869b24": "菩薩摩訶薩發大誓願利益一切眾生。度脫一切眾",
    "X08n0240_043:0869c01": "生。承事一切諸佛。嚴淨一切世界。安慰眾生深入法",
    "X08n0240_043:0869c02": "海。為淨眾生界現大自在給施眾生。普照世間入於",
    "X08n0240_043:0869c03": "無邊幻化法門。不退不轉無疲無厭。",
    "X08n0240_043:0869c04": "四釋意云菩薩無障礙願法應爾故窮盡生界。益",
    "X08n0240_043:0869c05": "無疲厭。文中二。先法說。",
    "X08n0240_043:0869c06": "佛子。譬如虗空持眾世界。若成若住。無厭無倦。無羸",
    "X08n0240_043:0869c07": "無朽。無散無壞。無變無異。無有差別。不捨自性。何以",
    "X08n0240_043:0869c08": "故。虗空自性法應爾故。菩薩摩訶薩亦復如是。立無",
    "X08n0240_043:0869c09": "量大願。度一切眾生。心無厭倦。",
    "X08n0240_043:0869c10": "後轉以喻況。於中三喻。皆喻利生無厭。各有法合。",
    "X08n0240_043:0869c11": "一虗空持剎喻。喻大願法爾故無厭。",
    "X08n0240_043:0869c12": "佛子。譬如涅槃。去來現在無量眾生於中滅度。終無",
    "X08n0240_043:0869c13": "厭倦。何以故。一切諸法本性清淨是謂涅槃云何於",
    "X08n0240_043:0869c14": "中而有疲厭。菩薩摩訶薩亦復如是。為欲度脫一切",
    "X08n0240_043:0869c15": "眾生皆令出離而現於世。云何而起疲厭之心。",
    "X08n0240_043:0869c16": "二涅槃普滅喻。喻為淨眾生故無厭。上二喻悲。",
    "X08n0240_043:0869c17": "佛子。如薩婆若能令過去未來現在一切菩薩。於諸",
    "X08n0240_043:0869c18": "佛家已現當生乃至令成無上菩提。終不疲厭。何以",
    "X08n0240_043:0869c19": "故。一切智與法界無二故。於一切法無所著故。菩薩",
    "X08n0240_043:0869c20": "摩訶薩亦復如是。其心平等住一切智。云何而有疲",
    "X08n0240_043:0869c21": "厭之心。",
    "X08n0240_043:0869c22": "三佛智普成喻。喻能所不二故無厭。此一喻智。既",
    "X08n0240_043:0869c23": "非愛見之悲。何有厭乎。",
    "X08n0240_043:0869c24": "佛子。此菩薩摩訶薩有一蓮華。其華廣大盡十方際。",
    "X08n0240_043:0870a01": "以不可說葉不可說寶不可說香而為莊嚴。其不可",
    "X08n0240_043:0870a02": "說寶。復各示現種種眾寶。清淨妙好極善安住。其華",
    "X08n0240_043:0870a03": "常放眾色光明普照十方一切世界無所障礙。真金",
    "X08n0240_043:0870a04": "為網彌覆其上。寶鐸徐搖出微妙音。其音演暢一切",
    "X08n0240_043:0870a05": "智法。",
    "X08n0240_043:0870a06": "第二別顯一用中二。初明依果殊勝。後菩薩摩訶",
    "X08n0240_043:0870a07": "薩於此華下正報自在。前中二。先明相嚴。過前十",
    "X08n0240_043:0870a08": "地。故窮十方際。",
    "X08n0240_043:0870a09": "此大蓮華具足如來清淨莊嚴。一切善根之所生起。",
    "X08n0240_043:0870a10": "吉祥為表神力所現。有十千阿僧祇清淨功德。菩薩",
    "X08n0240_043:0870a11": "妙道之所成就。一切智心之所流出。十方佛影於中",
    "X08n0240_043:0870a12": "顯現。世間瞻仰猶如佛塔。眾生見者無不禮敬。從能",
    "X08n0240_043:0870a13": "了幻正法所生。一切世間不可為喻。",
    "X08n0240_043:0870a14": "後辨德嚴。自內而觀。量周法界。自外而觀。許眾生",
    "X08n0240_043:0870a15": "見。乃即小之大也。",
    "X08n0240_043:0870a16": "菩薩摩訶薩於此華上結加趺坐。其身大小與華相",
    "X08n0240_043:0870a17": "稱。",
    "X08n0240_043:0870a18": "二正報中二。明身大小。",
    "X08n0240_043:0870a19": "一切諸佛神力所加。令菩薩身一一毛孔各出百萬",
    "X08n0240_043:0870a20": "億那由他不可說佛剎微塵數光明。一一光明現百",
    "X08n0240_043:0870a21": "萬億那由他不可說佛剎微塵數摩尼寶。其寶皆名",
    "X08n0240_043:0870a22": "普光明藏。種種色相以為莊嚴。無量功德之所成就",
    "X08n0240_043:0870a23": "眾寶及華以為羅網彌覆其上。散百千億那由他殊",
    "X08n0240_043:0870a24": "勝妙香無量色相種種莊嚴。復現不思議寶莊嚴蓋",
    "X08n0240_043:0870b01": "以覆其上。一一摩尼寶悉現百萬億那由他不可說",
    "X08n0240_043:0870b02": "佛剎微塵數樓閣。一一樓閣現百萬億那由他不可",
    "X08n0240_043:0870b03": "說佛剎微塵數蓮華藏師子之座。一一師子座現百",
    "X08n0240_043:0870b04": "萬億那由他不可說佛剎微塵數光明。一一光明現",
    "X08n0240_043:0870b05": "百萬億那由他不可說佛剎微塵數色相。一一色相",
    "X08n0240_043:0870b06": "現百萬億那由他不可說佛剎微塵數光明輪。一一",
    "X08n0240_043:0870b07": "光明輪現百萬億那由他不可說佛剎微塵數毗盧",
    "X08n0240_043:0870b08": "遮那摩尼寶華。一一華現百萬億那由他不可說佛",
    "X08n0240_043:0870b09": "剎微塵數臺。一一臺現百萬億那由他不可說佛剎",
    "X08n0240_043:0870b10": "微塵數佛。一一佛現百萬億那由他不可說佛剎微",
    "X08n0240_043:0870b11": "塵數神變。一一神變淨百萬億那由他不可說佛剎",
    "X08n0240_043:0870b12": "微塵數眾生眾。一一眾生眾中現百萬億那由他不",
    "X08n0240_043:0870b13": "可說佛剎微塵數諸佛自在。一一自在雨百萬億那",
    "X08n0240_043:0870b14": "由他不可說佛剎微塵數佛法。一一佛法有百萬億",
    "X08n0240_043:0870b15": "那由他不可說佛剎微塵數修多羅。一一修多羅說",
    "X08n0240_043:0870b16": "百萬億那由他不可說佛剎微塵數法門。一一法門",
    "X08n0240_043:0870b17": "有百萬億那由他不可說佛剎微塵數金剛智所入",
    "X08n0240_043:0870b18": "法輪。差別言辭各別演說。一一法輪。成熟百萬億那",
    "X08n0240_043:0870b19": "由他不可說佛剎微塵數眾生界。一一眾生界。有百",
    "X08n0240_043:0870b20": "萬億那由他不可說佛剎微塵數眾生於佛法中而",
    "X08n0240_043:0870b21": "得調伏。",
    "X08n0240_043:0870b22": "後明佛加放光。有二十重。後後重中皆倍前前百",
    "X08n0240_043:0870b23": "萬億那由他不可說佛剎微塵數倍。則數難量矣。",
    "X08n0240_043:0870b24": "佛子。菩薩摩訶薩住此三昧。示現如是神通境界無",
    "X08n0240_043:0870c01": "量變化。悉知如幻而不染著。",
    "X08n0240_043:0870c02": "第二明達無相法。即同諸如來於最清淨真如能",
    "X08n0240_043:0870c03": "入功德。初結前生後。達無相故不染。",
    "X08n0240_043:0870c04": "安住無邊不可說法自性清淨法界實相如來種性",
    "X08n0240_043:0870c05": "無礙際中。無去無來非先非後。甚深無底。現量所得。",
    "X08n0240_043:0870c06": "以智自入不由他悟。心不迷亂亦無分別。",
    "X08n0240_043:0870c07": "後正顯安住。即是入義。謂此真如非有非無。故云",
    "X08n0240_043:0870c08": "無邊。定有定無即是邊故。不可說法即離言真如。",
    "X08n0240_043:0870c09": "其法界實相及無礙際。皆真如異名。而云如來種",
    "X08n0240_043:0870c10": "性。諸佛以無性真如而為性故。出現品云皆同一",
    "X08n0240_043:0870c11": "性所謂無性。法華云知法常無性佛種從緣起。無",
    "X08n0240_043:0870c12": "去來等重顯真如即是中道。故深無底。現量已下",
    "X08n0240_043:0870c13": "別明能入之義。",
    "X08n0240_043:0870c14": "為去來今一切諸佛之所稱讚。從諸佛力之所流出。",
    "X08n0240_043:0870c15": "入於一切諸佛境界體性如實。淨眼現證。慧眼普見。",
    "X08n0240_043:0870c16": "成就佛眼為世明燈。行於智眼所知境界。廣能開示",
    "X08n0240_043:0870c17": "微妙法門。",
    "X08n0240_043:0870c18": "第三明住於佛住德。謂佛無功用常住聖天梵住",
    "X08n0240_043:0870c19": "故。文中先三世佛讚。文通前後二段。從諸佛力下",
    "X08n0240_043:0870c20": "正顯其義。謂入一切佛境即聖天等所住境也。淨",
    "X08n0240_043:0870c21": "眼現證下明能住相。十眼圓明而安住故。",
    "X08n0240_043:0870c22": "成菩提心。趣勝丈夫。於諸境界無有障礙。入智種性",
    "X08n0240_043:0870c23": "出生諸智。離世生法而現受生。神通變化方便調伏。",
    "X08n0240_043:0870c24": "如是一切無非善巧。",
    "X08n0240_043:0871a01": "第四明得佛平等德。謂佛佛相望有平等故。文即",
    "X08n0240_043:0871a02": "為三。初明所依平等。謂諸佛皆依清淨故。文中始",
    "X08n0240_043:0871a03": "發菩提心。終成種智。出生智用。皆所依也。次離世",
    "X08n0240_043:0871a04": "生法下明意樂平等。同以調生為意樂故。後神通",
    "X08n0240_043:0871a05": "變化下作平等業。同作受用變化業故。",
    "X08n0240_043:0871a06": "功德解欲悉皆清淨。最極微妙具足圓滿。智慧廣大",
    "X08n0240_043:0871a07": "猶如虗空。善能觀察眾聖境界。信行願力堅固不動。",
    "X08n0240_043:0871a08": "功德無盡世所稱歎。於一切佛所觀之藏大菩提處",
    "X08n0240_043:0871a09": "一切智海。集眾妙寶為大智者。猶如蓮華自性清淨。",
    "X08n0240_043:0871a10": "眾生見者皆生歡喜咸得利益。智光普照見無量佛",
    "X08n0240_043:0871a11": "淨一切法。",
    "X08n0240_043:0871a12": "第五明到無障處德。以修一切障對治故。福智皆",
    "X08n0240_043:0871a13": "淨。離於二障。文中初二句功德。次二句智慧。各上",
    "X08n0240_043:0871a14": "句障淨。下句德滿。次二句重顯功德。餘四句重顯",
    "X08n0240_043:0871a15": "智慧。",
    "X08n0240_043:0871a16": "所行寂靜。於諸佛法究竟無礙。恒以方便住佛菩提",
    "X08n0240_043:0871a17": "功德行中而得出生。具菩薩智。為菩薩首。一切諸佛",
    "X08n0240_043:0871a18": "共所護念。得佛威神成佛法身。念力難思。於境一緣",
    "X08n0240_043:0871a19": "而無所緣。其行廣大無相無礙。等于法界無量無邊。",
    "X08n0240_043:0871a20": "所證菩提猶如虗空。無有邊際無所縛著。",
    "X08n0240_043:0871a21": "第六明不可轉法。謂教證二法他不能轉。文中初",
    "X08n0240_043:0871a22": "二句略標教證。謂寂靜證也。諸佛法教也。恒以下",
    "X08n0240_043:0871a23": "別顯教。念力下重顯證。既如空無著等。他安能轉",
    "X08n0240_043:0871a24": "耶。",
    "X08n0240_043:0871b01": "於諸世間普作饒益。一切智海善根所流。悉能通達",
    "X08n0240_043:0871b02": "無量境界。已善成就清淨施法。住菩薩心。淨菩薩種。",
    "X08n0240_043:0871b03": "能隨順生諸佛菩提。於諸佛法皆得善巧。具微妙行",
    "X08n0240_043:0871b04": "成堅固力。",
    "X08n0240_043:0871b05": "第七明所行無礙德。謂雖於世間作利樂事。世間",
    "X08n0240_043:0871b06": "八法不能礙也。文中住菩薩心。成堅固力即不礙",
    "X08n0240_043:0871b07": "之因也。",
    "X08n0240_043:0871b08": "一切諸佛自在威神。眾生難聞菩薩悉知。入不二門",
    "X08n0240_043:0871b09": "住無相法。雖復永捨一切諸相而能廣說種種諸法。",
    "X08n0240_043:0871b10": "隨諸眾生心樂欲解悉使調伏咸令歡喜。",
    "X08n0240_043:0871b11": "第八明立不思議德。謂安立正法。凡愚不能思也。",
    "X08n0240_043:0871b12": "文中初總顯。一切教法皆是如來威力之所建立。",
    "X08n0240_043:0871b13": "菩薩能知。返顯凡夫不思。入不二下別顯安立難",
    "X08n0240_043:0871b14": "思之相。謂依無相而廣說故。隨欲解之多端。故並",
    "X08n0240_043:0871b15": "難思也。",
    "X08n0240_043:0871b16": "法界為身無有分別。智慧境界不可窮盡。志常勇猛",
    "X08n0240_043:0871b17": "心恒平等。見一切佛功德邊際。了一切劫差別次第。",
    "X08n0240_043:0871b18": "第九明普見三世。以身心等於法界。故於三世記",
    "X08n0240_043:0871b19": "別無差。",
    "X08n0240_043:0871b20": "開示一切法。安住一切剎。嚴淨一切諸佛國土。顯現",
    "X08n0240_043:0871b21": "一切正法光明。演去來今一切佛法。示諸菩薩所住",
    "X08n0240_043:0871b22": "之處。為世明燈生諸善根。永離世間常生佛所。",
    "X08n0240_043:0871b23": "第十明身恒充滿一切國土。謂為開法故示現受",
    "X08n0240_043:0871b24": "用變化之身。徧諸世界而為利樂。",
    "X08n0240_043:0871c01": "得佛智慧明了第一。一切諸佛皆共攝受。已入未來",
    "X08n0240_043:0871c02": "諸佛之數。從諸善友而得出生。所有志求皆無不果。",
    "X08n0240_043:0871c03": "第十一明智恒明達一切諸法。謂於境善決能斷",
    "X08n0240_043:0871c04": "他疑故。",
    "X08n0240_043:0871c05": "具大威德住增上意。隨所聽聞咸能善說。",
    "X08n0240_043:0871c06": "第十二明了一切行。謂具增上意樂。能了有情意",
    "X08n0240_043:0871c07": "樂性行。如其所應而為現身。即有威德。",
    "X08n0240_043:0871c08": "亦為開示聞法善根住實際輪。於一切法心無障礙。",
    "X08n0240_043:0871c09": "不捨諸行。離諸分別。",
    "X08n0240_043:0871c10": "第十三明除一切疑。謂聲聞人。言其全無少分善",
    "X08n0240_043:0871c11": "根。今能開示。令知當生如來妙智。故心無障礙。",
    "X08n0240_043:0871c12": "於一切法心無動念。得智慧明滅諸癡闇。悉能明照",
    "X08n0240_043:0871c13": "一切佛法。不壞諸有而生其中。了知一切諸有境界。",
    "X08n0240_043:0871c14": "從本已來無有動作。身語意業皆悉無邊。",
    "X08n0240_043:0871c15": "第十四明無能測身。然有二義。一謂其身非虗妄",
    "X08n0240_043:0871c16": "分別所起。無煩惱業生。離染故不可測。初一行經",
    "X08n0240_043:0871c17": "顯之。二其身雖無分別如摩尼珠。然由佛增上及",
    "X08n0240_043:0871c18": "眾生勝解力。見金色等。而佛無有分別。即不壞諸",
    "X08n0240_043:0871c19": "有。下經文顯之。",
    "X08n0240_043:0871c20": "雖隨世俗演說種種無量文字。而恒不壞離文字法。",
    "X08n0240_043:0871c21": "深入佛海。知一切法但有假名。於諸境界無繫無著。",
    "X08n0240_043:0871c22": "第十五明一切菩薩等所求智。謂菩薩以無量文",
    "X08n0240_043:0871c23": "字調伏有情。要依佛所聞法為先。獲得妙智。故諸",
    "X08n0240_043:0871c24": "菩薩等皆求也。",
    "X08n0240_043:0872a01": "了一切法空無所有。所修諸行從法界生。",
    "X08n0240_043:0872a02": "第十六明到佛無二究竟彼岸。謂了一切法空法",
    "X08n0240_043:0872a03": "界等。即佛無二法身。依此法身。修波羅蜜多等行。",
    "X08n0240_043:0872a04": "而得圓滿。為從法界生。",
    "X08n0240_043:0872a05": "猶如虗空無相無形。深入法界隨順演說。於一境門",
    "X08n0240_043:0872a06": "生一切智。",
    "X08n0240_043:0872a07": "第十七明具足如來平等解脫。謂一一如來所現",
    "X08n0240_043:0872a08": "身土。皆徧法界。猶如虗空。無相無形。不相障礙。而",
    "X08n0240_043:0872a09": "不相雜。隨其化緣現各別故。故文云隨順演說。於",
    "X08n0240_043:0872a10": "一境門生一切智慧。各順一一境故。",
    "X08n0240_043:0872a11": "觀十力地以智修學。智為橋梁至薩婆若。以智慧眼",
    "X08n0240_043:0872a12": "見法無礙。善入諸地。",
    "X08n0240_043:0872a13": "第十八即證無中邊佛平等地。謂三種佛身平等",
    "X08n0240_043:0872a14": "徧滿。無有中邊之異故。至薩婆若即自受用。智為",
    "X08n0240_043:0872a15": "橋梁即通變化。見法無礙即是法身。善入諸地即",
    "X08n0240_043:0872a16": "佛十地也。",
    "X08n0240_043:0872a17": "知種種義。一一法門悉得明了。",
    "X08n0240_043:0872a18": "第十九明盡於法界。謂此法界最清淨故。能起等",
    "X08n0240_043:0872a19": "流契經等法。極此法界。於當來世作諸有情隨應",
    "X08n0240_043:0872a20": "利樂。",
    "X08n0240_043:0872a21": "所有大願靡不成就。",
    "X08n0240_043:0872a22": "第二十即等虗空界。窮未來際無有盡故。方云成",
    "X08n0240_043:0872a23": "就。前第二入己智用中一攝佛功德竟。",
    "X08n0240_043:0872a24": "佛子。菩薩摩訶薩以此開示一切如來無差別性。此",
    "X08n0240_043:0872b01": "是無礙方便之門。此能出生菩薩眾會。此法唯是三",
    "X08n0240_043:0872b02": "昧境界。此能勇進入薩婆若。此能開顯諸三昧門。此",
    "X08n0240_043:0872b03": "能無礙普入諸剎。此能調伏一切眾生。此能住於無",
    "X08n0240_043:0872b04": "眾生際。此能開示一切佛法。於此境界皆無所得。",
    "X08n0240_043:0872b05": "第三顯德勝能。中二。初總明。後雖一切下別顯。今",
    "X08n0240_043:0872b06": "初先標。謂用此會事之德。開示佛平等性者同有",
    "X08n0240_043:0872b07": "二十一種功德故。此是下總歎前德。",
    "X08n0240_043:0872b08": "雖一切時演說開示。而恒遠離妄想分別。雖知諸法",
    "X08n0240_043:0872b09": "皆無所作。而能示。現一切作業。雖知諸佛無有二相",
    "X08n0240_043:0872b10": "而能顯示一切諸佛。雖知無色而演說諸色。雖知無",
    "X08n0240_043:0872b11": "受而演說諸受。雖知無想而演說諸想。雖知無行而",
    "X08n0240_043:0872b12": "演說諸行。雖知無識而演說諸識。恒以法輪開示一",
    "X08n0240_043:0872b13": "切。雖知法無生而常轉法輪。雖知法無差別而說諸",
    "X08n0240_043:0872b14": "差別門。雖知諸法無有生滅而說一切生滅之相。雖",
    "X08n0240_043:0872b15": "知諸法無麤無細而說諸法麤細之相。雖知諸法無",
    "X08n0240_043:0872b16": "上中下而能宣說最上之法。雖知諸法不可言說而",
    "X08n0240_043:0872b17": "能演說清淨言辭。雖知諸法無內無外而說一切內",
    "X08n0240_043:0872b18": "外諸法。雖知諸法不可了知而說種種智慧觀察。雖",
    "X08n0240_043:0872b19": "知諸法無有真實而說出離真實之道。雖知諸法畢",
    "X08n0240_043:0872b20": "竟無盡而能演說盡諸有漏。雖知諸法無違無諍然",
    "X08n0240_043:0872b21": "亦不無自他差別。雖知諸法畢竟無師而常尊敬一",
    "X08n0240_043:0872b22": "切師長。雖知諸法不由他悟而常尊敬諸善知識。雖",
    "X08n0240_043:0872b23": "知法無轉而轉法輪。雖知法無起而示諸因緣。雖知",
    "X08n0240_043:0872b24": "諸法無有前際而廣說過去。雖知諸法無有後際而",
    "X08n0240_043:0872c01": "廣說未來。雖知諸法無有中際而廣說現在。雖知諸",
    "X08n0240_043:0872c02": "法無有作者而說諸作業。雖知諸法無有因緣而說",
    "X08n0240_043:0872c03": "諸集因。雖知諸法無有等比而說平等不平等道。雖",
    "X08n0240_043:0872c04": "知諸法無有言說而決定說三世之法。雖知諸法無",
    "X08n0240_043:0872c05": "有所依而說依善法而得出離。雖知法無身而廣說",
    "X08n0240_043:0872c06": "法身。雖知三世諸佛無邊而能演說唯有一佛。雖知",
    "X08n0240_043:0872c07": "法無色而現種種色。雖知法無見而廣說諸見。雖知",
    "X08n0240_043:0872c08": "法無相而說種種相。雖知諸法無有境界而廣宣說",
    "X08n0240_043:0872c09": "智慧境界。雖知諸法無有差別而說行果種種差別。",
    "X08n0240_043:0872c10": "雖知諸法無有出離而說清淨諸出離行。雖知諸法",
    "X08n0240_043:0872c11": "本來常住而說一切諸流轉法。雖知諸法無有照明",
    "X08n0240_043:0872c12": "而恒廣說照明之法。",
    "X08n0240_043:0872c13": "二別顯中且廣初無礙之義。自有四十一句。初句",
    "X08n0240_043:0872c14": "有不礙無。以有是無之有故。後四十句明無不礙",
    "X08n0240_043:0872c15": "有。以無是有之無故。又前是二而不二。後是不二",
    "X08n0240_043:0872c16": "而二。及寂用相即等。",
    "X08n0240_043:0872c17": "佛子。菩薩摩訶薩入如是大威德三昧智輪。則能證",
    "X08n0240_043:0872c18": "得一切佛法。則能趣入一切佛法。則能成就。則能圓",
    "X08n0240_043:0872c19": "滿。則能積集。則能清淨。則能安住。則能了達。與一切",
    "X08n0240_043:0872c20": "法自性相應。",
    "X08n0240_043:0872c21": "大文第二證入諸法用中四。初明證入。二離證相。",
    "X08n0240_043:0872c22": "三徵。四釋。今初十句。初句明能證之定。三昧智輪。",
    "X08n0240_043:0872c23": "應云智輪三昧。因定最勝名大威德。則能下顯所",
    "X08n0240_043:0872c24": "證法。謂證佛果法。初句總。無為果曰證。有為果曰",
    "X08n0240_043:0873a01": "得。餘句別。趣入釋證。成就釋得。圓滿通二。積集約",
    "X08n0240_043:0873a02": "因圓。清淨謂障盡。定能安住。慧能了達。定慧兩亡",
    "X08n0240_043:0873a03": "則自性相應。為證入也。",
    "X08n0240_043:0873a04": "而此菩薩摩訶薩不作是念。有若干諸菩薩。若干菩",
    "X08n0240_043:0873a05": "薩法。若干菩薩究竟。若干幻究竟。若干化究竟。若干",
    "X08n0240_043:0873a06": "神通成就。若干智成就。若干思惟。若干證入。若干趣",
    "X08n0240_043:0873a07": "向。若干境界。",
    "X08n0240_043:0873a08": "二明離證相。以無念方證故。尚不得念無礙慧境。",
    "X08n0240_043:0873a09": "況所證法有若干耶。",
    "X08n0240_043:0873a10": "何以故。",
    "X08n0240_043:0873a11": "三徵意有三。一何以證而無念耶。二何以一定多",
    "X08n0240_043:0873a12": "果耶。三何以因定得果法耶。",
    "X08n0240_043:0873a13": "菩薩三昧。如是體性。如是無邊。如是殊勝故。",
    "X08n0240_043:0873a14": "四釋中二。初略別釋。後此三昧下廣以通釋。今初。",
    "X08n0240_043:0873a15": "別釋三徵。一體性離念故。二定體雖一用無邊故。",
    "X08n0240_043:0873a16": "三以殊勝故因得果法。",
    "X08n0240_043:0873a17": "此三昧種種境界。種種威力。種種深入。",
    "X08n0240_043:0873a18": "後廣通釋者謂文廣義通。通明上三句。於中二。先",
    "X08n0240_043:0873a19": "總標。境是定之所緣。深入是定證契。威力是定之",
    "X08n0240_043:0873a20": "用。三皆定體。皆言種種。故上云無邊。具三又多。故",
    "X08n0240_043:0873a21": "云殊勝。",
    "X08n0240_043:0873a22": "所謂入不可說智門。入離分別諸莊嚴。入無邊殊勝",
    "X08n0240_043:0873a23": "波羅蜜。入無數禪定。入百千億那由他不可說廣大",
    "X08n0240_043:0873a24": "智。入見無邊佛勝妙藏。入於境界不休息。入清淨信",
    "X08n0240_043:0873b01": "解助道法。入諸根猛利大神通。入於境界心無礙。入",
    "X08n0240_043:0873b02": "見一切佛平等眼。入積集普賢勝智行。入住那羅延",
    "X08n0240_043:0873b03": "妙智身。入說如來智慧海。入起無量種自在神變。入",
    "X08n0240_043:0873b04": "生一切佛無盡智門。入住一切佛現前境界。入淨普",
    "X08n0240_043:0873b05": "賢菩薩自在智。入開示無比普門智。入普知法界一",
    "X08n0240_043:0873b06": "切微細境界。入普現法界一切微細境界。入一切殊",
    "X08n0240_043:0873b07": "勝智光明。入一切自在邊際。入一切辯才法門際。入",
    "X08n0240_043:0873b08": "徧法界智慧身。入成就一切處徧行道。入善住一切",
    "X08n0240_043:0873b09": "差別三昧。入知一切諸佛心。",
    "X08n0240_043:0873b10": "後別顯。有二十八句。句皆有上三義。如初句。入即",
    "X08n0240_043:0873b11": "深入義。不可說即無邊義。智門即境界義。知智在",
    "X08n0240_043:0873b12": "說。說為智門。二入功德智慧不二之莊嚴。六入不",
    "X08n0240_043:0873b13": "空如來藏。七悲智之境。觀度無休。餘可知。上證",
    "X08n0240_043:0873b14": "入諸法竟。",
    "X08n0240_043:0873b15": "佛子。此菩薩摩訶薩住普賢行。念念入百億不可說",
    "X08n0240_043:0873b16": "三昧。然不見普賢菩薩三昧及佛境界莊嚴前際。",
    "X08n0240_043:0873b17": "第三普德無盡。於中四。一正顯無盡。謂非唯上列",
    "X08n0240_043:0873b18": "諸用。又能念念入多三昧。亦不能盡。",
    "X08n0240_043:0873b19": "何以故。",
    "X08n0240_043:0873b20": "二徵意云既能念念入多何以不盡。",
    "X08n0240_043:0873b21": "知一切法究竟無盡故。知一切佛剎無邊故。知一切",
    "X08n0240_043:0873b22": "眾生界不思議故。知前際無始故。知未來無窮故。知",
    "X08n0240_043:0873b23": "現在盡虗空徧法界無邊故。知一切諸佛境界不可",
    "X08n0240_043:0873b24": "思議故。知一切菩薩行無數故。知一切諸佛辯才所",
    "X08n0240_043:0873c01": "說境界不可說無邊故。知一切幻心所緣法無量故。",
    "X08n0240_043:0873c02": "三釋意云此三昧緣境究竟無盡故。文有十句。初",
    "X08n0240_043:0873c03": "總。餘別。",
    "X08n0240_043:0873c04": "佛子。如如意珠隨有所求一切皆得。求者無盡意皆",
    "X08n0240_043:0873c05": "滿足。而珠勢力終不匱止。菩薩摩訶薩亦復如是。入",
    "X08n0240_043:0873c06": "此三昧知心如幻。出生一切諸法境界。周徧無盡不",
    "X08n0240_043:0873c07": "匱不息。何以故。菩薩摩訶薩成就普賢無礙行智。觀",
    "X08n0240_043:0873c08": "察無量廣大幻境猶如影像無增減故。",
    "X08n0240_043:0873c09": "四喻況。於中有三喻。喻前無盡。各有喻合。前二合",
    "X08n0240_043:0873c10": "中復加徵釋。一如意隨求喻。喻定心隨應出法無",
    "X08n0240_043:0873c11": "盡。徵意云何以出法無盡不匱息耶。釋意云了多",
    "X08n0240_043:0873c12": "幻境皆同影像。緣至則生何有盡耶。體無增減何",
    "X08n0240_043:0873c13": "有匱息耶。",
    "X08n0240_043:0873c14": "佛子。譬如凡夫各別生心。已生現生及以當生。無有",
    "X08n0240_043:0873c15": "邊際無斷無盡。其心流轉相續不絕不可思議。菩薩",
    "X08n0240_043:0873c16": "摩訶薩亦復如是。入此普幻門三昧。無有邊際不可",
    "X08n0240_043:0873c17": "測量。何以故。了達普賢菩薩普幻無量法故。",
    "X08n0240_043:0873c18": "二生心各別喻。喻緣境無盡。",
    "X08n0240_043:0873c19": "佛子。譬如難陀跋難陀摩那斯龍王。及餘大龍降雨",
    "X08n0240_043:0873c20": "之時。滴如車軸無有邊際。雖如是雨雲終不盡。此是",
    "X08n0240_043:0873c21": "諸龍無作境界。",
    "X08n0240_043:0873c22": "三龍王降雨喻。喻入法無盡。於中初喻。後合。",
    "X08n0240_043:0873c23": "菩薩摩訶薩亦復如是。住此三昧。入普賢菩薩諸三",
    "X08n0240_043:0873c24": "昧門智門法門見諸佛門往諸方門心自在門加持",
    "X08n0240_043:0874a01": "門神變門神通門幻化門諸法如幻門不可說不可",
    "X08n0240_043:0874a02": "說諸菩薩充滿門。親近不可說不可說佛剎微塵數",
    "X08n0240_043:0874a03": "如來正覺門。入不可說不可說廣大幻網門。知不可",
    "X08n0240_043:0874a04": "說不可說差別廣大佛剎門。知不可說不可說有體",
    "X08n0240_043:0874a05": "性無體性世界門。知不可說不可說眾生想門。知不",
    "X08n0240_043:0874a06": "可說不可說時差別門。知不可說不可說世界成壞",
    "X08n0240_043:0874a07": "門。知不可說不可說覆住仰住諸佛剎門。",
    "X08n0240_043:0874a08": "合中分三。初正明入法。合滴如車軸。謂入廣大法",
    "X08n0240_043:0874a09": "故。初句總。智門下別。皆云門者自他游入故。幻網",
    "X08n0240_043:0874a10": "者一切皆幻互為緣起相交暎故。世界性空故無",
    "X08n0240_043:0874a11": "體。隨緣染淨故有體。又法性土故有體。事土從緣",
    "X08n0240_043:0874a12": "故無體。又淨剎順理故有體。染剎妄成故無體。",
    "X08n0240_043:0874a13": "於一念中。皆如實知。",
    "X08n0240_043:0874a14": "二入法時分。合前降雨之時。",
    "X08n0240_043:0874a15": "如是入時無有邊際。無有窮盡。不疲不厭。不斷不息。",
    "X08n0240_043:0874a16": "無退無失。於諸法中不住非處。恒正思惟不沉不舉。",
    "X08n0240_043:0874a17": "三明入時相用。合前無邊無盡無作境界。於中三。",
    "X08n0240_043:0874a18": "初十句明其相狀。次求一切智下明其業用。三徵",
    "X08n0240_043:0874a19": "釋所由。今初。初二句合雲無邊雨無盡。不疲下合",
    "X08n0240_043:0874a20": "無作境。無作即無功用。故身不疲。心不厭。不永斷。",
    "X08n0240_043:0874a21": "不暫息。未入常入故不退。已入永常故不失。無法",
    "X08n0240_043:0874a22": "非所入門故不住非處。無心不契故恒正思惟。不",
    "X08n0240_043:0874a23": "沉不舉。正是入相。",
    "X08n0240_043:0874a24": "求一切智常無退捨。為一切佛剎照世明燈。轉不可",
    "X08n0240_043:0874b01": "說不可說法輪。以妙辯才諮問如來無窮盡時。示成",
    "X08n0240_043:0874b02": "佛道無有邊際。調伏眾生恒無廢捨。常勤修習普賢",
    "X08n0240_043:0874b03": "行願。未曾休息。示現無量不可說不可說色相身。無",
    "X08n0240_043:0874b04": "有斷絕。",
    "X08n0240_043:0874b05": "二業用者隨入一一門皆有斯業。門門即不可盡。",
    "X08n0240_043:0874b06": "何以故。",
    "X08n0240_043:0874b07": "三徵釋中徵意有二。一云菩薩豈無行滿成佛。何",
    "X08n0240_043:0874b08": "以業用無際限耶。二云說橫顯無盡可爾。何以一",
    "X08n0240_043:0874b09": "一門中用即無盡。後釋意亦二。一云菩薩本為眾",
    "X08n0240_043:0874b10": "生。生無盡故用亦無盡。二釋後意云生及世界既",
    "X08n0240_043:0874b11": "如虗空。故隨一門即用無盡。如芥子中空。由此不",
    "X08n0240_043:0874b12": "但一門成多。一念亦能成多事矣。",
    "X08n0240_043:0874b13": "譬如然火隨所有緣。於爾所時火起不息。",
    "X08n0240_043:0874b14": "釋文中三。初喻明。火隨薪緣。薪多火在。喻菩薩生",
    "X08n0240_043:0874b15": "界緣廣用無有涯。",
    "X08n0240_043:0874b16": "菩薩摩訶薩亦復如是。觀察眾生界法界世界猶如",
    "X08n0240_043:0874b17": "虗空無有邊際。乃至能於一念之頃往不可說不可",
    "X08n0240_043:0874b18": "說佛剎微塵數佛所。一一佛所入不可說不可說一",
    "X08n0240_043:0874b19": "切智種種差別法。令不可說不可說眾生界出家為",
    "X08n0240_043:0874b20": "道勤修善根究竟清淨。令不可說不可說菩薩於普",
    "X08n0240_043:0874b21": "賢行願未決定者而得決定。安住普賢智慧之門。以",
    "X08n0240_043:0874b22": "無量方便。入不可說不可說三世成住壞廣大差別",
    "X08n0240_043:0874b23": "劫。於不可說不可說成住壞世間差別境界。起於爾",
    "X08n0240_043:0874b24": "所大悲大願調伏無量一切眾生。悉使無餘。",
    "X08n0240_043:0874c01": "次合可知。",
    "X08n0240_043:0874c02": "何以故。此菩薩摩訶薩為欲度脫一切眾生修普賢",
    "X08n0240_043:0874c03": "行生普賢智。滿足普賢所有行願。",
    "X08n0240_043:0874c04": "後轉徵釋。徵意云菩薩何以起多業用。釋意云為",
    "X08n0240_043:0874c05": "普度生滿普願故。上普德無盡竟。",
    "X08n0240_043:0874c06": "是故諸菩薩應於如是種類。如是境界如是威德如",
    "X08n0240_043:0874c07": "是廣大如是無量如是不思議如是普照明如是一",
    "X08n0240_043:0874c08": "切諸佛現前住如是一切如來所護念如是成就往",
    "X08n0240_043:0874c09": "昔善根如是其心無礙不動三昧之中。",
    "X08n0240_043:0874c10": "大文第四結示勸修中二。初結勸勤修。二佛子至",
    "X08n0240_043:0874c11": "如是修行下總結顯示。今初。謂菩薩心窮生界。定",
    "X08n0240_043:0874c12": "用無涯。故應修習。文中二。初舉所修之法後勤加",
    "X08n0240_043:0874c13": "下示勤修相。今初。是故諸菩薩五字該下二段。其",
    "X08n0240_043:0874c14": "所修法有十一句。末後一句舉定名體。前之十句",
    "X08n0240_043:0874c15": "別明無礙輪之業用。於中例牒前來諸文。初種類",
    "X08n0240_043:0874c16": "者業用非一故。如合龍喻中入法眾多是種類義。",
    "X08n0240_043:0874c17": "二境界者即定所緣。如前妄念緣境喻。三威德者",
    "X08n0240_043:0874c18": "即通顯定用。如前珠能出生喻。四此上三種皆悉",
    "X08n0240_043:0874c19": "廣大。一一無涯。如前不見三昧前際故。五數不可",
    "X08n0240_043:0874c20": "極。如前入不可說智門等即無邊故。六並絕心言。",
    "X08n0240_043:0874c21": "如前不作是念有若干菩薩等故。七皆與智俱。如",
    "X08n0240_043:0874c22": "前雖知諸法無作而能示現一切作業。是權實明",
    "X08n0240_043:0874c23": "照故。八體用齊於佛境。則諸佛現前。如前觀十力",
    "X08n0240_043:0874c24": "地至薩婆若故。九如來護念。如前諸佛攝受已入",
    "X08n0240_043:0875a01": "未來諸佛數故。十非但現用自在。亦成昔善。如前",
    "X08n0240_043:0875a02": "功德解欲悉清淨故。",
    "X08n0240_043:0875a03": "勤加修習離諸熱惱無有疲厭心不退轉。立深志樂",
    "X08n0240_043:0875a04": "勇猛無怯。順三昧境界。入難思智地。不依文字。不著",
    "X08n0240_043:0875a05": "世間。不取諸法。不起分別。不染著世事。不分別境界。",
    "X08n0240_043:0875a06": "二示脩相中二。初略示離過進德。不依文字下別",
    "X08n0240_043:0875a07": "示離過進德。於中先離過。",
    "X08n0240_043:0875a08": "於諸法智但應安住。不應稱量。所謂親近一切智。悟",
    "X08n0240_043:0875a09": "解佛菩提。成就法光明。施與一切眾生善根。於魔界",
    "X08n0240_043:0875a10": "中拔出眾生。令其得入佛法境界。令不捨大願勤觀",
    "X08n0240_043:0875a11": "出道。增廣淨境成就諸度。於一切佛深生信解。常應",
    "X08n0240_043:0875a12": "觀察一切法性無時暫捨。應知自身與諸法性普皆",
    "X08n0240_043:0875a13": "平等。應當明解世間所作。示其如法智慧方便。應常",
    "X08n0240_043:0875a14": "精進無有休息。應觀自身善根鮮少。應勤增長他諸",
    "X08n0240_043:0875a15": "善根。應自修行一切智道。應勤增長菩薩境界。應樂",
    "X08n0240_043:0875a16": "親近諸善知識。應與同行而共止住。應不分別佛。應",
    "X08n0240_043:0875a17": "不捨離念。應常安住平等法界。應知一切心識如幻。",
    "X08n0240_043:0875a18": "應知世間諸行如夢。應知諸佛願力出現猶如影像。",
    "X08n0240_043:0875a19": "應知一切諸廣大業猶如變化。應知言語悉皆如響。",
    "X08n0240_043:0875a20": "應觀諸法一切如幻。應知一切生滅之法皆如音聲。",
    "X08n0240_043:0875a21": "應知所往一切佛剎皆無體性。應為請問如來佛法",
    "X08n0240_043:0875a22": "不生疲厭。應為開悟一切世間勤加教誨而不捨離。",
    "X08n0240_043:0875a23": "應為調伏一切眾生知時說法而不休息。",
    "X08n0240_043:0875a24": "後進德。文並可知。",
    "X08n0240_043:0875b01": "佛子。菩薩摩訶薩如是修行普賢之行。如是圓滿菩",
    "X08n0240_043:0875b02": "薩境界。如是通達出離之道。如是受持三世佛法。如",
    "X08n0240_043:0875b03": "是觀察一切智門。如是思惟不變異法。如是明潔增",
    "X08n0240_043:0875b04": "上志樂。如是信解一切如來。如是了知佛廣大力。如",
    "X08n0240_043:0875b05": "是決定無所礙心。如是攝受一切眾生。",
    "X08n0240_043:0875b06": "二總結顯示者。遠亦通結前來諸段。近則逆結上",
    "X08n0240_043:0875b07": "來進德之文。上大文第二明入己智用竟。下",
    "X08n0240_043:0875b08": "三定滿成益。",
    "X08n0240_043:0875b09": "佛子。菩薩摩訶薩入普賢菩薩所住如是大智慧三",
    "X08n0240_043:0875b10": "昧時。",
    "X08n0240_043:0875b11": "大文第三定滿成益。文屬此定。意兼前九。於中四。",
    "X08n0240_043:0875b12": "一外感佛加益。二內德圓滿益。三上攝佛果益。四",
    "X08n0240_043:0875b13": "正同佛果益。初中五。一辨所加依。謂在定時故。",
    "X08n0240_043:0875b14": "十方各有不可說不可說國土。一一國土各有不可",
    "X08n0240_043:0875b15": "說不可說佛剎微塵數如來名號。一一名號各有不",
    "X08n0240_043:0875b16": "可說不可說佛剎微塵數諸佛而現其前。",
    "X08n0240_043:0875b17": "二顯能加者。",
    "X08n0240_043:0875b18": "與如來念力。令不忘失如來境界。與一切法究竟慧。",
    "X08n0240_043:0875b19": "令入一切智。與知一切法種種義決定慧。令受持一",
    "X08n0240_043:0875b20": "切佛法趣入無礙。與無上佛菩提。令入一切智開悟",
    "X08n0240_043:0875b21": "法界。與菩薩究竟慧。令得一切法光明無諸黑闇。與",
    "X08n0240_043:0875b22": "菩薩不退智。令知時非時善巧方便調伏眾生。與無",
    "X08n0240_043:0875b23": "障礙菩薩辯才。令悟解無邊法演說無盡。與神通變",
    "X08n0240_043:0875b24": "化力。令現不可說不可說差別身無邊色相種種不",
    "X08n0240_043:0875c01": "同開悟眾生。與圓滿言音。令現不可說不可說差別",
    "X08n0240_043:0875c02": "音聲種種言辭開悟眾生。與不唐捐力。令一切眾生",
    "X08n0240_043:0875c03": "若得見形若得聞法皆悉成就無空過者。",
    "X08n0240_043:0875c04": "三正顯加相。",
    "X08n0240_043:0875c05": "佛子。菩薩摩訶薩如是滿足普賢行故。得如來力。淨",
    "X08n0240_043:0875c06": "出離道。滿一切智。以無礙辯才神通變化。究竟調伏",
    "X08n0240_043:0875c07": "一切眾生。具佛威德。淨普賢行。住普賢道。盡未來際",
    "X08n0240_043:0875c08": "為欲調伏一切眾生。轉一切佛微妙法輪。",
    "X08n0240_043:0875c09": "四加以成用。",
    "X08n0240_043:0875c10": "何以故。佛子。此菩薩摩訶薩成就如是殊勝大願諸",
    "X08n0240_043:0875c11": "菩薩行。則為一切世間法師。則為一切世間法日。則",
    "X08n0240_043:0875c12": "為一切世間智月。則為一切世間須彌山王。嶷然高",
    "X08n0240_043:0875c13": "出堅固不動。則為一切世間無涯智海。則為一切世",
    "X08n0240_043:0875c14": "間正法明燈。普照無邊相續不斷。為一切眾生開示",
    "X08n0240_043:0875c15": "無邊清淨功德。皆令安住功德善根。順一切智大願",
    "X08n0240_043:0875c16": "平等。修習普賢廣大之行。常能勸發無量眾生。住不",
    "X08n0240_043:0875c17": "可說不可說廣大行三昧現大自在。",
    "X08n0240_043:0875c18": "五徵釋所由。徵意云普行既滿何須盡未來際行",
    "X08n0240_043:0875c19": "調生行耶。釋意云無障礙願法應爾故。已成大願",
    "X08n0240_043:0875c20": "真能調故。",
    "X08n0240_043:0875c21": "佛子。此菩薩摩訶薩獲如是智。證如是法。於如是法",
    "X08n0240_043:0875c22": "審住明見。得如是神力。住如是境界。現如是神變。起",
    "X08n0240_043:0875c23": "如是神通。常安住大悲。常利益眾生。開示眾生安隱",
    "X08n0240_043:0875c24": "正道。建立福智大光明幢。證不思議解脫。住一切智",
    "X08n0240_043:0876a01": "解脫。到諸佛解脫彼岸。學不思議解脫方便門。已得",
    "X08n0240_043:0876a02": "成就入法界差別門無有錯亂。於普賢不可說不可",
    "X08n0240_043:0876a03": "說三昧。遊戲自在。住師子奮迅智。心意無礙。",
    "X08n0240_043:0876a04": "第二內德圓滿益。中四。初牒前住定之因圓。通牒",
    "X08n0240_043:0876a05": "上文。",
    "X08n0240_043:0876a06": "其心恒住十大法藏。何者為十。所謂住憶念一切諸",
    "X08n0240_043:0876a07": "佛。住憶念一切佛法。住調伏一切眾生大悲。住示現",
    "X08n0240_043:0876a08": "不思議清淨國土智。住深入諸佛境界決定解。住去",
    "X08n0240_043:0876a09": "來現在一切佛平等相菩提。住無礙無著際。住一切",
    "X08n0240_043:0876a10": "法無相性。住去來現在一切佛平等善根。住去來現",
    "X08n0240_043:0876a11": "在一切如來法界無差別身語意業先導智。住觀察",
    "X08n0240_043:0876a12": "三世一切諸佛受生出家詣道場成正覺轉法輪般",
    "X08n0240_043:0876a13": "涅槃。悉入剎那際。佛子。此十大法藏廣大無量。不可",
    "X08n0240_043:0876a14": "數不可稱不可思不可說。無窮盡難忍受。一切世智",
    "X08n0240_043:0876a15": "無能稱述。",
    "X08n0240_043:0876a16": "二別示所滿。十表無盡。",
    "X08n0240_043:0876a17": "佛子。此菩薩摩訶薩已到普賢諸行彼岸。證清淨法",
    "X08n0240_043:0876a18": "志力廣大。開示眾生無量善根。增長菩薩一切勢力。",
    "X08n0240_043:0876a19": "於念念頃滿足菩薩一切功德。成就菩薩一切諸行。",
    "X08n0240_043:0876a20": "得一切佛陀羅尼法。受持一切諸佛所說。雖常安住",
    "X08n0240_043:0876a21": "真如實際而隨一切世俗言說。示現調伏一切眾生。",
    "X08n0240_043:0876a22": "三總結究竟。",
    "X08n0240_043:0876a23": "何以故。菩薩摩訶薩住此三昧法如是故。",
    "X08n0240_043:0876a24": "四徵釋所由。徵意云菩薩何以能滿爾所德耶。釋",
    "X08n0240_043:0876b01": "意可知。",
    "X08n0240_043:0876b02": "佛子。菩薩摩訶薩以此三昧。得一切佛廣大智。得巧",
    "X08n0240_043:0876b03": "說一切廣大法自在辯才。得一切世中最為殊勝清",
    "X08n0240_043:0876b04": "淨無畏法。得入一切三昧智。得一切菩薩善巧方便。",
    "X08n0240_043:0876b05": "得一切法光明門。到安慰一切世間法彼岸。知一切",
    "X08n0240_043:0876b06": "眾生時非時照十方世界一切處。令一切眾生得勝",
    "X08n0240_043:0876b07": "智。作一切世間無上師。安住一切諸功德。開示一切",
    "X08n0240_043:0876b08": "眾生清淨三昧。令入最上智。",
    "X08n0240_043:0876b09": "第三上攝佛果益中三。初正明。",
    "X08n0240_043:0876b10": "何以故。菩薩摩訶薩如是修行。則利益眾生。則增長",
    "X08n0240_043:0876b11": "大悲。則親近善知識。則見一切佛。則了一切法。則詣",
    "X08n0240_043:0876b12": "一切剎。則入一切方。則入一切世。則悟一切法平等",
    "X08n0240_043:0876b13": "性。則知一切佛平等性。則住一切智平等性。",
    "X08n0240_043:0876b14": "次徵。徵意云。上是佛德何能攝耶。後菩薩摩訶薩",
    "X08n0240_043:0876b15": "下釋意云。住此三昧能所作無餘。同如來故。於中",
    "X08n0240_043:0876b16": "三。初正顯無餘之業。故皆云一切。",
    "X08n0240_043:0876b17": "於此法中作如是業。不作餘業。住未足心。住不散亂",
    "X08n0240_043:0876b18": "心。住專一心。住勤修心。住決定心。住不變異心。如是",
    "X08n0240_043:0876b19": "思惟。如是作業。如是究竟。",
    "X08n0240_043:0876b20": "二明作業行相。初句總顯依前而作。更不作餘不",
    "X08n0240_043:0876b21": "足之業。住未足等顯其作義。如是已下總結前作。",
    "X08n0240_043:0876b22": "佛子。菩薩摩訶薩無異語異作。有如語如作。",
    "X08n0240_043:0876b23": "三逐難重釋。謂廣前作如是業。不作餘業。文中三。",
    "X08n0240_043:0876b24": "初略標舉。其中如作通身及意。",
    "X08n0240_043:0876c01": "何以故。譬如金剛以不可壞而得其名。終無有時離",
    "X08n0240_043:0876c02": "於不壞。菩薩摩訶薩亦復如是。以諸行法而得其名。",
    "X08n0240_043:0876c03": "終無有時離諸行法。",
    "X08n0240_043:0876c04": "次徵。徵意云何以不作餘耶。後廣釋。釋意云若作",
    "X08n0240_043:0876c05": "異前非菩薩故。文有十喻。即為十段。各自有合。一",
    "X08n0240_043:0876c06": "金剛不壞喻。喻行體堅牢。",
    "X08n0240_043:0876c07": "譬如真金以有妙色而得其名。終無有時離於妙色。",
    "X08n0240_043:0876c08": "菩薩摩訶薩亦復如是。以諸善業而得其名。終無有",
    "X08n0240_043:0876c09": "時離諸善業。",
    "X08n0240_043:0876c10": "二真金妙色喻。喻善業外飾。",
    "X08n0240_043:0876c11": "譬如日天子以光明輪而得其名。終無有時離光明",
    "X08n0240_043:0876c12": "輪。菩薩摩訶薩亦復如是。以智慧光而得其名。終無",
    "X08n0240_043:0876c13": "有時離智慧光。",
    "X08n0240_043:0876c14": "三日輪光明喻。喻智慧圓明。",
    "X08n0240_043:0876c15": "譬如須彌山王以四寶峰處於大海。逈然高出而得",
    "X08n0240_043:0876c16": "其名。終無有時捨離四峰。菩薩摩訶薩亦復如是。以",
    "X08n0240_043:0876c17": "諸善根處在於世。逈然高出而得其名。終無有時捨",
    "X08n0240_043:0876c18": "離善根。",
    "X08n0240_043:0876c19": "四須彌四峰喻。喻善根超出。",
    "X08n0240_043:0876c20": "譬如大地以持一切而得其名。終無有時捨離能持。",
    "X08n0240_043:0876c21": "菩薩摩訶薩亦復如是。以度一切而得其名。終無有",
    "X08n0240_043:0876c22": "時捨離大悲。",
    "X08n0240_043:0876c23": "五大地能持喻。喻大悲荷負。",
    "X08n0240_043:0876c24": "譬如大海以含眾水而得其名。終無有時捨離於水。",
    "X08n0240_043:0877a01": "菩薩摩訶薩亦復如是。以諸大願而得其名。終不暫",
    "X08n0240_043:0877a02": "捨度眾生願。",
    "X08n0240_043:0877a03": "六大海含水喻。喻大願普育。",
    "X08n0240_043:0877a04": "譬如軍將以能慣習戰鬬之法而得其名。終無有時",
    "X08n0240_043:0877a05": "捨離此能。菩薩摩訶薩亦復如是。以能慣習如是三",
    "X08n0240_043:0877a06": "昧而得其名。乃至成就一切智智。終無有時捨離此",
    "X08n0240_043:0877a07": "行。",
    "X08n0240_043:0877a08": "七軍將明戰喻。喻習定防冤。",
    "X08n0240_043:0877a09": "如轉輪王馭四天下常勤守護一切眾生。令無橫死",
    "X08n0240_043:0877a10": "恒受快樂。菩薩摩訶薩亦復如是。入如是等諸大三",
    "X08n0240_043:0877a11": "昧。常勤化度一切眾生。乃至令其究竟清淨。",
    "X08n0240_043:0877a12": "八輪王護世喻。喻定清物感。",
    "X08n0240_043:0877a13": "譬如種子植之於地。乃至能令莖葉增長。菩薩摩訶",
    "X08n0240_043:0877a14": "薩亦復如是。修普賢行乃至能令一切眾生善法增",
    "X08n0240_043:0877a15": "長。",
    "X08n0240_043:0877a16": "九植種增長喻。喻行增物善。",
    "X08n0240_043:0877a17": "譬如大雲於夏暑月降霔大雨。乃至增長一切種子。",
    "X08n0240_043:0877a18": "十時雨生種喻。喻法雨普成。先喻後合。",
    "X08n0240_043:0877a19": "菩薩摩訶薩亦復如是。入如是等諸大三昧。修菩薩",
    "X08n0240_043:0877a20": "行雨大法雨。乃至能令一切眾生究竟清淨。究竟涅",
    "X08n0240_043:0877a21": "槃。究竟安隱。究竟彼岸。究竟歡喜。究竟斷疑。為諸眾",
    "X08n0240_043:0877a22": "生究竟福田。令其施業皆得清淨。令其皆住不退轉",
    "X08n0240_043:0877a23": "道。令其同得一切智智。令其皆得出離三界。令其皆",
    "X08n0240_043:0877a24": "得究竟之智。令其皆得諸佛如來究竟之法。置諸眾",
    "X08n0240_043:0877b01": "生一切智處。",
    "X08n0240_043:0877b02": "合中二。先正合。後徵釋。前中云乃至者越初生種。",
    "X08n0240_043:0877b03": "直合終成。故由應時而降故獲斯十四種益。一得",
    "X08n0240_043:0877b04": "智果。淨二障故。二得斷果。達無相法故。三得恩果。",
    "X08n0240_043:0877b05": "住大悲故。四得所依清淨究竟彼岸果。上四自利。",
    "X08n0240_043:0877b06": "餘皆利他。五了有情行。令他歡喜。自離十怖。則自",
    "X08n0240_043:0877b07": "歡喜。六得斷疑。七成應供。次下諸句。皆由此而成。",
    "X08n0240_043:0877b08": "何以故。菩薩摩訶薩成就此法。智慧明了入法界門。",
    "X08n0240_043:0877b09": "能淨菩薩不可思議無量諸行。",
    "X08n0240_043:0877b10": "後徵釋中。徵意云菩薩依何行力。說法成斯大益。",
    "X08n0240_043:0877b11": "釋意云由成大智證法界故。尚能淨無量行豈止",
    "X08n0240_043:0877b12": "成眾生耶。文中二。初標。後所謂下釋。",
    "X08n0240_043:0877b13": "所謂能淨諸智求一切智故。能淨眾生使調伏故。能",
    "X08n0240_043:0877b14": "淨剎土常迴向故。能淨諸法普了知故。能淨無畏無",
    "X08n0240_043:0877b15": "怯弱故。能淨無礙辯巧演說故。能淨陀羅尼。於一切",
    "X08n0240_043:0877b16": "法得自在故。能淨親近行常見一切佛與世故。",
    "X08n0240_043:0877b17": "二釋中三。初列所淨功德。",
    "X08n0240_043:0877b18": "佛子。菩薩摩訶薩住此三昧。得如是等百千億那由",
    "X08n0240_043:0877b19": "他不可說不可說清淨功德。",
    "X08n0240_043:0877b20": "三結其廣多。以別說難盡故。",
    "X08n0240_043:0877b21": "於如是等三昧境界得自在故。一切諸佛所加被故。",
    "X08n0240_043:0877b22": "自善根力之所流故。入智慧地大威力故。諸善知識",
    "X08n0240_043:0877b23": "引導力故。摧伏一切諸魔力故。同分善根淳淨力故。",
    "X08n0240_043:0877b24": "廣大誓願欲樂力故。所種善根成就力故。超諸世間",
    "X08n0240_043:0877c01": "無盡之福無對力故。",
    "X08n0240_043:0877c02": "三顯能淨因。同分善根者一一善根迴向法界。成",
    "X08n0240_043:0877c03": "主伴故。超諸世間等者。法性相應。所修之福故超",
    "X08n0240_043:0877c04": "於世。法性不並真。故無有對。定滿成益科中三。",
    "X08n0240_043:0877c05": "上攝佛果益竟。",
    "X08n0240_043:0877c06": "佛子。菩薩摩訶薩住此三昧得十種法。同去來今一",
    "X08n0240_043:0877c07": "切諸佛。何者為十。所謂得諸相好種種莊嚴同於諸",
    "X08n0240_043:0877c08": "佛。能放清淨大光明網同於諸佛。神通變化調伏眾",
    "X08n0240_043:0877c09": "生同於諸佛。無邊色身清淨圓音同於諸佛。隨眾生",
    "X08n0240_043:0877c10": "業現淨佛國同於諸佛。一切眾生所有語言皆能攝",
    "X08n0240_043:0877c11": "持不忘不失同於諸佛。無盡辯才隨眾生心而轉法",
    "X08n0240_043:0877c12": "輪。令生智慧同於諸佛。大師子吼無所怯畏以無量",
    "X08n0240_043:0877c13": "法開悟羣生同於諸佛。於一念頃以大神通普入三",
    "X08n0240_043:0877c14": "世同於諸佛。普能顯示一切眾生諸佛莊嚴諸佛威",
    "X08n0240_043:0877c15": "力。諸佛境界同於諸佛。",
    "X08n0240_043:0877c16": "大文第四正同佛果益。於中二。初正顯同佛。有標",
    "X08n0240_043:0877c17": "徵。及列等覺之名。由此而立。",
    "X08n0240_043:0877c18": "爾時普眼菩薩白普賢菩薩言。佛子。此菩薩摩訶薩",
    "X08n0240_043:0877c19": "得如是法同諸如來。",
    "X08n0240_043:0877c20": "二問答料揀。於中先問後答。問中先牒前同佛。",
    "X08n0240_043:0877c21": "何故不名佛。何故不名十力。何故不名一切智。何故",
    "X08n0240_043:0877c22": "不名一切法中得菩提者。何故不得名為普眼。何故",
    "X08n0240_043:0877c23": "不名一切境中無礙見者。何故不名覺一切法。何故",
    "X08n0240_043:0877c24": "不名與三世佛無二住者。何故不名住實際者。何故",
    "X08n0240_043:0878a01": "修行普賢行願猶未休息。何故不能究竟法界捨菩",
    "X08n0240_043:0878a02": "薩道。",
    "X08n0240_043:0878a03": "後陳己所疑。初疑不名為果。後問不捨於因。",
    "X08n0240_043:0878a04": "爾時普賢菩薩。告普眼菩薩言。善哉佛子。如汝所言。",
    "X08n0240_043:0878a05": "若此菩薩摩訶薩同一切佛。以何義故不名為佛乃",
    "X08n0240_043:0878a06": "至不能捨菩薩道。",
    "X08n0240_043:0878a07": "後答中二。初讚問牒疑。",
    "X08n0240_043:0878a08": "佛子。此菩薩摩訶薩已能修習去來今世一切菩薩",
    "X08n0240_043:0878a09": "種種行願。入智境界則名為佛。於如來所修菩薩行",
    "X08n0240_043:0878a10": "無有休息說名菩薩。如來諸力皆悉已入則名十力。",
    "X08n0240_043:0878a11": "雖成十力行普賢行而無休息說名菩薩。知一切法",
    "X08n0240_043:0878a12": "而能演說名一切智。雖能演說一切諸法於一一法",
    "X08n0240_043:0878a13": "善巧思惟未甞止息說名菩薩。知一切法無有二相。",
    "X08n0240_043:0878a14": "是則說名悟一切法。於二不二一切諸法差別之道。",
    "X08n0240_043:0878a15": "善巧觀察展轉增勝無有休息。說名菩薩。已能明見",
    "X08n0240_043:0878a16": "普眼境界說名普眼。雖能證得普眼境界。念念增長",
    "X08n0240_043:0878a17": "未曾休息說名菩薩。於一切法悉能朗照離諸闇障",
    "X08n0240_043:0878a18": "名無礙見。常勤憶念無礙見者說名菩薩。已得諸佛",
    "X08n0240_043:0878a19": "智慧之眼。是則說名覺一切法。觀諸如來正覺智眼",
    "X08n0240_043:0878a20": "而不放逸。說名菩薩。住佛所住與佛無二說名與佛",
    "X08n0240_043:0878a21": "無二住者。為佛攝受修諸智慧。說名菩薩。常觀一切",
    "X08n0240_043:0878a22": "世間實際。是則說名住實際者。雖常觀察諸法實際。",
    "X08n0240_043:0878a23": "而不證入亦不捨離。說名菩薩。不來不去無同無異",
    "X08n0240_043:0878a24": "此等分別悉皆永息。是則說名休息願者。廣大修習",
    "X08n0240_043:0878b01": "圓滿不退。則名未息普賢願者。了知法界無有邊際。",
    "X08n0240_043:0878b02": "一切諸法一相無相。是則說名究竟法界捨菩薩道。",
    "X08n0240_043:0878b03": "雖知法界無有邊際而知一切種種異相。起大悲心",
    "X08n0240_043:0878b04": "度諸眾生。盡未來際無有疲厭。是則說名普賢菩薩。",
    "X08n0240_043:0878b05": "後正答所問。於中三。一法說。二喻況。三法合。今初",
    "X08n0240_043:0878b06": "十一段。次第答前十一問。在文易了。意猶難見。謂",
    "X08n0240_043:0878b07": "何得已入十力。而普行無息耶。今總以喻顯。如人",
    "X08n0240_043:0878b08": "習誦。雖已得通而數溫習。不如久精。下香象喻顯。",
    "X08n0240_043:0878b09": "雖相似而體不同。故瓔珞云等覺照寂。妙覺寂照。",
    "X08n0240_043:0878b10": "亦似功用滿位。此無功用也。亦顯得果不捨因。盡",
    "X08n0240_043:0878b11": "未來際。皆位後普賢故。",
    "X08n0240_043:0878b12": "佛子。譬如伊羅鉢那象王住金脅王七寶窟中。其窟",
    "X08n0240_043:0878b13": "周圍悉以七寶而為欄楯。寶多羅樹次第行列。真金",
    "X08n0240_043:0878b14": "羅網彌覆其上。象身潔白猶如珂雪。上立金幢。金為",
    "X08n0240_043:0878b15": "瓔珞。寶網覆鼻。寶鈴垂下。七支成就六牙具足。端正",
    "X08n0240_043:0878b16": "充滿見者欣樂。調良善順心無所逆。",
    "X08n0240_043:0878b17": "喻中三。一舉象王依正勝嚴。伊羅鉢那此云香葉。",
    "X08n0240_043:0878b18": "常居第一金山之脅。",
    "X08n0240_043:0878b19": "若天帝釋將欲遊行。爾時象王即知其意。便於寶窟",
    "X08n0240_043:0878b20": "而沒其形。至忉利天釋主之前。以神通力種種變現",
    "X08n0240_043:0878b21": "令其身有三十三頭。於一一頭。化作六牙。於一一牙",
    "X08n0240_043:0878b22": "化作七池。一一池中有七蓮華。一一華中有七婇女。",
    "X08n0240_043:0878b23": "一時俱奏百千天樂。是時帝釋乘茲寶象。從難勝殿",
    "X08n0240_043:0878b24": "往詣華園。芬陀利華徧滿其中。是時帝釋至華園已。",
    "X08n0240_043:0878c01": "從象而下入於一切寶莊嚴殿。無量婇女以為侍從。",
    "X08n0240_043:0878c02": "歌詠妓樂受諸快樂。爾時象王復以神通隱其象形",
    "X08n0240_043:0878c03": "現作天身。與三十三天及諸婇女。於芬陀利華園之",
    "X08n0240_043:0878c04": "內歡娛戲樂。所現身相光明衣服。往來進止。語笑觀",
    "X08n0240_043:0878c05": "瞻。皆如彼天等無有異。無能分別此象此天。象之與",
    "X08n0240_043:0878c06": "天更互相似。",
    "X08n0240_043:0878c07": "二明象王神變自在。言七牙者。準賢首品但有六",
    "X08n0240_043:0878c08": "牙。或是譯人類後三七便言七耳。無能分別此象",
    "X08n0240_043:0878c09": "此天者。正意取此以喻菩薩等佛之義。",
    "X08n0240_043:0878c10": "佛子。彼伊羅鉢那象王。於金脅山七寶窟中無所變",
    "X08n0240_043:0878c11": "化。至於三十三天之上。為欲供養釋提桓因化作種",
    "X08n0240_043:0878c12": "種諸可樂物。受天快樂與天無異。",
    "X08n0240_043:0878c13": "三明不壞本而能現。",
    "X08n0240_043:0878c14": "佛子。菩薩摩訶薩亦復如是。修習普賢菩薩行願及",
    "X08n0240_043:0878c15": "諸三昧。以為眾寶莊嚴之具。七菩提分為菩薩身。所",
    "X08n0240_043:0878c16": "放光明以之為網。建大法幢。鳴大法鐘。大悲為窟。堅",
    "X08n0240_043:0878c17": "固大願以為其牙。智慧無畏猶如師子。法繒繫頂開",
    "X08n0240_043:0878c18": "示祕密。到諸菩薩行願彼岸。",
    "X08n0240_043:0878c19": "三法合中分四。一具眾行嚴。合前依正。二為欲安",
    "X08n0240_043:0878c20": "處下明因果無得。合前神變自在。三佛子菩薩摩",
    "X08n0240_043:0878c21": "訶薩本身下結成不壞因而現果。合前不壞本而",
    "X08n0240_043:0878c22": "能現四。何以故下徵釋重合。初中可知。",
    "X08n0240_043:0878c23": "為欲安處菩提之座。成一切智得最正覺。增長普賢",
    "X08n0240_043:0878c24": "廣大行願。不退不息不斷不捨。大悲精進盡未來際。",
    "X08n0240_043:0879a01": "度脫一切苦惱眾生。",
    "X08n0240_043:0879a02": "二中二。一明修無礙行所為。於中先為果。後增長",
    "X08n0240_043:0879a03": "下為因。",
    "X08n0240_043:0879a04": "不捨普賢道。現成最正覺。",
    "X08n0240_043:0879a05": "二正顯無礙行相。於中先總明。以法界因果無障",
    "X08n0240_043:0879a06": "礙故。",
    "X08n0240_043:0879a07": "現不可說不可說成正覺門。現不可說不可說轉法",
    "X08n0240_043:0879a08": "輪門。現不可說不可說住深心門。於不可說不可說",
    "X08n0240_043:0879a09": "廣大國土現涅槃變化門。",
    "X08n0240_043:0879a10": "後別顯。於中三。初顯因門果行。文有四果。一智果。",
    "X08n0240_043:0879a11": "二說法果。三般若相應果。四斷果。",
    "X08n0240_043:0879a12": "於不可說不可說差別世界。而現受生修普賢行。現",
    "X08n0240_043:0879a13": "不可說不可說如來。於不可說不可說廣大國土菩",
    "X08n0240_043:0879a14": "提樹下成最正覺。不可說不可說菩薩眾親近圍繞。",
    "X08n0240_043:0879a15": "或於一念頃修普賢行而成正覺。或須臾頃。或於一",
    "X08n0240_043:0879a16": "時。或於一日。或於半月。或於一月。或於一年。或無數",
    "X08n0240_043:0879a17": "年。或於一劫。如是乃至不可說不可說劫。修普賢行",
    "X08n0240_043:0879a18": "而成正覺。",
    "X08n0240_043:0879a19": "次顯果從因行及說得時不同。隨物現故。",
    "X08n0240_043:0879a20": "復於一切諸佛剎中而為上首。親近於佛頂禮供養。",
    "X08n0240_043:0879a21": "請問觀察如幻境界。淨修菩薩無量諸行無量諸智。",
    "X08n0240_043:0879a22": "種種神變。種種威德。種種智慧。種種境界。種種神通。",
    "X08n0240_043:0879a23": "種種自在。種種解脫。種種法明。種種教化調伏之法。",
    "X08n0240_043:0879a24": "後顯果門因行。",
    "X08n0240_043:0879b01": "佛子。菩薩摩訶薩本身不滅以行願力於一切處如",
    "X08n0240_043:0879b02": "是變現。",
    "X08n0240_043:0879b03": "三明不壞因而現果。中本身不滅即因不壞。合在",
    "X08n0240_043:0879b04": "窟無變。一切處變現。即能現果。合在天神變。",
    "X08n0240_043:0879b05": "何以故。欲以普賢自在神力。調伏一切諸眾生故。令",
    "X08n0240_043:0879b06": "不可說不可說眾生得清淨故。令其永斷生死輪故。",
    "X08n0240_043:0879b07": "嚴淨廣大諸世界故。常見一切諸如來故。深入一切",
    "X08n0240_043:0879b08": "佛法流故。憶念三世諸佛種故。憶念十方一切佛法",
    "X08n0240_043:0879b09": "及法身故。普修一切菩薩諸行使圓滿故。入普賢流",
    "X08n0240_043:0879b10": "自在能證一切智故。",
    "X08n0240_043:0879b11": "四徵釋重合中。先徵意云因果相違。云何因門現",
    "X08n0240_043:0879b12": "果。果復為因。釋意云調伏眾生。應如是故。文中二。",
    "X08n0240_043:0879b13": "初釋果作因意。",
    "X08n0240_043:0879b14": "佛子。汝應觀此菩薩摩訶薩不捨普賢行。不斷菩薩",
    "X08n0240_043:0879b15": "道。見一切佛。證一切智。自在受用一切智法。",
    "X08n0240_043:0879b16": "後釋因現果意。於中四。一法說。謂不捨因而現果。",
    "X08n0240_043:0879b17": "如伊羅鉢那象王不捨象身往三十三天為天所乘",
    "X08n0240_043:0879b18": "受天快樂。作天遊戲承事天主。與天婇女而作歡娛。",
    "X08n0240_043:0879b19": "同於諸天無有差別。",
    "X08n0240_043:0879b20": "二舉前喻顯。",
    "X08n0240_043:0879b21": "佛子。菩薩摩訶薩亦復如是。不捨普賢大乘諸行。不",
    "X08n0240_043:0879b22": "退諸願得佛自在。具一切智證佛解脫。無障無礙成",
    "X08n0240_043:0879b23": "就清淨。於諸國土無所染著。於佛法中無所分別。雖",
    "X08n0240_043:0879b24": "知諸法普皆平等無有二相。而恒明見一切佛土。雖",
    "X08n0240_043:0879c01": "已等同三世諸佛而修菩薩行相續不斷。",
    "X08n0240_043:0879c02": "三重以法合。於中初不捨因而現果。後雖知諸法",
    "X08n0240_043:0879c03": "普皆平等下不壞果而現因。",
    "X08n0240_043:0879c04": "佛子。菩薩摩訶薩安住如是普賢行願廣大之法。當",
    "X08n0240_043:0879c05": "知是人心得清淨。",
    "X08n0240_043:0879c06": "四欲勝上來釋相竟。",
    "X08n0240_043:0879c07": "佛子。此是菩薩摩訶薩第十無礙輪大三昧殊勝心",
    "X08n0240_043:0879c08": "廣大智。",
    "X08n0240_043:0879c09": "三結名可知。上來別釋十定竟。",
    "X08n0240_043:0879c10": "佛子。此是菩薩摩訶薩所住普賢行十大三昧輪。",
    "X08n0240_043:0879c11": "後即大文第三總結十數。",
    "X08n0240_043:0879c13": "大方廣佛華嚴經綱要卷第四十三"
}