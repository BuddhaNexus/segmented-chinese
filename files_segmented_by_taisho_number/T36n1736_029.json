{
    "T36n1736_029:0218a02": "大方廣佛華嚴經隨疏演義鈔卷",
    "T36n1736_029:0218a03": "第二十九",
    "T36n1736_029:0218a05": "唐清涼山大華嚴寺沙門澄觀述",
    "T36n1736_029:0218a06": "疏。又究此四下。第四無作四諦。文中亦三。初",
    "T36n1736_029:0218a07": "總明。言非唯但空者。揀上無生但顯空義。",
    "T36n1736_029:0218a08": "便為真實正是所宗。二今了下別示四相。陰",
    "T36n1736_029:0218a09": "入皆如者。前云即空。今云即如理已別矣。",
    "T36n1736_029:0218a10": "又言無苦可捨非是空故。無有可捨今體",
    "T36n1736_029:0218a11": "即如。如外無苦何所捨耶。此句言如如尚似",
    "T36n1736_029:0218a12": "空。集言無明塵勞。皆即菩提。豈同前空苦。",
    "T36n1736_029:0218a13": "菩提體外無別可斷。不同無生空無可斷。",
    "T36n1736_029:0218a14": "前則空中無華云何可摘。今則波即是水",
    "T36n1736_029:0218a15": "不得除波。下二諦例然。生死即涅槃。非是",
    "T36n1736_029:0218a16": "體空無生滅也。邊邪皆中正者。非離邊外",
    "T36n1736_029:0218a17": "別有中道。非離邪外別有正道。亦非無邊",
    "T36n1736_029:0218a18": "無邪無可修也。細尋可見。勿濫無生。故涅",
    "T36n1736_029:0218a19": "槃四諦品云。若知如來常住名修習苦。若",
    "T36n1736_029:0218a20": "知法常是名修集。若修滅者。若多修空名",
    "T36n1736_029:0218a21": "為不善。何以故。滅壞一切法故。壞於如來",
    "T36n1736_029:0218a22": "真法藏故同於外道。若有說言。有如來藏",
    "T36n1736_029:0218a23": "雖不可見。若滅煩惱乃能得入。若發此心",
    "T36n1736_029:0218a24": "一念因緣。於證得中而得自在。結云以如",
    "T36n1736_029:0218a25": "來祕密藏者。即是滅諦。道聖諦者所謂佛法",
    "T36n1736_029:0218a26": "僧寶。及正解脫。若能一念發心見如來常住",
    "T36n1736_029:0218a27": "無變。法僧解脫亦復如是。名修習道。上皆",
    "T36n1736_029:0218a28": "無作四諦意也。疏。無苦無集下第三束歸一",
    "T36n1736_029:0218a29": "諦。一實諦義亦是涅槃十三文。文殊問佛。世",
    "T36n1736_029:0218b01": "尊第一義中有世諦不。世諦之中有第一",
    "T36n1736_029:0218b02": "義不。如其有者即是一諦。如其無者。將非",
    "T36n1736_029:0218b03": "如來虛妄說耶。善男子世諦即第一義諦。世",
    "T36n1736_029:0218b04": "尊若爾則無二諦。善男子有善方便。隨順",
    "T36n1736_029:0218b05": "眾生。說於二諦等皆一諦義。亦下文殊問",
    "T36n1736_029:0218b06": "言。所言實諦其義云何。答云實諦名為真",
    "T36n1736_029:0218b07": "法。若法非真不名實諦。又名無顛倒。又無",
    "T36n1736_029:0218b08": "有虛妄名曰大乘。是佛所說非魔所說。又",
    "T36n1736_029:0218b09": "言善男子實諦者。一道清淨無有二也。善",
    "T36n1736_029:0218b10": "男子有常有樂有我有淨。是則名為實諦",
    "T36n1736_029:0218b11": "之義。疏。故斯一品下第二會經結示。上第三",
    "T36n1736_029:0218b12": "段中。言此經正同無量四諦。且從一義耳。",
    "T36n1736_029:0218b13": "今則具結通具四種也。故上疏云而文義",
    "T36n1736_029:0218b14": "包博言含性相。相即生滅及與無量性即無",
    "T36n1736_029:0218b15": "生。及與無作。相以廣狹成二四諦。性以空",
    "T36n1736_029:0218b16": "實成二四諦。經宗必融舉一收四方是經",
    "T36n1736_029:0218b17": "旨。以四種四諦義出諸師故。疏闇用使合",
    "T36n1736_029:0218b18": "經文不標名目。恐驚常聽。結歸二對順",
    "T36n1736_029:0218b19": "常經論。或名有作無作。或名有量無量。今",
    "T36n1736_029:0218b20": "之結意有作即生滅。有量同無生。於有量",
    "T36n1736_029:0218b21": "上說無生耳。餘二名同五地十重。至文自",
    "T36n1736_029:0218b22": "見。今略示名。一善知俗諦。二善知第一義",
    "T36n1736_029:0218b23": "諦。三相諦。四差別諦。五成立諦。六事諦。七",
    "T36n1736_029:0218b24": "生諦。八盡無生諦。九入道智諦。十善知一切",
    "T36n1736_029:0218b25": "菩薩地。次第成就諦。乃至善知如來智成就",
    "T36n1736_029:0218b26": "諦。疏。答以名雖在小等者。通此一問有二",
    "T36n1736_029:0218b27": "意。一四諦包含故。二開權顯實故。今初名",
    "T36n1736_029:0218b28": "雖在小者。經中多言為求聲聞者說四諦",
    "T36n1736_029:0218b29": "故。義通大小。即生滅無生等。言事理具足",
    "T36n1736_029:0218c01": "者。如十二緣但事而無理。今滅諦是理十二",
    "T36n1736_029:0218c02": "因緣名廣事略。事亦不具。但有苦集而無",
    "T36n1736_029:0218c03": "道故。六波羅蜜但顯此出世間無世間故。",
    "T36n1736_029:0218c04": "但有道滅無苦集故。謂苦集二諦下出具",
    "T36n1736_029:0218c05": "足相。言世界有異。此獨無改者。十方諸佛出",
    "T36n1736_029:0218c06": "世教化皆令捨於世問證涅槃故。三世同",
    "T36n1736_029:0218c07": "然。故涅槃云。我昔與汝等不識四真諦。是",
    "T36n1736_029:0218c08": "故久流轉生死大苦海。況無量無作下收後",
    "T36n1736_029:0218c09": "二重。但用前二性相具足大小包含。況加此",
    "T36n1736_029:0218c10": "二一實之旨。於是乎在。疏。又為破計下。第",
    "T36n1736_029:0218c11": "二開權顯實故。以諸經等多說四諦為小。",
    "T36n1736_029:0218c12": "今開此局名周法界。亡所執相即入無生。",
    "T36n1736_029:0218c13": "引入一乘則會真實。況六度等而不周耶。",
    "T36n1736_029:0218c14": "五正釋文。疏。如睫毛者全是俱舍頌云。如",
    "T36n1736_029:0218c15": "以一睫毛置掌人不覺。若置眼睛上為苦",
    "T36n1736_029:0218c16": "極不安。凡夫如手掌不覺行苦睫。智者如",
    "T36n1736_029:0218c17": "眼睛。緣極生厭怖。從而復以苦等者。即法華",
    "T36n1736_029:0218c18": "經第一云。不求大勢佛及與斷苦法。深入",
    "T36n1736_029:0218c19": "諸邪見以苦欲捨苦。為是眾生故而起大",
    "T36n1736_029:0218c20": "悲心。疏。有業惑者。繫縛三界者。然三雜染業",
    "T36n1736_029:0218c21": "惑為集。別有多門總不出二。疏。煩惱名諍",
    "T36n1736_029:0218c22": "即俱舍論云。煩惱名諍觸動善品故。今滅",
    "T36n1736_029:0218c23": "煩惱故名無諍。疏。非唯滅惑而已者。如成",
    "T36n1736_029:0218c24": "實等亦說滅者。譬如燈滅則膏明俱竭。無",
    "T36n1736_029:0218c25": "復別有一實盡處也。肇公亦用此言。實則",
    "T36n1736_029:0218c26": "滅惑所顯法身常住有實體也。故涅槃第四",
    "T36n1736_029:0218c27": "迦葉問言。如佛所言如燈滅已無有方所。",
    "T36n1736_029:0218c28": "如來亦爾。既滅度已亦無方所。佛告迦葉。",
    "T36n1736_029:0218c29": "善男子如人然燈之時。燈器大小。悉滿中",
    "T36n1736_029:0219a01": "油。隨其油在其明猶存。若油盡已。明亦俱",
    "T36n1736_029:0219a02": "盡。其明滅者喻煩惱滅。明雖滅盡燈器猶",
    "T36n1736_029:0219a03": "存。如來亦爾。煩惱雖滅法身常存。下文又",
    "T36n1736_029:0219a04": "云。如燈滅者是羅漢涅槃。又四諦品云。若",
    "T36n1736_029:0219a05": "言修習空法。是名不善。滅壞一切如來真",
    "T36n1736_029:0219a06": "法藏故。同於外道。故知滅體法是真實故。",
    "T36n1736_029:0219a07": "次云自性住者。證成上文體真實義。則體真",
    "T36n1736_029:0219a08": "實揀非虛妄及非空無。自性住言即是法",
    "T36n1736_029:0219a09": "住法正位也。本來寂滅即成上文自性住義。",
    "T36n1736_029:0219a10": "疏。集中病源者。謂有攀緣者。即淨名第二",
    "T36n1736_029:0219a11": "云何謂病本。謂有攀緣從有攀緣即為病",
    "T36n1736_029:0219a12": "本。下文云何斷攀緣以無所得。若無所得",
    "T36n1736_029:0219a13": "則無攀緣。釋曰。正引病本無得因便。疏。惑",
    "T36n1736_029:0219a14": "由妄起故。分數塵沙等者。即大般若中般若",
    "T36n1736_029:0219a15": "波羅蜜多清淨若色清淨。若一切智智清淨",
    "T36n1736_029:0219a16": "無二無二分無別無斷故。故無二分是一分",
    "T36n1736_029:0219a17": "耳。是以生公云。萬善理同而相兼亡異而域",
    "T36n1736_029:0219a18": "絕。善因伏惑成別故。有八萬行名。行雖參",
    "T36n1736_029:0219a19": "差俱果菩提。總由一理以統之故。何有二",
    "T36n1736_029:0219a20": "分。理不可分如虛空故。疏。所之在滅者。滅",
    "T36n1736_029:0219a21": "為最上之者適也。道能證滅故為上行。此",
    "T36n1736_029:0219a22": "言在於周易。故謙卦云。地道卑而上行。噬嗑",
    "T36n1736_029:0219a23": "卦彖辭云。柔得中而上行。注云。上行謂所",
    "T36n1736_029:0219a24": "之在進也。凡言上行所之在貴也。今借",
    "T36n1736_029:0219a25": "此文勢。疏。言觀方謂觀四諦也者。即涅槃三",
    "T36n1736_029:0219a26": "十六迦葉品中云。如恒河邊有七種眾生。",
    "T36n1736_029:0219a27": "一者沈沒。二者沒已還出。出已復沒。三者沒",
    "T36n1736_029:0219a28": "已却出出已不沒。四者出已觀方。五者觀",
    "T36n1736_029:0219a29": "方已去。六者出去淺處則住。七者到彼岸",
    "T36n1736_029:0219b01": "廣有合文。今但取第四觀方一義。經云。是",
    "T36n1736_029:0219b02": "名第四遍觀四方。四方者即是四諦。釋曰。",
    "T36n1736_029:0219b03": "能觀四諦即是道諦故。道名觀方。疏。更有",
    "T36n1736_029:0219b04": "四方如十定品者。即第四十二阿耨達池喻",
    "T36n1736_029:0219b05": "中合池四方云。佛子何者名為菩薩四方。",
    "T36n1736_029:0219b06": "所謂見一切佛而得開悟(一)聞一切法受",
    "T36n1736_029:0219b07": "持不忘(二)圓滿一切波羅蜜行(三)大悲說法滿",
    "T36n1736_029:0219b08": "足眾生(四)釋曰。若觀此四。為菩薩道也。疏。",
    "T36n1736_029:0219b09": "生老病死猶四山。臨人等者。涅槃二十九中",
    "T36n1736_029:0219b10": "釋八喻。非喻云。云何非喻。如我昔告波斯",
    "T36n1736_029:0219b11": "匿王云。大王有親信人。從四方來各作是",
    "T36n1736_029:0219b12": "言。大王有四大山。從四方來欲害人民。王",
    "T36n1736_029:0219b13": "若聞者當設何計。王言世尊。設有此來無",
    "T36n1736_029:0219b14": "逃避處。唯當專心持戒布施。我即讚言善哉",
    "T36n1736_029:0219b15": "大王。我說四山即是眾生生老病死。生老病",
    "T36n1736_029:0219b16": "死常來害人。云何大王不修施戒。即其事",
    "T36n1736_029:0219b17": "也。故賢與不肖。豪強羸弱同為四遷。一無",
    "T36n1736_029:0219b18": "脫者。梵王帝釋貧窮下賤。堯舜桀紂三苗四",
    "T36n1736_029:0219b19": "凶。併歸灰壞皆為苦依。疏。從惑生惑業者。",
    "T36n1736_029:0219b20": "即俱舍頌具云。從惑生惑業。從業生於事。",
    "T36n1736_029:0219b21": "從事事惑生。有支理唯此。此偈六地當釋。",
    "T36n1736_029:0219b22": "今但要此句從惑生惑者。謂從愛生取也。",
    "T36n1736_029:0219b23": "言從惑生業者。即從取生有及無明生行。",
    "T36n1736_029:0219b24": "事即是苦。今但說集唯舉惑業。疏。蠟印印",
    "T36n1736_029:0219b25": "泥者。涅槃二十九下當廣釋。次下疏文即彼",
    "T36n1736_029:0219b26": "經文。今當略引。經云。善男子如日垂沒山",
    "T36n1736_029:0219b27": "陵塠阜。影現東移理無西逝。眾生果報亦復",
    "T36n1736_029:0219b28": "如是。此陰滅時彼陰續生。如燈生暗滅燈",
    "T36n1736_029:0219b29": "滅暗生。善男子如蠟印印泥。印與泥合印",
    "T36n1736_029:0219c01": "滅文成。而是蠟印不變在泥。文非泥出不",
    "T36n1736_029:0219c02": "餘處來。以印因緣而生是文。現在陰滅中陰",
    "T36n1736_029:0219c03": "陰生。是現在陰終不變。為中陰五陰。中陰五",
    "T36n1736_029:0219c04": "陰亦非自生。不從餘來因現陰故生中陰",
    "T36n1736_029:0219c05": "陰。如蠟印印泥印壞文成。名雖無差而時",
    "T36n1736_029:0219c06": "節有異。釋曰義至下釋。今意在破印耳。陰",
    "T36n1736_029:0219c07": "即是苦。若證滅理。現在之陰不為後因。後",
    "T36n1736_029:0219c08": "陰不生即破印也。疏。照實則生死可盡者。此",
    "T36n1736_029:0219c09": "正立理故。中論下引證。先舉偈文即邪見",
    "T36n1736_029:0219c10": "品。先有偈云。若世間有邊云何無後世。若",
    "T36n1736_029:0219c11": "世間無邊。云何有後世。上反釋之。次云。五",
    "T36n1736_029:0219c12": "陰常相續猶如燈火焰。以是於世間不應",
    "T36n1736_029:0219c13": "邊無邊。釋曰。以緣生性空故。不屬邊無邊。",
    "T36n1736_029:0219c14": "復次如中百觀說真法及說者等。此約相",
    "T36n1736_029:0219c15": "說。不遇因緣則生死無邊。遇則有邊。此有",
    "T36n1736_029:0219c16": "三事。一真法如良藥。二說者如良醫。三聽",
    "T36n1736_029:0219c17": "者如可治之病。若具此三煩惱病愈。生死",
    "T36n1736_029:0219c18": "可盡。盡即是有邊。不具此三煩惱浩然生",
    "T36n1736_029:0219c19": "死無畔。斯則無邊。故結云非有邊非無邊",
    "T36n1736_029:0219c20": "也。疏。謂三事難得故下。疏釋上偈。即影公",
    "T36n1736_029:0219c21": "意。彼疏云難得故非有邊。難得故非無邊。",
    "T36n1736_029:0219c22": "言猶難見故。取意釋。夫言難得非全不得。",
    "T36n1736_029:0219c23": "若全不得一向無邊。今有得者得則有邊。以",
    "T36n1736_029:0219c24": "難得故則無邊耳。此亦約一人而說。若總",
    "T36n1736_029:0219c25": "望一切難有其邊。疏業寄於集者。設修",
    "T36n1736_029:0219c26": "善業。有漏心修。是寄於集諦因盡報謝。故",
    "T36n1736_029:0219c27": "云還亡。無漏心修是寄於道。道符於理直",
    "T36n1736_029:0219c28": "趣菩提故。疏二十五有各一分者。頌云。四",
    "T36n1736_029:0219c29": "洲四惡趣。梵王六欲天。無想五那含。四空",
    "T36n1736_029:0220a01": "并四禪。廣如涅槃十四。疏。數體即集者。有",
    "T36n1736_029:0220a02": "為之法總名為數。亦心數也。今總中取別",
    "T36n1736_029:0220a03": "云即集也。疏。無一理以貫之則業惑萬差者。",
    "T36n1736_029:0220a04": "生公云。凡順理生心名善。乖背為惡。萬善",
    "T36n1736_029:0220a05": "理同而相兼亡。異而域絕。即斯義矣。疏未入",
    "T36n1736_029:0220a06": "忍來常有墮性者。俱舍云。煖必至涅槃。頂終",
    "T36n1736_029:0220a07": "不斷善。忍不墮惡趣。第一入離生。四善根",
    "T36n1736_029:0220a08": "中第三善根方免地獄。故知苦依之身地獄",
    "T36n1736_029:0220a09": "性矣。疏。同淨名五受陰洞達空者。即迦旃延",
    "T36n1736_029:0220a10": "章。謂不生不滅是無常義。五受陰洞達空無",
    "T36n1736_029:0220a11": "所起是苦義。諸法畢竟無所有是空義。於我",
    "T36n1736_029:0220a12": "無我而不二。是無我義。法本不生。然今則無",
    "T36n1736_029:0220a13": "滅是寂滅義。今唯要第一句。至第三會當",
    "T36n1736_029:0220a14": "廣分別。生公云。夫苦之為事會所成者。豈得",
    "T36n1736_029:0220a15": "有哉。是以言五受陰空是苦義也。五受陰苦",
    "T36n1736_029:0220a16": "之宗也。無常推生及滅事不在一。又通有",
    "T36n1736_029:0220a17": "漏無漏故言諸法苦。以即體是無義起於內。",
    "T36n1736_029:0220a18": "又得無漏者。不以失受致苦。故唯受陰而已",
    "T36n1736_029:0220a19": "也。洞達者苦以空為其體故。洞達無所起者。",
    "T36n1736_029:0220a20": "假會之法宜配起也。疏。愛見等者。愛見羅剎",
    "T36n1736_029:0220a21": "前已釋竟。二地經云。身見羅剎於中執取。",
    "T36n1736_029:0220a22": "將其永入愛欲稠林。言妄體本空故。無可取",
    "T36n1736_029:0220a23": "者由二義。一段前名執取後名無所取義",
    "T36n1736_029:0220a24": "似相違故。疏。牒釋下引中論釋無所取。即是",
    "T36n1736_029:0220a25": "行品。行即是陰。謂小乘人為菩薩立過云。",
    "T36n1736_029:0220a26": "若一切法空。何以佛說虛誑妄取。若有妄",
    "T36n1736_029:0220a27": "取法則不空故。偈云。如佛經所說。虛誑妄",
    "T36n1736_029:0220a28": "取相。諸法妄取故。是名為虛誑。故論主舉",
    "T36n1736_029:0220a29": "偈以答。即如今疏所引偈。是此答意云。由",
    "T36n1736_029:0220b01": "不了空。無所取中。而生取著。故云妄取。",
    "T36n1736_029:0220b02": "若有可取不名妄取。明知。說於妄取正為",
    "T36n1736_029:0220b03": "說空。如責翳人妄取空華。正為顯華是",
    "T36n1736_029:0220b04": "非有故。疏。滅性離言者。諸法寂滅相不可",
    "T36n1736_029:0220b05": "以言宣故。道令言離者。亡心體極離言契",
    "T36n1736_029:0220b06": "滅故。疏。無為無因而體是果者。即涅槃師",
    "T36n1736_029:0220b07": "子吼品云。涅槃無因而體是果。若涅槃有因。",
    "T36n1736_029:0220b08": "不得名為般涅槃也。謂涅槃之體畢竟無",
    "T36n1736_029:0220b09": "因。如無我我所故。亦如俱舍無為無因果。",
    "T36n1736_029:0220b10": "謂六因無五但有能作故名捨因而體是",
    "T36n1736_029:0220b11": "果。則離繫果菩提之道。望此亦因者要得菩",
    "T36n1736_029:0220b12": "提證涅槃故。此菩提亦名為因。是果中因",
    "T36n1736_029:0220b13": "故。滅理涅槃亦是因家之果。又是菩提果家",
    "T36n1736_029:0220b14": "之果故。疏。非習道學浮沈而不已者。亦涅槃",
    "T36n1736_029:0220b15": "三十二師子吼品。恒河七人之意。習道是法",
    "T36n1736_029:0220b16": "學。浮是喻。經中因師子吼問。若一切眾生",
    "T36n1736_029:0220b17": "乃至闡提定有佛性。即當定得無上菩提。",
    "T36n1736_029:0220b18": "何以一切眾生不得涅槃。若有佛性力故",
    "T36n1736_029:0220b19": "何須修習八正道等。佛便讚歎。謂舉此喻。",
    "T36n1736_029:0220b20": "佛言善哉善哉善男子。如恒河邊有七種人。",
    "T36n1736_029:0220b21": "若為洗浴恐怖賊寇。或為採華則入河中。",
    "T36n1736_029:0220b22": "第一人者。入水則沒。何以故羸無力故。不",
    "T36n1736_029:0220b23": "習浮故。第二人者。雖沒還出出已復沒。何",
    "T36n1736_029:0220b24": "以故。身力大故則能還出。不習浮故出已",
    "T36n1736_029:0220b25": "還沒。第三人者。沒已即出出便不沒。何以",
    "T36n1736_029:0220b26": "故。身重故沒力大故出。又習浮故出已即",
    "T36n1736_029:0220b27": "住。第四人者。入已便沒。沒已還出。出已即住",
    "T36n1736_029:0220b28": "遍觀四方。何以故。重故則沒。力大故還出。",
    "T36n1736_029:0220b29": "習浮即住。不知出處故觀四方。第五人者。",
    "T36n1736_029:0220c01": "入已即沒沒已還出。出已即住住已觀方。觀",
    "T36n1736_029:0220c02": "方已即去。何以故為怖畏故。第六人者。入",
    "T36n1736_029:0220c03": "已即去淺處即住。何以故。觀賊遠近故。第",
    "T36n1736_029:0220c04": "七人者。既至彼岸登上大山。無復恐怖離",
    "T36n1736_029:0220c05": "諸怨賊。受大快樂。善男子生死大河亦復如",
    "T36n1736_029:0220c06": "是。有七種人。畏煩惱賊故發意欲度。此",
    "T36n1736_029:0220c07": "下則義引經文。第一者。謂出家披衣。隨逐",
    "T36n1736_029:0220c08": "惡友聽受邪法。撥無因果即一闡提。沒生",
    "T36n1736_029:0220c09": "死河不能得出是第一人。第二人者。欲度",
    "T36n1736_029:0220c10": "生死斷善根故沒。親近善友得信心故",
    "T36n1736_029:0220c11": "出。又遇惡友復斷善根。故復沒也。第三人",
    "T36n1736_029:0220c12": "者。斷善根故沒。近善友得信心故出。信",
    "T36n1736_029:0220c13": "如來常住修習淨戒。讀誦書寫十二部經。",
    "T36n1736_029:0220c14": "堅住施慧故名不沒。修戒施慧即是習浮。",
    "T36n1736_029:0220c15": "第四人者。出沒與住皆同第三。但合觀方。",
    "T36n1736_029:0220c16": "云觀四方者。四沙門果。第五人者。餘義同",
    "T36n1736_029:0220c17": "前。但即去者。心無退轉是住無退轉已即",
    "T36n1736_029:0220c18": "便前進。前進者謂辟支佛。第六人者。前喻之",
    "T36n1736_029:0220c19": "中但云入已即去。及至合中亦同第五。皆",
    "T36n1736_029:0220c20": "有沒出住去。去至淺處則住者。謂諸菩薩",
    "T36n1736_029:0220c21": "欲為度脫諸眾生。故住觀煩惱。經云第七",
    "T36n1736_029:0220c22": "人者。發意欲度生死大河。斷善根故於中",
    "T36n1736_029:0220c23": "沈沒。親近善友獲得信心。得信心已是名",
    "T36n1736_029:0220c24": "為出。以信心故。受持讀誦書寫解說十",
    "T36n1736_029:0220c25": "二部經。為眾生故廣宣流布。樂於慧施修",
    "T36n1736_029:0220c26": "習智慧以利根故。堅住信慧心無退轉。",
    "T36n1736_029:0220c27": "無退轉已即便前進。既前進已得到彼岸。",
    "T36n1736_029:0220c28": "登大高山。離諸恐怖。多受安樂。善男子彼",
    "T36n1736_029:0220c29": "岸山者。喻於如來。受安樂者唯佛常住。大",
    "T36n1736_029:0221a01": "高山者。喻大涅槃。善男子是恒河邊如是諸",
    "T36n1736_029:0221a02": "人。悉具手足而不能度。一切眾生亦復如",
    "T36n1736_029:0221a03": "是。實有佛寶法寶僧寶。如來常說諸法要",
    "T36n1736_029:0221a04": "義。謂八聖道大般涅槃。而諸眾生悉不能",
    "T36n1736_029:0221a05": "得。此非我咎。亦非聖道眾生等過。當知悉",
    "T36n1736_029:0221a06": "是煩惱過惡。以是義故。一切眾生不得涅",
    "T36n1736_029:0221a07": "槃。釋曰。是知眾生雖有佛性要須修道。方",
    "T36n1736_029:0221a08": "至彼岸。疏。身與煩惱互為依止展轉無窮。即",
    "T36n1736_029:0221a09": "涅槃四十納衣梵志問言。如瞿曇說。無量世",
    "T36n1736_029:0221a10": "中作善不善。未來還得善不善身。是義不",
    "T36n1736_029:0221a11": "然。何以故。如瞿曇說。因煩惱故獲得是",
    "T36n1736_029:0221a12": "身。若因煩惱獲得身者。身為在先煩惱在",
    "T36n1736_029:0221a13": "先。若煩惱在先誰之所作。住在何處。若身",
    "T36n1736_029:0221a14": "在先云何說言因煩惱得。是故若言煩惱",
    "T36n1736_029:0221a15": "在先。是則不可。若身在先是亦不可。若言",
    "T36n1736_029:0221a16": "一時是亦不可。先後一時義俱不可。是故我",
    "T36n1736_029:0221a17": "說一切諸法。皆有自性不從因緣。下經答",
    "T36n1736_029:0221a18": "云。善男子汝言身為在先煩惱在先者。是義",
    "T36n1736_029:0221a19": "不然。何以故。若我當說身在先者。汝可難",
    "T36n1736_029:0221a20": "言。汝亦同我身不在先。何因緣故而作是",
    "T36n1736_029:0221a21": "難。善男子一切眾生身及煩惱俱無先後。一",
    "T36n1736_029:0221a22": "時而有。雖一時而有。要因煩惱而得有身。",
    "T36n1736_029:0221a23": "終不因身有煩惱也。釋曰。上有三關先後",
    "T36n1736_029:0221a24": "一時。佛捨前後而用一時。恐難一時故。自",
    "T36n1736_029:0221a25": "遮云。汝意若謂如人二眼一時而得。不相因",
    "T36n1736_029:0221a26": "待。左不因右右不因左。煩惱及身亦如是",
    "T36n1736_029:0221a27": "者。是義不然。何以故。世間眼見炷之與明。",
    "T36n1736_029:0221a28": "雖復一時。明要因炷。終不因明而有炷也。",
    "T36n1736_029:0221a29": "釋曰。此佛一答。一時因緣二義並成。故今",
    "T36n1736_029:0221b01": "疏云。身與煩惱互為依止。互為依止言即",
    "T36n1736_029:0221b02": "俱時義。非為因身有煩惱也。謂因煩惱",
    "T36n1736_029:0221b03": "而得有身。能生煩惱。復依身住亦不應",
    "T36n1736_029:0221b04": "難。未有身時煩惱依何。故云互依。二互因",
    "T36n1736_029:0221b05": "依展轉無際。若證滅理因惑不生。惑既不",
    "T36n1736_029:0221b06": "生身從何得。非唯身滅證於不生。展轉之",
    "T36n1736_029:0221b07": "見亦皆寂滅。疏。道名廣大性者。無不在者。然",
    "T36n1736_029:0221b08": "道無不在亦是莊子。東郭子問於莊子曰。道",
    "T36n1736_029:0221b09": "何所在。答曰。道在瓦壁。曰何下耶。莊子曰。",
    "T36n1736_029:0221b10": "道在屎尿。曰何愈下耶。曰道無不在。彼以",
    "T36n1736_029:0221b11": "虛無自然為道。無法不是虛無自然故無",
    "T36n1736_029:0221b12": "不在。今以類取。則真如寂滅無所不在。道",
    "T36n1736_029:0221b13": "符於滅何所不在。疏。則知密訓等虛空世",
    "T36n1736_029:0221b14": "界為主攝伴亦然者。此有兩重。一即釋迦在",
    "T36n1736_029:0221b15": "此為主。攝密訓等為伴。則在密訓為主。",
    "T36n1736_029:0221b16": "攝娑婆等為伴亦然。方是一佛之諦。二如",
    "T36n1736_029:0221b17": "此佛諦名。既主伴無盡。則密訓等他佛為",
    "T36n1736_029:0221b18": "主。諦名亦然。光明覺品第九疏。前但名諦",
    "T36n1736_029:0221b19": "別遍等者。如名號品如來於此名悉達等。",
    "T36n1736_029:0221b20": "在密訓等名則不同。十方例然。諦名亦耳。",
    "T36n1736_029:0221b21": "此是一重別遍。二者名遍而非是諦遍。諦遍",
    "T36n1736_029:0221b22": "而不是名遍。故云名諦別遍。言今此一會",
    "T36n1736_029:0221b23": "即遍法界者。經云。如於此處見佛世尊。坐",
    "T36n1736_029:0221b24": "蓮華藏師子之座。彼盡虛空遍法界一切世",
    "T36n1736_029:0221b25": "界閻浮提中。亦如是座。此是總遍相也。對",
    "T36n1736_029:0221b26": "上二別亦有二總。一總遍諸處。二主伴時",
    "T36n1736_029:0221b27": "處等總皆遍也。言同時者無前後也。言同",
    "T36n1736_029:0221b28": "處者。此有二處。一者約主。同在普光明殿。",
    "T36n1736_029:0221b29": "二者約伴同居金色世界等。言同眾者亦",
    "T36n1736_029:0221c01": "有二眾。一約主佛。十剎塵數菩薩圍繞。二",
    "T36n1736_029:0221c02": "約伴眾。謂文殊等諸來菩薩。亦各領十佛剎",
    "T36n1736_029:0221c03": "塵故。言同說者。一切處文殊同時發聲。而",
    "T36n1736_029:0221c04": "說頌故。法界皆同說十信故。言同遍者。",
    "T36n1736_029:0221c05": "結上諸同。謂主伴時處皆悉遍也。疏。七圓遍",
    "T36n1736_029:0221c06": "故者。問此與第六有何異耶。第六亦名諦",
    "T36n1736_029:0221c07": "別遍。今亦云差別方能遍。第六云一會即",
    "T36n1736_029:0221c08": "遍。今此亦。云無差別一切遍。二相難分。答",
    "T36n1736_029:0221c09": "曰。細尋方別。前是總別對。此是圓別對。二處",
    "T36n1736_029:0221c10": "別則大同。而圓總則異前。言總別者。別則",
    "T36n1736_029:0221c11": "此界他界各各不同。總則處處皆同此一今",
    "T36n1736_029:0221c12": "圓別者。別則要有差別方能遍故。若不差",
    "T36n1736_029:0221c13": "別不能遍也。圓則不要差別而能周遍。能",
    "T36n1736_029:0221c14": "周遍之法一一圓融。故云無差別。一別一切",
    "T36n1736_029:0221c15": "別即圓融遍一切。上一切字是主伴處眾。是",
    "T36n1736_029:0221c16": "能遍之一切。下一切字。但是所遍一切處耳。",
    "T36n1736_029:0221c17": "而言圓融者。一會即是彼一切會。亦非此",
    "T36n1736_029:0221c18": "會處處到也。即此即彼即一即多。故云圓",
    "T36n1736_029:0221c19": "融。又第六約所遍處以論總別。東名非西",
    "T36n1736_029:0221c20": "名所遍別也。此會即彼會所遍處總也。七",
    "T36n1736_029:0221c21": "約能遍以論圓別。要將差別之法方能普",
    "T36n1736_029:0221c22": "遍。是身名別也。今是圓融無差別之法。即能",
    "T36n1736_029:0221c23": "遍故名為圓也。前之別如列宿遍九天。此",
    "T36n1736_029:0221c24": "之別如一月落百川。故前云別則二處大",
    "T36n1736_029:0221c25": "同。大同者有小異故。前之總如一雲之滿",
    "T36n1736_029:0221c26": "宇宙。此之圓如和香之遍一室。故云總圓",
    "T36n1736_029:0221c27": "誠有異也。疏。第二釋名。疏中先得名後若從",
    "T36n1736_029:0221c28": "開下釋名。前中先開者。正有三重義含四",
    "T36n1736_029:0221c29": "對。一二光。二二覺。三能所。能所中義分為",
    "T36n1736_029:0222a01": "二。一上二光能所。二下二覺能所。從如來放",
    "T36n1736_029:0222a02": "身光下。二別示上來四對之相。謂分二光",
    "T36n1736_029:0222a03": "各屬文殊及佛二覺。別配身智二光。而二光",
    "T36n1736_029:0222a04": "中各有兩重能所。謂如來放身光能照也。照",
    "T36n1736_029:0222a05": "事法界即所照也。令菩薩覺知即能覺也。",
    "T36n1736_029:0222a06": "見事無礙是所覺也。所覺即照所成益。上即",
    "T36n1736_029:0222a07": "長行中事。二文殊以智光即能照也。雙照事",
    "T36n1736_029:0222a08": "理即所照也。令眾覺悟即能覺也。法之性相",
    "T36n1736_029:0222a09": "即所覺也。所覺即照所成益。即偈頌中意。",
    "T36n1736_029:0222a10": "疏。二合中下。合上四對。義有五重。文有六",
    "T36n1736_029:0222a11": "節。一合二境。即前所照。若事理不融餘皆",
    "T36n1736_029:0222a12": "不合。故先明之。言故得一事。即遍無邊而",
    "T36n1736_029:0222a13": "不壞本相者。即前所覺見事無礙。二身智",
    "T36n1736_029:0222a14": "無二者。二合二光也。引涅槃證者。瑠璃光",
    "T36n1736_029:0222a15": "菩薩放身光明。文殊乃云。光明者名為智",
    "T36n1736_029:0222a16": "慧。則知二光不別。即第二十一經。三知悟不",
    "T36n1736_029:0222a17": "殊下。合二覺也。謂前身光照文殊等覺知如",
    "T36n1736_029:0222a18": "來光照我剎。然文殊等知是無知之知。故名",
    "T36n1736_029:0222a19": "悟心之知。知事即理二覺合也。不同凡小",
    "T36n1736_029:0222a20": "取事理相。四又此二光不異覺境者。即合",
    "T36n1736_029:0222a21": "能所也。二種能所一時雙合。則能照所照能",
    "T36n1736_029:0222a22": "覺所覺。皆性融故舉一全收。五此三圓融唯",
    "T36n1736_029:0222a23": "無礙之法界者。總融上三也。上雖四對體",
    "T36n1736_029:0222a24": "唯有三。謂能覺之光所照之境。所成之覺。",
    "T36n1736_029:0222a25": "三對六法舉一全收為一法界。此上五重合",
    "T36n1736_029:0222a26": "竟。六雖平等絕相下。結成品名。上開多約",
    "T36n1736_029:0222a27": "相。合多約性。即開即合不壞性相。故云",
    "T36n1736_029:0222a28": "光明覺也。疏。又釋名並是品宗等者。立名",
    "T36n1736_029:0222a29": "從所宗故。來意辯意趣故。故賢首以此釋",
    "T36n1736_029:0222b01": "名。為其品宗。以此來意為其意趣。疏。第四",
    "T36n1736_029:0222b02": "解疑難者。文有三重。初一具疑難。光何時",
    "T36n1736_029:0222b03": "放滯二途故。從若說名諦下。躡跡申難。答",
    "T36n1736_029:0222b04": "中初指前決其所疑。從但前二品下。二為",
    "T36n1736_029:0222b05": "其解難。謂前二品未要放光。故前不明。此",
    "T36n1736_029:0222b06": "中始要故此方說。此中菩薩即是牒前。故",
    "T36n1736_029:0222b07": "前十方一一別說。此則併牒。二光照百億下。",
    "T36n1736_029:0222b08": "唯難無疑。三又疑云下。光明既窮法界。唯疑",
    "T36n1736_029:0222b09": "不難。但疑金色等何所在。故是不決耳。疑",
    "T36n1736_029:0222b10": "意云。此界放光而金色等。去於此界各十",
    "T36n1736_029:0222b11": "佛剎。今若主佛至東十佛剎處放光。則是",
    "T36n1736_029:0222b12": "文殊所從之剎。若更至東十剎。金色乃在放",
    "T36n1736_029:0222b13": "光之西。九方例然。故云金色更在何所。舉",
    "T36n1736_029:0222b14": "初為例九色例然。後當剎下答。答意云。主",
    "T36n1736_029:0222b15": "剎向東放光。餘之十剎一時向東。主剎如",
    "T36n1736_029:0222b16": "車轂。十方金色等。則如輻輞。車轂若移輻",
    "T36n1736_029:0222b17": "輞皆移。故下經云。盡法界虛空界。一切世",
    "T36n1736_029:0222b18": "界皆有百億閻浮提一切如來。亦如是坐。",
    "T36n1736_029:0222b19": "悉以佛神力故。十方各有一大菩薩。所從",
    "T36n1736_029:0222b20": "來剎謂金色世界等。如向東既爾。遍餘九",
    "T36n1736_029:0222b21": "方亦然。故主與伴一時俱遍。既遍法界總是",
    "T36n1736_029:0222b22": "娑婆。亦遍法界。皆是金色遍法界。皆是妙色",
    "T36n1736_029:0222b23": "十色皆遍。且依此會餘會遍等。已如玄中。",
    "T36n1736_029:0222b24": "第五釋文。疏。智論云。足下放者。身得住處故",
    "T36n1736_029:0222b25": "云於足。即第九論釋經。從足下千輻輪相",
    "T36n1736_029:0222b26": "中。放六百萬億光明。表說六度故。義有兩",
    "T36n1736_029:0222b27": "意。此是初意。第二意云。復次一身中。雖頭",
    "T36n1736_029:0222b28": "貴而足賤。佛不自貴光不為利養。是故於",
    "T36n1736_029:0222b29": "賤處放光。彼約教相故作是釋。今文約表",
    "T36n1736_029:0222c01": "故不正用。即是第二最卑微故攝之。疏。第",
    "T36n1736_029:0222c02": "二光至分齊。疏文有三。初明光至節數。二",
    "T36n1736_029:0222c03": "然非多下。揀非三唯一。下顯正於中三。初",
    "T36n1736_029:0222c04": "正明一光頓照。二隨機心現。下次通難。難",
    "T36n1736_029:0222c05": "云。既一時頓照。何以有二十六節等耶。釋",
    "T36n1736_029:0222c06": "云。隨機見故。三在佛文殊下揀濫。云何濫",
    "T36n1736_029:0222c07": "耶。上釋妨中文有三節。一權機節節見。二",
    "T36n1736_029:0222c08": "光節節照。三文殊節節至。如第一百億內機。",
    "T36n1736_029:0222c09": "則非百世界中機。百世界中機。則非千世界",
    "T36n1736_029:0222c10": "中機。則應第一節中文殊如來。非第二節中",
    "T36n1736_029:0222c11": "文殊如來故。今釋云。唯第一機節節。互非",
    "T36n1736_029:0222c12": "下二節節皆遍。如第一三千佛光。即是",
    "T36n1736_029:0222c13": "第二乃至遍法界光。文殊亦爾。正遍第一節。",
    "T36n1736_029:0222c14": "文殊即遍法界。而節節見者。但由機感故",
    "T36n1736_029:0222c15": "云百川各見。機復有差。若未入法界節節",
    "T36n1736_029:0222c16": "不同。已入法界皆如文殊諸節頓見。疏。俱",
    "T36n1736_029:0222c17": "舍云四大洲日月等者。此文易了。總以喻顯。",
    "T36n1736_029:0222c18": "一小千界如一千錢。一中千界如千貫錢。大",
    "T36n1736_029:0222c19": "千世界如千箇千貫。而但取於初禪為數。",
    "T36n1736_029:0222c20": "已上不說。若舉二禪已上則不同一成壞",
    "T36n1736_029:0222c21": "火災所壞唯初禪故。故正理三十一云。小光",
    "T36n1736_029:0222c22": "等天非小千界攝。積小千為中千。積中千",
    "T36n1736_029:0222c23": "為大千。亦不攝彼。疏長阿含十八下。二例",
    "T36n1736_029:0222c24": "同餘文。下引二經四論。並同俱舍。俱舍是",
    "T36n1736_029:0222c25": "十一。瑜伽第二。智論第十一。雜集第六。顯揚",
    "T36n1736_029:0222c26": "第一。疏。然顯揚第一明三千世界三災所壞",
    "T36n1736_029:0222c27": "者。即刊定記意。上即論文。故如論釋三千。",
    "T36n1736_029:0222c28": "意云如是三千三災所壞。謂水火風。故知初",
    "T36n1736_029:0222c29": "禪已下即刊定取意解釋。謂火災壞初禪。",
    "T36n1736_029:0223a01": "水災壞二禪。風災壞三禪。明知說小千。但",
    "T36n1736_029:0223a02": "數初禪若數中千即數二禪以二禪量等",
    "T36n1736_029:0223a03": "中千故。若數大千即數三禪。三禪量等大",
    "T36n1736_029:0223a04": "千故。是知有百億初禪。有百萬二禪。一千",
    "T36n1736_029:0223a05": "三禪。唯一四禪。然若語量即是向說。所引文",
    "T36n1736_029:0223a06": "證義則不成。以言三千皆許三災壞故。若",
    "T36n1736_029:0223a07": "中千數於二禪。二禪即火災不壞等思之。",
    "T36n1736_029:0223a08": "正義如前引俱舍正理已釋。疏。金光明經",
    "T36n1736_029:0223a09": "直至非想者。經云。是諸人王手擎香爐供",
    "T36n1736_029:0223a10": "養經時。其香遍布。於一念頃。遍至三千大",
    "T36n1736_029:0223a11": "千世界。百億日月。乃至百億非非想天。言今",
    "T36n1736_029:0223a12": "依二經者。即金光明。及此經文。約有處所。",
    "T36n1736_029:0223a13": "但至色頂約該地法遍於四空。四空無處。",
    "T36n1736_029:0223a14": "隨處得果。如在欲界得無色定。即於欲",
    "T36n1736_029:0223a15": "界而受果報故。無別處攝在二界。然皆",
    "T36n1736_029:0223a16": "通於二十八天。若爾與諸經論云何會釋。",
    "T36n1736_029:0223a17": "意云。且如二禪直語其量。等小千界。一三",
    "T36n1736_029:0223a18": "禪量。等中千量。一四禪量。等大千量。三千",
    "T36n1736_029:0223a19": "如次上為下蓋。譬如夏雲普覆九洲。若以",
    "T36n1736_029:0223a20": "洲取則有九雲。若以郡取則四百餘雲。若",
    "T36n1736_029:0223a21": "以懸取千數未多。或言一雲普覆萬國。或",
    "T36n1736_029:0223a22": "言萬國各有夏雲思之可知。疏。俱舍云。",
    "T36n1736_029:0223a23": "阿耨達池岸者。即第十一論釋無熱池。意",
    "T36n1736_029:0223a24": "云。於此池側有贍部林。其形高大其果甘",
    "T36n1736_029:0223a25": "美。依此林故名贍部洲。或依此果以立洲",
    "T36n1736_029:0223a26": "號。論更不釋。有云。以此洲南狹北闊樹葉",
    "T36n1736_029:0223a27": "頭大後小。似此洲故。未見有釋。若立世阿",
    "T36n1736_029:0223a28": "毘曇云。樹在此洲之南。瞿耶尼亦云瞿陀",
    "T36n1736_029:0223a29": "尼。瞿即牛也。陀尼貨也。北洲新云俱盧。餘",
    "T36n1736_029:0223b01": "可知。疏。若以小數計有萬億者。小數即下",
    "T36n1736_029:0223b02": "等十十變也。謂十小千為萬。百小千為億。",
    "T36n1736_029:0223b03": "千小千為中千。已有十億。更千中千為一",
    "T36n1736_029:0223b04": "大千。一千中千即有千箇十億。故為萬億。",
    "T36n1736_029:0223b05": "疏今約中數者。謂從千已上方百百變之。",
    "T36n1736_029:0223b06": "謂百小千方為一萬。千箇小千為中千。方是",
    "T36n1736_029:0223b07": "十萬。十箇中千始為百萬。方是一億。既十中",
    "T36n1736_029:0223b08": "千為一億。今有千箇中千。故有百億耳。故",
    "T36n1736_029:0223b09": "唐三藏下二引證。既譯百億為百俱胝。俱",
    "T36n1736_029:0223b10": "胝存其梵言。億是此語故。二義同。次引測",
    "T36n1736_029:0223b11": "公三種俱胝。證百億為百俱胝。言或至百",
    "T36n1736_029:0223b12": "數者。即三千有百億是也。以千萬為俱胝",
    "T36n1736_029:0223b13": "故。或至千數者。以百萬為俱胝。謂小數數",
    "T36n1736_029:0223b14": "之。中千有百萬箇小千方是一億。今大千",
    "T36n1736_029:0223b15": "有千中千。故為千億。或至百千者。即以十",
    "T36n1736_029:0223b16": "萬為一俱胝。故中千已有百俱胝。千箇中",
    "T36n1736_029:0223b17": "千方為大千。大千則有百千俱胝也。故疏",
    "T36n1736_029:0223b18": "云。唐三藏譯。是千萬為俱胝。故三千有百",
    "T36n1736_029:0223b19": "俱胝。俱胝即億。疏又依俱舍下。三會釋俱胝",
    "T36n1736_029:0223b20": "不同。言俱舍譯洛叉為億者。亦是十一論",
    "T36n1736_029:0223b21": "釋水輪云。次上水輪深十一億二萬。下八洛",
    "T36n1736_029:0223b22": "叉水。餘凝結成金。初以唐言云十一億二",
    "T36n1736_029:0223b23": "萬由旬。下句梵語云下八洛叉水。則八億由",
    "T36n1736_029:0223b24": "旬為水。三億二萬由旬為金。故知洛叉為",
    "T36n1736_029:0223b25": "億也。下阿僧祇品云。一百洛叉為一俱胝。",
    "T36n1736_029:0223b26": "則俱胝義當於兆。良以。俱胝有三等故。則",
    "T36n1736_029:0223b27": "俱舍洛叉云億。當十萬云億。下云一百洛",
    "T36n1736_029:0223b28": "叉為一俱胝。則當千萬云億也。疏。約微細",
    "T36n1736_029:0223b29": "門融三世者。一中頓具一切諸法。炳然齊現",
    "T36n1736_029:0223c01": "名微細門故。說一相之中具餘七相。如在",
    "T36n1736_029:0223c02": "母胎即具餘七。今在成正覺相中具餘七",
    "T36n1736_029:0223c03": "相也。故言融三世者。亦即十世隔法異成",
    "T36n1736_029:0223c04": "門。受生是過去。涅槃是未來故。疏。亦非能照",
    "T36n1736_029:0223c05": "是報者。揀濫釋也。可知。言二不並故者。報",
    "T36n1736_029:0223c06": "處見化。見化不見報非謂報化並現故也。",
    "T36n1736_029:0223c07": "疏非是多處各有會者。亦是揀濫。恐人誤解",
    "T36n1736_029:0223c08": "若多處有會。似如十人為會十會在一室",
    "T36n1736_029:0223c09": "中。一燈照了。令人頓見十會百人今不爾",
    "T36n1736_029:0223c10": "也。一會遍一切處者。如於一室懸百面鏡。",
    "T36n1736_029:0223c11": "中有十人共為一會。則百鏡中有百會也。",
    "T36n1736_029:0223c12": "思之。疏一切處文殊。略申三義者。第一約文",
    "T36n1736_029:0223c13": "即是以應就機。令百川中一時見月。言各",
    "T36n1736_029:0223c14": "各皆說當節之偈者。如百億內。同說若有見",
    "T36n1736_029:0223c15": "正覺偈。第二節內。同說眾生無智慧偈。然",
    "T36n1736_029:0223c16": "有四句。一一切處文殊同說一偈。是一切即",
    "T36n1736_029:0223c17": "一。二但一文殊十節說偈。是一即一切。三各",
    "T36n1736_029:0223c18": "於佛所即一唯是一。四諸處文殊各偈不同。",
    "T36n1736_029:0223c19": "即是一切中一切。疏二一文殊從一處東來",
    "T36n1736_029:0223c20": "下。第二釋約義。復語其實德。如前溪之",
    "T36n1736_029:0223c21": "月即是後溪。及千江百川之月。全入前溪。",
    "T36n1736_029:0223c22": "所以爾者。一切處月不離本月故。本月落",
    "T36n1736_029:0223c23": "溪。則千處俱落。第三約表者。文殊主般若",
    "T36n1736_029:0223c24": "門。若約觀照般若。智了萬境無非般若。",
    "T36n1736_029:0223c25": "若白日麗天無物不照矣。若實相般若無",
    "T36n1736_029:0223c26": "法非實相體故。無非般若。猶水全遍波無",
    "T36n1736_029:0223c27": "波非水。即大般若云。般若波羅蜜多清淨故",
    "T36n1736_029:0223c28": "色清淨。色清淨故一切智智清淨。何以故。",
    "T36n1736_029:0223c29": "若般若波羅蜜多清淨。若色清淨若一切智",
    "T36n1736_029:0224a01": "智清淨。無二無二分無別無斷故。通於觀",
    "T36n1736_029:0224a02": "照及實相也。二正顯偈。疏然觀資理成等者。",
    "T36n1736_029:0224a03": "以賢首有上二意。各別科文。初約境顯理",
    "T36n1736_029:0224a04": "中。十偈為三。初一法超情表。次八會事歸",
    "T36n1736_029:0224a05": "理。後一事如理融。成前一會。即一切會等",
    "T36n1736_029:0224a06": "事無障礙也。二約心令泯絕諸見。依此釋",
    "T36n1736_029:0224a07": "經十偈為六。初之二頌頌於放光佛。令離",
    "T36n1736_029:0224a08": "見。次一頌會前光所照處。以明離見。三有",
    "T36n1736_029:0224a09": "三頌會前所現本法會等。以明離見。四有",
    "T36n1736_029:0224a10": "二頌別會諸菩薩大眾。以明離見。五有一",
    "T36n1736_029:0224a11": "頌會前所照眾生。六末後一頌明前法會周",
    "T36n1736_029:0224a12": "遍所由。今疏意明不為兩般合成一釋。顯",
    "T36n1736_029:0224a13": "理離見二義相成。故總出所以。云觀資理成。",
    "T36n1736_029:0224a14": "若不見理不成觀照故。理由觀顯者。不得",
    "T36n1736_029:0224a15": "觀照安能會理。理無廢興弘之由人。故觀",
    "T36n1736_029:0224a16": "成契理。諸見自亡故合為一釋。皆帶顯理",
    "T36n1736_029:0224a17": "破見之義。一一具於逼別二意故。初偈反顯",
    "T36n1736_029:0224a18": "明違理起見為過失生。後九順。明會理則",
    "T36n1736_029:0224a19": "理顯而見息也。疏。本無有著誰為無著者。",
    "T36n1736_029:0224a20": "如黐膠粘人則有著不著之者虛空不粘。",
    "T36n1736_029:0224a21": "誰為不著空中膠者。疏。情盡理現即名作",
    "T36n1736_029:0224a22": "佛者。此順禪宗即事理無礙門也。約普賢",
    "T36n1736_029:0224a23": "門。正是華嚴即事事無礙門也。約行布說。",
    "T36n1736_029:0224a24": "此為千里之初步也。疏。亦顯光所照處以明",
    "T36n1736_029:0224a25": "離見者。上約通明。今約別說。令離妄動即",
    "T36n1736_029:0224a26": "是破見。知真法界不應動故。即是顯理。此",
    "T36n1736_029:0224a27": "句全是大般若曼殊室利分。經云。若菩薩不",
    "T36n1736_029:0224a28": "動法界。知真法界不應動搖。不可思議。",
    "T36n1736_029:0224a29": "不可戲論。如是能入一切相也。言不動而",
    "T36n1736_029:0224b01": "了故成勝智者。此句觀益。諸偈雖同皆是。",
    "T36n1736_029:0224b02": "佛果差別之德。而皆與於觀相相順故。稱",
    "T36n1736_029:0224b03": "不動而知。以釋當成勝智。疏。我即法性更不",
    "T36n1736_029:0224b04": "證入下。釋上平等即無能所。故曰無住。然",
    "T36n1736_029:0224b05": "有二意。一上二句明一性不分。故無能所。",
    "T36n1736_029:0224b06": "猶如一指不能自觸。二法性無性復何所入",
    "T36n1736_029:0224b07": "者。明性空故無能所入。亦如虛空不住虛",
    "T36n1736_029:0224b08": "空。此亦大般若曼殊室利分意。彼經云。佛",
    "T36n1736_029:0224b09": "告文殊。汝於佛法豈不趣求。文殊言。世尊",
    "T36n1736_029:0224b10": "我今不見有法非佛法者。何所趣求。釋",
    "T36n1736_029:0224b11": "曰。此即一性意也。次佛問云。汝於佛法已",
    "T36n1736_029:0224b12": "成就耶。文殊答言。我都不見法可名佛法。",
    "T36n1736_029:0224b13": "何所成就。釋曰。即性空意也。次佛又言。汝",
    "T36n1736_029:0224b14": "豈不得無著性耶。文殊答云。我即無著。豈",
    "T36n1736_029:0224b15": "無著性復得無著。釋曰。即今疏云。我即法性",
    "T36n1736_029:0224b16": "更不證入。疏。故般若文殊分云下引證。前即",
    "T36n1736_029:0224b17": "闇用二意。今即顯證無住。是彼次後經文。",
    "T36n1736_029:0224b18": "疏。智論答云。平等即是三寶者。即八十五論。",
    "T36n1736_029:0224b19": "亦是經文。須菩提問佛。若無差別云何有三",
    "T36n1736_029:0224b20": "寶。佛答。即今疏文。疏。又上第三偈下。收上",
    "T36n1736_029:0224b21": "四偈成一不二法門。即淨名經寂根菩薩曰。",
    "T36n1736_029:0224b22": "佛法眾為二。佛即是法法即是眾。是三寶皆",
    "T36n1736_029:0224b23": "無為相。與虛空等。一切法亦爾。能隨此行",
    "T36n1736_029:0224b24": "者。是為入不二法門。疏下經云。無上摩訶薩",
    "T36n1736_029:0224b25": "遠離眾生想者。即第十六經。無上慧菩薩偈",
    "T36n1736_029:0224b26": "下半云。無有能過者。故號為無上。今無生",
    "T36n1736_029:0224b27": "可壞即離眾生想。疏謂一與多下。上標舉二",
    "T36n1736_029:0224b28": "門。今正將緣起相由所以。釋一多相容之",
    "T36n1736_029:0224b29": "門。此中大意凡所知所起即無有力。若能知",
    "T36n1736_029:0224c01": "能起即是有力。廣如玄文。疏由此緣起下。",
    "T36n1736_029:0224c02": "結破靜法。彼云。此偈了一多平等。謂解多",
    "T36n1736_029:0224c03": "由一起。解一由多生。無一不成多無多",
    "T36n1736_029:0224c04": "亦無一。了彼一多相由生起。一多之念息。",
    "T36n1736_029:0224c05": "一多相平等。此會差別歸平等性。理事無",
    "T36n1736_029:0224c06": "礙非事事無礙。應審思其文。勿謬解也。釋",
    "T36n1736_029:0224c07": "曰。今疏即賢首意。此公破師言。是謬解故。",
    "T36n1736_029:0224c08": "今結示即符昔大義中之一也。此公意云。是",
    "T36n1736_029:0224c09": "理事無礙者。以例前諸偈。多約會事歸理。",
    "T36n1736_029:0224c10": "一切平等拂諸見故。不合是事事無礙故。",
    "T36n1736_029:0224c11": "今先出此偈本意。言由此緣起成前平等",
    "T36n1736_029:0224c12": "者。上云本會則住無所住。新集則入無所",
    "T36n1736_029:0224c13": "入等。皆平等義。何以得此皆平等耶。特由",
    "T36n1736_029:0224c14": "緣起互相由故。且如本會。與彼十方新集",
    "T36n1736_029:0224c15": "之會。共成緣起由因。本會有十方故。十是",
    "T36n1736_029:0224c16": "所起。所起無體即是本會由因。十方說本",
    "T36n1736_029:0224c17": "會故。本是所起。所起無力故入十方故。由",
    "T36n1736_029:0224c18": "緣起成前一切皆悉平等。言由前平等成此",
    "T36n1736_029:0224c19": "緣起者。謂一有定性不由於多。多有定",
    "T36n1736_029:0224c20": "性不由於一。今由一無定性。假多而起。",
    "T36n1736_029:0224c21": "多無定性。由一而生。故由無性平等之義。",
    "T36n1736_029:0224c22": "方成緣起。若有一可一此是自性一。若有",
    "T36n1736_029:0224c23": "多可多此是定性多。若是定性多。多不因",
    "T36n1736_029:0224c24": "於一。若是定性一。一不因於多。今由多故",
    "T36n1736_029:0224c25": "一。此一不自一今由一故多。此多不自多。",
    "T36n1736_029:0224c26": "多不自多。此多則無力。此一不自一。此一",
    "T36n1736_029:0224c27": "則無力。無力隨有力。一多互相收。故隨一",
    "T36n1736_029:0224c28": "佛會即一切佛會。法界一切會即是一法會",
    "T36n1736_029:0224c29": "故。此一法會不動而常遍。不分而常多。前後",
    "T36n1736_029:0225a01": "互相成如何不信。故賢首云。緣起法界理數",
    "T36n1736_029:0225a02": "常。爾。應細深思自當見耳。觀此疏文。",
    "T36n1736_029:0225a03": "似此弟子當聽之時。早已不受特令深",
    "T36n1736_029:0225a04": "思故。疏。結云不信事事無礙恐未著深思",
    "T36n1736_029:0225a05": "也。",
    "T36n1736_029:0225a06": "大方廣佛華嚴經隨疏演義鈔卷第二十九"
}