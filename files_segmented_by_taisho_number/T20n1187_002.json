{
    "T20n1187_002:0811b05": "佛說最勝妙吉祥根本智最上祕",
    "T20n1187_002:0811b06": "密一切名義三摩地分卷下",
    "T20n1187_002:0811b08": "西天釋經三藏朝奉大夫試鴻臚卿",
    "T20n1187_002:0811b09": "傳法大師臣施護奉　詔譯",
    "T20n1187_002:0811b10": "　此勝成就法　　能最上變化",
    "T20n1187_002:0811b11": "　出現種種身　　清淨諸惡趣",
    "T20n1187_002:0811b12": "　與一切眾生　　為主為所依",
    "T20n1187_002:0811b13": "　一切眾生界　　普令得度脫",
    "T20n1187_002:0811b14": "　入煩惱戰陣　　為勇猛堅固",
    "T20n1187_002:0811b15": "　諸無智大怨　　破滅無有餘",
    "T20n1187_002:0811b16": "　勇猛心無退　　威勝大吉祥",
    "T20n1187_002:0811b17": "　現無畏色相　　一切皆敬伏",
    "T20n1187_002:0811b18": "　或現威勢身　　百臂期剋相",
    "T20n1187_002:0811b19": "　或復作下足　　按地現舞相",
    "T20n1187_002:0811b20": "　或現吉祥臂　　住空而自在",
    "T20n1187_002:0811b21": "　或一足接地　　成大曼拏羅",
    "T20n1187_002:0811b22": "　或舒足一指　　出過梵天界",
    "T20n1187_002:0811b23": "　當了諸變化　　皆一法無二",
    "T20n1187_002:0811b24": "　諸法中自在　　最勝第一義",
    "T20n1187_002:0811b25": "　種種表色等　　皆神力所作",
    "T20n1187_002:0811b26": "　一切心識法　　從方便出生",
    "T20n1187_002:0811b27": "　過去諸有染　　成三有差別",
    "T20n1187_002:0811b28": "　彼最上空性　　真實無所動",
    "T20n1187_002:0811b29": "　如秋月初現　　雲暗皆清淨",
    "T20n1187_002:0811c01": "　法界曼拏羅　　貪等不能染",
    "T20n1187_002:0811c02": "　最上摩尼寶　　現帝青大青",
    "T20n1187_002:0811c03": "　為最勝吉祥　　佛化所莊嚴",
    "T20n1187_002:0811c04": "　現神足大步　　三界普振動",
    "T20n1187_002:0811c05": "　所有三摩地　　正念持自性",
    "T20n1187_002:0811c06": "　彼四念處等　　如實而分別",
    "T20n1187_002:0811c07": "　開敷七覺華　　香聞於一切",
    "T20n1187_002:0811c08": "　宣說八正道　　圓滿諸智果",
    "T20n1187_002:0811c09": "　如來功德海　　出生一切法",
    "T20n1187_002:0811c10": "　普令諸有情　　成正等覺道",
    "T20n1187_002:0811c11": "　一切眾生類　　無著如虛空",
    "T20n1187_002:0811c12": "　眾生意所生　　眾生速疾意",
    "T20n1187_002:0811c13": "　眾生根欲性　　彼一切差別",
    "T20n1187_002:0811c14": "　了五蘊實義　　見五蘊清淨",
    "T20n1187_002:0811c15": "　一切化所作　　一切所化事",
    "T20n1187_002:0811c16": "　一切化所說　　皆住真實際",
    "T20n1187_002:0811c17": "　彼十二有支　　十二相清淨",
    "T20n1187_002:0811c18": "　四聖諦教相　　八智所覺了",
    "T20n1187_002:0811c19": "　十二相實義　　十六相真實",
    "T20n1187_002:0811c20": "　二十正覺相　　覺了一切法",
    "T20n1187_002:0811c21": "　此等諸法相　　皆佛所化說",
    "T20n1187_002:0811c22": "　出現諸化身　　令一切觀察",
    "T20n1187_002:0811c23": "　於一剎那間　　現一切三昧",
    "T20n1187_002:0811c24": "　於一剎那間　　了一切心法",
    "T20n1187_002:0811c25": "　宣諸乘方便　　普利諸世間",
    "T20n1187_002:0811c26": "　雖顯說三乘　　住一乘聖果",
    "T20n1187_002:0811c27": "　煩惱界清淨　　即諸業界盡",
    "T20n1187_002:0811c28": "　度煩惱海已　　住諸法相應",
    "T20n1187_002:0811c29": "　煩惱隨煩惱　　斷滅無有餘",
    "T20n1187_002:0812a01": "　起悲智方便　　自利利世間",
    "T20n1187_002:0812a02": "　若一切想斷　　諸識法即滅",
    "T20n1187_002:0812a03": "　息眾生意境　　出過眾生意",
    "T20n1187_002:0812a04": "　眾生意安住　　諸心法平等",
    "T20n1187_002:0812a05": "　眾生意喜生　　眾生意大樂",
    "T20n1187_002:0812a06": "　成就最勝雲　　能離諸雲暗",
    "T20n1187_002:0812a07": "　三世大覺尊　　為大功德聚",
    "T20n1187_002:0812a08": "　五蘊三時義　　剎那盡觀察",
    "T20n1187_002:0812a09": "　剎那能證悟　　一切佛自性",
    "T20n1187_002:0812a10": "　無著最上身　　是即身實相",
    "T20n1187_002:0812a11": "　出現諸色像　　大摩尼寶幢",
    "T20n1187_002:0812a12": "　諸佛正覺尊　　無上大菩提",
    "T20n1187_002:0812a13": "　說三部大呪　　離文字分別",
    "T20n1187_002:0812a14": "　諸明呪勝義　　無文字等相",
    "T20n1187_002:0812a15": "　五文字大空　　百字相亦空",
    "T20n1187_002:0812a16": "　一切相非相　　及十六相等",
    "T20n1187_002:0812a17": "　無相無所動　　住四禪定心",
    "T20n1187_002:0812a18": "　一切定分通　　三摩地所攝",
    "T20n1187_002:0812a19": "　三摩地勝身　　一切身自在",
    "T20n1187_002:0812a20": "　化身最上身　　諸佛所變化",
    "T20n1187_002:0812a21": "　十方皆自化　　如理度世間",
    "T20n1187_002:0812a22": "　所有諸天主　　天輔并天眾",
    "T20n1187_002:0812a23": "　及阿摩囉天　　乃至阿修羅",
    "T20n1187_002:0812a24": "　如是等諸天　　佛神通變化",
    "T20n1187_002:0812a25": "　一一皆調伏　　住諸佛三昧",
    "T20n1187_002:0812a26": "　十方世界中　　一最勝導師",
    "T20n1187_002:0812a27": "　為大法施主　　廣度諸有海",
    "T20n1187_002:0812a28": "　以慈悲二法　　為堅固鎧甲",
    "T20n1187_002:0812a29": "　執智慧劍等　　破煩惱大敵",
    "T20n1187_002:0812b01": "　所有四種魔　　及諸魔眷屬",
    "T20n1187_002:0812b02": "　壞善法難調　　正覺悉調伏",
    "T20n1187_002:0812b03": "　天魔歸佛已　　悉捨我慢心",
    "T20n1187_002:0812b04": "　作恭敬供養　　如來最勝師",
    "T20n1187_002:0812b05": "　佛於三界中　　運神足大步",
    "T20n1187_002:0812b06": "　開示三明法　　六通六念等",
    "T20n1187_002:0812b07": "　菩薩摩訶薩　　過去世威力",
    "T20n1187_002:0812b08": "　究竟波羅蜜　　了真實勝慧",
    "T20n1187_002:0812b09": "　一切我自在　　勝補特伽羅",
    "T20n1187_002:0812b10": "　喻所不能喻　　智所不能知",
    "T20n1187_002:0812b11": "　最上法施主　　宣說四印義",
    "T20n1187_002:0812b12": "　為利益世間　　出生三乘法",
    "T20n1187_002:0812b13": "　第一義清淨　　三世勝妙主",
    "T20n1187_002:0812b14": "　諸所作吉祥　　妙德勝根本",
    "T20n1187_002:0812b15": "　歸命金剛大施願　　歸命真如實際理",
    "T20n1187_002:0812b16": "　歸命空性勝妙藏　　歸命無上佛菩提",
    "T20n1187_002:0812b17": "　歸命佛所愛樂法　　頂禮歸命佛智身",
    "T20n1187_002:0812b18": "　歸命諸佛大喜王　　頂禮歸命佛大悅",
    "T20n1187_002:0812b19": "　歸命諸佛正念法　　頂禮歸命佛大笑",
    "T20n1187_002:0812b20": "　歸命佛所說正語　　頂禮歸命佛自性",
    "T20n1187_002:0812b21": "　歸命不從諸有生　　歸命正智所出生",
    "T20n1187_002:0812b22": "　歸命虛空自性生　　歸命出生一切智",
    "T20n1187_002:0812b23": "　歸命最上幻化網　　歸命諸佛大嬉戲",
    "T20n1187_002:0812b24": "　一切有情所稱讚　　是故歸命正智聚",
    "T20n1187_002:0812b25": "復次金剛手菩薩大執金剛者。如我所說祕",
    "T20n1187_002:0812b26": "密名義。是即一切如來智頂。一切如來智身。",
    "T20n1187_002:0812b27": "妙吉祥根本正智所生。諸佛最勝不共功德",
    "T20n1187_002:0812b28": "清淨圓滿。最上稱讚大喜樂法。廣大神通威",
    "T20n1187_002:0812b29": "德勝義。身口意業祕密清淨。諸波羅蜜諸地",
    "T20n1187_002:0812c01": "功德。清淨圓滿無所減失。福智所生彼一切",
    "T20n1187_002:0812c02": "法圓滿清淨。此名最上無比勝義。由此法故",
    "T20n1187_002:0812c03": "未得果者悉皆令得。是為一切如來無上法",
    "T20n1187_002:0812c04": "眼總持勝義。如實了知如理宣說。",
    "T20n1187_002:0812c05": "金剛手汝今當知此祕密名義。一切諸佛威",
    "T20n1187_002:0812c06": "力所持。是為最上大幻化義。諸呪法中大無",
    "T20n1187_002:0812c07": "能勝。最上白法圓滿清淨。乃至一切智智身",
    "T20n1187_002:0812c08": "口意祕密真實。能證一切如來正等正覺現",
    "T20n1187_002:0812c09": "前三昧。善入一切如來無上法界。一切魔力",
    "T20n1187_002:0812c10": "無能勝者。成就如來十力功德。出過菩薩所",
    "T20n1187_002:0812c11": "有十力。成就一切智智出過諸智一切法所",
    "T20n1187_002:0812c12": "歸。普集諸佛教無垢清淨。福智所生廣大圓",
    "T20n1187_002:0812c13": "滿。諸大菩薩以為眷屬。增長熾盛雖處一切",
    "T20n1187_002:0812c14": "聲聞緣覺人天剎中。隨順彼法而常安住最",
    "T20n1187_002:0812c15": "上大乘。出生菩薩無邊勝行。畢竟通達諸",
    "T20n1187_002:0812c16": "聖道法。自得解脫已。復能出生變化一切道",
    "T20n1187_002:0812c17": "行不斷佛種。具大智慧住菩薩族。攝受一切",
    "T20n1187_002:0812c18": "最勝語業。破壞一切諸外道教。作勇健軍降",
    "T20n1187_002:0812c19": "伏四魔得無能勝。又能普攝一切眾生。開示",
    "T20n1187_002:0812c20": "聖道出生一切法。常住三摩地行四梵行。而",
    "T20n1187_002:0812c21": "於禪那心住一境。成就瑜伽身語意業已。得",
    "T20n1187_002:0812c22": "斷盡一切煩惱及隨煩惱。即能離繫一切結",
    "T20n1187_002:0812c23": "縛。大智所解脫。寂靜一切心。止息一切障。斷",
    "T20n1187_002:0812c24": "滅一切見。遠離一切相。能閉一切不善趣門。",
    "T20n1187_002:0812c25": "於實諦道皆悉解脫摧生死輪。轉大法輪立",
    "T20n1187_002:0812c26": "大法幢。安住如來廣大法教。隨順機宜宣說",
    "T20n1187_002:0812c27": "諸法。速疾成就祕密行門。觀察一切菩薩自",
    "T20n1187_002:0812c28": "性。圓滿智慧波羅蜜門。覺了一切菩薩空性。",
    "T20n1187_002:0812c29": "證悟一切無二解脫。出生一切波羅蜜法。通",
    "T20n1187_002:0813a01": "達一切波羅蜜法。圓滿清淨一切地位。此祕",
    "T20n1187_002:0813a02": "密名義總攝聲聞四聖諦法。及彼四念處乃",
    "T20n1187_002:0813a03": "至八聖道法。如是諸法差別。而以一心覺了",
    "T20n1187_002:0813a04": "無二。是名圓滿諸佛功德。",
    "T20n1187_002:0813a05": "復次金剛手菩薩大執金剛者。此祕密名義",
    "T20n1187_002:0813a06": "是一切眾生最勝身語意業成就行門。息除",
    "T20n1187_002:0813a07": "眾生一切罪法。清淨一切惡趣。斷除一切業",
    "T20n1187_002:0813a08": "障。永不受生八難報處。息除八種大怖畏事。",
    "T20n1187_002:0813a09": "破壞一切惡夢不祥。不起一切不善境想。破",
    "T20n1187_002:0813a10": "壞一切極惡境界。遠離一切魔業。一切非理",
    "T20n1187_002:0813a11": "作意不復暫起。斷除一切我執見等。不生一",
    "T20n1187_002:0813a12": "切憂苦煩惱。增長一切福智善根。安住一切",
    "T20n1187_002:0813a13": "如來心真實。一切菩薩祕密真實。一切聲聞",
    "T20n1187_002:0813a14": "緣覺祕密真實。一切印相明呪真實。隨順一",
    "T20n1187_002:0813a15": "切如理語業正念正知。此法又能於現世中。",
    "T20n1187_002:0813a16": "增長智慧無諸疾病。色力具足富樂自在。吉",
    "T20n1187_002:0813a17": "祥清淨增長善法。得大名稱歌詠讚歎人所",
    "T20n1187_002:0813a18": "愛樂。此祕密法有大利益。息除一切疾病大",
    "T20n1187_002:0813a19": "怖。一切邪妄使令真實。一切不善相皆令善",
    "T20n1187_002:0813a20": "相。一切不勝悉使殊勝一切不祥而令吉祥。",
    "T20n1187_002:0813a21": "諸無主者為作主宰。諸無依者而為依止。諸",
    "T20n1187_002:0813a22": "無救者為作救護。無歸向者為作所歸。處暗",
    "T20n1187_002:0813a23": "暝者為作燈明。無所趣者為彼開示真實正",
    "T20n1187_002:0813a24": "道。沈沒生死海者為作舡筏真實濟渡。為",
    "T20n1187_002:0813a25": "大醫王療治眾病。以真實慧了性無性世智",
    "T20n1187_002:0813a26": "真實。照破一切癡暗盲暝。作大如意寶王隨",
    "T20n1187_002:0813a27": "諸眾生。有所求願皆得圓滿。又此祕密法是",
    "T20n1187_002:0813a28": "為真實一切智智妙吉祥智身。所得圓滿清",
    "T20n1187_002:0813a29": "淨出現智身。真實五眼所得六波羅蜜。真實",
    "T20n1187_002:0813b01": "圓滿最上法施。無虛妄怖得十地法。安住真",
    "T20n1187_002:0813b02": "實福智所生。三摩地分圓滿具足。安住一法",
    "T20n1187_002:0813b03": "離二法相。真如實際離諸有色無別法性。善",
    "T20n1187_002:0813b04": "住禪那真如實際。色相清淨離諸妄相。如來",
    "T20n1187_002:0813b05": "自性正智出生。諸相大空色性無著於何有",
    "T20n1187_002:0813b06": "見。諸相離見即得諸法。是即真實祕密名義。",
    "T20n1187_002:0813b07": "謂從無二法性出生勝義。能持說者皆亦如",
    "T20n1187_002:0813b08": "是。",
    "T20n1187_002:0813b09": "復次金剛手菩薩大執金剛者。此妙吉祥根",
    "T20n1187_002:0813b10": "本智一切如來智身智頂純一無二最上最勝",
    "T20n1187_002:0813b11": "祕密名義三摩地分。是大摩尼寶髻莊嚴。一",
    "T20n1187_002:0813b12": "切教中無能勝法。若有諸修真言行者。於",
    "T20n1187_002:0813b13": "此祕密真言行門樂修習者。當須選擇吉祥",
    "T20n1187_002:0813b14": "勝地。隨力隨時作曼拏羅。安布毘盧遮那如",
    "T20n1187_002:0813b15": "來幀像隨分供養。最上一心諦實觀想。所安",
    "T20n1187_002:0813b16": "聖像專注繫念離諸散亂。然後以正語業日",
    "T20n1187_002:0813b17": "日三時。受持諷誦記念思惟。祕密明呪當持",
    "T20n1187_002:0813b18": "誦時。心語相應文句圓正無令雜亂。起信解",
    "T20n1187_002:0813b19": "心真實作意。於此祕密真言行門。如是修習",
    "T20n1187_002:0813b20": "得精熟已。即得一切所欲如意。了知諸法最",
    "T20n1187_002:0813b21": "上勝義。證無礙慧無二分別信心具足。悉能",
    "T20n1187_002:0813b22": "了知彼三世事。復得一切諸佛菩薩來現其",
    "T20n1187_002:0813b23": "前。開示出生一切法門。而能照達我法自性。",
    "T20n1187_002:0813b24": "如是瑜伽行人既成就已。即能作諸變化。現",
    "T20n1187_002:0813b25": "執金剛大忿怒王。能調一切難調伏者。救度",
    "T20n1187_002:0813b26": "世間作大利益。現眾色身有大光明。復能成",
    "T20n1187_002:0813b27": "就一切。明呪印相三昧曼拏羅法。而作最勝",
    "T20n1187_002:0813b28": "大呪明王。所有一切極惡頻那夜迦。乃至魔",
    "T20n1187_002:0813b29": "及魔族。於晝夜中而常衛護。於一切處不現",
    "T20n1187_002:0813c01": "其身而常隨逐。不令諸惡伺得其便。復得一",
    "T20n1187_002:0813c02": "切諸佛菩薩加哀。建立一切身語意業常住正",
    "T20n1187_002:0813c03": "法。諸佛菩薩共所攝受。獲一切法無畏辯才。",
    "T20n1187_002:0813c04": "通達聲聞緣覺所有諸法。而能觀照無我自",
    "T20n1187_002:0813c05": "性。所有梵王帝釋。嚕捺囉天那羅延天。童子",
    "T20n1187_002:0813c06": "天大自在天。迦哩底迦天大黑天。難禰計說",
    "T20n1187_002:0813c07": "囉天。火天水天風天訶利帝等。乃至十方護",
    "T20n1187_002:0813c08": "世。如是等一切天眾。於晝夜中亦常衛護。令",
    "T20n1187_002:0813c09": "彼瑜伽行者行住坐臥常得安隱。常住三摩",
    "T20n1187_002:0813c10": "呬多離諸散亂。若獨止一處若入多人眾中。",
    "T20n1187_002:0813c11": "乃至或入王城聚落村邑巷陌空舍山林江河",
    "T20n1187_002:0813c12": "等處。若住若起於一切時一切所作。彼諸天",
    "T20n1187_002:0813c13": "等而常密護。又復晝夜若止自舍或居他處。",
    "T20n1187_002:0813c14": "復有天龍夜叉乾闥婆阿修羅迦樓羅緊那羅",
    "T20n1187_002:0813c15": "摩睺羅伽人非人等。及諸宿曜并諸鬼眾。所",
    "T20n1187_002:0813c16": "謂聖曜母眾七母眾。乃至藥剎尼眾囉剎西",
    "T20n1187_002:0813c17": "眾。必舍唧眾如是等眾。咸各與諸眷屬常來",
    "T20n1187_002:0813c18": "衛護。令其修習瑜伽行者。得最勝身色力堅",
    "T20n1187_002:0813c19": "固無諸疾病。壽命增長獲大吉祥。",
    "T20n1187_002:0813c20": "復次金剛手菩薩大執金剛者。若有修習瑜",
    "T20n1187_002:0813c21": "伽行人。於此一切祕密名義三摩地分大摩",
    "T20n1187_002:0813c22": "尼寶髻。能日三時專注持誦記念勤修。而復",
    "T20n1187_002:0813c23": "住心觀想本尊聖像。從妙吉祥正智起變化",
    "T20n1187_002:0813c24": "身。出現無邊種種色相。如是觀已。不久即現",
    "T20n1187_002:0813c25": "所觀色相。又復即見諸佛菩薩。於虛空中出",
    "T20n1187_002:0813c26": "現無數種種色身。又復修習瑜伽行者。以是",
    "T20n1187_002:0813c27": "最勝法功德故。永不復墮一切惡趣。於當來",
    "T20n1187_002:0813c28": "世不生卑賤種族。不生邊地不處下劣根性。",
    "T20n1187_002:0813c29": "不與諸根不完具者同所受生。又復不生諸",
    "T20n1187_002:0814a01": "邪見家。非佛剎土而不受生。佛不出世宣說",
    "T20n1187_002:0814a02": "正法亦不受生。永不生於長壽天中。永不生",
    "T20n1187_002:0814a03": "於五濁惡世。不生饑饉刀兵劫中。世世生中",
    "T20n1187_002:0814a04": "遠離怨對賊盜等怖。凡所生處不受貧苦。名",
    "T20n1187_002:0814a05": "譽稱讚所不能動。世世所生常生善族。人相",
    "T20n1187_002:0814a06": "具足端正圓滿。於世間中人所愛敬。常受快",
    "T20n1187_002:0814a07": "樂離諸憂惱。凡所生處人皆喜見。出言誠",
    "T20n1187_002:0814a08": "諦人所信受。世世生生得宿命智。具大財富",
    "T20n1187_002:0814a09": "有大眷屬。增長無盡一切眾生最上功德皆",
    "T20n1187_002:0814a10": "悉具足。六波羅蜜自性功德亦復具足。修四",
    "T20n1187_002:0814a11": "梵行圓滿具足。正念正知方便願力皆得具",
    "T20n1187_002:0814a12": "足。通達一切清淨教法。語業自在得大無畏。",
    "T20n1187_002:0814a13": "凡所對論詞辯無礙。復能安慰一切眾生。如",
    "T20n1187_002:0814a14": "阿闍梨師長無異。昔所未聞一切法分。乃至",
    "T20n1187_002:0814a15": "世間一切文典。及外論等皆悉通達。得大辯",
    "T20n1187_002:0814a16": "才戒足壽命。清淨圓滿。常樂出家具諸禁戒。",
    "T20n1187_002:0814a17": "於一切智永不忘失。大菩提心堅固不壞。出",
    "T20n1187_002:0814a18": "過聲聞緣覺境界。亦不樂於彼等法中。金剛",
    "T20n1187_002:0814a19": "手諸修瑜伽行者。獲如是無量功德皆悉具",
    "T20n1187_002:0814a20": "足。速疾成就大菩提果。此祕密名義復有無",
    "T20n1187_002:0814a21": "量無邊大功德分圓滿具足。假使無量劫中",
    "T20n1187_002:0814a22": "稱揚讚歎不能窮盡。",
    "T20n1187_002:0814a23": "復次金剛手菩薩大執金剛者。諸佛如來以",
    "T20n1187_002:0814a24": "大悲方便出現世間。於此祕密名義已得圓",
    "T20n1187_002:0814a25": "滿。福智所生成就阿耨多羅三藐三菩提。普",
    "T20n1187_002:0814a26": "集一切佛功德寶。無有少法而不圓滿。廣為",
    "T20n1187_002:0814a27": "一切眾生。遍十方剎擊大法鼓。普令安住無",
    "T20n1187_002:0814a28": "上正法。諸佛所說諸法中王。所謂如是大明",
    "T20n1187_002:0814a29": "曰。",
    "T20n1187_002:0814b01": "唵(引)薩哩嚩(二合)達哩摩(二合引)婆(引)嚩莎婆(引)",
    "T20n1187_002:0814b02": "嚩尾秫提(一句)達哩摩(二合)作芻(二)阿阿(引)暗惡",
    "T20n1187_002:0814b03": "(三)",
    "T20n1187_002:0814b04": "一切法自性清淨不生不滅一切如來智身妙",
    "T20n1187_002:0814b05": "吉祥清淨根本所生。所謂。",
    "T20n1187_002:0814b06": "阿(引)惡",
    "T20n1187_002:0814b07": "一切如來根本心。所謂。",
    "T20n1187_002:0814b08": "訶囉訶囉唵(引)吽(引)紇哩(二合引)",
    "T20n1187_002:0814b09": "一切如來智頂一切如來勝語自在廣大語業",
    "T20n1187_002:0814b10": "一切法無垢虛空清淨法界智藏所謂。",
    "T20n1187_002:0814b11": "阿(引)",
    "T20n1187_002:0814b12": "　爾時金剛手菩薩　　聞佛說是祕密法",
    "T20n1187_002:0814b13": "　歡喜合掌從座起　　頂禮釋迦牟尼尊",
    "T20n1187_002:0814b14": "　及彼諸佛賢聖眾　　最上金剛祕密主",
    "T20n1187_002:0814b15": "　一切忿怒大明王　　普伸敬已作是言",
    "T20n1187_002:0814b16": "　最上歡喜自在尊　　善哉善哉能善說",
    "T20n1187_002:0814b17": "　慈悲利我及眾生　　成就正等菩提果",
    "T20n1187_002:0814b18": "　佛為世間大導師　　引示咸歸解脫門",
    "T20n1187_002:0814b19": "　宣說最勝清淨道　　祕密瑜伽大教王",
    "T20n1187_002:0814b20": "　最上方廣甚深義　　普為世間作利益",
    "T20n1187_002:0814b21": "　此即諸佛聖境界　　一切如來盡宣說",
    "T20n1187_002:0814b22": "佛說最勝妙吉祥根本智最上祕密一切名義",
    "T20n1187_002:0814b23": "三摩地分卷下"
}