{
    "T46n1925_002:0675b23": "法界次第初門卷中之上",
    "T46n1925_002:0675b25": "陳隋國師智者大師撰",
    "T46n1925_002:0675b26": "九想初門第二十一",
    "T46n1925_002:0675b27": "一脹想　二青瘀想　三壞想　四血",
    "T46n1925_002:0675b28": "塗漫想　五膿爛想　六噉想　七散想",
    "T46n1925_002:0675b29": "　八骨想　九燒想",
    "T46n1925_002:0675c01": "次通明禪。而辯九想者。上所明禪。雖有定",
    "T46n1925_002:0675c02": "慧。但是實觀。未有得解之觀。則對治力弱。從",
    "T46n1925_002:0675c03": "九想已去。所明禪定。悉有得解之觀。於對治",
    "T46n1925_002:0675c04": "重煩惱病中。力用為強。如伐堅樹。若用軟斧。",
    "T46n1925_002:0675c05": "斷之不斷。應更取強斧。九想既是得解觀之",
    "T46n1925_002:0675c06": "初。故次而辯之此九通名想者。能轉心轉",
    "T46n1925_002:0675c07": "想。故名為想。所謂能轉不淨顛倒想。故此九",
    "T46n1925_002:0675c08": "法皆言想也。",
    "T46n1925_002:0675c09": "一脹想　若觀人死屍。肨脹如韋囊盛風。異",
    "T46n1925_002:0675c10": "於本相。是為脹想。",
    "T46n1925_002:0675c11": "二青瘀想　若觀死屍。皮肉黃赤瘀黑青",
    "T46n1925_002:0675c12": "黤。是為青瘀．想。",
    "T46n1925_002:0675c13": "三壞想　若觀死屍。風吹日曝。轉大裂壞",
    "T46n1925_002:0675c14": "在地。是為壞．想。",
    "T46n1925_002:0675c15": "四血塗漫想　若觀死屍。處處膿血流溢。",
    "T46n1925_002:0675c16": "污穢塗漫。是為血塗漫．想。",
    "T46n1925_002:0675c17": "五膿爛想　若觀死屍。蟲膿流出。皮肉壞",
    "T46n1925_002:0675c18": "爛。滂沱在地。是為膿爛．想。",
    "T46n1925_002:0675c19": "六噉想　若觀死屍。蟲蛆唼食。鳥挑其眼。狐",
    "T46n1925_002:0675c20": "狗咀嚼。虎狼爴裂是為噉想。",
    "T46n1925_002:0675c21": "七散想　若觀死屍。禽獸分裂。身形破散。筋",
    "T46n1925_002:0675c22": "斷骨離頭手交橫。是為散想。",
    "T46n1925_002:0675c23": "八骨想　若觀死屍。皮肉已盡。但見白骨。筋",
    "T46n1925_002:0675c24": "連或分散狼藉。如貝如珂。是為骨想也。",
    "T46n1925_002:0675c25": "九燒想　若觀死屍為火所焚。爆裂煙臭。薪",
    "T46n1925_002:0675c26": "盡形滅。同於灰土。假令不燒。亦歸磨滅。是為",
    "T46n1925_002:0675c27": "燒想。",
    "T46n1925_002:0675c28": "八念初門第二十二",
    "T46n1925_002:0675c29": "一念佛　二念法　三念僧　四念戒　五",
    "T46n1925_002:0676a01": "念捨　六念天　七念入出息　八念死",
    "T46n1925_002:0676a02": "次九想而辯八念者。為除恐怖也。若修九想",
    "T46n1925_002:0676a03": "時。思惟死屍可惡。因此驚怖。[嗇*欠]然毛竪。及為",
    "T46n1925_002:0676a04": "惡魔惱亂。憂懼轉增。若存心八念。恐怖即除。",
    "T46n1925_002:0676a05": "故以為次也。通言念者。內心存憶之異名也。",
    "T46n1925_002:0676a06": "專心存憶八種功德。故名為八念。非但能除",
    "T46n1925_002:0676a07": "世間驚怖。若能善修。亦除世間三界生死一",
    "T46n1925_002:0676a08": "切障難也。",
    "T46n1925_002:0676a09": "一念佛　若遭恐怖及眾障難之時。應當念",
    "T46n1925_002:0676a10": "佛。佛是多陀阿伽度阿羅訶三藐三佛陀。神",
    "T46n1925_002:0676a11": "德無量。如是念已。恐怖障難即除。",
    "T46n1925_002:0676a12": "二念法　若有恐怖障難之時。應當念法。佛",
    "T46n1925_002:0676a13": "法巧出得今世果無熱惱。不待時能到善處。",
    "T46n1925_002:0676a14": "通達無礙。是為念法。",
    "T46n1925_002:0676a15": "三念僧　念僧者。僧是佛弟子眾。具足五分",
    "T46n1925_002:0676a16": "法身。中有四雙八輩。三乘得果。應受供養",
    "T46n1925_002:0676a17": "禮事。世間無上福田。是為念增也。",
    "T46n1925_002:0676a18": "四念戒　念戒者。戒是能遮諸惡。安隱住處。",
    "T46n1925_002:0676a19": "是中戒有三種。所謂律儀戒定共戒道共戒。",
    "T46n1925_002:0676a20": "律儀能除身口諸惡。定共能遮煩惱惡覺。道",
    "T46n1925_002:0676a21": "共能破無明。得慧解脫。是為念戒。",
    "T46n1925_002:0676a22": "五念捨　念捨者。有二種。一者捨施捨。二者",
    "T46n1925_002:0676a23": "捨煩惱捨。捨施捨。能生大功德。捨煩惱捨。因",
    "T46n1925_002:0676a24": "此得智慧入涅槃。是為念捨也。",
    "T46n1925_002:0676a25": "六念天　念天者。謂四天王天。乃至他化自",
    "T46n1925_002:0676a26": "在天。復有四種天。一名天二生天三淨天四",
    "T46n1925_002:0676a27": "生淨天。如是等果報清淨。利安一切。是為念",
    "T46n1925_002:0676a28": "天。",
    "T46n1925_002:0676a29": "七念阿那　念阿那般那者。如十六特勝明。",
    "T46n1925_002:0676b01": "出入息也如是念時。能除心亂。入於正道。何",
    "T46n1925_002:0676b02": "況世間恐怖。是為念阿那般那也。",
    "T46n1925_002:0676b03": "八念死　念死者。有二種死。一者自死。二者",
    "T46n1925_002:0676b04": "他因緣死。是二種死。常隨此身。無可避處。是",
    "T46n1925_002:0676b05": "為念死。",
    "T46n1925_002:0676b06": "十想初門第二十三",
    "T46n1925_002:0676b07": "一無常想　二苦想　三無我想　四食不",
    "T46n1925_002:0676b08": "淨想　五世間不可樂想　六死想　七不",
    "T46n1925_002:0676b09": "淨想　八斷想　九離想　十盡想",
    "T46n1925_002:0676b10": "次八念而辯十想者。大智度論云。九想如縛",
    "T46n1925_002:0676b11": "賊十想如殺賊。若爾即應次前九想而明。但",
    "T46n1925_002:0676b12": "為修九想時。有恐怖等障故。須說八念。既得",
    "T46n1925_002:0676b13": "離諸恐怖。則心安無障。故次說十想也。通言",
    "T46n1925_002:0676b14": "想者。能轉心轉想也。能轉計常樂等。諸顛倒",
    "T46n1925_002:0676b15": "等想。故名為想。前三想為斷見諦惑說。中四",
    "T46n1925_002:0676b16": "想為斷思惟惑說。後三想為修無學道者說。",
    "T46n1925_002:0676b17": "是以。壞法之人。修此十想。能斷三界結使。證",
    "T46n1925_002:0676b18": "無漏之聖果也。",
    "T46n1925_002:0676b19": "一無常想　觀一切有為法無常。智慧相應",
    "T46n1925_002:0676b20": "想。名無常想。一切有為法有二種。一者眾生。",
    "T46n1925_002:0676b21": "二者國土。是二皆新新生滅。故無常也。",
    "T46n1925_002:0676b22": "二苦想　觀一切有為法苦。智慧相應想。名",
    "T46n1925_002:0676b23": "苦想。若有為法無常者。即是苦常為三苦八",
    "T46n1925_002:0676b24": "苦之所遷逼。故名苦也。",
    "T46n1925_002:0676b25": "三無我想　觀一切法等無我。智慧相應想。",
    "T46n1925_002:0676b26": "名無我想。若有為法悉是苦者即無我。以無",
    "T46n1925_002:0676b27": "自在故。亦以苦從緣生無有自性。無自性中。",
    "T46n1925_002:0676b28": "我不可得也。",
    "T46n1925_002:0676b29": "四食不淨想　觀諸飲食不淨。智慧相應想。",
    "T46n1925_002:0676c01": "名食不淨想。世間飲食。皆從不淨因緣。故有",
    "T46n1925_002:0676c02": "如肉從精血水道中生酥酪等。皆亦隨事觀",
    "T46n1925_002:0676c03": "之。悉是不淨也。",
    "T46n1925_002:0676c04": "五世間不可樂想　觀一切世間不可樂。智",
    "T46n1925_002:0676c05": "慧相應想。名為世間不可樂想。有二種世間。",
    "T46n1925_002:0676c06": "一者眾生。二者國土。有過惡無可樂也。",
    "T46n1925_002:0676c07": "六死想　觀死智慧相應想。名為死想。若一",
    "T46n1925_002:0676c08": "期果報。常為二種死之所逐者。則出息不報",
    "T46n1925_002:0676c09": "入息也。",
    "T46n1925_002:0676c10": "七不淨想　觀自他身不淨。智慧相應想。名",
    "T46n1925_002:0676c11": "為不淨想。若觀此身內有三十六物。外則九",
    "T46n1925_002:0676c12": "孔。惡露常流。從生至終。無一淨也。",
    "T46n1925_002:0676c13": "八斷想　觀涅槃離生死。智慧相應想。名為",
    "T46n1925_002:0676c14": "斷想。行者思惟。若涅槃清淨。無煩惱者。當斷",
    "T46n1925_002:0676c15": "結使證涅槃也。",
    "T46n1925_002:0676c16": "九離想　觀涅槃離生死。智慧相應想。名為",
    "T46n1925_002:0676c17": "離想。行者思惟。若涅槃清淨。離生死者。當離",
    "T46n1925_002:0676c18": "生死證涅槃也。",
    "T46n1925_002:0676c19": "十盡想　觀涅槃結使及生死盡。智慧相應",
    "T46n1925_002:0676c20": "想。名為盡想。行者思惟。若涅槃清淨。結使",
    "T46n1925_002:0676c21": "及生死。未盡結使。及生死業。證涅槃也。",
    "T46n1925_002:0676c22": "八背捨初門第二十四",
    "T46n1925_002:0676c23": "一內有色相外觀色　二內無色相外觀色",
    "T46n1925_002:0676c24": "　三淨背捨身作證　四虛空處背捨　五識",
    "T46n1925_002:0676c25": "處背捨　六無所有處背捨　七非有想非",
    "T46n1925_002:0676c26": "無想背捨　八滅受想背捨",
    "T46n1925_002:0676c27": "次十想而辯八背捨者。前九想十想。既是壞",
    "T46n1925_002:0676c28": "法對治觀門。則橫局而竪短。對治定觀諸禪。",
    "T46n1925_002:0676c29": "皆未具足。若證聖果。則無三明八解脫等。諸",
    "T46n1925_002:0677a01": "大功德也。今欲具明一切無漏對治。觀練熏",
    "T46n1925_002:0677a02": "修禪定。故次而辯之。若修此觀。練諸禪定。",
    "T46n1925_002:0677a03": "證聖果時。則成大力羅漢具足六通三明。及",
    "T46n1925_002:0677a04": "八解脫。願智頂禪。無諍三昧等。諸功德也。此",
    "T46n1925_002:0677a05": "八通名背捨者。大智度論云。背是淨潔五欲。",
    "T46n1925_002:0677a06": "捨是著心。故名背捨。若發真無漏慧。斷三界",
    "T46n1925_002:0677a07": "結業盡。即名解脫也。",
    "T46n1925_002:0677a08": "一內有色相外觀色　內有色相者。不壞內",
    "T46n1925_002:0677a09": "色。不滅內色相也。外觀色者。不壞外色。不滅",
    "T46n1925_002:0677a10": "外色相。以是不淨心觀外色。所以然者。為修",
    "T46n1925_002:0677a11": "流光故。不應初背捨中壞滅內身骨人也。欲",
    "T46n1925_002:0677a12": "界結使難斷。故須以不淨心觀外色也。此初",
    "T46n1925_002:0677a13": "背捨位在初禪。能捨自他及下地。故名背捨。",
    "T46n1925_002:0677a14": "二內無色相外觀色　內無色相者。壞內色。",
    "T46n1925_002:0677a15": "滅內色相也。外觀色者。不壞外色。不滅外色",
    "T46n1925_002:0677a16": "相。以是不淨心觀外色。所以然者。行者為入",
    "T46n1925_002:0677a17": "二禪內淨故。壞滅內骨人。欲界結使難斷故。",
    "T46n1925_002:0677a18": "猶觀外不淨之相也。",
    "T46n1925_002:0677a19": "三淨背捨身作證　淨者緣淨故名淨。行者。",
    "T46n1925_002:0677a20": "除外不淨相。但於定中。練八色光明。清淨皎",
    "T46n1925_002:0677a21": "潔猶如妙寶之色。故名緣淨身作證者。以無",
    "T46n1925_002:0677a22": "受著心。而受三禪中遍身樂故名身作證也。",
    "T46n1925_002:0677a23": "四虛空處背捨　若滅根本四禪色。及三背",
    "T46n1925_002:0677a24": "捨四勝處。八一切處中色。一心緣無邊虛空",
    "T46n1925_002:0677a25": "而入定即觀此定依陰入界。故有無常苦空",
    "T46n1925_002:0677a26": "無我虛誑不實。心生厭背。而不受著。深入一",
    "T46n1925_002:0677a27": "向不迴。是為虛空處背捨。",
    "T46n1925_002:0677a28": "五識處背捨　若捨虛空。一心緣識入定時。",
    "T46n1925_002:0677a29": "即觀此定。依陰入界。故有無常苦空無我。虛",
    "T46n1925_002:0677b01": "誑不實。心生厭背。而不受著。深入一向不迴。",
    "T46n1925_002:0677b02": "是為五識處背捨。",
    "T46n1925_002:0677b03": "六無所有處背捨　若捨識。一心緣無所有",
    "T46n1925_002:0677b04": "入定時。即觀此定。依陰入界。故有無常苦空",
    "T46n1925_002:0677b05": "無我。虛誑不實。心生厭背。而不受著。深入一",
    "T46n1925_002:0677b06": "向不迴。是為無所有處背捨也。",
    "T46n1925_002:0677b07": "七非有想非無想背捨　若捨無所有處。一",
    "T46n1925_002:0677b08": "心緣非有想非無想入定時。即觀此定。依陰",
    "T46n1925_002:0677b09": "入界。故有無常苦空無我。虛誑不實。心生厭",
    "T46n1925_002:0677b10": "背。而不受著。深入一向不迴。是為非有想非",
    "T46n1925_002:0677b11": "無想背捨也。",
    "T46n1925_002:0677b12": "八滅受想背捨　背滅受想諸心心數法。是",
    "T46n1925_002:0677b13": "為滅受想背捨所以者何。諸佛弟子。患厭散",
    "T46n1925_002:0677b14": "亂心。欲入定休息。以涅槃法。安著身中。故云",
    "T46n1925_002:0677b15": "身證而想受滅也。",
    "T46n1925_002:0677b16": "八勝處初門第二十五",
    "T46n1925_002:0677b17": "一內有色相外觀色少。若好若醜。是名勝",
    "T46n1925_002:0677b18": "知勝見　二內有色相外觀色多。若好若醜。",
    "T46n1925_002:0677b19": "是名勝知勝見　三內無色相外觀色少亦",
    "T46n1925_002:0677b20": "爾　四內無色相外觀色多亦爾　五青勝",
    "T46n1925_002:0677b21": "處　六黃勝處　七赤勝處　八白勝處",
    "T46n1925_002:0677b22": "次八背捨。而辯八勝處者。背捨雖能有背捨",
    "T46n1925_002:0677b23": "淨潔五欲之用。既是初觀。於緣中轉變。未得",
    "T46n1925_002:0677b24": "自在隨心。若欲得觀心純熟。轉變自在。必須",
    "T46n1925_002:0677b25": "進修勝處觀也。故次而明之。故大智度論",
    "T46n1925_002:0677b26": "作譬云。如人乘馬能破前陣。亦能自制其馬。",
    "T46n1925_002:0677b27": "故名勝處也。亦名八除入。",
    "T46n1925_002:0677b28": "一內有色相外觀色少。若好若醜。是名勝知",
    "T46n1925_002:0677b29": "勝見　內有色相。外觀色少。初背捨而言少",
    "T46n1925_002:0677c01": "者。緣少故名少。若觀道未增。故須觀少因緣",
    "T46n1925_002:0677c02": "觀多畏難攝轉變不得隨心。若觀少好醜法",
    "T46n1925_002:0677c03": "中不淨。轉變自在。通達無礙。心無取。捨不起",
    "T46n1925_002:0677c04": "愛。憎是名勝知勝見也。",
    "T46n1925_002:0677c05": "二內有色相外觀色多。若好若醜。是名勝知",
    "T46n1925_002:0677c06": "勝見　內有色相外觀色。如初背捨而言多",
    "T46n1925_002:0677c07": "者。觀多因緣。故名多觀。心既調則。觀多無",
    "T46n1925_002:0677c08": "妨。故言多。若於多好醜不淨境中。轉變自",
    "T46n1925_002:0677c09": "在。通達無礙。心無取捨。不起愛憎。是名勝知",
    "T46n1925_002:0677c10": "勝見也。",
    "T46n1925_002:0677c11": "三內無色相外觀色少。若好若醜。是名勝知",
    "T46n1925_002:0677c12": "勝見　內無色相如二背捨。外觀色少。若好",
    "T46n1925_002:0677c13": "若醜等。皆如初勝處也。",
    "T46n1925_002:0677c14": "四內無色相外觀色多。若好若醜。是名勝知",
    "T46n1925_002:0677c15": "勝見　內無色相如二背捨。外觀色多。若好",
    "T46n1925_002:0677c16": "若醜等。皆如二勝處也。",
    "T46n1925_002:0677c17": "五青勝處　若觀青色。轉變自在。少能多多",
    "T46n1925_002:0677c18": "能少。光色照曜勝於背捨。所見青相亦不起",
    "T46n1925_002:0677c19": "法愛。是名青勝處也。",
    "T46n1925_002:0677c20": "六黃勝處　類如青勝處中分別。",
    "T46n1925_002:0677c21": "七赤勝處　類如青勝處中分別。",
    "T46n1925_002:0677c22": "八白勝處　亦類如青勝處中分別。今用四",
    "T46n1925_002:0677c23": "色為勝處。依大智度論也。若纓絡經中。則",
    "T46n1925_002:0677c24": "以四大為四勝處也。",
    "T46n1925_002:0677c25": "十一切處初門第二十六",
    "T46n1925_002:0677c26": "一青一切處　二黃一切處　三赤一切處",
    "T46n1925_002:0677c27": "　四白一切處　五地一切處　六水一切處",
    "T46n1925_002:0677c28": "　七火一切處　八風一切處　九空一切處",
    "T46n1925_002:0677c29": "　十識一切處",
    "T46n1925_002:0678a01": "次八勝處而辯十一切處者。勝處雖能少。觀",
    "T46n1925_002:0678a02": "中轉變自在而未普遍。今十一切處所觀普",
    "T46n1925_002:0678a03": "遍。是以次而明之。故大智度論云。背捨為初",
    "T46n1925_002:0678a04": "門。勝處為中行。一切處為成就也。三種觀足。",
    "T46n1925_002:0678a05": "即是觀禪體成就。通稱一切處者。皆從所觀",
    "T46n1925_002:0678a06": "境遍滿得名也。亦名十一切入。",
    "T46n1925_002:0678a07": "一青一切處　還取前背捨勝處中少青色。使",
    "T46n1925_002:0678a08": "遍一切處皆青也。",
    "T46n1925_002:0678a09": "二黃一切處　還取前背捨勝處中少黃色。使",
    "T46n1925_002:0678a10": "遍一切處皆黃也。",
    "T46n1925_002:0678a11": "三赤一切處　還取前背捨勝處中少赤色。使",
    "T46n1925_002:0678a12": "遍一切處皆赤也。",
    "T46n1925_002:0678a13": "四白一切處　還取前背捨勝處中少白色。",
    "T46n1925_002:0678a14": "使一切處皆白也。",
    "T46n1925_002:0678a15": "五地一切處　還取前背捨勝處中少地色。使",
    "T46n1925_002:0678a16": "一切處皆地色。",
    "T46n1925_002:0678a17": "六水一切處　還取前背捨勝處中少水色。",
    "T46n1925_002:0678a18": "使一切處皆水色也。",
    "T46n1925_002:0678a19": "七火一切處　還取前背捨勝處中少火色。使",
    "T46n1925_002:0678a20": "一切處皆火色也。",
    "T46n1925_002:0678a21": "八風一切處　還取前背捨勝處中少風色。使",
    "T46n1925_002:0678a22": "一切處皆風色。",
    "T46n1925_002:0678a23": "九空一切處　還入前虛空背捨定。使一切",
    "T46n1925_002:0678a24": "處皆空也。",
    "T46n1925_002:0678a25": "十識一切處　還入前識處背捨。使一切處",
    "T46n1925_002:0678a26": "皆有識也。",
    "T46n1925_002:0678a27": "十四變化初門第二十七",
    "T46n1925_002:0678a28": "初禪二變化　二禪三變化　三禪四變化",
    "T46n1925_002:0678a29": "　四禪五變化合十四變化",
    "T46n1925_002:0678b01": "次十一切處而辯十四變化者。上所明觀禪。",
    "T46n1925_002:0678b02": "正體雖備猶未辯其功用。今欲學六通之用。",
    "T46n1925_002:0678b03": "必須先修變化心也。通言變化者。能使無而",
    "T46n1925_002:0678b04": "欻有有而欻無。故名為變化也。",
    "T46n1925_002:0678b05": "一初禪二變化　一初禪初禪化。能變化自",
    "T46n1925_002:0678b06": "地也。二初禪欲界化。能變化下欲界地。",
    "T46n1925_002:0678b07": "二禪三變化　一二禪二禪化。能變化自地",
    "T46n1925_002:0678b08": "也。二二禪初禪化。能變化下初禪地也。三二",
    "T46n1925_002:0678b09": "禪欲界化。能變化下欲界地也。",
    "T46n1925_002:0678b10": "三禪四變化　一三禪三禪化。能變化自地",
    "T46n1925_002:0678b11": "也。二三禪二禪化。能變化下二禪地也。三三",
    "T46n1925_002:0678b12": "禪初禪化。能變化下初禪地也。四三禪欲界",
    "T46n1925_002:0678b13": "化。能變化下欲界地也。",
    "T46n1925_002:0678b14": "四禪五變化　一四禪四禪化。能變化自地",
    "T46n1925_002:0678b15": "也。二四禪三禪化。能變化下三禪地也。三四",
    "T46n1925_002:0678b16": "禪二禪化。能變化下二禪地也。四四禪初禪",
    "T46n1925_002:0678b17": "化。能變化下初禪地也。五四禪欲界化。能變",
    "T46n1925_002:0678b18": "化下欲界地也。",
    "T46n1925_002:0678b19": "六神通初門第二十八",
    "T46n1925_002:0678b20": "一天眼通　二天耳通　三知他心通　四",
    "T46n1925_002:0678b21": "宿命通　五身如意通　六漏盡通",
    "T46n1925_002:0678b22": "次變化而辯六神通者。此有三意不同。若",
    "T46n1925_002:0678b23": "依報得神通。得神通方能變化。若是修得神",
    "T46n1925_002:0678b24": "通。則先修變化。方得神通。今此既約修得次",
    "T46n1925_002:0678b25": "第。故次變化而辯神通。此皆名通者。纓絡",
    "T46n1925_002:0678b26": "經云。神名天心。通名慧性。天然之慧。徹照無",
    "T46n1925_002:0678b27": "礙。故名神通。",
    "T46n1925_002:0678b28": "一天眼通　修天眼者。若於深禪定中。發得",
    "T46n1925_002:0678b29": "色界四大清淨造色住。眼根中即能見六道",
    "T46n1925_002:0678c01": "眾生死此生彼。及見一切世間種種形色。是",
    "T46n1925_002:0678c02": "為天眼通。",
    "T46n1925_002:0678c03": "二天耳通　修天耳者。若於深禪定中。發得",
    "T46n1925_002:0678c04": "色界四大清淨造色住。耳根中即能聞六道",
    "T46n1925_002:0678c05": "眾生語言。及世間種種音聲。是為天耳通。",
    "T46n1925_002:0678c06": "三知他心通　修他心智者。若於深禪定中。",
    "T46n1925_002:0678c07": "發他心智。即能知六道眾生心及數法。種種",
    "T46n1925_002:0678c08": "所緣念事。是為他心通。",
    "T46n1925_002:0678c09": "四宿命通　修宿命通者。若於深禪定中。發",
    "T46n1925_002:0678c10": "宿命智。即能知自過去一世二世百千萬世",
    "T46n1925_002:0678c11": "乃至八萬大劫宿命。及所行之事。亦能知六",
    "T46n1925_002:0678c12": "道眾生所有宿命。及所作之事。是為宿命",
    "T46n1925_002:0678c13": "智也。",
    "T46n1925_002:0678c14": "五身如意通　修身通者。若於深禪定中發",
    "T46n1925_002:0678c15": "得身通。通有二種。一者飛行速到山障無礙。",
    "T46n1925_002:0678c16": "二能轉變自身他身。及世間所有。隨心自在。",
    "T46n1925_002:0678c17": "是為身如意通。",
    "T46n1925_002:0678c18": "六漏盡通　修漏盡通者。若於深禪定中。發",
    "T46n1925_002:0678c19": "見思真智則三漏永盡。是為漏盡神通也。",
    "T46n1925_002:0678c20": "九次第定初門第二十九",
    "T46n1925_002:0678c21": "一初禪　二二禪　三三禪　四四禪",
    "T46n1925_002:0678c22": "　五空處　六識處　七無所有處　八非有",
    "T46n1925_002:0678c23": "想非無想處　九滅受想次第定",
    "T46n1925_002:0678c24": "次六通而辯九次第定者。上所明禪。雖體用",
    "T46n1925_002:0678c25": "具足。而並是觀禪。未明練熟調柔之相。今欲",
    "T46n1925_002:0678c26": "修練觀禪體用。令純熟入體。及起時心無間",
    "T46n1925_002:0678c27": "念。故次明也。通言次第定者。若入禪時。深心",
    "T46n1925_002:0678c28": "智慧深利。能從一禪入一禪。心心相續。無異",
    "T46n1925_002:0678c29": "念間。雜故名次第定也。",
    "T46n1925_002:0679a01": "初禪次第定　離諸欲惡不善法。有覺有觀。",
    "T46n1925_002:0679a02": "離生喜樂。入初禪定時。是中初禪定觀均齊。",
    "T46n1925_002:0679a03": "自識其心。其心次第而入無有剎那雜念。間",
    "T46n1925_002:0679a04": "入初禪定。是為初禪次第定。",
    "T46n1925_002:0679a05": "二禪次第定　若從初禪。入二禪時。是中二",
    "T46n1925_002:0679a06": "禪定觀均齊。自識其心。其心次第而入。無有",
    "T46n1925_002:0679a07": "剎那雜念間入二禪定。是為二禪次第定。",
    "T46n1925_002:0679a08": "三禪次第定　意類如初禪二禪中明。",
    "T46n1925_002:0679a09": "四禪次第定　意亦類如初禪二禪中明。",
    "T46n1925_002:0679a10": "五虛空處次第定　意亦類同初禪二禪中明。",
    "T46n1925_002:0679a11": "六識處次第定　意亦類如初禪二禪中明。",
    "T46n1925_002:0679a12": "七無所有處次第定　意亦類同初禪二禪中",
    "T46n1925_002:0679a13": "明。",
    "T46n1925_002:0679a14": "八非有想非無想處次第定　意亦類同初禪",
    "T46n1925_002:0679a15": "二禪中明。",
    "T46n1925_002:0679a16": "九滅受想次第定　若從非有想非無想。入",
    "T46n1925_002:0679a17": "滅受想定時。於是定前。自識其心要期心利。",
    "T46n1925_002:0679a18": "心心次第而入。無有剎那雜念間入滅受想",
    "T46n1925_002:0679a19": "定。是為滅受想次第定也。",
    "T46n1925_002:0679a20": "三三昧初門第三十",
    "T46n1925_002:0679a21": "一有覺有觀三昧　二無覺有觀三昧",
    "T46n1925_002:0679a22": "　三無覺無觀三昧",
    "T46n1925_002:0679a23": "次九次第定而辯三三昧者。九次第定體。乃",
    "T46n1925_002:0679a24": "即是三三昧。但有離合名數。多少不同制立",
    "T46n1925_002:0679a25": "有異。其意(云云)。所以者何。九次第定。通練諸",
    "T46n1925_002:0679a26": "禪。自無別體。三三昧亦爾。故知體無異法。而",
    "T46n1925_002:0679a27": "無定名。九定名數雖多。不取中間。三昧名數",
    "T46n1925_002:0679a28": "雖少。而通中間合取九定。一往從諸禪理事",
    "T46n1925_002:0679a29": "以得名三昧。一往從諸禪事理而受稱。是為",
    "T46n1925_002:0679a30": "小異。故次九定以明三三昧也。通言三昧者。",
    "T46n1925_002:0679b01": "三摩提。秦言正心行處。是心從無始已來。常",
    "T46n1925_002:0679b02": "曲不端。得是直故。故名三昧。",
    "T46n1925_002:0679b03": "一有覺有觀三昧　若以空無相無作相應心",
    "T46n1925_002:0679b04": "入諸定。觀初禪及方便中。則一切覺觀俱禪。",
    "T46n1925_002:0679b05": "皆悉正直。故名有覺有觀三昧。",
    "T46n1925_002:0679b06": "二無覺有觀三昧　若以空無相無作相應心",
    "T46n1925_002:0679b07": "入諸定。觀中間禪。則一切無覺有觀禪。皆悉",
    "T46n1925_002:0679b08": "正直。故名無覺有觀三昧。",
    "T46n1925_002:0679b09": "三無覺無觀三昧　若以空無相無作相應心",
    "T46n1925_002:0679b10": "入諸定。觀無覺無觀禪中。則從二禪乃至滅",
    "T46n1925_002:0679b11": "受想定一切定。觀諸無覺無觀。皆悉正直。故",
    "T46n1925_002:0679b12": "名無覺無觀三昧也。",
    "T46n1925_002:0679b13": "師子奮迅三昧初門第三十一",
    "T46n1925_002:0679b14": "有二種師子奮迅三昧　一奮迅入　二奮",
    "T46n1925_002:0679b15": "迅出",
    "T46n1925_002:0679b16": "次三三昧而辯師子奮迅三昧者。大品經中",
    "T46n1925_002:0679b17": "佛自誠言。菩薩依九次第定。入師子奮迅三",
    "T46n1925_002:0679b18": "昧。三三昧與九定法相既同。故次三三昧而",
    "T46n1925_002:0679b19": "明。於義無乖也。所言師子奮迅者。借譬以顯",
    "T46n1925_002:0679b20": "法也。如世師子奮迅。為二事故一為奮却塵",
    "T46n1925_002:0679b21": "土。二能前走却走。捷疾異於諸獸。此三昧亦",
    "T46n1925_002:0679b22": "爾。一則奮除障定細微無知之惑。二能入出",
    "T46n1925_002:0679b23": "捷疾無間。異上所得諸禪定也。故名師子奮",
    "T46n1925_002:0679b24": "迅三昧。",
    "T46n1925_002:0679b25": "一入禪奮迅　師子奮迅入三昧者。離欲惡",
    "T46n1925_002:0679b26": "不善法。有覺有觀入初禪。如是次第入二禪",
    "T46n1925_002:0679b27": "三禪四禪。空處識處無所有處。非有想非無",
    "T46n1925_002:0679b28": "想處。滅受想定。是為奮迅入也。",
    "T46n1925_002:0679b29": "二出禪奮迅　師子奮迅出者。從滅受想定",
    "T46n1925_002:0679c01": "起。還入非有想非無想。非有想非無想起。",
    "T46n1925_002:0679c02": "還入無所有處。如是識處空處四三二禪初",
    "T46n1925_002:0679c03": "禪。乃至出散心中。是為奮迅出。",
    "T46n1925_002:0679c04": "超越三昧初門第三十二",
    "T46n1925_002:0679c05": "　一超入　二超出",
    "T46n1925_002:0679c06": "次師子奮迅而辯超越者。大品經佛自誠言。",
    "T46n1925_002:0679c07": "菩薩依師子奮迅三昧。入超越三昧。所以名",
    "T46n1925_002:0679c08": "超越者。能超過諸地。自在入出。故名超越。",
    "T46n1925_002:0679c09": "一超入三昧　云何名超入三昧。離諸欲惡",
    "T46n1925_002:0679c10": "不善法。有覺有觀離生喜樂入初禪。從初禪",
    "T46n1925_002:0679c11": "起超入非有想非無想處非有想非無想處起",
    "T46n1925_002:0679c12": "入滅受想定。滅受想定起還入初禪。從初禪",
    "T46n1925_002:0679c13": "起入滅受想定。滅受想定起入二禪。二禪起",
    "T46n1925_002:0679c14": "入滅受想定。滅受想定起入三禪。三禪起入",
    "T46n1925_002:0679c15": "滅受想定。滅受想定起入四禪。四禪起入滅",
    "T46n1925_002:0679c16": "受想定。滅受想定起入空處。空處起入滅受",
    "T46n1925_002:0679c17": "想定。滅受想定起入識處。識處起入滅受想",
    "T46n1925_002:0679c18": "定。滅受想定起入不用處。不用處起入滅受",
    "T46n1925_002:0679c19": "想定。滅受想定起入非有想非無想。非有想",
    "T46n1925_002:0679c20": "非無想處起入滅受想定。是為諸佛菩薩超",
    "T46n1925_002:0679c21": "入三昧相。若聲聞人但能超入一。而不能超",
    "T46n1925_002:0679c22": "二。況能如上所明自在超也。是中明超入有",
    "T46n1925_002:0679c23": "三種。一順入超。二逆入超。三順逆入超也。細",
    "T46n1925_002:0679c24": "心約義自作可解。",
    "T46n1925_002:0679c25": "二超出三昧　云何名超出三昧。從滅受想",
    "T46n1925_002:0679c26": "起入散心中。散心中起入滅受想定。滅受想",
    "T46n1925_002:0679c27": "定起還住散心中。散心中起入非有想非無",
    "T46n1925_002:0679c28": "想處。非有想非無想處起住散心中。散心中",
    "T46n1925_002:0679c29": "起入無所有處。無所有處起住散心中。散心",
    "T46n1925_002:0680a01": "中起入識處。識處起住散心中。散心中起入",
    "T46n1925_002:0680a02": "空處。空處起住散心中。散心中起入四禪。四",
    "T46n1925_002:0680a03": "禪起住散心中。散心中起入三禪。三禪起住",
    "T46n1925_002:0680a04": "散心中。散心中起入二禪。二禪起住散心中。",
    "T46n1925_002:0680a05": "散心中起入初禪。初禪起住散心中。是為諸",
    "T46n1925_002:0680a06": "佛菩薩超出三昧之相。若聲聞人超出。但能",
    "T46n1925_002:0680a07": "超一禪出。而不能超二。何況能自在超出也。",
    "T46n1925_002:0680a08": "是中超出有三種。一順超出。二逆超出。三順",
    "T46n1925_002:0680a09": "逆超出。足前三種超入。合為六種超越三昧。",
    "T46n1925_002:0680a10": "如來於此六三昧。而入涅槃也。齊此明三乘",
    "T46n1925_002:0680a11": "行行共禪竟也。",
    "T46n1925_002:0680a12": "法界次第初門卷中之上"
}