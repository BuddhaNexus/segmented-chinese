{
    "X57n0974_001:0501b07": "教觀綱宗釋義目次",
    "X57n0974_001:0501b09": "觀非教不正四句依教設觀數亦略同",
    "X57n0974_001:0501b10": "半字滿字生滅門不生不滅門",
    "X57n0974_001:0501b11": "對半明滿涅槃追說四教追泯四教",
    "X57n0974_001:0501b12": "般若帶通別正明圓教秘密不定",
    "X57n0974_001:0501b13": "法尚無一云何有四四阿含毗尼阿毗曇",
    "X57n0974_001:0501b14": "生滅四諦思議生滅十二因緣",
    "X57n0974_001:0501b15": "實有二諦諸行無常四句",
    "X57n0974_001:0501b16": "知一切法從因緣生煖頂忍世第一",
    "X57n0974_001:0501b17": "八忍八智真無漏三十四心",
    "X57n0974_001:0501b18": "苦無逼近相四相痴如虗空等",
    "X57n0974_001:0501b19": "幻有空二諦兩種含中二諦",
    "X57n0974_001:0501b20": "別入通三諦圓入通三諦",
    "X57n0974_001:0501b21": "諸法不自生四句解苦無苦而有真諦",
    "X57n0974_001:0501b22": "扶習潤生行則五行差別",
    "X57n0974_001:0501b23": "一因逈出不即二邊一果不融諸位差別",
    "X57n0974_001:0501b24": "不思議生滅十二因緣顯中二諦",
    "X57n0974_001:0501c01": "圓入別二諦別三諦",
    "X57n0974_001:0501c02": "圓入別三諦圓建立眾生",
    "X57n0974_001:0501c03": "不思議二諦圓證三德涅槃",
    "X57n0974_001:0501c04": "十乘觀法附三慈體相",
    "X57n0974_001:0501c05": "教觀綱宗釋義目次(終)",
    "X57n0974_001:0501c12": "教觀綱宗釋義",
    "X57n0974_001:0501c14": "北天目蕅益沙門智旭述",
    "X57n0974_001:0501c15": "教者聖人被下之言也觀者稟教修行之法也教網",
    "X57n0974_001:0501c16": "萬殊大綱唯八而化儀無體全攬化法為體則藏通",
    "X57n0974_001:0501c17": "別圓四教乃教之綱也依教設觀亦復萬殊而析空",
    "X57n0974_001:0501c18": "體空次第一心四觀收無不盡則析體等四乃觀之",
    "X57n0974_001:0501c19": "綱也教觀雖各有四而前三是權後一是實為實施",
    "X57n0974_001:0501c20": "權開權顯實乃佛法之宗要也臨濟云識取綱宗本",
    "X57n0974_001:0501c21": "無實法夫四教四觀總為對治眾生見思無明重輕",
    "X57n0974_001:0501c22": "諸病而設藥不執方合宜而用所以施此四教須有",
    "X57n0974_001:0501c23": "頓漸秘密不定四種之殊豈容執著又為實施權則",
    "X57n0974_001:0501c24": "不可執實而廢權開權顯實則不可執權定異實故",
    "X57n0974_001:0502a01": "云無實法也。",
    "X57n0974_001:0502a02": "觀非教不正四句",
    "X57n0974_001:0502a03": "問教觀止約自行化他本無二理何得云有教無觀",
    "X57n0974_001:0502a04": "有觀無教耶答得意之人舉一教字教為法界便具",
    "X57n0974_001:0502a05": "觀法不必更別言觀舉一觀字觀為法界便具教法",
    "X57n0974_001:0502a06": "不必更別言教只因眾生但認語言為教不能與觀",
    "X57n0974_001:0502a07": "相應但認工夫為觀不能與教相應故設做工夫不",
    "X57n0974_001:0502a08": "以教印則盲修瞎鍊未免行邪險徑名之為殆猶所",
    "X57n0974_001:0502a09": "云思而不學也設學文字不解觀心則說食數寶究",
    "X57n0974_001:0502a10": "竟茫無受用名之為罔猶所云學而不思也。",
    "X57n0974_001:0502a11": "依教設觀數亦略同",
    "X57n0974_001:0502a12": "化法四教則有四觀化儀四教但有三觀無秘密觀",
    "X57n0974_001:0502a13": "故云略同又頓漸不定三教統該化法四教而頓漸",
    "X57n0974_001:0502a14": "不定三觀唯約圓觀故云略同明其不盡同也。",
    "X57n0974_001:0502a15": "半字滿字",
    "X57n0974_001:0502a16": "喻出大涅槃經例如此方小學大學也三藏正化二",
    "X57n0974_001:0502a17": "乘傍化菩薩哆哆和和漸誘初學故如半字通教正",
    "X57n0974_001:0502a18": "化菩薩傍化二乘名為大乘初門別教獨菩薩法圓",
    "X57n0974_001:0502a19": "教純明佛法故如滿字此略判也細而論之藏通詮",
    "X57n0974_001:0502a20": "真名為半字別圓詮中名為滿字又藏教不能通至",
    "X57n0974_001:0502a21": "別圓故但是半字通教能通別圓是半而含滿別教",
    "X57n0974_001:0502a22": "須用藏通方便是滿而帶半唯圓教始終皆以佛知",
    "X57n0974_001:0502a23": "佛見而為修行是滿字法門也。",
    "X57n0974_001:0502a24": "生滅門不生不滅門",
    "X57n0974_001:0502b01": "三藏詮生滅四諦由之證道故名為生滅門通教詮",
    "X57n0974_001:0502b02": "無生四諦由之證道故名為不生不滅門亦一往略",
    "X57n0974_001:0502b03": "判也細而論之三藏或界內生滅門通教是界內不",
    "X57n0974_001:0502b04": "生滅門別教是界外生滅門圓教是界外不生滅門",
    "X57n0974_001:0502b05": "又通教約界內論雖不生滅約界外觀仍屬生滅以",
    "X57n0974_001:0502b06": "其但能體分段空不能體變易空故別教約界外論",
    "X57n0974_001:0502b07": "雖云生滅約界內觀亦不生滅以其雖不體變易空",
    "X57n0974_001:0502b08": "亦能體分段空故○言界內界外者三界之內見思",
    "X57n0974_001:0502b09": "為因所感分段生死為果藏通二教正治此病名界",
    "X57n0974_001:0502b10": "內教三界之外方便實報二土無明為因所感變易",
    "X57n0974_001:0502b11": "生死為果別圓二教正治此病名界外教。",
    "X57n0974_001:0502b12": "對半明滿",
    "X57n0974_001:0502b13": "諸方等經彈偏斥小歎大褒圓故云對半明滿然細",
    "X57n0974_001:0502b14": "論之或以通別圓對破三藏如維摩經五百弟子品",
    "X57n0974_001:0502b15": "是也或以別圓對破藏通如佛與彌勒論說俗諦諸",
    "X57n0974_001:0502b16": "大弟子謂說真諦真俗俱不解是也或唯以圓對破",
    "X57n0974_001:0502b17": "藏通別教如大佛頂首楞嚴經訶斥不知常住真心",
    "X57n0974_001:0502b18": "性淨明體用諸妄想不知二種根本錯亂修習別成",
    "X57n0974_001:0502b19": "三乘魔外者是也。",
    "X57n0974_001:0502b20": "涅槃追說四教追泯四教",
    "X57n0974_001:0502b21": "重為未入實者廣談常住是追說圓教也又為末世",
    "X57n0974_001:0502b22": "鈍根重扶三權是追說藏通別教也雖復四教並談",
    "X57n0974_001:0502b23": "而與方等四教不同方等中之四教藏通初後並不",
    "X57n0974_001:0502b24": "知常別教初不知後方知(初心雖知中道是但中理不具諸法不同涅槃佛性)",
    "X57n0974_001:0502c01": "唯圓教初後俱知今涅槃中之四教同知常住故不",
    "X57n0974_001:0502c02": "同也既前三教亦皆知常不同方等中隔異之三是",
    "X57n0974_001:0502c03": "追泯藏通別也既扶三權以助一實不同方等中對",
    "X57n0974_001:0502c04": "三之一是追泯圓教也。",
    "X57n0974_001:0502c05": "般若帶通別正明圓教",
    "X57n0974_001:0502c06": "會通一切世出世法皆摩訶衍互具互融是圓教也",
    "X57n0974_001:0502c07": "或說法性離一切相非生死非涅槃非有為非無為",
    "X57n0974_001:0502c08": "等則是帶別教義或說一切法如幻如夢或說諸法",
    "X57n0974_001:0502c09": "實相三乘同證則是帶通教義蓋般若明空有共不",
    "X57n0974_001:0502c10": "共共即諸法本空三乘同證出三界四果幻縛是通",
    "X57n0974_001:0502c11": "教義不共即第一義空菩薩獨入斷三土二死因果",
    "X57n0974_001:0502c12": "是別圓義若云依第一義空得成諸法猶是別義若",
    "X57n0974_001:0502c13": "云即第一義空頓具諸法諸法無非第一義空乃是",
    "X57n0974_001:0502c14": "圓義也細玩大部般若顯發圓義為多為鈍根人略",
    "X57n0974_001:0502c15": "帶通別方便耳後人判般若為空宗者但得共意尚",
    "X57n0974_001:0502c16": "未知別教義何況知有圓教義耶。",
    "X57n0974_001:0502c17": "秘密不定",
    "X57n0974_001:0502c18": "具足應云秘密不定顯露不定蓋一音說法隨類異",
    "X57n0974_001:0502c19": "聞異解就相知邊則名顯露不定就不相知邊則名",
    "X57n0974_001:0502c20": "秘密不定也秘密故無可傳可傳便屬顯露不定又",
    "X57n0974_001:0502c21": "或一座說法兩人所聞所解不同若互相知則皆名",
    "X57n0974_001:0502c22": "顯露不定若互不知則皆名秘密不定若此知彼彼",
    "X57n0974_001:0502c23": "不知此或彼知此此不知彼則約不知邊便名秘密",
    "X57n0974_001:0502c24": "若約知邊便名不定也。",
    "X57n0974_001:0503a01": "法尚無一云何有四",
    "X57n0974_001:0503a02": "諸法寂滅相不可以言宣又諸法從本來常自寂滅",
    "X57n0974_001:0503a03": "相寂滅則何一何四此所謂識取綱宗本無實法也",
    "X57n0974_001:0503a04": "因病設藥大綱唯四開權顯實究竟歸一一為實三",
    "X57n0974_001:0503a05": "為權權實相對皆是不得已而有言若論本體不但",
    "X57n0974_001:0503a06": "不可名四亦復不可名一故云非權非實也然所謂",
    "X57n0974_001:0503a07": "非權非實者非謂出權實外別有一法名為非權非",
    "X57n0974_001:0503a08": "實但以權即實家之權故即非權實即權家之實故",
    "X57n0974_001:0503a09": "即非實猶云波即水家之波故即非波水即波家之",
    "X57n0974_001:0503a10": "水故即非水究竟同一濕性耳濕性豈在波水外哉。",
    "X57n0974_001:0503a11": "四阿含毗尼阿毗曇",
    "X57n0974_001:0503a12": "阿含亦云阿笈多亦云阿笈摩此翻教又翻法歸又",
    "X57n0974_001:0503a13": "翻傳所說義又翻無比法通則大小二教皆名阿含",
    "X57n0974_001:0503a14": "別則增一阿含約數明法長阿含明世界生起等事",
    "X57n0974_001:0503a15": "中阿含明諸深義雜阿含明諸禪法乃摩訶迦葉請",
    "X57n0974_001:0503a16": "阿難陀結集故云四阿含也毗尼亦云毗柰耶亦云",
    "X57n0974_001:0503a17": "鼻柰耶此翻善治亦翻調伏亦翻滅亦翻律通則佛",
    "X57n0974_001:0503a18": "所說教皆名正法毗尼別俱因事所制五篇戒相摩",
    "X57n0974_001:0503a19": "訶迦葉請優波離結集成毗尼藏初唯一部後因諍",
    "X57n0974_001:0503a20": "故分為大眾上座兩部乃至分為十八部等久後流",
    "X57n0974_001:0503a21": "傳力留五部也阿毗曇亦云阿毗達磨此翻無比法",
    "X57n0974_001:0503a22": "又翻對法通則佛所說法亦皆名阿毗曇別則摩訶",
    "X57n0974_001:0503a23": "迦葉自結佛所說論及阿羅漢所造諸論名為阿毗",
    "X57n0974_001:0503a24": "曇也問半滿皆有三藏何故獨名半字法門以為三",
    "X57n0974_001:0503b01": "藏教耶答凡有二義一者半字三藏部帙各別滿字",
    "X57n0974_001:0503b02": "經律二藏混同二者據法華云貪著小乘三藏學者",
    "X57n0974_001:0503b03": "又智度論處處以摩訶衍斥三藏法故呼半字法為",
    "X57n0974_001:0503b04": "三藏教也問何故不名為小乘教耶答此教具有三",
    "X57n0974_001:0503b05": "乘權法是故不可偏名小乘。",
    "X57n0974_001:0503b06": "生滅四諦",
    "X57n0974_001:0503b07": "三界二十五有果報色心並是三相有為之法故名",
    "X57n0974_001:0503b08": "生滅苦諦貪分煩惱二萬一千瞋分癡分等分亦各",
    "X57n0974_001:0503b09": "二萬一千總此四分共有八萬四千煩惱此煩惱心",
    "X57n0974_001:0503b10": "皆悉流動擾濁內心由此方起善惡不動三有漏業",
    "X57n0974_001:0503b11": "能感三界生死苦果故名生滅集諦以戒定慧對治",
    "X57n0974_001:0503b12": "易奪貪瞋癡等名為出世之道譬如明生暗滅故名",
    "X57n0974_001:0503b13": "生滅道諦滅彼三界因果之有方得還于真諦之無",
    "X57n0974_001:0503b14": "故名生滅滅諦也問有為四相所謂生住異滅今胡",
    "X57n0974_001:0503b15": "但云生異滅復有處但云生住滅耶答略則但言生",
    "X57n0974_001:0503b16": "滅足顯有為廣則須言生住異滅以表無實生表此",
    "X57n0974_001:0503b17": "法先非有滅表此法後定無異表此法非凝然住表",
    "X57n0974_001:0503b18": "此法暫有用今處中說故云三相自無而有假說為",
    "X57n0974_001:0503b19": "生自有而無假說為滅中間暫有假說為住住不久",
    "X57n0974_001:0503b20": "停復名為異故言住即攝異言異即攝住也若二若",
    "X57n0974_001:0503b21": "三若四總顯有為虗妄不實平等平等。",
    "X57n0974_001:0503b22": "思議生滅十二因緣",
    "X57n0974_001:0503b23": "發業無明大約有二一者異熟果愚不知善惡因果",
    "X57n0974_001:0503b24": "確然無謬故發三塗惡業二者真實義愚不知三界",
    "X57n0974_001:0503c01": "無常無我貪著人天色無色界果報故發有漏善業",
    "X57n0974_001:0503c02": "及禪定業由此二種無明既發有漏善惡不動三種",
    "X57n0974_001:0503c03": "行已便于現前一念心中引得將來三界受生識種",
    "X57n0974_001:0503c04": "即此識種便具名色六入觸受等種故云無明緣行",
    "X57n0974_001:0503c05": "乃至觸緣受也復由迷事無明于昔因所感現境界",
    "X57n0974_001:0503c06": "受不了知故而起貪愛所謂于諸樂受則愛其合于",
    "X57n0974_001:0503c07": "諸苦受則愛其離等復由此愛而起于取所謂于諸",
    "X57n0974_001:0503c08": "樂受種種追求令其常合于諸苦受種種方便令其",
    "X57n0974_001:0503c09": "速離等以此愛取二種潤生之惑數數溉灌心中識",
    "X57n0974_001:0503c10": "等五支種子令其漸漸增長成熟便生有芽有芽既",
    "X57n0974_001:0503c11": "生則此身滅位任運向彼受生既受生已任運遷變",
    "X57n0974_001:0503c12": "而至老死起于種種憂悲苦惱故云受緣愛乃至生",
    "X57n0974_001:0503c13": "緣老死等也所以無明及行為能引二支識名色六",
    "X57n0974_001:0503c14": "入觸受為所引五支愛取及有為能生三支生及老",
    "X57n0974_001:0503c15": "死為所生二支十支屬因皆約現世二支屬果別約",
    "X57n0974_001:0503c16": "未來依生死果復起無明依于無明復起行等致使",
    "X57n0974_001:0503c17": "三界因果不絕足顯輪迴及離斷常不墮無窮之過",
    "X57n0974_001:0503c18": "此釋出在唯識的可依承不必更依小乘論解也問",
    "X57n0974_001:0503c19": "十使皆能發業皆能潤生何故發業偏說無明潤生",
    "X57n0974_001:0503c20": "偏說愛取耶答發業則無明力強舉強以該弱潤生",
    "X57n0974_001:0503c21": "則愛取用勝舉勝以攝劣釋此十二緣生更有多門",
    "X57n0974_001:0503c22": "分別具如識論須往尋之。",
    "X57n0974_001:0503c23": "實有二諦",
    "X57n0974_001:0503c24": "此教但明人空不明法空故云五陰十二入十八界",
    "X57n0974_001:0504a01": "皆是實法依此實法和合假名為人人雖定無法則",
    "X57n0974_001:0504a02": "實有名為俗諦直待修人空觀斷盡見思方滅三界",
    "X57n0974_001:0504a03": "陰入界等俗法復歸真空名為真諦也。",
    "X57n0974_001:0504a04": "諸行無常四句",
    "X57n0974_001:0504a05": "若論此四句偈亦能橫豎該攝一代時教初橫攝者",
    "X57n0974_001:0504a06": "藏教以三界依正色心因果名為諸行一一皆是無",
    "X57n0974_001:0504a07": "常生滅之法必須滅此因果方證真諦寂滅之樂通",
    "X57n0974_001:0504a08": "教亦以三界依正色心因果名為諸行皆是無常生",
    "X57n0974_001:0504a09": "滅之法體此生滅即是滅已便證真諦寂滅之樂然",
    "X57n0974_001:0504a10": "此二教雖證寂滅實無能受樂者以無復身智故別",
    "X57n0974_001:0504a11": "教則以分段變易二種因果通名諸行皆非真常皆",
    "X57n0974_001:0504a12": "是生滅門攝滅此二邊顯于中道寂滅之理而有四",
    "X57n0974_001:0504a13": "智菩提妙心有大圓鏡智相應心品所現無漏身土",
    "X57n0974_001:0504a14": "妙色故得恒受此真樂也圓教亦以十界因果通名",
    "X57n0974_001:0504a15": "諸行通名無常通名生滅而了達因果即是實相無",
    "X57n0974_001:0504a16": "常即常生滅即無生滅故云生滅滅已寂滅為樂此",
    "X57n0974_001:0504a17": "則不斷癡愛起於明脫如融冰為水所以三千果成",
    "X57n0974_001:0504a18": "咸稱常樂也次豎攝者諸行無常句攝得六凡法界",
    "X57n0974_001:0504a19": "以有為有漏故是生滅法句攝得藏通二乘法界以",
    "X57n0974_001:0504a20": "出世聖人乃能知其為生滅故生滅滅已句攝得別",
    "X57n0974_001:0504a21": "教菩薩法界以滅二邊歸中道故寂滅為樂句攝得",
    "X57n0974_001:0504a22": "圓教佛法界法以諸法從本來常自寂滅相故今但",
    "X57n0974_001:0504a23": "用此四句證偏真理則諸行無常是生滅法二句即",
    "X57n0974_001:0504a24": "苦集二諦生滅滅已一句約三學為能滅即道諦約",
    "X57n0974_001:0504b01": "因果為所滅即滅諦四諦皆是因果事相名安立諦",
    "X57n0974_001:0504b02": "寂滅為樂一句約所顯理以為真諦乃是非安立諦",
    "X57n0974_001:0504b03": "故云理居事外為偏真也。",
    "X57n0974_001:0504b04": "知一切法從因緣生",
    "X57n0974_001:0504b05": "名字位中觀察正因緣境具破外道凡夫分別我法",
    "X57n0974_001:0504b06": "二執言法執者不出邪因緣及無因緣二種時方梵",
    "X57n0974_001:0504b07": "天等名邪因緣自然名無因緣也言我執者妄計是",
    "X57n0974_001:0504b08": "常是一自在能為主也然知一切法從因緣生亦有",
    "X57n0974_001:0504b09": "四教差別若知性具為因迷悟為緣三千性相為所",
    "X57n0974_001:0504b10": "生法即屬圓教若謂一切種識為因展轉熏習為緣",
    "X57n0974_001:0504b11": "分段變易乃至四智菩提為所生法即屬別教若以",
    "X57n0974_001:0504b12": "六識相應有漏種子為因六塵美惡中庸境界為緣",
    "X57n0974_001:0504b13": "三界依正色心因果為所生法即屬藏通二教但通",
    "X57n0974_001:0504b14": "教則知若因若緣若所生法皆如幻夢藏教則以為",
    "X57n0974_001:0504b15": "實法耳故圓解則能徧破外道凡夫我法二執及藏",
    "X57n0974_001:0504b16": "通別等種種法執別教亦能破于外道凡夫我法二",
    "X57n0974_001:0504b17": "執及藏通二教法執通教亦能破于外道凡夫我法",
    "X57n0974_001:0504b18": "二執及三藏教法執今藏教則唯破外道凡夫我法",
    "X57n0974_001:0504b19": "二執也既從內六識因外六塵緣而生則三界依正",
    "X57n0974_001:0504b20": "決定不從時生不從方生不從大梵天生不從極微",
    "X57n0974_001:0504b21": "性生不從地生不從水生不從火生不從風生不從",
    "X57n0974_001:0504b22": "空生亦不從神我生亦不從本際生但由內因外緣",
    "X57n0974_001:0504b23": "和合所以虗妄有生則亦非自然生故能徧破邪因",
    "X57n0974_001:0504b24": "緣無因緣二種法執也若法從因緣生生必有滅故",
    "X57n0974_001:0504c01": "無常生滅相異故非一非一則不自在不能為主故",
    "X57n0974_001:0504c02": "必無我正報既非是我則依報亦必非我所矣。",
    "X57n0974_001:0504c03": "煖頂忍世第一",
    "X57n0974_001:0504c04": "由四念處發四正勤斷二惡修二善勤觀四諦能發",
    "X57n0974_001:0504c05": "似解猶如鑽火先得煖相故名為煖由修四如意足",
    "X57n0974_001:0504c06": "發生禪定諦觀轉明如登山頂洞覧四方故名為頂",
    "X57n0974_001:0504c07": "由定慧均平善法增進能成信等五根安住不動故",
    "X57n0974_001:0504c08": "名為忍由五根增長成力能破五障而階見道于諸",
    "X57n0974_001:0504c09": "世間有漏位中最為勝妙故名為世第一以此有漏",
    "X57n0974_001:0504c10": "聞思修慧為增上緣資助本具無漏種子令發現行",
    "X57n0974_001:0504c11": "而入見道。",
    "X57n0974_001:0504c12": "八忍八智",
    "X57n0974_001:0504c13": "欲界四諦下各有一忍一智謂苦法忍苦法智等色",
    "X57n0974_001:0504c14": "無色界四諦下亦各有一忍一智謂苦類忍苦類智",
    "X57n0974_001:0504c15": "等合為八忍八智忍即無漏禪定智即無漏觀慧也",
    "X57n0974_001:0504c16": "無間道中三昧斷惑名之為忍乃即慧之定解脫道",
    "X57n0974_001:0504c17": "中觀慧證理名之為智乃即定之慧。",
    "X57n0974_001:0504c18": "真無漏三十四心",
    "X57n0974_001:0504c19": "見道八忍八智名十六心修道約三界九地各有一",
    "X57n0974_001:0504c20": "無礙一解脫名十八心見修合論共成三十四心此",
    "X57n0974_001:0504c21": "之定慧並從無始本具無漏種子所發現行由此現",
    "X57n0974_001:0504c22": "行能證真諦我空真如故云發真無漏三十四心也",
    "X57n0974_001:0504c23": "三大阿僧祗劫所修福智為增上緣無始法爾無漏",
    "X57n0974_001:0504c24": "種子為親因緣故得頓發頓斷頓證然約所斷惑品",
    "X57n0974_001:0505a01": "故分三十四心若約能斷能證唯是無漏定慧而已",
    "X57n0974_001:0505a02": "所證秪是我空真如亦名擇滅無為無為真如不墮",
    "X57n0974_001:0505a03": "諸數以無為法而有差別故名三十四心復分漸頓",
    "X57n0974_001:0505a04": "種種不同。",
    "X57n0974_001:0505a05": "苦無逼近相四句",
    "X57n0974_001:0505a06": "三界色心依正諸果名為苦諦如幻如夢當體全空",
    "X57n0974_001:0505a07": "所以無逼近相所謂生死即涅槃也見思煩惱有漏",
    "X57n0974_001:0505a08": "行業名為集諦不自他生不共無因所以無和合相",
    "X57n0974_001:0505a09": "所謂煩惱即菩提也既體達煩惱即是菩提故道不",
    "X57n0974_001:0505a10": "二相非別有法為能治也既體達生死即是涅槃故",
    "X57n0974_001:0505a11": "滅無生相非別有法可證得也然此但是即空故與",
    "X57n0974_001:0505a12": "圓教即中不同。",
    "X57n0974_001:0505a13": "癡如虗空乃至老死如虗空無明如幻化不",
    "X57n0974_001:0505a14": "可得故乃至老死如幻化不可得",
    "X57n0974_001:0505a15": "癡即無明也十二因緣流轉還滅名相與前藏教不",
    "X57n0974_001:0505a16": "殊但以體空智慧了達生即非生滅即非滅耳癡如",
    "X57n0974_001:0505a17": "虗空等者諦觀無明不在內不在外不在中間猶如",
    "X57n0974_001:0505a18": "虗空但有名字毫無實體也行等例知無明如幻化",
    "X57n0974_001:0505a19": "等者無明不自生不他生不共生不無因生以當體",
    "X57n0974_001:0505a20": "不可得故喻如幻化本不可得不可妄謂自他共離",
    "X57n0974_001:0505a21": "生也行等亦然。",
    "X57n0974_001:0505a22": "幻有空二諦",
    "X57n0974_001:0505a23": "三界因果色心依正並是非有似有猶如幻事指此",
    "X57n0974_001:0505a24": "幻有以為俗諦有既是幻則當體全空非滅故空指",
    "X57n0974_001:0505b01": "此即空以為真諦此則真俗不二不同藏教真居事",
    "X57n0974_001:0505b02": "外。",
    "X57n0974_001:0505b03": "兩種含中二諦",
    "X57n0974_001:0505b04": "通含別者幻有為俗如前說幻有即空為真而此空",
    "X57n0974_001:0505b05": "理即是真如其體不空故能為迷悟依是則真諦之",
    "X57n0974_001:0505b06": "中含有別教中道理體故名通含別二諦也通含圓",
    "X57n0974_001:0505b07": "者幻有為俗亦如前說幻有即空為真而此空理即",
    "X57n0974_001:0505b08": "如來藏亦名為空亦名不空名空之時空即具一切",
    "X57n0974_001:0505b09": "法一切法皆趣此空言不空時不空亦即具一切法",
    "X57n0974_001:0505b10": "一切法皆趣不空是則真諦之中含有圓教圓空圓",
    "X57n0974_001:0505b11": "中道理故名通含圓二諦也。",
    "X57n0974_001:0505b12": "別入通三諦",
    "X57n0974_001:0505b13": "通教止云有漏是俗無漏是真今立非漏非無漏句",
    "X57n0974_001:0505b14": "以顯中道則三諦義成蓋由前通含別二諦故成此",
    "X57n0974_001:0505b15": "別入通三諦也。",
    "X57n0974_001:0505b16": "圓入通三諦",
    "X57n0974_001:0505b17": "二諦同前今立非漏非無漏句以顯中道一切法皆",
    "X57n0974_001:0505b18": "趣非漏無漏則此非漏無漏具一切法圓中義成蓋",
    "X57n0974_001:0505b19": "由前通含圓二諦故成此圓入通三諦也。",
    "X57n0974_001:0505b20": "諸法不自生四句",
    "X57n0974_001:0505b21": "四性推撿通乎四教無生之義局在後三藏通二教",
    "X57n0974_001:0505b22": "指六凡為諸法別圓二教指十界為諸法藏教明六",
    "X57n0974_001:0505b23": "凡諸法自種有故不從他待眾緣故非自作無作用",
    "X57n0974_001:0505b24": "故非共生有功能故非無因(此四句出集論)則顯緣起正理",
    "X57n0974_001:0505c01": "不墮四執也通教明六凡諸法如幻如夢如水中月",
    "X57n0974_001:0505c02": "如空中花非有似有有即非有不可說從自他共離",
    "X57n0974_001:0505c03": "而生且如妄情所計三界有為生法雖復萬品差殊",
    "X57n0974_001:0505c04": "略而言之心境二字收無不盡先約心法以推四性",
    "X57n0974_001:0505c05": "若自生者從心生心應有二心又不對境時心應常",
    "X57n0974_001:0505c06": "生而實不生故非自生若他生者從境生心于我何",
    "X57n0974_001:0505c07": "與又聖者對境亦應生心而聖不生故非他生若共",
    "X57n0974_001:0505c08": "生者為心境各有生性故共生耶為心境各無生性",
    "X57n0974_001:0505c09": "故共生耶若心境各有生性何須待共方生又設待",
    "X57n0974_001:0505c10": "共方生應有二心並生謂一從心生一從境生故而",
    "X57n0974_001:0505c11": "實不然若心境各無生性共亦何能有生如一砂無",
    "X57n0974_001:0505c12": "油眾砂共壓亦豈有油故非共生若云無因生者既",
    "X57n0974_001:0505c13": "不因心又不因境心境尚無云何能生于心不應虗",
    "X57n0974_001:0505c14": "空突出心識故非無因如是四性檢實不得心之生",
    "X57n0974_001:0505c15": "處則知心本無生也次約境法以推四性若自生者",
    "X57n0974_001:0505c16": "從境生境應有二境又心不緣時境應常現而實不",
    "X57n0974_001:0505c17": "現故非自生若他生者從心生境境還屬心何得名",
    "X57n0974_001:0505c18": "境又心念兔角兔應生角而角不生故非他生若共",
    "X57n0974_001:0505c19": "生者例如前破但以二心並生改作二境並生為異",
    "X57n0974_001:0505c20": "若云無因生者不應日中忽覩明月如是四性檢實",
    "X57n0974_001:0505c21": "不得境之生處則知境亦無生也是以若心若境俱",
    "X57n0974_001:0505c22": "如幻夢求其生性了不可得當體無生此無生理今",
    "X57n0974_001:0505c23": "古常然始終不改佛不能增生不能減但約種性差",
    "X57n0974_001:0505c24": "別有三乘人約悟入淺深分十地位耳別教明十界",
    "X57n0974_001:0506a01": "諸法自種有故不從他待眾緣故非自作無作用故",
    "X57n0974_001:0506a02": "非共生有功能故非無因則顯不思議緣起正理皆",
    "X57n0974_001:0506a03": "以真如為迷悟依藏識為持種依以先知有真如藏",
    "X57n0974_001:0506a04": "識而用四性推簡入無生門故為別教工夫也圓教",
    "X57n0974_001:0506a05": "明十界諸法非法性生故非自生非無明生故非他",
    "X57n0974_001:0506a06": "生非法性無明合生故非共生非離法性無明別有",
    "X57n0974_001:0506a07": "諸法故非無因而生隨一一法體即法界當體無生",
    "X57n0974_001:0506a08": "無生而生三千宛然生即無生三千無性非生非無",
    "X57n0974_001:0506a09": "生唯一實相實相非生生亦實相實相非無生無生",
    "X57n0974_001:0506a10": "亦實相法住法位世間相常因緣即中雙照空假此",
    "X57n0974_001:0506a11": "是圓教初無生門一門一切門阿字即具四十二字",
    "X57n0974_001:0506a12": "功德餘字亦然故為圓妙無工夫之工夫。",
    "X57n0974_001:0506a13": "解苦無苦而有真諦",
    "X57n0974_001:0506a14": "三界果報名為三苦解之則皆如空華無逼近相但",
    "X57n0974_001:0506a15": "是真空法性而已真諦即在虗妄苦諦之上如空處",
    "X57n0974_001:0506a16": "即在華處無二處也于此真諦假立四名四並即真",
    "X57n0974_001:0506a17": "真非事外乃是通教所詮之理今人談玄說妙逈超",
    "X57n0974_001:0506a18": "情見壁立萬仞總皆不能出此。",
    "X57n0974_001:0506a19": "扶習潤生",
    "X57n0974_001:0506a20": "別圓二教證中道理則以中道法身為應化本譬如",
    "X57n0974_001:0506a21": "月印萬川不須惑業受生也藏教說惑是實有故菩",
    "X57n0974_001:0506a22": "薩不可斷惑斷則不能三僧祗受生行道矣通教說",
    "X57n0974_001:0506a23": "惑是幻有故菩薩體幻而斷正使正使既斷設欲涅",
    "X57n0974_001:0506a24": "槃即便能入但由本願力故不取涅槃以神通力扶",
    "X57n0974_001:0506b01": "起三界思惑餘習資于故業種子而得受生所謂思",
    "X57n0974_001:0506b02": "惑餘習者非貪似貪非慢似慢非癡似癡等是也。",
    "X57n0974_001:0506b03": "行則五行差別",
    "X57n0974_001:0506b04": "戒定慧三名為聖行十住入空行也慈悲喜捨名為",
    "X57n0974_001:0506b05": "梵行十行十向入假行也依理成行名為天行初地",
    "X57n0974_001:0506b06": "已上中道行也從天行體起化他用示同小善名嬰",
    "X57n0974_001:0506b07": "兒行即慈用也示同煩惱名為病行即悲用也藏通",
    "X57n0974_001:0506b08": "二教但有聖行及少分梵行耳今有五行故不同前",
    "X57n0974_001:0506b09": "圓教則一行一切行今有次第故不同後。",
    "X57n0974_001:0506b10": "一因逈出不即二邊",
    "X57n0974_001:0506b11": "正因佛性即指中道理體非是生死亦非涅槃藏通",
    "X57n0974_001:0506b12": "二教之所不詮又復不具緣了二因故不同圓。",
    "X57n0974_001:0506b13": "一果不融諸位差別",
    "X57n0974_001:0506b14": "妙覺極果方證法身不云初發心時便成正覺也。",
    "X57n0974_001:0506b15": "不思議生滅十二因緣",
    "X57n0974_001:0506b16": "枝末無明為分段生因已如藏教中釋根本無明者",
    "X57n0974_001:0506b17": "不了心外無法厭苦斷集證滅修道即是迷于中道",
    "X57n0974_001:0506b18": "真實義諦發起界外偏真無漏行也由此引生方便",
    "X57n0974_001:0506b19": "變易生死識種復緣界外無漏正受而起涅槃法愛",
    "X57n0974_001:0506b20": "深生取著潤彼變易識種令生有芽招感方便不思",
    "X57n0974_001:0506b21": "議變易生死又不了心外無法訶棄真空別修萬行",
    "X57n0974_001:0506b22": "亦是迷于中道真實義諦發起界外入假神通行也",
    "X57n0974_001:0506b23": "由此引生實報變易生死識種復緣界外勝妙境界",
    "X57n0974_001:0506b24": "而起神通法愛深生取著潤彼變易識種令生有芽",
    "X57n0974_001:0506c01": "招感實報不思議變易生死直至佛果則十二品無",
    "X57n0974_001:0506c02": "明盡滅方得二死永亡。",
    "X57n0974_001:0506c03": "顯中二諦",
    "X57n0974_001:0506c04": "束通教之二諦以為俗諦則十界皆為俗也以不有",
    "X57n0974_001:0506c05": "不空為真則中道為十界迷悟所依乃為真也明言",
    "X57n0974_001:0506c06": "中道為真故稱顯中。",
    "X57n0974_001:0506c07": "圓入別二諦",
    "X57n0974_001:0506c08": "當教以真諦顯中中但不有不空法性而已今明法",
    "X57n0974_001:0506c09": "性具一切法一切法皆趣不有不空則不有不空之",
    "X57n0974_001:0506c10": "外更無一法可得是十界之俗猶屬別義不有不空",
    "X57n0974_001:0506c11": "之真已成圓義也。",
    "X57n0974_001:0506c12": "別三諦",
    "X57n0974_001:0506c13": "顯中二諦則合有之與空為俗不有不空為真今分",
    "X57n0974_001:0506c14": "此俗諦為二謂有即是俗空即是真取真諦之不有",
    "X57n0974_001:0506c15": "不空名為中諦則二諦三諦但有開合之殊義無增",
    "X57n0974_001:0506c16": "減。",
    "X57n0974_001:0506c17": "圓入別三諦",
    "X57n0974_001:0506c18": "有即是俗空即是真不改別義不空不有名為中諦",
    "X57n0974_001:0506c19": "中諦具一切法則為圓中矣。",
    "X57n0974_001:0506c20": "圓建立眾生",
    "X57n0974_001:0506c21": "藏通別教雖亦各論四悉檀益而收機未普今圓教",
    "X57n0974_001:0506c22": "人窮心性源徹法界底自行既圓故四益亦普所謂",
    "X57n0974_001:0506c23": "為實施權開權顯實權實不二用與適宜如一雨所",
    "X57n0974_001:0506c24": "潤大地普洽也。",
    "X57n0974_001:0507a01": "不思議二諦",
    "X57n0974_001:0507a02": "二千性相皆名為俗一一無非實相故名為真三千",
    "X57n0974_001:0507a03": "之外無實相則即俗恒真事造即理具也實相之外",
    "X57n0974_001:0507a04": "無三千則即真恒俗理具即事造也故云理具事造",
    "X57n0974_001:0507a05": "兩重三千同居一念亦可云同居一塵同居一名如",
    "X57n0974_001:0507a06": "一念一切諸念亦然如一塵一切諸塵亦然如一名",
    "X57n0974_001:0507a07": "一切諸名亦然真俗不二真俗宛然。",
    "X57n0974_001:0507a08": "圓證三德涅槃",
    "X57n0974_001:0507a09": "法身德名性淨涅槃般若德名圓淨涅槃解脫德名",
    "X57n0974_001:0507a10": "方便淨涅槃唯是一心更不縱橫並別故名圓證藏",
    "X57n0974_001:0507a11": "通二教不知法身但有修得生空般若僅能淨于見",
    "X57n0974_001:0507a12": "思未得一切解脫別教謂法身本有般若修成解脫",
    "X57n0974_001:0507a13": "始滿則先後歷別不名圓證。",
    "X57n0974_001:0507a14": "十乘觀法",
    "X57n0974_001:0507a15": "第一觀不思議境者心佛眾生三無差別佛法眾生",
    "X57n0974_001:0507a16": "法一一皆不思議皆得為所觀境但初機之人則謂",
    "X57n0974_001:0507a17": "佛法太高生法太廣故但就現在自己陰界入法以",
    "X57n0974_001:0507a18": "為所觀又捨界入但觀于陰又捨前四陰但觀識陰",
    "X57n0974_001:0507a19": "又七八二識微細難觀前五根識現起時少故但以",
    "X57n0974_001:0507a20": "現前一念第六意識為所觀境近而復要也現前意",
    "X57n0974_001:0507a21": "識不起則已起則千十界中必落一界若落一界必",
    "X57n0974_001:0507a22": "具百界千如以此隨落一界之心非是心之少分必",
    "X57n0974_001:0507a23": "是心之全體心外更無百界千如故也若頓了此現",
    "X57n0974_001:0507a24": "前一念全具百界千如三千性相無自性無他性無",
    "X57n0974_001:0507b01": "共性無無因性無性亦無性則能頓證三德秘藏則",
    "X57n0974_001:0507b02": "為初發心時便成正覺則是定慧平等莊嚴則已徧",
    "X57n0974_001:0507b03": "破三惑則已了知一切諸法中皆有安樂性則已具",
    "X57n0974_001:0507b04": "足圓妙道品則已到于事理彼岸則為登于菩薩正",
    "X57n0974_001:0507b05": "位則為永超十魔八魔則已心心流注薩婆若海是",
    "X57n0974_001:0507b06": "謂上上根人秪千一法具足十法乘也若雖觀心未",
    "X57n0974_001:0507b07": "能頓入應念心佛眾生三無差別云何諸佛已悟我",
    "X57n0974_001:0507b08": "及眾生猶滯迷情由是緣無作四諦殷重發起四弘",
    "X57n0974_001:0507b09": "誓願因發心故一發一切發登發心住則是定慧平",
    "X57n0974_001:0507b10": "等莊嚴徧破三惑知一切法皆安樂性具圓妙道品",
    "X57n0974_001:0507b11": "到事理彼岸登菩薩正位超八魔十魔心心流入薩",
    "X57n0974_001:0507b12": "婆若海知一切法本不思議是謂上中根人于第二",
    "X57n0974_001:0507b13": "真正發菩提心具足十法乘也若雖發心心仍散動",
    "X57n0974_001:0507b14": "未能登位應念心體本來寂照善巧調試或以即寂",
    "X57n0974_001:0507b15": "之照令不沉沒或以即照之寂令不浮散浮沉病除",
    "X57n0974_001:0507b16": "心體明淨則能徧破三惑證安樂性具圓道品到事",
    "X57n0974_001:0507b17": "理岸登菩薩位超越魔境入薩婆若知一切法本不",
    "X57n0974_001:0507b18": "思議初發心時便成正覺是謂上下根人於第三善",
    "X57n0974_001:0507b19": "巧安心止觀具足十法乘也若雖以止觀安心心仍",
    "X57n0974_001:0507b20": "未安未得即證寂照本體必於所觀一念三千之境",
    "X57n0974_001:0507b21": "猶存意解未知當下即空假中應以四性而簡責之",
    "X57n0974_001:0507b22": "其根利者秪觀一念三千無自生性即當悟入無生",
    "X57n0974_001:0507b23": "無生則無不生三諦圓顯十乘具足若根鈍者破自",
    "X57n0974_001:0507b24": "則必計他破他則必計共破共必計無因展轉破盡",
    "X57n0974_001:0507c01": "方悟無生具足十乘若猶未悟必當度入相續假中",
    "X57n0974_001:0507c02": "應觀此一念三千為前念不滅後念續耶為前念滅",
    "X57n0974_001:0507c03": "後念續耶為前念亦滅亦不滅後念續耶為前念非",
    "X57n0974_001:0507c04": "滅非不滅後念續耶若仍不悟必當度入待待假中",
    "X57n0974_001:0507c05": "應觀此一念三千為待有念而立耶為待無念而立",
    "X57n0974_001:0507c06": "耶為待亦有念亦無念而立耶為待非有念非無念",
    "X57n0974_001:0507c07": "而立耶如此展轉簡責若能悟入無生無不生者則",
    "X57n0974_001:0507c08": "知一切諸法中悉有安樂性具圓道品到事理岸登",
    "X57n0974_001:0507c09": "菩薩位超越魔境入薩婆若知一切法本不思議便",
    "X57n0974_001:0507c10": "成正覺定慧莊嚴是謂中上根人於第四破法徧具",
    "X57n0974_001:0507c11": "足十法乘也若雖約因成相續相待徧破諸惑仍未",
    "X57n0974_001:0507c12": "入者應思一切諸法中悉有安樂性但除其病不除",
    "X57n0974_001:0507c13": "其法如金錍去膜養珠如郢匠去聖存鼻那得一向",
    "X57n0974_001:0507c14": "破法則破却成塞今須善識通塞若塞須破若通須",
    "X57n0974_001:0507c15": "護如聖王輪寶能破能安由此識通塞故即塞成通",
    "X57n0974_001:0507c16": "煩惱即菩提菩提通達無復煩惱生死即涅槃涅槃",
    "X57n0974_001:0507c17": "寂滅無復生死則能具足圓妙道品到事理岸登菩",
    "X57n0974_001:0507c18": "薩位超越魔境入薩婆若知一切法本不思議便成",
    "X57n0974_001:0507c19": "正覺定慧莊嚴徧破三惑是謂中中根人於第五識",
    "X57n0974_001:0507c20": "通塞具足十法乘也若雖識通塞仍未能即塞成通",
    "X57n0974_001:0507c21": "應觀現前一念三千性相不可思議即是圓心念處",
    "X57n0974_001:0507c22": "一心念處一切心念處正勤策發緣如意定而生五",
    "X57n0974_001:0507c23": "根令其增長而成五力調停七覺趣八正道開圓三",
    "X57n0974_001:0507c24": "解脫門而入秘藏則為到於事理彼岸登菩薩位超",
    "X57n0974_001:0508a01": "越魔境入薩婆若知一切法本不思議便成正覺定",
    "X57n0974_001:0508a02": "慧莊嚴徧破三惑證得諸法皆安樂性是謂中下根",
    "X57n0974_001:0508a03": "人於第六調適道品具足十法乘也若雖調練無作",
    "X57n0974_001:0508a04": "道品而觀慧力弱蓋障偏起不能入位必有無始事",
    "X57n0974_001:0508a05": "障未除應審觀察何障偏重數數現起兼以事行而",
    "X57n0974_001:0508a06": "對治之理觀為主事行為助正助合行不惜身命誓",
    "X57n0974_001:0508a07": "當尅證終弗懈息由事理二治能斷無始事理二幻",
    "X57n0974_001:0508a08": "障故豁然證入位相分明則為永超魔網入薩婆若",
    "X57n0974_001:0508a09": "知一切法本不思議便成正覺定慧莊嚴徧破三惑",
    "X57n0974_001:0508a10": "證安樂性具足圓妙道品是謂下上根人於第七對",
    "X57n0974_001:0508a11": "治助開具足十法乘也然對治助開之時縱令鈍根",
    "X57n0974_001:0508a12": "必皆有益倘不知次位起增上慢以凡濫聖招過不",
    "X57n0974_001:0508a13": "輕故須深自簡察為究竟耶為分證耶為相似耶抑",
    "X57n0974_001:0508a14": "亦僅僅小輕安耶既知位次不起上慢必有強軟諸",
    "X57n0974_001:0508a15": "魔惱亂真修須加安忍不動不退策進五品而階十",
    "X57n0974_001:0508a16": "信既階十信六根清淨得順道法易生法愛須離法",
    "X57n0974_001:0508a17": "愛而入分真入分真已分得大理大誓願大莊嚴大",
    "X57n0974_001:0508a18": "智斷大徧知大道大用大權實大利益大無住是謂",
    "X57n0974_001:0508a19": "下根人具修十法而成大乘乘是大乘遊于四方直",
    "X57n0974_001:0508a20": "至道場自運功畢運他不休故此十乘妙觀全性起",
    "X57n0974_001:0508a21": "修全修顯性非橫非豎橫豎該徹也。",
    "X57n0974_001:0508a22": "附三慈體相",
    "X57n0974_001:0508a23": "生緣慈有六種差別　一凡夫修生緣慈成梵王福",
    "X57n0974_001:0508a24": "以愛為體　二外道修生緣慈取梵天果以見為體",
    "X57n0974_001:0508b01": "　三藏教二乘修生緣慈對治瞋恚作父母親屬想",
    "X57n0974_001:0508b02": "以世諦為體菩薩修生緣慈廣行濟度亦以世諦為",
    "X57n0974_001:0508b03": "體然皆不起我人等執依折空觀得成　四通教三",
    "X57n0974_001:0508b04": "乘修生緣慈皆了生空依體空觀得成緣六凡境亦",
    "X57n0974_001:0508b05": "得以世諦為體　五別教次第先修生緣慈亦以世",
    "X57n0974_001:0508b06": "諦為體不起我人等妄執亦是依析體二空觀成(十信",
    "X57n0974_001:0508b07": "析空十住體空)　六圓教一心中修生緣慈知十法界即空",
    "X57n0974_001:0508b08": "假中緣此即空假中之十界有情一一皆作父母等",
    "X57n0974_001:0508b09": "想故以妙有為門得論六即。",
    "X57n0974_001:0508b10": "法緣慈有四種差別　一藏教二乘了生空故觀諸",
    "X57n0974_001:0508b11": "眾生唯是四大五蘊不生瞋惱隨力濟度以生空觀",
    "X57n0974_001:0508b12": "為體(菩薩雖未證空亦得修空)　二通教三乘了生本空法亦如",
    "X57n0974_001:0508b13": "幻二乘隨力濟度菩薩弘誓徧周同以空觀為體",
    "X57n0974_001:0508b14": "　三別教次第修法緣慈知空而不住空悟緣生法廣",
    "X57n0974_001:0508b15": "度九界以從空入假觀為體　四圓教一心中修法",
    "X57n0974_001:0508b16": "緣慈知十界緣生之法即空假中緣此即空假中之",
    "X57n0974_001:0508b17": "十界法知其無性故以妙無為門得論六即。",
    "X57n0974_001:0508b18": "無緣慈有二種差別　一別教十回向不緣十界假",
    "X57n0974_001:0508b19": "名之眾生不緣十界五蘊之法相惟緣中道佛性故",
    "X57n0974_001:0508b20": "名無緣以相以中道為體(若登初地後則與圓慈同)　二圓人初",
    "X57n0974_001:0508b21": "心即了三千諸法一一當體即中中道之外更無別",
    "X57n0974_001:0508b22": "法能所頓絕與拔難思得論六即故有觀行無緣慈",
    "X57n0974_001:0508b23": "乃至究竟無緣慈義只一慈體而論三慈故三慈皆",
    "X57n0974_001:0508b24": "妙三慈皆論六即如慈心三昧有此種種差別悲喜",
    "X57n0974_001:0508c01": "捨亦如是但約與樂名慈拔苦名悲見他得樂心生",
    "X57n0974_001:0508c02": "適悅名喜怨親平等一相心無繫著名捨也。",
    "X57n0974_001:0508c04": "教觀綱宗釋義(終)"
}