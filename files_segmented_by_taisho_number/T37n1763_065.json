{
    "T37n1763_065:0578a19": "3大般涅槃經集解卷第六十五",
    "T37n1763_065:0578a21": "　第六釋十二因緣或是有為或是無為",
    "T37n1763_065:0578a22": "　第七釋或說心常或說無常",
    "T37n1763_065:0578a23": "　第八釋五欲樂或障道或不障道",
    "T37n1763_065:0578a24": "　第九釋煖頂忍世第一法或在欲界或",
    "T37n1763_065:0578a25": "在三界",
    "T37n1763_065:0578a26": "　第十釋或謂布施唯在意業或是五陰",
    "T37n1763_065:0578a27": "　第十一釋或有三無為或無三無為",
    "T37n1763_065:0578a28": "　第十二釋或有造色或無造色",
    "T37n1763_065:0578a29": "　第十三釋有無作色無無作色",
    "T37n1763_065:0578b01": "　第十四釋或有心數或無心數",
    "T37n1763_065:0578b02": "　第十五釋二十五有或五六七八有",
    "T37n1763_065:0578b03": "　第十六釋一分優婆塞義",
    "T37n1763_065:0578b04": "　第十七釋犯重失戒或不失義",
    "T37n1763_065:0578b05": "　第十八釋或說四果人成佛或說不成",
    "T37n1763_065:0578b06": "　第十九釋佛性即眾生有離眾生有",
    "T37n1763_065:0578b07": "　第二十釋有十方佛無十方佛",
    "T37n1763_065:0578b08": "迦葉品之第三",
    "T37n1763_065:0578b09": "善男子！我經中說云何名為至十二因緣定是",
    "T37n1763_065:0578b10": "有為。案僧亮曰：有為無常、無為是常。二種：",
    "T37n1763_065:0578b11": "一斷滅無常，非眾生數也；二不斷滅無常，十",
    "T37n1763_065:0578b12": "二因緣也。常亦有二：生滅常者，十二緣也。不",
    "T37n1763_065:0578b13": "生滅常者，謂涅槃也。是為十二因緣亦常無",
    "T37n1763_065:0578b14": "常。而或者聞因緣生滅，便與草木同盡；聞不",
    "T37n1763_065:0578b15": "生滅，謂與涅槃一相，起諍論也。僧宗曰：第六",
    "T37n1763_065:0578b16": "諍論也。若論正義，十二因果相生，至佛乃盡",
    "T37n1763_065:0578b17": "也。今執有為所以成謬者，謂從生至老死，斷",
    "T37n1763_065:0578b18": "而不復續，乖於相續也；言無為者，謂都無斷",
    "T37n1763_065:0578b19": "也。寶亮曰。十二因緣實是有為。言有為者，",
    "T37n1763_065:0578b20": "所以成諍者，以其不作因果相續有為故也，",
    "T37n1763_065:0578b21": "謂各各當體斷滅，無復因果相故也。",
    "T37n1763_065:0578b22": "我又一時告諸比丘至有佛無佛性相常住。",
    "T37n1763_065:0578b23": "案僧亮曰：以相續不異故，名為常也。",
    "T37n1763_065:0578b24": "善男子！有十二緣不從緣生至說十二緣定是",
    "T37n1763_065:0578b25": "無為。案僧亮曰：雖引四句，但取初句釋生",
    "T37n1763_065:0578b26": "惑之由也。不從緣生者，未與緣合也。從緣生",
    "T37n1763_065:0578b27": "非十二緣者，以不具十二，故言非也。寶亮曰：",
    "T37n1763_065:0578b28": "第二句云有十二緣不從緣生，謂未來世十",
    "T37n1763_065:0578b29": "二枝者，未來未起故言不從緣生耳；而或者",
    "T37n1763_065:0578c01": "謂常故不從緣生。此本據昔教為語也，然執",
    "T37n1763_065:0578c02": "者各偏言有為，無復相續，二家悉乖，故諍也。",
    "T37n1763_065:0578c03": "善男子！我經中說一切眾生至唱言如來說心",
    "T37n1763_065:0578c04": "定常。案僧亮曰：色有異相故說壞，而心無",
    "T37n1763_065:0578c05": "異相故說常也。或者聞色壞而心常，便謂心",
    "T37n1763_065:0578c06": "不生滅，下至上也。僧宗曰：第七諍論也。若論",
    "T37n1763_065:0578c07": "正義，實法則前滅而後生也，假名則始終為",
    "T37n1763_065:0578c08": "一也。或者聞說心則上行，不解相續，言有此",
    "T37n1763_065:0578c09": "心常而不滅，向上受生也。",
    "T37n1763_065:0578c10": "善男子我於一時為頻婆至唱言如來說心定",
    "T37n1763_065:0578c11": "斷。案僧亮曰：聞五陰俱壞，便謂心亦如色，",
    "T37n1763_065:0578c12": "有大小長短等異也。僧宗曰：聞說無常，謂捨",
    "T37n1763_065:0578c13": "此陰身，心亦斷滅，不復續也。寶亮曰：言常則",
    "T37n1763_065:0578c14": "一向不滅，言斷則頓無相續，所以成諍也。",
    "T37n1763_065:0578c15": "善男子！我經中說我諸弟子至說受五欲定遮",
    "T37n1763_065:0578c16": "正道。案僧亮曰：外道以斷事為道，故臥灰",
    "T37n1763_065:0578c17": "食糠也。佛法不爾。而或者聞在欲不障，謂欲",
    "T37n1763_065:0578c18": "心現前亦不障道也；聞欲心是障，便謂香華",
    "T37n1763_065:0578c19": "等事亦能障道；故起諍也。",
    "T37n1763_065:0578c20": "善男子！我經中說遠離煩惱至說第一法在無",
    "T37n1763_065:0578c21": "色界。案僧亮曰：說羅漢果也。欲界無在，羅",
    "T37n1763_065:0578c22": "漢也。三界定皆能修第一法，入見諦道，唯除",
    "T37n1763_065:0578c23": "非想一地。下三皆欲能，佛隨事異說，而或者",
    "T37n1763_065:0578c24": "各當所聞，偏執生諍也。修第一法時，能伏見",
    "T37n1763_065:0578c25": "結名遠離；未見四諦，未究竟斷故，未得解",
    "T37n1763_065:0578c26": "脫，在於初禪。至第四禪者，欲界定少慧多，無",
    "T37n1763_065:0578c27": "色定多慧少，色界定慧等易用，故說其易處",
    "T37n1763_065:0578c28": "也。或者便謂上下皆不能也。得阿那含果者，",
    "T37n1763_065:0578c29": "此經無超越說。得第三果者，三空下結已經",
    "T37n1763_065:0579a01": "伏斷，見真諦時無漏觀利，雖經初果，終不住",
    "T37n1763_065:0579a02": "也。今說其住處耳。僧宗曰：第九諍論也。若論",
    "T37n1763_065:0579a03": "正義，欲界心及四禪心，悉能作世第一法觀",
    "T37n1763_065:0579a04": "也。三空亦可得有，但此地心難用，是以人不",
    "T37n1763_065:0579a05": "從難，多取易。地地皆悉是伏結，爾時未得真",
    "T37n1763_065:0579a06": "無漏。若利根者，身在欲界，悉能懸滿上地心，",
    "T37n1763_065:0579a07": "能伏上地結也。鈍根者，未必能爾，要須次第",
    "T37n1763_065:0579a08": "生也。為利根故，說第一法在欲界。不解佛意，",
    "T37n1763_065:0579a09": "謂一向欲界，不得用禪地心也。若聞說四禪",
    "T37n1763_065:0579a10": "作四法觀，為從根本地心，謂一向不用欲界，",
    "T37n1763_065:0579a11": "乖中道故，所以諍也。寶亮曰：理而談者，三界",
    "T37n1763_065:0579a12": "心盡，得作第一法也。自有入未得八禪，但",
    "T37n1763_065:0579a13": "得欲界電光定，仍用此定作假名法空觀。故",
    "T37n1763_065:0579a14": "佛說此人，即用欲界心作也。自有得八禪定",
    "T37n1763_065:0579a15": "作假名法空者。復自有人，先伏結至三空，於",
    "T37n1763_065:0579a16": "彼地遇聖，即用三空定作第一法者。而或者",
    "T37n1763_065:0579a17": "不解，亦聞欲界心作，便言上二界不得；聞上",
    "T37n1763_065:0579a18": "三界得作，復言欲界不得，故成諍也。智秀",
    "T37n1763_065:0579a19": "曰：二界皆得作第一法也。明駿案：上來所釋，",
    "T37n1763_065:0579a20": "皆依《成實論》義也。若依數義，唯二界得作耳，",
    "T37n1763_065:0579a21": "彼四空定一向不得。何者？謂從上品忍以上，",
    "T37n1763_065:0579a22": "猶不得緣；況第一法，似無漏者而當得作耶？",
    "T37n1763_065:0579a23": "義相食，詳之明哲耳。",
    "T37n1763_065:0579a24": "善男子！我經中說四種施中至唱言如來說施",
    "T37n1763_065:0579a25": "唯意。案僧亮曰：身口意業皆是施體，有淨",
    "T37n1763_065:0579a26": "不淨，則福厚，不淨福薄。淨必由信，有心淨",
    "T37n1763_065:0579a27": "也。初三：一具二淨；餘二互有信心。雖有優",
    "T37n1763_065:0579a28": "劣，皆得稱淨。而或者聞說淨施由信，信是意",
    "T37n1763_065:0579a29": "業，便謂施具在意，故起諍也。",
    "T37n1763_065:0579b01": "善男子！我於一時復作是說至唱言佛說施即",
    "T37n1763_065:0579b02": "五陰。案僧亮曰：佛因中說果，謂五事施也。",
    "T37n1763_065:0579b03": "或者聞是食即施業，外可施之物無非是施。",
    "T37n1763_065:0579b04": "五陰攝法斷盡，故言施即五陰。僧宗曰：第十",
    "T37n1763_065:0579b05": "諍論也。就正義而言者，心為施等之主，色以",
    "T37n1763_065:0579b06": "助成，身口助意，但身口非情靈之法。聞說二",
    "T37n1763_065:0579b07": "種是淨，便謂唯一意業，不關身口；聞說施是",
    "T37n1763_065:0579b08": "五事，便謂但色非心，復為諍也。寶亮曰：若有",
    "T37n1763_065:0579b09": "行道來久，捨心成就，一切時中常行故，佛為",
    "T37n1763_065:0579b10": "此人說施即是意，不待身口方成也。自復有",
    "T37n1763_065:0579b11": "人善根微劣，須身口助成方能惠施。若不動",
    "T37n1763_065:0579b12": "身口，直興心念，不成施業，佛為此人說施具",
    "T37n1763_065:0579b13": "是五陰也。或者取佛意謬，若聞說施唯意者，",
    "T37n1763_065:0579b14": "則都不關身口也；言具五陰者，要須備三業。",
    "T37n1763_065:0579b15": "兩執各偏，是故成諍論也。",
    "T37n1763_065:0579b16": "善男子！我於一時宣說涅槃至唱言佛說無三",
    "T37n1763_065:0579b17": "無為。案僧亮曰：佛說二諦，世諦有因，因有",
    "T37n1763_065:0579b18": "二種：一有法用、二無法用。無法用者，三無為",
    "T37n1763_065:0579b19": "也。有法用者，謂五陰也。或者聞涅槃能斷生",
    "T37n1763_065:0579b20": "死，便言有無為法，法入所攝也；聞其無法，謂",
    "T37n1763_065:0579b21": "無涅槃能斷生死，起諍論也。燈滅直明滅而",
    "T37n1763_065:0579b22": "已，更無滅法生也。涅槃亦爾，直煩惱滅，更無",
    "T37n1763_065:0579b23": "法生也。以煩惱滅，生死不續，是無法之用，名",
    "T37n1763_065:0579b24": "虛空也。是總相空，故稱常稱遍也。世間無馬",
    "T37n1763_065:0579b25": "等空，是別相空，亦以無法為空，借以為譬。以",
    "T37n1763_065:0579b26": "別相故，非常非遍也。非智緣滅者，智緣滅，出",
    "T37n1763_065:0579b27": "世間無漏；非智緣滅，世間無漏。雖世出世之",
    "T37n1763_065:0579b28": "異，滅義是常，與虛空同，稱三無為。外道不得",
    "T37n1763_065:0579b29": "無漏斷結，結滅而還生，不得稱常。僧宗曰：第",
    "T37n1763_065:0579c01": "十一諍論也。就正義而言者，非無三無為，別",
    "T37n1763_065:0579c02": "三法耳。寶亮曰：或者謂空中無物，不可分別，",
    "T37n1763_065:0579c03": "唯是一空，無三無為也。此中佛意，亦得言有、",
    "T37n1763_065:0579c04": "亦得言無，空無別法故言無，逐義往尋故言",
    "T37n1763_065:0579c05": "有也。",
    "T37n1763_065:0579c06": "善男子！我於一時為目犍連至唱言如來說",
    "T37n1763_065:0579c07": "有涅槃。案僧亮曰：稱為涅槃，謂章句也。聖",
    "T37n1763_065:0579c08": "所踐者，謂之跡也。永不退失，謂畢竟也。無有",
    "T37n1763_065:0579c09": "八苦，謂無畏也。療生死病，謂大師也。果智忍",
    "T37n1763_065:0579c10": "無閡三昧，皆隨異義名也。與法同相，名大法",
    "T37n1763_065:0579c11": "界。斷老病死，名甘露味也。無可取，名難見也。",
    "T37n1763_065:0579c12": "復於一時我為目連至決定說有虛空無為。",
    "T37n1763_065:0579c13": "案僧亮曰：若有性者，性不可壞；以其無性，",
    "T37n1763_065:0579c14": "名不牢固。名為虛空者，無性無法、無法有用，",
    "T37n1763_065:0579c15": "與虛空同性，即以為名也。食下迴轉者，說",
    "T37n1763_065:0579c16": "一切音聲兩有相尋，食不得下、音聲不發，以",
    "T37n1763_065:0579c17": "無一有食下聲發，說空之用也。或者聞空有",
    "T37n1763_065:0579c18": "用，謂有空法，法入色入攝也。",
    "T37n1763_065:0579c19": "復於一時為目連說至決定說有非智緣滅。",
    "T37n1763_065:0579c20": "案僧亮曰：從智緣而滅者，謂不從出世無漏",
    "T37n1763_065:0579c21": "智也。煖頂以上至世第一法是世間無漏，永",
    "T37n1763_065:0579c22": "斷三惡報也。寶亮曰：若為智緣所滅，亦名智",
    "T37n1763_065:0579c23": "緣無為。空既無物，容復異於虛空，亦稱虛空",
    "T37n1763_065:0579c24": "無為。空中無復可數，便名為非數緣無為。不",
    "T37n1763_065:0579c25": "解意者聞無，則不得隨義有三，聞有便言三",
    "T37n1763_065:0579c26": "各別體。以事像取，故成諍論也。",
    "T37n1763_065:0579c27": "善男子！我又一時為跋波至決定說言色是",
    "T37n1763_065:0579c28": "四大。案僧亮曰：四大名色者，色法有五，四",
    "T37n1763_065:0579c29": "大是假，說四則說見都盡。聲由四大而發，舉",
    "T37n1763_065:0580a01": "本則攝末也。決定說言色是四大者，謂有色",
    "T37n1763_065:0580a02": "處四大常俱，水中有火、湯中有冷，空中之聲",
    "T37n1763_065:0580a03": "亦有四大，失旨也。僧宗曰：十二諍論也。若",
    "T37n1763_065:0580a04": "謂正義，以色香味成四大，四大復成眼等五",
    "T37n1763_065:0580a05": "根。雖曰十四種色，若性性攝則不出四大。",
    "T37n1763_065:0580a06": "若四大為因、五根為果，不離果有因，得言為",
    "T37n1763_065:0580a07": "因所成。聞說四大名色，不解性攝，謂唯有四",
    "T37n1763_065:0580a08": "大無餘色也。聞說因四大造所，可言造根",
    "T37n1763_065:0580a09": "由大成，離因無果。乃至忽滑，若依四大品所",
    "T37n1763_065:0580a10": "明，皆悉不分四大。不辨此語，謂過去四大",
    "T37n1763_065:0580a11": "造三世色，言現在身口業色所由而有，由過",
    "T37n1763_065:0580a12": "去三十四大力強故能造也，現在造二世，",
    "T37n1763_065:0580a13": "未來唯造一世。不得佛意，復為諍論也。寶亮",
    "T37n1763_065:0580a14": "曰：有人謂四大力強能造色等，而色等力",
    "T37n1763_065:0580a15": "劣不能造四大。常作此計。佛又一時為比丘。",
    "T37n1763_065:0580a16": "說五陰盡空，何者為色？色即四大。便言四大",
    "T37n1763_065:0580a17": "不能造色。又復一時說四大造色，所謂方圓",
    "T37n1763_065:0580a18": "等者，此是相內待之因耳。聞此說者，便言",
    "T37n1763_065:0580a19": "四大定能造色。若論中道、若論正義者，應言",
    "T37n1763_065:0580a20": "亦造不造。何者？因四大有方圓等眾假色起",
    "T37n1763_065:0580a21": "故，亦言造也。前六四大、後亦四大，便無有",
    "T37n1763_065:0580a22": "造。五塵亦爾，因細成麁故，亦得云色造色。前",
    "T37n1763_065:0580a23": "既是色、後亦是色，故言不造。諸人不解，聞造",
    "T37n1763_065:0580a24": "便令一切悉造，聞不造謂一切不造。兩造失",
    "T37n1763_065:0580a25": "中道，所以成諍也。",
    "T37n1763_065:0580a26": "善男子！我復說言譬如因鏡至是名造色猶如",
    "T37n1763_065:0580a27": "響像。案僧亮曰：四大假名有用，堅持、風動、",
    "T37n1763_065:0580a28": "水潤、火熟，色得生長，如因鏡像現也。",
    "T37n1763_065:0580a29": "我諸弟子聞是說已至說有四大則有造色。",
    "T37n1763_065:0580b01": "案僧亮曰：言四大能造，非所造也。色是所",
    "T37n1763_065:0580b02": "造，非能造也。",
    "T37n1763_065:0580b03": "或有四大無有造色。案僧亮曰：言四大是",
    "T37n1763_065:0580b04": "假，為實法所造。色等實法非造，佛說造造，",
    "T37n1763_065:0580b05": "四大亦造色，譬如束竹相扶得立。上二家偏",
    "T37n1763_065:0580b06": "執，皆不得佛意也。",
    "T37n1763_065:0580b07": "善男子！往昔一時菩提王子至不名失戒猶名",
    "T37n1763_065:0580b08": "持戒。案僧亮曰：無作是戒體。此說十善戒，",
    "T37n1763_065:0580b09": "身口七支從作色生無作色，無作為色；餘三",
    "T37n1763_065:0580b10": "不從作生，不名色也。僧宗曰：第十三諍論也。",
    "T37n1763_065:0580b11": "若論正義，無作非心。雖非色心，不得無也。此",
    "T37n1763_065:0580b12": "是善法性違惡，以果中說因故，言無作是色",
    "T37n1763_065:0580b13": "也。從色發得，以因為名耳。或者聞此不解故，",
    "T37n1763_065:0580b14": "謂無作是色也。寶亮曰：為菩提王子說無作",
    "T37n1763_065:0580b15": "是色者，若直言心是戒，王子便謂起惡心時",
    "T37n1763_065:0580b16": "所受之戒皆失，則無戒可持，故於身口七支",
    "T37n1763_065:0580b17": "說得無作戒也。謬取佛意者，便言直以無作",
    "T37n1763_065:0580b18": "是戒，不復關心也。又說戒即是遮制惡法，若",
    "T37n1763_065:0580b19": "心不作惡即是戒。聞此說，便言都無無作戒。",
    "T37n1763_065:0580b20": "所以成諍也。",
    "T37n1763_065:0580b21": "以何因緣名無作色非異色因不作異色因果。",
    "T37n1763_065:0580b22": "案僧亮曰：非異色因者、身口作法是色性、",
    "T37n1763_065:0580b23": "三種善惡無記也。戒以善作為因、善作異於",
    "T37n1763_065:0580b24": "不善無記、名異色異色因也。不作異色因",
    "T37n1763_065:0580b25": "果者，無作是異色因之果。言無異為因，無此",
    "T37n1763_065:0580b26": "果同之果也。僧宗曰：非異色因者，異色即是",
    "T37n1763_065:0580b27": "無作體。若餘色不發無作，非無作之因，如無",
    "T37n1763_065:0580b28": "記身口及山河之色是也。既言非異色家因，",
    "T37n1763_065:0580b29": "異色亦非其果也。若身口善色能發無作者，",
    "T37n1763_065:0580c01": "是異色之因，異色亦是其果。以從善色發得，",
    "T37n1763_065:0580c02": "故言無作也。不解故，便言即無作為色也。寶",
    "T37n1763_065:0580c03": "亮曰：非異色因者，異色謂心也，明非直用心",
    "T37n1763_065:0580c04": "作因也。非異是因家果者，此戒亦非獨心家",
    "T37n1763_065:0580c05": "之果，要以色心合用方名為戒善也。道慧記",
    "T37n1763_065:0580c06": "曰：此明欲發無作，要先正身合掌作異常之",
    "T37n1763_065:0580c07": "色，乃能發得此無作果也。智秀曰：心非身",
    "T37n1763_065:0580c08": "口，謂之異色也。身口無作，不從之而生，故云",
    "T37n1763_065:0580c09": "非異色為因也。不作異色因果者，不為心作",
    "T37n1763_065:0580c10": "果，故言不作異色因家之果也。慧朗別述一",
    "T37n1763_065:0580c11": "解曰：無作是異色，謂若非異色之因，則不作",
    "T37n1763_065:0580c12": "異色之果。",
    "T37n1763_065:0580c13": "善男子！我諸弟子聞是說已至唱言佛說有無",
    "T37n1763_065:0580c14": "作色。案僧亮曰：佛意無作非色，以因色生，",
    "T37n1763_065:0580c15": "從因名色。不解佛意，謂無作是色性。",
    "T37n1763_065:0580c16": "善男子！我於餘經作如是言至決定宣說無無",
    "T37n1763_065:0580c17": "作色。案僧亮曰：誓不作惡，生無作戒，能遮",
    "T37n1763_065:0580c18": "惡法也。不作惡名為持戒者，不作惡時，無作",
    "T37n1763_065:0580c19": "獨生，戒性明淨，曰持戒也。若起作惡，戒與惡",
    "T37n1763_065:0580c20": "並，戒不明淨，違本誓故，不名持戒。不解佛",
    "T37n1763_065:0580c21": "意，聞說不作，謂更無作法生，無無作也。",
    "T37n1763_065:0580c22": "善男子！我於經中作如是說至一切凡夫亦復",
    "T37n1763_065:0580c23": "如是。案僧亮曰：經說苦樂以心為主。心有",
    "T37n1763_065:0580c24": "解惑，惑名無明，解名正見。正見是樂因，無明",
    "T37n1763_065:0580c25": "是苦本，此二是心之異能也。立為數法，五陰",
    "T37n1763_065:0580c26": "是苦，從無明生，說癡過患也。僧宗曰：第十四",
    "T37n1763_065:0580c27": "諍也。或說有心數，或說無心數也。若論正義，",
    "T37n1763_065:0580c28": "心之與數亦有亦無。言有數者，前後次第而",
    "T37n1763_065:0580c29": "生。言無數者，謂不一時並有也。寶亮曰：佛一",
    "T37n1763_065:0581a01": "時說，莫問凡聖，五陰盡因無明故得，乃至十",
    "T37n1763_065:0581a02": "二支亦爾。有人不解，便言止是一無明，而中",
    "T37n1763_065:0581a03": "間無復因果相生，直是一物常爾。但作異名",
    "T37n1763_065:0581a04": "異說，是有十二支，便唱言無心數也。智秀曰：",
    "T37n1763_065:0581a05": "因佛說十二緣、兩段因果，二家生執。初明過",
    "T37n1763_065:0581a06": "去因，有三事改常：一者從無明支長出愛取",
    "T37n1763_065:0581a07": "支；二者轉行支作有名說也；三者就果上說",
    "T37n1763_065:0581a08": "即因名。次辨五果，其異有五：一者改識為受；",
    "T37n1763_065:0581a09": "二者即果上說因名；三者於名色後廣出諸",
    "T37n1763_065:0581a10": "支；四者略觸受二支；五者約受支說即果名",
    "T37n1763_065:0581a11": "也。或者因之執無心數，次說三因二果。於說",
    "T37n1763_065:0581a12": "三因，二事改常：一者受支前長出眼識等；二",
    "T37n1763_065:0581a13": "者轉作業名。說於二果，二事改常：一者改生",
    "T37n1763_065:0581a14": "支為識；二者分老死廣作諸支名，由云想等",
    "T37n1763_065:0581a15": "非即是觸也。或者因此執有心數並頭而生",
    "T37n1763_065:0581a16": "也。道慧記曰：夫心前後差別名為數耳。若計",
    "T37n1763_065:0581a17": "前後猶是一心，都無心數，此亦失。若言一時",
    "T37n1763_065:0581a18": "之中別有心數俱生者，亦為失也。",
    "T37n1763_065:0581a19": "從無明生愛當知是愛至是有即是無明愛取。",
    "T37n1763_065:0581a20": "案僧亮曰：此說現生煩惱，明數無別法，直",
    "T37n1763_065:0581a21": "是緣中起，或輕重為四也。何者？心不了緣，非",
    "T37n1763_065:0581a22": "好取好，名為無明者。著好生染，名為愛也。愛",
    "T37n1763_065:0581a23": "性貪求，是名為取。起身口業，名之為有。所以",
    "T37n1763_065:0581a24": "言即是者，本名不虧，但從重改稱，體有兼立，",
    "T37n1763_065:0581a25": "為別數也。僧宗曰：若論因果次第相生，前因",
    "T37n1763_065:0581a26": "後果則不一時也。自有未必次第，如無明為",
    "T37n1763_065:0581a27": "行作因，自有從麁煩惱還起於細，乃至愛受",
    "T37n1763_065:0581a28": "盡得有更造起義。此是次第緣相生也。無明",
    "T37n1763_065:0581a29": "即愛愛即者，始終是一神明，雖復因果為異，",
    "T37n1763_065:0581b01": "然不得離，故言即也。",
    "T37n1763_065:0581b02": "從有生受當知是受至是故受者即十二枝。",
    "T37n1763_065:0581b03": "案僧亮曰：受是初識支也。識能受生，故名受",
    "T37n1763_065:0581b04": "也。道慧記曰：當知是受即是行有。此未來識",
    "T37n1763_065:0581b05": "支，從今世業識支、從今世業所得故，即是行",
    "T37n1763_065:0581b06": "有也。此業亦名為行，亦名為有也。從受因緣",
    "T37n1763_065:0581b07": "生名色無明愛取有行者，此並未來一生中",
    "T37n1763_065:0581b08": "事也。此事名色下應有六入觸受等，略無此",
    "T37n1763_065:0581b09": "三支也。受觸識六入等，是故受者即十二支",
    "T37n1763_065:0581b10": "者，此復是後身中事也。以未來生中無明愛",
    "T37n1763_065:0581b11": "取有行故，復生後身受觸識六入等也。六入",
    "T37n1763_065:0581b12": "等者，此略不出下諸支名，故言等也。受者，故",
    "T37n1763_065:0581b13": "是初生識支耳。觸識者，是即名色支也。四陰",
    "T37n1763_065:0581b14": "曰名，四陰之體正是心及心數耳。故今言觸",
    "T37n1763_065:0581b15": "識者，此舉心及數是為四陰也。道慧述曇纖",
    "T37n1763_065:0581b16": "曰：此中諸支名，常時隱而不出者，今則備列",
    "T37n1763_065:0581b17": "也。別曰：夫心心數法名數甚多，若制為十二",
    "T37n1763_065:0581b18": "因緣者，通三世制也。辨三世心數，從無明生",
    "T37n1763_065:0581b19": "愛訖，即是無明愛取，此明過去心數凡有四",
    "T37n1763_065:0581b20": "法。若就十二因緣為義，前三義總為無明支，",
    "T37n1763_065:0581b21": "愛取是無明分故，得通為一支也。當知即是",
    "T37n1763_065:0581b22": "者，明果不離因而有，故即之耳。凡夫不解，謂",
    "T37n1763_065:0581b23": "即一體無次第相生心數，此為失也。從有生",
    "T37n1763_065:0581b24": "受訖，更取有行，此明現在心數也。受者，是初",
    "T37n1763_065:0581b25": "受生識，故以受為名也。行有者，隨義更異名",
    "T37n1763_065:0581b26": "說也。就十二因緣為義，略無六入觸受三支",
    "T37n1763_065:0581b27": "也。無明愛此二總為支，取即取支，有行即有",
    "T37n1763_065:0581b28": "支也。受觸識六入等者，略不列觸受也。若就",
    "T37n1763_065:0581b29": "十二因緣為義，受即是生支，餘悉總為支也。",
    "T37n1763_065:0581c01": "是故受者，助十二支者也。受是現在受生之",
    "T37n1763_065:0581c02": "識，識是受生之主，據其主則三世俱有十",
    "T37n1763_065:0581c03": "二矣。",
    "T37n1763_065:0581c04": "善男子！我諸弟子聞是說已至唱言如來說無",
    "T37n1763_065:0581c05": "心數。案僧亮曰：聞說此已，即謂無心數，",
    "T37n1763_065:0581c06": "唯是一心前後用之，不許有想受諸數。",
    "T37n1763_065:0581c07": "善男子！我於經中作如是說至唱言如來說有",
    "T37n1763_065:0581c08": "心數。案僧亮曰：惡智是識之第一緣也。所",
    "T37n1763_065:0581c09": "以說為緣者，明緣間識昧必生愛取。因觸而",
    "T37n1763_065:0581c10": "生者，識在緣是名為觸，後但名識，體一義異",
    "T37n1763_065:0581c11": "也。然非是觸者，觸初取緣則昧，眾數續生則",
    "T37n1763_065:0581c12": "明，明昧性殊言非也。說有心數者，聞非觸謂",
    "T37n1763_065:0581c13": "數性異。與觸俱起，取緣不同，與心體別，失旨",
    "T37n1763_065:0581c14": "也。僧宗曰：聞說四法生眼識，乃至受取相生，",
    "T37n1763_065:0581c15": "不解前後，謂呼一時並有。乃至不善心、二十",
    "T37n1763_065:0581c16": "一心也。俱不甞，復為諍也。寶亮曰：初造緣識，",
    "T37n1763_065:0581c17": "因眼識後起想受愛取有等，然非初識。諸人",
    "T37n1763_065:0581c18": "便言別有一更樂觸，能和合生諸心數，復非",
    "T37n1763_065:0581c19": "是心，故言有心數也。佛意者，亦得言有亦得",
    "T37n1763_065:0581c20": "言無。前亦是心、後亦是心，故無別心數也。因",
    "T37n1763_065:0581c21": "境取緣，故眾心來共緣一境。心家之數，亦得",
    "T37n1763_065:0581c22": "有心數也。有人不解，聞有使心別自有數，聞",
    "T37n1763_065:0581c23": "無便謂即是一心，中間不得生滅故。是以成",
    "T37n1763_065:0581c24": "諍也。道慧記曰：取名為業者，重者名為業也。",
    "T37n1763_065:0581c25": "觸緣想受者，生樂受也。從樂後受生愛，愛",
    "T37n1763_065:0581c26": "後廣生諸善心數也。因觸而生者，因六識後",
    "T37n1763_065:0581c27": "生。然非是觸者，從識後次第生想受等，名為",
    "T37n1763_065:0581c28": "心數。凡夫不解，謂別有心數法，此為失也。",
    "T37n1763_065:0581c29": "善男子！我或時說唯有一有至說有五有或言",
    "T37n1763_065:0582a01": "六有。案僧亮曰：有眾生有五陰，名眾生陰，",
    "T37n1763_065:0582a02": "是有為也。二者謂因果也。三者謂三界也。四",
    "T37n1763_065:0582a03": "者謂四生也。五者謂五道。六者為六趣也。",
    "T37n1763_065:0582a04": "七者謂七識處也。八者謂八神生也。或云：是",
    "T37n1763_065:0582a05": "八禪，此不攝有，盡似非人。九者謂九眾生居",
    "T37n1763_065:0582a06": "也。不得佛意，不解廣略，直以五六為定也。僧",
    "T37n1763_065:0582a07": "宗曰：第十五諍論也。佛說一有至二十五，皆",
    "T37n1763_065:0582a08": "是隨方釋化。",
    "T37n1763_065:0582a09": "善男子！我往一時至唱言如來說八戒齋具受",
    "T37n1763_065:0582a10": "乃得。案僧亮曰：不具受得者，不一時受五",
    "T37n1763_065:0582a11": "也。以其心弱，不能誓止五惡，故不能生戒。一",
    "T37n1763_065:0582a12": "時受五，則心強能生也。不能具持，便捨四留",
    "T37n1763_065:0582a13": "一，是名一分也。不違佛意，謂單受一戒，不得",
    "T37n1763_065:0582a14": "戒也。具受乃得者，以一日一夜為具。何者？在",
    "T37n1763_065:0582a15": "家戒有二種：一終身、二不終身。不終身者，以",
    "T37n1763_065:0582a16": "心為期，或一日、或十五日、或一日一夜、或但",
    "T37n1763_065:0582a17": "一月、成但一夜皆得成齋。經有證：迦旃所",
    "T37n1763_065:0582a18": "乃至一時念，以時念促故，心若不能發戒。",
    "T37n1763_065:0582a19": "答言不成也。或者聞之，以一日一夜為定限，",
    "T37n1763_065:0582a20": "多少皆不成齋，失旨也。僧宗曰：第十六諍論",
    "T37n1763_065:0582a21": "也。若論正義，五戒隨受持多少，隨得其福。若",
    "T37n1763_065:0582a22": "八戒，或一日乃至一時，但應具脩乃得，此異",
    "T37n1763_065:0582a23": "五戒。聞說五戒可分受，謂八戒亦可分得也。",
    "T37n1763_065:0582a24": "聞八戒具受乃得，謂五戒亦爾也。寶亮曰：一",
    "T37n1763_065:0582a25": "分優婆塞者，佛一時說受三歸已，五戒中受",
    "T37n1763_065:0582a26": "一戒，名為一分。物情不解，便言佛說五戒",
    "T37n1763_065:0582a27": "中但受一戒便具得五。復成諍論。又為一人",
    "T37n1763_065:0582a28": "說，或一日一夜是善，不名得齋者，本語一日",
    "T37n1763_065:0582a29": "一夜，但一時一念不名作齋。是人善，即是得",
    "T37n1763_065:0582b01": "戒。或者不解，謂言不得齋亦不得戒，所以諍",
    "T37n1763_065:0582b02": "也。道慧記曰：一分優婆塞者，先受五戒竟，然",
    "T37n1763_065:0582b03": "後捨四持一，是一分也。若使發家一戒者，此",
    "T37n1763_065:0582b04": "不能發得無作也。若言優婆塞發家不具受",
    "T37n1763_065:0582b05": "得者，此失旨也。夫八戒齋，昨日夜受，乃至作",
    "T37n1763_065:0582b06": "二日受、一日受皆得。若單一日一夜、一念一",
    "T37n1763_065:0582b07": "時，此皆名得善，非得八齋齋戒也。記曰：夫齋",
    "T37n1763_065:0582b08": "者，過中不食。一日一夜清素，謂之為齋。八戒",
    "T37n1763_065:0582b09": "者，為莊嚴此齋，故謂八戒齋耳。但一念一時",
    "T37n1763_065:0582b10": "受八戒者，非不得也，但齋不成就，故言得善，",
    "T37n1763_065:0582b11": "不名得齋。凡夫不解，謂須一日一夜具受方",
    "T37n1763_065:0582b12": "得八戒齋法，此為失也。",
    "T37n1763_065:0582b13": "善男子！我於經中作如是說至犯重禁已失比",
    "T37n1763_065:0582b14": "丘戒。案僧亮曰：名殺賊，謂殺煩惱賊。由於",
    "T37n1763_065:0582b15": "淨戒能生淨慧，名聖所受戒。犯重戒已，破於",
    "T37n1763_065:0582b16": "聖戒，不名比丘。失比丘者，聞失聖所受戒，謂",
    "T37n1763_065:0582b17": "一切皆失，失旨也。僧宗曰：第十七諍論也。若",
    "T37n1763_065:0582b18": "論正義者，犯四重戒，是所破者不生，所不破",
    "T37n1763_065:0582b19": "者悉在也。道慧曰：隨所犯失也。寶亮記曰：不",
    "T37n1763_065:0582b20": "能生無漏耳，非為都失戒也，猶有破戒在。而",
    "T37n1763_065:0582b21": "言犯重都失，非比丘戒者，失旨也。",
    "T37n1763_065:0582b22": "善男子！我於經中為純陀說至犯四重已不失",
    "T37n1763_065:0582b23": "禁戒。案僧亮曰：受道者，謂八聖道也。此三",
    "T37n1763_065:0582b24": "皆是淨戒，得具無漏名到，世間無漏名受，未",
    "T37n1763_065:0582b25": "至名示。即是污道者，清淨能至涅槃，名為道",
    "T37n1763_065:0582b26": "也。污者，不淨非道。不失禁戒，謂淨戒常在。",
    "T37n1763_065:0582b27": "與惡業共生名污，如玉投泥名污玉，失旨也。",
    "T37n1763_065:0582b28": "僧宗曰：聞說不生，便言一切都失。聞說污道，",
    "T37n1763_065:0582b29": "便言犯重不失禁戒也。寶亮曰：今云污道者，",
    "T37n1763_065:0582c01": "由犯戒污行，不得聖道。但不達之流，亦聞失，",
    "T37n1763_065:0582c02": "莫問犯不犯盡失；若聞污，莫問犯不犯悉污",
    "T37n1763_065:0582c03": "不失。是故成諍論。畢竟到道者，無漏戒也。示",
    "T37n1763_065:0582c04": "道者，信道五根中戒也。受道者，外凡夫戒也。",
    "T37n1763_065:0582c05": "道慧記曰：正義者，犯重之人但有污戒在耳，",
    "T37n1763_065:0582c06": "淨戒則失也。或者謂：淨戒失故，污戒亦失也；",
    "T37n1763_065:0582c07": "謂不失污戒者，言淨戒亦不失，皆失旨也。畢",
    "T37n1763_065:0582c08": "竟道者，謂一身中得羅漢也。示道者，須陀洹",
    "T37n1763_065:0582c09": "向也。受道者，初果乃至第三果也。污道者，破",
    "T37n1763_065:0582c10": "戒者也。又曰：竟道，羅漢也。示道，三果也，亦曰",
    "T37n1763_065:0582c11": "無相行也。受道，自果以來也。又曰：五善以來",
    "T37n1763_065:0582c12": "及外凡夫持戒者也。智秀曰：到道者，得真無",
    "T37n1763_065:0582c13": "漏者也。示道者，信根已立者也。受道者，始能",
    "T37n1763_065:0582c14": "承受，信根未立也。此三皆以戒善為體也。污",
    "T37n1763_065:0582c15": "道者，犯於重禁，用所犯罪行餘淨戒也。",
    "T37n1763_065:0582c16": "善男子！我於經中告諸比丘至至阿羅漢不得",
    "T37n1763_065:0582c17": "佛道。案僧亮曰：至佛更無異路，名一也。皆",
    "T37n1763_065:0582c18": "得佛道者，八萬行具能至佛，故名道。聞一乘",
    "T37n1763_065:0582c19": "一緣，謂聲聞已具，是則失旨也。僧宗曰：第十",
    "T37n1763_065:0582c20": "八諍論也。聞說一乘一道，謂唯有一道，則傷",
    "T37n1763_065:0582c21": "方便也。聞說須陀洹分流，乃至羅漢，言唯一",
    "T37n1763_065:0582c22": "向永不作佛。並失佛意，成諍論也。寶亮曰：諸",
    "T37n1763_065:0582c23": "人唱言四果皆得佛道，理實得佛。所以言諍",
    "T37n1763_065:0582c24": "者，以其言得者，謂即時得，不道未來故也。言",
    "T37n1763_065:0582c25": "不得，便謂始終斷滅，一向不得，所以成諍也。",
    "T37n1763_065:0582c26": "善男子！我於此經說言佛性至眾生佛性離眾",
    "T37n1763_065:0582c27": "生有。案僧亮曰：第九地佛性有因有果，因",
    "T37n1763_065:0582c28": "即眾生非難也。果非眾生，繫屬於因，亦不",
    "T37n1763_065:0582c29": "說離也。而或者以眾生無常，便言其離，是則",
    "T37n1763_065:0583a01": "失旨也。僧宗曰：第十九諍論也。若論正義，佛",
    "T37n1763_065:0583a02": "性於中道而言因與果異，不得言即；不離因",
    "T37n1763_065:0583a03": "而得果，不得異也。聞說同於虛空，謂一向離",
    "T37n1763_065:0583a04": "眾生外別有此性，都不相關。聞說實藏，便",
    "T37n1763_065:0583a05": "言已有，在於因中。皆不當理，為諍論也。",
    "T37n1763_065:0583a06": "善男子！我又說言眾生佛性至眾生佛性離眾",
    "T37n1763_065:0583a07": "生有。案僧亮曰：正因及果，二性是常，佛以",
    "T37n1763_065:0583a08": "虛空為譬。離與不離，義同上釋也。",
    "T37n1763_065:0583a09": "善男子！我又復說眾生佛性至眾生佛性離眾",
    "T37n1763_065:0583a10": "生有。案僧亮曰：義同上釋也。",
    "T37n1763_065:0583a11": "善男子！我又復說眾生者至悉有佛性或說言",
    "T37n1763_065:0583a12": "無。案僧亮曰：如盲說象、盲問乳等，總結上",
    "T37n1763_065:0583a13": "事。明不見者，說不得實，所以諍也。",
    "T37n1763_065:0583a14": "善男子！我於處處經中至諸大乘經中說有十",
    "T37n1763_065:0583a15": "方佛。案僧亮曰：若有二佛，眾生則不生難",
    "T37n1763_065:0583a16": "遭之想。而或者聞此說已，謂十方界皆無，所",
    "T37n1763_065:0583a17": "以起諍也。僧宗曰：第二十諍論也。若論正義",
    "T37n1763_065:0583a18": "者，就應用之中，此間一化唯有二佛。不解",
    "T37n1763_065:0583a19": "此意者，言十方無餘佛也。聞說有十方佛，便",
    "T37n1763_065:0583a20": "言俱有十方佛，無別法身，是則傷於本迹。二",
    "T37n1763_065:0583a21": "論相諍，俱失理也。寶亮曰：眾生聞有十方佛，",
    "T37n1763_065:0583a22": "作是念：若此聞佛法嚴念，我當向彼間佛",
    "T37n1763_065:0583a23": "學也。欲捉物心，故云一世間中無二佛也。若",
    "T37n1763_065:0583a24": "聞有者，便言佛佛不相關；若言無者，但得有",
    "T37n1763_065:0583a25": "一，是故諍論也。",
    "T37n1763_065:0583a26": "善男子！如是諍訟是佛境界非諸聲聞緣覺所",
    "T37n1763_065:0583a27": "知。案僧亮曰：眾生有三眾，二乘人根在正",
    "T37n1763_065:0583a28": "定，於向諍事雖不自見，而能從此生信斷",
    "T37n1763_065:0583a29": "疑。寶亮曰：上既列諍論竟，今還結也。明如此",
    "T37n1763_065:0583b01": "之理，非淺識所知。佛是一切智人，隨根施作，",
    "T37n1763_065:0583b02": "無非益物，唯智者乃知也。",
    "T37n1763_065:0583b03": "若人於是生疑心者至生決定者是名執著。",
    "T37n1763_065:0583b04": "案僧亮曰：信等五根能斷煩惱也。眾生二",
    "T37n1763_065:0583b05": "種，有愛多、有見多。而愛多者，於二說生疑，",
    "T37n1763_065:0583b06": "若從善友，必能生信以斷疑也。",
    "T37n1763_065:0583b07": "迦葉菩薩白佛言：世尊至不能放捨是名執著。",
    "T37n1763_065:0583b08": "案僧亮曰：見多則執，執則著也。寶亮曰：此",
    "T37n1763_065:0583b09": "下是大段中第四也。明執著故起邪見，斷善",
    "T37n1763_065:0583b10": "根之相也。凡愚妄計盡是無明，皆不稱理，故",
    "T37n1763_065:0583b11": "六十二見通名為疑。但於邪執之時，自有決",
    "T37n1763_065:0583b12": "不決心，然正理而於皆是不了之心故。此下",
    "T37n1763_065:0583b13": "文句，佛廣解闡提起過之源。以已之癡推無",
    "T37n1763_065:0583b14": "因果，易可見也。",
    "T37n1763_065:0583b15": "迦葉復言：世尊！如是執著至不能摧壞諸疑網",
    "T37n1763_065:0583b16": "故。案僧亮曰：執者之信，不從解生，雖信即",
    "T37n1763_065:0583b17": "不信也。何者？信無我之心，必不信世諦之我，",
    "T37n1763_065:0583b18": "故信即不信，謂非善也。不能壞諸疑網者，以",
    "T37n1763_065:0583b19": "淨信斷疑，而信不從理不成淨信，不能斷疑",
    "T37n1763_065:0583b20": "也。",
    "T37n1763_065:0583b21": "迦葉復言：世尊！如是人者至是人亦當名著名",
    "T37n1763_065:0583b22": "疑。案僧亮曰：謂執者於所執不疑也。不疑",
    "T37n1763_065:0583b23": "即是疑者，佛語皆實不虛，雖復偏執不疑，已",
    "T37n1763_065:0583b24": "為二說所壞，信不成就，即是疑也。",
    "T37n1763_065:0583b25": "善男子！是可名定亦得名疑至是人何故生",
    "T37n1763_065:0583b26": "於疑心。案僧亮曰：疑從二種見聞覺知法",
    "T37n1763_065:0583b27": "生，今以見類聞也。疑由佛二說，須陀洹無二",
    "T37n1763_065:0583b28": "說也。",
    "T37n1763_065:0583b29": "迦葉言：世尊！如佛所說至是故我言不了故疑。",
    "T37n1763_065:0583c01": "案僧亮曰：廣釋疑緣，皆由先經見聞，後則",
    "T37n1763_065:0583c02": "疑也。",
    "T37n1763_065:0583c03": "大般涅槃經集解卷第六十五"
}