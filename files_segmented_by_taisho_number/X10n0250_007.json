{
    "X10n0250_007:0085b14": "圓覺疏鈔隨文要解卷第七(鈔四末)",
    "X10n0250_007:0085b15": "沙門凊遠　述",
    "X10n0250_007:0085b16": "〔疏心境空寂注境空心寂鈔約唯識(云云)唯識頌〕",
    "X10n0250_007:0085b17": "通性宗義演義(二十一)云既用真如為識體性明知天",
    "X10n0250_007:0085b18": "親亦用如來藏而成識體但後釋者定言不變失隨",
    "X10n0250_007:0085b19": "緣義故云過歸後輩然在彼云心寂意亦存識今云",
    "X10n0250_007:0085b20": "寂者是實體諦即是真如也故知唯雖約唯識以釋",
    "X10n0250_007:0085b21": "取彼深義以成此經之宗也次約三性釋心境俱空。",
    "X10n0250_007:0085b22": "〔約遍計〕謂蛇與見蛇之妄識俱空也。〔心境俱寂",
    "X10n0250_007:0085b23": "約依佗〕謂舉體即是圓成真覺之性也如鏡中影",
    "X10n0250_007:0085b24": "像本空即是明鏡。〔略而明之〕而字有本是不字或",
    "X10n0250_007:0085c01": "云義當用不字今謂疏中既注空寂二字即此是略",
    "X10n0250_007:0085c02": "而明之也當以而字為正。〔初靜一身〕經具云如是",
    "X10n0250_007:0085c03": "初靜從於一身至一世界或云既文不然也。〔教義〕",
    "X10n0250_007:0085c04": "即是詮旨勞苦宗經意在會旨是其趣也。〔其旨趣",
    "X10n0250_007:0085c05": "者皆為離念歸於真如〕理事捨詮論旨復有字理",
    "X10n0250_007:0085c06": "約事緣有妨息妄以問約因緣顯理以答約境行理",
    "X10n0250_007:0085c07": "通能所觀能觀即無分別智所觀即真理一味不必",
    "X10n0250_007:0085c08": "宗以問約所觀真理以顯能觀之觀行以答行寂觀",
    "X10n0250_007:0085c09": "行有乖真理以問約意在絕觀心寂為趣以答寂用",
    "X10n0250_007:0085c10": "約絕觀虗辨以問約內寂起用以答次約既泯功能",
    "X10n0250_007:0085c11": "云何起用以問約垢盡明現法爾當然以答若大鈔",
    "X10n0250_007:0085c12": "唯約色觀虗辨以問垢盡明現以答修證前五對中",
    "X10n0250_007:0085c13": "第二已自捨教四五二對絕觀起用即此是忘證修",
    "X10n0250_007:0085c14": "證又別立修證一門者鈔云若上上根智即言忘言",
    "X10n0250_007:0085c15": "即相忘相不假此門今為中下之機不能忘證故別",
    "X10n0250_007:0085c16": "立此門問經流末世通被三根未立此門中下之根",
    "X10n0250_007:0085c17": "應無益耶答疏恐學習之流滯於文相不能忘詮契",
    "X10n0250_007:0085c18": "理而修故立此門未必約經所被機矣故次文結勸",
    "X10n0250_007:0085c19": "云冀諸學者審而修之問誰是上根耶答即言忘言",
    "X10n0250_007:0085c20": "者是是故達磨西來呵教勸離特為此滯相之流若",
    "X10n0250_007:0085c21": "上達根機何滯相之有哉若是藥山則不妨遮眼耳。",
    "X10n0250_007:0085c22": "〔注令遇迦葉〕遇字誤也大鈔語(去聲)字為正大疏然",
    "X10n0250_007:0085c23": "初五師兼之三藏迦葉至毱多止四代末田提是阿",
    "X10n0250_007:0085c24": "難旁出故曰五師。〔佛陀難提第七〕此以佛陀難提",
    "X10n0250_007:0086a01": "第七婆須密第二十六傳燈却以婆須密為第七佛",
    "X10n0250_007:0086a02": "陀難提却為第八次第參差直至二十六只如師子",
    "X10n0250_007:0086a03": "尊者此為二十三彼為二十四然則所據不同夫何",
    "X10n0250_007:0086a04": "太甚又達磨以前之二祖一云不如密多一云般若",
    "X10n0250_007:0086a05": "多羅與此優婆掘及僧伽羅名字略不相似不可得",
    "X10n0250_007:0086a06": "而考正也。〔迦那提婆第十四〕鈔謂降伏邪黨為弟",
    "X10n0250_007:0086a07": "子為破腹而終傳燈云說偈付法已入奮迅定身放",
    "X10n0250_007:0086a08": "八光而歸寂滅又二祖可大師此云遭難非命傳燈",
    "X10n0250_007:0086a09": "云為筦城邑宰翟仲侃加以非法師怡然委順識真",
    "X10n0250_007:0086a10": "者謂之償宿債又傳燈云可見達磨斷臂求法北山",
    "X10n0250_007:0086a11": "錄云為賊斷臂慧洪師斥曰謗乎聖人罪莫大焉然",
    "X10n0250_007:0086a12": "在通人何黨之有蓋與傳燈所據付法藏傳聖胄集",
    "X10n0250_007:0086a13": "等別也如肇法師者關中四聖之一遭秦主非命師",
    "X10n0250_007:0086a14": "子尊者有罽賓之難皆傳燈明載亦謗聖人乎故傳",
    "X10n0250_007:0086a15": "燈云皓月供奉問長沙岑和尚云古德云了即業障",
    "X10n0250_007:0086a16": "本來空未了應須還宿債只如師子尊者二祖大師",
    "X10n0250_007:0086a17": "為什麼償宿債長沙云大德不識本來空皓云如何",
    "X10n0250_007:0086a18": "是本來空長沙云業障是皓云如何是業障長沙云",
    "X10n0250_007:0086a19": "本來空是皓無語然只此可除情執況所據之別乎。",
    "X10n0250_007:0086a20": "〔注左眼〕有本云右眼。〔摩拏〕大鈔云摩奴誤也。",
    "X10n0250_007:0086a21": "〔達磨〕傳燈云師汎重溟三周寒暑梁普通八年至",
    "X10n0250_007:0086a22": "廣州武帝詔至金陵問法帝曰對朕者誰師曰不識",
    "X10n0250_007:0086a23": "帝不領悟師知機不契遂渡江寓止於嵩山少林寺",
    "X10n0250_007:0086a24": "面壁九年(云云)而偏局之量者覩師演道競起害心",
    "X10n0250_007:0086b01": "數加毒藥至第六度傳法得人遂不復救端坐而逝",
    "X10n0250_007:0086b02": "即後魏太和十九年葬於熊耳山後三年宋雲奉使",
    "X10n0250_007:0086b03": "西域迴遇師於葱嶺見手提隻履翩翩獨逝宋歸帝",
    "X10n0250_007:0086b04": "啟壙唯空棺隻履存焉奉詔取遺履於少林寺供養。",
    "X10n0250_007:0086b05": "〔慧可注鄴都化導〕北齊建都於鄴即今之相州在",
    "X10n0250_007:0086b06": "北京之西。〔僧璨注晛(音演)山〕有本云峴山誤也。〔弘",
    "X10n0250_007:0086b07": "忍注馮墓山〕此山在蘄州黃梅縣雙峰之東師徒",
    "X10n0250_007:0086b08": "眾七百將付法傳衣語眾各述一偈若語意冥符則",
    "X10n0250_007:0086b09": "衣法皆付時上座神秀書偈云身是菩提樹心如明",
    "X10n0250_007:0086b10": "鏡臺時時勤拂拭莫遣有塵埃能在碓坊忽聆誦偈",
    "X10n0250_007:0086b11": "乃門同學已知其詳曰能亦以一偈和之人皆相視",
    "X10n0250_007:0086b12": "而笑至夜告一童子寫一偈云菩提本無樹心鏡亦",
    "X10n0250_007:0086b13": "非臺本來無一物何假拂塵埃大師既見此偈至夜",
    "X10n0250_007:0086b14": "潛令人召能行者入室分付衣法能捧衣而出是夜",
    "X10n0250_007:0086b15": "南邁慧俗姓盧氏其先是范陽人父在官于南海新",
    "X10n0250_007:0086b16": "州三歲喪父其母守志家貧采樵聞忍大師有道直",
    "X10n0250_007:0086b17": "造黃梅之東禪云云大鈔云歸嶺南廣州制止寺印",
    "X10n0250_007:0086b18": "宗法師為之鬀髮若傳燈云南海廣州法性寺恐即",
    "X10n0250_007:0086b19": "此寺後名法性耳印宗與緇白送歸韶州寶林於大",
    "X10n0250_007:0086b20": "梵寺轉法輪其道盛行然返曹溪雨大法唐中宗神",
    "X10n0250_007:0086b21": "龍元年敕請不入唐睿宗先天二年入滅于新州國",
    "X10n0250_007:0086b22": "恩寺。〔神會〕傳燈云西京荷澤禪師大鈔云東京荷",
    "X10n0250_007:0086b23": "澤寺以東京為正後入西京大伸正道姓高氏襄陽",
    "X10n0250_007:0086b24": "人十四為沙彌見六祖。〔注杖試〕大鈔云校試以杖",
    "X10n0250_007:0086c01": "試為正。〔注乃滑臺〕大鈔云及滑臺為正。〔注龍鱗",
    "X10n0250_007:0086c02": "虎尾殉命亡軀〕言其與北宗普寂崇遠等辨兩宗",
    "X10n0250_007:0086c03": "真偽也或云龍鬬張鱗虎鬬振尾今謂龍脛之鱗逆",
    "X10n0250_007:0086c04": "生觸之者必遭害如上諫書謂之膺鱗今與爭法膺",
    "X10n0250_007:0086c05": "鱗之謂也鈔作麟者誤也虎尾即莊子云撩虎尾而",
    "X10n0250_007:0086c06": "編虎鬚幾不免其虎口耳以人送死曰殉(辭峻切)。〔俠",
    "X10n0250_007:0086c07": "客〕(沙灘五臺之事也)。〔縣官〕(白馬衛南盧鄭二縣令之事抗北祖而爭法之類也此",
    "X10n0250_007:0086c08": "注大鈔作大字書之訛也)天寶四載玄宗朝立秀為六祖普寂為",
    "X10n0250_007:0086c09": "七祖。〔注宋鼎〕即宋宗鼎大鈔闕宋此闕宗字。〔被",
    "X10n0250_007:0086c10": "讚〕南宗被讚。〔乾元寶應〕皆肅宗朝。〔大曆〕代宗",
    "X10n0250_007:0086c11": "朝。〔貞元〕德宗朝敕立荷澤為七祖。",
    "X10n0250_007:0086c12": "〔疏然所傳〕下大鈔云束宗就法但就頓漸悟修之",
    "X10n0250_007:0086c13": "法和會自然會得諸宗諸宗不離此故於是略敘七",
    "X10n0250_007:0086c14": "家一拂塵看淨即北秀之宗普寂所弘也意云本有",
    "X10n0250_007:0086c15": "覺性煩惱覆之如鏡有明為塵所覆息滅妄念念盡",
    "X10n0250_007:0086c16": "即本性圓明如磨拂塵鏡塵盡鏡明則能鑒照此但",
    "X10n0250_007:0086c17": "染淨緣起之相未見妄念本無心性本淨悟既未徹",
    "X10n0250_007:0086c18": "修豈稱真二三句用心亦五祖下資州智詵之宗成",
    "X10n0250_007:0086c19": "都金和尚所弘也三句者無憶無念莫妄也意今勿",
    "X10n0250_007:0086c20": "追憶己過勿預念慮未來榮枯等事常與此智相應",
    "X10n0250_007:0086c21": "不昏不錯名莫妄也三教行不拘而滅識亦五祖下",
    "X10n0250_007:0086c22": "老安之宗為則天所師敬破竈墮等所弘也釋門事",
    "X10n0250_007:0086c23": "相一切不行鬀髮了便掛七條不受禁戒至於禮念",
    "X10n0250_007:0086c24": "轉讀佛像經卷一切毀之所住之院不置佛事滅識",
    "X10n0250_007:0087a01": "者意謂生死輪轉都為起心心起即妄不論善惡不",
    "X10n0250_007:0087a02": "起即真任飢任寒亦不求化亦不乞飯讚歎供養怪",
    "X10n0250_007:0087a03": "責損害一切任佗但貴無心而為妙極四觸類是道",
    "X10n0250_007:0087a04": "而任心即南岳讓和尚是六祖弟子居山修道不開",
    "X10n0250_007:0087a05": "法有劒南道一俗姓馬大弘此法起心動念彈指警",
    "X10n0250_007:0087a06": "欬揚眉動目是佛性全體之用全體貪瞋癡造善惡",
    "X10n0250_007:0087a07": "苦樂故一一皆性意以一念命終六根不能作用四",
    "X10n0250_007:0087a08": "大骨肉都不解貪瞋竝是佛性也任心者謂不起心",
    "X10n0250_007:0087a09": "造惡修道道即是心不可將心還修於心惡亦是心",
    "X10n0250_007:0087a10": "不可以心斷心不斷不造任運自在名為解脫人無",
    "X10n0250_007:0087a11": "法可拘無佛可作何以故心性之外無一法可得故",
    "X10n0250_007:0087a12": "故但任心為修也(此與第三家敵對相違前則一切是妄此則一切是真)五本",
    "X10n0250_007:0087a13": "無事而忘情即四祖下旁出牛頭融大師之宗鶴林",
    "X10n0250_007:0087a14": "馬素徑山道欽禪師所弘融久精般若空宗於一切",
    "X10n0250_007:0087a15": "法已無計執後遇四祖顯出絕待靈心故息緣忘情",
    "X10n0250_007:0087a16": "修無相理謂心境本空非今始寂迷之謂有所以生",
    "X10n0250_007:0087a17": "憎愛等情了達本來無事即須喪己忘情情忘即度",
    "X10n0250_007:0087a18": "苦厄故以本無事為悟以妄情為修行也(與前二家不同者此",
    "X10n0250_007:0087a19": "則一切皆無也)此就悟理言也若就行說者第三伏心滅妄",
    "X10n0250_007:0087a20": "第四縱任心性此則休心不起六藉傳香而存佛亦",
    "X10n0250_007:0087a21": "五祖下旁出法名宣什果州末和尚等所弘也欲授",
    "X10n0250_007:0087a22": "法時以傳香為師資之信正授法時先說法門道理",
    "X10n0250_007:0087a23": "修行意趣後令念佛初引聲口念從聲漸微乃至無",
    "X10n0250_007:0087a24": "聲送佛至意意念猶麤又送至心念念存想佛恒在",
    "X10n0250_007:0087b01": "心乃至無想想盡得道七寂知指體無念為宗即荷",
    "X10n0250_007:0087b02": "澤所傳謂萬法既空心體本寂寂即法身寂而知知",
    "X10n0250_007:0087b03": "即真智亦名菩提涅槃此是一切眾生本源清淨心",
    "X10n0250_007:0087b04": "也是自然本有之法既悟此法本寂本知理須稱本",
    "X10n0250_007:0087b05": "用心不可還起妄念但無妄念即是修行故此一門",
    "X10n0250_007:0087b06": "宗於無念今約揀收者謂一二及六滯於染淨緣相",
    "X10n0250_007:0087b07": "失天真本淨性德三五闕於方便事行於中第三加",
    "X10n0250_007:0087b08": "以毀教之失第七直指寂知不約諸緣比量然若一",
    "X10n0250_007:0087b09": "向揀却緣慮妄心色相塵境等法偏立寂知為究竟",
    "X10n0250_007:0087b10": "者亦未圓通圓通見者須會差別取捨等法同一寂",
    "X10n0250_007:0087b11": "知之性寂知之性舉體隨緣作種種門方為真見寂",
    "X10n0250_007:0087b12": "知如鏡之淨明諸緣如能現影像荷澤深意如此但",
    "X10n0250_007:0087b13": "為當時漸教盛行頓宗沈廢務在對治之說故唯宗",
    "X10n0250_007:0087b14": "無念不立諸緣如對未識鏡之人唯云淨明是鏡不",
    "X10n0250_007:0087b15": "言青黃是鏡耳然此七宗餘六皆絕唯第四南岳有",
    "X10n0250_007:0087b16": "馬大師下分臨濟溈仰至五代絕傳又六祖下清原",
    "X10n0250_007:0087b17": "有石頭下分曹洞雲門法眼法眼至三代化高麗此",
    "X10n0250_007:0087b18": "方絕傳悟修宗旨學者之急務故備錄之。",
    "X10n0250_007:0087b19": "〔定慧〕定因止而得慧因觀而發然茲二行猶車之",
    "X10n0250_007:0087b20": "二輪鳥之二翼闕一不可。〔頓漸是修之儀式〕大鈔",
    "X10n0250_007:0087b21": "云頓漸是悟修之儀式大鈔為正。〔止觀〕止能止息",
    "X10n0250_007:0087b22": "諸緣不隨佗去觀能觀照性相與心互相為用又止",
    "X10n0250_007:0087b23": "觀定慧料簡者初修謂止觀即定慧之初門成行謂",
    "X10n0250_007:0087b24": "之定慧即止觀之歸超。〔疏頓漸悟修〕不約能詮言",
    "X10n0250_007:0087c01": "教頓漸以論唯約所悟修之道以論能悟修之解行",
    "X10n0250_007:0087c02": "有乎頓漸釋餘兩對次前疏云不出定慧悟修頓漸",
    "X10n0250_007:0087c03": "是為三對初釋定慧竟此即餘二對又悟有解證初",
    "X10n0250_007:0087c04": "因解悟依悟修行行滿證悟此即真正悟修之行次",
    "X10n0250_007:0087c05": "約隨根師友不定故有八對頓漸耳然大鈔(六末)引清",
    "X10n0250_007:0087c06": "涼云頓教者即約時竪論且約橫論於頓謂頓悟漸",
    "X10n0250_007:0087c07": "修等四句云云。〔各隨根悟〕大鈔云各隨根性為正。",
    "X10n0250_007:0087c08": "〔疏頓悟漸修為解悟〕注二喻初霜消喻斷惑次孩",
    "X10n0250_007:0087c09": "長喻證理下例此文殊章是頓解悟。〔疏漸修頓悟",
    "X10n0250_007:0087c10": "為證悟〕即三觀諸輪是漸證悟又三觀一一首標",
    "X10n0250_007:0087c11": "悟淨圓覺初中為對是頓悟漸修中後為對是漸修",
    "X10n0250_007:0087c12": "頓悟漸修頓悟有二意一即修前解悟極故成證二",
    "X10n0250_007:0087c13": "即法華靈山授記成佛謂事同理成亦即北宗意見",
    "X10n0250_007:0087c14": "問法華漸機漸教何云頓悟答此門不約機教唯論",
    "X10n0250_007:0087c15": "能悟修之解行。〔疏頓修漸悟為證悟〕初磨鏡喻已",
    "X10n0250_007:0087c16": "具斷證次學射喻唯識也頓修者頓發大心頓絕諸",
    "X10n0250_007:0087c17": "緣頓伏煩惱漸悟者如磨鏡學射塵埃漸去久射漸",
    "X10n0250_007:0087c18": "親。〔信證圓法〕多却證字大鈔但云信圓法。〔疏漸",
    "X10n0250_007:0087c19": "修悟為證悟〕三期道場是亦即北宗漸教。〔疏先悟",
    "X10n0250_007:0087c20": "後修為解悟〕即頓悟頓修悟在先故當解悟頓悟",
    "X10n0250_007:0087c21": "者頓了身心塵境皆空故頓修者不著諸相不證心",
    "X10n0250_007:0087c22": "性曠然合道又頓悟者頓了恒沙功德皆備故頓修",
    "X10n0250_007:0087c23": "者念念與之相應故即普賢章知幻即離等是又淨",
    "X10n0250_007:0087c24": "慧章忘心頓證是。〔疏先修後悟為證悟〕即頓修頓",
    "X10n0250_007:0088a01": "悟普眼觀門是然普眼觀通解證即修前解悟故又",
    "X10n0250_007:0088a02": "觀中作解故略疏且取頓同佛境悟在後故當頓證",
    "X10n0250_007:0088a03": "悟頓修同前頓發大心等不用磨鏡學射唯用服藥",
    "X10n0250_007:0088a04": "之喻者以根欲勝故頓絕諸緣豁然大悟猶妙藥一",
    "X10n0250_007:0088a05": "服百病頓瘳又此證解無二有異於前頓修漸悟。",
    "X10n0250_007:0088a06": "〔疏修悟一時即通解證〕即頓修頓法同時相即無",
    "X10n0250_007:0088a07": "有前後頓修即荷澤之宗一念不生前後際斷等如",
    "X10n0250_007:0088a08": "鈔云云此經即文殊章拂迹入玄一念不生即名為",
    "X10n0250_007:0088a09": "佛同六門成佛中第五門頓悟無妄成佛謂約理成",
    "X10n0250_007:0088a10": "也疏悟修無礙亦通解證此本具一切佛德即六門",
    "X10n0250_007:0088a11": "成佛中第六門圓教無迷無悟本來成佛之義謂無",
    "X10n0250_007:0088a12": "礙也此經始知眾生本來成佛之義亦當第六門但",
    "X10n0250_007:0088a13": "此中不約教唯論解證然鈔云此中言證但取觀行",
    "X10n0250_007:0088a14": "相應之時現量所見即名為證不必聖果此唯八門",
    "X10n0250_007:0088a15": "頓漸若大疏又約楞伽地前信住行向四漸登地聖",
    "X10n0250_007:0088a16": "位四頓則修行為漸證理名頓以為一對共前九對。",
    "X10n0250_007:0088a17": "〔注離四相〕相字誤也大鈔句字為正。",
    "X10n0250_007:0088a18": "鈔第五△釋題",
    "X10n0250_007:0088a19": "大疏云諸經題目或佛自立或結集者立今此經目",
    "X10n0250_007:0088a20": "是佛自立又諸經得名有其多種或以人為目或以",
    "X10n0250_007:0088a21": "法為名人有請說等殊法有法喻等別或體或用或",
    "X10n0250_007:0088a22": "果或因或能詮所詮或真妄境智乍單乍複其類不",
    "X10n0250_007:0088a23": "同(與清涼大同)問天台釋題約通別兩號七種得名謂單",
    "X10n0250_007:0088a24": "三(人法喻)複三(人法人喻法喻)具足者一(人法喻)不知賢首以何",
    "X10n0250_007:0088b01": "義釋題耶蓋天台通別兩號七種立題但約能詮得",
    "X10n0250_007:0088b02": "名亦立別號以別揀通今家釋題約十四法謂單九",
    "X10n0250_007:0088b03": "複五單九者人四(能說所說所請所為)者四(體用因果)喻一複五者",
    "X10n0250_007:0088b04": "(人法法喻人喻體用因果)十四法俱在所詮之別揀能詮之通也",
    "X10n0250_007:0088b05": "(經之一字是能詮)且天台之通別但得以別揀通之功題中",
    "X10n0250_007:0088b06": "有詮而闕旨今家約能所詮者一則有以別揀通之",
    "X10n0250_007:0088b07": "功二則題中具乎詮有旨三則於文有據謂依佛地",
    "X10n0250_007:0088b08": "論是故今家釋題逈異天台矣又今家釋題或從簡",
    "X10n0250_007:0088b09": "略止用人法二種喻對於人亦屬法也金剛別記云",
    "X10n0250_007:0088b10": "吾家雖以所詮釋相通別與彼無異如云以別揀通",
    "X10n0250_007:0088b11": "依主受稱豈非約通別以結耶今謂以別揀通通亦",
    "X10n0250_007:0088b12": "是別與彼雙存通別不同耳。〔疏大方廣是義〕問何",
    "X10n0250_007:0088b13": "故華嚴疏云大方廣者所詮之法耶答彼對能證人",
    "X10n0250_007:0088b14": "義即是法今疏法義對揀故不同也。〔疏下六字屬",
    "X10n0250_007:0088b15": "能詮〕問今家既約所詮釋題何故云下六字屬能",
    "X10n0250_007:0088b16": "詮耶答鈔云六字中上五字緣歎此經殊勝結為題",
    "X10n0250_007:0088b17": "目總屬能詮句攝屬於義用大等五字既屬所詮經",
    "X10n0250_007:0088b18": "為能詮能所詮義照然可見也。〔注云心即眾生心〕",
    "X10n0250_007:0088b19": "言眾生者釋論云眾謂四衍眾生謂四種生四衍眾",
    "X10n0250_007:0088b20": "者四聖也四種生者六凡也。〔經有五名〕大疏云大",
    "X10n0250_007:0088b21": "者是體方廣是用圓覺是果祕密王三昧是因又王",
    "X10n0250_007:0088b22": "是喻三昧是法修多羅了義是歎能詮餘皆所詮如",
    "X10n0250_007:0088b23": "來是能證人即當其智決定境界是境兼餘皆法如",
    "X10n0250_007:0088b24": "來藏是在纏之名即真妄和合斯則人法總彰法喻",
    "X10n0250_007:0088c01": "皆舉具體具用有果有因詮旨雙題真妄俱顯方諸",
    "X10n0250_007:0088c02": "經目莫備於斯問五名中既存二號陀羅尼亦二號",
    "X10n0250_007:0088c03": "之數何故不著於題中耶答正宗中云有大陀羅尼",
    "X10n0250_007:0088c04": "名為圓覺故題中略之唯用宗本體用詮旨功能耳",
    "X10n0250_007:0088c05": "問此云方諸經目莫備於斯莫也華嚴之不及邪答",
    "X10n0250_007:0088c06": "此經五名說故備於說故備於諸義華嚴一名七字",
    "X10n0250_007:0088c07": "清涼各開十義說之況又多名其義猶廣如云以數",
    "X10n0250_007:0088c08": "彰名云百千經從喻受名為雜華經從法彰名為不",
    "X10n0250_007:0088c09": "思議解脫經等。〔疏不同法相宗揀小之大〕問何故",
    "X10n0250_007:0088c10": "華嚴疏亦揀小乘耶答彼約自宗當體義非可有揀",
    "X10n0250_007:0088c11": "所言揀者即揀持一對謂大是揀方廣是持即揀大",
    "X10n0250_007:0088c12": "異小揀實異權揀果異因。〔別業所感〕大鈔云別業",
    "X10n0250_007:0088c13": "共業所感古今略鈔與大鈔同大鈔為正。〔如八大",
    "X10n0250_007:0088c14": "河〕孔目三云十住經云四河阿含婆沙云二十河",
    "X10n0250_007:0088c15": "涅槃云八河謂阿耨池四面有四獸口出為四各出",
    "X10n0250_007:0088c16": "至四十里外分為五河為二十言八河者佛在東面",
    "X10n0250_007:0088c17": "恒伽河側說法從名聞者說東面五何并三面本大",
    "X10n0250_007:0088c18": "河故云八河如是八大河所流之水悉歸大海古今",
    "X10n0250_007:0088c19": "不易故以喻涅槃常義。〔生公疏云〕大鈔云序云辨",
    "X10n0250_007:0088c20": "疑悞引大鈔具文云義當序云然則是彼之序又恐",
    "X10n0250_007:0088c21": "圭山二鈔互舉顯是疏序若是彼疏序謂疏云義亦",
    "X10n0250_007:0088c22": "可通大鈔八云迷時有妄非是元真悟時見性性非",
    "X10n0250_007:0088c23": "今有故生公但是本始會之非照今有照不在今即",
    "X10n0250_007:0088c24": "是莫先為大既云大矣所以稱常是知迷悟雖涅槃",
    "X10n0250_007:0089a01": "之性三世不遷湛然常住會即符契同彼性常如始",
    "X10n0250_007:0089a02": "覺同本其性廣博連次文云猶如有人壽命無量名",
    "X10n0250_007:0089a03": "大丈夫是人若能安住正法名人中勝故遠公分此",
    "X10n0250_007:0089a04": "一文便成二種大一廣故名大二勝故名大今但取",
    "X10n0250_007:0089a05": "廣遍之義然彼更有大藏多故名大大山高故名大",
    "X10n0250_007:0089a06": "大海深故名大等猶如虗空鈔云復是別義由疏中",
    "X10n0250_007:0089a07": "二句連續故特以復是別義四字揀別之顯非一義",
    "X10n0250_007:0089a08": "有本大鈔云復有別義不若今鈔。〔譬如虗空者〕多",
    "X10n0250_007:0089a09": "却者字。",
    "X10n0250_007:0089a10": "〔疏方者就法得名〕問三大言之方是相大何不云",
    "X10n0250_007:0089a11": "就相得名耶答法是一切諸法即是體上之相。〔注",
    "X10n0250_007:0089a12": "一一翻對妄染〕問注云翻對妄染多諸義屬此經",
    "X10n0250_007:0089a13": "若曰不然引之何用若然者何故大鈔云此中大唯",
    "X10n0250_007:0089a14": "克體方唯持性廣闕事事相入及重重無盡耶答疏",
    "X10n0250_007:0089a15": "中但用起信相大性上本有過恒沙妙用同此覺性",
    "X10n0250_007:0089a16": "本之德緣鈔中具引彼論下文故有翻對之言非此",
    "X10n0250_007:0089a17": "經同彼翻對妄染之義也問起信三大是生滅門終",
    "X10n0250_007:0089a18": "教也今經何故引證答或云彼三大雖生滅門義法",
    "X10n0250_007:0089a19": "歸真如亦屬頓教或云終頓二教克體全相攝屬故",
    "X10n0250_007:0089a20": "今謂配屬三大則同釋義隨宗則異如次前云不用",
    "X10n0250_007:0089a21": "彼翻對妄染之義三大之說亦猶是矣。〔過恒沙等〕",
    "X10n0250_007:0089a22": "大鈔云如上所引過塵沙等文是論釋相大中文今",
    "X10n0250_007:0089a23": "於用大引者以德相是起應用所依之本故標本躡",
    "X10n0250_007:0089a24": "之以明妙用又文句相近便亦反證得相大之文免",
    "X10n0250_007:0089b01": "兩度重舉甚為宜便矣然宜便二字屬意在用大中",
    "X10n0250_007:0089b02": "所引相大之文反更兼證相大故。〔能生一切世間",
    "X10n0250_007:0089b03": "出世間善因果故〕即論立義分三大中用大之文",
    "X10n0250_007:0089b04": "若前文揀異此經者是解釋分中文故疏云然此用",
    "X10n0250_007:0089b05": "大是報化二身麤細之用令諸眾生始成世善終成",
    "X10n0250_007:0089b06": "出世善也次文同此注問既言潛興密應該於染淨",
    "X10n0250_007:0089b07": "善惡何故所引唯言善因果邪答鈔注云不善違真",
    "X10n0250_007:0089b08": "故非其用或者答云且引為證非餘法不是其用然",
    "X10n0250_007:0089b09": "亦是一說。〔通論用無窮盡〕大鈔於通論下有圓覺",
    "X10n0250_007:0089b10": "二字有則為優。〔大般涅槃能建大義〕彼經迦葉難",
    "X10n0250_007:0089b11": "佛若久遠渡煩惱海者何緣復納耶輸生羅睺羅等",
    "X10n0250_007:0089b12": "佛答云是大涅槃能建大義若有菩薩住大涅槃以",
    "X10n0250_007:0089b13": "須彌山王令入芥子中結云菩薩住大涅槃則能示",
    "X10n0250_007:0089b14": "現無量神通變化一切眾生無能測量汝今云何能",
    "X10n0250_007:0089b15": "知如來習近愛欲生羅睺羅等然此是果上權德是",
    "X10n0250_007:0089b16": "故能現神通變化也問彼經即約果用今此即體之",
    "X10n0250_007:0089b17": "用是本有之用何得引證耶答佛果有相用者皆由",
    "X10n0250_007:0089b18": "本有故配屬三大則同釋義隨宗則異具如前文(六半)。",
    "X10n0250_007:0089b19": "〔廣則能包能徧即入重重〕然今疏引普眼章根塵",
    "X10n0250_007:0089b20": "徧滿亦是此義但是分圓義以揀故大鈔亦云此中",
    "X10n0250_007:0089b21": "廣闕事事相入重重無盡問今經屬頓教即起信約",
    "X10n0250_007:0089b22": "體絕相義何故說三大耶答或云彼真如門不說三",
    "X10n0250_007:0089b23": "大如釋論云耳或云頓具漸門或云真如門中不空",
    "X10n0250_007:0089b24": "真如亦說四德故異說云云今謂頓教還依真如門",
    "X10n0250_007:0089c01": "云否華嚴圓覺題云大方廣義相照然也又此經云",
    "X10n0250_007:0089c02": "頓機眾生從此悟入名為頓教配同真如門而已寧",
    "X10n0250_007:0089c03": "以彼妨此乎。",
    "X10n0250_007:0089c04": "〔疏生滅門中本覺〕問生滅門中本覺是次第翻對",
    "X10n0250_007:0089c05": "妄染所顯之覺即終教義如何以之出頓教覺體耶",
    "X10n0250_007:0089c06": "答不覺出纏究竟之體便是本覺之體依幻說覺。",
    "X10n0250_007:0089c07": "〔若說有覺說無覺者〕辨疑悞云此三覺字乃約同",
    "X10n0250_007:0089c08": "幻之覺此是所拂之覺非是所目法體此一期引之",
    "X10n0250_007:0089c09": "宜加思忖矣議曰但拂對待之病豈拂其法體耶苟",
    "X10n0250_007:0089c10": "曰不然試問此覺還是見聞覺知之覺耶虗明靈照",
    "X10n0250_007:0089c11": "之覺耶若云是覺知之覺者即是病也何故云依幻",
    "X10n0250_007:0089c12": "說覺亦名為幻亦名二字何所用乎。〔疏不共二乘",
    "X10n0250_007:0089c13": "方為了義〕具云定說三乘不一亦非了義若會歸",
    "X10n0250_007:0089c14": "一極無二無三不共二乘方為了義或問云不共二",
    "X10n0250_007:0089c15": "乘應別教耶答不共之言唯是華嚴具如原人論議",
    "X10n0250_007:0089c16": "曰此真雖曰於文有據奈何與疏主相違何者此經",
    "X10n0250_007:0089c17": "應非了義耶應知疏主特以不共二乘以明了義耳。",
    "X10n0250_007:0089c18": "〔注西域兩種三時〕辨疑云此失撿對大疏廣敘二",
    "X10n0250_007:0089c19": "三時及性相十別故作此指今疏既削之又移十別",
    "X10n0250_007:0089c20": "在始終二教中辨豈得亦如是指耶只合云在前性",
    "X10n0250_007:0089c21": "相十別中議曰性相十別中亦說二三時義亦可通",
    "X10n0250_007:0089c22": "也然指大疏鈔為前文處頗多理亦可通不必泥也。",
    "X10n0250_007:0089c23": "〔小乘一藏唯說俗諦〕若小乘自宗云四真諦或取",
    "X10n0250_007:0089c24": "滅諦是真諦若望大乘俱是俗也。〔勝義勝義即是",
    "X10n0250_007:0090a01": "圓覺〕唯識八諦前七竝是俗諦安立真如對此還",
    "X10n0250_007:0090a02": "成俗諦即圓覺所流真如也問下云真如即圓覺如",
    "X10n0250_007:0090a03": "何和會耶答此約以教揀權說以彼諦不融故下文",
    "X10n0250_007:0090a04": "約此經自宗說問唯識宗權教豈得勝義勝義便是",
    "X10n0250_007:0090a05": "圓覺答以性宗取彼故若彼宗取此不可也。〔了義〕",
    "X10n0250_007:0090a06": "問了義揀餘經者法華等經應不了義耶答大鈔七",
    "X10n0250_007:0090a07": "云法華云妙涅槃圓寂華嚴萬行之華嚴飾法體各",
    "X10n0250_007:0090a08": "從增勝之義而占一名不可難云法華之外餘經豈",
    "X10n0250_007:0090a09": "皆不妙華嚴之外餘經不說萬行等。",
    "X10n0250_007:0090a10": "〔北印度〕亦云天竺亦云身毒亦云身篤亦云賢豆",
    "X10n0250_007:0090a11": "竝翻為月常稱天竺國即月國也北印度者四方及",
    "X10n0250_007:0090a12": "中為五印度此是北也今鈔云未詳開元釋教錄云",
    "X10n0250_007:0090a13": "賢豆彼國之訛也身毒天竺此方訛也言諸羣生無",
    "X10n0250_007:0090a14": "明長夜莫有司晨其猶白日既隱宵燭斯繼雖有星",
    "X10n0250_007:0090a15": "光之照豈如朗月之明苟緣斯致因而譬月良以其",
    "X10n0250_007:0090a16": "土賢聖繼軌導凡御物如月照臨由是義故謂之印",
    "X10n0250_007:0090a17": "度辨疑悞曰疏既引開元目錄何不見此文却云印",
    "X10n0250_007:0090a18": "度未詳今謂恐據佗引事相瑣末故弗檢對。〔罽賓〕",
    "X10n0250_007:0090a19": "晉譯華嚴云罽賓唐譯云迦葉彌羅即新舊梵語也",
    "X10n0250_007:0090a20": "又云羯溼彌羅竝翻為阿誰入此國周七千里四境",
    "X10n0250_007:0090a21": "負山本龍池也阿難弟子末田底迦阿羅漢至彼乞",
    "X10n0250_007:0090a22": "容膝地龍王縮水奉施羅漢展身極大龍王令施於",
    "X10n0250_007:0090a23": "西北留一池百餘里為之居止龍王請五百羅漢常",
    "X10n0250_007:0090a24": "受我供末田底迦運大神通立五百伽藍於異國買",
    "X10n0250_007:0090b01": "鬻賤人以充役使後諸人民漸而增廣遂成一國自",
    "X10n0250_007:0090b02": "立君長治化于國咸曰此地若非羅漢神通阿誰能",
    "X10n0250_007:0090b03": "入由此得名也(演義五十一)今鈔云未詳辨疑悞云詮師",
    "X10n0250_007:0090b04": "云羯溼彌羅與釋教錄同也何故疏主破云不合孟",
    "X10n0250_007:0090b05": "浪又華嚴疏鈔既翻名釋義何云未詳又云長壽年",
    "X10n0250_007:0090b06": "當則天之朝何必云更待檢尋議曰鈔云有釋云者",
    "X10n0250_007:0090b07": "指詮師有釋也。〔龍集癸巳〕者龍星亦曰歲星歲行",
    "X10n0250_007:0090b08": "一次集者居也言此星居癸巳也却云高宗飛龍一",
    "X10n0250_007:0090b09": "非也長壽年乃則天朝而云高宗二非也既據釋教",
    "X10n0250_007:0090b10": "錄何得證義等別在一處三非也譯經圖紀貞元目",
    "X10n0250_007:0090b11": "錄既無此說不知何據四非也故云孟浪且非破其",
    "X10n0250_007:0090b12": "羯濕彌羅事有偶忘故曰未詳表非孟浪後既檢據",
    "X10n0250_007:0090b13": "明白至修證儀方曰長壽二年白馬寺則天皇后統",
    "X10n0250_007:0090b14": "中原七月乙酉朔問月建是丙甲何不用耶答或用",
    "X10n0250_007:0090b15": "月建者悞也設用月建不可云朔今云乙酉者言其",
    "X10n0250_007:0090b16": "朔日至十五日云己亥即此為正如楞嚴譯經年月",
    "X10n0250_007:0090b17": "云五月己卯朔亦與此同或疑不然寧知月管三十",
    "X10n0250_007:0090b18": "日於三十日各有所屬。〔姜遁恪〕大鈔云遁俗悞也。",
    "X10n0250_007:0090b19": "〔慧全〕大鈔云慧命悞也。〔寶證〕大鈔云寶澄為正。",
    "X10n0250_007:0090b20": "〔道議〕大鈔云道脉悞也。",
    "X10n0250_007:0090b21": "〔阿泥樓豆〕或云阿尼盧豆或云阿[少/兔]樓馱(音墮)或云",
    "X10n0250_007:0090b22": "阿那律竝翻云無滅或云如意或云無貧先世曾施",
    "X10n0250_007:0090b23": "辟支佛神飯故九十一劫無貧眾。〔起三疑〕問小乘",
    "X10n0250_007:0090b24": "唯許悉達成佛何疑佗方佛來邪答唯薩婆多部謂",
    "X10n0250_007:0090c01": "佗方無佛餘部不定至相疏云餘部云佗方有佛是",
    "X10n0250_007:0090c02": "此方佛往化也然薩婆多部謂佗方無佛不妨疑有",
    "X10n0250_007:0090c03": "佛來餘部疑則可知聲聞無成佛之期今疑阿難成",
    "X10n0250_007:0090c04": "佛與佗方無佛類例無別。〔阿憂〕大鈔用優字引百",
    "X10n0250_007:0090c05": "論云外道云阿優為吉提婆菩薩立佛教功用初云",
    "X10n0250_007:0090c06": "上惡善行外道難云初有惡字最初惡故中後亦惡",
    "X10n0250_007:0090c07": "是不祥也我經首云阿優初首吉故中後皆吉由是",
    "X10n0250_007:0090c08": "敵對阿優故云如是又阿優亦云阿嘔梵語輕重耳",
    "X10n0250_007:0090c09": "阿之言無優之言有萬法雖眾不出有無此則外道",
    "X10n0250_007:0090c10": "斷常之計故鈔引智論云昔梵王以七十二字訓世",
    "X10n0250_007:0090c11": "後時眾生轉薄梵王因慈吞之留阿優二字於口角",
    "X10n0250_007:0090c12": "耳。〔六緣不具教則不興〕演義二云六中後四兼是",
    "X10n0250_007:0090c13": "說經之緣問若爾此應非說經緣耶答或云此是結",
    "X10n0250_007:0090c14": "集之緣今謂不然文云必須具六方得教起故云成",
    "X10n0250_007:0090c15": "就即一代教興之緣後四兼是十緣之數者清涼云",
    "X10n0250_007:0090c16": "依時依處依主等十即當經教興之緣耳。",
    "X10n0250_007:0090c17": "〔疏指法之辭次云如是之法我從佛聞〕科云直消",
    "X10n0250_007:0090c18": "文鈔云標指此圓覺是我親從佛聞又引佛地論云",
    "X10n0250_007:0090c19": "如是當說如我所聞又大鈔云雲光云將傳所聞之",
    "X10n0250_007:0090c20": "法先當標舉一部謂如是經教我於佛聞然疏主與",
    "X10n0250_007:0090c21": "佛地論及雲光其意一也謂如是二字屬意在當經",
    "X10n0250_007:0090c22": "後以我從佛聞一句繳之其義甚明不須異說也若",
    "X10n0250_007:0090c23": "慈恩彌陀疏云前來未說法何謂指法耶由前有標",
    "X10n0250_007:0090c24": "題具下經義指此題云我聞貞元云佛地論(即指前題目今",
    "X10n0250_007:0091a01": "鈔不然乃依華嚴大疏)。〔疏在淨土說故論釋結集者云是菩",
    "X10n0250_007:0091a02": "薩〕問疏次引慕靈記止云菩薩結集摩訶衍藏若",
    "X10n0250_007:0091a03": "言在淨土說故結集是菩薩者法華涅槃穢土所說",
    "X10n0250_007:0091a04": "應非菩薩結集耶答佛地經是淨土說故結集者云",
    "X10n0250_007:0091a05": "菩薩大疏舉之為例云此經亦爾雖然亦言其大槩",
    "X10n0250_007:0091a06": "也大鈔則云淨土所說之經故結集兼於菩薩又云",
    "X10n0250_007:0091a07": "然此總指已含實教若爾故無惑也。〔肇公云〕肇公",
    "X10n0250_007:0091a08": "寶藏論大鈔云故肇公云然有故字知文義有來歷",
    "X10n0250_007:0091a09": "也。〔建立者〕大鈔於建立下無者字以無為妙又大",
    "X10n0250_007:0091a10": "鈔次文無後加二字略之耳文云信則所言之理順",
    "X10n0250_007:0091a11": "順則師資之道成即肇公之言但以此二句為主上",
    "X10n0250_007:0091a12": "下加之言無惑矣。〔疏我即文殊及阿難海五蘊假",
    "X10n0250_007:0091a13": "者〕辨疑誤云問文殊結集例如迦葉然皆阿難升",
    "X10n0250_007:0091a14": "座唯阿難稱我華嚴大疏但云我即阿難聞謂親自",
    "X10n0250_007:0091a15": "聽聞今謂文殊及阿難稱我有二失以正為兼失文",
    "X10n0250_007:0091a16": "殊稱我失議曰今疏依探玄第二準智論是文殊師",
    "X10n0250_007:0091a17": "利稱我以彼論云文殊與阿難海在餘清淨處結集",
    "X10n0250_007:0091a18": "摩訶衍藏既有明據可胸臆而識乎。〔疏云何稱我〕",
    "X10n0250_007:0091a19": "辨疑誤云五蘊假者即先釋所以又徵云云何稱我",
    "X10n0250_007:0091a20": "以重繁也華嚴疏云云何稱我即諸蘊假者故知五",
    "X10n0250_007:0091a21": "蘊假者是釋所以不應更徵今觀疏意在徵成四我",
    "X10n0250_007:0091a22": "釋以後二然亦不合先出所以應可安五蘊假者一",
    "X10n0250_007:0091a23": "句於云何稱我之下亦可但除去云何稱我四字議",
    "X10n0250_007:0091a24": "曰疏主之意以前科約假名直指此之徵起意云一",
    "X10n0250_007:0091b01": "切經證無我阿難聖人云何同凡夫稱我次科總列",
    "X10n0250_007:0091b02": "邪正以答云非四中初二凡夫外道之我也正緣先",
    "X10n0250_007:0091b03": "云五蘊假者即是無我徵意云既已無我云何阿難",
    "X10n0250_007:0091b04": "稱我答意雖無凡夫外道之人我而有諸教法執中",
    "X10n0250_007:0091b05": "細我又此經與華嚴約本而言乃菩薩阿難結集即",
    "X10n0250_007:0091b06": "是法身真我若爾則何重繁之有哉。",
    "X10n0250_007:0091b07": "〔三通大小賢聖〕此通大小乘法相四唯實教又此",
    "X10n0250_007:0091b08": "通三乘。〔四唯菩薩〕又此是地前四是地上又此中",
    "X10n0250_007:0091b09": "分三一邪二慢三名字初凡夫二地前三地上今是",
    "X10n0250_007:0091b10": "地上聖人稱我無過。〔大小乘各有三說〕小乘三者",
    "X10n0250_007:0091b11": "一法救師謂耳聞二妙音師謂識聞三成實師謂根",
    "X10n0250_007:0091b12": "識和合聞大乘三者一雜集論云耳聞二梁攝論云",
    "X10n0250_007:0091b13": "識聞三佛地論云和合能聞竝以第三為正謂耳根",
    "X10n0250_007:0091b14": "發識也。〔四緣八緣〕小乘具四緣方聞謂空根境作",
    "X10n0250_007:0091b15": "意大乘八緣於小乘上加四云五根本依即第八識",
    "X10n0250_007:0091b16": "六染淨依即第七識七分別依即第六識八種子種",
    "X10n0250_007:0091b17": "子為因緣依諸有為法皆託此依離自因緣必不生",
    "X10n0250_007:0091b18": "故如有偈云眼識九緣生(加明)耳識唯從八鼻舌身三",
    "X10n0250_007:0091b19": "七(除空此三合中知故)後三五三四後三即六七八識謂第六",
    "X10n0250_007:0091b20": "識五緣(更除染淨及分別)第七識或四(更除根本)或四(更除境)第八",
    "X10n0250_007:0091b21": "唯三(種子作意及根)。〔疏非邪慢心而有所說〕此二句出智",
    "X10n0250_007:0091b22": "論論中通二意一揀邪二通妨隨世假我大疏取初",
    "X10n0250_007:0091b23": "義科在揀邪中今疏取次義科在通妨中又大疏我",
    "X10n0250_007:0091b24": "與聞開為二科各別通妨雖因下三句通妨於聞非",
    "X10n0250_007:0091c01": "邪下二句雖揀亦是通妨假名之我今疏雙通妨我",
    "X10n0250_007:0091c02": "聞雖因下三句依地論通妨於我聞非邪下二句依",
    "X10n0250_007:0091c03": "智論通妨於我取與不同耳無相宗含於三教。",
    "X10n0250_007:0091c04": "〔疏云若無相宗我既云云〕鈔云約空宗等釋等於",
    "X10n0250_007:0091c05": "三教(大鈔云含於三教)謂始頓實雖含三教無相義強故偏",
    "X10n0250_007:0091c06": "標也(大鈔云故云空宗也)華嚴疏與此疏同彼鈔云若無下第",
    "X10n0250_007:0091c07": "二無相宗含於三教謂始頓終(無雖含三教無相義強故偏標之言亦無",
    "X10n0250_007:0091c08": "故云空宗之言)然此頗多異說余遊歷師親承指教者略有",
    "X10n0250_007:0091c09": "七焉一云以宗等教即無相宗含三教文云隨緣空",
    "X10n0250_007:0091c10": "故以空為門是遮詮之實故屬無相宗不妨是終頓",
    "X10n0250_007:0091c11": "耳一云破相宗不唯始教偏在大乘經中如釋我聞",
    "X10n0250_007:0091c12": "處說一云性空含於三教非無相宗含疑曰清涼云",
    "X10n0250_007:0091c13": "因緣性空通始終頓恐非此義意一云縱彼空宗故",
    "X10n0250_007:0091c14": "云含於二教如云相宗通終頓圓教空宗密談頓旨",
    "X10n0250_007:0091c15": "通於頓也疑曰縱之密談頓旨通於頓教不通終教",
    "X10n0250_007:0091c16": "奪之唯是始教一云圭山空宗唯始教由次科約實",
    "X10n0250_007:0091c17": "教釋即終頓故若清涼次科約性宗釋即圓教故無",
    "X10n0250_007:0091c18": "相宗含於三教疑曰圭山次科約實亦含圓教前科",
    "X10n0250_007:0091c19": "亦云含三教與清涼無別一云若約別宗般若心經",
    "X10n0250_007:0091c20": "屬實教性宗(無相宗唯始教)若約通宗清涼云無相宗含於",
    "X10n0250_007:0091c21": "三教謂始教頓教實教心經正當頓實疑曰連珠正",
    "X10n0250_007:0091c22": "意空宗唯始教自終頓已去竝屬性宗豈應爾說自",
    "X10n0250_007:0091c23": "通宗已下宜削之庶拔本塞源以絕其詞耳不然則",
    "X10n0250_007:0091c24": "未免致諍一云圭山義含三教清涼宗含三教今謂",
    "X10n0250_007:0092a01": "無相宗但是始教不通後教以終教屬性故空宗若",
    "X10n0250_007:0092a02": "通後教如何分性宗權實耶。〔言含三教〕者此兩行",
    "X10n0250_007:0092a03": "疏文含三教義雖通三教唯科為空宗終頓二教俱",
    "X10n0250_007:0092a04": "兼配屬而已故云無相義強故偏標空宗也若曰不",
    "X10n0250_007:0092a05": "然圭山既云雖含三教無相義強故偏云標空宗者",
    "X10n0250_007:0092a06": "若空宗果通三教豈作是說耶圭山深得清涼之旨",
    "X10n0250_007:0092a07": "但加數言以助顯之未甞不同也。〔不聞聞〕大鈔云",
    "X10n0250_007:0092a08": "天台作四句謂聞聞聞不聞不聞不聞不聞聞如次",
    "X10n0250_007:0092a09": "配四教此句即圓教也今作終教者以彼圓教即今",
    "X10n0250_007:0092a10": "家終教耳。〔耳根無覺〕此即勝義根豈曰無覺耶今",
    "X10n0250_007:0092a11": "望識說不約勝義根。〔顧命所因〕周書成王將崩命",
    "X10n0250_007:0092a12": "召公畢公率諸俟相康王作顧命孔氏云臨終之命",
    "X10n0250_007:0092a13": "曰顧命鄭玄云臨將死而迴顧為語(今謂如來入滅之時也)。",
    "X10n0250_007:0092a14": "〔疏真俗無礙〕問前云頓無二諦之殊今云真俗無",
    "X10n0250_007:0092a15": "礙何耶答前但遣二諦之病不妨雙融雙泯顯第一",
    "X10n0250_007:0092a16": "義諦。〔阿難請如來重說〕請如來重說是小乘義得",
    "X10n0250_007:0092a17": "深三昧自通等是大乘義。〔疏時者隨世假立〕科云",
    "X10n0250_007:0092a18": "出體辯疑誤云此只科得六字如來下大疏連前文",
    "X10n0250_007:0092a19": "竝屬正釋其出體自在據實之後又云又字是連前",
    "X10n0250_007:0092a20": "釋一時義之文勢今疏合應在通妨之後妨之後恐",
    "X10n0250_007:0092a21": "修略疏者移之亦恐後人誤書此六字於正釋之中",
    "X10n0250_007:0092a22": "隔斷正釋及引證之文也議曰一往觀之此說頗有",
    "X10n0250_007:0092a23": "理細評則不然何者設云疏設豈科鈔俱悞耶縱云",
    "X10n0250_007:0092a24": "是後人以科鈔就疏是亦可疑豈敢如此其大疏在",
    "X10n0250_007:0092b01": "據實後出體者乃總出體也(隨相據實二義無礙故云又俱出一與時故云",
    "X10n0250_007:0092b02": "總)既總出體故云一與時皆無自體但隨世假立以",
    "X10n0250_007:0092b03": "假從實以五蘊為體云云(又云各別出體者就不相應行中數是一體時是時",
    "X10n0250_007:0092b04": "體)是故大疏當在據實之後出體今疏唯出隨相一",
    "X10n0250_007:0092b05": "科之體又唯時體故鈔云時無定體約色心分位以",
    "X10n0250_007:0092b06": "明故云假也即不相應行為體例之大疏今合就通",
    "X10n0250_007:0092b07": "妨後出體却在正釋中出體者乃本大經疏彼六字",
    "X10n0250_007:0092b08": "及上下之文竝為正釋其云一時者時成就也亦隨",
    "X10n0250_007:0092b09": "世假立時分一者揀異餘時。〔如來說經云云〕(問此疏文)",
    "X10n0250_007:0092b10": "演義云亦隨世假立者謂佛法中時不可得因物故",
    "X10n0250_007:0092b11": "有時離物何有時物尚無所有何況當有時今隨世",
    "X10n0250_007:0092b12": "俗說有一時然今疏則附於正釋便為出體意兼兩",
    "X10n0250_007:0092b13": "勢(清涼唯作正釋)若云此悞彼亦悞耶。〔六時〕西域一歲分",
    "X10n0250_007:0092b14": "六時正月十六至三月十五為漸熱時三月十六至",
    "X10n0250_007:0092b15": "五月十五為盛熱時五月十六至七月為雨時七月",
    "X10n0250_007:0092b16": "十六至九月十五為茂時九月十六至十一月十五",
    "X10n0250_007:0092b17": "為漸寒時十一月十六至正月十五為盛寒時。",
    "X10n0250_007:0092b18": "〔疏心境泯理智融〕等此四義與金剛疏何異者此",
    "X10n0250_007:0092b19": "是楞嚴慤疏所說雖通諸經不妨隨宗義別大鈔云",
    "X10n0250_007:0092b20": "謂此四說聽皆入三昧觀此二法皆從緣無性俱是",
    "X10n0250_007:0092b21": "一心故云一也(餘文同鈔)今經科云據約就一心即顯實",
    "X10n0250_007:0092b22": "性金剛科云會法釋但顯法空故刊定釋凡聖如云",
    "X10n0250_007:0092b23": "由心分別故見聖見凡心既不生誰凡誰聖相本自",
    "X10n0250_007:0092b24": "盡故言如也餘例此可知。〔淨名楷疏〕大疏云此義",
    "X10n0250_007:0092c01": "不然故不用之今何用者疏中不用鈔中不妨引之",
    "X10n0250_007:0092c02": "評量然今疏約凡聖如等義何異彼約真體不殊一",
    "X10n0250_007:0092c03": "味如如者彼約理上言一故不能定說經時也今疏",
    "X10n0250_007:0092c04": "約就事要見當此說經之時凡聖是一亦不妨以事",
    "X10n0250_007:0092c05": "顯理故與彼異是故大鈔評曰若以本性為一則一",
    "X10n0250_007:0092c06": "切皆一何唯時一應云聽眾一人賢聖一德經有一",
    "X10n0250_007:0092c07": "義等略鈔引之評量不妨彈彼說聽不二一味法故。",
    "X10n0250_007:0092c08": "〔婆伽婆〕信聞時義通諸經唯此就當經以是一經",
    "X10n0250_007:0092c09": "之主故婆伽婆涅槃經翻釋通三身三德隨何經中",
    "X10n0250_007:0092c10": "所宗不同在此經即當法身斷德(由斷煩惱方顯出故)在權漸",
    "X10n0250_007:0092c11": "教中即當化身恩德是故不妨餘經亦云婆伽婆大",
    "X10n0250_007:0092c12": "鈔云華嚴等圓頓宗教是理智不分之真身此經是",
    "X10n0250_007:0092c13": "淨土說故化主是真身是以經云婆伽婆然正翻云",
    "X10n0250_007:0092c14": "如來釋論亦云世尊曉疏餘經亦云婆伽婆者如金",
    "X10n0250_007:0092c15": "剛別譯之本八關齋戒等經義如佛字名隨經宗所",
    "X10n0250_007:0092c16": "釋有異(如鈔約就當經釋自覺覺佗覺滿之義異餘權漸之經)六義則義翻亦",
    "X10n0250_007:0092c17": "隨宗異謂自在熾盛與端嚴等就此經則意生身端",
    "X10n0250_007:0092c18": "嚴即妙三十二相所嚴飾故就金剛即化身具三十",
    "X10n0250_007:0092c19": "二相故至相疏指云化身也問前入寂光土凡聖一",
    "X10n0250_007:0092c20": "源指自受用至現受用身釋云約應機是佗受用身",
    "X10n0250_007:0092c21": "今云是法報不分之真身下文垢盡對除處云法身",
    "X10n0250_007:0092c22": "說經義在斯矣既四處不同何義為正耶答此經主",
    "X10n0250_007:0092c23": "佛既是稱性圓融之身隨說皆得修證儀云能仁演",
    "X10n0250_007:0092c24": "說又此下文云不妨還是釋迦所說者彼約隨機所",
    "X10n0250_007:0093a01": "見故非此經說主然約相而言此經能應之佛即華",
    "X10n0250_007:0093a02": "冠瓔珞之舍那不即釋迦與彼相即之義不同三義",
    "X10n0250_007:0093a03": "之中第二正義是也所被之機即華冠瓔珞之大菩",
    "X10n0250_007:0093a04": "薩餘經能應之佛即釋迦蠃髻之相若對地上機於",
    "X10n0250_007:0093a05": "蠃髻佛現舍那之形謂佛地顯報報即化身隨地前",
    "X10n0250_007:0093a06": "地上機見之別(第三圓了義是也然據彼論亦用正義是彼經說主但以彼宗真應雙通",
    "X10n0250_007:0093a07": "故與此宗異)地前大眾見佛化身居此穢土為其說法故",
    "X10n0250_007:0093a08": "云不妨還是釋迦所說問法華涅槃穢土所說與佛",
    "X10n0250_007:0093a09": "地經何別又此經與華嚴俱法報不分真身說有何",
    "X10n0250_007:0093a10": "優劣耶答法華涅槃隨地前人見結集云化身穢土",
    "X10n0250_007:0093a11": "佛地經隨地上人見結集云報身淨土又涅槃云吾",
    "X10n0250_007:0093a12": "今此身即是常身法身然皆即化顯報報即應身但",
    "X10n0250_007:0093a13": "三身相即非真身說此經從真起應應即報身謂佗",
    "X10n0250_007:0093a14": "受用應機說華嚴亦法報不分真身從真起應佗受",
    "X10n0250_007:0093a15": "用身應機說但十身無礙耳故探玄此釋迦身即為",
    "X10n0250_007:0093a16": "實報受用之身如佛地經初說等若三乘教中但為",
    "X10n0250_007:0093a17": "化身若別教一乘以為究竟十佛之身問若依頓宗",
    "X10n0250_007:0093a18": "唯一真性但顯一實性身何故却有應機之佛耶答",
    "X10n0250_007:0093a19": "下文拂迹云對機之佛亦不可得方見法身法身說",
    "X10n0250_007:0093a20": "經義在斯矣謂應機亦不可得故云法身即此是唯",
    "X10n0250_007:0093a21": "一真性義不妨即法報不分之真身從真起應對機",
    "X10n0250_007:0093a22": "說法是故終教理智即而雙存頓教理智泯而雙絕",
    "X10n0250_007:0093a23": "不妨有對機之佛又一實性身者約揀教而說故若",
    "X10n0250_007:0093a24": "約圓頓宗則三身融即隨說皆得問佛地經即化顯",
    "X10n0250_007:0093b01": "報是同教引彼例釋此經莫是同教耶答但取彼經",
    "X10n0250_007:0093b02": "淨土儀式彼論所釋淨土之相也然不用餘本釋相",
    "X10n0250_007:0093b03": "者余無論釋故。〔斷智恩三德〕此三德與般若解脫",
    "X10n0250_007:0093b04": "法身三德何別者能顯所顯不同如住法記釋此三",
    "X10n0250_007:0093b05": "德唯果般若等三德通因。〔疏最清淨覺〕此即報身。",
    "X10n0250_007:0093b06": "〔極於法界〕即法身鈔云此四句是真身殊勝功德。",
    "X10n0250_007:0093b07": "〔疏一切性相〕疏依彼論鈔云一切法相者依演義",
    "X10n0250_007:0093b08": "釋云以一切智總相觀法之性故云法也。〔疏睡夢",
    "X10n0250_007:0093b09": "覺蓮華開〕鈔云結二覺之相上句能自開覺次句",
    "X10n0250_007:0093b10": "亦能開覺一切有情演義云以一切智(根本)覺法之性",
    "X10n0250_007:0093b11": "(真諦)破無明煩惱如睡夢覺故以一切種智(後得)覺法之",
    "X10n0250_007:0093b12": "相(俗諦)開悟法門如蓮華開得見蓮實故。〔疏華嚴十",
    "X10n0250_007:0093b13": "佛〕佛地經圓覺華嚴佛字隨宗義別詳疏可知然",
    "X10n0250_007:0093b14": "三世間十身中如來身上自具菩提願化等十身與",
    "X10n0250_007:0093b15": "此十佛何別者願鈔三云其義是同但名有小異依",
    "X10n0250_007:0093b16": "真而住非國土今證說處依真謂所依淨土以說此",
    "X10n0250_007:0093b17": "經大鈔云舉普賢例佛也普賢尚爾佛豈不然然引",
    "X10n0250_007:0093b18": "此證此經所依淨土與華嚴如何料揀者玄文云依",
    "X10n0250_007:0093b19": "處者夫智窮真際能所兩亡(拂迹)假說依真而非國土",
    "X10n0250_007:0093b20": "(顯實)況剎塵即入染淨參融圓滿教之普周難以分其",
    "X10n0250_007:0093b21": "處所謂染淨融通也故修證儀云華嚴淨穢融通境",
    "X10n0250_007:0093b22": "別是圓宗不可思準此同異下知唯標變化身土。",
    "X10n0250_007:0093b23": "〔鈔注云即法相及破相及顯性等經〕又修證儀云",
    "X10n0250_007:0093b24": "淨土所談為了義閻浮所說是權宜問法華穢土所",
    "X10n0250_007:0093c01": "說應是權耶答且就儀式不同淨穢一分故作是說",
    "X10n0250_007:0093c02": "非以此為判教只如漸頓分異頓經無三可會名為",
    "X10n0250_007:0093c03": "實教所被之機發足是一不從三來故判頓教獨為",
    "X10n0250_007:0093c04": "一乘終教為三乘者所被三乘漸機故若取會所歸",
    "X10n0250_007:0093c05": "是一即是實教祖師亦曰法華是漸圓故知穢土中",
    "X10n0250_007:0093c06": "亦有了義亦由此經在淨土說故結集者云是菩薩",
    "X10n0250_007:0093c07": "皆言其大槩餘文大同今疏大疏無此一句今鈔多",
    "X10n0250_007:0093c08": "却或云照大鈔引下經文配釋故云大同今謂即指",
    "X10n0250_007:0093c09": "大疏之餘文同於今疏言文有二者指今說處依真",
    "X10n0250_007:0093c10": "科文也。〔深密經〕問此經既在淨土說豈得是三乘",
    "X10n0250_007:0093c11": "始教耶等為戒賢判此經為發趣一切乘者說故探",
    "X10n0250_007:0093c12": "玄據彼宗釋義故闢之為始教清涼圭山因修之若",
    "X10n0250_007:0093c13": "教章據經三輪之義判為終教或云與佛地經大同",
    "X10n0250_007:0093c14": "謂通地前地上所見耳。〔密嚴經〕此即二十餘部頓",
    "X10n0250_007:0093c15": "經之類。〔與諸隣極〕即等覺。〔意生身〕即地上。",
    "X10n0250_007:0093c16": "〔疏心印經〕大疏云諸佛心印經注云如來境界眾",
    "X10n0250_007:0093c17": "寶道場辨疑悞云大疏鈔有此及興顯經略鈔却不",
    "X10n0250_007:0093c18": "引之及至餘經更引廣文加之注配不應將今經法",
    "X10n0250_007:0093c19": "性土凡聖同源之相注配於諸經受用之相中如大",
    "X10n0250_007:0093c20": "鈔不注配不妨以此證淨土所說以袪疑情此應修",
    "X10n0250_007:0093c21": "略鈔弟子妄加也況於中又不全是智境純淨之土",
    "X10n0250_007:0093c22": "亦即識智圓通之土也議曰失引二經恐文脫妄加",
    "X10n0250_007:0093c23": "注配之說獨恐未然但大槩注配此等之經皆非山",
    "X10n0250_007:0093c24": "地國邑與此經相類俱淨土所說又謂此下經不全",
    "X10n0250_007:0094a01": "是智境純淨之土亦即識智圓通之土者疏主明言",
    "X10n0250_007:0094a02": "十五本經外別有俱通染淨之經即等目菩薩所問",
    "X10n0250_007:0094a03": "等三經此皆疏主意也豈得盡歸過於後人乎(大鈔云又",
    "X10n0250_007:0094a04": "有四本經亦在淨土說在別卷中)。〔疏興顯經入印法門經〕辨疑悞",
    "X10n0250_007:0094a05": "云賢首華嚴傳云興顯經即華嚴性起品無量頌俱",
    "X10n0250_007:0094a06": "乃將十忍品後文續之元康二年竺法護譯經云普",
    "X10n0250_007:0094a07": "見枰閣即普光明殿也又大周目錄云入印法門經",
    "X10n0250_007:0094a08": "曇摩流支於洛陽譯即華嚴支流經也經云如來住",
    "X10n0250_007:0094a09": "持境界處去寂滅道場不遠普光法殿然此二經即",
    "X10n0250_007:0094a10": "識智圓通也議曰此經二經既是華嚴支流經恐難",
    "X10n0250_007:0094a11": "與疏主出意若如其說則果不可云純淨之土矣又",
    "X10n0250_007:0094a12": "入印經下亦不當注云不二隨順猶恐疏主必有明",
    "X10n0250_007:0094a13": "據亦俟來哲取與之。〔進力入印法門經〕大鈔云信",
    "X10n0250_007:0094a14": "力今鈔誤也。〔渺然難測〕彼論云其量離測如來所",
    "X10n0250_007:0094a15": "覩大鈔云如來所都都字為正大鈔中更列四本大",
    "X10n0250_007:0094a16": "鈔又指在別卷此例甚多或云宛轉指也。",
    "X10n0250_007:0094a17": "〔又有經〕等大鈔列三本經一等目菩薩所問三昧",
    "X10n0250_007:0094a18": "經二文殊寶藏陀羅尼經(在淨居天說)三大集經一品(在欲",
    "X10n0250_007:0094a19": "色二界中說)等目菩薩所問三昧經者辨疑悞云此經有",
    "X10n0250_007:0094a20": "三節一標佛初成相二說法相三入定相唯是穢土",
    "X10n0250_007:0094a21": "不見淨土之相況華嚴大鈔諸家目錄華嚴傳等皆",
    "X10n0250_007:0094a22": "云是十定品別行文亦與十定品相類彼即普眼菩",
    "X10n0250_007:0094a23": "薩請問今云等目即普眼也即非雙標淨穢之相議",
    "X10n0250_007:0094a24": "曰大鈔注釋隨識隨智已見淨穢之相何謂不然況",
    "X10n0250_007:0094b01": "經標信聞時主已摩竭境界已下正當說處淨穢之",
    "X10n0250_007:0094b02": "相豈當作三節如此科釋又既是十定品別行正當",
    "X10n0250_007:0094b03": "淨穢雙標識智融通何為而不可乎。〔光明藏〕金剛",
    "X10n0250_007:0094b04": "通論云序分或直從事或直從法直從事如此經給",
    "X10n0250_007:0094b05": "孤獨園直從法如圓覺經光明藏佗宗諸經或在淨",
    "X10n0250_007:0094b06": "土說或在穢土說隨識智所見土既不同身亦有異",
    "X10n0250_007:0094b07": "在淨土說切恐未然但事法不同隨機所見分地前",
    "X10n0250_007:0094b08": "地上而已如此經淨心地人見之豈止祇園而已耶",
    "X10n0250_007:0094b09": "又手鑑云(亦觀公作)圓覺不言住處有人云此經大乘頓",
    "X10n0250_007:0094b10": "教不落住處只今無非光明藏然則楞嚴非大乘頓",
    "X10n0250_007:0094b11": "教乎須知三世諸佛隨所住處無非常寂無非光明",
    "X10n0250_007:0094b12": "藏諸經所說有所不同事則皆事法則皆法皆事則",
    "X10n0250_007:0094b13": "必有所在經處皆法則無非大光明藏但隨本經唱",
    "X10n0250_007:0094b14": "名不同義從事法何所據乎諸佛住處無非常寂光",
    "X10n0250_007:0094b15": "光明藏者若爾教無淺深機無利鈍法無所表土無",
    "X10n0250_007:0094b16": "淨穢耶親光佛地論明言指示而不遵依不知其可",
    "X10n0250_007:0094b17": "也且淨土所說之經十五本佛地經即其一也經云",
    "X10n0250_007:0094b18": "住最勝光曜七寶莊嚴放大光明普照一切無邊世",
    "X10n0250_007:0094b19": "界無量方所超過三界所行之處是極自在淨識為",
    "X10n0250_007:0094b20": "相如來所都此是從事耶從法耶若云從事如何不",
    "X10n0250_007:0094b21": "說山城國邑若云從法何故佛地論云是淨土所說",
    "X10n0250_007:0094b22": "又光曜莊嚴宮殿豈非住處即是淨土耶最極自在",
    "X10n0250_007:0094b23": "淨識為相如來所都豈非真智所造之境耶謂之從",
    "X10n0250_007:0094b24": "法於理可乎論又云說此經時地前大眾見佛化身",
    "X10n0250_007:0094c01": "居穢土(隨識所見)地上大眾見舍那居淨土(隨智所見)隨機所",
    "X10n0250_007:0094c02": "見不同傳法菩薩就勝結集故云婆伽婆住光曜宮",
    "X10n0250_007:0094c03": "殿如來所都然此由是漸經所被漸機故隨地前地",
    "X10n0250_007:0094c04": "上識智所見不同(與深密經俱在淨土所說皆是漸教)若圓覺頓經為",
    "X10n0250_007:0094c05": "十萬登真大士上根凡夫所說故眾無三乘之機豈",
    "X10n0250_007:0094c06": "非隨智所見純淨國土獨不可與隨前地上機見不",
    "X10n0250_007:0094c07": "同比也於此亦足以見吾宗未甞以淨穢之上分乎",
    "X10n0250_007:0094c08": "頓漸休錯領解又隨本經唱名不同者說阿含小教",
    "X10n0250_007:0094c09": "時何不唱云婆伽婆入神通光明藏耶又云淨心地",
    "X10n0250_007:0094c10": "人見之豈止祇園而已者意謂不異圓覺所見光明",
    "X10n0250_007:0094c11": "藏也且無著論立三地初信行地配三賢燸頂忍二",
    "X10n0250_007:0094c12": "淨心地配初地三具足地配二地上至妙覺同諸經",
    "X10n0250_007:0094c13": "建立地位通論行人淺深若以立三地以定被機者",
    "X10n0250_007:0094c14": "豈經論學者乎其金剛所被地前之機二論明言也",
    "X10n0250_007:0094c15": "決謂被地前地上二機者傳法者何不就勝結集却",
    "X10n0250_007:0094c16": "就劣耶就勝結集論有明文就劣結集焉有理思之。",
    "X10n0250_007:0094c17": "〔注億世之過〕大鈔是遇字或云當從大鈔今調大",
    "X10n0250_007:0094c18": "鈔具云億世之遇時還此定佛定無量但今鈔脫還",
    "X10n0250_007:0094c19": "定二字然若取億世之過時還此定其過字義亦可",
    "X10n0250_007:0094c20": "通若連上文義勢遇字理長。〔注此下但無名者即",
    "X10n0250_007:0094c21": "鈔也〕此字指寶性論下字指佛性勝鬘彼二不別",
    "X10n0250_007:0094c22": "名者即今鈔中所列寶性論五名是也(彼四名五名與鈔所列大",
    "X10n0250_007:0094c23": "同故)然但字恐是俱字之誤其義亦可通耳或云多却",
    "X10n0250_007:0094c24": "此九字者非也。〔或四種〕勝鬘經無第五法界藏合",
    "X10n0250_007:0095a01": "在如來藏中。〔或五種〕寶性論如鈔所列佛性論五",
    "X10n0250_007:0095a02": "種但改第五法界藏為第二正法藏故曰其文小異",
    "X10n0250_007:0095a03": "其義不殊(大疏二末)次五即事法界心真如光明藏通染",
    "X10n0250_007:0095a04": "淨真如門唯淨何得指同者以是總相該收別盡攝",
    "X10n0250_007:0095a05": "染淨法無所遺故然真如生滅二相具皆各總三義",
    "X10n0250_007:0095a06": "且就各攝法言之不攝隨緣生滅法故謂之淨具如",
    "X10n0250_007:0095a07": "前文(五中)。〔注依生聖法〕諸有聖法依此生故即菩提",
    "X10n0250_007:0095a08": "涅槃等是聖人所證所得之法故名聖法中邊論云",
    "X10n0250_007:0095a09": "法界者聖法因義故因義者法即聖法界即是因能",
    "X10n0250_007:0095a10": "生聖法故云法界筆削二末。〔天台四土〕辨疑悞云",
    "X10n0250_007:0095a11": "鈔指云玄談第三廣釋彼第三鈔俱略指而已若大",
    "X10n0250_007:0095a12": "鈔全錄演義亦不廣釋全同第二鈔只合指云如第",
    "X10n0250_007:0095a13": "二鈔釋入寂光處說議曰略鈔所指前文多是通相",
    "X10n0250_007:0095a14": "指之不分大小鈔別此例非一。",
    "X10n0250_007:0095a15": "〔疏息諸分別智與理冥名為入矣〕問婆伽婆入神",
    "X10n0250_007:0095a16": "通光明藏那有分別可息耶或答云非是惑之分別",
    "X10n0250_007:0095a17": "即所行化生假分別也或云示軌后徒今謂入通凡",
    "X10n0250_007:0095a18": "聖通相而說言息諸分別者謂分別本息非有分別",
    "X10n0250_007:0095a19": "可息亦猶起信心體離念謂念本自離非有念可離",
    "X10n0250_007:0095a20": "也若爾方顯頓宗無妄可息是為息諸分別耳。〔面",
    "X10n0250_007:0095a21": "門眾齒之間〕面門即是口也昔有解云即面之正",
    "X10n0250_007:0095a22": "容非其口也又曰即鼻下口上以梵音呼面及口并",
    "X10n0250_007:0095a23": "門竝云因伽是故釋為面門今以眾齒之間則口為",
    "X10n0250_007:0095a24": "定解演義十六六通天眼天耳宿住佗心神足(說凡外)",
    "X10n0250_007:0095b01": "漏盡(唯聖)十通一佗心智通二天眼智通三宿住隨念",
    "X10n0250_007:0095b02": "智通四智盡未來際劫通五語無礙清淨天耳通六",
    "X10n0250_007:0095b03": "無礙體性廣大神足通七善分別眾生言音通八無",
    "X10n0250_007:0095b04": "數色身智通九一切法無量名字智通十一切法三",
    "X10n0250_007:0095b05": "昧智通(以大鈔及演義十六參詳增損列之)。",
    "X10n0250_007:0095b06": "〔經三昧正受〕諸經或云正受或云三昧或云定若",
    "X10n0250_007:0095b07": "如幻經云其三昧定光贊般若云所行三昧正受晉",
    "X10n0250_007:0095b08": "譯淨行品云三昧正受當願眾生云云晉經賢品云",
    "X10n0250_007:0095b09": "眼根入正受色塵三昧起(正受三昧)如幻經云離心三昧",
    "X10n0250_007:0095b10": "而為正受大哀經云三昧極正受又云以法性定三",
    "X10n0250_007:0095b11": "昧正受智彼德經云以一心三昧正受定然晉魏以",
    "X10n0250_007:0095b12": "來所譯諸經以三昧正受定三名互舉隨稱皆得賢",
    "X10n0250_007:0095b13": "首釋三昧正受云三昧翻為等持謂離沈故定慧均",
    "X10n0250_007:0095b14": "故名等也心不散故住一境故名持也納法在心名",
    "X10n0250_007:0095b15": "為正受清涼釋云平等持心趣一境故義翻為定今",
    "X10n0250_007:0095b16": "疏云三昧翻為正受安住藏中不受諸受名為正受",
    "X10n0250_007:0095b17": "即唐梵雙彰耳又云又三昧此云正思鈔引曉師所",
    "X10n0250_007:0095b18": "據瑜伽論釋云謂在定時於所緣境審正思察故正",
    "X10n0250_007:0095b19": "揀尋伺思揀惛沈等天台翻云觀又云正受又云調",
    "X10n0250_007:0095b20": "直定論云善心一處住不動是名三昧調直定慈恩",
    "X10n0250_007:0095b21": "百法鈔云三昧翻正受訛也言訛者謬也翻為正受",
    "X10n0250_007:0095b22": "其義錯謬以正受唯定非散唯善非染若言等持即",
    "X10n0250_007:0095b23": "善染及通定散不遣論說即七種定中第二名也七",
    "X10n0250_007:0095b24": "種定者一三摩呬多此云等至二三摩地(亦云三昧亦名三摩",
    "X10n0250_007:0095c01": "提)此云等持三三摩鉢底(亦云三摩鉢提)此云等至四厭那",
    "X10n0250_007:0095c02": "演多(亦云禪那)此云靜慮此即四禪根本定五質多醫迦",
    "X10n0250_007:0095c03": "阿羯羅多此云心一境性定心前後相似不易故云",
    "X10n0250_007:0095c04": "心一得境之自性故名境性正唯第四禪根本定六",
    "X10n0250_007:0095c05": "奢摩佗此云止七現法樂住即四禪根本正定住此",
    "X10n0250_007:0095c06": "定中受現法樂故林間錄引楞伽涅槃經寶積品證",
    "X10n0250_007:0095c07": "云三昧及正受非翻三昧為正受也辨疑悞云清涼",
    "X10n0250_007:0095c08": "云正翻為等持義翻為定又十地論云菩薩皆悉入",
    "X10n0250_007:0095c09": "此一切三昧善知三昧方便乃至三昧所作正受以",
    "X10n0250_007:0095c10": "此證之決知非唐梵雙彰乃三昧所作之用也於是",
    "X10n0250_007:0095c11": "異論紛然余遊學於諸方親承師友指教有三說焉",
    "X10n0250_007:0095c12": "一云寶積經體用不即此經體用自在故意云三昧",
    "X10n0250_007:0095c13": "是體正受是用引賢首釋頻申三昧云體用無礙等",
    "X10n0250_007:0095c14": "疑曰賢首釋師子頻申三昧云以定業用從用為名",
    "X10n0250_007:0095c15": "者蓋言師子頻申是也又賢首釋如來藏身三昧云",
    "X10n0250_007:0095c16": "無分別智證平等性是定體廣大如空是定相影像",
    "X10n0250_007:0095c17": "法為勝用又釋海印三昧云以佛智為空體今以三",
    "X10n0250_007:0095c18": "昧為定體正受為定用恐無所據況光贊般若亦云",
    "X10n0250_007:0095c19": "三昧正受豈亦體用自在耶十地論云三昧所作正",
    "X10n0250_007:0095c20": "受亦體用不即耶適足以助成辨疑悞所謂三昧所",
    "X10n0250_007:0095c21": "作之用非唐梵雙彰之號耳一云寶積經約揀別義",
    "X10n0250_007:0095c22": "乃正受之三昧揀非餘者今經取合集義三昧即正",
    "X10n0250_007:0095c23": "受疑曰今疏次文云及有二義一揀別義顯是二門",
    "X10n0250_007:0095c24": "二合集義非但請說因地亦及請說發心故知合集",
    "X10n0250_007:0096a01": "者即兼并之義既云三昧即正受恐難承用合集何",
    "X10n0250_007:0096a02": "者合集義亦同寶積經及字義耳一云三昧是總正",
    "X10n0250_007:0096a03": "受正思調直定皆得定中之別義竝是義翻寶積經",
    "X10n0250_007:0096a04": "則約總別不同譯今經則以總就別譯疑曰譯師約",
    "X10n0250_007:0096a05": "總別不同以總就別譯必有意焉莫是如前所謂體",
    "X10n0250_007:0096a06": "用即不即宗旨有異歟今謂晉經云東方入正受西",
    "X10n0250_007:0096a07": "方三昧起唐經云東方入正定西方從定出故知三",
    "X10n0250_007:0096a08": "昧正受但華梵之別耳若云正受是用三昧是體豈",
    "X10n0250_007:0096a09": "可云東方入正定西方三昧起從用起體恐無是理",
    "X10n0250_007:0096a10": "又清涼釋唐經入定從定出即用晉經入正受三昧",
    "X10n0250_007:0096a11": "起之義以釋又知晉經云入正受唐經云入正定正",
    "X10n0250_007:0096a12": "受正定其義一也圭山深得此善乃云三昧翻云正",
    "X10n0250_007:0096a13": "受即定相也然初習方便翻云調直終成究竟翻云",
    "X10n0250_007:0096a14": "正受三昧作用翻云正思等及者至也謂三昧至正",
    "X10n0250_007:0096a15": "受大哀經三昧極正受之謂也又及者揀別義但云",
    "X10n0250_007:0096a16": "三昧正受不加及字亦揀非約習亦揀非等持正思",
    "X10n0250_007:0096a17": "等用或加不加及字隨譯師之意慈恩云翻為正受",
    "X10n0250_007:0096a18": "訛謬者圭山寧不見百法鈔往往不取彼說耳豈晉",
    "X10n0250_007:0096a19": "魏以來所譯諸經皆訛謬耶問清涼云諸經入定有",
    "X10n0250_007:0096a20": "四句謂事入事起理入理起理入事起事入理起又",
    "X10n0250_007:0096a21": "不在出定說經亦四句或在定說如第九會或出定",
    "X10n0250_007:0096a22": "說如十住品或說後入定如無量義經或但不入定",
    "X10n0250_007:0096a23": "如餘經今經在定中所說良由今經是理定不必出",
    "X10n0250_007:0096a24": "定然後起用故維摩經云不起滅定現諸威儀是為",
    "X10n0250_007:0096b01": "宴坐羅什云雖入滅定而能現無量變化以應眾生",
    "X10n0250_007:0096b02": "肇公云小乘入滅盡定則形猶枯木無運用之能大",
    "X10n0250_007:0096b03": "士入實相定心智永滅而形充入極順機而作應會",
    "X10n0250_007:0096b04": "無方舉動進止不捨威儀其為宴坐也亦以極矣。",
    "X10n0250_007:0096b05": "〔稱性清淨〕謂出世三乘因果等然三乘未達真性",
    "X10n0250_007:0096b06": "今云稱性者謂各稱根性如我空理稱二乘根性耳",
    "X10n0250_007:0096b07": "此屬聖也。",
    "X10n0250_007:0096b08": "〔疏云凡聖同體〕凡即眾生聖唯是佛今云三乘屬",
    "X10n0250_007:0096b09": "聖者如說十界云四聖六凡若望六凡三乘皆聖望",
    "X10n0250_007:0096b10": "佛亦曰眾生聖唯佛也。〔注別明染性〕云性字誤也",
    "X10n0250_007:0096b11": "本相字。〔諸佛五蘊亦然〕問五蘊悉從心生注云別",
    "X10n0250_007:0096b12": "明染法又云諸佛五蘊亦然之五蘊豈是染法耶答",
    "X10n0250_007:0096b13": "如鈔次前引論注云如是染淨皆是真如隨緣顯現",
    "X10n0250_007:0096b14": "似有而無體故通名幻也今亦爾矣應機隨染故皆",
    "X10n0250_007:0096b15": "名染法如來不斷性惡亦猶闡提不斷性善如來應",
    "X10n0250_007:0096b16": "機隨染故無惡可斷故名不斷性惡闡提有佛性故",
    "X10n0250_007:0096b17": "機熟感佛故名不斷性善玄文云即凡心而見佛心",
    "X10n0250_007:0096b18": "鈔云若約如來不斷性惡亦可言即佛心而見凡心",
    "X10n0250_007:0096b19": "謂佛即眾生故云不斷性惡。〔注樹提長者父之知",
    "X10n0250_007:0096b20": "識讚佛云如來〕大鈔云父之親友其義無別而古",
    "X10n0250_007:0096b21": "大鈔佛字之下加令問父三字云字之下加長者二",
    "X10n0250_007:0096b22": "字然今鈔義亦不闕其所加本反隱晦難見。〔轉法",
    "X10n0250_007:0096b23": "輪論云〕探玄云地持論云然則義同故各據其一",
    "X10n0250_007:0096b24": "耳成實論云乘如實道通六度六度通理事故云大",
    "X10n0250_007:0096c01": "同若探玄直云乘六波羅蜜來成正覺。〔四離相說〕",
    "X10n0250_007:0096c02": "清涼約大品通三義一理無去來故無所從來亦無",
    "X10n0250_007:0096c03": "所去二智無去來三理智俱無去來。〔若智注當第",
    "X10n0250_007:0096c04": "二義〕前第二義約行何故作是注者行是智本故",
    "X10n0250_007:0096c05": "加當字揀異其餘直就攝耳。〔注開即四義各說〕若",
    "X10n0250_007:0096c06": "依今鈔前之四義各別說之名之為開若大鈔云開",
    "X10n0250_007:0096c07": "即第四義若爾應多各說二字此應後人增損故爾",
    "X10n0250_007:0096c08": "然若云前之四義如其所列各為一義說之名為各",
    "X10n0250_007:0096c09": "說理極顯然。〔經不二隨順〕或云不迴文者譯師有",
    "X10n0250_007:0096c10": "意謂隨順不二似有能所故。〔本有今無〕涅槃經四",
    "X10n0250_007:0096c11": "處說之今即第十卷純陀見同相不見異相文殊見",
    "X10n0250_007:0096c12": "異相不見同相佛答云本有今無本無今有三世有",
    "X10n0250_007:0096c13": "法無有是處諸佛菩薩聲聞緣覺亦有差別亦無差",
    "X10n0250_007:0096c14": "別文殊騰純陀疑云世尊今得涅槃正性而為常者",
    "X10n0250_007:0096c15": "本未見時應是無常若本無常後亦應爾如世間物",
    "X10n0250_007:0096c16": "本無今有有已還無如是等物悉是無常以是義故",
    "X10n0250_007:0096c17": "凡聖無有差別故云純陀見同相文殊舉純陀疑已",
    "X10n0250_007:0096c18": "即就佛意疑曰縱佛答有差別何故復言涅槃之性",
    "X10n0250_007:0096c19": "生佛平等故云文殊見異相是何故佛答具此差別",
    "X10n0250_007:0096c20": "無差別二義唐真一法師舉此一以問荷澤曾答龍",
    "X10n0250_007:0096c21": "藏有本有今無偈一卷大鈔攝備舉大疏十一演義",
    "X10n0250_007:0096c22": "十五。",
    "X10n0250_007:0096c23": "圓覺疏鈔隨文要解卷第七"
}