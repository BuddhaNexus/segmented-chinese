{
    "T46n1912_05b:0284c02": "folio_5b 止觀輔行傳弘決卷第五之二",
    "T46n1912_05b:0284c04": "唐毘陵沙門湛然述",
    "T46n1912_05b:0284c05": "次私料簡中都十六番問答。初一問答總",
    "T46n1912_05b:0284c06": "問諸境何故但十。如陰入境諸陰不同。煩",
    "T46n1912_05b:0284c07": "惱種別亦復無量。諸病諸業乃至兩教二乘",
    "T46n1912_05b:0284c08": "方便正行。三教菩薩諸位不同。故云法若塵",
    "T46n1912_05b:0284c09": "沙境何定十。答意者實如所問。法性如地",
    "T46n1912_05b:0284c10": "種子如境。觀行如雨發如抽芽。略以數法",
    "T46n1912_05b:0284c11": "且至於十。次問十境下有九問答。為成通",
    "T46n1912_05b:0284c12": "別四句故也。初通問起。次答中先答通句。",
    "T46n1912_05b:0284c13": "文自為十。於初陰境義亦通十。但依二義",
    "T46n1912_05b:0284c14": "陰必居初。下文雖云別當其首。此中文意",
    "T46n1912_05b:0284c15": "且順於通。行人通以陰身為始。諸經通以",
    "T46n1912_05b:0284c16": "陰為觀初。陰色在初故云諸經皆從色起。",
    "T46n1912_05b:0284c17": "非但陰通於十。乃至菩薩義並通十。此中",
    "T46n1912_05b:0284c18": "通者但據名通其義猶別。且如十境通得",
    "T46n1912_05b:0284c19": "名陰。而從因果別陰等異。故義本別。陰境",
    "T46n1912_05b:0284c20": "既爾。餘九亦然。初通名陰者。以陰為本陰",
    "T46n1912_05b:0284c21": "境也。煩惱及業名為陰因。病為陰患。魔為",
    "T46n1912_05b:0284c22": "陰主。不欲令人出三界故。禪為善陰。且",
    "T46n1912_05b:0284c23": "對十境故禪為善陰。若通論者。欲六人四",
    "T46n1912_05b:0284c24": "乃至念處諸教伏位。並善陰攝。今以二乘",
    "T46n1912_05b:0284c25": "為別陰等故不依通。見慢兩境名又陰因。",
    "T46n1912_05b:0284c26": "因義同前文在後列。故云又耳。二乘菩薩",
    "T46n1912_05b:0284c27": "雖未出界。義違生死內外不同。異於前",
    "T46n1912_05b:0284c28": "八故云別也。又此境若發。界外陰攝故名為",
    "T46n1912_05b:0284c29": "別。十義雖殊通未離陰。攝別從通故通名",
    "T46n1912_05b:0285a01": "陰。九境攝別意亦如之。禪是無動等業者。",
    "T46n1912_05b:0285a02": "對欲界動故云無動。業為煩惱用者。煩惱",
    "T46n1912_05b:0285a03": "無業則無至於來果之用。續無動業文乘",
    "T46n1912_05b:0285a04": "便釋之。故云業是煩惱用也。文意正言禪",
    "T46n1912_05b:0285a05": "是煩惱用也雖在界繫乃有長時受樂之",
    "T46n1912_05b:0285a06": "用。故云用也。魔統欲界等者。雖統欲界意",
    "T46n1912_05b:0285a07": "欲令人增三界結。釋梵二主並有統領。皆",
    "T46n1912_05b:0285a08": "佛弟子厭患生死。故不得名煩惱主也。言",
    "T46n1912_05b:0285a09": "別煩惱者。發出世心雖有煩惱不同前",
    "T46n1912_05b:0285a10": "七。故名為別。此從因判也。若從果判。前七",
    "T46n1912_05b:0285a11": "有通惑。後二有別惑。義通因果文意從因。",
    "T46n1912_05b:0285a12": "又從果中復應須簡三種菩薩。如三藏菩",
    "T46n1912_05b:0285a13": "薩未破通惑。亦名為別。是故應從初義",
    "T46n1912_05b:0285a14": "為正。王今病重等者。闍王意以身瘡為病。",
    "T46n1912_05b:0285a15": "如來耆婆以逆為病。問。闍王但有害父一",
    "T46n1912_05b:0285a16": "逆。云何言五。答。一在五攝故總云五。逆即",
    "T46n1912_05b:0285a17": "是業故業亦名病。魔能作病者。魔不疾人",
    "T46n1912_05b:0285a18": "色身報命。但妬有道化其民屬。今言病者。",
    "T46n1912_05b:0285a19": "冀因身病退菩提道。三災為外病者明禪",
    "T46n1912_05b:0285a20": "亦名病。災患是病之別名。洪範五行云。凡",
    "T46n1912_05b:0285a21": "有害者皆名為災。春秋傳曰。天反時為災。",
    "T46n1912_05b:0285a22": "又傳例曰。天火曰災。雖有此說然實不識",
    "T46n1912_05b:0285a23": "天之所在災之分齊。故知非彼儒宗所論。",
    "T46n1912_05b:0285a24": "俱舍云。要七火一水七水火後風。經七火災",
    "T46n1912_05b:0285a25": "次一水災。如是經於七七火災七七水災。",
    "T46n1912_05b:0285a26": "又更次第經七火災。方一風災。總成八七五",
    "T46n1912_05b:0285a27": "十六火又一七水一箇風災。何故爾耶。火至",
    "T46n1912_05b:0285a28": "初禪水至二禪風至三禪。二禪壞時初禪",
    "T46n1912_05b:0285a29": "必壞。三禪壞時初二必壞。是故劫劫皆壞",
    "T46n1912_05b:0285b01": "初禪。為順初禪一劫壽故。必經八劫方至",
    "T46n1912_05b:0285b02": "二禪。為順二禪第三天中八劫壽故。風災",
    "T46n1912_05b:0285b03": "必經六十四劫方至三禪。為順三禪第三",
    "T46n1912_05b:0285b04": "天壽。是故初禪內覺觀患。外有火災二禪內",
    "T46n1912_05b:0285b05": "有喜患外有水災。三禪內有樂患外有風",
    "T46n1912_05b:0285b06": "災。四禪無患故亦無災。今云喘息喜樂者。",
    "T46n1912_05b:0285b07": "對第四禪無喘息故。下三通有喘息等也。",
    "T46n1912_05b:0285b08": "文闕覺觀略云喜樂。二乘菩薩是空病者。",
    "T46n1912_05b:0285b09": "此三菩薩既未見中。故與二乘同有空病。",
    "T46n1912_05b:0285b10": "言空病亦空者。引淨名證。空是病故故云",
    "T46n1912_05b:0285b11": "空病。空病須空故云亦空。即是中空空於",
    "T46n1912_05b:0285b12": "偏空。故云亦空。煩惱見慢是業本者。本因",
    "T46n1912_05b:0285b13": "也。因於此三各能作業。二乘菩薩無漏業",
    "T46n1912_05b:0285b14": "者。亦如前簡。餘者行陰魔攝者。行攝法寬。",
    "T46n1912_05b:0285b15": "是故餘者盡攝其中。即是陰魔攝也。煩惱見",
    "T46n1912_05b:0285b16": "慢等亦名禪者。禪秖是定。既通心數亦有定",
    "T46n1912_05b:0285b17": "名。此定復通煩惱見慢。故此等三俱名禪",
    "T46n1912_05b:0285b18": "也。魔是未到定果者。此未到地亦得名定。",
    "T46n1912_05b:0285b19": "得此定已捨壽生彼故云定果。二乘菩薩",
    "T46n1912_05b:0285b20": "淨禪者。大經既以根本四禪名為中定。故",
    "T46n1912_05b:0285b21": "今將此以為淨禪。淨禪通屬上定所攝。是",
    "T46n1912_05b:0285b22": "故次釋上定攝於二乘菩薩。中下二定攝餘",
    "T46n1912_05b:0285b23": "八境。然禪境中唯以根本屬中定攝。特勝",
    "T46n1912_05b:0285b24": "通明應兩句攝。九想已去並上定攝。餘之",
    "T46n1912_05b:0285b25": "七境並下定攝。言三定者。大經二十五。善",
    "T46n1912_05b:0285b26": "男子。一切眾生具足三定。謂上中下。上定",
    "T46n1912_05b:0285b27": "者謂佛性。中定者一切眾生具足初禪。有",
    "T46n1912_05b:0285b28": "因緣故則能修習。下定者十大地中心數定",
    "T46n1912_05b:0285b29": "攝。然下八境實屬善惡。今以八境望心數",
    "T46n1912_05b:0285c01": "定通有定名。故用大地通心數攝。以大地",
    "T46n1912_05b:0285c02": "定通善通惡故。經釋上定雖云在佛。中",
    "T46n1912_05b:0285c03": "定既云在於初禪。故今通將二乘菩薩名",
    "T46n1912_05b:0285c04": "為上定。陰入我見眾生見攝者。若通論者。十",
    "T46n1912_05b:0285c05": "六知見不離陰入。今從別說故總攬陰名",
    "T46n1912_05b:0285c06": "為眾生。橫計陰者名之為我。所攬所計名",
    "T46n1912_05b:0285c07": "為陰入。煩惱具五見者。如九十八使中五",
    "T46n1912_05b:0285c08": "見具足。此九十八通名煩惱。故云煩惱攝",
    "T46n1912_05b:0285c09": "五見也。病壽者命者見者。命計連續壽計",
    "T46n1912_05b:0285c10": "一期。尋常雖計病時最切。恐連持斷恐一",
    "T46n1912_05b:0285c11": "期短。從彊而說故對斯二。業禪等作者戒取",
    "T46n1912_05b:0285c12": "見者。計我能有所作及修禪定。故名作者",
    "T46n1912_05b:0285c13": "禪非出道計為出道。故名戒取。魔為欲主",
    "T46n1912_05b:0285c14": "謂驅策由我名使作者。苦樂由我名使受",
    "T46n1912_05b:0285c15": "者。令其後世還在欲界名使起者。又生死",
    "T46n1912_05b:0285c16": "秖是邊見攝者。生死秖是陰入初後。重釋屬",
    "T46n1912_05b:0285c17": "邊故云又也。於生計常於死計斷。故名",
    "T46n1912_05b:0285c18": "為邊。慢即我見攝者。由我故慢。故慢屬我。",
    "T46n1912_05b:0285c19": "二乘菩薩曲見攝者。非圓直道故名為曲。",
    "T46n1912_05b:0285c20": "大經云。若見菩薩從兜率下納妃生子。逾",
    "T46n1912_05b:0285c21": "城出家乃至入滅。是名二乘曲見。雖標二",
    "T46n1912_05b:0285c22": "乘實兼教道。如為地前菩薩現身名為報",
    "T46n1912_05b:0285c23": "身非自受用。權示他身非真實故。義當",
    "T46n1912_05b:0285c24": "於曲。此十六知見文在大品大論廣解。今但",
    "T46n1912_05b:0285c25": "對八。餘未對者攝在八中。謂生者見。計能",
    "T46n1912_05b:0285c26": "生眾生如父母生子。二養育見計我能養",
    "T46n1912_05b:0285c27": "他。三眾數見。計我有五陰十二入十八界。",
    "T46n1912_05b:0285c28": "四人見。計我是行人。五受者見。計我後身",
    "T46n1912_05b:0285c29": "當受果報。六起者見。計我能造後世果報。",
    "T46n1912_05b:0286a01": "七知者見。計我五根能知五塵。八見者見。",
    "T46n1912_05b:0286a02": "計我根塵能見於色及起邪見。列名次第",
    "T46n1912_05b:0286a03": "具如經論及法界次第中。向隨義引不依",
    "T46n1912_05b:0286a04": "次第。前八外者若將入前八見中者。生者養",
    "T46n1912_05b:0286a05": "育攝入魔境。魔雖不同梵王所計。氣類大",
    "T46n1912_05b:0286a06": "同。眾數攝入陰境。受者起者攝入業境。人",
    "T46n1912_05b:0286a07": "及知者見者攝入煩惱境。陰入我慢攝者。執",
    "T46n1912_05b:0286a08": "我我所名為我慢。俱舍文同陰即我所能計",
    "T46n1912_05b:0286a09": "即我。煩惱即慢慢者。俱舍云。於他勝謂己",
    "T46n1912_05b:0286a10": "等名為過慢。與煩惱義同。病不如慢者。",
    "T46n1912_05b:0286a11": "論云。於多分勝謂己少劣名為卑慢。如病",
    "T46n1912_05b:0286a12": "不如他而猶生慢。業禪憍慢者。論云。於等",
    "T46n1912_05b:0286a13": "謂等。雖然齊等心高舉故。故名為慢。等皆",
    "T46n1912_05b:0286a14": "得禪無不自舉。故自矜曰憍。陵他曰慢。",
    "T46n1912_05b:0286a15": "魔見大慢者。論云。於他勝謂己勝名慢過",
    "T46n1912_05b:0286a16": "慢。如來實勝於佛亦慢。增上慢者。論云。未",
    "T46n1912_05b:0286a17": "得謂得。二乘菩薩位居未極。此境起時未",
    "T46n1912_05b:0286a18": "能用觀。正當增上。論七慢中唯闕邪慢。謂",
    "T46n1912_05b:0286a19": "於有德人中謂己有德。亦可將入魔見二",
    "T46n1912_05b:0286a20": "境。以彼二境不尊他故。通稱二乘中。以",
    "T46n1912_05b:0286a21": "四諦四念處攝九境者。因緣四諦但是總",
    "T46n1912_05b:0286a22": "別四諦攝法名義稍便。故但語四諦不云",
    "T46n1912_05b:0286a23": "因緣。陰入全是四念處境。是則苦諦。四念攝",
    "T46n1912_05b:0286a24": "陰入境。又以四念處體別。別對者。病患即",
    "T46n1912_05b:0286a25": "為身受念攝。亦屬苦諦。禪即法念受念即",
    "T46n1912_05b:0286a26": "屬集諦。淨禪亦為道諦所攝。煩惱見慢禪",
    "T46n1912_05b:0286a27": "及業相習因之中心王。即心念處集諦攝。諸",
    "T46n1912_05b:0286a28": "心所及業習因中心所。并魔並法念處集諦",
    "T46n1912_05b:0286a29": "攝。菩薩法念處道滅諦攝。以法念中攝法寬",
    "T46n1912_05b:0286b01": "多。謂有為無為。若論念處境屬蘊義邊。念",
    "T46n1912_05b:0286b02": "處即不攝於無為法也。故但在四諦之中",
    "T46n1912_05b:0286b03": "苦諦所攝。故云四念四諦攝也。又總對者",
    "T46n1912_05b:0286b04": "但以念處境苦諦攝。觀念處智道諦攝。如",
    "T46n1912_05b:0286b05": "此對者念處但攝陰入禪定二乘菩薩四境。",
    "T46n1912_05b:0286b06": "具斯多意故開合解之。若更約九念處中。",
    "T46n1912_05b:0286b07": "前七屬方便即後二境所用。若攝前八應",
    "T46n1912_05b:0286b08": "如前釋。思之可見。四弘攝九者。四諦既為",
    "T46n1912_05b:0286b09": "四弘之境。依前分別亦應可解問境法",
    "T46n1912_05b:0286b10": "名但通等者。此下四問皆以別難通。初問意",
    "T46n1912_05b:0286b11": "者。境法及名既並互通。能觀行人為亦通",
    "T46n1912_05b:0286b12": "不。法謂十境當體。名謂法上之名。以此十",
    "T46n1912_05b:0286b13": "法通未離陰。乃至通名菩薩之法。是名法",
    "T46n1912_05b:0286b14": "通。文云通稱陰入乃至通稱菩薩。是為名",
    "T46n1912_05b:0286b15": "通。法名既通。是故更問能行行人。為亦通",
    "T46n1912_05b:0286b16": "不。答意者即以俱通而為答也。何者。前之",
    "T46n1912_05b:0286b17": "九境未發心。前尚名菩薩。故菩薩境而得",
    "T46n1912_05b:0286b18": "通餘。是故文中且舉九境。通稱菩薩。是則",
    "T46n1912_05b:0286b19": "當知行人亦通。言未發心名菩薩者。此據",
    "T46n1912_05b:0286b20": "理性一切眾生皆當作佛。豈非菩薩。問。境",
    "T46n1912_05b:0286b21": "名容通。法云何通。答。名召於法其名既通。",
    "T46n1912_05b:0286b22": "其法不隔。通稱二乘等者。法華論有四種聲",
    "T46n1912_05b:0286b23": "聞。謂住果應化退菩提增上慢。今云佛道",
    "T46n1912_05b:0286b24": "即是應化。言增上慢攝下八者。二乘正當",
    "T46n1912_05b:0286b25": "住果故也。今論境發非前八境。復非菩薩",
    "T46n1912_05b:0286b26": "義同住果。退菩提心亦在下九。若退為二",
    "T46n1912_05b:0286b27": "乘。則二乘境攝。若退圓入偏仍屬菩薩境",
    "T46n1912_05b:0286b28": "也。若大小都失方在下八。禪中復應分漏",
    "T46n1912_05b:0286b29": "無漏。以對十境須審思之。言佛道者。且",
    "T46n1912_05b:0286c01": "約發心終非圓極。次一問答。答中合字解",
    "T46n1912_05b:0286c02": "義。即以義別名通為答。初問云通是無常",
    "T46n1912_05b:0286c03": "不者。問前十境既得通稱二乘菩薩。八非",
    "T46n1912_05b:0286c04": "三乘得稱三乘。二非無常是無常不。答意",
    "T46n1912_05b:0286c05": "者。八非三乘三乘收盡。二非無常有無常",
    "T46n1912_05b:0286c06": "義。故引寶性出三界外猶有無常。菩薩尚",
    "T46n1912_05b:0286c07": "爾。況二乘耶。故後二境通是無常。次問答。答",
    "T46n1912_05b:0286c08": "中分字解義。初問通是有漏不者。復以",
    "T46n1912_05b:0286c09": "前八重難後二。若許無常無常即漏。何故",
    "T46n1912_05b:0286c10": "向引寶性論言住無漏界。答意者。通皆是",
    "T46n1912_05b:0286c11": "漏。有義不同。降佛已來皆名為漏。有義異",
    "T46n1912_05b:0286c12": "者。十境別故。陰至見慢有界內漏。二乘菩",
    "T46n1912_05b:0286c13": "薩有界外漏。內外不同故云有異。彼寶性",
    "T46n1912_05b:0286c14": "論言無漏者。望內得名。若於界外仍名為",
    "T46n1912_05b:0286c15": "漏。無常倒義亦復如是。於彼是倒於此不",
    "T46n1912_05b:0286c16": "倒。若以大法形之則內外俱漏。次一問答",
    "T46n1912_05b:0286c17": "中初問通是偏真不者。以二乘境難餘九",
    "T46n1912_05b:0286c18": "境。後二非有漏通得名有漏。二乘是偏真。",
    "T46n1912_05b:0286c19": "餘九應偏真。答中亦分字為答。仍未會圓。",
    "T46n1912_05b:0286c20": "故通是偏。真有差別故云真異。二乘菩薩",
    "T46n1912_05b:0286c21": "有界外真。餘之八境有界內真。次問答者。",
    "T46n1912_05b:0286c22": "問中云通義可領者。如前所釋境法名人。",
    "T46n1912_05b:0286c23": "乃至無常有漏偏真亦通十境。為一向通",
    "T46n1912_05b:0286c24": "亦有別耶。答者。不同本別何須更問。故云",
    "T46n1912_05b:0286c25": "十境即是別義。此等三問為成下三句也。",
    "T46n1912_05b:0286c26": "此即第二別句竟也。次復有下即第三句不",
    "T46n1912_05b:0286c27": "更別問。於答別中便即釋出故云復有亦",
    "T46n1912_05b:0286c28": "通亦別。於中復更分別亦通亦別。與是通",
    "T46n1912_05b:0286c29": "是別。雖俱屬第三句而不無同異。初陰入",
    "T46n1912_05b:0287a01": "境具二義故名亦通亦別。何者。身本觀初。",
    "T46n1912_05b:0287a02": "二義異九故名亦別。復使陰義通入餘九。",
    "T46n1912_05b:0287a03": "復令餘九通得名陰。故名亦通。餘之九境",
    "T46n1912_05b:0287a04": "闕二義故。但得諸境展轉相異。名為是別。",
    "T46n1912_05b:0287a05": "展轉互通。故名是通。是則一法自具二義。故",
    "T46n1912_05b:0287a06": "云亦通亦別。一法兩向對他故二。但云是",
    "T46n1912_05b:0287a07": "通是別。言二義者。一者別當其首。二者與",
    "T46n1912_05b:0287a08": "九互通。所言兩向及對他者。異他故別。通",
    "T46n1912_05b:0287a09": "他故通。陰境非無異他之別。此別猶通。獨",
    "T46n1912_05b:0287a10": "有別當其首全異餘九。故云亦別。以此亦",
    "T46n1912_05b:0287a11": "別對於互通。故云亦通。餘九不然是故但",
    "T46n1912_05b:0287a12": "云是通是別。以無初之二義故也。下之九",
    "T46n1912_05b:0287a13": "境發可為觀。不發何所觀。故闕初義。諸",
    "T46n1912_05b:0287a14": "教所列不以為初。闕第二義。無此二義不",
    "T46n1912_05b:0287a15": "名亦別。既非亦別不成亦通。若爾下將",
    "T46n1912_05b:0287a16": "煩惱病患以難陰入。此之二境亦具二義",
    "T46n1912_05b:0287a17": "何獨陰入。何者。煩惱亦是諸法之本。難同",
    "T46n1912_05b:0287a18": "初義。元為治惑難同次義。病境亦爾。病身",
    "T46n1912_05b:0287a19": "四大難同初義。元為治病難同次義。答意",
    "T46n1912_05b:0287a20": "者。初明煩惱無二義中。遮用大經以伏",
    "T46n1912_05b:0287a21": "難。難云。若也煩惱不得以為諸法本者。何",
    "T46n1912_05b:0287a22": "故經云煩惱與身雖無先後。要因煩惱而",
    "T46n1912_05b:0287a23": "得有身。當知煩惱定為身本何關陰入為",
    "T46n1912_05b:0287a24": "觀本耶。故今遮云言因煩惱而有身者。煩",
    "T46n1912_05b:0287a25": "惱已屬過去世攝。云何更得以為觀境。雖",
    "T46n1912_05b:0287a26": "元為治惑豈可治於已謝之惑。是故煩惱",
    "T46n1912_05b:0287a27": "二義全闕。況過去惑亦由身有。是故諸教並",
    "T46n1912_05b:0287a28": "初觀陰。以現在惑計陰生故。但令觀陰惑",
    "T46n1912_05b:0287a29": "則不生。病不恒起下答病無二義。可見。此",
    "T46n1912_05b:0287b01": "下無問便即釋出第四句相。皆不思議者。",
    "T46n1912_05b:0287b02": "如不次第無非法界。更復與誰以論通別。",
    "T46n1912_05b:0287b03": "一陰一切陰者。具如不思議境說。文但舉陰",
    "T46n1912_05b:0287b04": "不語餘九者。陰既遍攝。九從陰生例陰亦",
    "T46n1912_05b:0287b05": "應一惑一切惑。一切惑一惑非一非一切。乃",
    "T46n1912_05b:0287b06": "至菩薩一願一切願。一切願一願非一非一",
    "T46n1912_05b:0287b07": "切。次一問答獨問陰境。餘之九境從發受",
    "T46n1912_05b:0287b08": "名。皆有別稱。陰解起時亦是發得。應別立",
    "T46n1912_05b:0287b09": "名。答意者。於陰生解雖是發得。無九相",
    "T46n1912_05b:0287b10": "故還屬於陰。如煩惱起觀於煩惱而生圓",
    "T46n1912_05b:0287b11": "解。此解起時亦無別稱。今亦如是。此解生",
    "T46n1912_05b:0287b12": "已生執起愛。若病若業受別名者。自由執",
    "T46n1912_05b:0287b13": "等非關陰解。是故陰解不受別名。故云若",
    "T46n1912_05b:0287b14": "解發等也。此則下略判位次功能。言氣分",
    "T46n1912_05b:0287b15": "者。即入五品之前相也。但得下結判。因於",
    "T46n1912_05b:0287b16": "陰解而生別相。雖亦陰攝而不得名亦通",
    "T46n1912_05b:0287b17": "亦別。言但得通別等者。但得是通是別也。",
    "T46n1912_05b:0287b18": "此解起時義同後九。同是發得故亦通九是",
    "T46n1912_05b:0287b19": "通是別。又非陰境故不同陰亦通亦別。問",
    "T46n1912_05b:0287b20": "條然別不等者。如前答問十境不同即別",
    "T46n1912_05b:0287b21": "義也。此別仍通故更問云。亦有十境條然永",
    "T46n1912_05b:0287b22": "別。不互通耶。答文具出條然別相。條謂條",
    "T46n1912_05b:0287b23": "科。即十科永異。四念陰別者。若但云陰陰名",
    "T46n1912_05b:0287b24": "尚通。若云四念觀陰乃至無我觀界。則不",
    "T46n1912_05b:0287b25": "得名陰因別陰等也。言空聚者。淨名云。",
    "T46n1912_05b:0287b26": "樂觀內入如空聚。大經云。如空聚落。遠望",
    "T46n1912_05b:0287b27": "謂有。近看則無。入亦如是。凡夫謂有智者",
    "T46n1912_05b:0287b28": "知無。無我觀界者。大經云。著我多者則為",
    "T46n1912_05b:0287b29": "分別十八界法。一一界中求我叵得。五停",
    "T46n1912_05b:0287c01": "心煩惱別者。五停所治各各不同。豈更得",
    "T46n1912_05b:0287c02": "名煩惱果等。八念病別者。修九想怖令修",
    "T46n1912_05b:0287c03": "八念。以怖為病尚不同於四大不調。豈同",
    "T46n1912_05b:0287c04": "逆病及禪病等。十善業別者。十中三業所對",
    "T46n1912_05b:0287c05": "各別。尚非十惡。豈同無漏及無動等。五繫",
    "T46n1912_05b:0287c06": "魔別者。四依所誡及楞嚴力制。不同陰魔行",
    "T46n1912_05b:0287c07": "陰等魔。故大經四依品中。四依菩薩驅逐魔",
    "T46n1912_05b:0287c08": "云。天魔波旬若更來者。當以五繫繫縛於",
    "T46n1912_05b:0287c09": "汝。章安釋云。繫有二種。一者五屍繫。二者",
    "T46n1912_05b:0287c10": "繫五處。五屍繫者如不淨觀治於愛魔。五",
    "T46n1912_05b:0287c11": "處如理治於見魔。故首楞嚴中。舍利子問",
    "T46n1912_05b:0287c12": "佛。說此三昧不為諸魔之所惱不。佛言。",
    "T46n1912_05b:0287c13": "欲見諸魔衰惱事不。唯然欲見。放眉間光",
    "T46n1912_05b:0287c14": "見一切魔皆被五繫。舍利弗言。是誰所作。",
    "T46n1912_05b:0287c15": "佛言。是首楞嚴三昧之力。但有說是三昧",
    "T46n1912_05b:0287c16": "之處。魔欲為障自見五繫。佛滅度後說三",
    "T46n1912_05b:0287c17": "昧處亦復如是。六妙門禪別者。數等六門前",
    "T46n1912_05b:0287c18": "後不同。豈同心數及上定等。道品見別者。",
    "T46n1912_05b:0287c19": "道品所治即界內見謂戒取等。不同十六",
    "T46n1912_05b:0287c20": "知見及別見等。無常苦空慢別者。大小兩乘",
    "T46n1912_05b:0287c21": "各有上慢。若大乘中未得佛果自謂究竟。",
    "T46n1912_05b:0287c22": "名增上慢。若小乘中未得四果。謂得四果。",
    "T46n1912_05b:0287c23": "名增上慢。今小乘中因觀無常謂為極理。",
    "T46n1912_05b:0287c24": "豈同世禪謂四果耶。又不同八慢及下八",
    "T46n1912_05b:0287c25": "境。四諦因緣二乘別者。自是三藏二乘。豈同",
    "T46n1912_05b:0287c26": "通中二乘及以上慢佛道等耶。六度菩薩別",
    "T46n1912_05b:0287c27": "者。三祇伏惑豈得復同未發心等。此之條然",
    "T46n1912_05b:0287c28": "二義故別。一者依於能治別立此十。如陰",
    "T46n1912_05b:0287c29": "似同分三科異。餘九能治準此可知。二者",
    "T46n1912_05b:0288a01": "此十別別不同。故復名別。問五陰下六番問",
    "T46n1912_05b:0288a02": "答。為成不思議意。如前所明。必先觀陰陰",
    "T46n1912_05b:0288a03": "具色心。為即四陰以為能觀。為四陰外別",
    "T46n1912_05b:0288a04": "有能觀。若色心外別有能觀。則所觀境攝",
    "T46n1912_05b:0288a05": "法不盡。若秖四陰以為能觀。如何以陰而",
    "T46n1912_05b:0288a06": "能觀陰。答中二意。先約不思議相即答。次",
    "T46n1912_05b:0288a07": "約思議舉況答。初意云不可思議等者。無",
    "T46n1912_05b:0288a08": "始色心本是理性妙境妙智。而隨妄轉不覺",
    "T46n1912_05b:0288a09": "不知。今既聞名知陰即是。即四陰心而能",
    "T46n1912_05b:0288a10": "成觀。亦可下約舉況答者。引小乘中有於",
    "T46n1912_05b:0288a11": "善惡無記。乃至法性無等等陰。初心雖以惡",
    "T46n1912_05b:0288a12": "及無記以為所觀。別立善陰以為能觀。觀",
    "T46n1912_05b:0288a13": "之不已。惡無記陰轉成善陰。即成向來能",
    "T46n1912_05b:0288a14": "觀善陰。當知初觀之時雖二而一。陰轉之時",
    "T46n1912_05b:0288a15": "雖一而二。乃至轉為無等等陰亦復如是。",
    "T46n1912_05b:0288a16": "何者。所觀雖轉。而復立能觀。故雖一而二。",
    "T46n1912_05b:0288a17": "雖別立能觀而所轉為能。故雖二而一。雖",
    "T46n1912_05b:0288a18": "展轉互轉。終成陰外別立能觀。善惡等位",
    "T46n1912_05b:0288a19": "在外凡。方便陰者位在內凡。無漏陰者極",
    "T46n1912_05b:0288a20": "在羅漢。法性陰者在方便土。得法性陰陰",
    "T46n1912_05b:0288a21": "中無等。故以無等釋於法性。豈非下結也。",
    "T46n1912_05b:0288a22": "小乘下況。小乘尚乃一中論二。況不思議境",
    "T46n1912_05b:0288a23": "智相即。故不思議即陰是觀而境智宛然。次",
    "T46n1912_05b:0288a24": "問者。既云惡無記陰轉為善陰。乃至轉為",
    "T46n1912_05b:0288a25": "無等等陰。如是展轉轉所為能。為獨轉觀",
    "T46n1912_05b:0288a26": "果陰亦轉。答意者。向立問中以向小乘況",
    "T46n1912_05b:0288a27": "答為問。今答直以初不思議相即意答。單",
    "T46n1912_05b:0288a28": "約小乘不云報轉。故依大品法華二文。並",
    "T46n1912_05b:0288a29": "是圓觀報陰轉義。報若不轉。何以父母所生",
    "T46n1912_05b:0288b01": "諸根。皆悉見聞三千大千。大品色淨其意亦",
    "T46n1912_05b:0288b02": "爾。故至六根清淨位時。亦得名為報陰轉",
    "T46n1912_05b:0288b03": "也。次問十境與五分者。此問別生非關向",
    "T46n1912_05b:0288b04": "答。答中先別次同。言五分者。自以此五。判",
    "T46n1912_05b:0288b05": "所得禪。有進退等諸相不同。今明十境。明",
    "T46n1912_05b:0288b06": "所觀境十發不同。何得十境同於五分今當",
    "T46n1912_05b:0288b07": "下彊會令同則有通別二會。初以五分通",
    "T46n1912_05b:0288b08": "判十境者。前四可知。達謂隨發。皆以自",
    "T46n1912_05b:0288b09": "境體達於境云云。若於下別於境境自作五",
    "T46n1912_05b:0288b10": "分者。如判禪中。亦有約禪約品通別兩",
    "T46n1912_05b:0288b11": "判。故今亦然。若其約觀為五分者。藏通別",
    "T46n1912_05b:0288b12": "圓四解起時。從初至後為進。前三隨一為",
    "T46n1912_05b:0288b13": "住。得一須持為護。得已又失為退。得已自",
    "T46n1912_05b:0288b14": "了為達。若約品者。三教皆有約品之義。今",
    "T46n1912_05b:0288b15": "且從圓者。如圓解發。始自初品終至無生。",
    "T46n1912_05b:0288b16": "進分也。齊二品來乃至六根。名住分也。始",
    "T46n1912_05b:0288b17": "從初品乃至十信作意矜持。名護分也。纔",
    "T46n1912_05b:0288b18": "得初品得已即失。名退也。隨得一品。即",
    "T46n1912_05b:0288b19": "能體達所得未深。即達分也。若約境者。煩",
    "T46n1912_05b:0288b20": "惱起時以貪望瞋名之為通。約諸惑者。貪",
    "T46n1912_05b:0288b21": "中淺深名方為別。約諸品進及住可知。防",
    "T46n1912_05b:0288b22": "不欲除名之為護。起已自滅名之為退。自",
    "T46n1912_05b:0288b23": "知是惑名之為達。餘並如上判橫竪中。",
    "T46n1912_05b:0288b24": "橫則是通。竪則是別。兩番對義準上可知。",
    "T46n1912_05b:0288b25": "不能委記。然約禪為正九境旁通。是故不",
    "T46n1912_05b:0288b26": "可例禪委悉。前之橫竪意亦如然。然五分",
    "T46n1912_05b:0288b27": "下更通伏難。難云。五分判禪與十境別既",
    "T46n1912_05b:0288b28": "得相會。亦可得與六即十地而相會耶。故",
    "T46n1912_05b:0288b29": "為通云。五分十境俱是法相。義理雖別彊為",
    "T46n1912_05b:0288c01": "會通。六即十地二俱是位。故不可以五分",
    "T46n1912_05b:0288c02": "判之。如云進至妙覺。不可更使退至六",
    "T46n1912_05b:0288c03": "根。餘護住等準此說之。五品容有非文正",
    "T46n1912_05b:0288c04": "意。又亦不可以六即判地。次問念性緣性",
    "T46n1912_05b:0288c05": "等者。此取隨自意中文意為問。此問正顯",
    "T46n1912_05b:0288c06": "不思議境。此中一問含於二意。先問緣念性",
    "T46n1912_05b:0288c07": "離。次約此離以問十界。法性離能念名為",
    "T46n1912_05b:0288c08": "念性離。法性離所緣名為緣性離。既離",
    "T46n1912_05b:0288c09": "於能所性亦非數量。唯觀一法性性淨若",
    "T46n1912_05b:0288c10": "虛空。云何性空中而具十法界若具十法",
    "T46n1912_05b:0288c11": "界即是有緣念。若也有緣念。何得名為",
    "T46n1912_05b:0288c12": "離。答中二意。先略申難意。次釋不思議。",
    "T46n1912_05b:0288c13": "初文含二。先總標不思議。無相下正答二",
    "T46n1912_05b:0288c14": "義。初云無相而相。先答十界無相而具十",
    "T46n1912_05b:0288c15": "界之相。觀智宛然者次答緣念。雖無能所",
    "T46n1912_05b:0288c16": "觀智宛然。觀為能觀十界為所。點空論界",
    "T46n1912_05b:0288c17": "界無界相。雖曰能所緣念本無。他解下",
    "T46n1912_05b:0288c18": "次釋不思議義。他解但云須彌及芥相容入",
    "T46n1912_05b:0288c19": "等。此事希奇。世間罕有名不思議。言須彌",
    "T46n1912_05b:0288c20": "容芥者。謂容入於芥。芥容須彌者。謂芥",
    "T46n1912_05b:0288c21": "受須彌。火出蓮華者。大經云。火中生蓮華。",
    "T46n1912_05b:0288c22": "是可謂希有。人能度海者。大經十六云。若",
    "T46n1912_05b:0288c23": "有人言我能度海可思議不佛言。亦可思",
    "T46n1912_05b:0288c24": "議。亦不可思議。若人能度則不可思議。若",
    "T46n1912_05b:0288c25": "修羅度則可思議。如此釋者但是約事。若",
    "T46n1912_05b:0288c26": "但約事。何能顯於不思議理。如增一阿含",
    "T46n1912_05b:0288c27": "云。有四種不思議事。謂世界眾生龍佛土。",
    "T46n1912_05b:0288c28": "華嚴亦云。自在天王有寶女名善音。於一",
    "T46n1912_05b:0288c29": "語音出百千音樂。一一樂聲復出百千音",
    "T46n1912_05b:0289a01": "聲。此等但是人所不測。名不思議。又有解",
    "T46n1912_05b:0289a02": "須彌入芥等。是神力能爾。神力乃是本無今",
    "T46n1912_05b:0289a03": "有非常住法。有人云。大小無相故能相入。",
    "T46n1912_05b:0289a04": "破曰。若小自是小。大自是大。此自性大小不",
    "T46n1912_05b:0289a05": "得相入。若小是大小。大是小大。此是他性",
    "T46n1912_05b:0289a06": "大小。何能相入。汝所立者。小無小相大無",
    "T46n1912_05b:0289a07": "大相。此是他性大小亦不相入。若云小是大",
    "T46n1912_05b:0289a08": "小之小。大是小大之大。名共性大小亦無",
    "T46n1912_05b:0289a09": "相入。若云小是非大小之小。大是非小大",
    "T46n1912_05b:0289a10": "之大。此是無因大小故無相入。若以理寄",
    "T46n1912_05b:0289a11": "事。如華嚴經譬一塵中有大千經卷。一念",
    "T46n1912_05b:0289a12": "如微塵。諸法如經卷。芥子須彌取譬亦爾。",
    "T46n1912_05b:0289a13": "若失今意理實難通。從今解去即今家正",
    "T46n1912_05b:0289a14": "解。秖約一念心性真如。契此理故有難思",
    "T46n1912_05b:0289a15": "用。理性雖無能緣所緣。能所宛然。修此理",
    "T46n1912_05b:0289a16": "故名曰能行。契此理故名為能到。到故有",
    "T46n1912_05b:0289a17": "用約證理釋。故云理則勝事今文語略。應",
    "T46n1912_05b:0289a18": "依淨名疏解不思議品。經云。菩薩有解脫",
    "T46n1912_05b:0289a19": "名不可思議。若菩薩住是解脫者。以須彌",
    "T46n1912_05b:0289a20": "之高廣內芥子中。乃至一品皆如是說。以",
    "T46n1912_05b:0289a21": "證解脫事用無窮。故云乃至窮劫說不能",
    "T46n1912_05b:0289a22": "盡。疏中但以三軌銷此經文。理無不盡。諸",
    "T46n1912_05b:0289a23": "佛菩薩有解脫。即真性軌。亦名真性解脫。",
    "T46n1912_05b:0289a24": "若菩薩住是解脫者。即觀照軌。亦名實慧",
    "T46n1912_05b:0289a25": "解脫。能以須彌之高廣等即資成軌。亦",
    "T46n1912_05b:0289a26": "名方便淨解脫。彼文具以前之三教三軌比",
    "T46n1912_05b:0289a27": "決。方顯心性圓極三軌。今置三教直明心",
    "T46n1912_05b:0289a28": "性。以真性軌與實慧合。名為能到。能從理",
    "T46n1912_05b:0289a29": "起用故云理則勝事。問。真性自與實慧和",
    "T46n1912_05b:0289b01": "合。何關外境而云大小相入由於契理。答。",
    "T46n1912_05b:0289b02": "然此直性遍於法界。迷謂內外悟唯一心。",
    "T46n1912_05b:0289b03": "是故四眼二智萬像森然。佛眼種智真空冥",
    "T46n1912_05b:0289b04": "寂。今雖初觀豈令順迷。制心從理無非",
    "T46n1912_05b:0289b05": "心性。次問者。為是一一因心具十界因。為",
    "T46n1912_05b:0289b06": "復一一界果具十界果。答中初總答云俱相",
    "T46n1912_05b:0289b07": "有者。法爾而然。一念因心道理具十。一界",
    "T46n1912_05b:0289b08": "之果豈當一界。然言一果具於十果。果既",
    "T46n1912_05b:0289b09": "隔越遍顯似難。若知隨起十中一心一必",
    "T46n1912_05b:0289b10": "通十。是則一果具十因。一因具十因。故曰",
    "T46n1912_05b:0289b11": "因通理則易知。文中先明因通。次明果隔。",
    "T46n1912_05b:0289b12": "初因通者但舉初後。中間比知。初慈童女者。",
    "T46n1912_05b:0289b13": "如心論云。慈童女長者欲隨伴入海采寶。",
    "T46n1912_05b:0289b14": "從母求去。母云。吾唯有汝何棄吾去。母恐",
    "T46n1912_05b:0289b15": "其去便抱其足。童女便以手捉母髮。一莖",
    "T46n1912_05b:0289b16": "髮落。母乃放去。至海洲上見熱鐵輪從空",
    "T46n1912_05b:0289b17": "中下。臨其頂上。便發誓言。願法界苦皆集",
    "T46n1912_05b:0289b18": "我身。以誓願力火輪遂落。從茲捨命生第",
    "T46n1912_05b:0289b19": "六天。違母損髮成地獄心。發弘誓願即屬",
    "T46n1912_05b:0289b20": "佛界。引未得記輕得記者。雖未得記已屬",
    "T46n1912_05b:0289b21": "佛心。輕得記者成地獄界。故大品觀空不",
    "T46n1912_05b:0289b22": "證品云。我證跋致餘人永無。而輕弄餘人。",
    "T46n1912_05b:0289b23": "以是事故遠離菩提遠善知識。若即身悔",
    "T46n1912_05b:0289b24": "久久還依般若波羅蜜。若不即悔。當知是",
    "T46n1912_05b:0289b25": "罪重於四禁過於五逆。當知是菩薩旃陀",
    "T46n1912_05b:0289b26": "羅。更引下略明果隔示難顯相。從事理",
    "T46n1912_05b:0289b27": "說。即十界果各具十果。故云凡聖皆具五",
    "T46n1912_05b:0289b28": "陰。陰即是果。凡謂六凡聖謂四聖。雖復各",
    "T46n1912_05b:0289b29": "具。不可聖陰如凡陰也。言不可者。意說",
    "T46n1912_05b:0289c01": "凡陰不同聖陰。又佛具下舉一佛果具於",
    "T46n1912_05b:0289c02": "十界。然不可以聖陰同凡。自是佛果能具",
    "T46n1912_05b:0289c03": "十界。終不可以佛地獄界。以為凡夫地獄",
    "T46n1912_05b:0289c04": "界也。佛果已滿從事而說。已具十界。初地",
    "T46n1912_05b:0289c05": "初住分具十界。乃至凡夫但是理具。是則一",
    "T46n1912_05b:0289c06": "一界果。各各具十不相混濫。一往從易。且",
    "T46n1912_05b:0289c07": "云因通及以界隔。理而言之。一念因心實具",
    "T46n1912_05b:0289c08": "十界百界因果。何者。如云起一界心即具",
    "T46n1912_05b:0289c09": "十界十如。十如秖是因果法耳。相至因緣以",
    "T46n1912_05b:0289c10": "屬於因。果報屬果。當知一念恒具百界依",
    "T46n1912_05b:0289c11": "正因果。故佛藏云。佛見一切眾生心中。皆有",
    "T46n1912_05b:0289c12": "如來結跏趺坐。尚具佛果。餘果亦然。是故",
    "T46n1912_05b:0289c13": "下地雖具因果。但是理性。所以致有果隔",
    "T46n1912_05b:0289c14": "之言。次問者。一念具十。為復任運恒具十",
    "T46n1912_05b:0289c15": "界。為待遇緣作意現起名具十耶。若準前",
    "T46n1912_05b:0289c16": "答因通易知。已明一心具十界竟。然觀前",
    "T46n1912_05b:0289c17": "答狀似作念是故更置此問釋疑答中云",
    "T46n1912_05b:0289c18": "法性自爾者。凡聖法悉皆自爾。自爾秖是自",
    "T46n1912_05b:0289c19": "然異名。問。既云自爾何殊外計。答。前第三",
    "T46n1912_05b:0289c20": "卷已略分別。如法華玄云。外道已為初教",
    "T46n1912_05b:0289c21": "所破。尚不同於通別二教。況以圓極比外",
    "T46n1912_05b:0289c22": "自然。若破性中云非自然者。為破計故理",
    "T46n1912_05b:0289c23": "必自然。如第一卷釋四弘中。法性自天而",
    "T46n1912_05b:0289c24": "然等。小乘尚然。況復實理。問。一心既具但",
    "T46n1912_05b:0289c25": "觀於心何須觀具。答。一家觀門永異諸說。",
    "T46n1912_05b:0289c26": "該攝一切十方三世若凡若聖一切因果者。",
    "T46n1912_05b:0289c27": "良由觀具。具即是假。假即空中。理性雖具",
    "T46n1912_05b:0289c28": "若不觀之。但言觀心則不稱理。小乘奚嘗",
    "T46n1912_05b:0289c29": "不觀心耶。但迷一心具諸法耳。問。若不",
    "T46n1912_05b:0290a01": "觀具為屬何教。答。別教教道從初心來。",
    "T46n1912_05b:0290a02": "但云次第生於十界。斷亦次第故不觀具。",
    "T46n1912_05b:0290a03": "或稟通教即空但理。或稟三藏寂滅真空。如",
    "T46n1912_05b:0290a04": "此等人何須觀具。何者。藏通但云心生六",
    "T46n1912_05b:0290a05": "界。觀有巧拙即離不同。是故此兩不須觀",
    "T46n1912_05b:0290a06": "具。尚不識具況識空中。若不爾者。何名",
    "T46n1912_05b:0290a07": "發心畢竟不別。成正覺已何能現於十界",
    "T46n1912_05b:0290a08": "身土。又復學者縱知內心具三千法。不知",
    "T46n1912_05b:0290a09": "我心遍彼三千。彼彼三千互遍亦爾。苟順凡",
    "T46n1912_05b:0290a10": "情生內外見。應照理體本無四性。心佛眾",
    "T46n1912_05b:0290a11": "生三無差別。能知此者依俙識心。又此十",
    "T46n1912_05b:0290a12": "乘得名皆同並有能所相對故也第一觀陰",
    "T46n1912_05b:0290a13": "入下依章別解。初解陰入中。先重明境。次",
    "T46n1912_05b:0290a14": "明修觀初文先附小宗略釋三科。辨境離",
    "T46n1912_05b:0290a15": "合。謂五陰下列名。陰者下釋名。今文但以因",
    "T46n1912_05b:0290a16": "果兩義釋名。即以因果攝餘盡故。婆沙中",
    "T46n1912_05b:0290a17": "云。陰是何義。答。聚義略義積義總義。如種",
    "T46n1912_05b:0290a18": "種雜物以為一聚。色乃至識聚在一處。故名",
    "T46n1912_05b:0290a19": "為聚。乃至含於三世內外。故名為總中間",
    "T46n1912_05b:0290a20": "諸名準說可知。問。五取蘊與蘊有何差別。",
    "T46n1912_05b:0290a21": "答。蘊通漏無漏。取蘊唯有漏。蘊之與陰新",
    "T46n1912_05b:0290a22": "舊異譯蘊謂蘊積與陰義同。準俱舍中色",
    "T46n1912_05b:0290a23": "攝五根境及以二無作。行攝諸心所唯除",
    "T46n1912_05b:0290a24": "受想二。識即是心王。為今初觀境。入者新名",
    "T46n1912_05b:0290a25": "為處。婆沙云。入是何義。答。輸門義輸道義",
    "T46n1912_05b:0290a26": "藏義倉義田義流義海義是為入義。隨名解",
    "T46n1912_05b:0290a27": "釋亦應可見。今文涉入及以輪門。並是道義。",
    "T46n1912_05b:0290a28": "然上釋義初明根塵互相涉入。次義者明根",
    "T46n1912_05b:0290a29": "為外塵之所得。便由心心所流入根境。令",
    "T46n1912_05b:0290b01": "塵得入名為輸道。故彼論文門之與道。並是",
    "T46n1912_05b:0290b02": "能通。使心心所得流入也。準俱舍中法入",
    "T46n1912_05b:0290b03": "最寬。界者婆沙云。界是何義。分別是界義。",
    "T46n1912_05b:0290b04": "如山中有寶種類不同。俱舍頌云。聚生門",
    "T46n1912_05b:0290b05": "種族。是蘊處界義例婆沙文可以意知。俱",
    "T46n1912_05b:0290b06": "舍中廣以族持性等三義釋界。餘根塵識如",
    "T46n1912_05b:0290b07": "常可知。法界攝四亦同法入。乃至廣以二",
    "T46n1912_05b:0290b08": "十二門分別界義。委悉列名辨相出體非",
    "T46n1912_05b:0290b09": "今文意。唯依諸論以明開合而為觀境。故",
    "T46n1912_05b:0290b10": "次明之。婆沙下明境開合。與俱舍同。頌云。",
    "T46n1912_05b:0290b11": "愚根樂三故。說蘊處界三。愚謂迷也。根謂",
    "T46n1912_05b:0290b12": "三品。樂謂所欲。今明觀境不須兩義。故但",
    "T46n1912_05b:0290b13": "從迷。言少分者以法入法界中具含心色。",
    "T46n1912_05b:0290b14": "今文略界且從入說故云法入含於色心",
    "T46n1912_05b:0290b15": "成兩少分。意但是心。餘十唯色。若約界者",
    "T46n1912_05b:0290b16": "法界亦二。十界是色七界是心。陰中四陰既",
    "T46n1912_05b:0290b17": "純是心。故不須簡。於法入法界中言二少",
    "T46n1912_05b:0290b18": "分者。以法入中有四類法謂無表色心所",
    "T46n1912_05b:0290b19": "法不相應行三無為法。是則無表是色。心所",
    "T46n1912_05b:0290b20": "是心。不相應行非色非心。無為法者非三聚",
    "T46n1912_05b:0290b21": "攝。無為在下二乘境攝。得非得者。在下助",
    "T46n1912_05b:0290b22": "道觀中。無想二定復在禪境。餘並在此。若",
    "T46n1912_05b:0290b23": "依經部大乘法相等。同時意識緣現五塵及",
    "T46n1912_05b:0290b24": "落謝塵法入所收。少分屬色少分屬心。今",
    "T46n1912_05b:0290b25": "且觀心。心即識也。又有宗五識及五意識并",
    "T46n1912_05b:0290b26": "第六識。俱能引起受等三心。若依成論。五",
    "T46n1912_05b:0290b27": "識定無起三心義。雖此同異今初且觀諸",
    "T46n1912_05b:0290b28": "識為境。問。識陰是王有宗心王與數同起。",
    "T46n1912_05b:0290b29": "如何別於心王修觀。答。此但宗計。意則不",
    "T46n1912_05b:0290c01": "然直爾觀心義當觀王。數人下兼示二論",
    "T46n1912_05b:0290c02": "不同之相。數人即是薩婆多師。破成論師",
    "T46n1912_05b:0290c03": "云。心聚是一。何容前後。論師復破薩婆多",
    "T46n1912_05b:0290c04": "師云。雖同心聚四心各別。自有其體而共",
    "T46n1912_05b:0290c05": "相應。今並不從二論同別。但且用心為所",
    "T46n1912_05b:0290c06": "觀境。若就下且依空門以判前後。若前若",
    "T46n1912_05b:0290c07": "後皆不得使數涉於王。故云不得以數隔",
    "T46n1912_05b:0290c08": "王。數在前後王在中央。名為數隔。是故心",
    "T46n1912_05b:0290c09": "王非前則後。四念下釋疑。疑云。何故念處",
    "T46n1912_05b:0290c10": "王在中央。釋云。就言說便非起次第。亦非",
    "T46n1912_05b:0290c11": "約行。又分別下正示境相。三科不同但論",
    "T46n1912_05b:0290c12": "陰者。以界入中心界心入。則有少分全分",
    "T46n1912_05b:0290c13": "不同。五陰雖開無少分故。故先約陰後列",
    "T46n1912_05b:0290c14": "界入。又此三科既開合異。欲以識界而為",
    "T46n1912_05b:0290c15": "觀初。何往不得。但識名多故。陰在初故。又",
    "T46n1912_05b:0290c16": "名略故。是故先用。故依經論明陰不同。皆",
    "T46n1912_05b:0290c17": "從心造。見愛是穢。故兩所起名污穢陰。并",
    "T46n1912_05b:0290c18": "起善惡並名造陰。初兩唯是果報陰耳。變",
    "T46n1912_05b:0290c19": "化即是工巧故也。五善根者。總別念處但合",
    "T46n1912_05b:0290c20": "為一。并煗等四名五方便。亦名五善根五",
    "T46n1912_05b:0290c21": "停但是對治五障。是故不論。念處等五能",
    "T46n1912_05b:0290c22": "為無漏作近方便。次引大小教證。又正法",
    "T46n1912_05b:0290c23": "念中雖但列六。華嚴既云種種五陰。即通",
    "T46n1912_05b:0290c24": "十界。世間下次略示境相難思。故舉況以",
    "T46n1912_05b:0290c25": "寧可凡心知。如世間陰人中一種尚叵窮",
    "T46n1912_05b:0290c26": "盡。況復六道陰。六道陰尚爾。況出世四聖。",
    "T46n1912_05b:0290c27": "此中預以報陰比決。令識下文不思議陰。",
    "T46n1912_05b:0290c28": "凡眼下舉譬。肉眼世智猶如凡眼。三惑所",
    "T46n1912_05b:0290c29": "障名之為翳。尚不見於真諦之近。況能見",
    "T46n1912_05b:0291a01": "於中道之遠。彌生下合譬。界內偏真名為一",
    "T46n1912_05b:0291a02": "隅。界外圓中名為邊表。四角曰隅如渴鹿",
    "T46n1912_05b:0291a03": "下重譬不知之人。隨世色聲若偏小等。終不",
    "T46n1912_05b:0291a04": "聞見真妙之理。縱令下與而言之但覩小",
    "T46n1912_05b:0291a05": "法。故大集下引證也佛世值聖猶尚住小。各",
    "T46n1912_05b:0291a06": "執一門異計不同。依毘曇門用七方便名",
    "T46n1912_05b:0291a07": "為常見。說異能斷。依成實門但觀空心名",
    "T46n1912_05b:0291a08": "為見。說一能斷。當知滅後圓門不易況",
    "T46n1912_05b:0291a09": "佛去世者舉佛滅後不知為況。故龍樹下",
    "T46n1912_05b:0291a10": "明佛滅後造論破計。一謂毘曇王數同時。",
    "T46n1912_05b:0291a11": "異謂成論王數前後。四句三假皆如幻化。然",
    "T46n1912_05b:0291a12": "界內下欲示識心而為觀境。先且總攬心",
    "T46n1912_05b:0291a13": "為起由。即前所引經論是也。佛告下重引",
    "T46n1912_05b:0291a14": "阿含大論。以證心造。若欲下雙舉二譬。世出",
    "T46n1912_05b:0291a15": "世陰如條如病。一念識心如根如穴。如華",
    "T46n1912_05b:0291a16": "他治病。湯不過一種兩種。炙不過一穴兩",
    "T46n1912_05b:0291a17": "穴。若爾。觀心即足。何故第四破遍文末更",
    "T46n1912_05b:0291a18": "例觀於餘陰界入。答。欲融諸法示觀境遍。",
    "T46n1912_05b:0291a19": "是故下文例餘界入。若示境體觀心即足。",
    "T46n1912_05b:0291a20": "以心遍故攝餘法故。又非但心攝一切。亦",
    "T46n1912_05b:0291a21": "乃一切攝心。故四念處云。非但唯識亦乃",
    "T46n1912_05b:0291a22": "唯聲唯香味等。今當下從廣之狹。正示境",
    "T46n1912_05b:0291a23": "體。陰入界三並可為境。寬漫難示故促指",
    "T46n1912_05b:0291a24": "的。略二就陰如去丈就尺。略四從識如",
    "T46n1912_05b:0291a25": "去尺就寸。以由界入所攝寬多。陰唯有為。",
    "T46n1912_05b:0291a26": "有為之中義兼心色。故置色存心。心名復",
    "T46n1912_05b:0291a27": "含心及心所。今且觀心王置於心所。故初",
    "T46n1912_05b:0291a28": "觀識。餘下例之。問。五識五意識及第六識。",
    "T46n1912_05b:0291a29": "並能生於受等三心。何等識心及所生三心。",
    "T46n1912_05b:0291b01": "是今觀境。答。五識五意識定是今境。未屬",
    "T46n1912_05b:0291b02": "煩惱在無記故。於第六中取能招報者。仍",
    "T46n1912_05b:0291b03": "須發得乃屬煩惱境。餘之分別方屬今境。",
    "T46n1912_05b:0291b04": "又此五識及五意識雖在今境。仍在下文歷",
    "T46n1912_05b:0291b05": "緣對境中明。又若探取不思議意。以對喻",
    "T46n1912_05b:0291b06": "者。則一念心十界三科如丈。一界五陰如",
    "T46n1912_05b:0291b07": "尺。唯在識心如寸。若達心具一切法已。",
    "T46n1912_05b:0291b08": "方能度入一切色心。如一一尺無非是寸。",
    "T46n1912_05b:0291b09": "及一一丈無非是尺。是故丈尺全體是寸。觀",
    "T46n1912_05b:0291b10": "心下次明能觀觀法。觀法非十對根有殊。",
    "T46n1912_05b:0291b11": "雖復根殊但是一不思議觀觀不思議境乃",
    "T46n1912_05b:0291b12": "至離愛不離境故。故此十觀文十義十。根三",
    "T46n1912_05b:0291b13": "意二分遠近故。近期初住遠在極果。又次",
    "T46n1912_05b:0291b14": "位下三雖非觀法。並由觀力相從名觀。故",
    "T46n1912_05b:0291b15": "名十觀又備此十令觀可成。故名成觀亦",
    "T46n1912_05b:0291b16": "名成乘。思之。可見。既自達下生起次第。今",
    "T46n1912_05b:0291b17": "文可見。四念處中以初四法皆共成於上求",
    "T46n1912_05b:0291b18": "下化。故彼文云。上求不思議境觀於煩惱",
    "T46n1912_05b:0291b19": "即是菩提。於此煩惱上求菩提無別求也。",
    "T46n1912_05b:0291b20": "生死涅槃亦復如是。為欲下化應須發心。",
    "T46n1912_05b:0291b21": "即發弘誓。我以何法上求下化。應須安心",
    "T46n1912_05b:0291b22": "莊嚴上求。以此定慧能度眾生。名為下化。",
    "T46n1912_05b:0291b23": "若無上果下化不成。故知果成由於破遍。",
    "T46n1912_05b:0291b24": "若破不遍須識通塞。下去生起與今文同。",
    "T46n1912_05b:0291b25": "以此而觀前之四法用無前後。通塞等三成",
    "T46n1912_05b:0291b26": "就前四。次位等三以判前七。能善用者十如",
    "T46n1912_05b:0291b27": "指掌。譬如下舉譬。毘首等者。毘首是天家",
    "T46n1912_05b:0291b28": "巧匠。長阿含云。天帝與修羅戰勝。更造一",
    "T46n1912_05b:0291b29": "堂名為最勝。東西百由旬南北六十由旬。堂",
    "T46n1912_05b:0291c01": "有百間。間有七支露臺。一一臺上有七玉",
    "T46n1912_05b:0291c02": "女。一一玉女有七使人。皆是天帝優給衣食",
    "T46n1912_05b:0291c03": "莊嚴之具。千世界中此堂無比。故名最勝。",
    "T46n1912_05b:0291c04": "今云得勝者。由戰得勝而造此堂。先略銷",
    "T46n1912_05b:0291c05": "譬。下文自合。周匝間隙皆容一綖。十法無",
    "T46n1912_05b:0291c06": "間如不疎。無混濫過如不密。十法相別",
    "T46n1912_05b:0291c07": "如容綖。十法圓乘出諸觀上如峙上天。謂",
    "T46n1912_05b:0291c08": "居極理第一義天。巍巍昂昂稱歎辭也。巍高",
    "T46n1912_05b:0291c09": "也。昂舉也。尚非別教教道所知。況暗證拙",
    "T46n1912_05b:0291c10": "匠能揆則耶。揆度也則準也。非是暗證能思",
    "T46n1912_05b:0291c11": "度故。言善畫者如張顧之徒並得筆墨之",
    "T46n1912_05b:0291c12": "妙。今家觀法亦復如是圖謂圖寫畫之所",
    "T46n1912_05b:0291c13": "生。依教修習得佛法大綱猶如匡郭。匡郭",
    "T46n1912_05b:0291c14": "者物之外圍。得佛法意猶如逼真。依教尋",
    "T46n1912_05b:0291c15": "真猶如寫像。窮教實體名為骨法。依實",
    "T46n1912_05b:0291c16": "生解義如精靈。十法所趣如生氣。從因趣",
    "T46n1912_05b:0291c17": "果名飛動豈誦文者所知。如非填彩等",
    "T46n1912_05b:0291c18": "也。此十觀下合譬以此一合通合兩譬。最",
    "T46n1912_05b:0291c19": "後結中同結二人。然此合語文約意廣。先對",
    "T46n1912_05b:0291c20": "二譬次重釋文。初合勝堂者。橫竪等合不",
    "T46n1912_05b:0291c21": "疎不密等。從初則下合巍巍等。意圓下合",
    "T46n1912_05b:0291c22": "非拙匠等。若合後譬者。橫竪等合匡郭逼",
    "T46n1912_05b:0291c23": "真。微妙等合圖寫等。從初則下合生氣等。",
    "T46n1912_05b:0291c24": "非誦文者合填彩人。次更委釋此合文者。",
    "T46n1912_05b:0291c25": "言橫竪者。此之十法有通有別別者。如不",
    "T46n1912_05b:0291c26": "思議境窮實相底名竪。包十法界名橫。",
    "T46n1912_05b:0291c27": "發心上求名竪。下化眾生名橫。又上求下化",
    "T46n1912_05b:0291c28": "名竪。依境發誓名橫。安心徹理名竪。六",
    "T46n1912_05b:0291c29": "十四番名橫。破遍惑窮名竪。諸門相望名",
    "T46n1912_05b:0292a01": "橫。通至寶所名竪。校校塞著名橫。道品",
    "T46n1912_05b:0292a02": "至後名竪。品品相望為橫。正助至後名竪。",
    "T46n1912_05b:0292a03": "法法相望為橫。次位至極名竪。位位遍攝",
    "T46n1912_05b:0292a04": "為橫安忍進後為竪。違順相望為橫。無著",
    "T46n1912_05b:0292a05": "入住為竪。離似三法為橫。此且單約圓",
    "T46n1912_05b:0292a06": "乘為解。若望偏乘名橫名竪。亦如橫竪",
    "T46n1912_05b:0292a07": "顯非橫竪。若不思議非橫非竪能作橫竪。",
    "T46n1912_05b:0292a08": "而云橫竪。又總論者。在一一位十自相望",
    "T46n1912_05b:0292a09": "為橫。一一至極當法漸深為竪。又亦可前",
    "T46n1912_05b:0292a10": "之七法名橫。識次位去名為竪。又玄文對",
    "T46n1912_05b:0292a11": "信復名別竪攝諸法盡故云收束。十法理",
    "T46n1912_05b:0292a12": "幽為微。開麁絕待為妙。不濫偏小名精。",
    "T46n1912_05b:0292a13": "安布次比名巧。初則簡圓極境為真。以偏",
    "T46n1912_05b:0292a14": "小等為偽。中則發心安心至識次位為正",
    "T46n1912_05b:0292a15": "唯有第七正助為助。以助添正名為相。",
    "T46n1912_05b:0292a16": "添。後則第九安忍第十無著。令行不息得",
    "T46n1912_05b:0292a17": "入初住。若觀若說意在一乘。名為意圓。所",
    "T46n1912_05b:0292a18": "說之法不雜偏邪名為法巧。法遍諸教為",
    "T46n1912_05b:0292a19": "該。咸收入十為括。以該故周。以括故備。",
    "T46n1912_05b:0292a20": "遍於四教一十六門。乃至五時八教一期始",
    "T46n1912_05b:0292a21": "終。今皆開顯束入一乘。遍括諸教備入一",
    "T46n1912_05b:0292a22": "實。若當分者尚非偏教教主所知。況復世間",
    "T46n1912_05b:0292a23": "暗證者耶規圓炬方法有準則。依理安心初",
    "T46n1912_05b:0292a24": "有則也。不次第破無通無塞而論通塞。乃",
    "T46n1912_05b:0292a25": "至正助中有則也。無著不於相似起愛後有",
    "T46n1912_05b:0292a26": "則也至於初住名為薩雲。薩雲雖即本在",
    "T46n1912_05b:0292a27": "究竟。初住分得亦可通用也。蓋如來下稱",
    "T46n1912_05b:0292a28": "難也。十法既是法華所乘。是故還用法華",
    "T46n1912_05b:0292a29": "文歎。若約迹說。即指大通智勝佛時以為",
    "T46n1912_05b:0292b01": "積劫。寂滅道場以為妙悟。若約本門。指我",
    "T46n1912_05b:0292b02": "本行菩薩道時以為積劫。本成佛時以為妙",
    "T46n1912_05b:0292b03": "悟。迹本二門秖是求悟此之十法。身子等者。",
    "T46n1912_05b:0292b04": "寂場欲說物機未宜。恐其墮苦更施方便。",
    "T46n1912_05b:0292b05": "四十餘年種種調熟。至法華會初略開權動",
    "T46n1912_05b:0292b06": "執生疑。殷勤三請。五千起去方無枝葉。點",
    "T46n1912_05b:0292b07": "示四一演五佛章。被上根人名為法說。中",
    "T46n1912_05b:0292b08": "根未解猶希譬喻。下根器劣復待因緣。佛",
    "T46n1912_05b:0292b09": "意聯綿在茲十法。故十法文末皆譬大車。今",
    "T46n1912_05b:0292b10": "文所憑意在於此。惑者未見尚指華嚴。唯",
    "T46n1912_05b:0292b11": "知華嚴圓頓之名。而昧彼部兼帶之說。全",
    "T46n1912_05b:0292b12": "失法華絕待之意。貶挫妙教獨顯之能。驗",
    "T46n1912_05b:0292b13": "迹本二文檢五時之說。圓極不謬何須致",
    "T46n1912_05b:0292b14": "疑。是故結曰正在茲乎。",
    "T46n1912_05b:0292b15": "止觀輔行傳弘決卷第五之二"
}