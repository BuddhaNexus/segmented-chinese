{
    "T32n1669_015:0687c06": "大宗地玄文本論卷第十五",
    "T32n1669_015:0687c08": "馬鳴菩薩造",
    "T32n1669_015:0687c09": "真諦三藏譯",
    "T32n1669_015:0687c10": "29 自然本王廣大轉地無障無礙俱行道路大決擇分自然本王廣大轉地無障無礙俱行道路",
    "T32n1669_015:0687c11": "大決擇分第二十九",
    "T32n1669_015:0687c12": "如是已說繫縛地地自然本王摩訶𦅂品大決",
    "T32n1669_015:0687c13": "擇分，次當說自然本王廣大轉地無障無礙",
    "T32n1669_015:0687c14": "俱行道路大決擇分。其相云何？偈曰：",
    "T32n1669_015:0687c15": "本王道路中，　　依位漸漸轉，",
    "T32n1669_015:0687c16": "一主生二伴，　　至中無量故，",
    "T32n1669_015:0687c17": "數變皆悉通，　　如法應觀察。",
    "T32n1669_015:0687c18": "論曰：就自然本王廣大轉地無障無礙俱行",
    "T32n1669_015:0687c19": "道路分中，依五十一位，如其次第亦上亦下",
    "T32n1669_015:0687c20": "漸漸轉行。無為法主生二有為，若上若下增",
    "T32n1669_015:0687c21": "中無量數，至中無量變故。如偈「本王道路中，",
    "T32n1669_015:0687c22": "依位漸漸轉，一主生二伴，至中無量故，數變",
    "T32n1669_015:0687c23": "皆悉通，如法應觀察」故。《部宗花品修多羅》中",
    "T32n1669_015:0687c24": "作如是說：「行藏海中有一常德其數無量，行",
    "T32n1669_015:0687c25": "藏海中有二無常功德品類其數無量，亦昇",
    "T32n1669_015:0687c26": "亦𢩹其數無量。」乃至廣說故。",
    "T32n1669_015:0687c27": "30 最極廣大俱行山王無盡海海大決擇分最極廣大俱行山王無盡海海大決擇分",
    "T32n1669_015:0687c28": "第三十",
    "T32n1669_015:0687c29": "如是已說自然本王廣大轉地無障無礙俱行",
    "T32n1669_015:0688a01": "道路決大擇分，次當說最極廣大俱行山王",
    "T32n1669_015:0688a02": "無盡海海大決擇分。其相云何？偈曰：",
    "T32n1669_015:0688a03": "無盡海海中，　　依位漸漸轉，",
    "T32n1669_015:0688a04": "一主生二伴，　　至大無量故，",
    "T32n1669_015:0688a05": "數及變例前，　　應廣通達焉。",
    "T32n1669_015:0688a06": "論曰：就無盡海海藏中，依五十一位，如其次",
    "T32n1669_015:0688a07": "第亦上亦下，無為法主出生增長二有為法，",
    "T32n1669_015:0688a08": "增大無量數，至大無量變故。如偈「無盡海海",
    "T32n1669_015:0688a09": "中，依位漸漸轉，一主生二伴，至大無量故，數及",
    "T32n1669_015:0688a10": "變例前，應廣通達焉」故。彼修多羅中作如是",
    "T32n1669_015:0688a11": "說：「行常山王海中，有三種大無量。云何為三？",
    "T32n1669_015:0688a12": "一者常大無量、二者無常大無量、三者轉變",
    "T32n1669_015:0688a13": "大無量。」乃至廣說故。",
    "T32n1669_015:0688a14": "大宗地玄文本論卷第十五"
}