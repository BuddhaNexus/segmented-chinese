{
    "T33n1709_03c:0512b13": "folio_3c 仁王護國般若波羅蜜多經疏卷",
    "T33n1709_03c:0512b14": "下三",
    "T33n1709_03c:0512b16": "經：「爾時世尊欲重宣此義，而說偈言：」解",
    "T33n1709_03c:0512b17": "曰：重頌前義也。從此第二偈頌重明。於中分",
    "T33n1709_03c:0512b18": "三：初有一行，總明三賢；次有十行，別明十",
    "T33n1709_03c:0512b19": "地；後有一行，結申佛果。且初第一總明三賢。",
    "T33n1709_03c:0512b20": "經：「彼伏忍菩薩，於佛法長養堅固三十心，名",
    "T33n1709_03c:0512b21": "為不退轉。」解曰：明所依忍。長養聖胎、堅固",
    "T33n1709_03c:0512b22": "不退信位及心，結三不退。從此第二別明十",
    "T33n1709_03c:0512b23": "地。文有其十：且初第一明歡喜地。",
    "T33n1709_03c:0512b24": "經：「初證平等性，而生諸佛家，由初得覺悟，名為",
    "T33n1709_03c:0512b25": "歡喜地。」解曰：所證所生，初覺悟故，結名可",
    "T33n1709_03c:0512b26": "知。從此第二明離垢地。",
    "T33n1709_03c:0512b27": "經：「遠離於染污，嗔等種種垢，具戒德清淨，名為",
    "T33n1709_03c:0512b28": "離垢地。」解曰：所離所斷所具德故。從此第",
    "T33n1709_03c:0512b29": "三明發光地。",
    "T33n1709_03c:0512c01": "經：「滅壞無明闇，而得諸禪定，照曜由慧光，名為",
    "T33n1709_03c:0512c02": "發光地。」解曰：所斷所得定慧自在故。從此",
    "T33n1709_03c:0512c03": "第四明焰慧地。",
    "T33n1709_03c:0512c04": "經：「清淨菩提分，遠離身邊見，智慧焰熾然，名為",
    "T33n1709_03c:0512c05": "焰慧地。」解曰：所修所斷焰慧增故。從此第",
    "T33n1709_03c:0512c06": "五明難勝地。",
    "T33n1709_03c:0512c07": "經：「如實知諸諦，世間諸技藝，種種利群生，名為",
    "T33n1709_03c:0512c08": "難勝地。」解曰：所觀所習合二利故。從此第",
    "T33n1709_03c:0512c09": "六明現前地。",
    "T33n1709_03c:0512c10": "經：「觀察緣生法，無明至老死，能證彼甚深，名為",
    "T33n1709_03c:0512c11": "現前地。」解曰：所觀所證了染淨矣。從此第",
    "T33n1709_03c:0512c12": "七明遠行地。",
    "T33n1709_03c:0512c13": "經：「方便三摩地，示現無量身，善巧應群生，名為",
    "T33n1709_03c:0512c14": "遠行地。」解曰：勝行相應，現身善巧故。從此",
    "T33n1709_03c:0512c15": "第八明不動地。",
    "T33n1709_03c:0512c16": "經：「住於無相海，一切佛加持，自在破魔軍，名為",
    "T33n1709_03c:0512c17": "不動地。」解曰：所住所勸，文如次前破天魔",
    "T33n1709_03c:0512c18": "軍極至此地。從此第九明善慧地。",
    "T33n1709_03c:0512c19": "經：「得四無礙解，一音演一切，聞者悉歡喜，名為",
    "T33n1709_03c:0512c20": "善慧地。」解曰：所得所利生歡喜故。從此第",
    "T33n1709_03c:0512c21": "十明法雲地。",
    "T33n1709_03c:0512c22": "經：「智慧如密雲，遍滿於法界，普灑甘露法，名",
    "T33n1709_03c:0512c23": "為法雲地。」解曰：如雲遍滿灑法雨故。從此",
    "T33n1709_03c:0512c24": "第三結申佛果。",
    "T33n1709_03c:0512c25": "經：「滿足無漏界，常淨解脫身，寂滅不思議，名為",
    "T33n1709_03c:0512c26": "一切智。」解曰：言滿足者，即究竟義。言無漏",
    "T33n1709_03c:0512c27": "者，漏永盡也。界者藏義，鏡智含容大功德故。",
    "T33n1709_03c:0512c28": "或是因義，出生諸乘廣利樂故。常淨解脫身",
    "T33n1709_03c:0512c29": "者，轉無常蘊獲常法故，清淨法界無生滅故，",
    "T33n1709_03c:0513a01": "即真解脫體安樂故。寂滅不思議者，菩提涅",
    "T33n1709_03c:0513a02": "槃俱寂滅故。此究竟果俱不思議，超過尋思",
    "T33n1709_03c:0513a03": "言議道故。名為一切智者，舉智結名也。又此",
    "T33n1709_03c:0513a04": "諸偈屬長行科，賢義類一故不別開。最後果",
    "T33n1709_03c:0513a05": "德，如前悉矣。總是第一十三法師奉持文竟。",
    "T33n1709_03c:0513a06": "從此第二明十六國王奉持。於中分三：初諸",
    "T33n1709_03c:0513a07": "王奉持、次明護國法、後諸王獲益。就初第一",
    "T33n1709_03c:0513a08": "諸王奉持，文分為五：一明護國法、二廣明七",
    "T33n1709_03c:0513a09": "難、三明諸難因、四明般若德、五明教興廢。",
    "T33n1709_03c:0513a10": "就初門中，文分為二：初明護國時、後明所付",
    "T33n1709_03c:0513a11": "法。初文復二：且初第一明護國時。",
    "T33n1709_03c:0513a12": "經：佛告波斯匿王：「我滅度後法欲滅時，一切有",
    "T33n1709_03c:0513a13": "情造惡業故，令諸國土種種災起。」解曰：我",
    "T33n1709_03c:0513a14": "滅度者，總舉時也。法欲滅時者，一體、別相悉",
    "T33n1709_03c:0513a15": "皆常住，住持三寶時有衰滅反顯不滅。有修",
    "T33n1709_03c:0513a16": "說行即是好時，無諸難也。一切有情造惡業",
    "T33n1709_03c:0513a17": "故者，由法衰滅，十惡增也。令諸國土種種災",
    "T33n1709_03c:0513a18": "起者，由十惡增，有諸難起，展轉釋也。從此第",
    "T33n1709_03c:0513a19": "二勸王持讀。",
    "T33n1709_03c:0513a20": "經：「諸國王等，為護自身、太子王子、后妃眷屬、百",
    "T33n1709_03c:0513a21": "官百姓、一切國土，即當受持此般若波羅蜜多，",
    "T33n1709_03c:0513a22": "皆得安樂。」解曰：標勸諸王，舉勝者故，各自",
    "T33n1709_03c:0513a23": "持讀皆獲安樂。從此第二明所付法。於中有",
    "T33n1709_03c:0513a24": "四：且初第一明所付法。",
    "T33n1709_03c:0513a25": "經：「我以是經付屬國王，不付比丘、比丘尼、優",
    "T33n1709_03c:0513a26": "婆塞、優婆夷。」解曰：唯有國王能建正法，以",
    "T33n1709_03c:0513a27": "經付囑，故不付餘。從此第二徵其所以。",
    "T33n1709_03c:0513a28": "經：「所以者何？」解曰：微不付餘者何所以",
    "T33n1709_03c:0513a29": "也。從此第三釋不付意。",
    "T33n1709_03c:0513b01": "經：「無王威力，不能建立。」解曰：餘並依王，無",
    "T33n1709_03c:0513b02": "力建立。從此第四結勸受持。",
    "T33n1709_03c:0513b03": "經：「是故汝等常當受持、讀誦解說。」解曰：王",
    "T33n1709_03c:0513b04": "自受持，化及草木，人臣遷善，災難自除，即護",
    "T33n1709_03c:0513b05": "國矣。從此第二廣明七難。於中分四：一明",
    "T33n1709_03c:0513b06": "所化境、二正明七難、三例明諸難、四結勸",
    "T33n1709_03c:0513b07": "受持。初明化境，文分為二：初總明化境、後別",
    "T33n1709_03c:0513b08": "明贍部。且初第一總明化境。",
    "T33n1709_03c:0513b09": "經：「大王！吾今所化大千世界，百億須彌、百億日",
    "T33n1709_03c:0513b10": "月，一一須彌有四天下。」解曰：總舉大千明",
    "T33n1709_03c:0513b11": "其化境也。從此第二明贍部。於中分三：且",
    "T33n1709_03c:0513b12": "初第一總明諸國。",
    "T33n1709_03c:0513b13": "經：「此贍部洲，十六大國、五百中國、十萬小國。」",
    "T33n1709_03c:0513b14": "解曰：此贍部洲者，從樹立號。洲形大小、身量、",
    "T33n1709_03c:0513b15": "壽量、作業趣果、如常分別。十六大國者，至下",
    "T33n1709_03c:0513b16": "當列。問：舊經但言十千小國，此言十萬，何乃",
    "T33n1709_03c:0513b17": "甚歟？答：舊經多以教所及處而憑論也。云何",
    "T33n1709_03c:0513b18": "知然？如《金光明》第六〈護國品〉云「此贍部洲八",
    "T33n1709_03c:0513b19": "萬四千城邑聚落，八萬四千諸人王等，各於",
    "T33n1709_03c:0513b20": "其國受諸快樂，皆得自在，乃至慈悲謙讓增",
    "T33n1709_03c:0513b21": "長善根，以是因緣安隱豐樂。」此雖小賸，何所",
    "T33n1709_03c:0513b22": "怪焉？梵本不同，各如文矣。從此第二有難受",
    "T33n1709_03c:0513b23": "持。",
    "T33n1709_03c:0513b24": "經：「是諸國中若七難起，一切國王為除難故，受",
    "T33n1709_03c:0513b25": "持解說此般若波羅密多。」解曰：是諸國中",
    "T33n1709_03c:0513b26": "若常受持，難終不起。脫若有難，即唯受持，作",
    "T33n1709_03c:0513b27": "善之家有餘慶矣。從此第三難除安樂。",
    "T33n1709_03c:0513b28": "經：「七難即滅，國土安樂。」解曰：如文悉也。從",
    "T33n1709_03c:0513b29": "此第二正明七難。於中分二：且初第一波斯",
    "T33n1709_03c:0513c01": "匿王問。",
    "T33n1709_03c:0513c02": "經：波斯匿王言：「云何七難？」解曰：問也。從此",
    "T33n1709_03c:0513c03": "第二如來正答。於中分七：且初第一日月薄",
    "T33n1709_03c:0513c04": "蝕難。",
    "T33n1709_03c:0513c05": "經：佛言：「一者日月失度，日色改變，白色赤色",
    "T33n1709_03c:0513c06": "黃色黑色，或二三四五日並照，月色改變，赤",
    "T33n1709_03c:0513c07": "色黃色，日月薄蝕或有重輪，一二三四五重",
    "T33n1709_03c:0513c08": "輪現。」解曰：文中有五。所謂失度、顏色改",
    "T33n1709_03c:0513c09": "變、日體增多、日月薄蝕及以重輪。如文悉",
    "T33n1709_03c:0513c10": "也。從此第二眾星改變難。",
    "T33n1709_03c:0513c11": "經：「二者星辰失度，彗星木星火星金星水星土",
    "T33n1709_03c:0513c12": "等諸星，各各為變，或時晝出。」解曰：文中有",
    "T33n1709_03c:0513c13": "四，所謂失度，及以彗星、五星改變，并其晝",
    "T33n1709_03c:0513c14": "出。如文悉矣。從此第三諸火焚燒難。",
    "T33n1709_03c:0513c15": "經：「三者龍火鬼火人火樹火，大火四起焚燒萬",
    "T33n1709_03c:0513c16": "物。」解曰：文中有五。言龍火者，礔礰起火。言",
    "T33n1709_03c:0513c17": "鬼火者，能為疾疫。言人火者，世五通者遇現",
    "T33n1709_03c:0513c18": "違緣，意願起火。言樹火者，亢陽過時，樹木起",
    "T33n1709_03c:0513c19": "火。大火四起者，不善業熟，隨處火起。皆為難",
    "T33n1709_03c:0513c20": "也。從此第四時候改變難。",
    "T33n1709_03c:0513c21": "經：「四者時節改變，寒暑不恒，冬雨雷電、夏霜氷",
    "T33n1709_03c:0513c22": "雪，雨土石山及以沙礫，非時降雹，雨赤黑水，",
    "T33n1709_03c:0513c23": "江河汎漲，流石浮山。」解曰：文中有六。一時",
    "T33n1709_03c:0513c24": "節改變，二冬夏各三，三三雨土石山者，《正法",
    "T33n1709_03c:0513c25": "念經》第二十說：阿脩羅王與諸天戰，或擎大",
    "T33n1709_03c:0513c26": "石方八百里，或取大山名波利佉廣五百由",
    "T33n1709_03c:0513c27": "旬，擲打諸天，以天威力即於空中箭射石碎、",
    "T33n1709_03c:0513c28": "或火燒滅，接彼大山却打脩羅中花鬘阿脩",
    "T33n1709_03c:0513c29": "羅匈，軍眾破散，走入海下，還住本宮海中大",
    "T33n1709_03c:0514a01": "魚皆大怖散。雨土石山此之類也。四非時降",
    "T33n1709_03c:0514a02": "雹，五雨水色變，六大雨過度江河汎漲流石",
    "T33n1709_03c:0514a03": "浮山。從此第五大風數起難。",
    "T33n1709_03c:0514a04": "經：「五者暴風數起，昏蔽日月，發屋拔樹，飛沙走",
    "T33n1709_03c:0514a05": "石。」解曰：初句總標，下三為難，如文悉矣。",
    "T33n1709_03c:0514a06": "從此第六天地亢陽難。",
    "T33n1709_03c:0514a07": "經：「六者天地亢陽，陂池竭涸，草木枯死，百穀",
    "T33n1709_03c:0514a08": "不成。」解曰：標難如前也。茲永泰二年景午",
    "T33n1709_03c:0514a09": "歲夏六月，自夏乏雨，祈諸山川有將逾時，竟",
    "T33n1709_03c:0514a10": "未嘉應。修述至此，慚不能前。對卷長想，輒申",
    "T33n1709_03c:0514a11": "誠告。時乃偶然際會，驗不足徵。天聰俯臨，猥",
    "T33n1709_03c:0514a12": "見搜問，其月三十日詔曰：《仁王》真經義宗",
    "T33n1709_03c:0514a13": "護國，師演述妙旨弘誓逾深，遂得慈雲結",
    "T33n1709_03c:0514a14": "陰、法雨流潤，時稼增茂、年豐有斯。至誠之功",
    "T33n1709_03c:0514a15": "載，深喜歎也。此實明主至道、大臣深信，五",
    "T33n1709_03c:0514a16": "方菩薩慈力所祐也。從此第七四方賊來難。",
    "T33n1709_03c:0514a17": "經：「七者四方賊來侵國，內外兵戈競起，百姓喪",
    "T33n1709_03c:0514a18": "亡。」解曰：標難如前。上來總即七文，別乃",
    "T33n1709_03c:0514a19": "二十有九，其中縷紬數亦多矣。從此第三例",
    "T33n1709_03c:0514a20": "明諸難。",
    "T33n1709_03c:0514a21": "經：「大王！我今略說如是諸難，其有日晝不現、月",
    "T33n1709_03c:0514a22": "夜不現，天種種災、無雲雨雪；地種種災，崩裂震",
    "T33n1709_03c:0514a23": "動，或復血流鬼神出現，鳥獸怪異，如是災難無",
    "T33n1709_03c:0514a24": "量無邊。」解曰：文中有五。一日月不現、二天",
    "T33n1709_03c:0514a25": "種種災、三地種種災、四鬼神出現、五鳥獸怪",
    "T33n1709_03c:0514a26": "異。如是等者，例於餘，黑白二虹諸不祥相，",
    "T33n1709_03c:0514a27": "狼虎肆毒，草木虫傷，若國若家為難眾矣。從",
    "T33n1709_03c:0514a28": "此第四結勸受持。",
    "T33n1709_03c:0514a29": "經：「一一災起，皆須受持讀誦解說此般若波羅",
    "T33n1709_03c:0514b01": "蜜多。」解曰：言一一者，災無大小，皆勸受持",
    "T33n1709_03c:0514b02": "讀誦解說。已於前云七難即滅國土安樂，故",
    "T33n1709_03c:0514b03": "此但勸，不重言滅耳。從此第三明諸難因。於",
    "T33n1709_03c:0514b04": "中分三：且初第一波斯匿王問。",
    "T33n1709_03c:0514b05": "經：爾時十六國王聞佛所說，皆悉驚怖。波斯",
    "T33n1709_03c:0514b06": "匿王白佛言：「世尊！何故天地有是災難？」解",
    "T33n1709_03c:0514b07": "曰：十六國王者，聖眾雖聞以超怖畏，諸王為",
    "T33n1709_03c:0514b08": "國皆悉驚怖，波斯匿王故發茲問。從此第二",
    "T33n1709_03c:0514b09": "世尊正答。",
    "T33n1709_03c:0514b10": "經：佛言：「大王！由贍部洲大小國邑一切人民，不",
    "T33n1709_03c:0514b11": "孝父母、不敬師長沙門婆羅門，國王大臣不",
    "T33n1709_03c:0514b12": "行正法。」解曰：由贍部洲者，舉其總也。於四",
    "T33n1709_03c:0514b13": "天洲災難異者，如《正法念經》第十八云「東弗",
    "T33n1709_03c:0514b14": "婆提若，彼洲人不修法行，惡龍增長，震吼大",
    "T33n1709_03c:0514b15": "雷如大山崩，或耀電光雲中龍現，猶如黑雲",
    "T33n1709_03c:0514b16": "其頸三頭，或作蛇身彼心柔軟，見是事已皆",
    "T33n1709_03c:0514b17": "得疾苦，故衰惱也。西瞿陀尼眾生心濡，不修",
    "T33n1709_03c:0514b18": "法行，非法惡龍空山嶮處降澍洪雨，一切水",
    "T33n1709_03c:0514b19": "濁，彼若飲者得大衰惱。北欝單越，如第二",
    "T33n1709_03c:0514b20": "天，若彼世間不孝父母，惡龍自在起大黑雲，",
    "T33n1709_03c:0514b21": "猶如黑山奄蔽日光，蓮花即合無有香氣",
    "T33n1709_03c:0514b22": "失金色光，僧迦賖山鳥嗚麁惡，彼見是事愁",
    "T33n1709_03c:0514b23": "惱怯劣，雲中出風吹眾樂音，皆悉散滅不可",
    "T33n1709_03c:0514b24": "愛樂。以此為難。閻浮提中有其四緣：一者飢",
    "T33n1709_03c:0514b25": "儉、二者刀兵、三者毒風、四者惡雨，由此緣故",
    "T33n1709_03c:0514b26": "喪失身命。此總明也，北西東南此四大洲，難",
    "T33n1709_03c:0514b27": "漸增故。大小國邑者，舉其別也。下別六緣：一",
    "T33n1709_03c:0514b28": "者不孝父母生身本故；二者不敬師長成德",
    "T33n1709_03c:0514b29": "本故；三者不敬沙門良福田故；四者不敬婆",
    "T33n1709_03c:0514c01": "羅門有志道故；五者國王不行正法；六者大",
    "T33n1709_03c:0514c02": "臣不行正法。有一於此，必有難生。若具斯六，",
    "T33n1709_03c:0514c03": "災難競起。」何以知者？如《正法念》第十九說：云",
    "T33n1709_03c:0514c04": "何因緣，惡龍脩羅損滅不勝？不作衰損壞諸",
    "T33n1709_03c:0514c05": "世間。由閻浮提大小國邑，若修行正法、孝養",
    "T33n1709_03c:0514c06": "父母、供養沙門及諸耆老，若王大臣修行正",
    "T33n1709_03c:0514c07": "法，爾時地神諸夜叉等，即向大海婆修吉等",
    "T33n1709_03c:0514c08": "法行龍王說是事已，復告虛空諸夜叉等，以",
    "T33n1709_03c:0514c09": "疾神力告四天王，如是展轉至上諸禪悉知",
    "T33n1709_03c:0514c10": "是已，乃至時婆修吉自莊嚴已，即往非法諸",
    "T33n1709_03c:0514c11": "龍之所，作如是言：「汝行非法，非為善伴。我",
    "T33n1709_03c:0514c12": "欲與汝決其勝負。」是時非法惱亂龍王聞是語",
    "T33n1709_03c:0514c13": "已，即起莊嚴震雷耀電，礔礰起火、降澍大雨。",
    "T33n1709_03c:0514c14": "由前善等，婆修吉勝、惡龍破壞，令閻浮提雨",
    "T33n1709_03c:0514c15": "澤以時，人民安樂永無災難。若閻浮提不孝",
    "T33n1709_03c:0514c16": "父母，乃至王臣不行正法，婆修吉等龍王破",
    "T33n1709_03c:0514c17": "散、諸大惡龍增其勢力，令閻浮提災旱水澇，",
    "T33n1709_03c:0514c18": "人民飢饉種種災起。閻浮提中邪見論師不識",
    "T33n1709_03c:0514c19": "因果妄作是言，地動星流、大風大雨，妄說豐",
    "T33n1709_03c:0514c20": "儉或言吉凶，無有真實。若天魔梵、若阿脩羅，",
    "T33n1709_03c:0514c21": "不能如是知微細業因緣果報，不能思惟我",
    "T33n1709_03c:0514c22": "此法律十善業道。唯佛世尊如實能知也。然",
    "T33n1709_03c:0514c23": "十善業、十不善業，遂令彼等善惡地神、二種夜",
    "T33n1709_03c:0514c24": "叉、法非法行二種龍王、天阿脩羅種種勝負，",
    "T33n1709_03c:0514c25": "人中伏咎獲如是報。彼十八九至第二十，廣",
    "T33n1709_03c:0514c26": "說大精，講者敘矣。從此第三結諸難起。",
    "T33n1709_03c:0514c27": "經：「由此諸惡，有是難興。」解曰：文易可知。從",
    "T33n1709_03c:0514c28": "此第四明般若德。於中分二：初明般若德、後",
    "T33n1709_03c:0514c29": "結勸奉持。初明德中，文分為二：初明具眾德、",
    "T33n1709_03c:0515a01": "後舉喻以明。且初第一明具眾德。",
    "T33n1709_03c:0515a02": "經：「大王！般若波羅蜜多能出生一切諸佛法、一",
    "T33n1709_03c:0515a03": "切菩薩解脫法、一切國王無上法、一切有情出",
    "T33n1709_03c:0515a04": "離法。」解曰：般若波羅蜜多者，示法體也。次",
    "T33n1709_03c:0515a05": "彰佛母，諸菩薩母，解脫法故。次諸國王願護",
    "T33n1709_03c:0515a06": "國者，無上法寶，無與等也。後一切有情若稱",
    "T33n1709_03c:0515a07": "其名，若復於經受持讀誦，定出離故。從此第",
    "T33n1709_03c:0515a08": "二舉喻釋成。於中分三：初總明喻體、次別顯",
    "T33n1709_03c:0515a09": "勝德、後結申般若。且初第一總彰喻體。",
    "T33n1709_03c:0515a10": "經：「如摩尼寶，體具眾德。」解曰：如謂舉喻。梵",
    "T33n1709_03c:0515a11": "云摩尼，此翻為寶，順舊譯也。新云末尼，具足",
    "T33n1709_03c:0515a12": "應云震跢末尼，此云思惟寶。會意翻云如意",
    "T33n1709_03c:0515a13": "寶珠，隨意所求皆滿足故。體具眾德者，標下",
    "T33n1709_03c:0515a14": "眾德也。從此第二別顯勝德。",
    "T33n1709_03c:0515a15": "經：「能鎮毒龍、諸惡鬼神，能遂人心所求滿足，能",
    "T33n1709_03c:0515a16": "應輪王，名如意珠。能令難陀、跋難陀等諸大龍",
    "T33n1709_03c:0515a17": "王降霔甘雨、潤澤草木，若於闇夜置高幢上，光",
    "T33n1709_03c:0515a18": "照天地明如日出。」解曰：能鎮毒龍者，鎮惡",
    "T33n1709_03c:0515a19": "龍鬼德。謂摩尼寶鎮諸毒龍，止惡風雨；鎮惡",
    "T33n1709_03c:0515a20": "鬼神，不行疾疫，不令非法夭害有情。能遂人",
    "T33n1709_03c:0515a21": "心者，遂人所求德。謂摩尼寶，若有所求，衣服",
    "T33n1709_03c:0515a22": "飲食及諸珍寶，所須皆得。能應輪王者，輪王",
    "T33n1709_03c:0515a23": "意珠德。謂摩尼寶應轉輪王，隨王之意所須",
    "T33n1709_03c:0515a24": "皆得。能令難陀等者，龍降甘雨德。謂摩尼寶",
    "T33n1709_03c:0515a25": "能令難陀此翻云喜、跋難陀者此云賢喜，等",
    "T33n1709_03c:0515a26": "者等和修吉等諸大龍王，隨順法行，降霔甘",
    "T33n1709_03c:0515a27": "雨、潤澤草木。若於闇夜者，光照天地德。謂摩",
    "T33n1709_03c:0515a28": "尼寶若於闇夜，置高幢上，光照天地明如日",
    "T33n1709_03c:0515a29": "出，無所不見。從此第三結申般若。",
    "T33n1709_03c:0515b01": "經：「此般若波羅蜜多亦復如是。」解曰：謂此",
    "T33n1709_03c:0515b02": "般若具前眾德，能鎮信解一切有情、三毒惡",
    "T33n1709_03c:0515b03": "龍、五見諸鬼故。又若受持讀誦之者，一切",
    "T33n1709_03c:0515b04": "所求官位富饒、男女慧解、行來隨意，人天果",
    "T33n1709_03c:0515b05": "報等能遂人心皆滿足故。又此即是諸佛法",
    "T33n1709_03c:0515b06": "王菩提涅槃無上意珠，從淨法界等流出故。",
    "T33n1709_03c:0515b07": "又諸菩薩起大悲雲，於諸世界廣為有情灑甘",
    "T33n1709_03c:0515b08": "露法，當根攝益，皆潤澤故。又此能為生死長",
    "T33n1709_03c:0515b09": "夜大黑闇中寶炬智燈，令受持者發生三慧，",
    "T33n1709_03c:0515b10": "破無明闇如日照故。亦如是言，顯具德矣。從",
    "T33n1709_03c:0515b11": "此第二結勸奉持。於中分四：且初第一勸正",
    "T33n1709_03c:0515b12": "供養。",
    "T33n1709_03c:0515b13": "經：「汝等諸王應作寶幢及以幡蓋，燒燈散花廣",
    "T33n1709_03c:0515b14": "大供養。」解曰：廣建道場，表其敬也。從此第",
    "T33n1709_03c:0515b15": "二置經之處。",
    "T33n1709_03c:0515b16": "經：「寶函盛經，置於寶案。」解曰：寶函寶案，表",
    "T33n1709_03c:0515b17": "至重也。從此第三行常引前。",
    "T33n1709_03c:0515b18": "經：「若欲行時，常導其前。」解曰：王君行時，",
    "T33n1709_03c:0515b19": "常以此經導引其前。傳聞西方有佛法處，諸",
    "T33n1709_03c:0515b20": "國國王皆以般若為鎮國寶，王若出行以經",
    "T33n1709_03c:0515b21": "先導，即得國界無災難矣。從此第四住處供",
    "T33n1709_03c:0515b22": "養。",
    "T33n1709_03c:0515b23": "經：「所在住處作七寶帳，眾寶為座，置經於上種",
    "T33n1709_03c:0515b24": "種供養，如事父母，亦如諸天奉事帝釋。」解",
    "T33n1709_03c:0515b25": "曰：所在住處者，明置經處。喻申供養，文易悉",
    "T33n1709_03c:0515b26": "也。從此第五明教興廢。於中分二：且初第一",
    "T33n1709_03c:0515b27": "明因教興。",
    "T33n1709_03c:0515b28": "經：「大王！我見諸國一切人王，皆由過去供五",
    "T33n1709_03c:0515b29": "百佛恭敬供養得為帝王，一切聖人得道果",
    "T33n1709_03c:0515c01": "者來生其國，作大利益。」解曰：皆由過去者，",
    "T33n1709_03c:0515c02": "明久侍多佛及聖人來生，種種興建作大利",
    "T33n1709_03c:0515c03": "益。如《金剛般若》云「如來滅後後五百歲，能生",
    "T33n1709_03c:0515c04": "信心以此為實，當知是人乃至以於無量千",
    "T33n1709_03c:0515c05": "萬佛所種諸善根。」何況人王興建般若，非侍",
    "T33n1709_03c:0515c06": "多佛能致此歟？從此第二明諸難起。",
    "T33n1709_03c:0515c07": "經：「若王福盡無道之時，聖人捨去，災難競起。」",
    "T33n1709_03c:0515c08": "解曰：如文易了。從此第二明護國法。於",
    "T33n1709_03c:0515c09": "中分三：初明護國人、次明護國法、後世尊印",
    "T33n1709_03c:0515c10": "述。初護國人中，文分為二：初佛令護國、後菩",
    "T33n1709_03c:0515c11": "薩敬承。初文復三：初告示諸王、次誡諸菩薩、",
    "T33n1709_03c:0515c12": "後立像供養。且初第一告示諸王。",
    "T33n1709_03c:0515c13": "經：「大王！若未來世有諸國王建立正法、護三寶",
    "T33n1709_03c:0515c14": "者，我令五方菩薩摩訶薩眾往護其國。」解",
    "T33n1709_03c:0515c15": "曰：建立正法者，此有二種：一世間正法，如《金",
    "T33n1709_03c:0515c16": "光明》云治擯如法故；二出世正法，諸佛所說",
    "T33n1709_03c:0515c17": "解脫法故。餘文易了，無勞重釋。從此第二誡",
    "T33n1709_03c:0515c18": "諸菩薩。於中分五：且初第一東方菩薩。",
    "T33n1709_03c:0515c19": "經：「東方金剛手菩薩摩訶薩，手持金剛杵，放青",
    "T33n1709_03c:0515c20": "色光，與四俱𦙁菩薩往護其國。」解曰：言金",
    "T33n1709_03c:0515c21": "剛者，如三藏所持梵本《金剛頂瑜伽經》云「堅",
    "T33n1709_03c:0515c22": "固、利用，具二義也。」依彼釋者，然五菩薩依二",
    "T33n1709_03c:0515c23": "種輪現身有異：一者法輪，現真實身，所修行",
    "T33n1709_03c:0515c24": "願報得身故。二教令輪，示威怒身，由起大悲",
    "T33n1709_03c:0515c25": "現威猛故。此金剛手，即普賢菩薩也。手持金",
    "T33n1709_03c:0515c26": "剛杵者，所起正智猶如金剛，能斷我法微細",
    "T33n1709_03c:0515c27": "障故。依教令輪，現作威怒降三世金剛，三頭",
    "T33n1709_03c:0515c28": "八臂，摧伏一切摩醯首羅大自在天諸魔軍",
    "T33n1709_03c:0515c29": "眾，能害正法惱眾生者令調伏故。放青色光",
    "T33n1709_03c:0516a01": "者，顯能除遣魔等眾也。與彼東方持國天王，",
    "T33n1709_03c:0516a02": "及將無量乾闥婆眾、毘舍闍眾而為眷屬。四",
    "T33n1709_03c:0516a03": "俱胝者，且一俱胝，如《花嚴經》第四十五〈阿僧",
    "T33n1709_03c:0516a04": "祇品〉云「百洛叉為一俱胝」，當此百億也，餘三",
    "T33n1709_03c:0516a05": "准知。從此第二南方菩薩。",
    "T33n1709_03c:0516a06": "經：「南方金剛寶菩薩摩訶薩，手持金剛摩尼，放",
    "T33n1709_03c:0516a07": "白色光，與四俱胝菩薩往護其國。」解曰：言",
    "T33n1709_03c:0516a08": "金剛寶者，如彼經云，虛空藏菩薩也。依前法",
    "T33n1709_03c:0516a09": "輪，現勝妙身，修檀等行，三輪淨故。手持金剛",
    "T33n1709_03c:0516a10": "摩尼者，體淨堅密猶如金剛，即是金剛如意",
    "T33n1709_03c:0516a11": "寶也，隨諸有情所求皆得也。依教令輪，現作",
    "T33n1709_03c:0516a12": "威怒甘露軍吒利金剛，示現八臂，摧伏一切",
    "T33n1709_03c:0516a13": "阿脩羅眾、炎魔眷屬、諸惡鬼神，惱害有情行",
    "T33n1709_03c:0516a14": "疾疫者，令調伏故。放白色光者，顯能除遣脩",
    "T33n1709_03c:0516a15": "羅等也。與彼南方增長天王，及將無量恭畔",
    "T33n1709_03c:0516a16": "荼眾、薜荔多眾而為眷屬，餘如文矣。從此第",
    "T33n1709_03c:0516a17": "三西方菩薩。",
    "T33n1709_03c:0516a18": "經：「西方金剛利菩薩摩訶薩，手持金剛劍，放金",
    "T33n1709_03c:0516a19": "色光，與四俱胝菩薩往護其國。」解曰：言金",
    "T33n1709_03c:0516a20": "剛利者，如彼經云，文殊師利菩薩也。依前法",
    "T33n1709_03c:0516a21": "輪現勝妙身，正智圓滿，得自在故。手持金剛",
    "T33n1709_03c:0516a22": "劍者，示其所作能斷自他俱生障故。依教令",
    "T33n1709_03c:0516a23": "輪，現作威怒六足金剛，首臂各六，生水牛上，",
    "T33n1709_03c:0516a24": "摧伏一切諸惡毒龍，與惡風雨損有情者，令",
    "T33n1709_03c:0516a25": "調伏故。放金色光者，顯能除遣惡龍等也。與",
    "T33n1709_03c:0516a26": "彼西方廣目天王，及將無量諸龍、富單那眾而",
    "T33n1709_03c:0516a27": "為眷屬，餘如文矣。從此第四北方菩薩。",
    "T33n1709_03c:0516a28": "經：「北方金剛藥叉菩薩摩訶薩，手持金剛鈴，放",
    "T33n1709_03c:0516a29": "瑠璃色光，與四俱胝藥叉往護其國。」解曰：",
    "T33n1709_03c:0516b01": "梵云藥叉，此云威德，又翻為盡，能盡諸怨故。",
    "T33n1709_03c:0516b02": "如彼經云，摧一切魔怨菩薩也。依前法輪，現",
    "T33n1709_03c:0516b03": "勝妙身，事智圓滿，得自在故。手持金剛鈴者，",
    "T33n1709_03c:0516b04": "鈴音震擊，覺悟有情，表以般若警群迷故。依",
    "T33n1709_03c:0516b05": "教令輪，現作威怒淨身金剛，示四臂身，摧伏一",
    "T33n1709_03c:0516b06": "切可畏藥叉，常於晝夜伺求方便奪人精氣",
    "T33n1709_03c:0516b07": "害有情者，令調伏故。放瑠璃色光者，顯能除",
    "T33n1709_03c:0516b08": "遣藥叉等也。與彼北方多聞天王，及將無量",
    "T33n1709_03c:0516b09": "藥叉、無量邏剎娑眾而為眷屬，餘如文矣。從",
    "T33n1709_03c:0516b10": "此第五中方菩薩。",
    "T33n1709_03c:0516b11": "經：「中方金剛波羅密多菩薩摩訶薩，手持金",
    "T33n1709_03c:0516b12": "剛輪，放五色光，與四俱胝菩薩往護其國。」解",
    "T33n1709_03c:0516b13": "曰：言金剛波羅密多者，此云到彼岸也。如",
    "T33n1709_03c:0516b14": "彼經云，轉法輪菩薩也。依前法輪，現勝妙身，",
    "T33n1709_03c:0516b15": "行願圓滿住等覺位也。手持金剛輪者，毘盧",
    "T33n1709_03c:0516b16": "遮那佛初成正覺請轉法輪，以表示也。又以",
    "T33n1709_03c:0516b17": "法輪化導有情，令無數量至彼岸故。依教令",
    "T33n1709_03c:0516b18": "輪，現作威怒不動金剛，摧伏一切鬼魅惑亂",
    "T33n1709_03c:0516b19": "諸障惱者，令調伏故。五色光者，顯具眾德，破",
    "T33n1709_03c:0516b20": "前諸闇也。與天帝釋，及將無量諸天而為眷",
    "T33n1709_03c:0516b21": "屬，餘如文矣。從此第三立像供養。",
    "T33n1709_03c:0516b22": "經：「是五菩薩摩訶薩，各與如是無量大眾，於汝",
    "T33n1709_03c:0516b23": "國中作大利益，當立形像而供養之。」解曰：",
    "T33n1709_03c:0516b24": "作大利益者，謂五菩薩各作己利護諸世間。",
    "T33n1709_03c:0516b25": "當立形像者，隨於所在，以彩畫等作其形像。",
    "T33n1709_03c:0516b26": "尊敬供養，如別軌儀。從此第二菩薩敬承。於",
    "T33n1709_03c:0516b27": "中分三：且初第一菩薩敬承。",
    "T33n1709_03c:0516b28": "經：爾時金剛手菩薩摩訶薩等即從座起，頂禮",
    "T33n1709_03c:0516b29": "佛足，却住一面。解曰：彰敬承也。從此第二",
    "T33n1709_03c:0516c01": "明有經處。",
    "T33n1709_03c:0516c02": "經：而白佛言：「世尊！我等本願，承佛神力，十方世",
    "T33n1709_03c:0516c03": "界一切國土，若有此經受持讀誦解說之處，我",
    "T33n1709_03c:0516c04": "當各與如是眷屬，於一念頃即至其所，守護正",
    "T33n1709_03c:0516c05": "法建立正法。」解曰：我等本願者，一即本願、",
    "T33n1709_03c:0516c06": "二即承佛神力也。於一念頃者，明其迅速守",
    "T33n1709_03c:0516c07": "護建立般若法故。從此第三明除災難。",
    "T33n1709_03c:0516c08": "經：「令其國界無諸災難，刀兵疾疫一切皆除。」",
    "T33n1709_03c:0516c09": "解曰：上二句標，下二句列，七難三災是所除",
    "T33n1709_03c:0516c10": "故。從此第二明護國法。於中分二：初明有勝",
    "T33n1709_03c:0516c11": "法、後說陀羅尼。初中復二：且初第一明有勝",
    "T33n1709_03c:0516c12": "法。",
    "T33n1709_03c:0516c13": "經：「世尊！我有陀羅尼，能加持擁護是一切佛本",
    "T33n1709_03c:0516c14": "所修行速疾之門。」解曰：陀羅尼者，此云總",
    "T33n1709_03c:0516c15": "持。神力加持威靈無匹，摧邪殄惡，名陀羅尼。",
    "T33n1709_03c:0516c16": "出體辨類，如前釋故。能加持擁護者，謂諸國",
    "T33n1709_03c:0516c17": "王建立正法，及於所在受持之者，皆擁護故。",
    "T33n1709_03c:0516c18": "是一切等者，此陀羅尼密申實相觀照般若，",
    "T33n1709_03c:0516c19": "佛從彼生、因彼成佛，即為出生速疾門故。從",
    "T33n1709_03c:0516c20": "此第二明除災難。",
    "T33n1709_03c:0516c21": "經：「若人得聞一經於耳，所有罪障悉皆消滅，況",
    "T33n1709_03c:0516c22": "復誦習而令通利，以法威力當令國界永無眾",
    "T33n1709_03c:0516c23": "難。」解曰：所有罪障者，謂若一聞，三障皆滅。",
    "T33n1709_03c:0516c24": "況能誦習修行通利，令家令國有諸災難耶？",
    "T33n1709_03c:0516c25": "從此第二說陀羅尼。於中有二：且初第一標",
    "T33n1709_03c:0516c26": "彼同說。",
    "T33n1709_03c:0516c27": "經：即於佛前，異口同音說陀羅尼曰：解曰：",
    "T33n1709_03c:0516c28": "明同說也。從此第二說陀羅尼。於中分二：初",
    "T33n1709_03c:0516c29": "明三歸依、後正明宗旨。初中復二：且初第一",
    "T33n1709_03c:0517a01": "總標三歸。",
    "T33n1709_03c:0517a02": "經：「娜謨囉怛娜怛囉夜耶。」解曰：梵云娜",
    "T33n1709_03c:0517a03": "謨，此云歸命。梵云囉怛娜，此翻云寶。梵云怛",
    "T33n1709_03c:0517a04": "囉夜野，此翻云三。彼云歸命寶三，此云歸命",
    "T33n1709_03c:0517a05": "三寶。謂由持經誦陀羅尼者密語，乃云歸",
    "T33n1709_03c:0517a06": "命三寶也，何須歸依。自下謹依三藏《金剛頂",
    "T33n1709_03c:0517a07": "瑜伽經》梵夾對翻解也。如彼經云歸依佛陀",
    "T33n1709_03c:0517a08": "者，即得諸佛五菩薩等一切菩薩與諸眷屬皆",
    "T33n1709_03c:0517a09": "來加護。謂諸菩薩尊敬菩提心，見發菩提心、",
    "T33n1709_03c:0517a10": "歸依佛者，常加護故。歸依達摩，即得帝釋并",
    "T33n1709_03c:0517a11": "諸眷屬四天王等皆來加護。謂由帝釋往因",
    "T33n1709_03c:0517a12": "危難得般若法加護獲益，常尊敬故。歸依僧",
    "T33n1709_03c:0517a13": "伽，即得色究竟天五淨居等并諸眷屬皆來加",
    "T33n1709_03c:0517a14": "護。謂諸菩薩及聲聞僧，居彼天中住現法樂，",
    "T33n1709_03c:0517a15": "常尊敬故。從此第二別明三歸。於中分二：且",
    "T33n1709_03c:0517a16": "初第一明歸佛寶。",
    "T33n1709_03c:0517a17": "經：「娜莫阿哩夜吠路者娜野怛他𧃯多夜囉",
    "T33n1709_03c:0517a18": "訶諦三藐三沒䭾野。」解曰：娜莫者，歸命也，",
    "T33n1709_03c:0517a19": "亦云稽首，亦云頂禮也。阿哩夜者，此云聖者。",
    "T33n1709_03c:0517a20": "吠路者娜野者，此云遍照，亦云大日。如世間",
    "T33n1709_03c:0517a21": "日唯照一邊，晝照夜不照，照一世界不照餘",
    "T33n1709_03c:0517a22": "世界，但得名日，不得名大。毘盧遮那名大日",
    "T33n1709_03c:0517a23": "者，色身法身普周法界，十方世界悉皆照曜。",
    "T33n1709_03c:0517a24": "若人稱名歸命禮拜，則得法界諸佛菩薩聖賢",
    "T33n1709_03c:0517a25": "八部加持衛護也。怛他𧃯多夜者，此云如來。",
    "T33n1709_03c:0517a26": "囉訶諦者，此云應供，亦云害怨，亦云不生也。",
    "T33n1709_03c:0517a27": "三藐者，此云正也。三沒陀野者，此云等覺。順",
    "T33n1709_03c:0517a28": "此方言，即云歸命聖者遍照如來、應供、正等覺，",
    "T33n1709_03c:0517a29": "即本師也。此闕法寶，下宗旨中廣明法寶，故",
    "T33n1709_03c:0517b01": "此略也。從此第二明歸僧寶。",
    "T33n1709_03c:0517b02": "經：「娜莫阿哩野三滿多跋捺囉野󰂛地薩怛",
    "T33n1709_03c:0517b03": "嚩野摩賀薩怛嚩野摩賀迦嚕抳迦野。」解",
    "T33n1709_03c:0517b04": "曰：娜莫如前。阿哩野者，此云聖者。三滿多者，",
    "T33n1709_03c:0517b05": "此云普，亦云遍，亦云等也。跋捺囉者，此云",
    "T33n1709_03c:0517b06": "賢也。言野字者，依聲明法八轉聲中第四為",
    "T33n1709_03c:0517b07": "聲，為彼作禮故名為也。下諸野字，皆准知",
    "T33n1709_03c:0517b08": "也。謂此菩薩說三密門，廣明行願。若有諸佛",
    "T33n1709_03c:0517b09": "不修三密門、不依普賢行願，得成佛者，無有",
    "T33n1709_03c:0517b10": "是處。若成佛已，於三密門、普賢行願，有休息",
    "T33n1709_03c:0517b11": "者，亦無是處，故歸命也。󰂛地薩怛嚩野者，舊",
    "T33n1709_03c:0517b12": "云菩提，今云󰂛地。舊云薩埵，今云薩怛嚩。",
    "T33n1709_03c:0517b13": "於五字中此方語略，略彼三字但云菩薩也。",
    "T33n1709_03c:0517b14": "摩賀薩怛嚩野者，此云大勇猛者也。摩賀迦",
    "T33n1709_03c:0517b15": "嚕抳迦野者，此云大悲者。順此方言，即云歸",
    "T33n1709_03c:0517b16": "命聖者普賢菩薩大勇猛大悲者也。由歸此",
    "T33n1709_03c:0517b17": "故，則得十方諸佛菩薩悉皆加護。謂佛菩薩",
    "T33n1709_03c:0517b18": "修三密門、行普賢行，得證勝果，故常加護。此",
    "T33n1709_03c:0517b19": "上總明歸佛僧竟。從此第二正明宗旨。於中",
    "T33n1709_03c:0517b20": "分三：初明觀行、次明三密門、後結明果德。初",
    "T33n1709_03c:0517b21": "觀行中，文分為二：且初第一總標所為。",
    "T33n1709_03c:0517b22": "經：「怛儞也他。」解曰：此云所為，古云即說。從",
    "T33n1709_03c:0517b23": "此第二廣明觀行，有十六句。於中分三：初十",
    "T33n1709_03c:0517b24": "二句別明因位、次有兩句總明果位、後有兩",
    "T33n1709_03c:0517b25": "句明佛菩薩母。初明因中，文分為四：一明本",
    "T33n1709_03c:0517b26": "後智、二明實相智、三明二利智、四明大普賢",
    "T33n1709_03c:0517b27": "地。初本後智，文分為二：一根本智、二後得智。",
    "T33n1709_03c:0517b28": "初中復二：且初第一明智燈句。",
    "T33n1709_03c:0517b29": "經：「枳穰娜鉢羅儞閉。」解曰：梵云枳穰娜者，",
    "T33n1709_03c:0517c01": "此翻云智也。鉢囉儞閉者，此翻云燈也。由此",
    "T33n1709_03c:0517c02": "智燈破無明闇也。《瑜伽》釋云「以無所得智為",
    "T33n1709_03c:0517c03": "方便，無智無得，即成般若波羅密多智燈，普",
    "T33n1709_03c:0517c04": "照一切法界無分別故。」從此第二明根本句。",
    "T33n1709_03c:0517c05": "經：「阿乞叉野句勢。」解曰：阿字者上聲呼也，",
    "T33n1709_03c:0517c06": "此翻為無。然梵本中作此阿字，為隨聲便作",
    "T33n1709_03c:0517c07": "惡字呼，經上惡字即此阿字也。乞叉野者，此",
    "T33n1709_03c:0517c08": "翻云盡也。句勢者，此翻為藏，即前智燈為無",
    "T33n1709_03c:0517c09": "盡藏也。《瑜伽》釋云「阿字為種子。種子有二義：",
    "T33n1709_03c:0517c10": "一者引生、二者攝持。」至下當悉。言阿字者，詮",
    "T33n1709_03c:0517c11": "一切法本不生義。然此阿字是諸字母，能生",
    "T33n1709_03c:0517c12": "一切字也。若得阿字門瑜伽相應，則得諸佛",
    "T33n1709_03c:0517c13": "無盡法藏，則悟諸法本來不生，由如虛空一",
    "T33n1709_03c:0517c14": "相清淨平等無二，即是根本無分別智。從此",
    "T33n1709_03c:0517c15": "第二明得後句。",
    "T33n1709_03c:0517c16": "經：「鉢囉二合底婆娜嚩底。」解曰：鉢囉底",
    "T33n1709_03c:0517c17": "婆娜者，此云具也。順此方言，具辯才也。《瑜",
    "T33n1709_03c:0517c18": "伽》釋云「鉢囉字為種子。鉢囉字者，詮般若",
    "T33n1709_03c:0517c19": "波羅蜜多無所得也，由證諸法本來不生，故",
    "T33n1709_03c:0517c20": "獲諸佛無盡法藏。於後得智中具四無礙解，",
    "T33n1709_03c:0517c21": "辯說自在。」從此第二明實相智。文有四句，且",
    "T33n1709_03c:0517c22": "初第一明實相句。",
    "T33n1709_03c:0517c23": "經：「薩嚩沒䭾嚩盧枳諦。」解曰：言薩嚩者，此",
    "T33n1709_03c:0517c24": "云一切也。言沒馱者，此云覺也。嚩盧枳諦者，",
    "T33n1709_03c:0517c25": "此云所觀，即一切佛所觀實相也。《瑜伽》釋云",
    "T33n1709_03c:0517c26": "「薩字為種子。薩字者，詮一切法平等義也。住",
    "T33n1709_03c:0517c27": "瑜伽者，能緣所緣悉皆平等，智證真理，入法",
    "T33n1709_03c:0517c28": "駃流，即同無邊一切諸佛所觀察故。」從此第",
    "T33n1709_03c:0517c29": "二明圓成句。",
    "T33n1709_03c:0518a01": "經：「瑜誐跛哩儞澁跛二合寧。」解曰：言瑜誐",
    "T33n1709_03c:0518a02": "者，舊云瑜伽，此云想應也。跛哩儞澁跛寧者，",
    "T33n1709_03c:0518a03": "此云圓成，圓滿成實名圓成也。順此方言，圓",
    "T33n1709_03c:0518a04": "成相應也。《瑜伽》釋云「瑜字為種子。瑜字者，詮",
    "T33n1709_03c:0518a05": "一切乘無所得也。觀智相應，證圓成理，即於",
    "T33n1709_03c:0518a06": "諸乘教理行果悉皆證得一真法性也。」從此",
    "T33n1709_03c:0518a07": "第三明甚深句。",
    "T33n1709_03c:0518a08": "經：「儼避羅努囉嚩誐係。」解曰：儼避囉者，此",
    "T33n1709_03c:0518a09": "云甚深也。努囉嚩誐係者，此云難測。謂前圓",
    "T33n1709_03c:0518a10": "成，甚深難測也。《瑜伽》釋云「儼字為種子。儼字",
    "T33n1709_03c:0518a11": "者，詮真如法無來無去，性離言詮，唯自覺聖",
    "T33n1709_03c:0518a12": "智離相而證，故云甚深難測也。」從此第四三",
    "T33n1709_03c:0518a13": "世圓成句。",
    "T33n1709_03c:0518a14": "經：「底哩野三合持嚩跛哩儞澁跛寧。」解曰：底",
    "T33n1709_03c:0518a15": "哩野持嚩者，此云三世。跛哩儞澁跛寧者，此",
    "T33n1709_03c:0518a16": "云圓成。即三世圓成也。《瑜伽》釋云「底哩野三",
    "T33n1709_03c:0518a17": "字，是梵一字，以為種子，詮一切法真如平等",
    "T33n1709_03c:0518a18": "塵沙功德性自成就也。此真如法雖遍一切，",
    "T33n1709_03c:0518a19": "體非世也。然過現未從虛妄生，是不相應行",
    "T33n1709_03c:0518a20": "蘊所攝，是有為故；真如雖遍，不同彼故。」從此",
    "T33n1709_03c:0518a21": "第三明二利智文有四句。且初第一菩提心",
    "T33n1709_03c:0518a22": "句。",
    "T33n1709_03c:0518a23": "經：「󰂛地質多散惹娜儞。」解曰：󰂛地質多者，",
    "T33n1709_03c:0518a24": "此云正覺心。散惹娜儞者，此云能生也。順此",
    "T33n1709_03c:0518a25": "方言，即前三世圓成能生菩提心也。《瑜伽》釋",
    "T33n1709_03c:0518a26": "云「󰂛字為種子。󰂛字詮一切法無縛義也。",
    "T33n1709_03c:0518a27": "若知自身菩提之心自性成就三世平等，猶如",
    "T33n1709_03c:0518a28": "虛空離一切相，則能了知一切有情心及諸",
    "T33n1709_03c:0518a29": "佛心，皆如自心本來清淨，則起大悲深生矜",
    "T33n1709_03c:0518b01": "慜，種種方便令諸有情離苦解脫，得至究竟",
    "T33n1709_03c:0518b02": "無縛無解，是為廣大菩提心也。」從此第二明",
    "T33n1709_03c:0518b03": "灌頂句。",
    "T33n1709_03c:0518b04": "經：「薩嚩毘矖迦毘色訖諦。」解曰：薩嚩毘矖",
    "T33n1709_03c:0518b05": "迦者，此云一切灌灑也。毘色訖諦者，此云所",
    "T33n1709_03c:0518b06": "灌也。會意翻云，以灌頂法而灌其頂。灌頂法",
    "T33n1709_03c:0518b07": "者，彼經有五。所謂寶冠、印、契及水、光明名號",
    "T33n1709_03c:0518b08": "而灌頂也。《瑜伽》釋云「薩字為種子。薩字者詮",
    "T33n1709_03c:0518b09": "一切法無染著義。由觀自他及諸佛心同一真",
    "T33n1709_03c:0518b10": "如，得同體悲，是故獲得不染不著，則得十方",
    "T33n1709_03c:0518b11": "一切諸佛法雨灌頂獲勝地也。」謂十地中地",
    "T33n1709_03c:0518b12": "地皆得勝上灌頂三業加持，於無量脩多羅",
    "T33n1709_03c:0518b13": "演說自在，廣利他故。從此第三法海出生句。",
    "T33n1709_03c:0518b14": "經：「達磨娑誐羅三步諦。」解曰：言達磨者，此",
    "T33n1709_03c:0518b15": "云法也。娑誐囉者，此云海也。三步諦者，此云",
    "T33n1709_03c:0518b16": "出生。順此方言，謂從法海出生無礙解無斷",
    "T33n1709_03c:0518b17": "盡也。《瑜伽》釋云「達字為種子，詮一切法染淨",
    "T33n1709_03c:0518b18": "二體皆不可得。以正體智斷本識中俱生智",
    "T33n1709_03c:0518b19": "障，則成法海流出教法，廣利樂故。」從此第四",
    "T33n1709_03c:0518b20": "無間聽聞句。",
    "T33n1709_03c:0518b21": "經：「阿暮伽室囉嚩儜。」解曰：言阿字者，上聲",
    "T33n1709_03c:0518b22": "短呼。言暮伽者，此云無間斷，古譯云不空者",
    "T33n1709_03c:0518b23": "謬也。室囉嚩儜者，此云間也。順此方言，於諸",
    "T33n1709_03c:0518b24": "佛所無間聽聞。《瑜伽》釋云「今依聲論釋無間",
    "T33n1709_03c:0518b25": "者，阿字為種子者，詮一切法本來寂靜、本",
    "T33n1709_03c:0518b26": "來涅槃。由證此法，遍周法界諸佛剎土大集",
    "T33n1709_03c:0518b27": "會中，於諸佛前所聞教法悉皆憶持永不忘",
    "T33n1709_03c:0518b28": "故。」從此第四明大普賢地句。",
    "T33n1709_03c:0518b29": "經：「摩賀三滿多跋捺囉步彌涅哩野諦。」解",
    "T33n1709_03c:0518c01": "曰：摩賀者，此云大也。三滿多者，此云普也。跋",
    "T33n1709_03c:0518c02": "捺囉者，此云賢也。言步彌者，此云地也。涅",
    "T33n1709_03c:0518c03": "哩野諦者，此云出生。順此方者，從前諸地所",
    "T33n1709_03c:0518c04": "修行願，能出生此大普賢地，即十地後等覺",
    "T33n1709_03c:0518c05": "地。然《瑜伽》中，從凡至聖總為四地：一者勝解",
    "T33n1709_03c:0518c06": "行地，通目地前；二者普賢行願地，通目十地；",
    "T33n1709_03c:0518c07": "三者大普賢地，即等覺地；四者普照曜地，即",
    "T33n1709_03c:0518c08": "成正覺地也。依彼釋者，摩字為種字者，詮一",
    "T33n1709_03c:0518c09": "切法我法空也。謂瑜伽者斷微細障，證我法",
    "T33n1709_03c:0518c10": "空，即超出此大普賢地，證普照照曜成等正",
    "T33n1709_03c:0518c11": "覺，福智莊嚴受用法身俱圓滿故。上明因竟，",
    "T33n1709_03c:0518c12": "從此第二總明果位。文有兩句：且初第一果",
    "T33n1709_03c:0518c13": "圓滿句。",
    "T33n1709_03c:0518c14": "經：「尾野二合羯囉拏跛哩鉢囉跛儞。」解曰：上",
    "T33n1709_03c:0518c15": "之五字，此云受記。下之六字，此云獲得。順此",
    "T33n1709_03c:0518c16": "方言，獲得受記，即是先得受記，今獲滿足也。",
    "T33n1709_03c:0518c17": "《瑜伽》釋云「尾野字為種子，尾野字者詮一切",
    "T33n1709_03c:0518c18": "法畢竟不可得，由果圓滿，究竟證得一切諸",
    "T33n1709_03c:0518c19": "法自性寂靜、自性涅槃，能證皆同一性，不增",
    "T33n1709_03c:0518c20": "不減，常圓滿故。」從此第二明禮敬句。",
    "T33n1709_03c:0518c21": "經：「薩嚩悉䭾娜麼塞訖哩諦。」解曰：薩嚩悉",
    "T33n1709_03c:0518c22": "䭾者，此云成就人，即是十地諸菩薩成就人",
    "T33n1709_03c:0518c23": "也。娜麼塞訖哩諦者，此云作禮。禮有二義：",
    "T33n1709_03c:0518c24": "一者禮彼般若之法、二者禮彼成正覺人。具",
    "T33n1709_03c:0518c25": "此二義，故十地者之所作禮也。《瑜伽》釋云「薩字",
    "T33n1709_03c:0518c26": "為種子。薩字者詮生滅義，於薩字中有其阿",
    "T33n1709_03c:0518c27": "字詮無生義。然果位中由證阿字不生不滅，",
    "T33n1709_03c:0518c28": "體常堅固猶若金剛，勝用自在，即能普現無",
    "T33n1709_03c:0518c29": "邊應化種種利樂，示有生滅實無生滅也。」上",
    "T33n1709_03c:0519a01": "明果竟。從此第三明佛菩薩母。文有兩句，且",
    "T33n1709_03c:0519a02": "初第一出生菩薩句。",
    "T33n1709_03c:0519a03": "經：「薩嚩󰂛地薩怛嚩散惹娜儞。」解曰：言薩",
    "T33n1709_03c:0519a04": "嚩者，此云一切也。󰂛地薩怛嚩者，此云菩",
    "T33n1709_03c:0519a05": "薩也。散惹娜儞者，此云出生。順此方言，出生",
    "T33n1709_03c:0519a06": "一切菩薩也。《瑜伽》釋云「薩字為種子。薩字者",
    "T33n1709_03c:0519a07": "詮一切法無等義也。由觀此字，心與真如平",
    "T33n1709_03c:0519a08": "等平等一相清淨，即是般若波羅密多，出",
    "T33n1709_03c:0519a09": "生一切菩薩地故。」從此第二佛世尊母句。",
    "T33n1709_03c:0519a10": "經：「婆誐嚩底沒䭾麼諦。」解曰：婆嚩底者，敵",
    "T33n1709_03c:0519a11": "對翻云具福者，會意譯云世尊。言沒䭾者，此",
    "T33n1709_03c:0519a12": "云覺也。言麼諦者，此云母也。順此方言，佛世",
    "T33n1709_03c:0519a13": "尊母。婆伽梵者男聲呼也，婆誐嚩底者女聲",
    "T33n1709_03c:0519a14": "呼也，二俱會意，譯云世尊。若依聲明敵對譯",
    "T33n1709_03c:0519a15": "者，婆伽云破，梵翻云能，能破四魔名婆伽梵。",
    "T33n1709_03c:0519a16": "又云薄阿梵，依聲明論分字釋云，薄名為破，",
    "T33n1709_03c:0519a17": "阿名無生，梵翻為證，智能證阿名為阿梵。由",
    "T33n1709_03c:0519a18": "阿梵故能破煩惱，故佛世尊不生不滅、不來",
    "T33n1709_03c:0519a19": "不去、不一不異、不常不斷、不增不減，具如是",
    "T33n1709_03c:0519a20": "德名薄阿梵。又云薄伽梵，薄伽云福智，梵翻",
    "T33n1709_03c:0519a21": "為具。會意譯云，由具福智莊嚴滿足名薄伽",
    "T33n1709_03c:0519a22": "梵，亦是男聲。《瑜伽》釋云「婆字為種子。婆字者",
    "T33n1709_03c:0519a23": "詮一切法有不可得。由心染故有生死，由心",
    "T33n1709_03c:0519a24": "淨故有涅槃，彼二離心俱不可得。」謂由般若",
    "T33n1709_03c:0519a25": "為生了因，即能出生一切諸佛，故名為母。上",
    "T33n1709_03c:0519a26": "十六句，如《瑜伽經》中亦屬普賢十六行也。從",
    "T33n1709_03c:0519a27": "此第二明三密門。",
    "T33n1709_03c:0519a28": "經：「阿羅嬭囉嬭阿囉拏迦囉嬭。」解曰：此",
    "T33n1709_03c:0519a29": "十二字其義深密，唯佛能知。依字釋者，亦得名",
    "T33n1709_03c:0519b01": "為三業清淨。阿字門者，詮一切法本來不生",
    "T33n1709_03c:0519b02": "也。囉字門者，詮一切法離塵義也。嬭字門者，",
    "T33n1709_03c:0519b03": "詮一切法無諍義也。由知諸法不生故離塵，",
    "T33n1709_03c:0519b04": "由離塵故得無諍，名阿囉嬭也。迦字門者，",
    "T33n1709_03c:0519b05": "詮一切法無造作義也。囉字門者，詮一切法",
    "T33n1709_03c:0519b06": "清淨義也。嬭字門者，詮一切法無諍義也。由",
    "T33n1709_03c:0519b07": "知諸法無造作故清淨，由清淨故得無諍，名",
    "T33n1709_03c:0519b08": "迦囉嬭也。阿字門者，詮一切法本來寂靜也。",
    "T33n1709_03c:0519b09": "囉字門者，詮一切法無垢義也。拏字門者，詮",
    "T33n1709_03c:0519b10": "一切法無諍義也。由知諸法寂靜故無垢，",
    "T33n1709_03c:0519b11": "由無垢故得無諍，名阿囉拏也。迦字門者，詮",
    "T33n1709_03c:0519b12": "一切法無造作也。囉字門者，詮一切法無分",
    "T33n1709_03c:0519b13": "別也。嬭字門者，詮一切法無動義也。由知諸",
    "T33n1709_03c:0519b14": "法無造作故無分別，由無分別故不動，由不",
    "T33n1709_03c:0519b15": "動故證摩訶般若波羅蜜多得無住道，名迦",
    "T33n1709_03c:0519b16": "囉嬭也。從此第三結明果德。",
    "T33n1709_03c:0519b17": "經：「摩賀鉢囉枳穰播囉弭諦娑嚩賀。」解曰：",
    "T33n1709_03c:0519b18": "言摩賀者，此云大也。鉢囉枳穰者，此云極智",
    "T33n1709_03c:0519b19": "也。播囉弭諦者，離義到義也。依聲明論分句",
    "T33n1709_03c:0519b20": "釋云，播藍伊上聲多，伊多者此岸也，播藍者彼",
    "T33n1709_03c:0519b21": "岸也。乘大極智，離生死此岸，到涅槃彼岸，得",
    "T33n1709_03c:0519b22": "無住處大涅槃也。娑嚩賀者，此岸到涅槃彼",
    "T33n1709_03c:0519b23": "岸，得無住處大涅槃也。娑嚩賀者，此云成就",
    "T33n1709_03c:0519b24": "義，亦云吉祥義，亦云圓寂義，亦云息災增益",
    "T33n1709_03c:0519b25": "義，亦云無住義。今取無住義，即是無住涅槃。",
    "T33n1709_03c:0519b26": "依此涅槃，盡未來際利樂有情無盡期，故名",
    "T33n1709_03c:0519b27": "娑嚩賀也。上言種子者，有其二義：一者引生",
    "T33n1709_03c:0519b28": "義、二者攝持義。且如十字合成一句，以初一",
    "T33n1709_03c:0519b29": "字而為種子，下之九字所有觀智依初別生。",
    "T33n1709_03c:0519c01": "又下九字攝入初字，即是初字攝持餘九。由",
    "T33n1709_03c:0519c02": "此而言，若知一法即知一切法，若知一法空",
    "T33n1709_03c:0519c03": "即知一切法空。能於一字專注觀察修諸",
    "T33n1709_03c:0519c04": "行願，一切行願皆得圓滿，即陀羅尼總持義",
    "T33n1709_03c:0519c05": "故。又此已上義差別者，攝前長行為十六句，",
    "T33n1709_03c:0519c06": "攝十六句為十二字，攝十二字為其十字，攝",
    "T33n1709_03c:0519c07": "彼十字歸一地字，從廣至略漸深，一字現前",
    "T33n1709_03c:0519c08": "周于法界，性相平等至究竟位。觀行次第如",
    "T33n1709_03c:0519c09": "別軌儀廣分別耳。從此第三世尊印述。",
    "T33n1709_03c:0519c10": "經：爾時世尊聞是說已，讚金剛手等諸菩薩言：",
    "T33n1709_03c:0519c11": "「善哉善哉！若有誦持此陀羅尼者，我及十方諸",
    "T33n1709_03c:0519c12": "佛悉常加護，諸惡鬼神敬之如佛，不久當得阿",
    "T33n1709_03c:0519c13": "耨多羅三藐三菩提。」解曰：善哉善哉，印所",
    "T33n1709_03c:0519c14": "說故。諸佛同護，尊敬母故。鬼神敬仰，法威力",
    "T33n1709_03c:0519c15": "故。當得菩提，獲勝果故。從此第三諸王獲益。",
    "T33n1709_03c:0519c16": "於中分三：且初第一標諸國王。",
    "T33n1709_03c:0519c17": "經：「大王！吾以此經付囑汝等毘舍離國、憍薩羅",
    "T33n1709_03c:0519c18": "國、室羅筏國、摩伽陀國、波羅痆斯國、迦毘羅國、",
    "T33n1709_03c:0519c19": "拘尸那國、憍睒彌國、般遮羅國、波吒羅國、末",
    "T33n1709_03c:0519c20": "吐羅國、烏尸尼國、奔吒跋多國、提婆跋多",
    "T33n1709_03c:0519c21": "國、迦尸國、瞻波國，如是一切諸國王等，皆應",
    "T33n1709_03c:0519c22": "受持般若波羅蜜多。」解曰：付諸國王令受",
    "T33n1709_03c:0519c23": "持等，尊建正法永無眾難。此中所列十六",
    "T33n1709_03c:0519c24": "大國，與舊經文同小異。與《大集經．月藏分》第",
    "T33n1709_03c:0519c25": "十六、《大毘婆沙》一百二十四梵音不同，不可",
    "T33n1709_03c:0519c26": "和會。從此第二大眾驚歎。",
    "T33n1709_03c:0519c27": "經：時諸大眾阿修羅等，聞佛所說諸災難事，身",
    "T33n1709_03c:0519c28": "毛皆竪，高聲唱言：「願我未來不生彼國。」解",
    "T33n1709_03c:0519c29": "曰：時諸大眾者，總也。阿修羅等者，別也。諸",
    "T33n1709_03c:0520a01": "災難者，謂七難等。時濁惡故，七難等因惡業",
    "T33n1709_03c:0520a02": "增故。不生彼者，有二義也：大悲方便毀不願",
    "T33n1709_03c:0520a03": "生、報力下劣實不願生。從此第三諸王獲益。",
    "T33n1709_03c:0520a04": "經：時十六王即捨王位修出家道，具八勝處、十",
    "T33n1709_03c:0520a05": "一切處，得伏忍、信忍、無生法忍。解曰：捨王",
    "T33n1709_03c:0520a06": "位者，有實捨位身隨出家；有捨王位高慢心",
    "T33n1709_03c:0520a07": "故，發菩提心即出家道也。餘八勝等，具如前",
    "T33n1709_03c:0520a08": "矣。大文第三聞法獲益。於中分二：且初第一",
    "T33n1709_03c:0520a09": "大眾獲益。",
    "T33n1709_03c:0520a10": "經：爾時一切人天大眾、阿脩羅等，散曼陀羅花、",
    "T33n1709_03c:0520a11": "曼殊沙花、婆師迦花、蘇曼那花以供養佛，隨其",
    "T33n1709_03c:0520a12": "種性得三脫門，生空、法空，菩提分法。解曰：",
    "T33n1709_03c:0520a13": "爾時一切等者，同聞眾也。初二諸天花，後二",
    "T33n1709_03c:0520a14": "人中花。此若實花，如文應悉；若變現者，准上",
    "T33n1709_03c:0520a15": "應知。隨其種性者，三乘種性也。得三脫門及",
    "T33n1709_03c:0520a16": "生空者，通三乘得也。言法空者，唯大乘得也。",
    "T33n1709_03c:0520a17": "菩提分法者，亦通三乘，具如前矣。然般若法",
    "T33n1709_03c:0520a18": "得三乘果者，如《大般若》五百九十三，善勇猛",
    "T33n1709_03c:0520a19": "言：「唯願世尊哀愍我等，為具宣說如來境智。",
    "T33n1709_03c:0520a20": "若有情類於聲聞乘性決定者，聞此法已速能",
    "T33n1709_03c:0520a21": "證得自無漏地。於獨覺乘性決定者，聞此法",
    "T33n1709_03c:0520a22": "已速依於自乘而得出離。於無上乘性決",
    "T33n1709_03c:0520a23": "定者，聞此法已速證無上正等菩提。乃至而",
    "T33n1709_03c:0520a24": "於三乘性不定者，聞此法已速發無上正等覺",
    "T33n1709_03c:0520a25": "心。」則般若法非唯大乘，亦令二乘得自果故。",
    "T33n1709_03c:0520a26": "從此第二菩薩獲益。文復分二：且初第一獲",
    "T33n1709_03c:0520a27": "諸勝忍。",
    "T33n1709_03c:0520a28": "經：無量無數菩薩摩訶薩，散狗勿頭花、波頭",
    "T33n1709_03c:0520a29": "摩花而供養佛，無量三昧悉皆現前，得住順忍、",
    "T33n1709_03c:0520b01": "無生法忍。解曰：菩薩眾多，云無量數。散赤",
    "T33n1709_03c:0520b02": "紅等二色蓮華，三昧及忍如前釋也。從此第",
    "T33n1709_03c:0520b03": "二現身成佛。",
    "T33n1709_03c:0520b04": "經：無量無數菩薩摩訶薩得恒河沙諸三昧門，",
    "T33n1709_03c:0520b05": "真俗平等，具無礙解，常起大悲，於百萬億阿僧",
    "T33n1709_03c:0520b06": "祇佛剎微塵數世界廣利眾生，現身成佛。",
    "T33n1709_03c:0520b07": "解曰：無量等者，明菩薩廣也。恒河沙三昧者，",
    "T33n1709_03c:0520b08": "明三昧多也。真俗等者，諦境辨悲，明具德",
    "T33n1709_03c:0520b09": "也。塵剎成佛，廣利樂故。隨前所聞，皆獲益矣。",
    "T33n1709_03c:0520b10": "8 囑累品囑累品第八",
    "T33n1709_03c:0520b11": "大文第三明流通分。辨來意者，上廣正智，下",
    "T33n1709_03c:0520b12": "顯悲深。雖佛智悲常無間斷，約文前後隨有",
    "T33n1709_03c:0520b13": "偏增，於此下文明諸誡故。釋品名者，囑謂付",
    "T33n1709_03c:0520b14": "囑，累即重累，荷佛重累故名囑累。又以此法",
    "T33n1709_03c:0520b15": "囑付諸王，賀累弘宣令佛種不斷。又囑般若",
    "T33n1709_03c:0520b16": "累代流傳，令除災難利樂有情。如《大品經》囑",
    "T33n1709_03c:0520b17": "付聲聞、《法花經》中付諸菩薩，當根攝益隨別",
    "T33n1709_03c:0520b18": "不同。此令三寶久住，非王不能建立，滿請",
    "T33n1709_03c:0520b19": "主所為，故囑付非餘。分文解者，大分三段：初",
    "T33n1709_03c:0520b20": "標所付法、次廣明諸誡、後問名奉行。初所付",
    "T33n1709_03c:0520b21": "法，文復分二：且初第一標時付法。其義者何？",
    "T33n1709_03c:0520b22": "經：佛告波斯匿王：「今誡汝等，吾滅度後正法",
    "T33n1709_03c:0520b23": "欲滅，後五十年、後五百年、後五千年無佛法",
    "T33n1709_03c:0520b24": "僧，此經三寶付諸國王建立守護。」解曰：今",
    "T33n1709_03c:0520b25": "誡汝等者，誡謂教誡，約勅義故。此與諸戒有",
    "T33n1709_03c:0520b26": "差別者，隨心轉戒，由定道故；不隨心戒，勝思",
    "T33n1709_03c:0520b27": "願故。此中誡者，佛大悲故，恐滅度後正法隱",
    "T33n1709_03c:0520b28": "沒，諸有情等十惡轉增長，劫輪迴無救護者，",
    "T33n1709_03c:0520b29": "誡諸王等令建立故。又誡凡聖任持守護，則",
    "T33n1709_03c:0520c01": "諸國境永無災難故。經等言，無不攝故。後五",
    "T33n1709_03c:0520c02": "等者，是正法、像法、末法時也。如《大乘同性經》",
    "T33n1709_03c:0520c03": "下卷云「如來顯現從兜率下，乃至住持一切",
    "T33n1709_03c:0520c04": "正法、一切像法、一切滅法，如是化事皆是應",
    "T33n1709_03c:0520c05": "身」也。又《善見論》云「初一千年，若諸弟子勤行",
    "T33n1709_03c:0520c06": "精進，得阿羅漢果。第二千年，得第三果。第三",
    "T33n1709_03c:0520c07": "千年，得第二果。第四千年，得於初果。從此已",
    "T33n1709_03c:0520c08": "後是我末法。」准論文，正法之時多得無學，",
    "T33n1709_03c:0520c09": "像法之時得前三果，末法之時不得道果。又",
    "T33n1709_03c:0520c10": "如《別記》，正法一千年、像法一千年、末法一萬",
    "T33n1709_03c:0520c11": "年。此三別者，有教有行有得果證，名為正法；",
    "T33n1709_03c:0520c12": "有教有行而無果證，名為像法；唯有其教無",
    "T33n1709_03c:0520c13": "行無證，名為末法。然《法花》、《金剛》俱言五百，此",
    "T33n1709_03c:0520c14": "言五十，其意者何？如《記法住經》以百分配也，",
    "T33n1709_03c:0520c15": "取後五十舉其衰位。如人百齡，以後五十漸",
    "T33n1709_03c:0520c16": "就衰退以喻法也。由前好世弘建非難，後惡",
    "T33n1709_03c:0520c17": "時故皆囑矣。又如《婆沙》，一切有宗說正法五",
    "T33n1709_03c:0520c18": "百年，雖說八敬，由不行故。大眾部說正法千",
    "T33n1709_03c:0520c19": "年，非全不行，亦有行故。雖有二文，多依後說。",
    "T33n1709_03c:0520c20": "又《法住記》云「十六阿羅漢各將無量眷屬，於",
    "T33n1709_03c:0520c21": "人壽漸增至七萬歲時，已本願力用其七寶",
    "T33n1709_03c:0520c22": "為佛造窣堵波，釋迦舍利自然流入塔中。後",
    "T33n1709_03c:0520c23": "佛舍利塔總陷入地，至金剛際時，諸羅漢化",
    "T33n1709_03c:0520c24": "火燒身入般涅槃。次有七俱胝獨覺出世，化",
    "T33n1709_03c:0520c25": "諸眾生。至人壽漸增減八萬歲時，一時各般",
    "T33n1709_03c:0520c26": "無餘涅槃。次後彌勒佛出世也。」又《蓮花面經》，",
    "T33n1709_03c:0520c27": "最後佛法滅盡時，如來舍利陷入龍宮，龍宮",
    "T33n1709_03c:0520c28": "法滅陷入金剛際。次後七日七夜天地大黑，",
    "T33n1709_03c:0520c29": "有外道空中聲言：「沙門瞿曇法今滅盡。我等",
    "T33n1709_03c:0521a01": "當得教化一切法界眾生。」發此語已，現身陷",
    "T33n1709_03c:0521a02": "入阿鼻地獄。次後彌勒佛出世也。無佛法僧",
    "T33n1709_03c:0521a03": "者，如河少水亦得稱無，故就前三以經付囑。",
    "T33n1709_03c:0521a04": "若全無者，何所付焉？從此第二宣說修行。",
    "T33n1709_03c:0521a05": "經：「今我四部諸弟子等，受持讀誦解其義理，",
    "T33n1709_03c:0521a06": "廣為眾生宣說法要，令其修習出離生死。」解",
    "T33n1709_03c:0521a07": "曰：言四部者，出家在家各二如上。言出離者，",
    "T33n1709_03c:0521a08": "三乘修習皆出生死。從此第二廣明諸誡。於",
    "T33n1709_03c:0521a09": "中分三：初廣明諸誡、次諸王敬承、後大眾傷",
    "T33n1709_03c:0521a10": "歎。初明諸誡，文分為七：第一自恃破滅誡。文",
    "T33n1709_03c:0521a11": "復分三：且初第一標建立人。",
    "T33n1709_03c:0521a12": "經：「大王！後五濁世，一切國王、王子大臣，自恃高",
    "T33n1709_03c:0521a13": "貴，破滅吾教。」解曰：言五濁者，依《俱舍論》第",
    "T33n1709_03c:0521a14": "十二云，所謂命濁、劫濁、煩惱濁、見濁、眾生濁",
    "T33n1709_03c:0521a15": "也。所言濁者，如《俱舍》云「劫滅將末，壽等鄙下，",
    "T33n1709_03c:0521a16": "猶如滓穢，說為濁故。」《正理》三十二云「極鄙下",
    "T33n1709_03c:0521a17": "故、應棄捨故、如滓穢故，故名濁也。」總言五者，",
    "T33n1709_03c:0521a18": "帶數釋也。釋別名者，如《瑜伽論》四十四云「一",
    "T33n1709_03c:0521a19": "者命濁，如於今時壽短促故。二者劫濁，漸次",
    "T33n1709_03c:0521a20": "趣入三災中劫，損資具故。三煩惱濁，有情多",
    "T33n1709_03c:0521a21": "分習近非法，貪嗔癡等所擾惱故。四者見濁，",
    "T33n1709_03c:0521a22": "有情多分壞滅正法，虛妄推求五見增故。五",
    "T33n1709_03c:0521a23": "有情濁，有情多分不識父母、不見怖畏，諸惡增",
    "T33n1709_03c:0521a24": "故。」此次第者，壽及資具鈍利作業，果緣因等",
    "T33n1709_03c:0521a25": "依苦集故。成有處說，利鈍作業感內外果，依",
    "T33n1709_03c:0521a26": "治斷故。出五體者，壽依命根，依識為性。劫濁",
    "T33n1709_03c:0521a27": "有情以蘊為性。煩惱與見，心所為性。一種四",
    "T33n1709_03c:0521a28": "現，五蘊為體。立所以者，如《正理》云「豈不壽、劫、",
    "T33n1709_03c:0521a29": "有情三濁互不相離，見濁即用煩惱為體。五",
    "T33n1709_03c:0521b01": "應不成，理實應然，但為次第顯五衰損極增",
    "T33n1709_03c:0521b02": "盛故。何等為五？一壽衰損，時極短故。二資",
    "T33n1709_03c:0521b03": "具衰損，少光澤故。三善品衰損，欣惡行故。四",
    "T33n1709_03c:0521b04": "寂靜衰損，展轉相違成諠諍故。五自體衰損，",
    "T33n1709_03c:0521b05": "非出世間功德器故。」又《俱舍》云「由前二濁，壽",
    "T33n1709_03c:0521b06": "命資具極衰損故。由次二濁，善品衰損，樂自",
    "T33n1709_03c:0521b07": "苦故，或損在家出家善故。由後一濁，衰損自",
    "T33n1709_03c:0521b08": "身，身量色力念智勤勇及無病故。」此對治者，",
    "T33n1709_03c:0521b09": "由三善根起諸正見，修十善行果勝妙故，如",
    "T33n1709_03c:0521b10": "常分別。一切國王者，贍部洲中一切國王也。",
    "T33n1709_03c:0521b11": "王子大臣者，如文悉也。謂此三人力用自在，",
    "T33n1709_03c:0521b12": "遙承付囑建立正法而不建立，自恃恃高貴",
    "T33n1709_03c:0521b13": "乃破滅矣。從此第二明其非法。",
    "T33n1709_03c:0521b14": "經：「明作制法，制我弟子比丘比丘尼不聽出家",
    "T33n1709_03c:0521b15": "修行正道，亦復不聽造佛塔像。白衣高座比丘",
    "T33n1709_03c:0521b16": "地立，與兵奴法等無有異。」解曰：制我弟",
    "T33n1709_03c:0521b17": "子者，不令出家也。修行正道者，頭陀等也。造",
    "T33n1709_03c:0521b18": "佛塔像者，制造佛像、制造塔像也。白衣高座",
    "T33n1709_03c:0521b19": "者，在家出家高下座立。此二非法，如喻悉也。",
    "T33n1709_03c:0521b20": "從此第三結明不久。",
    "T33n1709_03c:0521b21": "經：「當知爾時法滅不久。」解曰：由初一故，傳",
    "T33n1709_03c:0521b22": "者全無。由後五故，有而不久。從此第二國土",
    "T33n1709_03c:0521b23": "破滅誡。文分為三：且初第一標能制人。",
    "T33n1709_03c:0521b24": "經：「大王！破國因緣皆汝自作，恃己威力制四部",
    "T33n1709_03c:0521b25": "眾不聽修福。」解曰：制修三學習戒定慧，制",
    "T33n1709_03c:0521b26": "修供養真福業事。從此第二明其非法。",
    "T33n1709_03c:0521b27": "經：「諸惡比丘受別請法，知識比丘共為一心，",
    "T33n1709_03c:0521b28": "互相親善齊會求福，是外道法，都非我教。百",
    "T33n1709_03c:0521b29": "姓疾疫，無量苦難。」解曰：別請、用掌，毀如外",
    "T33n1709_03c:0521c01": "道。由出家眾不善守護，作此非法亂正因故，",
    "T33n1709_03c:0521c02": "制修福業為不善因，惡鬼惡龍作諸苦難。從",
    "T33n1709_03c:0521c03": "此第三結明破滅。",
    "T33n1709_03c:0521c04": "經：「當知爾時國土破滅。」解曰：如文悉矣。從",
    "T33n1709_03c:0521c05": "此第三法滅不久誡。文分為三：且初第一標",
    "T33n1709_03c:0521c06": "能作人。",
    "T33n1709_03c:0521c07": "經：「大王！法末世時，國王大臣、四部弟子各作非",
    "T33n1709_03c:0521c08": "法。」解曰：此總標也。從此第二明其非法。",
    "T33n1709_03c:0521c09": "經：「撗與佛教作諸過咎，非法非律繫縛比丘，",
    "T33n1709_03c:0521c10": "如彼獄囚。」解曰：依德有德，如教修行，橫為",
    "T33n1709_03c:0521c11": "遏咎、非法拘擯，如獄囚故。從此第三結明",
    "T33n1709_03c:0521c12": "不久。",
    "T33n1709_03c:0521c13": "經：「當知爾時法滅不久。」解曰：結也。從此第",
    "T33n1709_03c:0521c14": "四隨因感果。於中分三：初標自毀人、次非法",
    "T33n1709_03c:0521c15": "獲報、後舉喻釋成。初中復二：且初第一標自",
    "T33n1709_03c:0521c16": "毀人。",
    "T33n1709_03c:0521c17": "經：「大王！我滅度後，四部弟子、一切國王王子百",
    "T33n1709_03c:0521c18": "官乃是住持護三寶者，而自破滅。」解曰：四",
    "T33n1709_03c:0521c19": "部弟子者，住持眾也。國王百官者，立護眾也。",
    "T33n1709_03c:0521c20": "教依此二得住世間，不持不護即破滅故。從",
    "T33n1709_03c:0521c21": "此第二舉喻彰過。",
    "T33n1709_03c:0521c22": "經：「如師子身中虫，自食師子肉，非外道也。」解",
    "T33n1709_03c:0521c23": "曰：如師子身中虫者，如《蓮花面經》佛告阿難：",
    "T33n1709_03c:0521c24": "「譬如師子若命終者，若水若陸所有眾生不",
    "T33n1709_03c:0521c25": "敢噉食。唯師子身自生諸虫，還自噉食師子",
    "T33n1709_03c:0521c26": "之肉。阿難！我之佛法非餘能壞，是我法中諸",
    "T33n1709_03c:0521c27": "惡比丘自毀壞故。」如彼經中但喻出家，今此",
    "T33n1709_03c:0521c28": "經中具明四眾不能行護，喻同彼故。從此第",
    "T33n1709_03c:0521c29": "二壞法獲報。於中分三：一順現報、二順生報、",
    "T33n1709_03c:0522a01": "三順後報。初中復二：且初第一明諸惡。",
    "T33n1709_03c:0522a02": "經：「壞我法者得大過咎，正法衰薄，民無正行，諸",
    "T33n1709_03c:0522a03": "惡漸增，其壽日減，無復孝子，六親不和，天龍不",
    "T33n1709_03c:0522a04": "祐。」解曰：壞我法等者，兩句標也。正法衰薄",
    "T33n1709_03c:0522a05": "等者，明邪行也。諸惡漸增等者，惡行漸增壽",
    "T33n1709_03c:0522a06": "命短促也。無復孝子等者，家無孝子六親不",
    "T33n1709_03c:0522a07": "和也。天龍不祐者，八部天龍捨而去矣。此第",
    "T33n1709_03c:0522a08": "二明災怪起。",
    "T33n1709_03c:0522a09": "經：「惡鬼惡龍日來侵害，災怪相繼為禍縱橫。」",
    "T33n1709_03c:0522a10": "解曰：惡鬼惡龍者，惡鬼疾疫、惡龍旱澇風雨",
    "T33n1709_03c:0522a11": "不時也。災怪相繼者，眾難競起也。言從橫",
    "T33n1709_03c:0522a12": "者，南北為從、東西為橫，明其四方有災難矣。",
    "T33n1709_03c:0522a13": "從此第二明順生報。",
    "T33n1709_03c:0522a14": "經：「當墮地獄、傍生、餓鬼。」解曰：當墮等者，作",
    "T33n1709_03c:0522a15": "不善業有上中下，於三惡趣受異熟果。從此",
    "T33n1709_03c:0522a16": "第三明順後報。",
    "T33n1709_03c:0522a17": "經：「若得為人，貧窮下賤、諸根不具。」解曰：明",
    "T33n1709_03c:0522a18": "後報也。從此第三舉喻釋成。",
    "T33n1709_03c:0522a19": "經：「如影隨形、如響應聲，如人夜書，火滅字存。",
    "T33n1709_03c:0522a20": "毀法果報亦復如是。」解曰：如影隨形者，影",
    "T33n1709_03c:0522a21": "與身俱，喻順現也。如響應聲，聲滅響應，喻",
    "T33n1709_03c:0522a22": "順生也。如人夜書火滅字存者，火喻作業，字",
    "T33n1709_03c:0522a23": "喻熏習。火字二現，喻一現種，舉己見邊顯不",
    "T33n1709_03c:0522a24": "見故。火業雖滅，字種不亡，招順後報近遠必",
    "T33n1709_03c:0522a25": "熟。又現等有幾、何業定招？染善勝因，如常分",
    "T33n1709_03c:0522a26": "別。從此第五佛法不久誡。文分為三：且初第",
    "T33n1709_03c:0522a27": "一標制法人。",
    "T33n1709_03c:0522a28": "經：「大王！未來世中一切國王、王子大臣。」解",
    "T33n1709_03c:0522a29": "曰：設法人也。從此第二明其非法。",
    "T33n1709_03c:0522b01": "經：「與我弟子橫立記籍，設官典主大小僧統，",
    "T33n1709_03c:0522b02": "非理役使。」解曰：西國出家者不立記籍亦",
    "T33n1709_03c:0522b03": "無主典，僧中統攝悉皆無矣。非理役使者，同",
    "T33n1709_03c:0522b04": "俗策役也。從此第三結法不久。",
    "T33n1709_03c:0522b05": "經：「當知爾時佛法不久。」解曰：如文悉也。從",
    "T33n1709_03c:0522b06": "此第六受邪撗制誡。文分為三：且初第一標",
    "T33n1709_03c:0522b07": "依法人。",
    "T33n1709_03c:0522b08": "經：「大王！未來世中，一切國王、四部弟子，當依十",
    "T33n1709_03c:0522b09": "方一切諸佛常所行道建立流通。」解曰：建",
    "T33n1709_03c:0522b10": "立三學，即常道故。從此第二明其非法。文復",
    "T33n1709_03c:0522b11": "分二：且初第一明起非法。",
    "T33n1709_03c:0522b12": "經：「而惡比丘為求名利，不依我法，於國王前自",
    "T33n1709_03c:0522b13": "說過患，作破法緣。」解曰：不依我法者，三學",
    "T33n1709_03c:0522b14": "之外盡非佛法。附近破法，以事應知。從此第",
    "T33n1709_03c:0522b15": "二明橫制法。",
    "T33n1709_03c:0522b16": "經：「其王不別，信受此語，撗立制法，不依佛戒。」",
    "T33n1709_03c:0522b17": "解曰：諸部律說隨佛所制，當如法行。佛所不",
    "T33n1709_03c:0522b18": "制不應橫制，制即非矣。從此第三結明不久。",
    "T33n1709_03c:0522b19": "經：「當知爾時法滅不久。」解曰：如文悉也。從",
    "T33n1709_03c:0522b20": "此第七自作破國誡。文分為三：且初第一標",
    "T33n1709_03c:0522b21": "自作人。",
    "T33n1709_03c:0522b22": "經：「大王！未來世中，國王大臣、四部弟子。」解",
    "T33n1709_03c:0522b23": "曰：標其人也。從此第二明其非法。",
    "T33n1709_03c:0522b24": "經：「自作破法破國因緣，身自受之，非佛法咎，天",
    "T33n1709_03c:0522b25": "龍捨去，吾濁轉增。」解曰：自作破法者，謂四",
    "T33n1709_03c:0522b26": "部眾不能依教如法修行也。破國因緣者，國",
    "T33n1709_03c:0522b27": "王大臣自不持正建立正法也。此二相資，正",
    "T33n1709_03c:0522b28": "法隱沒，天龍不護，五濁增故。從此第二結過",
    "T33n1709_03c:0522b29": "無盡。",
    "T33n1709_03c:0522c01": "經：「若具說者，窮劫不盡。」解曰：近結此文濁",
    "T33n1709_03c:0522c02": "惡無盡，遠結上六種類無盡也。從此第二諸",
    "T33n1709_03c:0522c03": "王敬承。於中分二：且初第一諸王悲慟。",
    "T33n1709_03c:0522c04": "經：爾時十六大國王聞說未來如是諸誡，悲啼",
    "T33n1709_03c:0522c05": "號泣聲動三千，天地昏闇光明不現。解曰：",
    "T33n1709_03c:0522c06": "諸王悲泣震動大千，日月不現，即昏闇也。從",
    "T33n1709_03c:0522c07": "此第二依教敬承。",
    "T33n1709_03c:0522c08": "經：時諸王等各各至心受持佛語，不制四部出",
    "T33n1709_03c:0522c09": "家學道，當如佛教。解曰：如文悉矣。從此第",
    "T33n1709_03c:0522c10": "三大眾傷歎。",
    "T33n1709_03c:0522c11": "經：爾時恒河沙等無量大眾皆共歎言：「當爾之",
    "T33n1709_03c:0522c12": "時，世間空虛，是無佛世。」解曰：傷歎惡時，正",
    "T33n1709_03c:0522c13": "慧失滅、住持教沒，即無佛故。從此第三問名",
    "T33n1709_03c:0522c14": "奉行。於中分二：初問經名、後明奉行。初中復",
    "T33n1709_03c:0522c15": "五：且初第二仁王發問。",
    "T33n1709_03c:0522c16": "經：爾時波斯匿王白佛言：「世尊！當何名此經？",
    "T33n1709_03c:0522c17": "我等云何奉持？」解曰：問名奉持也。從此第",
    "T33n1709_03c:0522c18": "二世尊為答。",
    "T33n1709_03c:0522c19": "經：佛告大王：「此經名為仁王護國般若波羅蜜",
    "T33n1709_03c:0522c20": "多；亦得名為甘露法藥，若有服行能愈諸疾。」",
    "T33n1709_03c:0522c21": "解曰：此經名者，初即仁王請問，從請主以標",
    "T33n1709_03c:0522c22": "名。次即依德，彰能愈生死之疾。深累尚遣，況",
    "T33n1709_03c:0522c23": "淺近災咎而不滅者乎？從此第三明經功德。",
    "T33n1709_03c:0522c24": "經：「大王！般若波羅蜜多所有功德，猶如虛空不",
    "T33n1709_03c:0522c25": "可測量。」解曰：隨諸句義，如空不測。從此第",
    "T33n1709_03c:0522c26": "四能護王臣。",
    "T33n1709_03c:0522c27": "經：「若有受持讀誦之者，所獲功德能護仁王及",
    "T33n1709_03c:0522c28": "諸眾生。」解曰：經力深妙，隨讀護持，大悲威",
    "T33n1709_03c:0522c29": "光等無高下。從此第五喻顯受持。",
    "T33n1709_03c:0523a01": "經：「猶如垣牆亦如滅壁。是故汝等應當受持。」",
    "T33n1709_03c:0523a02": "解曰：護家護國，二喻受持。從此第二大眾奉",
    "T33n1709_03c:0523a03": "持。",
    "T33n1709_03c:0523a04": "經：佛說是經已，彌勒、師子吼等無量菩薩摩訶",
    "T33n1709_03c:0523a05": "薩，舍利弗、須菩提等無量聲聞，欲界無量天人，",
    "T33n1709_03c:0523a06": "比丘、比丘尼、優婆塞、優婆夷，阿修羅等一切大",
    "T33n1709_03c:0523a07": "眾，聞佛所說，皆大歡喜，信受奉行。解曰：大",
    "T33n1709_03c:0523a08": "眾聞法，喜躍奉行也。良賁嗟居像季，聖不親",
    "T33n1709_03c:0523a09": "覩，虛陶玄運悲捧餘輝。舊疏傳經久盈區宇，",
    "T33n1709_03c:0523a10": "今屬巨唐御曆四海光臨，再譯斯經，詔令",
    "T33n1709_03c:0523a11": "贊述。良賁僧中至下，豈敢筌蹄，但以經發綸",
    "T33n1709_03c:0523a12": "行微螢助日，詢諸舊轍夕惕臨深，詞旨疎蕪",
    "T33n1709_03c:0523a13": "尤增慚懼。請夫宗匠詳而正焉。",
    "T33n1709_03c:0523a14": "採集經論諸要旨，　　附贊般若妙難思，",
    "T33n1709_03c:0523a15": "以斯片善施群生，　　願共速登無上覺。",
    "T33n1709_03c:0523a16": "仁王經疏卷下三終",
    "T33n1709_03c:0523a17": "法師智炬高明、詞峯逈秀，親憑梵夾弘闡微",
    "T33n1709_03c:0523a18": "言，幽賾真宗、演成章疏，開如來之祕藏、示群有",
    "T33n1709_03c:0523a19": "之迷津，貫玉聯珠、鉤深致遠，再三披閱，頗謂精",
    "T33n1709_03c:0523a20": "詳，傳之招提永為法寶也。",
    "T33n1709_03c:0523a21": "沙門良賁言：伏奉今年二月十一日恩命，令",
    "T33n1709_03c:0523a22": "在內於南桃園修撰新譯仁王般若經疏。微僧",
    "T33n1709_03c:0523a23": "寡學，懼不稱　旨，洗心𣺫慮扣寂求音，發明起",
    "T33n1709_03c:0523a24": "自於天言、加被仰憑於　佛力，咸約經論演暢",
    "T33n1709_03c:0523a25": "真乘，亦猶集群玉於崑山、納大川於溟海，火生",
    "T33n1709_03c:0523a26": "於木與七耀而俱明、識轉於智體一相而等照，",
    "T33n1709_03c:0523a27": "成道者法也、載法者經也、釋經者疏也，廣度群",
    "T33n1709_03c:0523a28": "有同於大通。是菩提心，如　陛下意，謹以今月",
    "T33n1709_03c:0523a29": "八日繕寫畢功，文過萬言、部有三卷，施行竊慚",
    "T33n1709_03c:0523b01": "於愚見、裁成異於　聖恩，并陀羅尼念誦軌儀",
    "T33n1709_03c:0523b02": "一卷，承明殿講密嚴經對　御記一卷，今並同",
    "T33n1709_03c:0523b03": "進。輕塵　玄鑒，祇畏無任。謹奉表陳進以聞。",
    "T33n1709_03c:0523b04": "沙門良賁誠歡誠懼謹言。",
    "T33n1709_03c:0523b05": "　　永泰二年十一月八日奉",
    "T33n1709_03c:0523b06": "　　　　　　　詔內修疏沙門良賁上表"
}