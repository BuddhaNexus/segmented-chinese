{
    "T36n1739_017:0830a05": "新華嚴經論卷第十七",
    "T36n1739_017:0830a07": "長者李通玄撰",
    "T36n1739_017:0830a08": "第二菩薩名一切慧世界名波頭摩華。佛號",
    "T36n1739_017:0830a09": "無盡月。於此義中義分為五。一釋菩薩名。二",
    "T36n1739_017:0830a10": "釋世界名。三釋隨位進修佛果之號。四釋其",
    "T36n1739_017:0830a11": "座體。五定其所來方面。一釋菩薩名者所以",
    "T36n1739_017:0830a12": "名一切慧。以隨位進修中達一切法無體無",
    "T36n1739_017:0830a13": "性非迷執故。此當第二治地住。修戒波羅蜜",
    "T36n1739_017:0830a14": "中十波羅蜜。以一切法無體無性非染非淨。",
    "T36n1739_017:0830a15": "以為戒體故。如此十住位淨行品是。其戒體。",
    "T36n1739_017:0830a16": "二釋世界名者。所以世界名波頭摩華。此云",
    "T36n1739_017:0830a17": "赤蓮華也。為表戒相無染處世赫奕開敷莊",
    "T36n1739_017:0830a18": "嚴萬行感果可觀義也。三釋隨位進修佛果",
    "T36n1739_017:0830a19": "之號者。佛號無盡月。為菩薩名一切慧。佛果",
    "T36n1739_017:0830a20": "還號無盡月。明因果相似故。即明一切慧是",
    "T36n1739_017:0830a21": "修行得一切佛智慧之人世界是所修之法佛",
    "T36n1739_017:0830a22": "果是治地住中所得之果。明能清涼一切煩",
    "T36n1739_017:0830a23": "惱故。四座體如前已釋。五定其所來方面者。",
    "T36n1739_017:0830a24": "是南方之眾也。為表南方是离位。是虛無義。",
    "T36n1739_017:0830a25": "是文章義。是赤色赫奕義。如日正南照萬像",
    "T36n1739_017:0830a26": "面圓明義。是故菩薩名一切慧。世界名赤蓮",
    "T36n1739_017:0830a27": "華。佛號無盡月。此是善財童子見海雲比丘。",
    "T36n1739_017:0830a28": "見佛說普眼經。以義思之。自當明矣。",
    "T36n1739_017:0830a29": "第三勝慧菩薩義分為四。一明菩薩名。二明",
    "T36n1739_017:0830b01": "所居國土。三明隨位佛果之號。四明從所來",
    "T36n1739_017:0830b02": "方。一明菩薩名者。所以名勝慧。為明隨位進",
    "T36n1739_017:0830b03": "修更明淨故。不移一法。勝前位故。二明世界",
    "T36n1739_017:0830b04": "名者。所以名寶華世界。此明忍波羅蜜以得",
    "T36n1739_017:0830b05": "一切諸佛之智慧以道體而能行忍行。華者行",
    "T36n1739_017:0830b06": "也。明以忍行莊嚴智慧法身。三明佛果之號。",
    "T36n1739_017:0830b07": "所以佛號不動月者。以得理成行達心境而無",
    "T36n1739_017:0830b08": "可動故。明能堪忍也。月者清涼義。四明從",
    "T36n1739_017:0830b09": "所來方者。是西方之眾。以西方為秋為殺。為",
    "T36n1739_017:0830b10": "苦諦。以慈悲位在中。如十迴向中善財見觀",
    "T36n1739_017:0830b11": "音在金剛山之西。為明金為殺位以表眾苦之",
    "T36n1739_017:0830b12": "處以修其慈忍。以是義故。菩薩名勝慧。世界",
    "T36n1739_017:0830b13": "名寶華。佛號不動月總明得法成忍之力用勝",
    "T36n1739_017:0830b14": "故。此是寶華義。此是修行住對治法也。此是",
    "T36n1739_017:0830b15": "善財見善住比丘得無礙法門。以能忍故。",
    "T36n1739_017:0830b16": "第四菩薩名功德慧。於此義中分之為四。一",
    "T36n1739_017:0830b17": "明菩薩名。二明世界名。三明佛果之號。四",
    "T36n1739_017:0830b18": "明從所來方。一明菩薩名者。云何名功德慧。",
    "T36n1739_017:0830b19": "此位修精進波羅蜜。勤行利物廣。益眾生",
    "T36n1739_017:0830b20": "故。招多功德。以立其名。二明世界名者。所",
    "T36n1739_017:0830b21": "以名優鉢羅華。此云青蓮華。諸色蓮華此華",
    "T36n1739_017:0830b22": "最勝。為明諸行之中精進最勝故。以此華",
    "T36n1739_017:0830b23": "為所居法體故。一切萬行以此為功。三明佛",
    "T36n1739_017:0830b24": "果之號。所以名為風月者。為明精進波羅蜜",
    "T36n1739_017:0830b25": "離慢無懈一念成佛速疾如風。又明精勤觀",
    "T36n1739_017:0830b26": "照定慧如風。能消染淨無明塵垢。香臭悉吹",
    "T36n1739_017:0830b27": "如風。能清淨故。四明所從來方者。是北方之",
    "T36n1739_017:0830b28": "眾。北方者是坎位。是黑是愚。是世間嶮盜之",
    "T36n1739_017:0830b29": "義。又為師為君之位。以是義故。以精進波羅",
    "T36n1739_017:0830c01": "蜜勤修利益之行。破迷離闇速令成佛。是故",
    "T36n1739_017:0830c02": "菩薩號功德慧。世界名青蓮華。佛果號之為",
    "T36n1739_017:0830c03": "風月也。以風能淨諸垢故。此已上生貴住中",
    "T36n1739_017:0830c04": "對治法門故。此當善財第四善知識彌伽長",
    "T36n1739_017:0830c05": "者說輪字法門。了俗諦法而令愚黑者得出",
    "T36n1739_017:0830c06": "世樂故。",
    "T36n1739_017:0830c07": "第五菩薩名精進慧。於此義中四義如前。一",
    "T36n1739_017:0830c08": "所以名精進慧者。明此位是具足方便住精",
    "T36n1739_017:0830c09": "進勤修習方便定門。以彰深智慧故。以立其",
    "T36n1739_017:0830c10": "名。有一行之中具無量行故。於定位起精進",
    "T36n1739_017:0830c11": "之名。精進之上起功德之名。以明諸行參用",
    "T36n1739_017:0830c12": "一行具無量行故。二世界名金剛華者。以法",
    "T36n1739_017:0830c13": "性為禪體起妙慧簡擇正邪。無不壞是金剛",
    "T36n1739_017:0830c14": "義故。華者行也。以明定慧能簡擇之妙用故。",
    "T36n1739_017:0830c15": "三佛果名水月者。為定體能淨能清涼能現",
    "T36n1739_017:0830c16": "萬像如水故。四明所從來方者。是東北方之",
    "T36n1739_017:0830c17": "眾。東北方者是艮位也。為山為石。為門闕。為",
    "T36n1739_017:0830c18": "童蒙。為初明。為高顯。為寂靜。為止。以明定",
    "T36n1739_017:0830c19": "體遍與諸位諸行修進啟蒙發明清涼惑熱進",
    "T36n1739_017:0830c20": "修始終之本末故為艮。為歲始年終之本末",
    "T36n1739_017:0830c21": "故。為初明。為止。菩薩名精進慧。世界名金剛",
    "T36n1739_017:0830c22": "華。佛號為水月。此是善財第五善知識解脫",
    "T36n1739_017:0830c23": "長者主禪門。於其身中現十佛剎微塵數佛",
    "T36n1739_017:0830c24": "國土。總在身中。十方各十佛剎微塵數佛國",
    "T36n1739_017:0830c25": "土。總在身中。明禪體用遍故。",
    "T36n1739_017:0830c26": "第六善慧菩薩。四義如前。一明菩薩名者。明",
    "T36n1739_017:0830c27": "此正心住修般若波羅蜜智慧門故。菩薩名",
    "T36n1739_017:0830c28": "善慧。二妙香華世界者。以明妙用智慧之香",
    "T36n1739_017:0830c29": "華開敷自他佛果。明智慧說教是香華義故。",
    "T36n1739_017:0831a01": "三佛號解脫月者。明妙慧分別心境解脫故。",
    "T36n1739_017:0831a02": "四明所從來方者。此是東南方之眾。東南方",
    "T36n1739_017:0831a03": "是巽位。巽為風教。為言說。以像此位以智慧",
    "T36n1739_017:0831a04": "善說妙法教化眾生令解脫故。是故菩薩名",
    "T36n1739_017:0831a05": "善慧。世界名妙香華。佛號解脫月。此當善財",
    "T36n1739_017:0831a06": "第六海幢比丘。身心寂然離出入息。身出化",
    "T36n1739_017:0831a07": "身遍法界故。明寂用自在得寂滅神通。",
    "T36n1739_017:0831a08": "第七菩薩名智慧。四義如前。一明菩薩名智",
    "T36n1739_017:0831a09": "慧者。此第七不退住是成大慈悲門。以智慧",
    "T36n1739_017:0831a10": "成滿方能隨俗善入生死。以此為名。二世界",
    "T36n1739_017:0831a11": "名悅意華者。以有智慧在於生死隨順六道",
    "T36n1739_017:0831a12": "同事利生知根悅俗皆令得入法悅無憂故。",
    "T36n1739_017:0831a13": "名悅意華。三佛號無上月者。明諸行之中慈",
    "T36n1739_017:0831a14": "悲為首。為濟利眾生為最勝故。故號之名無",
    "T36n1739_017:0831a15": "上月。四所從來方者。西南方也。是坤位。為信",
    "T36n1739_017:0831a16": "順。為母為地為眾。明方便波羅蜜以大悲為",
    "T36n1739_017:0831a17": "母。入於一切眾生生死之地。同一切眾生之",
    "T36n1739_017:0831a18": "利而教化之令信順入正法故。是故菩薩名",
    "T36n1739_017:0831a19": "智慧。世界名悅意華。佛號為無上月。此當善",
    "T36n1739_017:0831a20": "財第七善知識休舍優婆夷。此云滿願。以大",
    "T36n1739_017:0831a21": "慈悲行滿眾生願故。像此方西南為母義。表",
    "T36n1739_017:0831a22": "悲位故。",
    "T36n1739_017:0831a23": "第八真實慧菩薩。四義如前。一明菩薩名者。",
    "T36n1739_017:0831a24": "以此第八童真住中行願波羅蜜以真實智慧",
    "T36n1739_017:0831a25": "不謬誤眾生故。二明世界名者。世界名阿盧",
    "T36n1739_017:0831a26": "那華。此云紅蓮華。此華赤白分明。是其紅色",
    "T36n1739_017:0831a27": "為此位。是第八住智增位。明以大智隨願行",
    "T36n1739_017:0831a28": "悲令智悲圓滿如紅蓮華赤白分明。白表智",
    "T36n1739_017:0831a29": "赤表悲故。世界名紅蓮華。表隨真智處生死",
    "T36n1739_017:0831b01": "而無染。如蓮華處水赤白開敷而可觀故。三",
    "T36n1739_017:0831b02": "明佛號星宿月者。為此位真智朗明知根器",
    "T36n1739_017:0831b03": "而了差別故。佛號為星宿月。表了眾生差別",
    "T36n1739_017:0831b04": "根性分明也。四明所從來方者。是西北方為",
    "T36n1739_017:0831b05": "乾為父。為堅剛。為天為圓。白淨能現眾色。咸",
    "T36n1739_017:0831b06": "處其中。以是義故。菩薩名真實慧。世界名紅",
    "T36n1739_017:0831b07": "蓮華。佛號星宿月。總明大智圓明能現眾生",
    "T36n1739_017:0831b08": "根器差別如天現像品物分明。此當善財第",
    "T36n1739_017:0831b09": "八善知識仙人毘目瞿沙。此云出聲可畏。明",
    "T36n1739_017:0831b10": "真智圓明出語眾邪可畏。仙人者。為表此位",
    "T36n1739_017:0831b11": "智增無染故。又表得智同邪見故。",
    "T36n1739_017:0831b12": "第九無上慧菩薩。四義如前。一明菩薩名",
    "T36n1739_017:0831b13": "者。以此位是力波羅蜜法王子住處善說法",
    "T36n1739_017:0831b14": "故。名無上慧。二明世界名者。所以世界名那",
    "T36n1739_017:0831b15": "羅陀華。那羅者此云人也。陀云為持。為此華",
    "T36n1739_017:0831b16": "香潔殊妙人持帶佩。表此位菩薩以善說妙",
    "T36n1739_017:0831b17": "法殊妙聞之者得戒定慧解脫解脫知見五分",
    "T36n1739_017:0831b18": "法身之香人皆持頌帶佩故。世界名那羅陀",
    "T36n1739_017:0831b19": "華。三明佛號清淨月者。為此位菩薩善說法",
    "T36n1739_017:0831b20": "故。為大法師能淨自他煩惱故。佛號清淨月。",
    "T36n1739_017:0831b21": "四所從來方者。是下方之眾。明下方是金剛",
    "T36n1739_017:0831b22": "是水是風輪能持世間故。表此位菩薩善說",
    "T36n1739_017:0831b23": "妙法能持世間軌度法則令人倣學。是故菩",
    "T36n1739_017:0831b24": "薩名無上慧。世界名那羅陀華。佛號清淨月。",
    "T36n1739_017:0831b25": "此位同善財見勝熱婆羅門。昇刀山入火聚。",
    "T36n1739_017:0831b26": "隨諸天人所來見者。皆得道而去。此明菩薩",
    "T36n1739_017:0831b27": "智滿同邪攝諸異道令入正見。",
    "T36n1739_017:0831b28": "第十堅固慧菩薩。四義如前。一明所以菩薩",
    "T36n1739_017:0831b29": "名堅固慧者。以此位是灌頂住行智波羅蜜。",
    "T36n1739_017:0831c01": "能堅固利益一切眾生。以為其名。二世界名",
    "T36n1739_017:0831c02": "虛空華者。以智慧日照明世間及出世間總",
    "T36n1739_017:0831c03": "無依住。以此為名。三明所以佛號明了月者。",
    "T36n1739_017:0831c04": "以此位大智圓明普照世間無不明了。以此",
    "T36n1739_017:0831c05": "為名。四所從來方者。是上方之眾。上方者為",
    "T36n1739_017:0831c06": "虛空。為日月星辰。表大智無依不依空有明",
    "T36n1739_017:0831c07": "鑒萬像如日月星辰。此位是善財童子見師",
    "T36n1739_017:0831c08": "子幢王女名慈行童女。師子幢王女者。明智",
    "T36n1739_017:0831c09": "悲圓滿。以此十住一終已生在佛家會融十",
    "T36n1739_017:0831c10": "法悲智一終圓滿也。以從初住創生佛家。修",
    "T36n1739_017:0831c11": "智行悲。即王女慈行。十地修悲已滿。於十一",
    "T36n1739_017:0831c12": "地初以悲行智。即佛母摩耶。幻生諸佛。是大",
    "T36n1739_017:0831c13": "智。母是大悲。廣意至文方悉明。如下十段頌",
    "T36n1739_017:0831c14": "文。隨文可知。一依如前科文釋過。已上菩薩",
    "T36n1739_017:0831c15": "名。世界名。十箇佛果。總是此十住之中隨位",
    "T36n1739_017:0831c16": "進修因果之號。約隨方而表法。約入法而成",
    "T36n1739_017:0831c17": "名。如上配之可知。",
    "T36n1739_017:0831c18": "十住品第十五",
    "T36n1739_017:0831c19": "將釋此品約作五門分別。一釋品名目。二釋",
    "T36n1739_017:0831c20": "品來意。三明品之宗趣。四都會斷惑次第。五",
    "T36n1739_017:0831c21": "隨文釋義。",
    "T36n1739_017:0831c22": "一釋品名目者。此品說十種住門名為十住",
    "T36n1739_017:0831c23": "品。",
    "T36n1739_017:0831c24": "二釋品來意者。為前品是偈讚勸修之門。此",
    "T36n1739_017:0831c25": "品明正舉修行十住之行。是故此品須來。十",
    "T36n1739_017:0831c26": "住者。生諸佛大智慧中住。入此住永不退還",
    "T36n1739_017:0831c27": "故。名之為住。",
    "T36n1739_017:0831c28": "三明品之宗趣者。明此品說十種住二十種",
    "T36n1739_017:0831c29": "進修因果為正宗。又住佛所住以為正宗。明",
    "T36n1739_017:0832a01": "此十住位中各有兩種因果。各各當住之中。",
    "T36n1739_017:0832a02": "初舉十法。是欣趣增上之緣。後舉十法。是當",
    "T36n1739_017:0832a03": "住之內修學之果。如文具明。",
    "T36n1739_017:0832a04": "四都會斷惑次第者。如初發心住治地住修",
    "T36n1739_017:0832a05": "行住。此三種住中。明總修出世間心破諸世",
    "T36n1739_017:0832a06": "間煩惱纏縛。其世間煩惱如善財所頌。根本",
    "T36n1739_017:0832a07": "煩惱有十。隨煩惱總有六。其十種根本煩惱",
    "T36n1739_017:0832a08": "者。一欲。二色。三無色。此是三界根本所縛",
    "T36n1739_017:0832a09": "處。四憍慢。五諸趣。六愛。七愚癡。八貪。九恚。",
    "T36n1739_017:0832a10": "十心魔王。為十。又隨煩惱總有六者。一諂。二",
    "T36n1739_017:0832a11": "誑。三疑惑。四慳。五嫉。六憍盈。善財頌曰。三",
    "T36n1739_017:0832a12": "有為城郭。憍慢為垣牆。諸趣為門戶。愛水為",
    "T36n1739_017:0832a13": "池塹。愚癡為闇覆。貪恚火熾然。魔王作君主",
    "T36n1739_017:0832a14": "童蒙依止住。貪愛為徽纏。諂誑為轡勒。疑惑",
    "T36n1739_017:0832a15": "蔽其眼。趣入諸邪道。慳嫉憍盈故。入於三惡",
    "T36n1739_017:0832a16": "道。此約內心所趣。不約身見邊見見取戒取",
    "T36n1739_017:0832a17": "邪見。內心成智。諸見自是解脫。以一乘教體",
    "T36n1739_017:0832a18": "但約悟無明而成大智用諸見而作自在。以",
    "T36n1739_017:0832a19": "此不論五見。如十信位。文殊師利問法首菩",
    "T36n1739_017:0832a20": "薩有十一種煩惱。云何為十一。一貪。二瞋。三",
    "T36n1739_017:0832a21": "愚癡。四慢。五覆。六忿。七恨。八嫉。九慳。十誑。",
    "T36n1739_017:0832a22": "十一諂。如般若經中五蘊十二緣等。如上煩",
    "T36n1739_017:0832a23": "惱以十住中初發心住治地住修行住此三",
    "T36n1739_017:0832a24": "住。一時頓成根本智慧。即如善財於妙峯山",
    "T36n1739_017:0832a25": "上見德雲比丘。得諸佛智慧光明門。即除已",
    "T36n1739_017:0832a26": "上世間諸煩惱障。以成佛智慧光明故。如善",
    "T36n1739_017:0832a27": "財妙峯山上信眼明淨智光照耀普觀境界離",
    "T36n1739_017:0832a28": "一切障。此是初發心住。第二海門國見海雲",
    "T36n1739_017:0832a29": "比丘。除心境迷真作十二緣生。障令無障。故",
    "T36n1739_017:0832b01": "即見海中有佛出現說普眼經。明見自他十",
    "T36n1739_017:0832b02": "二緣生成大智海。是佛義故心境。總是經故。",
    "T36n1739_017:0832b03": "明前得佛智慧觀十二緣生成大智海心境普",
    "T36n1739_017:0832b04": "周自在遍故。此是治地住。以十二緣生治令",
    "T36n1739_017:0832b05": "成如來智地故。第三海岸國見善住比丘。除",
    "T36n1739_017:0832b06": "心境不明淨障。得菩薩無礙解脫門。能見一",
    "T36n1739_017:0832b07": "切眾生根器業行死此生彼。悉皆明見。此是",
    "T36n1739_017:0832b08": "修行住。於此三種住中。明得出纏心自在故。",
    "T36n1739_017:0832b09": "總以十信心。自信一切三界分別無明是根",
    "T36n1739_017:0832b10": "本不動智佛。於初發心住中。以自在決定解",
    "T36n1739_017:0832b11": "力信眼清淨智光。照耀普觀境界。離一切障",
    "T36n1739_017:0832b12": "契會悟入十住初心。以隨位進修中安立五",
    "T36n1739_017:0832b13": "十箇佛果次第法門方便。皆不動智以為根",
    "T36n1739_017:0832b14": "本。已上初發心住治地住修行住。明得十住",
    "T36n1739_017:0832b15": "中出纏心勝。是故善財三善知識。皆是比",
    "T36n1739_017:0832b16": "丘。明離纏解脫。表此三住位中行相故。第",
    "T36n1739_017:0832b17": "四生貴住。明對治世間法則及生死煩闠不",
    "T36n1739_017:0832b18": "自在障令自在故。即如善財於市肆之上見",
    "T36n1739_017:0832b19": "彌伽長者說輪字經。即表生死市廛閙而常",
    "T36n1739_017:0832b20": "寂。於一一字猶如車輪。一多圓滿互體相",
    "T36n1739_017:0832b21": "成。又如帝釋寶網互為緣起。映徹重重。一",
    "T36n1739_017:0832b22": "字之中有無盡字句。為世間名句文身。引諸",
    "T36n1739_017:0832b23": "未學以成教軌。即俗士彌伽以成其行。為令",
    "T36n1739_017:0832b24": "得出世心。後須明世間靜亂緣起生死之性",
    "T36n1739_017:0832b25": "萬法無生無滅。及世間名字義理一切眾生",
    "T36n1739_017:0832b26": "語言互相成就。如古者伏義之類是也。第五",
    "T36n1739_017:0832b27": "具足方便住。對治真俗身邊二見。令大智境",
    "T36n1739_017:0832b28": "界不自在障故。如善財見解脫長者入三昧。",
    "T36n1739_017:0832b29": "名普攝一切佛剎無邊陀羅尼。十方各現十",
    "T36n1739_017:0832c01": "佛剎微塵數佛國土海。清淨莊嚴總在身中。",
    "T36n1739_017:0832c02": "即明一切眾生身總含無邊佛剎體相無礙。",
    "T36n1739_017:0832c03": "為明真俗色相皆如光影互相容故。無中邊",
    "T36n1739_017:0832c04": "故。欲令六十二見無邊諸見性解脫故。第六",
    "T36n1739_017:0832c05": "正心住。對治智慧寂用不自在障。即如善財",
    "T36n1739_017:0832c06": "見海幢比丘。於經行地側結跏趺坐。離出入",
    "T36n1739_017:0832c07": "息無別思覺。於其身上各隨身分。皆出化身",
    "T36n1739_017:0832c08": "如雲廣覆。周遍十方隨應所見。此明寂用無",
    "T36n1739_017:0832c09": "礙故。已上總明世間出世間和會皆解脫故。",
    "T36n1739_017:0832c10": "如是已後四波羅蜜。入俗行悲令自在故。第",
    "T36n1739_017:0832c11": "七不退住。治大慈大悲同行攝生不圓滿自在",
    "T36n1739_017:0832c12": "障。令圓滿故。即如善財於普莊嚴園見休捨",
    "T36n1739_017:0832c13": "優婆夷。謂善財言。我有八萬四千那由他同",
    "T36n1739_017:0832c14": "行眷屬。常居此園。明大悲位中行方便波羅",
    "T36n1739_017:0832c15": "蜜。同於八萬四千。不可說一切眾生煩惱。總",
    "T36n1739_017:0832c16": "共同事教化利益。經云。其餘眾生住此園者。",
    "T36n1739_017:0832c17": "亦皆普得不退轉位。明能行悲智行者悉同",
    "T36n1739_017:0832c18": "此也。第八童真住。對治處纏同事世間餘習",
    "T36n1739_017:0832c19": "智不清淨障。令清淨故。即如善財見毘目瞿",
    "T36n1739_017:0832c20": "沙仙人。表大智清潔無所染故。休捨優婆夷",
    "T36n1739_017:0832c21": "與仙人住處名同。俱是海潮處者。明此悲智",
    "T36n1739_017:0832c22": "一體染而不污。若隨悲修智。猶有習氣染境",
    "T36n1739_017:0832c23": "之心。即此第七第八兩位和會一終是也。若",
    "T36n1739_017:0832c24": "也隨智行慈無有染習。即師子幢王女慈行",
    "T36n1739_017:0832c25": "童女是。可以思之得見其意。第九法王子住。",
    "T36n1739_017:0832c26": "對治說法不自在障。令自在故。即如善財見",
    "T36n1739_017:0832c27": "勝熱婆羅門。以蹬刀山。入於火聚。行苦行",
    "T36n1739_017:0832c28": "時。隨天龍神人及非人來者無不獲益而已。",
    "T36n1739_017:0832c29": "十灌頂住。對治悲智不自在清淨障。令得清",
    "T36n1739_017:0833a01": "淨故。即如善財見師子幢王女慈行童女。王",
    "T36n1739_017:0833a02": "者智自在故。女者表隨悲同事無染習故。明",
    "T36n1739_017:0833a03": "智滿從悲處世間故。即同事而無習氣故。已",
    "T36n1739_017:0833a04": "上十種對治。皆一念心上初發心時一行之",
    "T36n1739_017:0833a05": "中一時之內無前後際。對治十種障法成一",
    "T36n1739_017:0833a06": "法心一智慧。一行之中十十無盡法門。皆以",
    "T36n1739_017:0833a07": "自心不動智佛為體。以法事之中。具此十種",
    "T36n1739_017:0833a08": "無盡法門同別一多自在故。以此十種對治",
    "T36n1739_017:0833a09": "一時令慣習自在故。不同三乘權教約劣解",
    "T36n1739_017:0833a10": "眾生存世間三世之性說佛果在三僧祇之外。",
    "T36n1739_017:0833a11": "以自心根本無明分別之種。便成不動智佛。",
    "T36n1739_017:0833a12": "以法界體用。以為信進悟入之門。從信及入",
    "T36n1739_017:0833a13": "位進修。乃至經十住十行十迴向十地十一",
    "T36n1739_017:0833a14": "地。總不離本不動智佛。不離一時一念一法",
    "T36n1739_017:0833a15": "一行上。而有無邊無量不可說不可說法界",
    "T36n1739_017:0833a16": "虛空界微塵數法門。何以故。為從法界及根",
    "T36n1739_017:0833a17": "本不動智上為信進悟入故。法合如然故。如",
    "T36n1739_017:0833a18": "龍女剎那成佛。善財一生以取佛果。法界無",
    "T36n1739_017:0833a19": "性。生為一生。非延促生故。為法界體無情",
    "T36n1739_017:0833a20": "量延促長短去來今故。請有信者。應如是知。",
    "T36n1739_017:0833a21": "如今成佛與過去未來一切諸佛一時成佛。",
    "T36n1739_017:0833a22": "以法界智體無別時故。如一渧之水入大海",
    "T36n1739_017:0833a23": "中便同大海無新舊水故。故去情方見。非",
    "T36n1739_017:0833a24": "識心知。如三乘中。十住菩薩。猶受三界分",
    "T36n1739_017:0833a25": "段生死分。學生空觀對治闡提不信障。十",
    "T36n1739_017:0833a26": "行菩薩。分作法空觀修自利利他行。對治聲",
    "T36n1739_017:0833a27": "聞自利障。十迴向菩薩。作法空觀。成起大",
    "T36n1739_017:0833a28": "悲願力垂形六道教化眾生。對治獨覺自度",
    "T36n1739_017:0833a29": "障。此明三乘中三十心菩薩對治地前三種",
    "T36n1739_017:0833b01": "障。但除正使未除習氣。十地菩薩斷其餘習。",
    "T36n1739_017:0833b02": "如初地菩薩。見自身真如佛性故。名見道位。",
    "T36n1739_017:0833b03": "從二地至七地。是修道位。猶有功用而修其",
    "T36n1739_017:0833b04": "行。從八地至十地。名究竟位。不假功用任",
    "T36n1739_017:0833b05": "運至佛果故。又如三乘中。十二住地。一種",
    "T36n1739_017:0833b06": "性住。十解行是。二解行住。十迴向是。三歡",
    "T36n1739_017:0833b07": "喜住。初地是。四增上戒住。二地是。五增上",
    "T36n1739_017:0833b08": "意住。三地是。六道品相應增上慧住。四地是。",
    "T36n1739_017:0833b09": "七諦相應增上慧住。五地是。八緣起相應增",
    "T36n1739_017:0833b10": "上慧住。六地是。九有行有開發無相住。七地",
    "T36n1739_017:0833b11": "是。十無行無開發無相住。八地是。十一無礙",
    "T36n1739_017:0833b12": "慧住。九地是。十二最上菩薩住。十地是。又如",
    "T36n1739_017:0833b13": "三乘中地前三賢菩薩。得伏忍。十地與佛地",
    "T36n1739_017:0833b14": "得寂滅忍。又望勝鬘經。羅漢辟支佛淨土菩",
    "T36n1739_017:0833b15": "薩總是伏忍。以空觀現行十使不起。為不識",
    "T36n1739_017:0833b16": "無明住地煩惱。故名不識。云何名斷煩惱。",
    "T36n1739_017:0833b17": "但伏現行不起。得三種意生身。受三界外",
    "T36n1739_017:0833b18": "變易生死。如是菩薩為行六波羅蜜得六神",
    "T36n1739_017:0833b19": "通。福德神通並服人天唯非修佛果法界門",
    "T36n1739_017:0833b20": "故。是門外三車仍在草菴聲聞辟支佛三乘",
    "T36n1739_017:0833b21": "菩薩。不同其德出三界行六神通。名相似。六",
    "T36n1739_017:0833b22": "波羅蜜功德果報不同故。如是三乘六通菩",
    "T36n1739_017:0833b23": "薩等。於大方廣佛華嚴經不聞不信。如此經",
    "T36n1739_017:0833b24": "云。設有菩薩經無量億那由他劫修六波羅",
    "T36n1739_017:0833b25": "蜜得六神通。猶不聞此華嚴經典。猶名假名",
    "T36n1739_017:0833b26": "菩薩。不真菩薩。設復聞時不入。如法華亦然。",
    "T36n1739_017:0833b27": "如三乘中三種意生身者。一初二三地名三",
    "T36n1739_017:0833b28": "摩跋提樂法意生身。二四五六地名覺法自",
    "T36n1739_017:0833b29": "性意生身。三七八九十地名種類俱生無行",
    "T36n1739_017:0833c01": "作意生身。欲廣引云云自有三乘教自明。約",
    "T36n1739_017:0833c02": "會對治如是。如此一乘教。都無如上三乘之",
    "T36n1739_017:0833c03": "趣。以為根本無明住地煩惱。便為一切諸佛",
    "T36n1739_017:0833c04": "不動智一切眾生皆自有之。只為智體無性",
    "T36n1739_017:0833c05": "無依。不能自了會緣方了。云何為會緣。有三",
    "T36n1739_017:0833c06": "種緣。一會苦緣。遇苦方能發心。二會樂緣。久",
    "T36n1739_017:0833c07": "處人天內心明慧達世樂果生死無常方始求",
    "T36n1739_017:0833c08": "真。三見佛及一乘菩薩而求能發心。求佛種",
    "T36n1739_017:0833c09": "智。以會三緣。近正善知友。而能自覺無明本",
    "T36n1739_017:0833c10": "是佛智。三乘同然。為意樂淺深各別。以因本",
    "T36n1739_017:0833c11": "智上而生信心。約本智而為悟入。以不離本",
    "T36n1739_017:0833c12": "智故。於初發心住即五位齊周。雖列十住十",
    "T36n1739_017:0833c13": "行十迴向十地十一地行位法門進修軌度。",
    "T36n1739_017:0833c14": "如王寶印一印無差。以一心大智之印。印無",
    "T36n1739_017:0833c15": "始三世。總在一時。無邊諸法智印咸遍。以智",
    "T36n1739_017:0833c16": "等諸佛故。以智等眾生心故。以智等諸法故。",
    "T36n1739_017:0833c17": "以智無中邊表裏三世長短近遠故。為智過",
    "T36n1739_017:0833c18": "虛空量故。如世虛空無所了知。如無分別智",
    "T36n1739_017:0833c19": "虛空。一念而能分別過虛空法門。是故經言。",
    "T36n1739_017:0833c20": "一切虛空猶可量。諸佛境界不可說。以是義",
    "T36n1739_017:0833c21": "故。以自心根本無明體用。而見不動智與一",
    "T36n1739_017:0833c22": "切諸佛。及以一切眾生同一體性同一境界",
    "T36n1739_017:0833c23": "同一智海。以是發心之初住佛種智家故。纔",
    "T36n1739_017:0833c24": "發心時即於十方現身成佛。如初發心功德",
    "T36n1739_017:0833c25": "品自明。以是義故。於此十住位中入初發心",
    "T36n1739_017:0833c26": "住者。住一切諸佛智慧大悲海境界中。住即",
    "T36n1739_017:0833c27": "五位通修。以初住及十地不離一佛智慧境",
    "T36n1739_017:0833c28": "界故。但明生熟慣習勝劣。安立住地之名。為",
    "T36n1739_017:0833c29": "智體之中非三世情攝故。一如龍女一剎那",
    "T36n1739_017:0834a01": "之際已具三生普賢行滿佛果亦就。如文殊",
    "T36n1739_017:0834a02": "師利菩薩頌云。一念普觀無量劫。無去無來",
    "T36n1739_017:0834a03": "亦無住。如是了知三世事。超諸方便成十力。",
    "T36n1739_017:0834a04": "明知三乘三祇出世成佛是權方便教。此教",
    "T36n1739_017:0834a05": "約實法。不說以願力成佛等事。設以願力成",
    "T36n1739_017:0834a06": "行。還以約實成佛。不說以願力暫成故。是故",
    "T36n1739_017:0834a07": "當知從十住中初入位菩薩即五位通修。為",
    "T36n1739_017:0834a08": "十住行相通有十行十迴向十地等法門故",
    "T36n1739_017:0834a09": "如十住中七八兩住。還修悲智。九住中是法",
    "T36n1739_017:0834a10": "師位。中悲智圓滿。如是五位行相相似故。如",
    "T36n1739_017:0834a11": "善財十住中善知識。一一智慧境界皆悉無",
    "T36n1739_017:0834a12": "極。但為約法身大智大悲之上法具無盡。須",
    "T36n1739_017:0834a13": "當安立五位行門。總是一心一智一時智等",
    "T36n1739_017:0834a14": "遍滿所行之道。是故起信進修行者。於大",
    "T36n1739_017:0834a15": "智境界。莫作三世遠近延促之見。違智境界",
    "T36n1739_017:0834a16": "故。失本大智之境。逐情識故。隨相轉故。此會",
    "T36n1739_017:0834a17": "第四斷惑次第竟。如此五位斷惑次第。如空",
    "T36n1739_017:0834a18": "無時。如圓鏡頓照。如摩尼寶能同眾色。如一",
    "T36n1739_017:0834a19": "渧之水入大海中等同無二。以大智慧之圓",
    "T36n1739_017:0834a20": "鏡普印諸作。莫不皆成無作用之大用故。無",
    "T36n1739_017:0834a21": "三世之一時故。",
    "T36n1739_017:0834a22": "五隨文釋義者。長科為六段。第一從爾時法",
    "T36n1739_017:0834a23": "慧菩薩已下至彼菩薩住我今當說。此一段",
    "T36n1739_017:0834a24": "經有十九行半經。明法慧菩薩入定諸佛加",
    "T36n1739_017:0834a25": "持分。第二從出定後。明正說十種住名目分。",
    "T36n1739_017:0834a26": "第三有十法。明正說發心之因分。第四有十",
    "T36n1739_017:0834a27": "法。明初發心所緣如來十種勝智分。第五明",
    "T36n1739_017:0834a28": "說教威感大地震動分。第六明以偈歎法分。",
    "T36n1739_017:0834a29": "第一從法慧菩薩入定諸佛加持分中於中大",
    "T36n1739_017:0834b01": "意有十。一釋菩薩名。二明入三昧之意。三明",
    "T36n1739_017:0834b02": "三昧之力。四明十方佛來現其前與法慧同",
    "T36n1739_017:0834b03": "號。五明十方佛與力共加。六明毘盧遮那如",
    "T36n1739_017:0834b04": "來往昔願力使然。七明法慧菩薩自善根力",
    "T36n1739_017:0834b05": "能入三昧。八明入定因緣。九明十方諸佛與",
    "T36n1739_017:0834b06": "智。十明法慧出定演說十種住門。一釋菩薩",
    "T36n1739_017:0834b07": "名者。如十信位中菩薩名者下名悉同。名之",
    "T36n1739_017:0834b08": "為首。為明信心以信為首。此十住位中。已生",
    "T36n1739_017:0834b09": "諸佛智慧家故。下名悉同。名之為慧。明入聖",
    "T36n1739_017:0834b10": "法流中得佛智慧同佛知見善簡正邪契會正",
    "T36n1739_017:0834b11": "法。名之法慧也。自己不能同諸佛智慧知見",
    "T36n1739_017:0834b12": "者。自邪未明焉能簡他邪見也。是故此位能",
    "T36n1739_017:0834b13": "同一切諸佛知見故。得一切同名法慧佛而",
    "T36n1739_017:0834b14": "現其前。以為印信定其詮表也。以與十方諸",
    "T36n1739_017:0834b15": "佛智慧同故。二明入三昧之意者。如十信位",
    "T36n1739_017:0834b16": "中。且以生滅心。信自心所有無始無明能分",
    "T36n1739_017:0834b17": "別心。便即信為自心根本不動智佛。未有方",
    "T36n1739_017:0834b18": "便三昧合其體用故。是故十信位中十箇世",
    "T36n1739_017:0834b19": "界。皆名為色。為十信未入法性之流以生滅",
    "T36n1739_017:0834b20": "心而信解故。故十箇世界名之為色。如此十",
    "T36n1739_017:0834b21": "住位中。以方便三昧無沈掉心能現自體無",
    "T36n1739_017:0834b22": "生滅智慧故。是故一切修道者。初以聞解信",
    "T36n1739_017:0834b23": "入。次以無思契同。依本無作用之本智慧故。",
    "T36n1739_017:0834b24": "須入三昧。以淨攀緣染習力故無作真智方",
    "T36n1739_017:0834b25": "明現故。以是義故須入三昧。三者云正。昧云",
    "T36n1739_017:0834b26": "定也。總云正定。正定者無沈掉也。無思所覺",
    "T36n1739_017:0834b27": "境也。亦無攝持伏滅心也。無欣無厭。任性無",
    "T36n1739_017:0834b28": "思。任理不作。智自明矣。是名方便。是名無",
    "T36n1739_017:0834b29": "量。以淨無量妄想故。不可以情量思度所知",
    "T36n1739_017:0834c01": "故。故名無量方便三昧。三者正也。昧之云定。",
    "T36n1739_017:0834c02": "明情識昧正智自明。如色無色界三昧。皆以",
    "T36n1739_017:0834c03": "息想慮而得之。聲聞緣覺三昧。修厭患觀而",
    "T36n1739_017:0834c04": "對治。樂觀空而滅悲智。以寂滅為樂。權教菩",
    "T36n1739_017:0834c05": "薩樂觀空而行六度。離苦本而生淨國。設有",
    "T36n1739_017:0834c06": "住此界者。言留惑而化眾生。皆非法爾合然",
    "T36n1739_017:0834c07": "無出沒故。以此義故。此方便三昧者。為一切",
    "T36n1739_017:0834c08": "眾生迷法界體用。五欲情生。以不造作心現",
    "T36n1739_017:0834c09": "本智故。便將根本定體淨所妄情。名為方便。",
    "T36n1739_017:0834c10": "非是別於真外別有假安立之定名為方便。",
    "T36n1739_017:0834c11": "譬如以水精寶能清濁水。為珠淨緣現本淨",
    "T36n1739_017:0834c12": "水。非是珠能作得淨水。方便三昧亦復如是。",
    "T36n1739_017:0834c13": "為以萬法無作本自淨緣現得本自無作智慧",
    "T36n1739_017:0834c14": "力故。故名方便。但人天外道三乘所有因果。",
    "T36n1739_017:0834c15": "皆有所作。以此所生皆有處所。皆有果報廣",
    "T36n1739_017:0834c16": "狹淨穢差別等事。於此華嚴一乘法門。以無",
    "T36n1739_017:0834c17": "住無作任性法門。所有其生無依智無依止",
    "T36n1739_017:0834c18": "心。約智生身稱真法界。於一切眾生前對現",
    "T36n1739_017:0834c19": "色身。然其體相無有去來。然亦不作神通變",
    "T36n1739_017:0834c20": "化之事。雖然普現三世一切業果。在剎那之",
    "T36n1739_017:0834c21": "中。然亦不住三世遠近及剎那之見。於此經",
    "T36n1739_017:0834c22": "所作三昧智慧一切願行。總是任理智之運。",
    "T36n1739_017:0834c23": "為非有修欣厭之法也。三明三昧之力者。其",
    "T36n1739_017:0834c24": "力有五。一定體能淨欲遍周力。二定能顯智",
    "T36n1739_017:0834c25": "慧同佛力。三定能同佛身相名號現前力。四",
    "T36n1739_017:0834c26": "定能契佛所知見得諸佛共所加持力。五定",
    "T36n1739_017:0834c27": "能生在如來家為真佛子住佛智慧家力。一",
    "T36n1739_017:0834c28": "定體能淨欲遍周力者。為以此無作定體而",
    "T36n1739_017:0834c29": "能淨諸欲。忘心身同於虛空無表裏。遍周虛",
    "T36n1739_017:0835a01": "空法界故。二定能顯智慧同佛力者。為無作",
    "T36n1739_017:0835a02": "用定能現無作用自然慧故。為一切眾生皆",
    "T36n1739_017:0835a03": "具足如來自然智慧。為迷境情起緣五欲心",
    "T36n1739_017:0835a04": "障故。以修無作定為方便。佛智自然智便現",
    "T36n1739_017:0835a05": "故。三定能同佛身相名號現前力者。為以無",
    "T36n1739_017:0835a06": "作定顯得自法身智身無作白淨無垢與一切",
    "T36n1739_017:0835a07": "諸佛法身智慧合故。是故十方各千佛剎微",
    "T36n1739_017:0835a08": "塵數諸佛。同名法慧。而現其前。以智慧契會",
    "T36n1739_017:0835a09": "同佛知見故。是故皆佛號與自己同名為法",
    "T36n1739_017:0835a10": "慧。云十方各千佛剎微塵為數量者。為明隨",
    "T36n1739_017:0835a11": "位進修智慧遍周昇降之數。十行之中云萬",
    "T36n1739_017:0835a12": "佛剎塵。十迴向位中云百萬佛剎微塵。以彰",
    "T36n1739_017:0835a13": "智慧昇進。為對迷時即不可說剎塵煩惱。為",
    "T36n1739_017:0835a14": "對悟時即不可說剎塵佛國及佛智慧也。四",
    "T36n1739_017:0835a15": "定能契佛所知見得諸佛共所加持力者。諸",
    "T36n1739_017:0835a16": "佛加持有七。一同名號加持。令不疑故。二言",
    "T36n1739_017:0835a17": "讚加持。令入位者心安隱故。三毘盧遮那師",
    "T36n1739_017:0835a18": "弟加持。彰本願故。四神力加持。與本師會同",
    "T36n1739_017:0835a19": "本神智慧故。五自善根力加持。以自修方便",
    "T36n1739_017:0835a20": "定顯本智慧故。六得十方同號佛皆與十種",
    "T36n1739_017:0835a21": "智力加持。以說法同諸如來辯無礙故。七得",
    "T36n1739_017:0835a22": "十方同號諸佛手摩其頂加持。明至佛知見",
    "T36n1739_017:0835a23": "之頂許可不謬故。有是七種加持也。五定能",
    "T36n1739_017:0835a24": "生在如來家為真佛子住佛智慧家力者。為",
    "T36n1739_017:0835a25": "以無作定體顯本智慧同諸如來解脫智慧",
    "T36n1739_017:0835a26": "故。第二從出定後。明正說十種住名目分者。",
    "T36n1739_017:0835a27": "於此分中義分。為三段。第一有十法明正說",
    "T36n1739_017:0835a28": "發心因。即是見佛身色端嚴。或聞教誡等是。",
    "T36n1739_017:0835a29": "第二有十法。明初發心住所緣如來十種勝",
    "T36n1739_017:0835b01": "智。并取此位十法。至下十住之終。總有二百",
    "T36n1739_017:0835b02": "箇法門。共成十住之位。一一住內皆有二十",
    "T36n1739_017:0835b03": "箇法門。十法以成當位之門。十法以為昇進",
    "T36n1739_017:0835b04": "之行。經文自具不煩更釋。第三約知分劑以",
    "T36n1739_017:0835b05": "行行之。第五明說教威感大地震動。從此段",
    "T36n1739_017:0835b06": "中科為七段。一明大地六種十八相動。二明",
    "T36n1739_017:0835b07": "天雨十種供養。三明總結十方同說。四明十",
    "T36n1739_017:0835b08": "方威感遠近。五明十方同號菩薩咸來作證。",
    "T36n1739_017:0835b09": "六明十方佛果名妙法。此明從妙慧而說此",
    "T36n1739_017:0835b10": "法。七明法慧承威說頌。第七明承威說頌者。",
    "T36n1739_017:0835b11": "於此段中總有二百行頌。以歎十住位中二",
    "T36n1739_017:0835b12": "百箇法門。文自具足。不煩更釋也。如灌頂住",
    "T36n1739_017:0835b13": "者。如將淨水從頂而灌遍身而下如此位菩",
    "T36n1739_017:0835b14": "薩。以法界智無中邊體等虛空界。以對現一",
    "T36n1739_017:0835b15": "切眾生宜應現前身一時等雨法雨無不灌注",
    "T36n1739_017:0835b16": "故。故名灌頂住。亦為登此位時。十方諸佛手",
    "T36n1739_017:0835b17": "灌其頂。亦名灌頂住。",
    "T36n1739_017:0835b18": "梵行品第十六",
    "T36n1739_017:0835b19": "將釋此品約作三門分別。一釋品名目。二釋",
    "T36n1739_017:0835b20": "品來意。三隨文釋義。",
    "T36n1739_017:0835b21": "一釋品名目者。何故云梵行品。梵者此云淨",
    "T36n1739_017:0835b22": "也。以其淨行利眾生故。常居世間行一切行。",
    "T36n1739_017:0835b23": "化利眾生。無行可得。則無行不淨。是故名為",
    "T36n1739_017:0835b24": "梵行也。又約能問之主。名曰正念。無念之",
    "T36n1739_017:0835b25": "念。名為正念。隨行無念。名為正念。行念總",
    "T36n1739_017:0835b26": "無。以斯益物名第一義天。以天有慈名為天",
    "T36n1739_017:0835b27": "子。又約能說之人。名為法慧。隨行無念名之",
    "T36n1739_017:0835b28": "為法。以法簡情名之為慧。起情乖理名無法",
    "T36n1739_017:0835b29": "慧。達理情亡名為法慧。今約能問之主所說",
    "T36n1739_017:0835c01": "法人及所說法。總名淨行品者。均分理教",
    "T36n1739_017:0835c02": "義。",
    "T36n1739_017:0835c03": "二釋品來意者。前品明住佛無所住之門故。",
    "T36n1739_017:0835c04": "還行無行之行。是故此品須來。無住之住名",
    "T36n1739_017:0835c05": "為佛住。無行之行利益無眾生之眾生。名為",
    "T36n1739_017:0835c06": "淨行。是故此品須來。",
    "T36n1739_017:0835c07": "三隨文釋義者。科此一品經。約作七門分別。",
    "T36n1739_017:0835c08": "第一爾時已下三行。是正念天子所請分。第",
    "T36n1739_017:0835c09": "二法慧菩薩已下。至佛法僧戒可兩行半經",
    "T36n1739_017:0835c10": "正舉十法。以為所觀之緣。第三應如是觀已",
    "T36n1739_017:0835c11": "下。至如是觀已。有二十六行半經。是正行觀",
    "T36n1739_017:0835c12": "法。第四從於身無所取已下。至名為清淨梵",
    "T36n1739_017:0835c13": "行。於中可有十行經。通觀三世及身受想行",
    "T36n1739_017:0835c14": "識佛法悉平等具足一切佛法分。第五復應",
    "T36n1739_017:0835c15": "修習十種法已下。至永斷習氣智。於中可三",
    "T36n1739_017:0835c16": "行半經。正舉如來十種智力令修習分。第六",
    "T36n1739_017:0835c17": "於如來十力已下。至不求果報。於中可三行",
    "T36n1739_017:0835c18": "經。勸修十力有迷諮問并起大悲分。第七了",
    "T36n1739_017:0835c19": "知境界已下。可四行半經。明了法如幻觀終",
    "T36n1739_017:0835c20": "獲益成佛分。如是依如上觀行令身口意業",
    "T36n1739_017:0835c21": "佛法僧戒色受想行識身邊二見三世遠近總",
    "T36n1739_017:0835c22": "無。又令能觀所觀心。總無不沈不掉。不生不",
    "T36n1739_017:0835c23": "滅。任理無思。如來十種智力因斯而現。夫佛",
    "T36n1739_017:0835c24": "智非沈。只為迷心逐相情虧也。智現一體非",
    "T36n1739_017:0835c25": "遙也。智現報障。都亡十方廓然自在。處塵不",
    "T36n1739_017:0835c26": "為小周空不為廣窮其跡也。十方無纖毫之",
    "T36n1739_017:0835c27": "蹤興其用也。不出剎那之際。法身遍周等虛",
    "T36n1739_017:0835c28": "空而無盡。若存其有即一切剎海現色像重",
    "T36n1739_017:0835c29": "重。若致其無萬境不可窺。其體以不思不為",
    "T36n1739_017:0836a01": "而知。眾法。將不造不作而辦。大功。非生死變",
    "T36n1739_017:0836a02": "其志。非苦樂移其性。若非神之稱理者。不可",
    "T36n1739_017:0836a03": "以情想。知不可以滅心得。以此如來設淨行",
    "T36n1739_017:0836a04": "之教。觀法盡也。正法當興。諸見亡也。佛智方",
    "T36n1739_017:0836a05": "起。是知見亡智應名初發心時便成正覺。成",
    "T36n1739_017:0836a06": "就慧身不由他悟。是故後學之士應法修行。",
    "T36n1739_017:0836a07": "不可以逐境沈淪迷流永劫。更欲解其上義",
    "T36n1739_017:0836a08": "慮將言豐障理以亂後學之心。但如上所說",
    "T36n1739_017:0836a09": "之經多小自然恰中。如一百四十願名淨行",
    "T36n1739_017:0836a10": "者十信位願中以成世間。知見萬法以為淨",
    "T36n1739_017:0836a11": "行。此十住位中。以行體無為。名為淨行。以",
    "T36n1739_017:0836a12": "此淨行用成智用。自在。此淨行品成十住中",
    "T36n1739_017:0836a13": "初發心之佛果然。亦為已後十行十迴向十",
    "T36n1739_017:0836a14": "地等。作佛果故。從此無性之行行清淨故。一",
    "T36n1739_017:0836a15": "切諸行皆清淨故。諸行淨即智慧淨。智慧淨",
    "T36n1739_017:0836a16": "故其心淨。心淨即諸法淨。諸法淨故名法界",
    "T36n1739_017:0836a17": "淨。法界淨即其眾生淨。眾生淨即佛國土淨。",
    "T36n1739_017:0836a18": "行此法平等者。名為淨行也。",
    "T36n1739_017:0836a19": "初發心功德品第十七",
    "T36n1739_017:0836a20": "夫以初發心之士功德難量。舉等虛空無以",
    "T36n1739_017:0836a21": "比其類。磨盡剎塵無以酬其匹。虛空但明無",
    "T36n1739_017:0836a22": "相之大。一切剎塵但明形礙之廣焉。能對其",
    "T36n1739_017:0836a23": "菩提心之福智之境。其智也。於剎那之際滿",
    "T36n1739_017:0836a24": "十方。現身如雲狀。因陀羅網妙像相入光影",
    "T36n1739_017:0836a25": "重重。各各以一言音普周法界。說等眾生。教",
    "T36n1739_017:0836a26": "門如雨。灑眾生心得清淨樂。爾其福也。妙相",
    "T36n1739_017:0836a27": "莊嚴與華藏而同其體。為初發心之際與十",
    "T36n1739_017:0836a28": "方諸佛等住無盡劫海。在剎那之中延促相",
    "T36n1739_017:0836a29": "似。如一小流入大海中與大海等。以水體不",
    "T36n1739_017:0836b01": "別故。如初發心菩薩纔入諸佛大智慧流中",
    "T36n1739_017:0836b02": "等佛功德故。為初入與究竟時無延促。又智",
    "T36n1739_017:0836b03": "慧一故為誓度眾生悉令成佛。志願等故。又",
    "T36n1739_017:0836b04": "如十方世界盡末為塵。一一塵中。有無量佛",
    "T36n1739_017:0836b05": "剎無量眾生。如菩提心大智慧身。於一剎那",
    "T36n1739_017:0836b06": "際等一切剎塵。供養諸佛教化眾生。一時等",
    "T36n1739_017:0836b07": "遍。但以智慧力故。法如是故。智遍周故。亦不",
    "T36n1739_017:0836b08": "作神通變化之想。初發心菩薩志樂廣大。與",
    "T36n1739_017:0836b09": "佛界眾生界等無限量故。故今此品所歎初",
    "T36n1739_017:0836b10": "發菩提心。以十種功德廣大難量無比不可",
    "T36n1739_017:0836b11": "喻。於此佛果根本不動大智不思議法界乘",
    "T36n1739_017:0836b12": "而發心者。如輪王大子初生之時具足王相。",
    "T36n1739_017:0836b13": "如師子王之子威勢與父相似體不異故。如",
    "T36n1739_017:0836b14": "初發菩提心菩薩。初生如來智慧種性家時。",
    "T36n1739_017:0836b15": "智慧所知不異佛故。三世時劫無延促見不",
    "T36n1739_017:0836b16": "異佛故。志樂廣大教化眾生不異佛故。從初",
    "T36n1739_017:0836b17": "發心乘如來一切智乘。不出剎那際成等正",
    "T36n1739_017:0836b18": "覺。教化眾生不異佛故。設於三乘順世情教",
    "T36n1739_017:0836b19": "說三祇劫而成佛者。畢竟迴心入此一切智",
    "T36n1739_017:0836b20": "境界乘。方得成佛。如法華經。即是所迴三乘",
    "T36n1739_017:0836b21": "入一切智境界之教。如龍女一剎那際三生",
    "T36n1739_017:0836b22": "成佛者是也。一切眾生總須悟此法方得成",
    "T36n1739_017:0836b23": "佛。不可取如來三乘中順世方便之言。以法",
    "T36n1739_017:0836b24": "如是故。如此品下文云。初發心菩薩纔發心",
    "T36n1739_017:0836b25": "時。即為十方一切諸佛所共稱歎。即能說法",
    "T36n1739_017:0836b26": "教化調伏一切世界所有眾生。乃至示現成",
    "T36n1739_017:0836b27": "佛等。廣如此品下文所說。此品之內長行總",
    "T36n1739_017:0836b28": "有四十段經意也。頌有二百四十二行。以歎",
    "T36n1739_017:0836b29": "初發心菩薩之功德。其文如下。將釋此品。約",
    "T36n1739_017:0836c01": "作三門分別。一釋品名目。二釋品來意。三隨",
    "T36n1739_017:0836c02": "文釋義。",
    "T36n1739_017:0836c03": "一釋品名目者。此品初發心功德品者。創始",
    "T36n1739_017:0836c04": "發心見無古今。名之為初。無心智應。名之為",
    "T36n1739_017:0836c05": "發。身邊見盡。名之為心。不為而成大果。名之",
    "T36n1739_017:0836c06": "為功。但化利一切不欣來報。自獲無邊妙相",
    "T36n1739_017:0836c07": "莊嚴故。名之為德。又福智遍周。名之為功。事",
    "T36n1739_017:0836c08": "無不達。名之為德。品者均分義。二釋品來意",
    "T36n1739_017:0836c09": "者。前品說有淨行之功。此品所明淨行之中",
    "T36n1739_017:0836c10": "無邊功德。是故此品須來。三隨文釋義者。復",
    "T36n1739_017:0836c11": "分二門。第一長科經意。第二隨文解說。第一",
    "T36n1739_017:0836c12": "長科經意者。從初爾時已下至品末已來。長",
    "T36n1739_017:0836c13": "科為四十段。一爾時已下。至其量幾何有一",
    "T36n1739_017:0836c14": "行半經。是天帝請說發心功德分。二法慧菩",
    "T36n1739_017:0836c15": "薩言已下。至而為汝說可三行半經。明初發",
    "T36n1739_017:0836c16": "心功德甚深十種難知許說分。三佛子已下。",
    "T36n1739_017:0836c17": "至無能量者可有五行經。明一人所供十方",
    "T36n1739_017:0836c18": "各一阿僧祇世界眾生。并令淨持五戒且舉",
    "T36n1739_017:0836c19": "功德廣大難量分。四法慧菩薩已下。至亦不",
    "T36n1739_017:0836c20": "及一有五行經。明將前所有廣多供養功德",
    "T36n1739_017:0836c21": "不可比對初發心功德無比喻分。五佛子已",
    "T36n1739_017:0836c22": "下。至唯佛能知有十行經。且舉如上功德廣",
    "T36n1739_017:0836c23": "大分。六法慧菩薩言已下。至亦不及一。可兩",
    "T36n1739_017:0836c24": "行半經。明前功德不可比對。初發心功德喻",
    "T36n1739_017:0836c25": "分。七何以故已下。至無上菩提之心。於中有",
    "T36n1739_017:0836c26": "十五行經。明初心菩薩為起無限心教化一",
    "T36n1739_017:0836c27": "切眾生不斷佛種性分。八佛子復置此喻已",
    "T36n1739_017:0836c28": "下。至可知邊際。可有七行經。且舉速行邊際",
    "T36n1739_017:0836c29": "可知分。九菩薩初發心已下。至三藐三菩提",
    "T36n1739_017:0837a01": "心。可有十五行經。明初心菩薩所知世界境",
    "T36n1739_017:0837a02": "界無限難知分。十佛子復置此喻已下。至可",
    "T36n1739_017:0837a03": "知邊際。可有六行半經。且舉速知劫數成壞",
    "T36n1739_017:0837a04": "廣多可知分。十一菩薩初發心已下。至了知",
    "T36n1739_017:0837a05": "一切劫神通智。可有十六行經。明初發心菩",
    "T36n1739_017:0837a06": "薩了劫成壞難知分。十二復置此喻已下。至",
    "T36n1739_017:0837a07": "可知邊際。可有六行經。且舉所解廣大猶可",
    "T36n1739_017:0837a08": "能知分。十三菩薩初發心至三藐三菩提心。",
    "T36n1739_017:0837a09": "可有二十二行經。明初發心菩薩知解廣大",
    "T36n1739_017:0837a10": "難知分。十四佛子復置此喻已下。至可知邊",
    "T36n1739_017:0837a11": "際。可有六行經。且舉知眾生根廣多猶能可",
    "T36n1739_017:0837a12": "知分。十五菩薩初發心已下。至三藐三菩提",
    "T36n1739_017:0837a13": "心。可有五行半經。明初發心菩薩善知眾生",
    "T36n1739_017:0837a14": "根性廣大難量分。十六佛子復置此喻已下。",
    "T36n1739_017:0837a15": "至可知邊際。可有四行經。且舉所欲樂廣大",
    "T36n1739_017:0837a16": "猶能可知分。十七菩薩初發心已下。至三藐",
    "T36n1739_017:0837a17": "三菩提心。可有六行經。明初心菩薩所知",
    "T36n1739_017:0837a18": "一切眾生欲樂廣大難知分。十八佛子復置",
    "T36n1739_017:0837a19": "此喻已下。至可知邊際。可有四行經。明且舉",
    "T36n1739_017:0837a20": "所知眾生方便廣大猶可知分。十九菩薩初",
    "T36n1739_017:0837a21": "發心已下。至菩提心。可有六行經。明初心菩",
    "T36n1739_017:0837a22": "薩善知一切眾生種種方便廣大難知分。二",
    "T36n1739_017:0837a23": "十佛子復置此喻已下。至可知邊際。可有三",
    "T36n1739_017:0837a24": "行經。且舉所有一切眾生心廣大猶可知分。",
    "T36n1739_017:0837a25": "二十一菩薩初發心已下。有五行半經。明初",
    "T36n1739_017:0837a26": "發心菩薩知一切眾生差別心廣大難知分。",
    "T36n1739_017:0837a27": "二十二佛子復置此喻已下。至不可得知。有",
    "T36n1739_017:0837a28": "四行經。且舉所有眾生業廣大猶可知分。二",
    "T36n1739_017:0837a29": "十三何以故已下。至三藐三菩提心。可有三",
    "T36n1739_017:0837b01": "行經。明初心菩薩知眾生差別業廣大難知",
    "T36n1739_017:0837b02": "分。二十四佛子復置此喻已下。至可知邊際。",
    "T36n1739_017:0837b03": "有七行經。且舉知眾生煩惱廣大猶可能知",
    "T36n1739_017:0837b04": "分。二十五菩薩初發心已下。至三藐三菩提",
    "T36n1739_017:0837b05": "心。有十六行經。明初心菩薩所行一切眾生",
    "T36n1739_017:0837b06": "煩惱廣大難知分。二十六佛子復置此喻已",
    "T36n1739_017:0837b07": "下。至亦復如是。可有九行半經。且明供養廣",
    "T36n1739_017:0837b08": "大難知猶知分。二十七佛子於汝意云何已",
    "T36n1739_017:0837b09": "下。至亦不及一。可有三行經。明初發心功德",
    "T36n1739_017:0837b10": "廣大難知分。二十八佛子復置是喻。至亦復",
    "T36n1739_017:0837b11": "如是。有十行半經。明且舉供養及起塔高廣",
    "T36n1739_017:0837b12": "猶知分。二十九佛子此前功德已下。至發是",
    "T36n1739_017:0837b13": "心已。有六行半經。明初心菩薩供養廣大難",
    "T36n1739_017:0837b14": "量分。次直就法說分。三十能知前際一切諸",
    "T36n1739_017:0837b15": "佛已下。至能與諸佛平等一性。可有四行經。",
    "T36n1739_017:0837b16": "是明初發心已能知三世諸佛。成佛及涅槃",
    "T36n1739_017:0837b17": "智慧平等分。攝功德分。三十一何以故已下。",
    "T36n1739_017:0837b18": "至知一切眾生三世智故發心。可有九行經。",
    "T36n1739_017:0837b19": "明菩薩初發心志意所求甚深深廣分。三十",
    "T36n1739_017:0837b20": "二以發心故已下。至得法界一切諸佛說法",
    "T36n1739_017:0837b21": "智慧。可有六行經。明菩薩發心已得三世一",
    "T36n1739_017:0837b22": "切諸佛憶念與法及自力昇進分。得果佛因",
    "T36n1739_017:0837b23": "佛。三十三何以故已下。至即得一切佛智慧",
    "T36n1739_017:0837b24": "光明。有十行半經。明纔初發心菩薩成佛利",
    "T36n1739_017:0837b25": "生同三世諸佛分。化用分。三十四此初發心",
    "T36n1739_017:0837b26": "菩薩已下。至於諸法界心無所著。有四行半",
    "T36n1739_017:0837b27": "經。明初發心菩薩志樂所知世間出世間法",
    "T36n1739_017:0837b28": "無著分。三十五爾時佛神力故已下。有三行",
    "T36n1739_017:0837b29": "半經。明大地動分。三十六天雨眾華已下。有",
    "T36n1739_017:0837c01": "兩行經。明諸天興供分。三十七是時已下。有",
    "T36n1739_017:0837c02": "四行半經。明十方同號佛來現其前歎譽許",
    "T36n1739_017:0837c03": "可法同分。三十八汝說此法時已下。有五行",
    "T36n1739_017:0837c04": "經。明說此法時十方各過萬佛剎微塵數菩",
    "T36n1739_017:0837c05": "薩發心受記分。三十九如此世界已下。有九",
    "T36n1739_017:0837c06": "行半經。明十方所說法人及法一時同說分。",
    "T36n1739_017:0837c07": "四十爾時法慧菩薩已下。有六行半經。明法",
    "T36n1739_017:0837c08": "慧菩薩觀欲所緣之法說頌稱歎分。已下頌",
    "T36n1739_017:0837c09": "文有二百四十二行。四行一頌。其頌有六十",
    "T36n1739_017:0837c10": "段頌都計有二百四十行。末後兩行頌。總結",
    "T36n1739_017:0837c11": "頌意。歎勸發心。有一百六十八行。是總都歎",
    "T36n1739_017:0837c12": "佛果以來。五位及信等諸法。明初發心者志",
    "T36n1739_017:0837c13": "樂智德總含一切諸佛智德。體用始成。一念",
    "T36n1739_017:0837c14": "初發心菩薩位也。方明初發心境與心不二。",
    "T36n1739_017:0837c15": "若志樂毫氂不似如來所修法身悲智願行",
    "T36n1739_017:0837c16": "者。不名初發心菩薩故。以此初頌有一百六",
    "T36n1739_017:0837c17": "十八行。且總歎信等六位因果及如來智德。",
    "T36n1739_017:0837c18": "總歎令初發心者法之相似。然後七十四行。",
    "T36n1739_017:0837c19": "頌始重頌前四十段中。校量發心功德廣大",
    "T36n1739_017:0837c20": "之量。",
    "T36n1739_017:0837c21": "新華嚴經論卷第十七"
}