{
    "T22n1425_013:0330c23": "2摩訶僧祇律卷第十三",
    "T22n1425_013:0330c25": "東晉天竺三藏佛陀跋陀羅",
    "T22n1425_013:0330c26": "共法顯譯",
    "T22n1425_013:0330c27": "明單提九十二事之二",
    "T22n1425_013:0330c28": "佛住舍衛城，廣說如上。時城中有大富婬",
    "T22n1425_013:0330c29": "女家，多饒財寶種種成就，庫藏盈溢守備牢",
    "T22n1425_013:0331a01": "固，外賊伺求無能得者。時有一賊主，善作方",
    "T22n1425_013:0331a02": "便，遣使語婬女言：「我等欲詣某池上，多請婬",
    "T22n1425_013:0331a03": "女設種種飲食，自恣娛樂。汝便可好自莊嚴",
    "T22n1425_013:0331a04": "詣彼池上，勿令不好，為彼所嗤。」女人之心以",
    "T22n1425_013:0331a05": "妬勝為先，名衣上服珠璣瓔珞，盡以嚴身，種",
    "T22n1425_013:0331a06": "種莊飾光焰曜目，往赴彼請。時此賊主方便",
    "T22n1425_013:0331a07": "誘導，將詣避隱深邃之處，婬女問言：「向請諸",
    "T22n1425_013:0331a08": "女今何所在？」答言：「須臾當至，且作歡樂。」彼時",
    "T22n1425_013:0331a09": "婬女便作是念：「今觀此人是賊無疑。何以知",
    "T22n1425_013:0331a10": "之？此非本期處；又諸女悉皆不來。」日遂向暮，",
    "T22n1425_013:0331a11": "婬女便言：「我欲還家。」賊主報言：「且相娛樂，何",
    "T22n1425_013:0331a12": "乃怱怱？」時女思惟：「此定作賊，必為彼所困。我",
    "T22n1425_013:0331a13": "有妙術六十四種，今正是時。若不用者，何以",
    "T22n1425_013:0331a14": "免濟？」爾時此女偽現姿媚愛相，與賊交杯，",
    "T22n1425_013:0331a15": "似自飲酒，勸賊令盡。外現慇懃，妖媚親附，內",
    "T22n1425_013:0331a16": "心與隔，使彼賊心耽惑悅樂，不復有疑。時賊",
    "T22n1425_013:0331a17": "主獨將婬女至一屏處，酒勢遂發，醉無所覺。",
    "T22n1425_013:0331a18": "此女徐自歛身離賊，收襆嚴飾，向舍衛城。",
    "T22n1425_013:0331a19": "城門已閉，迴向祇洹，寺門亦閉。爾時門外有",
    "T22n1425_013:0331a20": "一長老比丘，字迦盧，去門不遠，在一屏處，敷",
    "T22n1425_013:0331a21": "繩床而坐，衣四垂下。此婬女於恐怖中來趣",
    "T22n1425_013:0331a22": "安隱處，即入長老床下。迦盧爾時入三昧，不",
    "T22n1425_013:0331a23": "察床下。賊夜半後醉醒，欲剝婬女，覓而不見。",
    "T22n1425_013:0331a24": "賊帥問諸伴言：「汝等見此女人不？」皆言：「不見。」",
    "T22n1425_013:0331a25": "各各把火求覓，都不知處，復相謂言：「若如",
    "T22n1425_013:0331a26": "是不得者，當求脚跡。」即尋跡到舍衛城門。門",
    "T22n1425_013:0331a27": "閉復尋跡遂至祇洹門下，便失其跡不知所",
    "T22n1425_013:0331a28": "向。賊雖見是比丘，無有疑心。爾時天遂向曉，",
    "T22n1425_013:0331a29": "舍衛城中已打明鼓，復聞象馬雞狗之聲。爾",
    "T22n1425_013:0331b01": "時賊帥便相謂言：「今失此女，不知所在。天復",
    "T22n1425_013:0331b02": "欲曉，不宜久停，當還林中避隱之處。」作是念",
    "T22n1425_013:0331b03": "已，即還林中。天曉，城中人民象馬車乘出城，",
    "T22n1425_013:0331b04": "又諸優婆塞亦皆出城，禮覲世尊已，過禮迦",
    "T22n1425_013:0331b05": "盧比丘，見此婬女於床下而出，眾人見已皆",
    "T22n1425_013:0331b06": "譏嫌言：「此阿練若，云何納衣乞食，通夜與婬",
    "T22n1425_013:0331b07": "女從事，曉乃放去？失沙門法。何道之有？」爾時",
    "T22n1425_013:0331b08": "長老陀驃摩羅子迦盧比丘醜名流布。諸比",
    "T22n1425_013:0331b09": "丘聞已，具白世尊，佛言：「比丘！是陀驃迦盧比",
    "T22n1425_013:0331b10": "丘，非梵行惡名流布。汝等當於屏處三問、多",
    "T22n1425_013:0331b11": "人中三問、僧中三問。」屏處問者，應作是問：「長",
    "T22n1425_013:0331b12": "老陀驃迦盧！諸梵行人作是語，是事知不？」答",
    "T22n1425_013:0331b13": "言：「不知作、不憶作。」如是第二、第三，多人中三",
    "T22n1425_013:0331b14": "問、眾僧中三問，亦如是。諸比丘白佛言：「世尊！",
    "T22n1425_013:0331b15": "是陀驃迦盧比丘已於屏處三問、多人中三",
    "T22n1425_013:0331b16": "問、眾僧中三問，自言不知作、不憶作。」佛告諸",
    "T22n1425_013:0331b17": "比丘：「是陀驃迦盧比丘清淨無罪，僧應與憶",
    "T22n1425_013:0331b18": "念毘尼滅，清淨共住。」作求聽羯磨，羯磨者",
    "T22n1425_013:0331b19": "應作是說：「大德僧聽！是長老陀驃迦盧！諸梵",
    "T22n1425_013:0331b20": "行人作是語，自言不知作、不憶作。若僧時到，",
    "T22n1425_013:0331b21": "僧長老陀驃迦盧，欲從僧乞憶念毘尼滅，清",
    "T22n1425_013:0331b22": "淨住。諸大德聽！是陀驃迦盧比丘欲從僧乞",
    "T22n1425_013:0331b23": "憶念毘尼滅，清淨住，僧忍默然故，是事如是",
    "T22n1425_013:0331b24": "持。」乞法者，是陀驃迦盧比丘，偏袒右肩、脫革",
    "T22n1425_013:0331b25": "屣、右膝著地，作是言：「我陀驃迦盧比丘，諸梵",
    "T22n1425_013:0331b26": "行人作是語，我不知作、不憶作。我陀驃迦盧",
    "T22n1425_013:0331b27": "今從僧乞憶念毘尼滅，清淨住。唯願僧與",
    "T22n1425_013:0331b28": "我憶念毘尼滅，清淨住。」如是第二、第三乞。",
    "T22n1425_013:0331b29": "羯磨人當作是說：「大德僧聽！長老陀驃迦盧，",
    "T22n1425_013:0331c01": "諸梵行人作是語，自言不知作、不憶作。已從",
    "T22n1425_013:0331c02": "僧乞憶念毘尼滅，清淨住。若僧時到，僧與",
    "T22n1425_013:0331c03": "長老陀驃迦盧憶念毘尼滅，清淨住。白如",
    "T22n1425_013:0331c04": "是。」「大德僧聽！是長老陀驃迦盧，諸梵行人作",
    "T22n1425_013:0331c05": "是語，自言不知作、不憶作。已從僧乞憶念毘",
    "T22n1425_013:0331c06": "尼滅，清淨住。僧今與長老陀驃迦盧憶念毘",
    "T22n1425_013:0331c07": "尼滅，清淨住。諸大德忍與長老陀驃迦盧憶",
    "T22n1425_013:0331c08": "念毘尼滅清淨住者默然，若不忍便說。是初",
    "T22n1425_013:0331c09": "羯磨。」如是第二、第三說。「僧已與長老陀驃迦",
    "T22n1425_013:0331c10": "盧憶念毘尼滅清淨住竟，僧忍默然故，是事",
    "T22n1425_013:0331c11": "如是持。」",
    "T22n1425_013:0331c12": "佛問諸比丘：「已與陀驃迦盧憶念毘尼未？」答",
    "T22n1425_013:0331c13": "言：「已與。」佛言：「比丘五法成就非法與憶念毘",
    "T22n1425_013:0331c14": "尼。何等五？不清淨清淨想與、清淨不清淨想",
    "T22n1425_013:0331c15": "與、不先檢校、非法、不和合，是名五非法與憶",
    "T22n1425_013:0331c16": "念毘尼。五如法與憶念毘尼。何等五？清淨清",
    "T22n1425_013:0331c17": "淨想與、不清淨不清淨想與、先檢校、如法、",
    "T22n1425_013:0331c18": "和合，是名五如法與憶念毘尼。」時諸比丘白",
    "T22n1425_013:0331c19": "佛言：「云何，世尊！是婬女人為賊所逐？」佛言：",
    "T22n1425_013:0331c20": "「不但今日為賊所逐，過去世時以曾為彼所",
    "T22n1425_013:0331c21": "逐，如《怨家本生經》中廣說。」",
    "T22n1425_013:0331c22": "爾時尊者阿難往至佛所，頭面禮足，却住一",
    "T22n1425_013:0331c23": "面，白佛言：「世尊！云何名為憶念毘尼？」佛語阿",
    "T22n1425_013:0331c24": "難：「若比丘謗比丘，若波羅夷、僧伽婆尸沙、波",
    "T22n1425_013:0331c25": "夜提、波羅提提舍尼、越毘尼，當疾集僧。疾集",
    "T22n1425_013:0331c26": "僧已，問是比丘和上、阿闍梨、同友知識，作",
    "T22n1425_013:0331c27": "是言：『長老！汝知某比丘先來為人，戒行何似？",
    "T22n1425_013:0331c28": "與誰為知識？彼知識為善惡？』若言：『某甲先來",
    "T22n1425_013:0331c29": "持戒行清淨，與善知識同友犯小小罪，心懷",
    "T22n1425_013:0332a01": "慚愧速疾除悔。』如是人僧應與憶念毘尼。若",
    "T22n1425_013:0332a02": "言：『我知彼比丘先來戒行不清淨，又與惡知",
    "T22n1425_013:0332a03": "識從事，犯罪不能如法悔過。』阿難！如是比丘",
    "T22n1425_013:0332a04": "僧不應與憶念毘尼滅。如是阿難！如法如律",
    "T22n1425_013:0332a05": "與憶念毘尼滅誹謗諍已，若客比丘、若去",
    "T22n1425_013:0332a06": "比丘、若與欲比丘、若見不欲比丘、若在坐睡",
    "T22n1425_013:0332a07": "比丘、新受戒比丘，是諸比丘言：『作如是羯磨",
    "T22n1425_013:0332a08": "不成就、不如法、愚癡無智，別佛別法別僧，猶",
    "T22n1425_013:0332a09": "如牛羊不善羯磨不成就。』作如是更發起者，",
    "T22n1425_013:0332a10": "波夜提罪，是名誹謗諍憶念毘尼滅。」云何誹",
    "T22n1425_013:0332a11": "謗諍不癡比尼滅？",
    "T22n1425_013:0332a12": "佛住舍衛城，廣說如上。尊者劫賓那有二共",
    "T22n1425_013:0332a13": "行弟子：一名難提，二名鉢遮難提。是二比丘",
    "T22n1425_013:0332a14": "本狂癡病，病時作種種非法；今已差，諸梵行",
    "T22n1425_013:0332a15": "人猶故說其癡狂時所作。是二比丘聞是語",
    "T22n1425_013:0332a16": "時，用為羞愧。以是因緣，語諸比丘。諸比丘",
    "T22n1425_013:0332a17": "以是事具白世尊，佛言：「是難提、鉢遮難提本",
    "T22n1425_013:0332a18": "癡狂，病時作種種非法；今癡已差，諸梵行人",
    "T22n1425_013:0332a19": "猶故說其本癡狂時所作。」佛告諸比丘：「汝等",
    "T22n1425_013:0332a20": "當於屏處三問、多人中三問、僧中三問。」屏處",
    "T22n1425_013:0332a21": "問者，應作是言：「長老！諸梵行人作是語，汝知",
    "T22n1425_013:0332a22": "不？」答言：「不知作、不憶作。」如是第二、第三，多人",
    "T22n1425_013:0332a23": "中三問，眾僧中三問，亦如是。諸比丘以是事",
    "T22n1425_013:0332a24": "往白世尊：「已屏處三問、多人中三問、眾僧",
    "T22n1425_013:0332a25": "中三問，自言不知作、不憶作。」佛告諸比丘：「是",
    "T22n1425_013:0332a26": "二比丘本癡、今不癡，諸梵行人說前癡時所",
    "T22n1425_013:0332a27": "行，自言不知作、不憶作。僧應與作不癡毘尼",
    "T22n1425_013:0332a28": "滅。」作法者應作求聽羯磨，唱言：「大德僧聽！是",
    "T22n1425_013:0332a29": "長老難提、鉢遮難提，本癡、今不癡，諸梵行人說",
    "T22n1425_013:0332b01": "前癡行，自言不知作、不憶作。若僧時到，僧是",
    "T22n1425_013:0332b02": "難提、鉢遮難提比丘，欲從僧乞不癡毘尼滅。",
    "T22n1425_013:0332b03": "諸大德聽！是難提鉢遮難提欲從僧乞不癡",
    "T22n1425_013:0332b04": "毘尼滅，僧忍默然故，是事如是持。」乞法者，",
    "T22n1425_013:0332b05": "是難提、鉢遮難提，偏袒右肩、胡跪合掌，作是",
    "T22n1425_013:0332b06": "言：「我某甲本癡、今不癡，諸梵行人說前癡行，",
    "T22n1425_013:0332b07": "我不知作、不憶作。今從僧乞不癡毘尼滅，唯",
    "T22n1425_013:0332b08": "願僧與我不癡毘尼滅。」如是第二、第三乞。僧",
    "T22n1425_013:0332b09": "應語彼比丘言：「僧無有說汝事者。說汝事者，",
    "T22n1425_013:0332b10": "汝當往語，使勿復說。」此比丘應往彼比丘所",
    "T22n1425_013:0332b11": "言：「長老！我先狂癡時所作，我今不知作、不憶",
    "T22n1425_013:0332b12": "作，願長老勿復說我癡時所作。」彼比丘若止",
    "T22n1425_013:0332b13": "善，若不止應語彼和上、阿闍梨及同友知識，",
    "T22n1425_013:0332b14": "作是言：「長老！汝弟子若同友知識，說我本",
    "T22n1425_013:0332b15": "癡時所作，我不知作、不憶作，願長老為我呵",
    "T22n1425_013:0332b16": "語彼勿復更說。」彼和尚阿闍梨應當呵語：「汝",
    "T22n1425_013:0332b17": "不善，不知戒相，不聞世尊說癡狂、心亂作無",
    "T22n1425_013:0332b18": "罪耶？」彼說事人若受者善。爾時僧應作羯磨，",
    "T22n1425_013:0332b19": "羯磨人如是唱：「大德僧聽！長老難提、鉢遮難",
    "T22n1425_013:0332b20": "提，本癡、今不癡，諸梵行人說前癡行，自言不",
    "T22n1425_013:0332b21": "知作、不憶作。已從僧乞不癡毘尼滅。若僧時",
    "T22n1425_013:0332b22": "到，僧與難提、鉢遮難提作不癡毘尼滅。白如",
    "T22n1425_013:0332b23": "是。」「大德僧聽！是難提、鉢遮難提，本癡、今不癡，",
    "T22n1425_013:0332b24": "諸梵行人說前癡行，自言不知作、不憶作。已",
    "T22n1425_013:0332b25": "從僧乞不癡毘尼滅。僧今與某甲作不癡毘",
    "T22n1425_013:0332b26": "尼滅。諸大德忍與難提、鉢遮難提不癡毘",
    "T22n1425_013:0332b27": "尼滅忍者默然，若不忍便說。是初羯磨。」如是",
    "T22n1425_013:0332b28": "第二、第三說。「僧已與某甲、某甲不癡毘尼滅",
    "T22n1425_013:0332b29": "竟，僧忍默然故，是事如是持。」佛問諸比丘：「已",
    "T22n1425_013:0332c01": "與難提、鉢遮難提不癡毘尼未？」答言：「已與。世",
    "T22n1425_013:0332c02": "尊！」佛言：「五法成就，非法與不癡毘尼。何等五？",
    "T22n1425_013:0332c03": "不癡癡想與、不請求舉事人使心柔軟、不從",
    "T22n1425_013:0332c04": "僧乞不癡毘尼、非法、不和合，是名成就五非",
    "T22n1425_013:0332c05": "法與不癡毘尼滅。成就五，如法與不癡毘",
    "T22n1425_013:0332c06": "尼。何等五？不癡不癡想與、求請舉事人使心",
    "T22n1425_013:0332c07": "柔軟、從僧乞不癡毘尼、如法、和合，是名成就",
    "T22n1425_013:0332c08": "五如法與不癡毘尼。」時尊者阿難往詣佛所，",
    "T22n1425_013:0332c09": "頭面禮足，白佛言：「世尊！所謂不癡毘尼，云何",
    "T22n1425_013:0332c10": "名不癡毘尼？」佛告阿難：「有比丘本癡、今不癡，",
    "T22n1425_013:0332c11": "諸梵行人說前癡行，爾時應疾疾集僧。集僧",
    "T22n1425_013:0332c12": "已，如修多羅、如毘尼，隨此比丘事實，與不癡",
    "T22n1425_013:0332c13": "毘尼。如是阿難！如法、如律、如世尊教，以不癡",
    "T22n1425_013:0332c14": "毘尼滅誹謗諍事已，若客比丘乃至愚癡無",
    "T22n1425_013:0332c15": "智，猶如牛羊更發起者，得波夜提罪。是名不",
    "T22n1425_013:0332c16": "癡毘尼滅。」誹謗諍罪諍者，若比丘比丘相說",
    "T22n1425_013:0332c17": "罪過，若波羅夷，乃至越毘尼。此罪諍用二毘",
    "T22n1425_013:0332c18": "尼滅，所謂自言毘尼、覓罪相毘尼。自言毘",
    "T22n1425_013:0332c19": "尼者。",
    "T22n1425_013:0332c20": "佛住舍衛城，時慧命羅睺羅到時，著入聚落",
    "T22n1425_013:0332c21": "衣，持鉢入舍衛城。次行乞食，得還精舍。食已",
    "T22n1425_013:0332c22": "執衣持鉢著常處，持尼師壇，向得眼林，欲",
    "T22n1425_013:0332c23": "坐禪。中路見一比丘與女人作非梵行。見已，此",
    "T22n1425_013:0332c24": "惡比丘作是念：「佛子羅睺羅見我作非梵行，",
    "T22n1425_013:0332c25": "必語世尊。及其未語間，我當詣世尊所，先說",
    "T22n1425_013:0332c26": "其過。」時惡比丘詣佛所，頭面禮足白言：「世尊！",
    "T22n1425_013:0332c27": "我見尊者羅睺羅趣得眼林中路，共女人作",
    "T22n1425_013:0332c28": "非法事。」爾時世尊默然不答。時尊者羅睺羅",
    "T22n1425_013:0332c29": "在一樹下，正受三昧，從禪定起，來詣世尊所，",
    "T22n1425_013:0332c30": "不憶惡比丘事，如常法頭面禮足，却住一面。",
    "T22n1425_013:0333a01": "爾時世尊欲使羅睺羅憶向事故，即化作惡",
    "T22n1425_013:0333a02": "比丘在其前，羅睺羅見已，即發本識，白世尊",
    "T22n1425_013:0333a03": "言：「我向林中中路，見此比丘共女人作非梵",
    "T22n1425_013:0333a04": "行。」佛言：「羅睺羅！若彼比丘亦作是語：『我見羅",
    "T22n1425_013:0333a05": "睺羅中路作非梵行。』是事云何？」尊者羅睺羅",
    "T22n1425_013:0333a06": "白佛言：「世尊！我無是法。」佛告羅睺羅：「若彼比",
    "T22n1425_013:0333a07": "丘亦作是言：『我無是法。』是事云何？」羅睺羅復",
    "T22n1425_013:0333a08": "白佛言：「世尊！若如是者，唯世尊知我。」佛言：",
    "T22n1425_013:0333a09": "「彼復作如是言：『唯世尊知我。』此事云何？」羅",
    "T22n1425_013:0333a10": "睺羅復白佛言：「唯願世尊！與我自言治。」佛",
    "T22n1425_013:0333a11": "復告羅睺羅：「若彼比丘亦如是言：『願世尊與",
    "T22n1425_013:0333a12": "我自言治。』者，復當云何？」羅睺羅白佛言：「若爾",
    "T22n1425_013:0333a13": "者，願世尊俱與我二人自言治。」爾時世尊詣",
    "T22n1425_013:0333a14": "眾多比丘所，敷尼師壇坐已，為諸比丘廣說",
    "T22n1425_013:0333a15": "上事。說已告諸比丘：「與此比丘自言毘尼滅。",
    "T22n1425_013:0333a16": "何以故？未來世或有惡比丘，誹謗清淨比丘，",
    "T22n1425_013:0333a17": "不得自言治，便驅出故。」佛告諸比丘：「有八非",
    "T22n1425_013:0333a18": "法，與自言毘尼。何等八？問重而說輕，輕事",
    "T22n1425_013:0333a19": "不實，是名非法與自言治；問輕說重、問殘說",
    "T22n1425_013:0333a20": "無殘、問無殘說殘、問輕說輕、問重說重、問殘",
    "T22n1425_013:0333a21": "說殘、問無殘說無殘，如是一一皆不說實",
    "T22n1425_013:0333a22": "罪，是名非法與自言治。有八如法與自言治。",
    "T22n1425_013:0333a23": "何等八？問重說輕，實有輕罪而說輕，是名如",
    "T22n1425_013:0333a24": "法與自言治；問輕說重、問殘說無殘、問無殘",
    "T22n1425_013:0333a25": "說殘、問重說重、問輕說輕、問殘說殘、問無殘",
    "T22n1425_013:0333a26": "說無殘，如是一一皆說實，是名八如法與自",
    "T22n1425_013:0333a27": "言治。」爾時尊者阿難往詣佛所，頭面禮足，白",
    "T22n1425_013:0333a28": "佛言：「世尊！所謂自言毘尼滅，云何名自言毘",
    "T22n1425_013:0333a29": "尼滅？」佛告阿難：「若比丘比丘相說罪過，若波",
    "T22n1425_013:0333b01": "羅夷乃至越毘尼罪。阿難！爾時應疾集僧。",
    "T22n1425_013:0333b02": "疾集僧已，如修多羅、如毘尼、如世尊教，隨",
    "T22n1425_013:0333b03": "此比丘事實，與自言毘尼滅。」如是阿難！如法、",
    "T22n1425_013:0333b04": "如律、如世尊教，用自言毘尼滅諍事已，若客",
    "T22n1425_013:0333b05": "比丘乃至更發起者，得波夜提罪，是名自言",
    "T22n1425_013:0333b06": "毘尼滅。罪諍覓罪相毘尼者。",
    "T22n1425_013:0333b07": "佛住舍衛城時，長老尸利耶婆數數犯僧伽",
    "T22n1425_013:0333b08": "婆尸沙罪，眾僧集欲作羯磨事時，尸利耶婆",
    "T22n1425_013:0333b09": "不來，即遣使往喚：「長老尸利耶婆！眾僧集欲",
    "T22n1425_013:0333b10": "作法事。」尸利耶婆念言：「正當為我故作羯磨",
    "T22n1425_013:0333b11": "耳。」即心生恐怖，不得已而來。諸比丘問言：「長",
    "T22n1425_013:0333b12": "老！犯僧伽婆尸沙罪耶？」答言：「犯。」彼生歡喜心，",
    "T22n1425_013:0333b13": "作是念：「梵行人於我邊舉可懺悔事，非不可",
    "T22n1425_013:0333b14": "治事。」白眾僧言：「聽我小出。」諸比丘於後作",
    "T22n1425_013:0333b15": "是言：「此比丘輕躁、是不定人，出去已，須臾當",
    "T22n1425_013:0333b16": "作妄語。應當三過定實問已，然後作羯磨。」",
    "T22n1425_013:0333b17": "尸利耶婆出已，作是念：「我何以故受此",
    "T22n1425_013:0333b18": "罪？諸比丘數數治我罪，我今不應受是罪。」諸",
    "T22n1425_013:0333b19": "比丘即呼尸利耶婆入，入已問言：「汝實犯僧",
    "T22n1425_013:0333b20": "伽婆尸沙罪耶？」答言：「不犯。」諸比丘問言：「向",
    "T22n1425_013:0333b21": "汝何故僧中說有是罪，復言不犯。」尸利耶婆",
    "T22n1425_013:0333b22": "言：「我不憶是事。」諸比丘以是事白佛，佛言：「呼",
    "T22n1425_013:0333b23": "尸利耶婆來。」來已，佛以是事廣問尸利耶",
    "T22n1425_013:0333b24": "婆：「汝實爾不？」答言：「實爾。」佛告諸比丘：「尸利",
    "T22n1425_013:0333b25": "耶婆眾僧中見罪言不見、不見復言見，作是",
    "T22n1425_013:0333b26": "語：『我不憶。』僧當與覓罪相比尼滅。」羯磨者",
    "T22n1425_013:0333b27": "應作是說：「大德僧聽！尸利耶婆比丘！僧中見",
    "T22n1425_013:0333b28": "罪言不見、不見復言見，自言不憶。若僧時到，",
    "T22n1425_013:0333b29": "僧與尸利耶婆比丘覓罪相毘尼滅。白如是。」",
    "T22n1425_013:0333c01": "「大德僧聽！尸利耶婆比丘！僧中見罪言不見、",
    "T22n1425_013:0333c02": "不見復言見，自言不憶。僧今與尸利耶婆",
    "T22n1425_013:0333c03": "比丘覓罪相毘尼滅。諸大德忍與尸利耶",
    "T22n1425_013:0333c04": "婆比丘覓罪相毘尼滅忍者默然，若不忍便",
    "T22n1425_013:0333c05": "說。是第一羯磨。」第二、第三亦如是說。「僧已忍",
    "T22n1425_013:0333c06": "與尸利耶婆比丘覓罪相毘尼滅竟，僧忍",
    "T22n1425_013:0333c07": "默然故，是事如是持。」佛告諸比丘：「是比丘僧",
    "T22n1425_013:0333c08": "為作覓罪相毘尼羯磨已，是比丘應盡形壽",
    "T22n1425_013:0333c09": "行八法。何等八？不得度人、不得與人受具足",
    "T22n1425_013:0333c10": "戒、不得受人依止、不得受僧次請、不得作僧",
    "T22n1425_013:0333c11": "使行、不得與僧作說法人、不得與僧作說比",
    "T22n1425_013:0333c12": "尼人、不得與僧作羯磨人、僧作羯磨已是比",
    "T22n1425_013:0333c13": "丘盡壽不聽捨，是名八法。」爾時尊者阿難往",
    "T22n1425_013:0333c14": "詣佛所，頭面禮足，白佛言：「所謂覓罪相毘",
    "T22n1425_013:0333c15": "尼，云何名為覓罪相毘尼？」佛告阿難：「若比丘",
    "T22n1425_013:0333c16": "僧中見罪言不見、不見復言見，自言不憶作，",
    "T22n1425_013:0333c17": "觝慢。爾時應疾疾集僧，集僧已，如修多羅、如",
    "T22n1425_013:0333c18": "毘尼、如法，隨此比丘與覓罪相毘尼滅已。",
    "T22n1425_013:0333c19": "僧應語是比丘言：『長老！汝不得善利。云何僧",
    "T22n1425_013:0333c20": "中見罪言不見、不見復言見，自言我不憶作。』",
    "T22n1425_013:0333c21": "以汝僧中作是語故，僧與汝作覓罪相羯磨。」",
    "T22n1425_013:0333c22": "如是阿難！如法、如毘尼、如世尊教，與覓罪相",
    "T22n1425_013:0333c23": "毘尼滅諍已，若客比丘乃至更發起者，得波",
    "T22n1425_013:0333c24": "夜提。是名罪諍用覓罪相毘尼滅竟。相言諍，",
    "T22n1425_013:0333c25": "用三毘尼滅。前已說現前毘尼竟。多覓毘尼",
    "T22n1425_013:0333c26": "滅相言諍者。",
    "T22n1425_013:0333c27": "佛住舍衛城拘睒彌，時有二部大眾，各有一",
    "T22n1425_013:0333c28": "師：一名清論，二名善釋清論。有一共行弟子",
    "T22n1425_013:0333c29": "名雹口，善釋有一共行弟子名坫雹。第一",
    "T22n1425_013:0334a01": "依止弟子名頭頭伽，第二依止弟子名吒伽；",
    "T22n1425_013:0334a02": "第一有優婆塞弟子名頭磨，第二優婆塞弟",
    "T22n1425_013:0334a03": "子名無烟；第一有檀越名優陀耶王，第二檀",
    "T22n1425_013:0334a04": "越名渠師羅居士；第一優婆夷弟子名舍彌",
    "T22n1425_013:0334a05": "夫人，第二優婆夷弟子魔揵提女名阿㝹波",
    "T22n1425_013:0334a06": "磨；第一後宮青衣弟子名頻頭摩邏，第二",
    "T22n1425_013:0334a07": "後宮青衣弟子名波馱摩邏人。各有五百",
    "T22n1425_013:0334a08": "比丘、五百比丘尼、五百優婆塞、五百優婆夷。",
    "T22n1425_013:0334a09": "第一眾主入廁行訖，欲用水，見水中有虫，以",
    "T22n1425_013:0334a10": "草橫器上為相。第二眾主依止弟子，後來入",
    "T22n1425_013:0334a11": "廁，見水器上有草，便作是言：「是何無羞人？持",
    "T22n1425_013:0334a12": "草著水器上。」第一眾主共行弟子聞此語已，",
    "T22n1425_013:0334a13": "語其人言：「汝云何乃持我和上名無羞人？」",
    "T22n1425_013:0334a14": "因此事故，二部四眾遂生大諍。時拘睒彌國",
    "T22n1425_013:0334a15": "舉城內外諍鬪之聲，內外嬈動，猶如金翅鳥",
    "T22n1425_013:0334a16": "王入海取龍，水大波涌。如是大諍唯正共諍",
    "T22n1425_013:0334a17": "草非草，是故諸比丘鬪諍，同止不和，說法非",
    "T22n1425_013:0334a18": "法、律非律、重罪輕罪、可治不可治、法羯磨非",
    "T22n1425_013:0334a19": "法羯磨、和合羯磨不和合羯磨、應作不應作。",
    "T22n1425_013:0334a20": "爾時坐中有一比丘，作是語：「諸大德！此非",
    "T22n1425_013:0334a21": "法、非律，與修多羅不相應、與毘尼不相應、與",
    "T22n1425_013:0334a22": "優波提舍不相應，與修多羅、毘尼、優婆提舍",
    "T22n1425_013:0334a23": "相違，但起諸染漏。如我所知，是法、是律、是佛",
    "T22n1425_013:0334a24": "教，與修多羅、毘尼、優波提舍相應，如是不生",
    "T22n1425_013:0334a25": "染漏。」是比丘言：「諸大德！我不能滅此諍，當詣",
    "T22n1425_013:0334a26": "舍衛城，到世尊所，當問滅此諍事。」是比丘到",
    "T22n1425_013:0334a27": "已，頭面禮佛足，却住一面白世尊言：「拘睒",
    "T22n1425_013:0334a28": "彌諸比丘鬪諍，更相言說同止不和，乃至我",
    "T22n1425_013:0334a29": "不能滅諍事，我當往白世尊滅此諍事。唯願",
    "T22n1425_013:0334b01": "世尊！為諸比丘滅此諍法。」爾時佛告優波離：",
    "T22n1425_013:0334b02": "「汝往與拘睒彌比丘如法、如律、如佛教，所謂",
    "T22n1425_013:0334b03": "多覓毘尼滅此諍事。如是諸釋種及諸離車",
    "T22n1425_013:0334b04": "等斷事時不可即了者，亦與多覓毘尼滅。優",
    "T22n1425_013:0334b05": "波離！諍事有三處起，若一人、若眾多、若僧；亦",
    "T22n1425_013:0334b06": "應三處捨、三處取、三處滅。優波離！汝往詣拘",
    "T22n1425_013:0334b07": "睒彌比丘所，如法、如律、如佛教滅此諍事，",
    "T22n1425_013:0334b08": "所謂多覓毘尼，如上現前毘尼中廣說。乃至",
    "T22n1425_013:0334b09": "是比丘心軟已，僧應行舍羅。比丘有五法成",
    "T22n1425_013:0334b10": "就，僧應羯磨作行舍羅人。何等五？不隨愛、不",
    "T22n1425_013:0334b11": "隨瞋、不隨怖、不隨癡、知取不取。」羯磨者應",
    "T22n1425_013:0334b12": "作是說：「大德僧聽！某甲比丘五法成就，能為",
    "T22n1425_013:0334b13": "眾僧作行籌人。若僧時到，僧立某甲比丘作",
    "T22n1425_013:0334b14": "行籌人。白如是。」「大德僧聽！某甲比丘五法成",
    "T22n1425_013:0334b15": "就，僧今立某甲比丘作行籌人。諸大德忍某",
    "T22n1425_013:0334b16": "甲比丘作行籌人忍者默然，若不忍便說。」「僧",
    "T22n1425_013:0334b17": "已忍立某甲比丘作行籌人竟，僧忍默然",
    "T22n1425_013:0334b18": "故，是事如是持。」羯磨已，此比丘應作二種色",
    "T22n1425_013:0334b19": "籌：一者黑，二者白。不應唱言：「非法者捉黑",
    "T22n1425_013:0334b20": "籌，如法者捉白籌。」應如是唱：「如是語者取黑",
    "T22n1425_013:0334b21": "籌，如是語者取白籌。」行籌人行籌時，當立心",
    "T22n1425_013:0334b22": "在五法內然後行籌，不應作不如法伴，當作",
    "T22n1425_013:0334b23": "如法伴。行籌訖數，若非法籌乃至多一者，不",
    "T22n1425_013:0334b24": "應唱。非法人多、如法人少，當作方便解坐。若",
    "T22n1425_013:0334b25": "前食時欲至者，應唱令前食。若後食時至，應",
    "T22n1425_013:0334b26": "唱令後食。若洗浴時至，當唱令洗浴。若說",
    "T22n1425_013:0334b27": "法時欲至，當唱令說法時到。若說毘尼時",
    "T22n1425_013:0334b28": "至，當唱說毘尼時到。若非法者覺言：「我等得",
    "T22n1425_013:0334b29": "勝，為我故解坐。我等今不起，要即此坐決斷",
    "T22n1425_013:0334c01": "是事。」爾時精舍邊若有小屋無虫者，應使淨",
    "T22n1425_013:0334c02": "人放火已，唱言：「火起！火起！」即便散起救火。知",
    "T22n1425_013:0334c03": "近住處有如法者，應往喚言：「長老向行籌",
    "T22n1425_013:0334c04": "訖，非法人多、如法人少。長老！當為法故往",
    "T22n1425_013:0334c05": "彼，使如法者籌多得佛法增長，亦得自益功",
    "T22n1425_013:0334c06": "德。」若彼聞此語不來者，得越毘尼罪。來已當",
    "T22n1425_013:0334c07": "更行籌。行籌已數看，若白籌多一，不應唱言",
    "T22n1425_013:0334c08": "多一，應作是唱：「如是語人多，如是語人少。」作",
    "T22n1425_013:0334c09": "是唱已，應從多者。更有五法成就，不如法行",
    "T22n1425_013:0334c10": "籌。何等五？如法語人少、非法語人多、說法語",
    "T22n1425_013:0334c11": "人不同見、說非法語人同見、非法說法法說",
    "T22n1425_013:0334c12": "非法、因是行籌當破僧乃至僧別異，是名五",
    "T22n1425_013:0334c13": "非法。翻上名成就五如法行籌。爾時尊者阿",
    "T22n1425_013:0334c14": "難往到佛所，頭面禮足，白佛言：「世尊！所謂多",
    "T22n1425_013:0334c15": "覓毘尼滅，云何名為多覓毘尼滅？」佛告阿難：",
    "T22n1425_013:0334c16": "「諸比丘於修多羅中、毘尼中、威儀中，言此是",
    "T22n1425_013:0334c17": "罪、非是罪、是輕、是重、是可治、是不可治、是",
    "T22n1425_013:0334c18": "殘罪、是無殘罪，鬪諍相言。爾時應疾疾集僧，",
    "T22n1425_013:0334c19": "如法、如律、如佛教，隨其事實，如法如律斷滅。",
    "T22n1425_013:0334c20": "若復不能了者，聞某方住處有長老比丘，誦",
    "T22n1425_013:0334c21": "修多羅、誦毘尼、誦摩帝利伽。如是若中年、若",
    "T22n1425_013:0334c22": "少年比丘，誦修多羅、誦毘尼、誦摩帝利伽者，",
    "T22n1425_013:0334c23": "應疾往問、若請來，隨彼比丘所說，與多覓毘",
    "T22n1425_013:0334c24": "尼滅諍事滅已。如是阿難！若客比丘乃至新",
    "T22n1425_013:0334c25": "受戒比丘，更發起者，波夜提。是名相言諍用",
    "T22n1425_013:0334c26": "多覓毘尼滅。」如草布地毘尼滅相言諍者。",
    "T22n1425_013:0334c27": "佛住舍衛城時，拘睒彌比丘共諍，同止不和，",
    "T22n1425_013:0334c28": "說法非法、律非律，乃至尊者優波離語彼比",
    "T22n1425_013:0334c29": "丘言：「長老！我往彼已應作羯磨，當作種種羯",
    "T22n1425_013:0335a01": "磨治擯汝等，爾時莫心不悅。」是使比丘言：「我",
    "T22n1425_013:0335a02": "欲小出。」出已作是念：「我若隨尊者優波離去",
    "T22n1425_013:0335a03": "者，或能苦治我罪，我等今當獨還拘睒彌自",
    "T22n1425_013:0335a04": "共滅此諍事。」到拘睒彌已，復不能滅諍事，復",
    "T22n1425_013:0335a05": "言：「長老！我自不能得滅此諍事，今當還到舍",
    "T22n1425_013:0335a06": "衛城滅此諍事。」作是語已，即往舍衛城，往",
    "T22n1425_013:0335a07": "至尊者優波離所，作如是言：「善哉尊者！為拘",
    "T22n1425_013:0335a08": "睒彌比丘滅此諍事。」優波離語彼比丘言：「故",
    "T22n1425_013:0335a09": "如我先語汝，隨彼有事，當種種如法治，汝爾",
    "T22n1425_013:0335a10": "時莫心不悅，當隨汝去。」彼比丘答言：「不敢復",
    "T22n1425_013:0335a11": "違。」優波離言：「去還至彼滅，莫亂此間僧。」爾時",
    "T22n1425_013:0335a12": "拘睒彌比丘往到佛所頭面禮足，白佛言：",
    "T22n1425_013:0335a13": "「世尊！拘睒彌比丘同止不和更相言說，唯願",
    "T22n1425_013:0335a14": "世尊滅此諍事。」佛告拘睒彌比丘：「汝莫鬪諍，",
    "T22n1425_013:0335a15": "更相言說，同止不和。何以故？過去久遠世時，",
    "T22n1425_013:0335a16": "有城名迦毘羅，王名婆羅門達多，如《長壽王",
    "T22n1425_013:0335a17": "本生經》中廣說。」佛告拘睒彌比丘：「彼有如是，",
    "T22n1425_013:0335a18": "破國亡家，乃至太子長生不報父讎，猶更和",
    "T22n1425_013:0335a19": "合不生惡心。汝等云何於正法中以信出家，",
    "T22n1425_013:0335a20": "而更忿諍，同止不和？」佛告優波離：「汝往為拘",
    "T22n1425_013:0335a21": "睒彌比丘，如法、如律、如佛教，如草布地毘尼",
    "T22n1425_013:0335a22": "滅此諍事。」佛復告優波離：「諍事三處起，三處",
    "T22n1425_013:0335a23": "取、三處捨、三處滅，乃至是諍事淨者，當共",
    "T22n1425_013:0335a24": "優婆塞斷。若是不淨事，當喻遣優婆塞出，",
    "T22n1425_013:0335a25": "隨是比丘事實，如法如律，為作如草布地毘",
    "T22n1425_013:0335a26": "尼滅。」佛告優波離：「若是下座有過失，應詣上",
    "T22n1425_013:0335a27": "座所，頭面禮足，作是言：『長老！我所作非法，侵",
    "T22n1425_013:0335a28": "犯過罪，我今懺悔，不敢復作。』上座應以手摩",
    "T22n1425_013:0335a29": "其頭，扶起手抱，語言：『慧命！我亦有過，於汝當",
    "T22n1425_013:0335b01": "見善恕。』若上座有過，應至下座所捉手言：『我",
    "T22n1425_013:0335b02": "所作非法，有過於汝，我懺悔不復作。』下座應",
    "T22n1425_013:0335b03": "起禮上座足，亦如上懺悔。」爾時尊者阿難往",
    "T22n1425_013:0335b04": "至佛所，頭面禮足，白佛言：「世尊！所謂布草毘",
    "T22n1425_013:0335b05": "尼，云何名布草毘尼？」佛語阿難：「若比丘諍事",
    "T22n1425_013:0335b06": "起，同止不和，二部眾不忍，生惡心共相言，各",
    "T22n1425_013:0335b07": "各說不隨順法，不忍事起。阿難！爾時應疾疾",
    "T22n1425_013:0335b08": "集僧，如法如律，應一部眾中有宿德知事，因",
    "T22n1425_013:0335b09": "緣辯才明了說法不怯，讚歎和合眾僧功德，",
    "T22n1425_013:0335b10": "應從坐起，偏袒右肩胡跪合掌，向第二部眾，",
    "T22n1425_013:0335b11": "作是言：『諸大德！我等云何同一法中以信出",
    "T22n1425_013:0335b12": "家，而起諍事，同止不和？二部眾不忍，各各生",
    "T22n1425_013:0335b13": "惡心，共相言說，不隨順法，不忍事起，一切皆",
    "T22n1425_013:0335b14": "是不善思惟所致。今世苦住，後墮惡道。諸大",
    "T22n1425_013:0335b15": "德！當各各棄此諍事，如草布地。我今向諸長",
    "T22n1425_013:0335b16": "老懺悔，各各下意和合共住。』阿難！若第二部",
    "T22n1425_013:0335b17": "眾一切默然住者，第二眾中宿德聰明辯才",
    "T22n1425_013:0335b18": "者，即應起懺悔。懺悔法亦如上說。阿難！僧",
    "T22n1425_013:0335b19": "中有如是諍事起，應疾疾集僧，如法如律，如",
    "T22n1425_013:0335b20": "草布地滅此諍事。」佛告阿難：「此一切諍事，如",
    "T22n1425_013:0335b21": "相打相搏、牽出房種類、兩舌無根謗，如是等",
    "T22n1425_013:0335b22": "罪皆應如草布地毘尼中滅。如是如草布地",
    "T22n1425_013:0335b23": "滅已，客比丘，乃至新受戒比丘，更發起者，波",
    "T22n1425_013:0335b24": "夜提。」常所行事諍者，若僧所作事如法辦，",
    "T22n1425_013:0335b25": "如法結集、如法出、如法捨、如法與。如是世尊",
    "T22n1425_013:0335b26": "弟子比丘眾所行無量事，皆於七滅諍止，一",
    "T22n1425_013:0335b27": "一事滅，是名常所行事諍，是故說。",
    "T22n1425_013:0335b28": "佛住舍衛城，廣說如上。爾時尊者優陀夷",
    "T22n1425_013:0335b29": "到時，著入聚落衣持鉢入城，次行乞食到一",
    "T22n1425_013:0335c01": "家，為眾多女人說法。時尊者阿難次行乞食",
    "T22n1425_013:0335c02": "到其家，見已問言：「長老作何等？」答言：「我為此",
    "T22n1425_013:0335c03": "諸女說法。」尊者阿難語優陀夷言：「云何名比",
    "T22n1425_013:0335c04": "丘無有知男子而獨為女人說法？」阿難乞",
    "T22n1425_013:0335c05": "食，食已往世尊所，頭面禮足，以上因緣具白",
    "T22n1425_013:0335c06": "世尊。佛言：「呼優陀夷來。」來已，佛問優陀夷：「汝",
    "T22n1425_013:0335c07": "實作是事不？」答言：「實爾。世尊！」佛言：「此是惡",
    "T22n1425_013:0335c08": "事。汝云何無有知男子為女人說法？從今以",
    "T22n1425_013:0335c09": "後不聽無有知男子為女人說法。」",
    "T22n1425_013:0335c10": "復次佛住舍衛城，廣說如上。爾時尊者優陀",
    "T22n1425_013:0335c11": "夷到時著入聚落衣持鉢入城，次行乞食到",
    "T22n1425_013:0335c12": "一家，為眾多女人說法。時尊者阿難行乞食",
    "T22n1425_013:0335c13": "到其家，見已問言：「長老作何等？」答言：「為女人",
    "T22n1425_013:0335c14": "說法。」阿難言：「長老不聞世尊言：『無男子不得",
    "T22n1425_013:0335c15": "為女人說法耶？』」答言：「阿難！汝不見此石人、木",
    "T22n1425_013:0335c16": "人、草人、畫人耶？一人便足，況復眾多。」尊者阿",
    "T22n1425_013:0335c17": "難乞食，食已以此因緣具白世尊。佛言：「呼優",
    "T22n1425_013:0335c18": "陀夷來。」來已，世尊問優陀夷：「汝實爾不？」答言：",
    "T22n1425_013:0335c19": "「實爾。」佛言：「優陀夷！汝云何以無心男子當淨",
    "T22n1425_013:0335c20": "人而為女人說法？」佛言：「從今日不聽以無心",
    "T22n1425_013:0335c21": "男子當淨人而為女人說法。」",
    "T22n1425_013:0335c22": "復次佛住舍衛城，廣說如上。爾時優陀夷時",
    "T22n1425_013:0335c23": "到著入聚落衣，持鉢入舍衛城，乃至答尊者",
    "T22n1425_013:0335c24": "阿難言：「汝不見此抱上小兒、飲乳小兒、臥小",
    "T22n1425_013:0335c25": "兒耶？一人便足，何況多人。」尊者阿難乞食，",
    "T22n1425_013:0335c26": "食已以上因緣具白世尊。佛言：「呼優陀夷來。」",
    "T22n1425_013:0335c27": "來已，佛問優陀夷：「汝實爾不？」答言：「實爾。」佛",
    "T22n1425_013:0335c28": "言：「優陀夷！汝云何以嬰兒當淨人，而為女人",
    "T22n1425_013:0335c29": "說法？從今日不得以乳下嬰兒當男子，而",
    "T22n1425_013:0336a01": "為女人說法。」",
    "T22n1425_013:0336a02": "復次佛住舍衛城，廣說如上。爾時毘舍佉鹿",
    "T22n1425_013:0336a03": "母病，尊者阿難晨起著入聚落衣，往問疾言：",
    "T22n1425_013:0336a04": "「優婆夷所患何似？不大苦惱不？」答言：「所患不",
    "T22n1425_013:0336a05": "差，不可堪忍，願尊者為我說法。」阿難答言：「世",
    "T22n1425_013:0336a06": "尊不聽無淨人為女人說法。」優婆夷言：「若不",
    "T22n1425_013:0336a07": "得多說者，得為我說五六語不？」阿難答言：「我",
    "T22n1425_013:0336a08": "不知得不？未敢便說。」優婆夷言：「和南阿闍梨。」",
    "T22n1425_013:0336a09": "阿難言：「疾患速除。」言已便去。尊者阿難還至",
    "T22n1425_013:0336a10": "佛所，頭面禮足却住一面，佛知而故問：「阿難！",
    "T22n1425_013:0336a11": "汝從何來？」阿難即以上因緣具白世尊，佛告",
    "T22n1425_013:0336a12": "阿難：「毘舍佉鹿母是智慧人，阿難！汝若為說",
    "T22n1425_013:0336a13": "五六語，彼病便差得安樂住。從今日後，聽無",
    "T22n1425_013:0336a14": "男子得為女人說五六語。」佛告諸比丘：「依止",
    "T22n1425_013:0336a15": "舍衛城住者皆悉令集，以十利故與諸比丘",
    "T22n1425_013:0336a16": "制戒，乃至已聞者當重聞。若比丘無淨人為",
    "T22n1425_013:0336a17": "女人說法，過五六語，波夜提。除有知男子。」",
    "T22n1425_013:0336a18": "比丘者，如上說。無有知男子者，若盲、若聾，",
    "T22n1425_013:0336a19": "亦名無淨人；若一盲、一聾，有此二人者，得當",
    "T22n1425_013:0336a20": "一淨人。雖有淨人，眠，亦名無男子。女人者，若",
    "T22n1425_013:0336a21": "母、若姊妹、若大、若小、在家、出家。法者，佛所說、",
    "T22n1425_013:0336a22": "佛印可。佛所說者，佛口自說。佛印可者，佛弟",
    "T22n1425_013:0336a23": "子、餘人所說，佛所印可。說者，教誦解說。五六",
    "T22n1425_013:0336a24": "語者，有二種：長句、短句。長句者，一切惡莫作。",
    "T22n1425_013:0336a25": "短句者，眼無常。除有知男子者，若減七歲，不",
    "T22n1425_013:0336a26": "解好惡語義味，名為無知男子。雖過七歲，",
    "T22n1425_013:0336a27": "不解好惡語義味，亦名無知男子。若七歲、若",
    "T22n1425_013:0336a28": "過七歲，解好惡語義味，是名有知男子。",
    "T22n1425_013:0336a29": "復次有女人，清旦來禮塔。禮塔已來禮比丘",
    "T22n1425_013:0336b01": "足，白言尊者：「我欲聞法，願為我說。」比丘爾時",
    "T22n1425_013:0336b02": "得為說一偈半。是比丘入聚落，若更為先女",
    "T22n1425_013:0336b03": "人說五六語者，波夜提。世尊所以制五六語",
    "T22n1425_013:0336b04": "者，一日中得說。若比丘在阿練若處住，有女",
    "T22n1425_013:0336b05": "人來禮塔，禮塔已次來禮比丘足，白言：「尊者",
    "T22n1425_013:0336b06": "願為我說法。」比丘應語彼女人言：「世尊制戒，",
    "T22n1425_013:0336b07": "無淨人不得為女人說法。」女人白比丘言：「我",
    "T22n1425_013:0336b08": "知佛法，如世尊所聽，願為我說。」比丘爾時得",
    "T22n1425_013:0336b09": "為此女說一偈半，若二女人得齊三偈，無罪。",
    "T22n1425_013:0336b10": "若比丘入聚落教化，有眾多女人來欲聽法，",
    "T22n1425_013:0336b11": "各各得為說六句，應語第一女言：「我為汝說",
    "T22n1425_013:0336b12": "六句。」說已復語第二女言：「我為汝說六句。」如",
    "T22n1425_013:0336b13": "是眾多，無罪。比丘出已，諸女送出，禮比丘足",
    "T22n1425_013:0336b14": "與別比丘，爾時若呪願言：「使汝速盡苦際。」得",
    "T22n1425_013:0336b15": "波夜提。若言：「使汝得無病安樂住。」者，無罪。出",
    "T22n1425_013:0336b16": "已復詣餘家說法，先女人復隨來在外遙聽，",
    "T22n1425_013:0336b17": "比丘見已語言：「汝復來聽耶？」答言：「爾。」比丘言：",
    "T22n1425_013:0336b18": "「汝深樂法，可聽。」是比丘得波夜提罪。雖見此",
    "T22n1425_013:0336b19": "女人不共語，直為餘女人說法，先女人雖聞，",
    "T22n1425_013:0336b20": "無罪。若比丘為女人說法，時雖無淨人在坐，",
    "T22n1425_013:0336b21": "聽有作人行來住息、向外向內、或閣上閣下，",
    "T22n1425_013:0336b22": "遙相見聞者，無罪。若俗人家向道，比丘在內",
    "T22n1425_013:0336b23": "為女人說法，雖無淨人，但路上行人不斷，得",
    "T22n1425_013:0336b24": "見聞者亦無罪。若路上行人斷無見聞者，不",
    "T22n1425_013:0336b25": "得為說。若有女人來禮塔，禮塔已白比丘言：",
    "T22n1425_013:0336b26": "「尊者！此是何等塔？願語我名處。」比丘爾時得",
    "T22n1425_013:0336b27": "語言：「此生處塔、得道處塔、轉法輪處塔、涅槃",
    "T22n1425_013:0336b28": "處塔。」隨所問事事得答，無罪。淨人有四種：或",
    "T22n1425_013:0336b29": "見非聞、或聞非見、或亦見亦聞、或非見非",
    "T22n1425_013:0336c01": "聞。見而非聞者，眼遙見比丘、女人，不聞語",
    "T22n1425_013:0336c02": "聲，廣說如是四句。見而不聞者，得越毘尼罪。",
    "T22n1425_013:0336c03": "聞而不見亦如是。非見非聞，波夜提。亦見亦",
    "T22n1425_013:0336c04": "聞，無罪。是故說。",
    "T22n1425_013:0336c05": "佛住曠野城，廣說如上。爾時有營事比丘，教",
    "T22n1425_013:0336c06": "眾多童子句句說波羅耶那。時一婆羅門作",
    "T22n1425_013:0336c07": "是念：「何處有善勝法？我當於彼出家。」作是",
    "T22n1425_013:0336c08": "念已，便往曠野精舍欲求出家。見比丘教諸",
    "T22n1425_013:0336c09": "童子學誦，如似童子在學堂中受誦之聲，時",
    "T22n1425_013:0336c10": "婆羅門作是念：「我今欲求勝法從彼出家，而",
    "T22n1425_013:0336c11": "此中喡喡似如童子在學堂中學誦聲，亦復",
    "T22n1425_013:0336c12": "不知何者是師？誰是弟子？」彼人見已生不敬",
    "T22n1425_013:0336c13": "信心，竟不見佛即便還歸，不復出家。諸比",
    "T22n1425_013:0336c14": "丘以是因緣往白世尊，佛言：「呼營事比丘來。」",
    "T22n1425_013:0336c15": "來已，佛問營事比丘：「汝實爾不？」答言：「實爾。世",
    "T22n1425_013:0336c16": "尊！」佛言：「此是惡事。汝云何教未受具戒人誦",
    "T22n1425_013:0336c17": "句法？從今日後不聽為未受具戒人說句法。」",
    "T22n1425_013:0336c18": "佛告諸比丘：「依止曠野城者皆悉令集，以十",
    "T22n1425_013:0336c19": "利故為諸比丘制戒，乃至已聞者當重聞。若",
    "T22n1425_013:0336c20": "比丘教未受具戒人說句法，波夜提。」比丘者，",
    "T22n1425_013:0336c21": "如上說。未受具戒者，除比丘、比丘尼，比丘",
    "T22n1425_013:0336c22": "尼雖受具足亦不得教。句法者，若句味",
    "T22n1425_013:0336c23": "字、句味字共誦。法者，佛所說、佛所印可。佛說",
    "T22n1425_013:0336c24": "者，佛自說。佛所印可者，聲聞弟子及餘人說，",
    "T22n1425_013:0336c25": "佛印可之。諸善法乃至涅槃是名為法。教者，",
    "T22n1425_013:0336c26": "為說示語。波夜提者，如上說。若比丘教未受",
    "T22n1425_013:0336c27": "具戒人言眼無常，聲一時舉、一時下、一時斷，",
    "T22n1425_013:0336c28": "聲合為樂不遮，波夜提。耳鼻舌身意、十八界",
    "T22n1425_013:0336c29": "五陰六界，乃至諸法苦空無常非我亦如是。",
    "T22n1425_013:0337a01": "若比丘授共行弟子、依止弟子，《八群經》、《波羅",
    "T22n1425_013:0337a02": "耶那經》、《論難經》、《阿耨達池經》、《緣覺經》，如是等",
    "T22n1425_013:0337a03": "種種經，若共舉、共下、共斷，應如是教弟子",
    "T22n1425_013:0337a04": "言：「汝待我誦斷，汝當誦。」若如是教，不受語者",
    "T22n1425_013:0337a05": "不復得教。若彼弟子作是言：「願阿闍梨更授",
    "T22n1425_013:0337a06": "我經。」師爾時應語言：「若汝不復俱誦者，我當",
    "T22n1425_013:0337a07": "授汝。」如是等弟子乃至優婆塞、優婆夷不得",
    "T22n1425_013:0337a08": "授。若比丘共誦經，上座應誦，下座心中默逐。",
    "T22n1425_013:0337a09": "若上座誦不利者，下座應誦，上座應心默誦",
    "T22n1425_013:0337a10": "逐，乃至優婆夷亦如是。若僧中唱說偈時，不",
    "T22n1425_013:0337a11": "得同說一偈，得同時各各別說餘偈。是故",
    "T22n1425_013:0337a12": "說。",
    "T22n1425_013:0337a13": "佛住舍衛城，廣說如上。如第四戒妄語中，事",
    "T22n1425_013:0337a14": "事因緣廣說。但此中以說實為異，乃至佛語",
    "T22n1425_013:0337a15": "比丘：「此是惡事。譬如婬女賣色自活，汝等亦",
    "T22n1425_013:0337a16": "爾，乃以微妙實法向人說，為口腹故賣色活",
    "T22n1425_013:0337a17": "命。」佛告諸比丘：「依止舍衛城住者盡集，以",
    "T22n1425_013:0337a18": "十利故與諸比丘制戒，乃至已聞者當重聞。",
    "T22n1425_013:0337a19": "若比丘自稱得過人法，我如是知、如是見，說",
    "T22n1425_013:0337a20": "實者，波夜提。」比丘者，如上說。自稱過人法，",
    "T22n1425_013:0337a21": "過人法如上說。若自言：「我法智耶？」越毘尼心",
    "T22n1425_013:0337a22": "悔。若言：「我法智。」越毘尼罪。若言：「我得法智作",
    "T22n1425_013:0337a23": "證。」波夜提。句句如上廣說，乃至十無學法，",
    "T22n1425_013:0337a24": "說實者，波夜提。若比丘語女人言：「某處夏安",
    "T22n1425_013:0337a25": "居比丘盡非凡夫。」得越毘尼心悔。問言：「尊者",
    "T22n1425_013:0337a26": "亦在中耶？」答言：「亦在中。」得越毘尼罪。若優婆",
    "T22n1425_013:0337a27": "夷問言：「尊者亦得此法不？」答言：「得。」說實者，波",
    "T22n1425_013:0337a28": "夜提。若比丘語優婆夷言：「某處自恣比丘非",
    "T22n1425_013:0337a29": "凡夫，皆是阿羅漢。」得越毘尼心悔。優婆夷言：",
    "T22n1425_013:0337b01": "「尊者亦彼間自恣耶？」答言：「如是。」得越毘尼",
    "T22n1425_013:0337b02": "罪。復問：「尊者亦得阿羅漢耶？」答言：「得。」說實",
    "T22n1425_013:0337b03": "者，波夜提罪。若復言：「某處繩里比丘，王家、",
    "T22n1425_013:0337b04": "大臣家、長者家、居士家、汝家，為汝家眷屬授",
    "T22n1425_013:0337b05": "經。」比丘乃至如是去、比丘住坐臥、著如是",
    "T22n1425_013:0337b06": "衣、捉如是鉢、食如是食亦如是。若中國語向",
    "T22n1425_013:0337b07": "邊地說、若邊地語向中國說、若中國語向中",
    "T22n1425_013:0337b08": "國說、若邊地語向邊地說，若說義不說味，越",
    "T22n1425_013:0337b09": "毘尼罪。若說味不說義，越毘尼心悔。若說義",
    "T22n1425_013:0337b10": "說味，得波夜提。非說義非說味，無罪。若作書",
    "T22n1425_013:0337b11": "手相印，現義不現味，得越毘尼罪。若現味不",
    "T22n1425_013:0337b12": "現義，越毘尼心悔。現義現味，偷蘭遮。不現義",
    "T22n1425_013:0337b13": "不現味，無罪。下至現阿羅漢相，越毘尼心悔。",
    "T22n1425_013:0337b14": "是故說。",
    "T22n1425_013:0337b15": "摩訶僧祇律卷第十三"
}