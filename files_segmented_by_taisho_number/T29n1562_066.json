{
    "T29n1562_066:0701b04": "阿毘達磨順正理論卷第六十六",
    "T29n1562_066:0701b06": "尊者眾賢造",
    "T29n1562_066:0701b07": "三藏法師玄奘奉　詔譯",
    "T29n1562_066:0701b08": "辯賢聖品第六之十",
    "T29n1562_066:0701b09": "如上所言修道有二。一者有漏。二者無漏。今",
    "T29n1562_066:0701b10": "應思擇於此二種由何等道離何地染。頌曰。",
    "T29n1562_066:0701b11": "　有頂由無漏　　餘由二離染",
    "T29n1562_066:0701b12": "論曰。有頂地中所有煩惱。唯無漏道能令永",
    "T29n1562_066:0701b13": "離定非有漏。所以者何。唯此力能治上地故。",
    "T29n1562_066:0701b14": "唯於次上近分地中。起世俗道治下地惑。有",
    "T29n1562_066:0701b15": "頂地惑既無上地。故無有漏能離彼染。何緣",
    "T29n1562_066:0701b16": "世俗道不治自地惑。是自隨眠所隨增故。非",
    "T29n1562_066:0701b17": "彼隨眠所隨增事。應有勢用治彼隨眠。以順",
    "T29n1562_066:0701b18": "生長彼煩惱故。若有勢用能治彼者。此必非",
    "T29n1562_066:0701b19": "彼之所隨增。以緣此時彼損減故。何緣下地",
    "T29n1562_066:0701b20": "起世俗道。不能對治上地隨眠。非彼隨眠所",
    "T29n1562_066:0701b21": "隨增故。不順生長彼煩惱故。應許能治上地",
    "T29n1562_066:0701b22": "隨眠。上地定非下地世俗。厭行斷道所緣境",
    "T29n1562_066:0701b23": "故。非厭下地能離上染。上地望下極微妙故。",
    "T29n1562_066:0701b24": "由此證知唯無漏力。能離有頂其理善成。餘",
    "T29n1562_066:0701b25": "八地中所有煩惱。通由二道能令永離。世出",
    "T29n1562_066:0701b26": "世道俱能離故。既通由二離八地染。各有幾",
    "T29n1562_066:0701b27": "種離繫得耶。頌曰。",
    "T29n1562_066:0701b28": "　聖二離八修　　各二離繫得",
    "T29n1562_066:0701b29": "論曰。諸有學聖用有漏道。離下八地修斷染",
    "T29n1562_066:0701c01": "時。能具引生二離繫得。有漏無漏二種斷道。",
    "T29n1562_066:0701c02": "於八地中所作同故。用無漏道離彼亦然。亦",
    "T29n1562_066:0701c03": "以於中所作同故。由此有學離八修斷。世出",
    "T29n1562_066:0701c04": "世道隨一現前。各未來修世出世道。既說聖",
    "T29n1562_066:0701c05": "者二離八修。各能引生二離繫得。准知聖者",
    "T29n1562_066:0701c06": "離有頂修。及見斷時用無漏道。唯引無漏離",
    "T29n1562_066:0701c07": "繫得生。亦不未來修世俗道。與世俗道不同",
    "T29n1562_066:0701c08": "事故。異生離八用有漏道。唯引有漏離繫得",
    "T29n1562_066:0701c09": "生。亦不未來修無漏道。未入聖故不說自成。",
    "T29n1562_066:0701c10": "有餘師言。以無漏道離下八地修斷染時。何",
    "T29n1562_066:0701c11": "緣知亦生有漏離繫得。有捨無漏得煩惱不",
    "T29n1562_066:0701c12": "成故。謂有學聖以無漏道離彼染時。若不引",
    "T29n1562_066:0701c13": "生同治有漏離繫得者。則以聖道具離八地。",
    "T29n1562_066:0701c14": "後依靜慮得轉根時。頓捨先來諸鈍聖道。唯",
    "T29n1562_066:0701c15": "得靜慮利果聖道。上惑離繫應皆不成。是即",
    "T29n1562_066:0701c16": "還應成彼煩惱。然非所許。是故定知。諸有學",
    "T29n1562_066:0701c17": "聖以無漏道離下八地修斷染時。亦具引生",
    "T29n1562_066:0701c18": "二離繫得。此證非理。所以者何。彼聖設無有",
    "T29n1562_066:0701c19": "漏斷得。亦不成就上地煩惱。如分離有頂得",
    "T29n1562_066:0701c20": "轉根時。及異生上生不成惑故。謂如分離",
    "T29n1562_066:0701c21": "有頂地染。後依靜慮得轉根時。無漏斷得既",
    "T29n1562_066:0701c22": "已頓捨。彼地離繫無有漏得。而彼地惑亦不",
    "T29n1562_066:0701c23": "成就。又如異生生二定等。雖捨欲界等煩惱",
    "T29n1562_066:0701c24": "斷得。而不成就欲界等煩惱。以欲界等有漏",
    "T29n1562_066:0701c25": "離繫得。初定等攝。唯彼能治故。若生上地此",
    "T29n1562_066:0701c26": "得必捨。生上地必捨下有漏善故。此二雖無",
    "T29n1562_066:0701c27": "煩惱斷得。而勝進故遮惑得生。彼亦應然。故",
    "T29n1562_066:0701c28": "證非理。由此但可作如是言。二道於中所作",
    "T29n1562_066:0701c29": "同故。隨一現起引二得生。不可說言為成斷",
    "T29n1562_066:0702a01": "故。已辯離染由道不同。今次應辯由地差",
    "T29n1562_066:0702a02": "別。由何地道離何地染。頌曰。",
    "T29n1562_066:0702a03": "　無漏未至道　　能離一切地",
    "T29n1562_066:0702a04": "　餘八離自上　　有漏離次下",
    "T29n1562_066:0702a05": "論曰。諸無漏道通依九地。謂四靜慮未至中",
    "T29n1562_066:0702a06": "間及三無色。若未至攝能離欲界乃至有頂。",
    "T29n1562_066:0702a07": "餘八地攝隨其所應。各能離自及上地染不",
    "T29n1562_066:0702a08": "能離下。未離下時上道必無現在前故。諸有",
    "T29n1562_066:0702a09": "漏道一切唯能離次下地。非自地等自地煩",
    "T29n1562_066:0702a10": "惱所隨增故。勢力劣故。先已離故。諸依近分",
    "T29n1562_066:0702a11": "離下地染。如無間道皆近分攝。諸解脫道亦",
    "T29n1562_066:0702a12": "近分耶。不定。云何。頌曰。",
    "T29n1562_066:0702a13": "　近分離下染　　初三後解脫",
    "T29n1562_066:0702a14": "　根本或近分　　上地唯根本",
    "T29n1562_066:0702a15": "論曰。諸道所依近分有八。謂四靜慮無色下",
    "T29n1562_066:0702a16": "邊。所離有九。謂欲八定。初三近分離下三染。",
    "T29n1562_066:0702a17": "第九解脫現在前時。或入根本或即近分。上",
    "T29n1562_066:0702a18": "五近分各離下染。第九解脫現在前時。必入",
    "T29n1562_066:0702a19": "根本非即近分。近分根本等捨根故。下三靜",
    "T29n1562_066:0702a20": "慮近分根本。受根異故。有不能入轉入異受。",
    "T29n1562_066:0702a21": "少艱難故。離下染時必欣上故。若受無異必",
    "T29n1562_066:0702a22": "入根本。諸出世道無間解脫前既已說。緣四",
    "T29n1562_066:0702a23": "諦境十六行相義准自成。世道緣何作何行",
    "T29n1562_066:0702a24": "相。頌曰。",
    "T29n1562_066:0702a25": "　世無間解脫　　如次緣下上",
    "T29n1562_066:0702a26": "　作麁苦障行　　及靜妙離三",
    "T29n1562_066:0702a27": "論曰。世俗無間及解脫道。如次能緣下地上",
    "T29n1562_066:0702a28": "地。為麁苦障及靜妙離。謂諸無間道緣自次",
    "T29n1562_066:0702a29": "下地。諸有漏法作麁苦等。三行相中隨一行",
    "T29n1562_066:0702b01": "相。若諸解脫道。緣彼次上地。諸有漏法作靜",
    "T29n1562_066:0702b02": "妙等。三行相中隨一行相。約容有說二道各",
    "T29n1562_066:0702b03": "三。非諸有情於離染位。無間解脫皆各具三。",
    "T29n1562_066:0702b04": "諸下地中由多掉舉寂靜微劣。故名為麁。雖",
    "T29n1562_066:0702b05": "大劬勞暫令掉舉勢用微劣。仍不能引美妙",
    "T29n1562_066:0702b06": "樂生。故名為苦有極多種災害拘礙。及能覆",
    "T29n1562_066:0702b07": "障。令無功能見出離方。故名為障。諸上地中",
    "T29n1562_066:0702b08": "不作功用掉舉微劣。故名為靜。不設劬勞掉",
    "T29n1562_066:0702b09": "舉微劣引生勝樂。故名為妙於下地中所有",
    "T29n1562_066:0702b10": "災害。能決定見心不生欣。及能越彼。故名為",
    "T29n1562_066:0702b11": "離。應知此中已兼顯示無間解脫。行相各三",
    "T29n1562_066:0702b12": "相翻而生。如其次第。謂無間道緣下為麁。解",
    "T29n1562_066:0702b13": "脫道中緣上為靜。餘相翻起如次應知。然離",
    "T29n1562_066:0702b14": "染時起則不定。世俗無間及解脫道。能離下",
    "T29n1562_066:0702b15": "等九品染故。應知亦有九品差別。此中異生",
    "T29n1562_066:0702b16": "離欲界染。九無間道麁等三行。隨一現前各",
    "T29n1562_066:0702b17": "未來修。麁等三行八解脫道。靜等三行。隨",
    "T29n1562_066:0702b18": "一現前各未來修。麁等六行後解脫道現。在",
    "T29n1562_066:0702b19": "未來所修如前八解脫道與前別者。復修未",
    "T29n1562_066:0702b20": "來初靜慮攝。無邊行相。如是乃至離無所有",
    "T29n1562_066:0702b21": "染。無間解脫道所修應知。若諸聖者以世俗",
    "T29n1562_066:0702b22": "道。離欲界染九無間道。麁等三行隨一現前。",
    "T29n1562_066:0702b23": "各於未來修十九行。謂麁等三有漏無漏。十",
    "T29n1562_066:0702b24": "六聖行八解脫道。靜等三行隨一現前。各未",
    "T29n1562_066:0702b25": "來修二十二行。謂前十九加靜等三。後解脫",
    "T29n1562_066:0702b26": "道現在未來所修如前。八解脫道與前別者。",
    "T29n1562_066:0702b27": "復修未來初靜慮攝無邊行相。離初定染九",
    "T29n1562_066:0702b28": "無間道。麁等三行隨一現前。各於未來修十",
    "T29n1562_066:0702b29": "九行。謂麁等三及唯無漏十六聖行。此十六",
    "T29n1562_066:0702c01": "行是下地攝。以上地邊無聖行故。後修聖行",
    "T29n1562_066:0702c02": "准此應知。八解脫道靜等三行隨一現前。各",
    "T29n1562_066:0702c03": "未來修二十二行。謂前十九加靜等三。後解",
    "T29n1562_066:0702c04": "脫道現在未來所修如前。八解脫道與前別",
    "T29n1562_066:0702c05": "者。復修未來二靜慮攝無邊行相。如是乃至",
    "T29n1562_066:0702c06": "離無所有染。無間解脫道所修應知。有餘師",
    "T29n1562_066:0702c07": "言。異生聖者離欲無間解脫道中。亦修不淨",
    "T29n1562_066:0702c08": "息念慈等。離餘上地所修如前。初靜慮邊善",
    "T29n1562_066:0702c09": "根廣故修如是行。上諸定邊善根少故所修",
    "T29n1562_066:0702c10": "如前。又欲界中有多煩惱。為欲斷彼修多對",
    "T29n1562_066:0702c11": "治。上地不然故。修治少。離欲界染九無間道。",
    "T29n1562_066:0702c12": "未來所修麁等三行。唯緣欲界八解脫道。未",
    "T29n1562_066:0702c13": "來所修麁等三行。通緣欲界及初靜慮。靜等",
    "T29n1562_066:0702c14": "三行緣初靜慮。後解脫道未來所修。麁等三",
    "T29n1562_066:0702c15": "行通緣三界。靜等三行緣初靜慮。乃至有頂",
    "T29n1562_066:0702c16": "離初定染。九無間道未來所修。麁等三行緣",
    "T29n1562_066:0702c17": "初靜慮。八解脫道未來所修。麁等三行緣初",
    "T29n1562_066:0702c18": "二定。靜等三行緣第二定。後解脫道未來所",
    "T29n1562_066:0702c19": "修。麁等三行通緣三界。靜等三行緣第二",
    "T29n1562_066:0702c20": "定。乃至有頂離二靜慮三靜慮染。隨其所應",
    "T29n1562_066:0702c21": "皆准前說。離四定染九無間道。未來所修麁",
    "T29n1562_066:0702c22": "等三行。緣第四定八解脫道。未來所修麁等",
    "T29n1562_066:0702c23": "三行。緣第四定及緣空處。然非一念。以界別",
    "T29n1562_066:0702c24": "故。靜等三行唯緣空處。後解脫道未來所",
    "T29n1562_066:0702c25": "修。麁等三行靜等三行。皆緣空處乃至有頂",
    "T29n1562_066:0702c26": "離空處染九無間道。未來所修麁等三行。唯",
    "T29n1562_066:0702c27": "緣空處八解脫道。未來所修麁等三行。緣空",
    "T29n1562_066:0702c28": "識處靜等三行。唯緣識處後解脫道。未來所",
    "T29n1562_066:0702c29": "修麁等三行。靜等三行俱緣識處。乃至有頂",
    "T29n1562_066:0703a01": "離識處染。無所有染隨其所應皆准前說。何",
    "T29n1562_066:0703a02": "緣最後解脫道中。未來所修麁等三行。靜慮",
    "T29n1562_066:0703a03": "攝者通緣三界。無色攝者唯自上緣。諸靜慮",
    "T29n1562_066:0703a04": "中有遍緣智。無色根本必不下緣。故二所修",
    "T29n1562_066:0703a05": "所緣有別。此中一類譬喻論師。為欲顯成分",
    "T29n1562_066:0703a06": "別論義。作如是說。無有異生實斷煩惱。有退",
    "T29n1562_066:0703a07": "失故。謂若有能實斷有頂薩迦耶見必無退",
    "T29n1562_066:0703a08": "失。若有退失必未實斷。既許異生於下八地。",
    "T29n1562_066:0703a09": "諸煩惱斷可有退失。故無異生實斷煩惱。彼",
    "T29n1562_066:0703a10": "說非理。於有頂惑有伏無伏。皆有失故。謂諸",
    "T29n1562_066:0703a11": "異生於有頂惑。為許有伏許無伏耶。若許異",
    "T29n1562_066:0703a12": "生伏有頂惑。如伏下地諸煩惱已。彼於下地",
    "T29n1562_066:0703a13": "必不受生。如是既能伏有頂惑。應於有頂亦",
    "T29n1562_066:0703a14": "不受生。是則異生應證圓寂。若伏有頂猶生",
    "T29n1562_066:0703a15": "有頂。非伏下地猶生下地。是則不應。以有",
    "T29n1562_066:0703a16": "頂惑斷已不退例下令同。若許異生無伏有",
    "T29n1562_066:0703a17": "頂。以世俗道於彼無能。唯許彼能伏下地惑",
    "T29n1562_066:0703a18": "亦不應。以有頂地惑斷已不退例下令同。如",
    "T29n1562_066:0703a19": "是推徵二皆有失。故不可說彼實無斷。然彼",
    "T29n1562_066:0703a20": "所言見有頂攝。身見等惑斷已無退。證知下",
    "T29n1562_066:0703a21": "地所有諸惑。亦應如彼斷已無退。既見異生",
    "T29n1562_066:0703a22": "於下地惑斷已還退。故知彼於下地諸惑實",
    "T29n1562_066:0703a23": "未能斷。此不應理。斷者異故謂非我等許諸",
    "T29n1562_066:0703a24": "異生。於有頂惑有能斷義。以斷有頂世俗道",
    "T29n1562_066:0703a25": "生無所依故。及即於中解脫道起無所緣故。",
    "T29n1562_066:0703a26": "下諸地惑異生能斷。既能斷者凡聖有殊。亦",
    "T29n1562_066:0703a27": "應許有退不退異。如何舉聖斷無退理。例異",
    "T29n1562_066:0703a28": "生斷亦令無退。又不成故。謂非我等許有頂",
    "T29n1562_066:0703a29": "惑斷已無退。此既不成。如何可以彼無退理",
    "T29n1562_066:0703b01": "例下令同。雖有頂攝薩迦耶見斷已無退。而",
    "T29n1562_066:0703b02": "彼不許彼地有伏如下地惑。故不可以彼斷",
    "T29n1562_066:0703b03": "無退。例下地惑斷無退理。無伏有伏彼此既",
    "T29n1562_066:0703b04": "殊。有退無退亦應許別。又道異故。謂非此道",
    "T29n1562_066:0703b05": "斷有頂攝薩迦耶見。即由此道諸異生類。斷",
    "T29n1562_066:0703b06": "下八地所有煩惱。道既有異應許惑斷。有退",
    "T29n1562_066:0703b07": "不退二種差別。以諸惑斷是道果故。若謂",
    "T29n1562_066:0703b08": "此義應生疑者。理亦不然分明說故。謂彼或",
    "T29n1562_066:0703b09": "作如是思惟。彼此治道既有差別便可生疑。",
    "T29n1562_066:0703b10": "諸異生類既有退失。為斷不斷此不應疑。世",
    "T29n1562_066:0703b11": "尊處處分明顯說。諸異生中有斷煩惱及離",
    "T29n1562_066:0703b12": "染故。謂契經說諸異生中。有斷五蓋斷樂斷",
    "T29n1562_066:0703b13": "苦。又契經說。嗢達洛迦遏邏摩子能斷諸",
    "T29n1562_066:0703b14": "欲。又契經說。昔有外仙為世導師名為妙",
    "T29n1562_066:0703b15": "眼。彼於欲界已得離染。又見契經分別業處。",
    "T29n1562_066:0703b16": "說有欲界離染外仙。由此證知道有異故。諸",
    "T29n1562_066:0703b17": "異生類於八地惑。雖有實斷而有退義。非",
    "T29n1562_066:0703b18": "道異故不能實斷。是故於此不應生疑。若謂",
    "T29n1562_066:0703b19": "此中唯不現起名斷離染。如餘處說斷離染",
    "T29n1562_066:0703b20": "言。此亦不然。無決定因故。有大過失故。謂",
    "T29n1562_066:0703b21": "彼或作如是思惟。唯不現行名斷離染。如於",
    "T29n1562_066:0703b22": "死位亦說斷言。非正死時實有治斷。又如有",
    "T29n1562_066:0703b23": "說於村邑中。有諸童男或諸童女。戲聚砂土",
    "T29n1562_066:0703b24": "為舍為城。寶玩須臾還得離染。彼言意顯於",
    "T29n1562_066:0703b25": "彼境中。貪不復行非實斷離。是故此中唯",
    "T29n1562_066:0703b26": "不現起名斷離染。為證不成。此定不然無定",
    "T29n1562_066:0703b27": "因故。此中所說斷離染言。有何定因堪為誠",
    "T29n1562_066:0703b28": "證。唯顯煩惱暫不現行。非為顯成斷諸惑",
    "T29n1562_066:0703b29": "得。若謂聖者斷必無退。異生有退故知未斷。",
    "T29n1562_066:0703c01": "此亦不然非極成故。非聖不退是所極成。故",
    "T29n1562_066:0703c02": "於此中無定因證。又此所說斷離染言。若唯",
    "T29n1562_066:0703c03": "不行有太過失。以於餘處有說聖道名斷離",
    "T29n1562_066:0703c04": "染。汝亦應計唯不現行如餘處說。是故彼執",
    "T29n1562_066:0703c05": "決定非理。如何知此斷離染言。非伏現纏。",
    "T29n1562_066:0703c06": "是斷惑得此如聖者亦上生故。謂有學聖斷",
    "T29n1562_066:0703c07": "下惑得方得上生。彼此同許此異生類。亦得",
    "T29n1562_066:0703c08": "上生故亦應許斷下惑得。若謂道異故不同",
    "T29n1562_066:0703c09": "者。則已顯成異生斷退。有退無退足顯道別。",
    "T29n1562_066:0703c10": "何要斷伏方顯道異。由道異故令諸煩惱。伏",
    "T29n1562_066:0703c11": "斷差別非道異故。雖已實斷退無退殊。如是",
    "T29n1562_066:0703c12": "所言何理為證。又應一切善無記心。而命終",
    "T29n1562_066:0703c13": "者雖煩惱得。身中未斷亦得上生。所以者何。",
    "T29n1562_066:0703c14": "離現纏故。謂於此位善無記心現在前者。自",
    "T29n1562_066:0703c15": "地煩惱必不現前故名為離。非由此故煩惱",
    "T29n1562_066:0703c16": "不行。與由餘緣少有差別。又非別法有差別",
    "T29n1562_066:0703c17": "故。可令此中亦有差別。等雖不起無所遣",
    "T29n1562_066:0703c18": "故。謂非別法於相續中。少有所遣餘無此力。",
    "T29n1562_066:0703c19": "可說彼法有所遣故。雖等不行而時有別。若",
    "T29n1562_066:0703c20": "彼意謂得此地中。伏對治者則生此地。故命",
    "T29n1562_066:0703c21": "終位善無記心。現在前者生自非上。以命終",
    "T29n1562_066:0703c22": "位善無記心。非上地攝伏對治故。此亦不然。",
    "T29n1562_066:0703c23": "諸依上地伏治下地諸煩惱者。為由上地業",
    "T29n1562_066:0703c24": "力故生。為由上地伏治道力。若由業力生上",
    "T29n1562_066:0703c25": "地者。但伏此地下地煩惱。必定應有感此地",
    "T29n1562_066:0703c26": "業。由此業力應定生此。若由道力生上地者。",
    "T29n1562_066:0703c27": "依此地道伏欲界惑。命終但應生於此地。則",
    "T29n1562_066:0703c28": "異生類欲界命終。應無乃至生有頂者。唯應",
    "T29n1562_066:0703c29": "得受初靜慮生。此道定能感此生故。由此未",
    "T29n1562_066:0704a01": "斷下地惑得。決定無能生上地者。故彼所說",
    "T29n1562_066:0704a02": "道既有異。便可生疑。諸異生類既有退失。為",
    "T29n1562_066:0704a03": "斷不斷如是所疑定不應理。由此所說由道",
    "T29n1562_066:0704a04": "異故。諸異生類於八地惑。雖有實斷而退理",
    "T29n1562_066:0704a05": "成。復有餘師說。世俗道於斷煩惱決定無能。",
    "T29n1562_066:0704a06": "故世尊言。要得聖慧方斷煩惱非諸異生。已",
    "T29n1562_066:0704a07": "得聖慧豈能斷惑。又契經說。此勝彼者。謂",
    "T29n1562_066:0704a08": "勝彼已彼更不生。彼若更生此非勝彼。諸異",
    "T29n1562_066:0704a09": "生類雖斷煩惱。而諸煩惱有時更生。是故定",
    "T29n1562_066:0704a10": "知彼無實斷。又契經說。若身見等未永斷時",
    "T29n1562_066:0704a11": "貪等未斷。要彼斷已此方斷故。又契經說。薩",
    "T29n1562_066:0704a12": "迦耶見戒禁取疑三法未斷。終不能斷貪瞋",
    "T29n1562_066:0704a13": "癡故。諸異生類既未能斷有身見等。是故定",
    "T29n1562_066:0704a14": "知必未實斷貪等煩惱。此亦不然。讚勝者故",
    "T29n1562_066:0704a15": "密說有頂貪瞋癡故。謂佛世尊為讚勝者。說",
    "T29n1562_066:0704a16": "斷煩惱要得聖慧。以諸聖慧於斷煩惱。如理",
    "T29n1562_066:0704a17": "觀中最為勝故。世間亦有就勝說言。要真國",
    "T29n1562_066:0704a18": "王方能護國。要真善士不陷誑愚。是故此經",
    "T29n1562_066:0704a19": "唯約畢竟。斷煩惱道密意而說。不可由斯便",
    "T29n1562_066:0704a20": "能遮止。諸世俗道斷煩惱用。由此已釋此勝",
    "T29n1562_066:0704a21": "彼經。謂約無餘永無退失。斷惑聖道密意說",
    "T29n1562_066:0704a22": "故。如世間說食此食已。終無變吐名食此食。",
    "T29n1562_066:0704a23": "燒此物已終不復生名燒此物。非後變吐及",
    "T29n1562_066:0704a24": "後生者。非食非燒但約畢竟。無變生說此亦",
    "T29n1562_066:0704a25": "應然。若不爾者所斷煩惱。後若更生於正斷",
    "T29n1562_066:0704a26": "時應不名勝。雖非永勝暫勝非無。如何引斯",
    "T29n1562_066:0704a27": "證無實斷。有身見等未永斷時。貪瞋等三必",
    "T29n1562_066:0704a28": "未斷者。此於我說理亦無違。此約有頂密意",
    "T29n1562_066:0704a29": "說故。謂有頂地見惑先斷。後時方斷修所斷",
    "T29n1562_066:0704b01": "惑。此約無餘斷見惑已。後時方斷修斷惑說。",
    "T29n1562_066:0704b02": "既密意說不可為證。此經決定是密意說。以",
    "T29n1562_066:0704b03": "即於此復作是言。若於三法未已斷者。必不",
    "T29n1562_066:0704b04": "能斷有身見等。何謂三法。一非理作意。二",
    "T29n1562_066:0704b05": "習近邪道。三心下劣性。是謂為三。然必無能",
    "T29n1562_066:0704b06": "先斷三法。後時方斷有身見等。以見道前無",
    "T29n1562_066:0704b07": "彼治故。證知此經是密意說。此於先伏說已",
    "T29n1562_066:0704b08": "斷聲。後見道現前實斷身見等。正理論者作",
    "T29n1562_066:0704b09": "如是言。依世俗道亦能斷惑。以有教理分明",
    "T29n1562_066:0704b10": "證故。且有教者。謂契經言。汝等若能永斷",
    "T29n1562_066:0704b11": "一法。我保汝等得不還果。一法者何。謂有身",
    "T29n1562_066:0704b12": "見。此經意說。先離欲者入諦現觀斷有身見。",
    "T29n1562_066:0704b13": "現觀滿時得不還果。非先未離欲界貪者。現",
    "T29n1562_066:0704b14": "觀滿時得不還果。故世俗道實能斷惑。若彼",
    "T29n1562_066:0704b15": "意謂。斷身見已後時漸得不還果。證依如是",
    "T29n1562_066:0704b16": "義密說此言。非斷身見時得不還果故。此亦",
    "T29n1562_066:0704b17": "非理。若依此說經亦應言得應果故。謂斷身",
    "T29n1562_066:0704b18": "見於後時中。亦漸次得阿羅漢果。然契經中",
    "T29n1562_066:0704b19": "不作是說。故知但約先離欲者。入諦現觀斷",
    "T29n1562_066:0704b20": "有身見。現觀滿時得不還果。密作是說亦得",
    "T29n1562_066:0704b21": "成證。然於聖諦現觀位中。無不得果而退出",
    "T29n1562_066:0704b22": "義。又彼無容更得餘果。故說汝等若斷身見。",
    "T29n1562_066:0704b23": "我保汝等必得不還非無間得。故無有過理",
    "T29n1562_066:0704b24": "必應爾。以餘經中世尊亦說。得第四定後入",
    "T29n1562_066:0704b25": "現觀得不還果。謂契經言。彼由如是尸羅圓",
    "T29n1562_066:0704b26": "滿。能離諸欲惡不善法。廣說乃至。具足安住",
    "T29n1562_066:0704b27": "第四靜慮。彼由如是等持圓滿。於苦聖諦如",
    "T29n1562_066:0704b28": "實見知。廣說乃至。得不還果。若謂豈不即此",
    "T29n1562_066:0704b29": "經言。彼由如實見知四諦。便能永斷五下分",
    "T29n1562_066:0704c01": "結。若彼先離欲界染時。已能實斷欲貪等結。",
    "T29n1562_066:0704c02": "則不應說先離欲者。今聖道起方斷彼結。非",
    "T29n1562_066:0704c03": "先已斷有更斷義。故所引教為證不成。此亦",
    "T29n1562_066:0704c04": "不然。此經意顯爾時唯得不還果故。謂諸漸",
    "T29n1562_066:0704c05": "次得不還者。爾時必斷五結無餘。為令了知",
    "T29n1562_066:0704c06": "先離欲者。入諦現觀唯得不還。故說爾時斷",
    "T29n1562_066:0704c07": "五下結。此言意說便能斷盡。非謂今時能總",
    "T29n1562_066:0704c08": "斷五理必應爾。以見道力不能無餘斷貪瞋",
    "T29n1562_066:0704c09": "結。要無餘斷方證不還。由此定知先離欲者。",
    "T29n1562_066:0704c10": "已能實斷二下分結。為顯彼見諦唯證不還",
    "T29n1562_066:0704c11": "故。說彼今時斷五下結。或此意顯彼於今時。",
    "T29n1562_066:0704c12": "斷彼更生密作是說。謂若不入聖諦現觀。彼",
    "T29n1562_066:0704c13": "異生類雖斷貪瞋。後時定應還退失故。或此",
    "T29n1562_066:0704c14": "於遠假說近聲。如說王今從何來等。謂雖先",
    "T29n1562_066:0704c15": "斷貪瞋二結。而同世俗說今便斷。如王至此",
    "T29n1562_066:0704c16": "久離所從。而假說今從何來等。或彼三結入",
    "T29n1562_066:0704c17": "現觀時。所有離繫得無漏得。貪瞋二結得永",
    "T29n1562_066:0704c18": "不生。故說爾時斷五無失。若謂雖說得第四",
    "T29n1562_066:0704c19": "定後入現觀得不還果。而不定說斷伏下地。",
    "T29n1562_066:0704c20": "如何定知彼下地惑。皆已實斷得非唯伏現",
    "T29n1562_066:0704c21": "纏。此不應疑。以此經說得不還故。不可說言",
    "T29n1562_066:0704c22": "後漸方得。先已破故。又先已說離欲異生。亦",
    "T29n1562_066:0704c23": "如聖者生上地故。謂唯能伏下地煩惱。便生",
    "T29n1562_066:0704c24": "上地非所極成。唯能實斷下地煩惱。便生上",
    "T29n1562_066:0704c25": "地是所極成。故於此中不應猶豫。如是名",
    "T29n1562_066:0704c26": "為有教證。故知世俗道亦能斷惑。言有理者。",
    "T29n1562_066:0704c27": "謂煩惱力能繫縛自身。令界地別故。若欲界",
    "T29n1562_066:0704c28": "惑得未實斷。有能往生色無色界。則諸煩惱",
    "T29n1562_066:0704c29": "應無功能。縛界地生令有差別。若謂未伏下",
    "T29n1562_066:0705a01": "地煩惱必不生上是彼功能。此亦不然。雖伏",
    "T29n1562_066:0705a02": "此地所有煩惱亦生此故。謂有能伏有頂煩",
    "T29n1562_066:0705a03": "惱。然復得生有頂地故。然依自地起世俗道。",
    "T29n1562_066:0705a04": "亦能制伏自地煩惱。如不淨觀持息念等。亦",
    "T29n1562_066:0705a05": "伏自地現行煩惱斷煩惱得。要於此地諸煩",
    "T29n1562_066:0705a06": "惱中。得解脫道制伏煩惱令暫不行。工巧威",
    "T29n1562_066:0705a07": "儀亦有此力。況善心起而無功能。如住此間",
    "T29n1562_066:0705a08": "能伏八地。所有煩惱令不現行。於有頂何緣",
    "T29n1562_066:0705a09": "獨不能制伏。彼定應許如是理趣。若不許然",
    "T29n1562_066:0705a10": "諸有已離無所有染。期心不起入諦現觀。證",
    "T29n1562_066:0705a11": "無學者如何不伏有頂煩惱。便起斷彼聖道",
    "T29n1562_066:0705a12": "現前。故住此間必於有頂有伏煩惱。善方便",
    "T29n1562_066:0705a13": "智既不可說。不斷有頂諸煩惱得。唯由伏彼",
    "T29n1562_066:0705a14": "煩惱現行便不生彼。於下八地例亦應然。由",
    "T29n1562_066:0705a15": "此定知諸世俗道。亦斷煩惱其理極成。又應",
    "T29n1562_066:0705a16": "諸預流得生無色故。若伏下地即得上生。有",
    "T29n1562_066:0705a17": "諸異生先伏二界。後入見道現觀滿時。應得",
    "T29n1562_066:0705a18": "預流非不還果。三界修惑許具縛故。見道非",
    "T29n1562_066:0705a19": "彼斷對治故。彼住果位若致命終。決定應許",
    "T29n1562_066:0705a20": "生無色界。下二界惑先已伏故。若生彼已斷",
    "T29n1562_066:0705a21": "欲等惑成阿羅漢。便違契經。如契經言。有五",
    "T29n1562_066:0705a22": "聖者此處通達此處究竟。非彼聖者有決定",
    "T29n1562_066:0705a23": "因。要還此生方證圓寂。若謂既說極七返有",
    "T29n1562_066:0705a24": "故。定從彼還來此生理亦不然。此言唯約欲",
    "T29n1562_066:0705a25": "界人天密意說故。寧知七返約欲界說。唯",
    "T29n1562_066:0705a26": "約欲界修斷惑斷。立家家等名差別故。謂斷",
    "T29n1562_066:0705a27": "五種下分結故名不還果。於下分中欲貪瞋",
    "T29n1562_066:0705a28": "恚。及癡薄故名一來果。不還果向名為一間。",
    "T29n1562_066:0705a29": "一來果向名為家家。此既唯約欲修惑斷立",
    "T29n1562_066:0705b01": "差別名。故知但依欲界修惑。都未斷位立七",
    "T29n1562_066:0705b02": "返有。若依未越此地煩惱立七返生。則知但",
    "T29n1562_066:0705b03": "於所未越地受七返有。故七返有非色無色。",
    "T29n1562_066:0705b04": "又先已離二界貪者。不應建立七返有名。以",
    "T29n1562_066:0705b05": "彼唯是利根攝故。極七返生鈍根攝故。又彼",
    "T29n1562_066:0705b06": "所說違自宗經。非彼宗經許七返有。或容有",
    "T29n1562_066:0705b07": "受第八生義。色無色界生處極多。於彼無容",
    "T29n1562_066:0705b08": "極唯七有。又彼天處滿第七生。決定無容還",
    "T29n1562_066:0705b09": "來生此。是則還與契經相違。故契經言。有",
    "T29n1562_066:0705b10": "五聖者此處通達此處究竟。又七返生非必",
    "T29n1562_066:0705b11": "定受。極聲唯說極多者故。預流往彼受第二",
    "T29n1562_066:0705b12": "生便般涅槃。亦此通達彼處究竟。定違前經。",
    "T29n1562_066:0705b13": "是故必無唯伏下地所有。煩惱便得上生。既",
    "T29n1562_066:0705b14": "諸異生有上生理。知世俗道亦能斷惑。有作",
    "T29n1562_066:0705b15": "是執。諸有先離欲界貪者。後入見諦道現觀",
    "T29n1562_066:0705b16": "時得預流果。欲貪瞋恚雖不現行。而有彼得",
    "T29n1562_066:0705b17": "恒隨縛故。即彼復謂道現觀時。雖必定得預",
    "T29n1562_066:0705b18": "流果證時極促故。諸契經中不作是言。先離",
    "T29n1562_066:0705b19": "欲者道現觀位證預流果。又作是說。諦現觀",
    "T29n1562_066:0705b20": "俱得不還者。此於無間立以俱聲。如契經說。",
    "T29n1562_066:0705b21": "諸有情類生無想天。後想起俱便從彼沒。復",
    "T29n1562_066:0705b22": "作是言。道現觀位得勝道故。離欲界貪即於",
    "T29n1562_066:0705b23": "爾時得不還果。如是一切前後相違。如幼稚",
    "T29n1562_066:0705b24": "童自室言故。謂彼若說先離欲者。道現觀時",
    "T29n1562_066:0705b25": "得預流果。欲貪瞋恚雖不現行。而有彼得恒",
    "T29n1562_066:0705b26": "隨縛故。則不應說道現觀位得勝道故。離欲",
    "T29n1562_066:0705b27": "界貪即於爾時得不還果。以必不可道現觀",
    "T29n1562_066:0705b28": "時。雙得預流不還果故。若後門是應捨前門。",
    "T29n1562_066:0705b29": "若前門是應捨後門。前後相違無俱是故。若",
    "T29n1562_066:0705c01": "彼意謂如上地道現在前時。必定應修下地",
    "T29n1562_066:0705c02": "攝道。以殊勝道現在前時能修劣故。此亦應",
    "T29n1562_066:0705c03": "爾道現觀位得勝道故。離欲界貪故。於爾時",
    "T29n1562_066:0705c04": "得不還果。此不應理。所以者何。彼宗不立有",
    "T29n1562_066:0705c05": "未來故。執離法外無別得故。不現行道能離",
    "T29n1562_066:0705c06": "欲貪。及瞋恚結理不成故。見道不能斷修斷",
    "T29n1562_066:0705c07": "故。二道無容俱現前故。又彼所說道現觀位",
    "T29n1562_066:0705c08": "得勝道者。其體是何。非於爾時有餘勝道。可",
    "T29n1562_066:0705c09": "正顯示為此所得。既不能說所得道相。寧說",
    "T29n1562_066:0705c10": "此道能離欲貪。而說爾時得不還果故。彼所",
    "T29n1562_066:0705c11": "說但率己情。又不應謂道現觀時。雖必定",
    "T29n1562_066:0705c12": "得預流果。證時極促故。諸契經中不作是言。",
    "T29n1562_066:0705c13": "先離欲者道現觀位證預流果。亦不應說諦",
    "T29n1562_066:0705c14": "現觀俱得不還者。此於無間立以俱聲。所以",
    "T29n1562_066:0705c15": "者何。闕一來故。預流果後必先證得一來果",
    "T29n1562_066:0705c16": "故。非預流無間即證不還果。契經應言先離",
    "T29n1562_066:0705c17": "欲者。道現觀位證預流果。諦現觀俱得一來",
    "T29n1562_066:0705c18": "果。從此無間方得不還。而不說然故不應理。",
    "T29n1562_066:0705c19": "故彼論者於正法義。背面而住經述己情。不",
    "T29n1562_066:0705c20": "可與其考量正理。傍論已了應辯本義。本說",
    "T29n1562_066:0705c21": "諸位善根相生。前既已說金剛喻定無間。必",
    "T29n1562_066:0705c22": "有盡智續生。盡智無間有何智起。頌曰。",
    "T29n1562_066:0705c23": "　不動盡智後　　必起無生智",
    "T29n1562_066:0705c24": "　餘盡或正見　　此應果皆有",
    "T29n1562_066:0705c25": "論曰。先不動法諸阿羅漢。盡智無間無生",
    "T29n1562_066:0705c26": "智起。此智是彼本所求故。必與盡智俱時而",
    "T29n1562_066:0705c27": "得。謂彼求得順諸所解。若無便有入涅槃",
    "T29n1562_066:0705c28": "障。諸阿羅漢共得智時。即亦志求得無生智。",
    "T29n1562_066:0705c29": "然其盡智理應先起。是因位中先所求故。先",
    "T29n1562_066:0706a01": "不動法金剛定後。得無生智而未現前。盡智",
    "T29n1562_066:0706a02": "無間方得現起。除先不動餘阿羅漢。盡智無",
    "T29n1562_066:0706a03": "間有盡智生。或即引生無學正見。非無生智",
    "T29n1562_066:0706a04": "後容退故。謂若先是時解脫性。雖於因位雙",
    "T29n1562_066:0706a05": "求二種。而至極果容有退故。金剛喻定正滅",
    "T29n1562_066:0706a06": "位中。不得無生唯得盡智。故盡智後盡智現",
    "T29n1562_066:0706a07": "前。或即引生無學正見。先不動法無生智後",
    "T29n1562_066:0706a08": "有無生智起。或無學正見此無學見。一切應",
    "T29n1562_066:0706a09": "果之所共有猶如盡智。故金剛定正滅位中。",
    "T29n1562_066:0706a10": "一切皆得無學正見。然此正見非正所求。故",
    "T29n1562_066:0706a11": "盡無生二智無間。或有即起或未現前。於此",
    "T29n1562_066:0706a12": "位中總略義者。若先不動初起盡智唯一剎",
    "T29n1562_066:0706a13": "那。次無生智亦一剎那或有相續。若時解脫",
    "T29n1562_066:0706a14": "初起盡智。或一剎那或有相續。此二所起無",
    "T29n1562_066:0706a15": "學正見。皆無決定剎那相續如前說。彼非正",
    "T29n1562_066:0706a16": "求故。",
    "T29n1562_066:0706a17": "說一切有部順正理論卷第六十六"
}