{
    "T04n0212_022:0724c18": "出曜經卷第二十二",
    "T04n0212_022:0724c20": "姚秦涼州沙門竺佛念譯",
    "T04n0212_022:0724c21": "25 廣演品廣演品第二十五",
    "T04n0212_022:0724c22": "雖誦千章，　　不義何益？　　寧解一句，",
    "T04n0212_022:0724c23": "聞可得道。",
    "T04n0212_022:0724c24": "雖誦千章，不義何益者，夫人在世多誦廣學，",
    "T04n0212_022:0724c25": "不曉義理亦復不了味義句義，猶如有人多",
    "T04n0212_022:0724c26": "負草木至百千擔，正可勞苦無益時用。是故",
    "T04n0212_022:0724c27": "說曰，雖誦千章，不義何益也。寧解一句，聞可",
    "T04n0212_022:0724c28": "得道者，如昔有士，多貯財貨饒諸穀食，意",
    "T04n0212_022:0724c29": "欲遠遊，便以家穀糶之易寶，積珍無量，後復",
    "T04n0212_022:0725a01": "以珍寶多易好銀，意復嫌多，便以好銀轉博",
    "T04n0212_022:0725a02": "紫磨金，意復嫌多，時以好金轉無價如意摩",
    "T04n0212_022:0725a03": "尼寶，所願畢果終不差違。此亦如是，雖多學",
    "T04n0212_022:0725a04": "問，不解句義，解一義者，所獲必剋。是故說曰，",
    "T04n0212_022:0725a05": "寧解一句，聞可得道也。",
    "T04n0212_022:0725a06": "雖誦千章，　　法義具足，　　聞一法句，",
    "T04n0212_022:0725a07": "可從滅意。",
    "T04n0212_022:0725a08": "雖誦千章，法義具足者，人多修學義味成就，",
    "T04n0212_022:0725a09": "然復不能思惟義趣，便自墜落不至究竟，是",
    "T04n0212_022:0725a10": "故說曰，雖誦千章，法義具足也。聞一法句，可",
    "T04n0212_022:0725a11": "從滅意者，世多有人博學多聞，能思一句至",
    "T04n0212_022:0725a12": "百千義，義義相次不失其緒，以漸得至無為",
    "T04n0212_022:0725a13": "大道，是故說曰，聞一法句，可從滅意也。雖",
    "T04n0212_022:0725a14": "復壽百年，毀戒意不定，不如一日中，供養持",
    "T04n0212_022:0725a15": "戒人。雖復壽百年，毀戒意不定者，夫犯戒之",
    "T04n0212_022:0725a16": "人不護三事，坐禪誦經佐助，如斯之類不可",
    "T04n0212_022:0725a17": "親近，雖久在世積惡無量，死入地獄受無",
    "T04n0212_022:0725a18": "數苦，火車爐炭刀山劍樹，畜生餓鬼亦復如",
    "T04n0212_022:0725a19": "是，是故說曰，雖復壽百年，毀戒意不定也。不",
    "T04n0212_022:0725a20": "如一日中，供養持戒人者，持戒之人修行定",
    "T04n0212_022:0725a21": "意，一日功德無數無量，不可以譬喻為比，久",
    "T04n0212_022:0725a22": "處於世積德無量，若生於天自然受福，是故",
    "T04n0212_022:0725a23": "說曰，不如一日中，供養持戒人。",
    "T04n0212_022:0725a24": "雖壽百年，　　無慧不定，　　不如一日，",
    "T04n0212_022:0725a25": "𭶑慧有定。",
    "T04n0212_022:0725a26": "雖壽百年，無慧不定者，世多有人不知慚愧，",
    "T04n0212_022:0725a27": "與六畜不別，猶如駱駝騾驢象馬猪犬之屬，",
    "T04n0212_022:0725a28": "無有尊卑高下。人之無智其譬亦爾，愚闇纏",
    "T04n0212_022:0725a29": "裹莫知其明，是故說曰，雖壽百年，無慧不定",
    "T04n0212_022:0725b01": "也。不如一日，𭶑慧有定者，𭶑慧之人深入法",
    "T04n0212_022:0725b02": "典，從一句義至百千義，思惟反覆不以為難，",
    "T04n0212_022:0725b03": "是故說曰，不如一日，𭶑慧有定也。",
    "T04n0212_022:0725b04": "雖復壽百年，　　懈怠不精進，",
    "T04n0212_022:0725b05": "不如一日中，　　精進不怯弱。",
    "T04n0212_022:0725b06": "雖復壽百年，懈怠不精進者，如世有人意恒",
    "T04n0212_022:0725b07": "懈怠所願不成，既自墜落復使他人沒在生",
    "T04n0212_022:0725b08": "死，自陷溺者失五分法身，不至無為大道之",
    "T04n0212_022:0725b09": "處，自迷於道轉教他人沒在生死；若受檀越",
    "T04n0212_022:0725b10": "飯食床臥具病瘦醫藥，不能消化，從生至死",
    "T04n0212_022:0725b11": "墮于地獄餓鬼畜生，雖得為人，邊地佛後世",
    "T04n0212_022:0725b12": "智辯聰八難之處。所以然者？皆由前身不積",
    "T04n0212_022:0725b13": "德也。是故說曰，雖復壽百年，懈怠不精進也。",
    "T04n0212_022:0725b14": "不如一日中，精進不怯弱者，或有世人勇猛",
    "T04n0212_022:0725b15": "精進解世非常，人身難得佛世難遇，生值中",
    "T04n0212_022:0725b16": "國亦復難遭，諸根完具亦復難得；於賢聖法",
    "T04n0212_022:0725b17": "中求作沙門亦不可得，聞真法言復不可得。",
    "T04n0212_022:0725b18": "有智之人能解此者，當念精進求於道果，得",
    "T04n0212_022:0725b19": "至泥洹亦復不難也，已以辦具，便能成就無",
    "T04n0212_022:0725b20": "漏法身。是故說曰，不如一日中，精進不怯弱",
    "T04n0212_022:0725b21": "也。",
    "T04n0212_022:0725b22": "雖復壽百歲，　　不知生滅事，",
    "T04n0212_022:0725b23": "不如一日中，　　曉了生滅事。",
    "T04n0212_022:0725b24": "雖復壽百歲，不知生滅事者，人在世間無明",
    "T04n0212_022:0725b25": "自纏不能得解，計百年之中積罪無量，亦復",
    "T04n0212_022:0725b26": "不知生者滅者，雖得出家為道，在如來法中",
    "T04n0212_022:0725b27": "不了生滅，恒在凡夫之地，不至無為也，斯非",
    "T04n0212_022:0725b28": "比丘沙門之業，遠如來藏不近佛篋，是故說",
    "T04n0212_022:0725b29": "曰，雖復壽百歲，不知生滅事也。不如生一日，",
    "T04n0212_022:0725c01": "曉了生滅事者，人之在世觀達諸法一一虛",
    "T04n0212_022:0725c02": "無，生者不知所以生，滅者不知所以滅，一",
    "T04n0212_022:0725c03": "一別之能知根本，臨死之日亦不畏懼無所",
    "T04n0212_022:0725c04": "怖難，所生之處神識不錯，遭賢遇聖聞法得",
    "T04n0212_022:0725c05": "度，是故說曰，不如一日中，曉了生滅事也。",
    "T04n0212_022:0725c06": "取要言之，觀痛所從生，夫人處世不知痛滅",
    "T04n0212_022:0725c07": "所興，雖為比丘，不達沙門之行，是故說曰，",
    "T04n0212_022:0725c08": "觀痛所從生也。當觀有漏盡，人之習行不達",
    "T04n0212_022:0725c09": "有漏，便當留滯三界五趣，流轉生死無有出",
    "T04n0212_022:0725c10": "期。智者習行觀此有漏，知所從生知所從滅，",
    "T04n0212_022:0725c11": "生不知所以生，滅不知所以滅，漸漸得至",
    "T04n0212_022:0725c12": "無漏境界。復當觀察不動行跡，若復有人不",
    "T04n0212_022:0725c13": "能觀察不動行跡者，便自墮落墜乎生死，雖",
    "T04n0212_022:0725c14": "處沙門非沙門行，雖處婆羅門非婆羅門行。",
    "T04n0212_022:0725c15": "由四事因緣，雖深奧法者，若復學人，觀察了",
    "T04n0212_022:0725c16": "知不動行跡，意不傾動亦不移易，漸漸得至",
    "T04n0212_022:0725c17": "登無為岸。復當觀察不死行跡，如人在世不",
    "T04n0212_022:0725c18": "知死生，死為神徙風去火次魂靈散矣，身",
    "T04n0212_022:0725c19": "體侹直無所復中。然此習道之人，荷服法衣",
    "T04n0212_022:0725c20": "剃除鬚髮著三法衣，不能觀察死之為死生",
    "T04n0212_022:0725c21": "之為生，亦復不能修清淨梵行。所謂不死行",
    "T04n0212_022:0725c22": "跡者，滅盡泥洹，是以得入中無為之處，不生",
    "T04n0212_022:0725c23": "不老不病不死澹然快樂。是故說曰，當觀不",
    "T04n0212_022:0725c24": "死行。復當觀察清淨行跡，道之清淨，非穢",
    "T04n0212_022:0725c25": "濁所學；道能去垢，非習垢所學。次當觀察天",
    "T04n0212_022:0725c26": "形像法，不可覩見習上人跡，於一切諸法最",
    "T04n0212_022:0725c27": "上最尊無能及者，所謂滅盡泥洹是也。行人",
    "T04n0212_022:0725c28": "觀察甘露行跡，無飢渴想無煩熱想，其不覩",
    "T04n0212_022:0725c29": "者永墜生死，不達本無獲甘露者，福業具足",
    "T04n0212_022:0726a01": "以己施彼，無所悋惜也。",
    "T04n0212_022:0726a02": "雖復壽百歲，　　山林祭祀火，",
    "T04n0212_022:0726a03": "不如須臾間，　　執行自修慕。",
    "T04n0212_022:0726a04": "雖復壽百歲，山林祭祀火者，昔有梵志勞形",
    "T04n0212_022:0726a05": "苦體，在於曠野深山之中祭祀火神，隨時瞻",
    "T04n0212_022:0726a06": "拜不違其文，選擇淨薪採取好葩，燒種種",
    "T04n0212_022:0726a07": "香以用供養望得恩福。時，彼梵志退自念言：",
    "T04n0212_022:0726a08": "「我在此山習學奇術，念事此火以經百年，今",
    "T04n0212_022:0726a09": "當自試知火恩福，若識恩養證驗當見，設",
    "T04n0212_022:0726a10": "不爾者復祭祀為？」時彼梵志意不遠慮，即以",
    "T04n0212_022:0726a11": "兩手前探熾火，尋燒手臂疼痛難言，梵志自",
    "T04n0212_022:0726a12": "念：「吾祭祀火經爾許年，唐勞其功損而無益，",
    "T04n0212_022:0726a13": "將是我身招此患苦。」爾時彼山有學道比丘",
    "T04n0212_022:0726a14": "相去不遠，知而問曰：「梵志當知！火者體熱不",
    "T04n0212_022:0726a15": "別恩養尊卑高下。卿欲知者，吾有聖師三界",
    "T04n0212_022:0726a16": "獨尊，行則躡虛無所罣礙，坐則揚光照徹",
    "T04n0212_022:0726a17": "十方，寧可與卿往彼親覲，備得聞其深奧之",
    "T04n0212_022:0726a18": "法，從此岸得至彼岸。」梵志聞已心開意解，",
    "T04n0212_022:0726a19": "便與道人往至佛所，頭面禮足在一面立。爾",
    "T04n0212_022:0726a20": "時世尊觀彼梵志應得度脫，在大眾中而說",
    "T04n0212_022:0726a21": "斯偈：",
    "T04n0212_022:0726a22": "「雖復壽百歲，　　山林祭祀火，",
    "T04n0212_022:0726a23": "不如須臾間，　　執行自修慕。」",
    "T04n0212_022:0726a24": "爾時梵志，豁然心解諸塵垢盡，得法眼淨。佛",
    "T04n0212_022:0726a25": "告梵志：「卿前在山百年事火祭祀諸神，唐勞",
    "T04n0212_022:0726a26": "其功不至究竟。汝今乃知真道之處，不如須",
    "T04n0212_022:0726a27": "臾間執行自修慕。」世人執愚至死不剋，百年",
    "T04n0212_022:0726a28": "事火不自覺寤，抱愚投冥不能自改，若能自",
    "T04n0212_022:0726a29": "覺知之非真，恒常思惟，知病所興為所從來",
    "T04n0212_022:0726b01": "為所從去，悉了非真實法。若復受他衣被飯",
    "T04n0212_022:0726b02": "食床臥具病瘦醫藥，便能消化不令有失，承",
    "T04n0212_022:0726b03": "事供養名華擣香雜香繒綵幢幡，如是之福",
    "T04n0212_022:0726b04": "不可稱計。百歲事火，不如須臾彈指之頃一",
    "T04n0212_022:0726b05": "行慈心，其福最尊為無有上，難稱難量不可",
    "T04n0212_022:0726b06": "以譬喻為比。猶如芥子仰比須彌，牛跡之水",
    "T04n0212_022:0726b07": "與海捔量，爪上末塵自稱勝地，螢火之蟲",
    "T04n0212_022:0726b08": "與日競明，慈心之德其事如此，況復百年修",
    "T04n0212_022:0726b09": "德具足乎？乘此之福經百千劫，未曾墜墮在",
    "T04n0212_022:0726b10": "凡夫地，眾人仰望莫不敬奉，皆由前世積行",
    "T04n0212_022:0726b11": "所致。是故說曰，不如須臾，一行慈心也。",
    "T04n0212_022:0726b12": "從月至其月，　　愚者用摶食，",
    "T04n0212_022:0726b13": "彼不信於佛，　　十六不獲一。",
    "T04n0212_022:0726b14": "從月至其月，愚者用摶食者，或有生類貪著",
    "T04n0212_022:0726b15": "飯食以養其形，不慮後世殃禍之災，四大之",
    "T04n0212_022:0726b16": "體其性不同，神處其中識別是非，智者識真",
    "T04n0212_022:0726b17": "愚者倒見，不知今世後世善惡之行，展轉三",
    "T04n0212_022:0726b18": "塗八難無有出期。是故說曰，從月至其月，愚",
    "T04n0212_022:0726b19": "者用摶食也。彼不信於佛，十六不獲一者，若",
    "T04n0212_022:0726b20": "有眾生一日半日、一時半時、彈指之頃，篤信",
    "T04n0212_022:0726b21": "於佛意不移易，其福難量不可稱計，不可以",
    "T04n0212_022:0726b22": "譬喻為比，福至冥報無形無像，忽然自至功",
    "T04n0212_022:0726b23": "祚無窮。是故說曰，彼不信於佛，十六不獲一",
    "T04n0212_022:0726b24": "也。取要言之，彼不信於法，十六不獲一，億",
    "T04n0212_022:0726b25": "千萬劫時聞法聲，所謂法者，滅盡泥洹是也。",
    "T04n0212_022:0726b26": "如契經所說，告諸比丘：「今當與汝說三第一",
    "T04n0212_022:0726b27": "之尊：一者佛為第一之尊，二者法為第一之",
    "T04n0212_022:0726b28": "尊，三者僧為第一之尊。彼云何佛為第一之",
    "T04n0212_022:0726b29": "尊？諸有眾生之類，無足有足一足二足四足",
    "T04n0212_022:0726c01": "至眾多足，有色無色有想無想，乃至非想非",
    "T04n0212_022:0726c02": "無想，如來於中為尊為最為無有上。是以比",
    "T04n0212_022:0726c03": "丘！其有眾生篤信佛者，為信第一之尊；以信",
    "T04n0212_022:0726c04": "第一之尊，便受第一之福；以受第一之福，",
    "T04n0212_022:0726c05": "便生人天第一豪尊。是謂名曰，佛為第一之",
    "T04n0212_022:0726c06": "尊。彼云何法為第一之尊？所謂法者，有為法",
    "T04n0212_022:0726c07": "無為法，滅盡無欲無生滅法泥洹法者，為尊",
    "T04n0212_022:0726c08": "為最為無有上。其敬法者，為敬第一之尊；以",
    "T04n0212_022:0726c09": "敬第一之尊，便獲第一之福；以獲第一之福，",
    "T04n0212_022:0726c10": "便生天上第一豪尊。是謂名曰，法為第一之",
    "T04n0212_022:0726c11": "尊。彼云何僧為第一之尊？諸有大眾大聚大",
    "T04n0212_022:0726c12": "會翼從之徒，如來聖眾為尊為最為無有上，",
    "T04n0212_022:0726c13": "是以比丘！其有眾生篤信僧者，第一之尊；以",
    "T04n0212_022:0726c14": "信第一之尊，便受第一之福；以受第一之",
    "T04n0212_022:0726c15": "福，便生天人第一豪尊。是謂名曰，僧為第一",
    "T04n0212_022:0726c16": "之尊。」不以慈心者，十六不獲一，眾生之類晝",
    "T04n0212_022:0726c17": "夜含毒，瞋恚所纏共相茹食，由懷忿怒向乎",
    "T04n0212_022:0726c18": "二親，豈當有慈加被眾生乎？此事不然也。",
    "T04n0212_022:0726c19": "是故說曰，不以慈心者，十六不獲一也。不愍",
    "T04n0212_022:0726c20": "眾生者，十六不獲一，由如境界方域，其中",
    "T04n0212_022:0726c21": "眾生名號姓字不可稱計；若有入慈定之士，",
    "T04n0212_022:0726c22": "於中教化周窮濟乏，不擇好醜亦不興想，斯",
    "T04n0212_022:0726c23": "可施與，斯不可與，平等無二一而不異乃謂",
    "T04n0212_022:0726c24": "真施。是故說曰，不以慈心者，十六不獲一也。",
    "T04n0212_022:0726c25": "或有國土，稱其眾生名曰蠕動之類，於中勇",
    "T04n0212_022:0726c26": "猛不辭懃勞，適彼國界供給所須不令闕減，",
    "T04n0212_022:0726c27": "是謂施心。蠕動之類不以神祇故，十六不獲",
    "T04n0212_022:0726c28": "一，不以正法故，眾生自墜，墮外道異學。尼犍",
    "T04n0212_022:0726c29": "子等自稱為尊，以鐵鍱腹跨行世間，自相",
    "T04n0212_022:0727a01": "謂曰：「此諸釋種沙門道士，世之狂夫，露頭左",
    "T04n0212_022:0727a02": "衽自稱為尊，我等觀察，正是不祥之應，世人",
    "T04n0212_022:0727a03": "狂惑，何為尊事？若有眾生施此人者，後得",
    "T04n0212_022:0727a04": "穢惡不淨之報，夢想見之寤則遇惡，況當行",
    "T04n0212_022:0727a05": "道與共相見！」是故世尊告諸比丘：「能於正法",
    "T04n0212_022:0727a06": "信心不斷，遭遇百千艱苦眾難心不變易，",
    "T04n0212_022:0727a07": "一意信向不習倒見，爾乃名曰如來正法。其",
    "T04n0212_022:0727a08": "不信者，於十六分未獲其一，其有信心向正",
    "T04n0212_022:0727a09": "法者，其福無量不可稱計，百倍千倍萬倍巨",
    "T04n0212_022:0727a10": "億萬倍，不可以譬喻為比。」何以名曰十六分",
    "T04n0212_022:0727a11": "不獲一也？所以論十六者，謂十六者，謂十",
    "T04n0212_022:0727a12": "六大國也，此閻浮境仁義所居，無有出此十",
    "T04n0212_022:0727a13": "六大國，博古攬今敷演深奧，隨時決斷永",
    "T04n0212_022:0727a14": "除狐疑使無猶豫。十六國名其號：一為鴦伽。",
    "T04n0212_022:0727a15": "二者默偈陀蓱沙王。三者迦詩。四者拘薩羅",
    "T04n0212_022:0727a16": "波斯王。五者素摩。六者須羅吒。七者惡生",
    "T04n0212_022:0727a17": "王拔蹉。八者拔羅憂填王。九者遏波。十者",
    "T04n0212_022:0727a18": "阿婆檀提憂陀羅延王。十一者鳩留。十二者",
    "T04n0212_022:0727a19": "般遮羅阿拘嵐王。十三者椓難。十四者耶",
    "T04n0212_022:0727a20": "般那。十五者劍桴本闕十六。此十六大國，包識萬",
    "T04n0212_022:0727a21": "機眾事不惑，眾辯捷疾學不煩重，暢達妙義",
    "T04n0212_022:0727a22": "尋究本末，演布無量尋之難窮，斯出十六大",
    "T04n0212_022:0727a23": "國之中。夫修行人不能施心仰慕妙義者，",
    "T04n0212_022:0727a24": "但當遊行歷十六國，威儀禮節自然修成，",
    "T04n0212_022:0727a25": "不加於師無有摸則也。",
    "T04n0212_022:0727a26": "若人禱神祀，　　經歲望其福，",
    "T04n0212_022:0727a27": "彼於四分中，　　亦未獲其一。",
    "T04n0212_022:0727a28": "若人禱神祀，經歲望其福者，想外道異學顛",
    "T04n0212_022:0727a29": "倒邪見執愚不寤，祭祀神祠乃經一歲，其",
    "T04n0212_022:0727b01": "中費耗生民之貨亦不可計。以若干種甘饌",
    "T04n0212_022:0727b02": "飲食焚燒于火，謂為獲福反更遇禍，斯由執",
    "T04n0212_022:0727b03": "愚不自改更，至令死後入于闇冥，不覩大",
    "T04n0212_022:0727b04": "光智慧之明。是故說曰，於四分中，亦不獲其",
    "T04n0212_022:0727b05": "一也。是故聖人訓之以漸、導之以路，獲誘愚",
    "T04n0212_022:0727b06": "惑至安隱處，須臾行善勝彼一年也。廣演品",
    "T04n0212_022:0727b07": "竟。",
    "T04n0212_022:0727b08": "26 親品出曜經親品第二十六",
    "T04n0212_022:0727b09": "無信懷憎嫉，　　鬪亂彼此人，",
    "T04n0212_022:0727b10": "智者所屏棄，　　愚習以為樂。",
    "T04n0212_022:0727b11": "無信懷憎嫉，鬪亂彼此人者，夫人在世信心",
    "T04n0212_022:0727b12": "不固，亦復不信佛法聖眾、真如四諦苦習盡",
    "T04n0212_022:0727b13": "道，積財至天猶不可恃怙，捨壽之日財不自",
    "T04n0212_022:0727b14": "隨，皆由今身不惠施故不造功德，畢故不造",
    "T04n0212_022:0727b15": "新。猶如有鳥素貪肉食，山樹有葉其像肉",
    "T04n0212_022:0727b16": "色，晝夜伺捕延頸仰望，在樹像肉墮即為葉，",
    "T04n0212_022:0727b17": "迷惑所纏不自覺寤，如是不息喪命於彼。所",
    "T04n0212_022:0727b18": "以然者？皆由貪心不自改更故。此間聞語傳",
    "T04n0212_022:0727b19": "至於彼，設從彼聞復傳於此，鬪亂彼此使不",
    "T04n0212_022:0727b20": "成就，意中興嫉轉生塵垢，是故說曰，無信",
    "T04n0212_022:0727b21": "懷憎嫉，鬪亂彼此人也。智者所屏棄者，智人",
    "T04n0212_022:0727b22": "知禮節避嫌遠疑，不處惑亂之中，彈指之頃",
    "T04n0212_022:0727b23": "不與從事，況當至竟與共遊乎？所謂智者，明",
    "T04n0212_022:0727b24": "古知今博通眾事，防慮未然所行不左，心口",
    "T04n0212_022:0727b25": "相應言無有失，分別深義意不倒錯，從一句",
    "T04n0212_022:0727b26": "義演布無數，愚者所惑，是故說曰，智者所屏",
    "T04n0212_022:0727b27": "棄也。愚習以為樂者，設復有人，善心勸諫誘",
    "T04n0212_022:0727b28": "進童蒙，訓之以道使見道門，不從其教反更",
    "T04n0212_022:0727b29": "疑惑，以地獄為堂室，不慮後世殃禍之根，",
    "T04n0212_022:0727c01": "教行惡業不從善教，轉復墮落地獄餓鬼畜",
    "T04n0212_022:0727c02": "生之中，是故說曰，愚習以為樂。",
    "T04n0212_022:0727c03": "有信無憎嫉，　　精進信多聞，",
    "T04n0212_022:0727c04": "智者所敬待，　　賢聖以為樂。",
    "T04n0212_022:0727c05": "有信無憎嫉者，如復有人篤信佛法聖眾，至",
    "T04n0212_022:0727c06": "意信解苦習盡道，不懷諛諂心意柔軟，承",
    "T04n0212_022:0727c07": "事敬待諸梵行人，晝則懃受夜則經行，孜孜",
    "T04n0212_022:0727c08": "汲汲不失威儀，和顏悅色先笑後言不傷人",
    "T04n0212_022:0727c09": "意，是故說曰，有信無憎嫉也。精進信多聞",
    "T04n0212_022:0727c10": "者，人之修行精進為上，況復廣學採取多聞，",
    "T04n0212_022:0727c11": "戒聞施慧廣布一切，安處無為寧處道場，以",
    "T04n0212_022:0727c12": "己所見演示前人，是故說曰，精進信多聞",
    "T04n0212_022:0727c13": "也。智者所敬待者，常當親近承受不及，戒",
    "T04n0212_022:0727c14": "身不具足者令使具足，定身慧身見身見解脫",
    "T04n0212_022:0727c15": "身不具足者令使具足，是故說曰，智者所",
    "T04n0212_022:0727c16": "敬待。賢聖以為樂者，夫人修行追賢逐聖不",
    "T04n0212_022:0727c17": "辭寒苦，正使遭遇七千億難能捨身命，雖",
    "T04n0212_022:0727c18": "遭斯苦不分其意，是故說曰，賢聖以為樂。",
    "T04n0212_022:0727c19": "不親惡知識，　　不與非法會，",
    "T04n0212_022:0727c20": "親近善知識，　　恒與正法會。",
    "T04n0212_022:0727c21": "不親惡知識者，彼修行人遭惡知識者日增",
    "T04n0212_022:0727c22": "惡行，墮入地獄餓鬼畜生，正使行清意潔隨",
    "T04n0212_022:0727c23": "惡染其素，由若有人愛犬猪羊心不遠離，",
    "T04n0212_022:0727c24": "猪犬隨逐亦不相離，猪犬所樂糞除為上，廁",
    "T04n0212_022:0727c25": "溷為浴池共相染污，親惡知識者亦復如是，",
    "T04n0212_022:0727c26": "共相追逐終以無善。是故說曰，不親惡知識",
    "T04n0212_022:0727c27": "也。不與非法會者，非法人者五無救罪，無",
    "T04n0212_022:0727c28": "戒無信無聞無慧無施，如此之人不可親近，",
    "T04n0212_022:0727c29": "其有追逐以為伴者，墮入惡趣不至善處，是",
    "T04n0212_022:0728a01": "故說曰，不與非法會也。親近善知識者，學有",
    "T04n0212_022:0728a02": "日新出言柔和心意相應，設有之造不傷人",
    "T04n0212_022:0728a03": "意，先笑後言文句相應，是故說曰，親近善知",
    "T04n0212_022:0728a04": "識。恒與正法會者，所謂正法會，佛辟支佛聲",
    "T04n0212_022:0728a05": "聞是也，更無眾生出於佛者，除佛以更無眾",
    "T04n0212_022:0728a06": "生出於辟支佛者，除佛辟支佛更無眾生出",
    "T04n0212_022:0728a07": "於聲聞者，其有信心向此三者，得至究竟，不",
    "T04n0212_022:0728a08": "墜三塗厄難之處，是故說曰，恒與正法會也。",
    "T04n0212_022:0728a09": "行路念防慮，　　持戒多聞人，",
    "T04n0212_022:0728a10": "思慮無量境，　　聞彼善言教，",
    "T04n0212_022:0728a11": "各各知差別。",
    "T04n0212_022:0728a12": "行路念防慮者，群徒在途出言防慮，曠野",
    "T04n0212_022:0728a13": "之中多諸鬼神，若論惡語神即得便，論說善",
    "T04n0212_022:0728a14": "者鬼神營護，所至到處不遇惡人，亦復不逢",
    "T04n0212_022:0728a15": "劫盜人者，是故說曰，行路念防慮。持戒多聞",
    "T04n0212_022:0728a16": "人，受佛言教不去心首，如佛所說，告諸比丘",
    "T04n0212_022:0728a17": "當修三昧正受定意，若行若坐無令違失，便",
    "T04n0212_022:0728a18": "為諸天鬼神所見營護。所以然者？皆由承受",
    "T04n0212_022:0728a19": "正佛言教。是故說曰，持戒多聞人也。思慮",
    "T04n0212_022:0728a20": "無量境者，晝夜思慮坐禪誦經戒聞施慧，是",
    "T04n0212_022:0728a21": "故說曰，思慮無量境也。聞彼善言教，各各知",
    "T04n0212_022:0728a22": "差別，如彼學人聞彼善教，意不錯亂文句相",
    "T04n0212_022:0728a23": "應，便成道果，須陀洹果、斯陀含果、阿那含果、",
    "T04n0212_022:0728a24": "阿羅漢果，增益善根至無為道，是故說曰，聞",
    "T04n0212_022:0728a25": "彼善言教，各各知差別。",
    "T04n0212_022:0728a26": "近惡自陷溺，　　習善致名稱，",
    "T04n0212_022:0728a27": "妙者恒自妙，　　此由身真正。",
    "T04n0212_022:0728a28": "近惡自陷溺者，如復有人親近惡友，但有日",
    "T04n0212_022:0728a29": "損不至究竟，猶若半月日有闇冥無有大明，",
    "T04n0212_022:0728b01": "親近惡友亦復如是，日損善根增益惡法，是",
    "T04n0212_022:0728b02": "故說曰，近惡自陷溺也。習善致名稱者，勝",
    "T04n0212_022:0728b03": "人所習日有名稱，猶如月欲盛滿日有光明",
    "T04n0212_022:0728b04": "遠照無外，修善之人亦復如是，善名廣著",
    "T04n0212_022:0728b05": "名稱遠布，是故說曰，習善致名稱也。妙者",
    "T04n0212_022:0728b06": "恒自妙，所行專正修無上道，猶如須陀洹家",
    "T04n0212_022:0728b07": "仰修斯陀含道，斯陀含家仰修阿那含道，阿",
    "T04n0212_022:0728b08": "那含家仰修阿羅漢道，阿羅漢家轉自增益",
    "T04n0212_022:0728b09": "諸善功德，是故說曰，妙者恒自妙也。此由",
    "T04n0212_022:0728b10": "身真正者，當求巧便求諸功德瓔珞其身，意",
    "T04n0212_022:0728b11": "中欲得名稱廣布者，欲得諸天世人敬待，當",
    "T04n0212_022:0728b12": "自謹慎不與塵勞懷來道故，是故說曰，此",
    "T04n0212_022:0728b13": "由身真正也。",
    "T04n0212_022:0728b14": "善者終以善，　　斯由親近善，",
    "T04n0212_022:0728b15": "智慧為最上，　　禁戒永寂滅。",
    "T04n0212_022:0728b16": "善者終以善，斯由親近善者，智人求於智，以",
    "T04n0212_022:0728b17": "成其聖道，猶如紫磨真金內外清徹，造作器",
    "T04n0212_022:0728b18": "皿無不成就；智者亦爾，賢聖相習留教在世",
    "T04n0212_022:0728b19": "永世不朽，是故說曰，善者終以善，斯由親近",
    "T04n0212_022:0728b20": "善也。智慧為最上，禁戒永寂滅者，夫人習行",
    "T04n0212_022:0728b21": "先當求上人之法，是故說曰，智慧為最上，禁",
    "T04n0212_022:0728b22": "戒永寂滅者也。",
    "T04n0212_022:0728b23": "如魚湍聚湊，　　人之貪著取，",
    "T04n0212_022:0728b24": "意著不覺臭，　　習惡亦如是。",
    "T04n0212_022:0728b25": "如魚湍聚湊，人之貪著取者，猶如群魚集聚",
    "T04n0212_022:0728b26": "一處穢污難近，人意貪著不顧臭穢，愚人執",
    "T04n0212_022:0728b27": "意謂為甘美，不知久久不便於身，臭氣流溢",
    "T04n0212_022:0728b28": "布見於外；習惡之人亦復如是，與親近者即",
    "T04n0212_022:0728b29": "成其惡，損減善根增益惡部，是故說曰，如魚",
    "T04n0212_022:0728c01": "湍聚湊，人之貪著取，意著不覺臭，習惡亦如",
    "T04n0212_022:0728c02": "是也。",
    "T04n0212_022:0728c03": "木榓葵霍葉，　　眾生往採取，",
    "T04n0212_022:0728c04": "葉薰香遠布，　　習善亦如是。",
    "T04n0212_022:0728c05": "木榓葵霍葉，眾生往採取者，如有善察之人",
    "T04n0212_022:0728c06": "往採其香，雖不得根而獲香葉香氣苾芬，",
    "T04n0212_022:0728c07": "正使捨彼故處猶香；善知識從事者亦復如",
    "T04n0212_022:0728c08": "是，成人之德功德日積，是故說曰，木榓",
    "T04n0212_022:0728c09": "葵霍葉，眾生往採取，葉薰香遠布，習善亦如",
    "T04n0212_022:0728c10": "是也。",
    "T04n0212_022:0728c11": "已自不習惡，　　親近習惡者，",
    "T04n0212_022:0728c12": "為人所誣笑，　　惡名日增熾。",
    "T04n0212_022:0728c13": "已自不習惡，親近習惡者，世多有人不行惡",
    "T04n0212_022:0728c14": "事婬妷盜竊，性不飲酒、不博弈戲樂，然彼",
    "T04n0212_022:0728c15": "眾生或在酤酒家坐，或入婬種村中，或在博",
    "T04n0212_022:0728c16": "弈家坐，為主人所見，謂為斯人習此非法興",
    "T04n0212_022:0728c17": "猶豫想：「此人先自貞潔清淨，今日何為習此",
    "T04n0212_022:0728c18": "非法？」惡聲遂顯流聞四遠，百千眾生共相告",
    "T04n0212_022:0728c19": "語，誹謗之名從是日滋。是故說曰，已自不",
    "T04n0212_022:0728c20": "習惡，親近習惡者，為人所誣笑，惡名日增熾",
    "T04n0212_022:0728c21": "也。",
    "T04n0212_022:0728c22": "觀習而習之，　　知近而親近，",
    "T04n0212_022:0728c23": "毒箭在其束，　　淨者被其污，",
    "T04n0212_022:0728c24": "勇夫能除污，　　去惡不為伴。",
    "T04n0212_022:0728c25": "觀習而習之，知近而親近者，世多有人未在",
    "T04n0212_022:0728c26": "道撿，意不堅固與惡從事，不被教訓見物而",
    "T04n0212_022:0728c27": "習，見惡習惡見善習善，以己所見示見於人，",
    "T04n0212_022:0728c28": "身自不正焉能正人？猶如毒箭污染餘者，己",
    "T04n0212_022:0728c29": "身行惡教人習之，智者觀察此已終不行其",
    "T04n0212_022:0729a01": "惡，是故說曰，觀習而習之，知近而親近，毒",
    "T04n0212_022:0729a02": "箭在其束，淨者被其污，勇夫能除污，去惡不",
    "T04n0212_022:0729a03": "為伴也。",
    "T04n0212_022:0729a04": "是故知果報，　　智人悉分別，",
    "T04n0212_022:0729a05": "非親慎莫習，　　習當近於賢，",
    "T04n0212_022:0729a06": "比丘行於道，　　忍苦盡諸漏。",
    "T04n0212_022:0729a07": "是故知果報，智人悉分別者，眾生造行果報",
    "T04n0212_022:0729a08": "不同，或舋輕而藥妙，或罪重而易療，唯有",
    "T04n0212_022:0729a09": "覺者能消滅耳；智人所習自審明矣，設有愆",
    "T04n0212_022:0729a10": "咎即能誨過，猶馬蹶躓加之杖策然後調伏，",
    "T04n0212_022:0729a11": "智人習行亦復如是，尋隙所生自悔不及，",
    "T04n0212_022:0729a12": "是故說曰，聖人知果報，智者悉分別也。非",
    "T04n0212_022:0729a13": "親慎莫習，習當近於賢者，所謂非親，所行非",
    "T04n0212_022:0729a14": "義，口吐言教終無善響，布毒於人以為快樂。",
    "T04n0212_022:0729a15": "其有眾生翫習此者，便為長夜流轉生死受",
    "T04n0212_022:0729a16": "惱無量，神識倒錯心意煩熱。所謂賢者，包識",
    "T04n0212_022:0729a17": "眾事萬機不惑，為人師範辯才無礙，以己明",
    "T04n0212_022:0729a18": "慧演示眾生，其聞音者斯蒙度脫。是故說曰，",
    "T04n0212_022:0729a19": "非親慎莫習，習當近於賢也。比丘行於道，忍",
    "T04n0212_022:0729a20": "苦盡諸漏者，行人執意眾業備具，賢聖八品",
    "T04n0212_022:0729a21": "如來聖道，諸佛世尊常所修行，復以賢聖苦",
    "T04n0212_022:0729a22": "忍之法，盡諸有漏成乎無漏。是故說曰，比",
    "T04n0212_022:0729a23": "丘行於道，忍苦盡諸漏也。",
    "T04n0212_022:0729a24": "愚者盡形壽，　　承事明智人，",
    "T04n0212_022:0729a25": "亦不知真法，　　如瓢斟酌食。",
    "T04n0212_022:0729a26": "愚者處世雖受百年與智者同俱，然意曚曚",
    "T04n0212_022:0729a27": "不別真法，是以聖人以瓢為喻，終日酌物不",
    "T04n0212_022:0729a28": "知鹹酢，喻彼愚者雖遇賢聖，意迷心惑不達",
    "T04n0212_022:0729a29": "正教，寄生於世無益於時。是故說曰，愚者",
    "T04n0212_022:0729b01": "盡形壽，承事明智人，亦不知真法，如瓢斟酌",
    "T04n0212_022:0729b02": "食。",
    "T04n0212_022:0729b03": "智者斯須間，　　承事賢聖人，",
    "T04n0212_022:0729b04": "一一知真法，　　如舌知眾味。",
    "T04n0212_022:0729b05": "智人所學意志捷疾，聞一知萬豫達未然，隨",
    "T04n0212_022:0729b06": "時之行亦不錯謬，悉能分別亦無滯礙，猶舌",
    "T04n0212_022:0729b07": "甞味，甜酢鹹淡悉能知之；學人所習究暢本",
    "T04n0212_022:0729b08": "末別白黑法，知病所興知病所滅，斯非顛倒",
    "T04n0212_022:0729b09": "斯是顛倒，皆能別了投之聖藥，是故說曰，",
    "T04n0212_022:0729b10": "智者斯須間，承事賢聖人，一一知真法，如舌知",
    "T04n0212_022:0729b11": "眾味也。略說其事，彼不解慧愚人所習，唯",
    "T04n0212_022:0729b12": "有智者能究其事，彼無眼目，所謂愚者是也；",
    "T04n0212_022:0729b13": "眼目者，賢聖眼目是也，唯有智者而有此耳。",
    "T04n0212_022:0729b14": "彼不知真法，三耶三佛說，所謂不知真法者，",
    "T04n0212_022:0729b15": "愚者是也。",
    "T04n0212_022:0729b16": "智者尋一句，　　演出百種義，",
    "T04n0212_022:0729b17": "愚者誦千句，　　不解一句義。",
    "T04n0212_022:0729b18": "智者尋一句，演出百種義者，智者執意明達",
    "T04n0212_022:0729b19": "道術，禪燕不亂練精神識，永無塵垢四辯",
    "T04n0212_022:0729b20": "具了，問一句之義達百千之章，是故說曰，",
    "T04n0212_022:0729b21": "智者尋一句，演出百千義也。愚者誦千句，不",
    "T04n0212_022:0729b22": "解一句義者，愚者意迷，從冥至冥不覩大明，",
    "T04n0212_022:0729b23": "雖誦千章不解一義，是以智人常當遠之不",
    "T04n0212_022:0729b24": "與從事，是故說曰，愚者誦千句，不解一句義",
    "T04n0212_022:0729b25": "也。",
    "T04n0212_022:0729b26": "一句義成就，　　智者所修學，",
    "T04n0212_022:0729b27": "愚者好遠離，　　真佛之所說。",
    "T04n0212_022:0729b28": "昔有比丘往至佛所，前白佛言：「唯然世尊大",
    "T04n0212_022:0729b29": "慈垂愍，開悟未及，願為說法應適人意，我聞",
    "T04n0212_022:0729c01": "法已心意開悟得蒙度脫。」爾時世尊略說其",
    "T04n0212_022:0729c02": "義，告比丘曰：「非汝則捨。」比丘白佛：「我以知",
    "T04n0212_022:0729c03": "矣。」佛告比丘：「我義云何汝以知乎？」比丘白",
    "T04n0212_022:0729c04": "佛：「色非我有，我以捨矣。」佛言：「善哉！如汝所",
    "T04n0212_022:0729c05": "說。」是故說曰，一句義成就，智者所修學也。",
    "T04n0212_022:0729c06": "愚者好遠離，真佛之所說，聖人處世教誡眾",
    "T04n0212_022:0729c07": "生平等大道，愚者意迷神識難革，或見如來",
    "T04n0212_022:0729c08": "而掩目者，或聞說法而塞耳者，或見如來行",
    "T04n0212_022:0729c09": "跡輪相在地而蹋壞者，斯等之類罪垢深固",
    "T04n0212_022:0729c10": "難可改更。過去恒沙諸佛世尊，終訖說法於",
    "T04n0212_022:0729c11": "無餘境，然眾生類執愚積久，甘露滋降不覩",
    "T04n0212_022:0729c12": "不聞，捨形受形輪轉生死無有出期，斯由愚",
    "T04n0212_022:0729c13": "惑無明所纏故也。",
    "T04n0212_022:0729c14": "怨憎有智勝，　　不隨親友義，",
    "T04n0212_022:0729c15": "愚者訓非道，　　漸趣地獄徑。",
    "T04n0212_022:0729c16": "怨憎有智勝者，怨憎之人自知隙咎，本性",
    "T04n0212_022:0729c17": "明達防慮未然，恒自思惟：「設我今日行非法",
    "T04n0212_022:0729c18": "者，便自陷溺不毀彼人也，如有怨讎眾多，",
    "T04n0212_022:0729c19": "思欲報怨力所不至，知當如何？不如行慈乃",
    "T04n0212_022:0729c20": "可得勝。」是故說曰，怨憎有智勝也。不隨親",
    "T04n0212_022:0729c21": "友義者，親友之人心意欵到，意之所好教",
    "T04n0212_022:0729c22": "授前人與共同歡，惡則同惡好則同好，後受",
    "T04n0212_022:0729c23": "報對入地獄中，是故說曰，不隨親友義，愚者",
    "T04n0212_022:0729c24": "訓非道，漸趣地獄徑。",
    "T04n0212_022:0729c25": "愚者自稱愚，　　當知善𭶑慧，",
    "T04n0212_022:0729c26": "愚人自稱智，　　是謂愚中甚。",
    "T04n0212_022:0729c27": "愚者自稱愚，當知善黠慧者，愚自思惟悔本",
    "T04n0212_022:0729c28": "不及，我本所行實為非法，種諸罪根開地獄",
    "T04n0212_022:0729c29": "門，塞泥洹路，晝夜懇責，我今處世眾結自纏",
    "T04n0212_022:0730a01": "塵垢污染，捨身受身輪轉生死不離三有，便",
    "T04n0212_022:0730a02": "自悔責追師逐侶，漸漸得至無為之處。是故",
    "T04n0212_022:0730a03": "說曰，愚者自稱愚，當知善黠慧也。愚人自稱",
    "T04n0212_022:0730a04": "智，是謂愚中甚者，愚人生世恒自歎譽，我為",
    "T04n0212_022:0730a05": "尊貴餘者不如，不達今世後世殃舋之罪，我",
    "T04n0212_022:0730a06": "所知見世之希有，自揚其名抑彼之德，不知",
    "T04n0212_022:0730a07": "生死之難，修凡夫行，是故說曰，愚人自稱",
    "T04n0212_022:0730a08": "智，是謂愚中甚。",
    "T04n0212_022:0730a09": "若復歎譽愚，　　毀呰智者身，",
    "T04n0212_022:0730a10": "毀智猶有勝，　　歎愚不為上。",
    "T04n0212_022:0730a11": "若復歎譽愚者，愚者所習見物歎譽，不別尊",
    "T04n0212_022:0730a12": "卑善惡之行，所可歎者反更毀呰，是故說曰，",
    "T04n0212_022:0730a13": "若復歎譽愚也。毀呰智者身者，雖被誹謗不",
    "T04n0212_022:0730a14": "以憂慼，自知果報緣對所至，是故說曰，毀",
    "T04n0212_022:0730a15": "呰智者身猶有勝也。歎愚不為上者，眾生處",
    "T04n0212_022:0730a16": "世群愚黨惑，聞彼稱名歡喜踊躍不能自勝，",
    "T04n0212_022:0730a17": "不知久後於身不便，是故說曰，歎愚不為上",
    "T04n0212_022:0730a18": "也。",
    "T04n0212_022:0730a19": "莫見愚聞聲，　　亦莫與愚居，",
    "T04n0212_022:0730a20": "與愚同居難，　　猶如怨同處。",
    "T04n0212_022:0730a21": "昔佛在羅閱祇，將侍者一人，名曰阿難，在路",
    "T04n0212_022:0730a22": "遊行。爾時世尊遙見調達逐路前進，佛告",
    "T04n0212_022:0730a23": "阿難：「我等可共就餘路行，何為與此愚人相",
    "T04n0212_022:0730a24": "見？」爾時阿難前白佛言：「云何世尊如來，今",
    "T04n0212_022:0730a25": "日畏此調達乎？何為欲避就於餘路？」佛告阿",
    "T04n0212_022:0730a26": "難：「我自憶念，本所造福自致無上等正覺，",
    "T04n0212_022:0730a27": "亦復不見魔若天外道異學沙門梵志，能使",
    "T04n0212_022:0730a28": "如來有恐怖者。此事不然。吾昔在樹王下眾",
    "T04n0212_022:0730a29": "結未盡，弊魔波旬將十八億眾，人身獸頭猨",
    "T04n0212_022:0730b01": "猴師子，虎兕毒蛇惡鬼形貌，擔山吐火把持",
    "T04n0212_022:0730b02": "刀劍戈牟鎧鉀，揚聲哮吼填塞虛空時來恐",
    "T04n0212_022:0730b03": "我，猶尚不能動我一毛，況今我身成等正覺",
    "T04n0212_022:0730b04": "三界獨尊，豈當畏於愚調達耶？此事不然。」爾",
    "T04n0212_022:0730b05": "時世尊便說此偈：",
    "T04n0212_022:0730b06": "「莫見愚聞聲，　　亦莫與愚居，",
    "T04n0212_022:0730b07": "與愚同居難，　　猶如怨同處，",
    "T04n0212_022:0730b08": "當選擇共居，　　如與親親會。」",
    "T04n0212_022:0730b09": "夫人處世，當與黠慧之人共居，出則和顏入",
    "T04n0212_022:0730b10": "則同歡，共相敬待如父如兄如身無異，猶如",
    "T04n0212_022:0730b11": "親親心意欵至，如此相敬皆至無為。是故說",
    "T04n0212_022:0730b12": "曰，當選擇共居，如與親親會也。",
    "T04n0212_022:0730b13": "是故事多聞，　　并及持戒者，",
    "T04n0212_022:0730b14": "如是人中上，　　猶月在眾星。",
    "T04n0212_022:0730b15": "是故事多聞，并及持戒者，多聞眾生解世非",
    "T04n0212_022:0730b16": "常明鑒三有，知今世後世之報，自知眾德具",
    "T04n0212_022:0730b17": "足，恒親近賢人，戒成就者，定成就慧成就解",
    "T04n0212_022:0730b18": "脫成就解脫見慧成就。說曰，是故事多聞，",
    "T04n0212_022:0730b19": "并及持戒者也。如是人中上，猶月在眾星中",
    "T04n0212_022:0730b20": "者，五分法身未具令使具足，在大眾中獨",
    "T04n0212_022:0730b21": "尊隻步無有儔匹，猶如明月在眾星中，光",
    "T04n0212_022:0730b22": "明遠照無有及者。是故說曰，如是人中上，猶",
    "T04n0212_022:0730b23": "月在眾星親品第二十六竟。",
    "T04n0212_022:0730b24": "出曜經卷第二十二"
}