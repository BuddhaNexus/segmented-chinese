{
    "X51n0826_007:0658c17": "成唯識論音響補遺卷第七〔龍譏〕",
    "X51n0826_007:0658c19": "清武林蓮居　紹覺大師　音義",
    "X51n0826_007:0658c20": "新伊大師　合響",
    "X51n0826_007:0658c21": "法嗣智素　補遺",
    "X51n0826_007:0658c22": "△五不定心所(三)初結前問後。",
    "X51n0826_007:0658c23": "已說二十隨煩惱相不定有四其相云何。",
    "X51n0826_007:0658c24": "△次舉本頌答。",
    "X51n0826_007:0659a01": "頌曰不定謂悔眠尋伺二各二。",
    "X51n0826_007:0659a02": "△三末論釋成(二)初正釋頌文(二)初釋不定通名。",
    "X51n0826_007:0659a03": "論曰悔眠尋伺於善染等(至)定徧地故立不定名。",
    "X51n0826_007:0659a04": "音義　此四通名不定者。謂信等唯善。貪等忿等",
    "X51n0826_007:0659a05": "唯染。此於善染二皆不定。觸等徧心。欲等徧地。此",
    "X51n0826_007:0659a06": "於心地。二皆不定。是故立不定名。",
    "X51n0826_007:0659a07": "補遺　不定二字標位。總名下。列四種心所。一悔",
    "X51n0826_007:0659a08": "二眠。三尋。四伺。二各二釋不定義。此中有二意一。",
    "X51n0826_007:0659a09": "釋名。謂悔眠為一。尋伺為一。是為二。又悔與眠是",
    "X51n0826_007:0659a10": "二。尋與伺是二。是前二中。復分為二。二釋義。謂悔",
    "X51n0826_007:0659a11": "與眠。各具善染二義。是二各二。尋伺亦然。",
    "X51n0826_007:0659a12": "△次釋悔等別名(二)初悔眠(二)初別釋行相(二)初",
    "X51n0826_007:0659a13": "惡作。",
    "X51n0826_007:0659a14": "悔謂惡作惡所作業(至)如是事業是我惡作。",
    "X51n0826_007:0659a15": "音義　怪己昔作為非後乃追悔是惡作體能障",
    "X51n0826_007:0659a16": "奢摩他。而為業用。以惡作者。掉必俱故(瑜伽論五葢文中云",
    "X51n0826_007:0659a17": "掉舉惡作總為一葢)。此即於果假立因名者。謂惡作是因名。",
    "X51n0826_007:0659a18": "追悔即果。稱於追悔位。名為惡作。即是於果。假立",
    "X51n0826_007:0659a19": "因名。何者先惡所作業。後方追悔故。此名已作。名",
    "X51n0826_007:0659a20": "惡作也。悔先下明先不作亦惡作攝。應作不作(瑜伽",
    "X51n0826_007:0659a21": "論云。或未曾作心生追悔云何我昔應作不作)。是我惡其所作故。此通三",
    "X51n0826_007:0659a22": "性者。五蘊論曰。此有二位。謂善不善。於二位中。復",
    "X51n0826_007:0659a23": "各有二。若善位中。先不作善。後起悔心。彼因是善。",
    "X51n0826_007:0659a24": "悔亦是善。若先作惡。後起悔心。彼因不善。悔即是",
    "X51n0826_007:0659b01": "善。若不善位。先不作惡。後起悔心。彼因不善。悔亦",
    "X51n0826_007:0659b02": "不善。若先作善。後起悔心。彼因是善。悔是不善。無",
    "X51n0826_007:0659b03": "記可知。故通三性。",
    "X51n0826_007:0659b04": "合響　開蒙問。頌單言悔。長行屬云。悔謂惡作。莫",
    "X51n0826_007:0659b05": "悔與惡作。是一法耶。答惡作是因。悔是其體。以體",
    "X51n0826_007:0659b06": "即因故。論屬云。悔謂惡作也。問體之與因。是別之",
    "X51n0826_007:0659b07": "理。答惡作是因。悔體是果。問何以故知。答先惡所",
    "X51n0826_007:0659b08": "作業。後方追悔故。此是別理也。問恁麼。則因果既",
    "X51n0826_007:0659b09": "別。何敢即之。答謂百法門下。列云惡作。今頌云悔",
    "X51n0826_007:0659b10": "論屬意云。此頌悔者。即是百法門下惡作。非謂即",
    "X51n0826_007:0659b11": "之令成一法也(文)。",
    "X51n0826_007:0659b12": "△次睡眠。",
    "X51n0826_007:0659b13": "眠謂睡眠令身不自在(至)如餘葢纏心相應故。",
    "X51n0826_007:0659b14": "音義　能令身不自在。心極闇昧。略緣境界為性。",
    "X51n0826_007:0659b15": "障觀為業。謂睡下轉解心極闇劣一門轉者。闇劣",
    "X51n0826_007:0659b16": "釋昧一門釋略謂意識緣境通乎內外今此位中。",
    "X51n0826_007:0659b17": "唯向內門。略外門故。昧簡下。明有體用定位。惺惺",
    "X51n0826_007:0659b18": "寤時周悉。今言昧略簡別二時。即以昧略顯此睡",
    "X51n0826_007:0659b19": "眠。非無體用。有無心位。假立此名者。謂五無心位",
    "X51n0826_007:0659b20": "中。極重睡眠。雖無此體。而由此似此故。假說此名。",
    "X51n0826_007:0659b21": "如餘葢纏下。例明有體葢。即五葢謂貪欲等。纏即",
    "X51n0826_007:0659b22": "八纏十纏。謂無慚等。竝具瑜伽論第八卷量云。睡",
    "X51n0826_007:0659b23": "眠有法。昧略為性。非無體用。宗因云心相應故。如",
    "X51n0826_007:0659b24": "餘葢纏。",
    "X51n0826_007:0659c01": "合響　義天鈔云。昧簡在定者。此睡眠位。雖然專",
    "X51n0826_007:0659c02": "注一類。微細之境。與定不同。定意識取境明了。此",
    "X51n0826_007:0659c03": "乃闇昧。略別寤時者。彼覺寤時。心極明利。具能緣",
    "X51n0826_007:0659c04": "六塵之境。則寤時。心心所緣境寬廣。此睡眠心心",
    "X51n0826_007:0659c05": "所。不明利故。唯緣一法塵境。取境少故。名為略也。",
    "X51n0826_007:0659c06": "華嚴鈔十七之一釋曰。謂睡眠位下。釋上不自在",
    "X51n0826_007:0659c07": "言。謂令身不自在坐。亦睡眠他搖動時。亦不覺故。",
    "X51n0826_007:0659c08": "令心極闇昧輕略為性。不能明利詳審故也。意識",
    "X51n0826_007:0659c09": "亦行。即是論中。一門轉故。顯五識不行定心一境",
    "X51n0826_007:0659c10": "略。而不昧故。云昧揀在定寤廣緣境。不得稱略故。",
    "X51n0826_007:0659c11": "云略別寤時故。眠有二。顯有別體。必依於心。而五",
    "X51n0826_007:0659c12": "無心一。熟眠者。假立為眠。非實眠也。眠必與心而",
    "X51n0826_007:0659c13": "相應故如餘葢等(文)。",
    "X51n0826_007:0659c14": "△次通簡體性(四)初師唯癡分攝。",
    "X51n0826_007:0659c15": "有義此二唯癡為體說隨煩惱及癡分故。",
    "X51n0826_007:0659c16": "△二師癡無癡攝。",
    "X51n0826_007:0659c17": "有義不然亦通善故(至)說隨煩惱及癡分攝。",
    "X51n0826_007:0659c18": "音義　先斥前解。不應唯染通善性故。應說下次",
    "X51n0826_007:0659c19": "申己釋。謂染二以癡為體。淨二以無癡為體。論依",
    "X51n0826_007:0659c20": "下次。通論意。",
    "X51n0826_007:0659c21": "△三師思慧想攝。",
    "X51n0826_007:0659c22": "有義此說亦不應理(至)如不信等說為癡分。",
    "X51n0826_007:0659c23": "音義　先斥前解。此通無記。不唯善染。以無記。睡",
    "X51n0826_007:0659c24": "眠非癡。無癡二所攝故。應說下。次申己釋。悔思慧",
    "X51n0826_007:0660a01": "攝。眠思想攝論俱說為世俗有故。彼染下。次通論意。",
    "X51n0826_007:0660a02": "△四師各別有體。",
    "X51n0826_007:0660a03": "有義彼說理亦不然(至)隨癡相說名世俗有。",
    "X51n0826_007:0660a04": "音義　先斥前解。非思慧思想為體。纏即彼性故。",
    "X51n0826_007:0660a05": "纏義云何。雜集論云。數數增盛。纏繞身心。名曰纏",
    "X51n0826_007:0660a06": "故。應說下。正申有體。即悔眠二纏。與餘五位行相",
    "X51n0826_007:0660a07": "別故。隨癡下。次通論意隨他相說名世俗。有非無",
    "X51n0826_007:0660a08": "別體。",
    "X51n0826_007:0660a09": "△次尋伺(二)初釋體用。",
    "X51n0826_007:0660a10": "尋謂尋求令心怱遽(至)身心分位所依為業。",
    "X51n0826_007:0660a11": "音義　尋能令心忽務急遽於意言境麤轉為性",
    "X51n0826_007:0660a12": "伺。則於意言境。細轉為性。意言境者。此二唯意識",
    "X51n0826_007:0660a13": "俱。意識取境。多依名言故。言麤細轉者。准五蘊論",
    "X51n0826_007:0660a14": "釋云。尋云麤者。謂尋求瓶衣車乘等之麤相故。伺",
    "X51n0826_007:0660a15": "云細者。謂於瓶衣等分別細相成不成等。差別義",
    "X51n0826_007:0660a16": "故。此一俱以安不安住等為業者。古疏釋云。身心",
    "X51n0826_007:0660a17": "若安。尋伺二種徐緩為業。身心不安。怱遽為業。又",
    "X51n0826_007:0660a18": "云或思名安。徐而細故。思量性故。慧名不安。急而",
    "X51n0826_007:0660a19": "麤故。簡擇性故身心前後。有安不安皆依尋伺故。",
    "X51n0826_007:0660a20": "名所依為業。",
    "X51n0826_007:0660a21": "△次明分位。",
    "X51n0826_007:0660a22": "竝用思慧一分為體(至)體類差別不可得故。",
    "X51n0826_007:0660a23": "音義　於意言境不深推度等義類別者。瑜伽論",
    "X51n0826_007:0660a24": "曰。謂不深推度所緣思為體性。若深推度所緣慧",
    "X51n0826_007:0660b01": "為體性。故知。竝用思慧為體。",
    "X51n0826_007:0660b02": "合響　開蒙問。尋伺二為假為實。答竝用思慧一",
    "X51n0826_007:0660b03": "分為體。問爭知竝用。答若令心安。即是思分。令心",
    "X51n0826_007:0660b04": "不安。即是慧分。問何理如此。答思者徐而細故。慧",
    "X51n0826_007:0660b05": "者急而麤故。問若如是者。令安則用思。無慧不安",
    "X51n0826_007:0660b06": "則用慧無思。何云竝用。答通照大師釋有兼有正。",
    "X51n0826_007:0660b07": "若正用思。急慧隨思。能令心安。若正用慧。徐思隨",
    "X51n0826_007:0660b08": "慧。亦令不安。若如是說。不違竝用(文)。",
    "X51n0826_007:0660b09": "△三釋二各二言(二)初標。",
    "X51n0826_007:0660b10": "二各二者。",
    "X51n0826_007:0660b11": "△次釋(三)初師尋伺各二。",
    "X51n0826_007:0660b12": "有義尋伺各有染淨二類差別。",
    "X51n0826_007:0660b13": "音義　謂尋伺。是二各有染淨二類差別。名二各",
    "X51n0826_007:0660b14": "二。",
    "X51n0826_007:0660b15": "△次師二種各二。",
    "X51n0826_007:0660b16": "有義此釋不應正理(至)或復各有纏及隨眠。",
    "X51n0826_007:0660b17": "音義　先斥前非。不唯尋伺。各有染淨悔眠。亦有",
    "X51n0826_007:0660b18": "染淨二故。應說下。次申己釋。應說如前染位心所",
    "X51n0826_007:0660b19": "有根隨二性。此根隨二。各有不善。及有覆無記二",
    "X51n0826_007:0660b20": "類。或復各有纏及隨眠。纏謂現行。眠謂種子。此亦",
    "X51n0826_007:0660b21": "應爾尋伺是一。悔眠是一。此二各有染淨。或復各",
    "X51n0826_007:0660b22": "有現行種子。名二各二。",
    "X51n0826_007:0660b23": "△三師顯不定義。",
    "X51n0826_007:0660b24": "有義彼說亦不應理(至)故置此言深為有用。",
    "X51n0826_007:0660c01": "音義　先斥前不唯一二。不定四後有此言故。若",
    "X51n0826_007:0660c02": "唯一二。則各二言不能徧及此四種故。應言下。次",
    "X51n0826_007:0660c03": "申正先釋二字之義。應言頌中二者。顯二種二。悔",
    "X51n0826_007:0660c04": "眠一種二也。尋伺一種二也。此二二種種類別者。",
    "X51n0826_007:0660c05": "謂悔與眠別。尋與伺別故。一二下結示。此各下。釋",
    "X51n0826_007:0660c06": "各二之義。謂此二種二。各有一類。謂染不染不同",
    "X51n0826_007:0660c07": "信等。唯是善故。非如貪等。唯是染故。或唯簡隨煩",
    "X51n0826_007:0660c08": "惱之染。故說各二言。以瑜伽亦說。此四為隨煩惱",
    "X51n0826_007:0660c09": "故。為顯下結示。謂頌中為顯此四。於三性不定故。",
    "X51n0826_007:0660c10": "說二各二也。",
    "X51n0826_007:0660c11": "△次諸門分別(十三)初假實門。",
    "X51n0826_007:0660c12": "四中尋伺定是假有思(至)而論亦說世俗有故。",
    "X51n0826_007:0660c13": "音義　四中尋伺。定假悔眠二說。一云亦假。一云",
    "X51n0826_007:0660c14": "是實。後義為正。世俗下。通論意。又如下。次例明竝",
    "X51n0826_007:0660c15": "如文。量云。悔眠是實。物有世俗。有言隨他相說故。",
    "X51n0826_007:0660c16": "喻如內種。",
    "X51n0826_007:0660c17": "△二自類相應門。",
    "X51n0826_007:0660c18": "四中尋伺定不相應(至)前二亦有互相應義。",
    "X51n0826_007:0660c19": "音義　先以尋伺相對。謂四中尋伺二法。定不相",
    "X51n0826_007:0660c20": "應。麤細異故。謂有難云。尋伺既不俱起。若在欲界",
    "X51n0826_007:0660c21": "及與初靜慮。除靜慮中間。唯有伺起。尋不現時。豈",
    "X51n0826_007:0660c22": "不濫同。靜慮中間無尋唯伺地耶。釋曰。依於尋伺。",
    "X51n0826_007:0660c23": "有染不染。立三地別。謂若尋伺俱未離染。名有尋",
    "X51n0826_007:0660c24": "有伺地。若尋離染伺未離染名無尋唯伺地。若尋",
    "X51n0826_007:0661a01": "與伺。二俱離染。名無尋無伺地不依彼種。現起有",
    "X51n0826_007:0661a02": "無故。無濫同雜亂之失。俱與下。次以尋伺對悔眠。",
    "X51n0826_007:0661a03": "謂悔時眠時。得有尋伺。前二下。次以悔眠相對謂",
    "X51n0826_007:0661a04": "正睡眠中。亦得有悔故。皆相應。",
    "X51n0826_007:0661a05": "△三諸識相應門(二)初簡不與七八俱。",
    "X51n0826_007:0661a06": "四皆不與第七八俱義如前說。",
    "X51n0826_007:0661a07": "音義　義如前說者。即前釋第八文中簡云。惡作",
    "X51n0826_007:0661a08": "等四無記性者。有間斷故。定非異熟。釋第七文中",
    "X51n0826_007:0661a09": "簡。云惡作追悔先所造業等(云云)。",
    "X51n0826_007:0661a10": "△次明唯與第六俱(二)初悔眠。",
    "X51n0826_007:0661a11": "悔眠唯與第六識俱非五法故。",
    "X51n0826_007:0661a12": "音義　悔眠唯與第六識。俱以悔眠。非是前五相",
    "X51n0826_007:0661a13": "應法故。謂前五任運。緣現在境。不與悔相應眠時。",
    "X51n0826_007:0661a14": "五識不行。不與眠相應。",
    "X51n0826_007:0661a15": "△次尋伺(二)初師亦五識俱。",
    "X51n0826_007:0661a16": "有義尋伺亦五識俱(至)任運分別謂五識故。",
    "X51n0826_007:0661a17": "音義　此明尋伺二法。亦通前五。以論說五有尋",
    "X51n0826_007:0661a18": "伺故。七分別者。謂有相分別。無相分別。任運分別。",
    "X51n0826_007:0661a19": "尋求分別。伺察分別。染污分別。不染污分別。義如",
    "X51n0826_007:0661a20": "瑜伽初卷中釋。雜集復言。任運分別謂五識故者。",
    "X51n0826_007:0661a21": "此師意明瑜伽。既云尋伺。即七分別。七中任運。即",
    "X51n0826_007:0661a22": "雜集所謂任運。故知尋伺。亦五識俱。",
    "X51n0826_007:0661a23": "合響　華嚴鈔十七之一云。任運分別者。謂五識",
    "X51n0826_007:0661a24": "身。如所緣相無異分別。於自境界任運轉故。有相",
    "X51n0826_007:0661b01": "分別者。謂自性隨念。二種分別。取過現境種種相",
    "X51n0826_007:0661b02": "故。無相分別者。謂希求未來境行分別。所餘分別。",
    "X51n0826_007:0661b03": "皆用計度分別。以為自性。所以者何。以思度故。或",
    "X51n0826_007:0661b04": "時尋求。或時伺察。或時染污。或時不染污。種種分",
    "X51n0826_007:0661b05": "別故。瑜伽云。尋求分別者。謂於諸法觀察尋求所",
    "X51n0826_007:0661b06": "起分別。伺察分別者。謂於己所尋求。己所觀察伺",
    "X51n0826_007:0661b07": "察安立起分別故。染污分別者。謂於過去顧戀俱",
    "X51n0826_007:0661b08": "行。於未來希求俱行。於現在執著俱行。所有分別。",
    "X51n0826_007:0661b09": "若欲分別。若恚分別。若害分別。或隨與一煩惱。隨",
    "X51n0826_007:0661b10": "煩惱相應所起分別。不染污分別者。若善無記。謂",
    "X51n0826_007:0661b11": "出離分別。無恚分別。不害分別。或隨與一信等善",
    "X51n0826_007:0661b12": "法相應。或威儀路。工巧處。諸變化所有分別(文)。",
    "X51n0826_007:0661b13": "△次師唯意識俱(四)初引論釋成。",
    "X51n0826_007:0661b14": "有義尋伺唯意識俱(至)曾不說與苦樂俱故。",
    "X51n0826_007:0661b15": "音義　謂尋伺二。唯意識俱。論說尋等皆是意識。",
    "X51n0826_007:0661b16": "不共餘識法故。又言憂喜受。俱非苦樂故。若五識",
    "X51n0826_007:0661b17": "中。有尋伺者。彼論應言。苦樂俱故。",
    "X51n0826_007:0661b18": "△二釋通妨難。",
    "X51n0826_007:0661b19": "捨受徧故可不待說(至)而似憂故總說為憂。",
    "X51n0826_007:0661b20": "音義　先有難云。尋伺亦有苦樂受俱。但彼論文。",
    "X51n0826_007:0661b21": "略而不說。例如捨受。定有亦不言故。釋曰捨受徧",
    "X51n0826_007:0661b22": "故可不待說。苦樂非徧。何緣不說。復有難言。五識",
    "X51n0826_007:0661b23": "有苦樂。尋伺唯憂喜。由斯尋伺。非五識俱。然前云",
    "X51n0826_007:0661b24": "於初靜慮。有意地樂。純受苦處。有意地苦(此中引苦樂二",
    "X51n0826_007:0661c01": "受。以證尋伺。不與五識相應)。此二處中。既有苦樂。豈無有尋伺",
    "X51n0826_007:0661c02": "俱耶。釋曰。雖初靜慮有意地樂。不離喜故。總名為",
    "X51n0826_007:0661c03": "喜。純苦處中。有意地苦。似餘憂故。總說為憂。是故",
    "X51n0826_007:0661c04": "此二。不違意識。",
    "X51n0826_007:0661c05": "△三復明非五。",
    "X51n0826_007:0661c06": "又說尋伺以名身等(至)以名身等義為境故。",
    "X51n0826_007:0661c07": "音義　謂瑜伽說尋伺所緣(此以所緣之境。證尋伺不與五識相應)。",
    "X51n0826_007:0661c08": "唯是名句文身。所詮之義(名句文身為所緣。是比量境。五識是現量境)緣",
    "X51n0826_007:0661c09": "名等義。唯第六識。非五識身。故知尋伺唯意識俱。",
    "X51n0826_007:0661c10": "△四通前引論。",
    "X51n0826_007:0661c11": "然說五識有尋伺者(至)由此五識定無尋伺。",
    "X51n0826_007:0661c12": "音義　初通瑜伽先牒。顯多下出意。彼論意。顯尋",
    "X51n0826_007:0661c13": "伺起時。多分由彼率爾五識而起故。說五識有尋",
    "X51n0826_007:0661c14": "伺。非說與彼五識相應。作如是說。雜集下雙通二",
    "X51n0826_007:0661c15": "論先牒。彼與下次通。謂彼雜集所言。與瑜伽異。異",
    "X51n0826_007:0661c16": "義云何彼雜集言任運分別。即是五識。以五識身。",
    "X51n0826_007:0661c17": "亦有自性分別義故。瑜伽所說。七種分別。是五識",
    "X51n0826_007:0661c18": "俱意識相應。尋伺以尋伺。具有七分別故。故彼下",
    "X51n0826_007:0661c19": "結斥。",
    "X51n0826_007:0661c20": "△四諸受相應門。",
    "X51n0826_007:0661c21": "有義惡作憂捨相應(至)純苦趣中意苦俱故。",
    "X51n0826_007:0661c22": "音義　先初解惡作憂俱慼行轉故。亦與捨俱。通",
    "X51n0826_007:0661c23": "無記故。睡眠憂喜捨三受俱。以行相通。歡通慼及",
    "X51n0826_007:0661c24": "中容故。尋伺四俱除苦。云何樂俱。初靜慮中意有",
    "X51n0826_007:0662a01": "樂故。有義下次次解以純苦趣中意地有苦故。於",
    "X51n0826_007:0662a02": "四中各加苦受。",
    "X51n0826_007:0662a03": "△五別境相應門。",
    "X51n0826_007:0662a04": "四皆容與五別境俱行相所緣不相違故。",
    "X51n0826_007:0662a05": "音義　此四彼五。皆容互俱。以欲等悔等。行相所",
    "X51n0826_007:0662a06": "緣。不相違故。",
    "X51n0826_007:0662a07": "△六信等相應門。",
    "X51n0826_007:0662a08": "悔眠但與十善容俱(至)初靜慮中輕安俱故。",
    "X51n0826_007:0662a09": "音義　謂悔眠二。但與信等十善容俱。善性攝者。",
    "X51n0826_007:0662a10": "有信等故。除輕安者。悔眠二種。唯在欲界。欲界無",
    "X51n0826_007:0662a11": "有輕安法故。尋伺二種。容十一俱。初禪尋伺輕安",
    "X51n0826_007:0662a12": "俱故。",
    "X51n0826_007:0662a13": "△七煩惱相應門。",
    "X51n0826_007:0662a14": "悔但容與無明相應(至)此彼展轉不相違故。",
    "X51n0826_007:0662a15": "音義　悔但癡俱。先作後悔。由無智故。不與餘九",
    "X51n0826_007:0662a16": "俱者。悔行相麤。貪等細故。眠與尋伺三法。十煩惱",
    "X51n0826_007:0662a17": "俱。此三彼十。不相違故。",
    "X51n0826_007:0662a18": "△八隨惑相應門。",
    "X51n0826_007:0662a19": "悔與中大隨惑容俱(至)眠等位中皆起彼故。",
    "X51n0826_007:0662a20": "音義　悔與中大容俱者。以不善攝者。容與二隨",
    "X51n0826_007:0662a21": "相應起故。非忿等十俱者。以忿等各別為主。不與",
    "X51n0826_007:0662a22": "餘相應故。睡眠尋伺三法二十。容俱以眠等三法",
    "X51n0826_007:0662a23": "中。染性攝者容起彼二十故。",
    "X51n0826_007:0662a24": "△九三性相攝門(二)初總明通三性。",
    "X51n0826_007:0662b01": "此四皆通善等三性於無記業亦追悔故。",
    "X51n0826_007:0662b02": "音義　恐有問曰二通無記。其義易知。云何悔亦",
    "X51n0826_007:0662b03": "通無記耶。釋曰。亦有追悔無記業故。",
    "X51n0826_007:0662b04": "△次別明通善等(二)初通善性。",
    "X51n0826_007:0662b05": "有義初二唯生得善(至)聞思位中有悔眠故。",
    "X51n0826_007:0662b06": "音義　釋有二師。初解謂悔眠二種。唯生得善攝。",
    "X51n0826_007:0662b07": "非加行善。以悔麤鄙眠昧略故。加行細審。及明了",
    "X51n0826_007:0662b08": "故尋伺二種。通生得善。亦通加行善攝。何者於聞",
    "X51n0826_007:0662b09": "思修。所成善法。得有尋伺俱故。次釋謂悔眠。亦通",
    "X51n0826_007:0662b10": "加行。以聞思位中。容有善悔及眠息故。雜集釋此",
    "X51n0826_007:0662b11": "二善義。云何等生得善。謂即彼諸善法。由先串習",
    "X51n0826_007:0662b12": "故。感得如是報。由此自性。即於是處。不由思惟。任",
    "X51n0826_007:0662b13": "運樂住。何等加行善。謂依止親近。善丈夫故。聽聞",
    "X51n0826_007:0662b14": "正法。如理作意。修習淨善故。",
    "X51n0826_007:0662b15": "△次通無記(二)初二無記。",
    "X51n0826_007:0662b16": "後三皆通染淨無記惡作非染解麤猛故。",
    "X51n0826_007:0662b17": "音義　染謂有覆。淨謂無覆。此二性者。後三皆通",
    "X51n0826_007:0662b18": "惡作一種。唯通無覆。非染無記。何者此行相麤。彼",
    "X51n0826_007:0662b19": "細審故。",
    "X51n0826_007:0662b20": "△次四無記。",
    "X51n0826_007:0662b21": "四無記中悔唯中二(至)不能尋察名等義故。",
    "X51n0826_007:0662b22": "音義　四無記者。孤山機要云。無記有四種。一異",
    "X51n0826_007:0662b23": "熟。謂三界五道果報五蘊等。二威儀。謂行住坐臥",
    "X51n0826_007:0662b24": "等。三工巧。謂彩畵雕鏤等。四變化。謂改易形質無",
    "X51n0826_007:0662c01": "而歘有等悔於四無記中。唯通威儀路。及工巧處。",
    "X51n0826_007:0662c02": "二無記也。行相麤猛非定果者。簡非異熟變化二",
    "X51n0826_007:0662c03": "無記。此非定引故除後變化非業感故。除初異熟。",
    "X51n0826_007:0662c04": "睡眠通三。唯除第四。何除第四。非定引生故。云何",
    "X51n0826_007:0662c05": "有初異熟生無記心。亦得眠故。尋伺通三。唯除初",
    "X51n0826_007:0662c06": "一。云何除初。彼異熟心行相微劣。不能尋察名等",
    "X51n0826_007:0662c07": "義故。",
    "X51n0826_007:0662c08": "△十界繫現緣門(三)初三界繫屬。",
    "X51n0826_007:0662c09": "惡作睡眠唯欲界有(至)餘界地法皆玅靜故。",
    "X51n0826_007:0662c10": "音義　餘界地。法皆玅靜故者。謂二禪已上七地",
    "X51n0826_007:0662c11": "所有身心皆玅寂靜尋伺麤動所以不徧。",
    "X51n0826_007:0662c12": "△次三界現起。",
    "X51n0826_007:0662c13": "悔眠生上必不現起尋伺上下亦起下上。",
    "X51n0826_007:0662c14": "音義　謂生上地悔眠二法。必不現起。以此二法。",
    "X51n0826_007:0662c15": "唯在欲界有故。尋伺二法。通於欲界及初禪故。得",
    "X51n0826_007:0662c16": "上下互現。",
    "X51n0826_007:0662c17": "△三三界相緣。",
    "X51n0826_007:0662c18": "下上尋伺能緣上下(至)夢能普緣所更事故。",
    "X51n0826_007:0662c19": "音義　謂尋伺二下。能緣上上。亦緣下悔眠二解。",
    "X51n0826_007:0662c20": "一云下不緣上。一云亦能緣上邪見悔修定者。謂",
    "X51n0826_007:0662c21": "如有人。於欲界中。修得上定。忽遇邪師無因果說。",
    "X51n0826_007:0662c22": "彼人聞已。悔所修定。斯即下地起上悔也。夢能普",
    "X51n0826_007:0662c23": "緣所更事者。如有異生。從上界沒。生人中者。彼人",
    "X51n0826_007:0662c24": "或在夢中。普緣上界所更事故。此即眠能緣上境",
    "X51n0826_007:0663a01": "也。",
    "X51n0826_007:0663a02": "△十一學等相攝門。",
    "X51n0826_007:0663a03": "悔非無學離欲捨故(至)有為善法皆無學故。",
    "X51n0826_007:0663a04": "音義　悔非無學位攝。此唯在欲。於不還位。離欲",
    "X51n0826_007:0663a05": "界惑。已捨此故。修三皆通三位求解脫下。釋通二",
    "X51n0826_007:0663a06": "位。謂三乘有學及無學位。所有有為善法通。二位",
    "X51n0826_007:0663a07": "故。意顯此三善性攝者。亦有為數。是故此三通斯",
    "X51n0826_007:0663a08": "二位。非二位攝。其義易知故。不重解。",
    "X51n0826_007:0663a09": "補遺　一切凡夫。及初二果。皆得有悔。三果以上。",
    "X51n0826_007:0663a10": "即便無悔故。非無學凡夫睡眠尋伺。非學非無學",
    "X51n0826_007:0663a11": "攝。初二三果者。即是學攝。四果及大乘八地以上",
    "X51n0826_007:0663a12": "菩薩。睡眠尋伺。是無學攝。以其雖是有為。皆唯善",
    "X51n0826_007:0663a13": "故。",
    "X51n0826_007:0663a14": "△十一三斷相攝門(二)初正明四種通三斷。",
    "X51n0826_007:0663a15": "悔眠唯通見修所斷(至)故通見修非所斷攝。",
    "X51n0826_007:0663a16": "音義　亦邪見等。釋通二斷邪見引生者屬見斷",
    "X51n0826_007:0663a17": "故等者等於有漏善力起者。即修斷故。非無下。簡",
    "X51n0826_007:0663a18": "眠悔不通非所斷。眠非非所斷者。非無漏道。所引",
    "X51n0826_007:0663a19": "生故。悔非非所斷者。此非如憂深求解脫故。理實",
    "X51n0826_007:0663a20": "憂亦非非所斷。意謂求解脫之憂。尚非非所斷。何",
    "X51n0826_007:0663a21": "況悔耶。若於見修斷。後更有睡眠。名非所斷。如薩",
    "X51n0826_007:0663a22": "遮尼乾經說。阿羅漢眠。乃至佛亦有眠。即非所斷",
    "X51n0826_007:0663a23": "眠也。尋伺下釋後二。彼謂無漏道尋伺。雖非無漏",
    "X51n0826_007:0663a24": "道。而能引彼無漏道者。即修所斷從無漏引生者。",
    "X51n0826_007:0663b01": "即非所斷。見斷可知。",
    "X51n0826_007:0663b02": "△次別以尋伺對五法(二)初師唯分別攝。",
    "X51n0826_007:0663b03": "有義尋伺非所斷者(至)瑜伽說彼是分別故。",
    "X51n0826_007:0663b04": "音義　五法者。入楞伽云。一名。二相。三分別。四正",
    "X51n0826_007:0663b05": "智。五如如。謂非所斷尋伺二者。唯第三分別攝耳。",
    "X51n0826_007:0663b06": "△次師亦正智攝(三)初正釋。",
    "X51n0826_007:0663b07": "有義此二亦正智攝(至)又說彼是言說因故。",
    "X51n0826_007:0663b08": "音義　亦正智攝者。謂見修所斷二者。可言唯分",
    "X51n0826_007:0663b09": "別攝。非所斷者。亦通正智。何者八聖道中。正思惟",
    "X51n0826_007:0663b10": "是無漏故。謂即是無漏後得智。思能令心尋伺等",
    "X51n0826_007:0663b11": "故。又說彼是言說因故。菩薩說法。是後得智。意明",
    "X51n0826_007:0663b12": "尋伺。既以思為體。且是言說因。是故亦通正智所",
    "X51n0826_007:0663b13": "攝。",
    "X51n0826_007:0663b14": "△次轉解。",
    "X51n0826_007:0663b15": "未究竟位於藥病等(至)故此二種亦通無漏。",
    "X51n0826_007:0663b16": "音義　藥謂法門。病謂心行。謂菩薩在於未究竟",
    "X51n0826_007:0663b17": "位中。未能徧知一切法門。及眾生種種心行。後得",
    "X51n0826_007:0663b18": "智中。為他說法。必假尋伺。推求藥病。然後隨宜為",
    "X51n0826_007:0663b19": "機說法。非如佛地。不假功用。而說法耳。故此下。結",
    "X51n0826_007:0663b20": "通無漏。",
    "X51n0826_007:0663b21": "△三通論。",
    "X51n0826_007:0663b22": "雖說尋伺必是分別(至)正智中亦有分別故。",
    "X51n0826_007:0663b23": "△十三結例餘門。",
    "X51n0826_007:0663b24": "餘門准上如理應思。",
    "X51n0826_007:0663c01": "合響　如理應思者。例前有事無事有漏無漏事",
    "X51n0826_007:0663c02": "境。名境等。思之。",
    "X51n0826_007:0663c03": "△次總示二諦(二)初略問答定即離。",
    "X51n0826_007:0663c04": "如是六位諸心所法(至)分位差別設爾何失。",
    "X51n0826_007:0663c05": "音義　先問。設爾下答。設令即離。便有何失。",
    "X51n0826_007:0663c06": "△次廣問答顯二諦(二)初難即離(二)初標失。",
    "X51n0826_007:0663c07": "二俱有過。",
    "X51n0826_007:0663c08": "△次釋成(二)初明離心之過。",
    "X51n0826_007:0663c09": "若離心體有別自性(至)於信等無別染善法。",
    "X51n0826_007:0663c10": "合響　心遠獨行者。攝論頌云。遠行及獨行。無身",
    "X51n0826_007:0663c11": "寐於窟。調其難調心。是名真梵志。宗鏡第五十九",
    "X51n0826_007:0663c12": "卷。引百法釋云。如來於意根處。說遠行及獨行也。",
    "X51n0826_007:0663c13": "隨無明意識。徧緣一切境也。故名遠行。又諸心相",
    "X51n0826_007:0663c14": "續。一一轉故。無實主宰。名獨行。無身者。即心無形",
    "X51n0826_007:0663c15": "質故。寐於窟者。即依附諸根。潛轉身內。名為寐於",
    "X51n0826_007:0663c16": "窟也。寐者藏也。即心之所蘊在身中。此偈意謂。破",
    "X51n0826_007:0663c17": "外道執有實。我也。世尊云。但是心獨行。無別主宰。",
    "X51n0826_007:0663c18": "故言獨行也。又無始遊歷六塵境故名遠行。無別",
    "X51n0826_007:0663c19": "心所故名獨行。明知無別心所也。士夫六界者。瑜",
    "X51n0826_007:0663c20": "伽云。佛說皆云。四大空識。能成有情。色動心三法",
    "X51n0826_007:0663c21": "最勝。為所依色。所依者。即四大也。動所依者。空是",
    "X51n0826_007:0663c22": "也。謂內空界不取外者。由內身中。有此空界故。所",
    "X51n0826_007:0663c23": "以有動故。為動依。心所依者。識是也。即說六界。能",
    "X51n0826_007:0663c24": "成有情。不言心所界也。釋云。許心似二現者。此中",
    "X51n0826_007:0664a01": "似言似心外所計實二分等法。故名為似。無別染",
    "X51n0826_007:0664a02": "善法者。謂唯心變似相見二分。二分離心。無別有",
    "X51n0826_007:0664a03": "法。復言心變似貪信等故。貪信等離心之外。無別",
    "X51n0826_007:0664a04": "染善法體即心也。如二分故(文)。",
    "X51n0826_007:0664a05": "△次明即心之失。",
    "X51n0826_007:0664a06": "若即是心分位差別(至)無別故與聖教相違。",
    "X51n0826_007:0664a07": "音義　他性相應非自性者。瑜伽論。問諸法誰相",
    "X51n0826_007:0664a08": "應。為何義故。建立相應。答他性相應非自性為徧",
    "X51n0826_007:0664a09": "了知依自性清淨心。有染淨法。若增若減。是故建",
    "X51n0826_007:0664a10": "立。瑜伽頌言。五種性不成等者。彼論釋云。有一沙",
    "X51n0826_007:0664a11": "門。若婆羅門欲令名中。唯心實有非諸心法。此不",
    "X51n0826_007:0664a12": "應理。何以故。且說諸蘊。有五種性。不成就故(若謂心所",
    "X51n0826_007:0664a13": "即是心王。則五種取蘊之性不得成就。以無受想行三蘊故。又若謂但由分位差別。而立五蘊者。亦有過",
    "X51n0826_007:0664a14": "失。以一剎那中。其因緣必無差別可得故。又則與聖教相違聖說五蘊法。同在一剎那中。橫具不依前後",
    "X51n0826_007:0664a15": "假立)。又若彼計分位別故。有種性者。分位別計。亦有",
    "X51n0826_007:0664a16": "過失。何以故是諸分位。展轉相望。作用差別。若有",
    "X51n0826_007:0664a17": "若無。皆成失故。若言有者。由相異故。便應有異。實",
    "X51n0826_007:0664a18": "物體性。若言無者。計分位別。則為唐捐。又不應如",
    "X51n0826_007:0664a19": "六識身分位差別。何以故。由六識身所依所緣有",
    "X51n0826_007:0664a20": "差別故。是諸分位一處可得故不應理。若謂轉變。",
    "X51n0826_007:0664a21": "亦不應理。何以故。於有色物可轉變故。得有分位。",
    "X51n0826_007:0664a22": "前後差別。非於無色。有如乳酪生酥等異。又心因",
    "X51n0826_007:0664a23": "緣無差別故行別分位。不應道理。於一剎那。必不",
    "X51n0826_007:0664a24": "可得。差別因緣。令彼分位。而有差別。是故汝計分",
    "X51n0826_007:0664b01": "位差別。不應道理。又違聖教。如契經言。貪瞋癡等。",
    "X51n0826_007:0664b02": "惱染其心。令不解脫。若唯有心二不俱有是即貪",
    "X51n0826_007:0664b03": "等。應不依識。又復經言。三和合與觸。俱生受想思",
    "X51n0826_007:0664b04": "等故名所攝四無色蘊。心與心所。更互相應。道理",
    "X51n0826_007:0664b05": "成就。",
    "X51n0826_007:0664b06": "△次答玅理(二)初正答(二)初約王所相望顯二諦",
    "X51n0826_007:0664b07": "(二)初依世俗以明離心有性(二)初正明有性。",
    "X51n0826_007:0664b08": "應說離心有別自性。",
    "X51n0826_007:0664b09": "音義　謂前六位諸心所法。應說離八心王。有實",
    "X51n0826_007:0664b10": "自性依理。世俗法如是故。",
    "X51n0826_007:0664b11": "△次通前引教。",
    "X51n0826_007:0664b12": "以心勝故說唯識等(至)及現似彼皆無有失。",
    "X51n0826_007:0664b13": "音義　言心勝者。具有四義。宗鏡云。一能為主。二",
    "X51n0826_007:0664b14": "能為依。三行相總四恒決定。心所不爾。故云勝也。",
    "X51n0826_007:0664b15": "意明心勝所劣。諸聖教中。依心勝義說。唯有識及",
    "X51n0826_007:0664b16": "心。遠行獨行。染淨由心。士夫六界等。又復心所依。",
    "X51n0826_007:0664b17": "心勢力生故。所以論說似貪等。現非顯貪等。即是",
    "X51n0826_007:0664b18": "其心。又識心言。亦攝心所定相應故。是故唯識等",
    "X51n0826_007:0664b19": "言。皆無即心之失。",
    "X51n0826_007:0664b20": "△次依勝義以示非即非離。",
    "X51n0826_007:0664b21": "此依世俗若依勝義心所與心非離非即。",
    "X51n0826_007:0664b22": "合響　開蒙問。一異理。答若約俗諦。尊卑逈然。三",
    "X51n0826_007:0664b23": "所不同。若約真諦。一能緣性。或二空理乃至廢詮。",
    "X51n0826_007:0664b24": "寧分王所。宗鏡第五十九卷云。又若依第一體用",
    "X51n0826_007:0664c01": "顯現諦即心王為體。心所為用。即體用不即不離",
    "X51n0826_007:0664c02": "也。若依第二勝義。即因果差別諦。即王所互為因",
    "X51n0826_007:0664c03": "果。法爾非離也。若依第三。證得勝義諦。即依詮顯",
    "X51n0826_007:0664c04": "者。若依能詮。依他起性說非即。若依所詮。二無我",
    "X51n0826_007:0664c05": "理。說即王所非離。若第四勝義。勝義諦廢詮談旨。",
    "X51n0826_007:0664c06": "亦不言即離也。即一真法界。離言絕相。即王所道",
    "X51n0826_007:0664c07": "理同歸一真如故(文)。",
    "X51n0826_007:0664c08": "△次例諸識相望顯二諦。",
    "X51n0826_007:0664c09": "諸識相望應知亦然。",
    "X51n0826_007:0664c10": "合響　開蒙問。八王相望。約真諦說。亦應無異。答",
    "X51n0826_007:0664c11": "理固同然。寧分彼此。問何以知之。答仁王疏。說性",
    "X51n0826_007:0664c12": "源相源。若相源者。前七皆歸一第八識。問何以故。",
    "X51n0826_007:0664c13": "答淵深七浪楞伽說故。若性源者。諸法皆歸一真",
    "X51n0826_007:0664c14": "如故。問喻如何者。答如水與波。若俗諦說。停水非",
    "X51n0826_007:0664c15": "波。波非停水。又此一波非彼多波。若真諦說。唯是",
    "X51n0826_007:0664c16": "一水。濕性何異。難曰。如此說。成用別體同。合不正",
    "X51n0826_007:0664c17": "義。答彼不正者。體一用別。此正義者。各分體用。問",
    "X51n0826_007:0664c18": "請說各分。不違真俗之理。答東波西波。各全水體。",
    "X51n0826_007:0664c19": "各全波用。若依俗諦。其東水波。非西水波。若依真",
    "X51n0826_007:0664c20": "諦。東西波水一箇濕性。豈東濕性別如西濕。況濕",
    "X51n0826_007:0664c21": "無東西。人自分為東西故(文)。",
    "X51n0826_007:0664c22": "△次結歎。",
    "X51n0826_007:0664c23": "是為大乘真俗妙理。",
    "X51n0826_007:0664c24": "合響　開蒙問。設心心所逈然各別。不與會同。有",
    "X51n0826_007:0665a01": "何過。答便違聖說。真中有俗。俗中有真識表之中。",
    "X51n0826_007:0665a02": "此二決定。元真元俗。誰知真俗。豈有此理。問教他",
    "X51n0826_007:0665a03": "元然又且如何。答真是俗法之本源故。倘若無真",
    "X51n0826_007:0665a04": "俗。依何有若。無俗者。汝之真性。對誰說真。既相待",
    "X51n0826_007:0665a05": "立。必不相離必然之道。何疑之有。又俗諦中。心心",
    "X51n0826_007:0665a06": "所法。逈然各異者。一人身中。有五十九。成多有情。",
    "X51n0826_007:0665a07": "答第八識。是其相源。唯依第八立一有情。是總報",
    "X51n0826_007:0665a08": "主。一命根故(文)。",
    "X51n0826_007:0665a09": "△次明共依等後三門(三)初結前問後。",
    "X51n0826_007:0665a10": "已說六識心所相應云何應知現起分位。",
    "X51n0826_007:0665a11": "△次舉本頌答。",
    "X51n0826_007:0665a12": "頌曰依止根本識(至)及無心二定睡眠與悶絕。",
    "X51n0826_007:0665a13": "音義　此八句頌。初句六識共依門。次三句六識",
    "X51n0826_007:0665a14": "俱轉門。後四句起滅分位門。",
    "X51n0826_007:0665a15": "△三末論釋成(三)初釋共依門。",
    "X51n0826_007:0665a16": "論曰根本識者阿陀那識(至)以根本識為共親依。",
    "X51n0826_007:0665a17": "音義　清涼釋曰。舉阿陀那。通至佛果位。若言賴",
    "X51n0826_007:0665a18": "耶。位局染故。但言六者。第七識緣恒時具故。又此",
    "X51n0826_007:0665a19": "正明六識義故。為共親依者。共依即是現行本識。",
    "X51n0826_007:0665a20": "識皆共故。親依即是彼種子識。各別種故。",
    "X51n0826_007:0665a21": "△次釋俱轉門(三)初法釋(二)初釋五識隨緣現。",
    "X51n0826_007:0665a22": "五識者謂前五轉識(至)眾緣和合方得現前。",
    "X51n0826_007:0665a23": "音義　清涼釋曰。種類相似者。一俱依色根。二同",
    "X51n0826_007:0665a24": "緣色境。三俱緣現在。四俱有間斷。緣謂作意等者。",
    "X51n0826_007:0665b01": "有頌云。眼識九緣生。耳識唯從八。鼻舌身三七。後",
    "X51n0826_007:0665b02": "三五三四。若加等無間。於前各加一。眼九緣者。一",
    "X51n0826_007:0665b03": "空。二明。三根。四境。五作意。六根本依第八識。七染",
    "X51n0826_007:0665b04": "淨依第七識。八分別依第六識。九種子即因緣依。",
    "X51n0826_007:0665b05": "耳唯除明。七更除空。此三合中知故。後三即六七",
    "X51n0826_007:0665b06": "八。第六五緣。更除染淨及與分別。分別即所發識。",
    "X51n0826_007:0665b07": "染淨即所依根。第七識或三或四。謂除染淨。染淨",
    "X51n0826_007:0665b08": "即所發識故。前六識中。約為根故。除此第七中。約",
    "X51n0826_007:0665b09": "為識故除。復除第八。第八即總故。或三更除於境。",
    "X51n0826_007:0665b10": "境即根故。第八或三者。但有種子作意及根。或四",
    "X51n0826_007:0665b11": "即更加境。廣如宗鏡五十五卷中明。",
    "X51n0826_007:0665b12": "△次釋或俱或不俱。",
    "X51n0826_007:0665b13": "由此或俱或不俱起外緣合者有頓漸故。",
    "X51n0826_007:0665b14": "音義　謂即由此隨緣現義。故五識起或俱不俱。",
    "X51n0826_007:0665b15": "何者。外緣頓合。則五識俱起。若漸合時。或二三四。",
    "X51n0826_007:0665b16": "或唯一故。",
    "X51n0826_007:0665b17": "△次喻明。",
    "X51n0826_007:0665b18": "如水濤波隨緣多少。",
    "X51n0826_007:0665b19": "△三指廣。",
    "X51n0826_007:0665b20": "此等法喻廣說如經。",
    "X51n0826_007:0665b21": "音義　廣說如經者。即解深密經云。廣慧。如大瀑",
    "X51n0826_007:0665b22": "流水。若有一浪生緣現前。唯一浪轉。乃至若多浪",
    "X51n0826_007:0665b23": "生緣現前。有多浪轉。諸識亦爾。彼更有淨明鏡喻。",
    "X51n0826_007:0665b24": "恐繁不引。",
    "X51n0826_007:0665c01": "△三釋起滅分位門(二)初釋意識常現起(二)初對",
    "X51n0826_007:0665c02": "諸識通明起不起。",
    "X51n0826_007:0665c03": "由五轉識行相麤動(至)故無緣礙令總不行。",
    "X51n0826_007:0665c04": "音義　諸識行相。有麤有細。所藉眾緣。有多有少。",
    "X51n0826_007:0665c05": "所以現起有不同耳。",
    "X51n0826_007:0665c06": "△次對前五別明常現起。",
    "X51n0826_007:0665c07": "又五識身不能思慮(至)由斯不說此隨緣現。",
    "X51n0826_007:0665c08": "音義　思慮有能不能。轉處有內有外。是以前五",
    "X51n0826_007:0665c09": "第六現起有異。",
    "X51n0826_007:0665c10": "△次釋五位亦不行(三)初正明五位(三)初標徵。",
    "X51n0826_007:0665c11": "五位者何生無想等。",
    "X51n0826_007:0665c12": "△次別釋(三)初釋無想天報(三)初正釋無想。",
    "X51n0826_007:0665c13": "無想天者謂修彼定(至)故六轉識於彼皆斷。",
    "X51n0826_007:0665c14": "音義　昔於因中。修無想定。厭患麤想。而求出離。",
    "X51n0826_007:0665c15": "承斯定力。生彼天中。違六轉識。及彼心所。想滅為",
    "X51n0826_007:0665c16": "首。以此立名。故於彼天。六識皆斷。",
    "X51n0826_007:0665c17": "合響　無想天厭麤想力者。宗鏡第五十五卷云。",
    "X51n0826_007:0665c18": "謂諸外道。以想為生死之因。即偏厭之。唯前六識",
    "X51n0826_007:0665c19": "想。非第七八。故言麤想。細想在故。滅於六識。七八",
    "X51n0826_007:0665c20": "微細。彼不能知。故不滅也(文)。",
    "X51n0826_007:0665c21": "△次簡識有無(三)初師常無六識。",
    "X51n0826_007:0665c22": "有義彼天常無六識(至)又說彼為無心地故。",
    "X51n0826_007:0665c23": "音義　謂彼天中。自初生時。乃至命終。常無六識。",
    "X51n0826_007:0665c24": "聖教下。引教釋成。唯有有色支者。謂十二有支中。",
    "X51n0826_007:0666a01": "名色一支。說彼唯有色支。而無名故。故又說彼。為",
    "X51n0826_007:0666a02": "無心地。",
    "X51n0826_007:0666a03": "△次師初無後有。",
    "X51n0826_007:0666a04": "有義彼天將命終位(至)依長時說非謂全無。",
    "X51n0826_007:0666a05": "音義　先釋義。謂彼天中於命終位。要起轉識。非",
    "X51n0826_007:0666a06": "一向無。何者。彼命終時。必起下地潤生愛故。潤生",
    "X51n0826_007:0666a07": "愛俱有轉識故。瑜伽下次證成。然說下通前引教。",
    "X51n0826_007:0666a08": "△三師初後俱有(二)初正釋。",
    "X51n0826_007:0666a09": "有義生時亦有轉識(至)如餘本有初必有轉識故。",
    "X51n0826_007:0666a10": "音義　意謂。彼天不但命終。初生之時。亦有轉識",
    "X51n0826_007:0666a11": "何者。彼天中有身。將生彼時。必起潤生煩惱愛。故",
    "X51n0826_007:0666a12": "初生時亦有六識。中有者。俱舍頌云。死生二有中。",
    "X51n0826_007:0666a13": "五蘊名中有。如餘下。舉例明有轉識。餘謂餘禪天",
    "X51n0826_007:0666a14": "也。本有初者。俱舍頌云。本有謂死前。居生剎那後。",
    "X51n0826_007:0666a15": "清涼釋曰。本有即是今身。未至當有故。言初者。即",
    "X51n0826_007:0666a16": "本有身初生時也。",
    "X51n0826_007:0666a17": "合響　宗鏡第七十四卷中。問心為起惑之因。身",
    "X51n0826_007:0666a18": "是造業之本。身約幾種有。何身能造業。答身總四",
    "X51n0826_007:0666a19": "有。一生有。即中有後本有前。正結生相續時。剎那",
    "X51n0826_007:0666a20": "五蘊起。名生有。二本有者。即生有後死有前。於其",
    "X51n0826_007:0666a21": "中間所有五蘊。皆名本有。以是本總報業所招故。",
    "X51n0826_007:0666a22": "三死有者。即本有後中有前。將死正死諸蘊滅時。",
    "X51n0826_007:0666a23": "名死有。四中有者。即死有後生有前。於兩中間有",
    "X51n0826_007:0666a24": "故。名為中有。即生死二有身。不能發業。以無心故。",
    "X51n0826_007:0666b01": "若中本二有身。即能發業。",
    "X51n0826_007:0666b02": "△次引證(二)初引入義顯初非無。",
    "X51n0826_007:0666b03": "瑜伽論說若生於彼(至)先有後無乃名入故。",
    "X51n0826_007:0666b04": "音義　先引文。即第十二卷。彼本有下釋義。意謂。",
    "X51n0826_007:0666b05": "彼本有初。必有轉識。後時由串習力。滅此轉識。而",
    "X51n0826_007:0666b06": "住無心。乃名入耳。",
    "X51n0826_007:0666b07": "△次引滅義顯初定有。",
    "X51n0826_007:0666b08": "決擇分言所有生得(至)故彼初位轉識暫起。",
    "X51n0826_007:0666b09": "音義　先引文。此言下釋義。生得滅言。顯本有天",
    "X51n0826_007:0666b10": "報身。初時有異熟生。轉識暫時現起。由宿串習。此",
    "X51n0826_007:0666b11": "定勢力。違前轉識。令不現行。因此引起真異熟識。",
    "X51n0826_007:0666b12": "分位差別。說名無想。無想引生。說名無想。如善引",
    "X51n0826_007:0666b13": "生二定。名善定。名善者。加行善根所引發故。不爾",
    "X51n0826_007:0666b14": "下斥前。故彼下結示。",
    "X51n0826_007:0666b15": "△三明所繫地。",
    "X51n0826_007:0666b16": "彼天唯在第四靜慮(至)能感彼天異熟果故。",
    "X51n0826_007:0666b17": "音義　唯在第四靜慮者。即四禪天。此四禪中。有",
    "X51n0826_007:0666b18": "九天。茲當第四。問彼天何以不居下上地耶。答下",
    "X51n0826_007:0666b19": "三地中。想心麤動。難可斷故。上四地中。而無無想",
    "X51n0826_007:0666b20": "異熟處故。無處者。謂四空滅色存心。無想滅心存",
    "X51n0826_007:0666b21": "色。彼無滅心存色之處。故不居也。即能引發無想",
    "X51n0826_007:0666b22": "定思者。謂生彼天。由串習力。引發定思。思即意業。",
    "X51n0826_007:0666b23": "業能感果。故曰能感彼天異熟果。",
    "X51n0826_007:0666b24": "△次釋二無心定(二)初略明。",
    "X51n0826_007:0666c01": "及無心二定者謂無想滅盡定俱無六識故名無心。",
    "X51n0826_007:0666c02": "△次廣釋(二)初無想定(四)初正釋定體。",
    "X51n0826_007:0666c03": "無想定者謂有異生(至)令身安和故亦名定。",
    "X51n0826_007:0666c04": "合響　宗鏡第五十五卷云。無想定伏徧淨貪者。",
    "X51n0826_007:0666c05": "謂第三禪。無第四禪已上貪。猶未伏顯離欲也。出",
    "X51n0826_007:0666c06": "離想者。顯想即作涅槃想也。不恒行等滅者。顯所",
    "X51n0826_007:0666c07": "滅識多少也。作意伏染而入定者。觀想如病如癰",
    "X51n0826_007:0666c08": "如箭。於所生起種種想中。厭背而住。唯謂無想寂",
    "X51n0826_007:0666c09": "靜微妙。於無想中。持心而住。如是漸次。離諸所緣。",
    "X51n0826_007:0666c10": "心便寂滅(文)。問此與無想天。有何差別。答此是因",
    "X51n0826_007:0666c11": "彼是果。此善彼無記。此有報彼是報。此有行彼無",
    "X51n0826_007:0666c12": "行等。即是別義。",
    "X51n0826_007:0666c13": "補遺　徧淨貪及上染。皆指六識相應之俱生惑。",
    "X51n0826_007:0666c14": "△二三品修相。",
    "X51n0826_007:0666c15": "修習此定品別有三(至)窮滿壽量後方殞沒。",
    "X51n0826_007:0666c16": "音義　此定三品別者。由彼異生根分利鈍。修有",
    "X51n0826_007:0666c17": "勤怠。故於現法有退不退。修因若是。感果亦殊。故",
    "X51n0826_007:0666c18": "有不甚光淨。及最光淨等之別。由是而分上中下",
    "X51n0826_007:0666c19": "耳。",
    "X51n0826_007:0666c20": "△三界性等攝。",
    "X51n0826_007:0666c21": "此定唯屬第四靜慮(至)四業通三除順現受。",
    "X51n0826_007:0666c22": "音義　初約界地判。以界地言。唯屬第四靜慮。次",
    "X51n0826_007:0666c23": "約三性判。以三性言。唯是善性。即彼加行善心等",
    "X51n0826_007:0666c24": "法所引生故。下上地無由前所說。下想麤動。上無",
    "X51n0826_007:0667a01": "處故。三約四業判。四業者。雜心論曰。一順現受。二",
    "X51n0826_007:0667a02": "順生受。三順後受。四不定受。彼論釋曰。若業此生",
    "X51n0826_007:0667a03": "作。即此生受。名為現受。第二生受。名為生受。三生",
    "X51n0826_007:0667a04": "乃至無量時受。名為後受。不定受者。前三皆不定",
    "X51n0826_007:0667a05": "故。此中言。唯通三種。除現受者。非於現生即受彼",
    "X51n0826_007:0667a06": "天之果報故。",
    "X51n0826_007:0667a07": "△四定所起處(二)初師唯欲界起。",
    "X51n0826_007:0667a08": "有義此定唯欲界起(至)人中慧解極猛利故。",
    "X51n0826_007:0667a09": "△次師欲色界起。",
    "X51n0826_007:0667a10": "有義欲界先修習已(至)故唯有漏非聖所起。",
    "X51n0826_007:0667a11": "合響　謂於欲界人中。先修此定。從欲界沒。後生",
    "X51n0826_007:0667a12": "色界。以串習力故。能引此定現前。意顯欲色二界。",
    "X51n0826_007:0667a13": "皆能現起。除無想下通妨。妨云。豈生色界者。皆能",
    "X51n0826_007:0667a14": "現起此定耶。通云。凡夫外道修此定者則爾。聖者",
    "X51n0826_007:0667a15": "不然。以聖者於十八天中。除無想天。餘天或超或",
    "X51n0826_007:0667a16": "次。至究竟故。此由下。復問。何以聖教。除無想天。不",
    "X51n0826_007:0667a17": "起此定。答此由凡夫外道。厭惡想心。欣彼無想果",
    "X51n0826_007:0667a18": "報。故入此定。所以唯是有漏。聖者漏無漏雜修。故",
    "X51n0826_007:0667a19": "非所起。是以除之。",
    "X51n0826_007:0667a20": "補遺　據上文。此定唯屬第四靜慮。此地有九天。",
    "X51n0826_007:0667a21": "今除無想。至究竟六天。後生色界。能引現前者。唯",
    "X51n0826_007:0667a22": "局無雲福生廣果三天耳。上下地無由前說故。次",
    "X51n0826_007:0667a23": "師此定現前。通於二界。先於欲界人中。修習此定。",
    "X51n0826_007:0667a24": "從欲界沒。後生色界。以先人中串習力故。能引此",
    "X51n0826_007:0667b01": "定現前。除無想天。至色究竟故者。簡除四禪第四",
    "X51n0826_007:0667b02": "是無想天。無煩至究竟。是那含所住五淨居天。今",
    "X51n0826_007:0667b03": "言生色界者。能引此定。設無簡別。恐謂凡生色界",
    "X51n0826_007:0667b04": "者。皆能起此定耶。故簡之。無想天。是此定所趣之",
    "X51n0826_007:0667b05": "果。定若未成。猶未得生。故除之。此定凡夫外道所",
    "X51n0826_007:0667b06": "修。唯是有漏。非那含聖人所起。故此五天併除之",
    "X51n0826_007:0667b07": "意。唯生色界第四禪。無雲福生廣果三天。能起此",
    "X51n0826_007:0667b08": "定耳。",
    "X51n0826_007:0667b09": "△次滅盡定(四)初正釋定體。",
    "X51n0826_007:0667b10": "滅盡定者謂有無學(至)偏厭受想亦名滅彼定。",
    "X51n0826_007:0667b11": "合響　宗鏡第五十五卷云。滅盡定者謂有無學",
    "X51n0826_007:0667b12": "等者。有學聖者。除初二果(如後文云。初起此定。要全斷欲界一地修惑。故",
    "X51n0826_007:0667b13": "除初二果。欲界惑種二性繁雜。障定強故。唯不還果等。得此定故)。唯身證不還第",
    "X51n0826_007:0667b14": "三果人。有學中。除異生故。離無所有貪。上貪不定",
    "X51n0826_007:0667b15": "者。以滅定唯依非想定起故。此以初修二乘者言",
    "X51n0826_007:0667b16": "離。菩薩伏不離貪。即此亦名滅受想定(文)。由止息",
    "X51n0826_007:0667b17": "下。謂由暫止息想作意為先導。令六識心心所。及",
    "X51n0826_007:0667b18": "第七恒行染污末那。及彼心所。皆悉滅盡。故立此",
    "X51n0826_007:0667b19": "名。令身安和。亦得名定。由加行時。偏厭受想故。亦",
    "X51n0826_007:0667b20": "名為滅受想定。宗鏡。問滅盡定。與無想定。俱稱無",
    "X51n0826_007:0667b21": "心。二定何別。答有四義不同。古釋云。一約得人異。",
    "X51n0826_007:0667b22": "滅盡定是聖人得。無想是凡夫得。二祈願異。入滅",
    "X51n0826_007:0667b23": "盡定者。作止息想。求功德。入無想定。作解脫入。三",
    "X51n0826_007:0667b24": "感果不感果異。無想定是有漏。能感無想天別報",
    "X51n0826_007:0667c01": "果。滅定是無漏。不感三界果。四滅識多少異。滅盡",
    "X51n0826_007:0667c02": "定滅識多。兼滅第七染污末那。無想定滅識少。止",
    "X51n0826_007:0667c03": "滅前六識(文)。",
    "X51n0826_007:0667c04": "補遺　清涼云。謂有無學者。即羅漢及獨一辟支",
    "X51n0826_007:0667c05": "也。或有學聖者。即三果身證那含。已伏等者。謂無",
    "X51n0826_007:0667c06": "所有已下諸貪。或伏或滅。未滅上貪。或滅上貪。欲",
    "X51n0826_007:0667c07": "超過有頂。由暫止息想作意為先。令六識心及心",
    "X51n0826_007:0667c08": "所。染污第七恒行心心所。俱不行故。立滅盡名。謂",
    "X51n0826_007:0667c09": "有心定。令心平等和悅。如有心定。故亦名定。",
    "X51n0826_007:0667c10": "△二三品修相。",
    "X51n0826_007:0667c11": "修習此定品別有三(至)上品修者畢竟不退。",
    "X51n0826_007:0667c12": "音義　雜集論說。修定有三。若於諸定。未能了達。",
    "X51n0826_007:0667c13": "入住出相。是下品修。雖已了達。未善串習。是中品",
    "X51n0826_007:0667c14": "修。既了達已。復善串習。是上品修。如次似此三品",
    "X51n0826_007:0667c15": "別義。",
    "X51n0826_007:0667c16": "補遺　此但判三品。不云招果者。是無漏道。不感",
    "X51n0826_007:0667c17": "三界異熟果故。",
    "X51n0826_007:0667c18": "△三界等所攝。",
    "X51n0826_007:0667c19": "此定初修必依有頂(至)非學非無學攝似涅槃故。",
    "X51n0826_007:0667c20": "音義　此定初修習時。必依有頂非非想定。遊歷",
    "X51n0826_007:0667c21": "觀察真無漏理。而為加行。乃得趣入。所以者何。九",
    "X51n0826_007:0667c22": "次第中。此最後故。謂從初禪乃至有頂。鄰接而入。",
    "X51n0826_007:0667c23": "次第不亂。此定既在有頂定後。故依有頂為加行",
    "X51n0826_007:0667c24": "入。有頂之上。無別有地。是故此定亦屬有頂。問若",
    "X51n0826_007:0668a01": "屬有頂。則通凡聖。何唯聖修。答雖屬有頂。無漏攝",
    "X51n0826_007:0668a02": "故。問餘七地後。亦得起此定否。若修此定。已得純",
    "X51n0826_007:0668a03": "熟。出入自在者。餘地心後亦得現前。問此屬道諦。",
    "X51n0826_007:0668a04": "學等何攝。答雖屬道諦。然非二攝。何非二攝。似涅",
    "X51n0826_007:0668a05": "槃故。意謂。寂靜微妙。似涅槃故。非學所攝。非真涅",
    "X51n0826_007:0668a06": "槃。是故亦非無學所攝。",
    "X51n0826_007:0668a07": "△四定所起處(二)初初起處所。",
    "X51n0826_007:0668a08": "此定初起唯在人中(至)知有藏識不斷滅故。",
    "X51n0826_007:0668a09": "音義　謂此定起。必在欲界人中。是佛及佛弟子",
    "X51n0826_007:0668a10": "說法之力。而得起故。且五趣中。人中慧解極猛利",
    "X51n0826_007:0668a11": "故。若修此定已得自在。後生色無色界。亦得現前。",
    "X51n0826_007:0668a12": "問色界有身。起此可爾。於無色界。既無色身。云何",
    "X51n0826_007:0668a13": "此定亦得現前。答鄔陀夷經。即此誠證。說無色界。",
    "X51n0826_007:0668a14": "亦名意成天故。意顯彼天。雖無業果。既名意成。非",
    "X51n0826_007:0668a15": "無名攝。非色四蘊。是以亦得起此定故。然雖得起。",
    "X51n0826_007:0668a16": "有二類別。若於人中。聞大乘教所說第八識名。不",
    "X51n0826_007:0668a17": "信受者。雖生不起。何者。恐色心俱無。成斷滅故。若",
    "X51n0826_007:0668a18": "聞已信有第八識者。生彼亦得現前。何者。知有藏",
    "X51n0826_007:0668a19": "識不斷滅故。",
    "X51n0826_007:0668a20": "△次斷惑方起(二)初通明三乘(二)初全斷見起。",
    "X51n0826_007:0668a21": "要斷三界見所斷惑(至)隨應後得所引發故。",
    "X51n0826_007:0668a22": "音義　初修此定。必依有頂。遊觀無漏故。此定初",
    "X51n0826_007:0668a23": "起。要斷見惑。若未斷見。即異生性。異生不能或伏",
    "X51n0826_007:0668a24": "或滅有頂心心所故。又復此定微妙。須證二空。隨",
    "X51n0826_007:0668b01": "應後得智。所引發故。言隨應後得者。即根本智。先",
    "X51n0826_007:0668b02": "證二空。後得智中。復修加行。然後能入此定。設未",
    "X51n0826_007:0668b03": "斷見。無後得智故。要全斷見惑。於人法空。皆有後",
    "X51n0826_007:0668b04": "得。二乘或單。菩薩或複。而不決定。故曰隨應。",
    "X51n0826_007:0668b05": "△次分斷修起(二)初正釋(二)初師下八地伏七斷",
    "X51n0826_007:0668b06": "欲。",
    "X51n0826_007:0668b07": "有義下八地修所斷(至)生上八地皆得後起。",
    "X51n0826_007:0668b08": "音義　此釋謂唯除非想下八地中。修所斷惑中。",
    "X51n0826_007:0668b09": "要全斷欲界一地。餘但伏除。然後方能初起此定。",
    "X51n0826_007:0668b10": "何全斷欲。謂欲界惑種不善有覆二性繁雜。障定",
    "X51n0826_007:0668b11": "強故。聖教唯說不還果等得此定故。要斷欲界九",
    "X51n0826_007:0668b12": "品惑盡。方得名為不還果故。彼隨所應生上八地",
    "X51n0826_007:0668b13": "皆得起者。彼謂不還果等。隨所應者。或全超。或半",
    "X51n0826_007:0668b14": "超。或徧沒。如是等類。生上地者。皆得起此。故曰隨",
    "X51n0826_007:0668b15": "應。",
    "X51n0826_007:0668b16": "△次師九地中伏五斷四。",
    "X51n0826_007:0668b17": "有義要斷下之四地(至)生上五地皆得後起。",
    "X51n0826_007:0668b18": "音義　此釋謂修斷惑中。要斷下之四地。餘五伏",
    "X51n0826_007:0668b19": "斷。然後方能初起此定。何者。下四地中。變異受俱",
    "X51n0826_007:0668b20": "煩惱種子。障定強故。末句准前。",
    "X51n0826_007:0668b21": "△次通妨(二)初難。",
    "X51n0826_007:0668b22": "若伏下惑能起此定(至)豈生上已却斷下惑。",
    "X51n0826_007:0668b23": "音義　難云。若伏餘惑。隨應生上。皆得起此定者。",
    "X51n0826_007:0668b24": "然不還等內鈍根人。消礙入空。生無色界。此之生",
    "X51n0826_007:0668c01": "上地者。後於所伏不斷之惑。退起潤生之時。豈無",
    "X51n0826_007:0668c02": "生上却斷下惑之失耶。",
    "X51n0826_007:0668c03": "△次釋(二)初順彼答。",
    "X51n0826_007:0668c04": "斷亦無失如生上者(至)但由惑種潤上地生。",
    "X51n0826_007:0668c05": "音義　生上斷下。亦無有失(以第七識徧三界故。如那含生上地。將證",
    "X51n0826_007:0668c06": "無學時。斷下末那俱生煩惱。今以彼例此。則生上斷下六識中俱生惑。亦無不可。此且順彼權答。若據下",
    "X51n0826_007:0668c07": "逆答。文中定無生上斷下之失)。如生上地得無學者。斷下末那俱",
    "X51n0826_007:0668c08": "生惑故。然不還下。通伏難。又難云。若伏餘惑。能起",
    "X51n0826_007:0668c09": "此定。後於所伏。設不退起。豈生上者。而無潤生惑",
    "X51n0826_007:0668c10": "耶。釋曰。不還果人。觀智力強。正潤生位。不假現行",
    "X51n0826_007:0668c11": "煩惱。但由惑種。而潤生故。",
    "X51n0826_007:0668c12": "補遺　如生上地證無學者。一時頓斷下九地末",
    "X51n0826_007:0668c13": "那相應俱生惑故。六識中俱生煩惱。其相麤顯故。",
    "X51n0826_007:0668c14": "三界九地種子。次第漸斷。第七識中。俱生煩惱。其",
    "X51n0826_007:0668c15": "相微細故。三界九地種子。須待金剛喻定。方能頓",
    "X51n0826_007:0668c16": "斷。",
    "X51n0826_007:0668c17": "△次逆彼答。",
    "X51n0826_007:0668c18": "雖所伏惑有退不退(至)故無生上却斷下失。",
    "X51n0826_007:0668c19": "音義　有退。即前難義。不退。即伏難義。而無伏下",
    "X51n0826_007:0668c20": "生上地義者。謂前順答。約第七識俱煩惱障種。三",
    "X51n0826_007:0668c21": "乘將得無學果時。一剎那中。三界頓斷。故生上地",
    "X51n0826_007:0668c22": "得無學者。有斷下地末那俱生惑義。此復逆答。約",
    "X51n0826_007:0668c23": "前六識俱修所斷種。三界九地。一一漸次九品別",
    "X51n0826_007:0668c24": "斷。或為一聚九品別斷。故無伏下生上地義。寧有",
    "X51n0826_007:0669a01": "生上却斷下惑之過失乎。",
    "X51n0826_007:0669a02": "△次別明菩薩(二)初迴心。",
    "X51n0826_007:0669a03": "若諸菩薩先二乘位(至)一切位中能起此定。",
    "X51n0826_007:0669a04": "音義　若先於二乘位。已得此定。後復迴心向大",
    "X51n0826_007:0669a05": "乘者。先既已得在處可起。無復論其位之高下。故",
    "X51n0826_007:0669a06": "於賢位及與聖位。皆能起此定耳。",
    "X51n0826_007:0669a07": "△次直往(二)初漸悟。",
    "X51n0826_007:0669a08": "若不爾者或有乃至(至)方能現起滅盡定故。",
    "X51n0826_007:0669a09": "音義　不爾者。翻上迴心。即一向發大乘心者。謂",
    "X51n0826_007:0669a10": "有一類漸悟菩薩。登初地時。漸漸伏除諸煩惱障。",
    "X51n0826_007:0669a11": "乃至七地後心。方能永伏三界諸惑。然於欲界九",
    "X51n0826_007:0669a12": "品。雖未永斷。而能如彼得不還者。於此位中。能起",
    "X51n0826_007:0669a13": "此定。論說下。引證如文。",
    "X51n0826_007:0669a14": "△次頓悟。",
    "X51n0826_007:0669a15": "有從初地即能永伏(至)亦能現起滅盡定故。",
    "X51n0826_007:0669a16": "音義　謂有一類頓悟菩薩。於初地中。永伏三界",
    "X51n0826_007:0669a17": "修所斷惑。如阿羅漢。永斷無異。彼從初地。乃至十",
    "X51n0826_007:0669a18": "地皆得起此。經說下引證。前六既爾。後四可知。",
    "X51n0826_007:0669a19": "△三釋睡眠悶絕(三)初總標。",
    "X51n0826_007:0669a20": "無心睡眠與悶絕者(至)令前六識皆不現行。",
    "X51n0826_007:0669a21": "音義　六識不行。其勢不異於前二定。故此二種。",
    "X51n0826_007:0669a22": "亦得無心之名。",
    "X51n0826_007:0669a23": "△次別釋(三)初睡眠。",
    "X51n0826_007:0669a24": "疲極等緣所引身位(至)而由彼似彼故假說彼名。",
    "X51n0826_007:0669b01": "音義　先正釋。謂有疲勞極重等緣所引身位。身",
    "X51n0826_007:0669b02": "頓勞故。六情闇鈍。令前六識。皆不現行。故名極重",
    "X51n0826_007:0669b03": "睡眠。此睡下次通妨。難云。眠即不定。心所與心相",
    "X51n0826_007:0669b04": "應。此既無心。寧有心所。釋曰。此睡眠時。雖無彼睡",
    "X51n0826_007:0669b05": "眠心所體。而由彼睡眠心所引起。與彼相似。是故",
    "X51n0826_007:0669b06": "假立彼名耳。",
    "X51n0826_007:0669b07": "△次悶絕。",
    "X51n0826_007:0669b08": "風熱等緣所引身位亦違六識故名極重悶絕。",
    "X51n0826_007:0669b09": "音義　或由感冐風熱等緣。所引身位。亦令六識",
    "X51n0826_007:0669b10": "不行。故名悶絕。",
    "X51n0826_007:0669b11": "△三結屬。",
    "X51n0826_007:0669b12": "或此俱是觸處少分。",
    "X51n0826_007:0669b13": "音義　此者。指前睡悶疲極風熱等緣。皆屬觸塵。",
    "X51n0826_007:0669b14": "故云俱是觸處少分。",
    "X51n0826_007:0669b15": "△三總結。",
    "X51n0826_007:0669b16": "除斯五位意識恒起。",
    "X51n0826_007:0669b17": "△次釋及與言(二)初問。",
    "X51n0826_007:0669b18": "正生死時亦無意識何故但說五位不行。",
    "X51n0826_007:0669b19": "△次答(二)初師顯生死時。",
    "X51n0826_007:0669b20": "有義生死及與言顯。",
    "X51n0826_007:0669b21": "音義　謂正生死位。即頌中及與二字以顯之。",
    "X51n0826_007:0669b22": "△次師顯五無雜(三)初斥前。",
    "X51n0826_007:0669b23": "彼說非理所以者何(至)謂前五位及無餘依。",
    "X51n0826_007:0669b24": "音義　聖教但說六時無心。不應別有。六時者。謂",
    "X51n0826_007:0669c01": "前五位。及入無餘依涅槃時。",
    "X51n0826_007:0669c02": "△次申正。",
    "X51n0826_007:0669c03": "應說生死即悶絕攝(至)說及與言顯五無雜。",
    "X51n0826_007:0669c04": "△三通妨。",
    "X51n0826_007:0669c05": "此顯六識斷已後時(至)由此不說入無餘依。",
    "X51n0826_007:0669c06": "音義　或問曰。聖教既云六時無心。此何不言無",
    "X51n0826_007:0669c07": "餘依耶。釋曰。此中明起滅分位門。故顯六轉識後",
    "X51n0826_007:0669c08": "時。還從自種起。無餘不爾。唯滅無起。故略不言。",
    "X51n0826_007:0669c09": "△三判通聖凡。",
    "X51n0826_007:0669c10": "此五位中異生有四(至)唯得存一無睡悶故。",
    "X51n0826_007:0669c11": "音義　聖唯後三者。無想因果。唯屬凡夫故。自在",
    "X51n0826_007:0669c12": "菩薩。謂八地已上。唯存一者。并無極重睡眠悶絕",
    "X51n0826_007:0669c13": "故。",
    "X51n0826_007:0669c14": "補遺　凡夫外道。俱名異生。以未證聖法。不能入",
    "X51n0826_007:0669c15": "滅盡定。三乘聖人。不入無想定。不生無想天。八地",
    "X51n0826_007:0669c16": "已上。得法自在故。無極重睡悶。但有入滅定耳。宗",
    "X51n0826_007:0669c17": "鏡云。如來及自在菩薩。以惡法故。現似有睡。實無",
    "X51n0826_007:0669c18": "有故。即二乘無學。亦有悶絕。從第二卷中至此。釋",
    "X51n0826_007:0669c19": "三能變相竟。",
    "X51n0826_007:0669c20": "△次會三能變俱轉示二諦(三)初總明俱轉。",
    "X51n0826_007:0669c21": "是故八識一切有情(至)是謂略說識俱轉義。",
    "X51n0826_007:0669c22": "音義　五隨緣現。而非常起。意雖常起。五位中無。",
    "X51n0826_007:0669c23": "故八識中心及末那。二恒俱轉。意識不遇五種違",
    "X51n0826_007:0669c24": "緣。前五隨緣。合有頓漸。則三俱轉。乃至八俱。是謂",
    "X51n0826_007:0670a01": "略說識俱轉義。",
    "X51n0826_007:0670a02": "補遺　開蒙。問一身八識。長俱時轉耶。有不俱時。",
    "X51n0826_007:0670a03": "答七八二識。長恒俱轉。若第六起。有三俱轉。餘隨",
    "X51n0826_007:0670a04": "緣合有四五六七至八俱轉(文)。",
    "X51n0826_007:0670a05": "△次料簡俱義(六)初簡示多識俱轉唯一有情(二)",
    "X51n0826_007:0670a06": "初問。",
    "X51n0826_007:0670a07": "若一有情多識俱轉如何說彼是一有情。",
    "X51n0826_007:0670a08": "合響　開蒙云。小乘來問。一身同時多識俱轉。如",
    "X51n0826_007:0670a09": "何說彼是一有情(文)。",
    "X51n0826_007:0670a10": "△次答(二)初反詰。",
    "X51n0826_007:0670a11": "若立有情依識多少(至)如何可說自分有情。",
    "X51n0826_007:0670a12": "音義　若謂依識多少。立有情數。則汝將謂無心",
    "X51n0826_007:0670a13": "位者。既無有心。應非有情數耶。又若依識立有情",
    "X51n0826_007:0670a14": "者。即如第六識與戒善相應起位。爾時可言人趣",
    "X51n0826_007:0670a15": "有情。設起餘趣心時。應非人趣自分。何者。汝執一",
    "X51n0826_007:0670a16": "識一有情。理應爾故。",
    "X51n0826_007:0670a17": "△次顯正。",
    "X51n0826_007:0670a18": "然立有情依命根數(至)彼俱恒時唯有一故。",
    "X51n0826_007:0670a19": "補遺　謂止依第八種子識命根一數。立一有情。",
    "X51n0826_007:0670a20": "或依第八異熟現行果報識一數。立一有情。非依",
    "X51n0826_007:0670a21": "識數多少。而立有情也。何者。一有情身。恒唯一故。",
    "X51n0826_007:0670a22": "△二簡示多識轉有多等無間緣(二)初問。",
    "X51n0826_007:0670a23": "一身唯一等無間緣如何俱時有多識轉。",
    "X51n0826_007:0670a24": "音義　難者意謂。諸心心所。依四緣生。餘三種緣。",
    "X51n0826_007:0670b01": "或可容多等無間緣。一身唯一。既唯是一。云何一",
    "X51n0826_007:0670b02": "時。能開導多識。令俱轉耶。",
    "X51n0826_007:0670b03": "補遺　小乘所執七十五法。心法唯一。由前滅心。",
    "X51n0826_007:0670b04": "引生後心。故云一身唯一等無間緣。",
    "X51n0826_007:0670b05": "△次答(二)初答等無間緣(二)初順問意答。",
    "X51n0826_007:0670b06": "既許此一引多心所寧不許此能引多心。",
    "X51n0826_007:0670b07": "音義　此謂等無間緣。引多心所者。謂如前念眼",
    "X51n0826_007:0670b08": "識。引生後念眼識。緣色等境時。必有善染心所。即",
    "X51n0826_007:0670b09": "是一等無間。引多心所義。引所既爾。引王亦然。是",
    "X51n0826_007:0670b10": "故諸識俱起。亦無有失。",
    "X51n0826_007:0670b11": "△次奪破唯一。",
    "X51n0826_007:0670b12": "又誰定言此緣唯一說多識俱者許此緣多故。",
    "X51n0826_007:0670b13": "△次答多識轉義(四)初以生緣力齊明諸識俱。",
    "X51n0826_007:0670b14": "又欲一時取多境者(至)識前後生不應理故。",
    "X51n0826_007:0670b15": "音義　前問云。如何俱時。有多識轉。此釋云。多境",
    "X51n0826_007:0670b16": "現前。諸緣和合。其勢力齊。不應前後而生識故。是",
    "X51n0826_007:0670b17": "以容俱。",
    "X51n0826_007:0670b18": "△二舉心所例明異類並起。",
    "X51n0826_007:0670b19": "又心所性雖無差別(至)寧不許心異類俱起。",
    "X51n0826_007:0670b20": "音義　如諸心所心法體義。雖無差別。而善等六",
    "X51n0826_007:0670b21": "位類別者。於一身中。一時俱轉。互不相違。心所既",
    "X51n0826_007:0670b22": "爾。寧不許心王異類並起。",
    "X51n0826_007:0670b23": "△三復約譬喻顯多識俱轉。",
    "X51n0826_007:0670b24": "又如浪像依一起多故依一心多識俱轉。",
    "X51n0826_007:0670c01": "音義　如一暴流。遇多風緣。有多波浪俱起。互不",
    "X51n0826_007:0670c02": "相違。如一淨鏡。照多外質。有多影像俱起。互不相",
    "X51n0826_007:0670c03": "違。如是於一阿賴耶識。遇多境界等緣。有多識轉。",
    "X51n0826_007:0670c04": "亦不相違。",
    "X51n0826_007:0670c05": "補遺　開蒙。小乘質曰。汝大乘宗。依一第八。立有",
    "X51n0826_007:0670c06": "情者。何用多識。大乘釋曰。依用立多。如浪與像。依",
    "X51n0826_007:0670c07": "一起多。故依一心多識俱轉。",
    "X51n0826_007:0670c08": "△四以同時意識辯與五俱。",
    "X51n0826_007:0670c09": "又若不許意與五俱(至)如散意識緣久滅故。",
    "X51n0826_007:0670c10": "音義　謂若一身。唯一識轉。是則不許意與五俱。",
    "X51n0826_007:0670c11": "五非意俱。取彼五塵。應不明了。以無同時明了意",
    "X51n0826_007:0670c12": "故。例如散位獨頭意識。緣過去久滅之境。似有似",
    "X51n0826_007:0670c13": "無。不明了故。",
    "X51n0826_007:0670c14": "△三簡示一同時意識緣境容多(二)初問。",
    "X51n0826_007:0670c15": "如何五俱唯一意識於色等境取一或多。",
    "X51n0826_007:0670c16": "音義　問者意云。五識俱起唯一意識。色等多境。",
    "X51n0826_007:0670c17": "現在前時。取一則可。云何或取多耶。",
    "X51n0826_007:0670c18": "△次答。",
    "X51n0826_007:0670c19": "如眼等識各於自境(至)相見俱有種種相故。",
    "X51n0826_007:0670c20": "音義　此以五識取境非一。例顯意識取境或多。",
    "X51n0826_007:0670c21": "眼等識各於自境取一或多者。謂色有青黃赤白",
    "X51n0826_007:0670c22": "等異。眼識緣境。或於一時。唯取青色一種。或於一",
    "X51n0826_007:0670c23": "時。頓取青黃多種。如眼識於色如是。乃至身識於",
    "X51n0826_007:0670c24": "觸。於一時一事境。或取一相。或復頓取多種境相。",
    "X51n0826_007:0671a01": "如是分別意識。於一時間。或與眼識。唯取色塵。或",
    "X51n0826_007:0671a02": "於一時。頓同五識。取色等五境。何者。以意識通緣",
    "X51n0826_007:0671a03": "一切法。而有種種相見分故。",
    "X51n0826_007:0671a04": "△四簡示諸識同類不俱(二)初問。",
    "X51n0826_007:0671a05": "何故諸識同類不俱。",
    "X51n0826_007:0671a06": "音義　此躡前意。問謂若眼等諸識。各於自境。既",
    "X51n0826_007:0671a07": "能取多。則眼等識。有多同類。云何一時不俱起耶。",
    "X51n0826_007:0671a08": "△次答。",
    "X51n0826_007:0671a09": "於自所緣若可了者一已能了餘無用故。",
    "X51n0826_007:0671a10": "音義　眼等諸識。於自所緣不可了者。多亦奚為。",
    "X51n0826_007:0671a11": "若可了者。一已能了。餘無用故。是以同類不俱起",
    "X51n0826_007:0671a12": "耳。",
    "X51n0826_007:0671a13": "△五簡示同時意識應有(二)初問。",
    "X51n0826_007:0671a14": "若爾五識已了自境何用俱起意識了為。",
    "X51n0826_007:0671a15": "音義　此亦躡前問起。意謂。既云一已能了餘無",
    "X51n0826_007:0671a16": "用者。五已能了。用意識何為。",
    "X51n0826_007:0671a17": "△次答。",
    "X51n0826_007:0671a18": "五俱意識助五令起(至)名有分別五識不爾。",
    "X51n0826_007:0671a19": "音義　答中先明意識起時。能為前五所依。助生",
    "X51n0826_007:0671a20": "五識。非唯為了五所緣故。又於下次明。由意識故。",
    "X51n0826_007:0671a21": "取境明了。非為無用。由此下。證六非五。不應一例。",
    "X51n0826_007:0671a22": "補遺　開蒙。問其五六相須之理。答五由六而方",
    "X51n0826_007:0671a23": "生。六由五而明了。前五與六。為明了門。六與五為",
    "X51n0826_007:0671a24": "分別依。是相須理。",
    "X51n0826_007:0671b01": "△六簡示諸識不相應(二)初問。",
    "X51n0826_007:0671b02": "多識俱轉何不相應。",
    "X51n0826_007:0671b03": "補遺　王所俱轉。王所相應。諸識俱轉。何不相應。",
    "X51n0826_007:0671b04": "△次答。",
    "X51n0826_007:0671b05": "非同境故設同境者(至)如五根識互不相應。",
    "X51n0826_007:0671b06": "音義　心王與所互相應者。具五義故。同一剎那",
    "X51n0826_007:0671b07": "和合似一。定俱生滅。同所依根。共所緣境。今此諸",
    "X51n0826_007:0671b08": "識。雖有剎那俱起之義。非同境故。互不相應。問五",
    "X51n0826_007:0671b09": "俱意識。豈非同境。釋設同境者。彼此所依體數異",
    "X51n0826_007:0671b10": "故。互不相應。所依異者。非同王所同所依根。體數",
    "X51n0826_007:0671b11": "異者。非同王所和合似一。如眼等識。雖與眼等根",
    "X51n0826_007:0671b12": "俱時而轉。然不相應。此亦如是。",
    "X51n0826_007:0671b13": "△三結示二諦(三)初正示。",
    "X51n0826_007:0671b14": "八識自性不可言定(至)如幻事等無定性故。",
    "X51n0826_007:0671b15": "音義　此結示俗諦。先以四義。顯非定一。一行相",
    "X51n0826_007:0671b16": "謂見分。二所依謂根。三緣謂所緣。四相應謂心所。",
    "X51n0826_007:0671b17": "以此四義各別異故。又一識滅時。餘七等不必滅",
    "X51n0826_007:0671b18": "故。七是能熏。八是所熏。相各異故。又七是因。八是",
    "X51n0826_007:0671b19": "果。亦非下。次明非定異義。第八前七。如水與波。無",
    "X51n0826_007:0671b20": "異相故。定異則非更互。而為因果性故。如麥不生",
    "X51n0826_007:0671b21": "荳等芽故。以智了知。如幻事等。無定性故。如經云。",
    "X51n0826_007:0671b22": "譬如巨海浪。無有若干相。諸識亦如是。異亦不可",
    "X51n0826_007:0671b23": "得。",
    "X51n0826_007:0671b24": "合響　開蒙云。外人來問。八識相望。定一定異。內",
    "X51n0826_007:0671c01": "返徵云。定一何失。外難內曰。若定一者。行相所緣",
    "X51n0826_007:0671c02": "相應何異。能所熏等。何以不同。見一滅時。餘不滅",
    "X51n0826_007:0671c03": "故。知非定一也。內又徵曰。定異何過。外難云。若定",
    "X51n0826_007:0671c04": "異者。非因果性。非如水波。非如幻事。亦非定異。內",
    "X51n0826_007:0671c05": "答之曰。八識相望。不定一異。外又徵曰。何故不定。",
    "X51n0826_007:0671c06": "內釋曰。真俗道理須如此故(文)。",
    "X51n0826_007:0671c07": "補遺　當知無性之俗。俗不違真故。總以幻事結",
    "X51n0826_007:0671c08": "成無定性。八識是有法。非定一異宗。無定性故因。",
    "X51n0826_007:0671c09": "如幻事喻。當知無相之真。真不違俗故。第八識如",
    "X51n0826_007:0671c10": "水。前七識如波。真勝義如濕性。非波非水。亦不異",
    "X51n0826_007:0671c11": "波水也。",
    "X51n0826_007:0671c12": "△次簡非。",
    "X51n0826_007:0671c13": "如前所說識差別相(至)真勝義中心言絕故。",
    "X51n0826_007:0671c14": "合響　此結示真諦。宗鏡第六十二卷。問若爾前",
    "X51n0826_007:0671c15": "來所說。三能變相是何。答此依四俗諦中。第二道",
    "X51n0826_007:0671c16": "理世俗。說有八等隨事差別。非四重真諦中。第四",
    "X51n0826_007:0671c17": "真勝義諦。勝義諦中。若八識理。分別心與言皆絕。",
    "X51n0826_007:0671c18": "故非一非異(文)。又開蒙問云。泛問八識相望。既非",
    "X51n0826_007:0671c19": "一異。四真俗中。當何真俗。答當第二俗第一真也。",
    "X51n0826_007:0671c20": "問何理知當第二俗也。答第二俗者。隨事差別。乃",
    "X51n0826_007:0671c21": "三科等是有別(文)。第四真勝義諦。謂勝義勝義。不",
    "X51n0826_007:0671c22": "可施設。即廢詮談旨諦。第二俗即隨事差別諦。第",
    "X51n0826_007:0671c23": "一真即體用顯現諦。若欲備知八諦名義。當簡開",
    "X51n0826_007:0671c24": "蒙五位八諦章。",
    "X51n0826_007:0672a01": "補遺　理世俗者。不同外道餘乘所執我法。故名",
    "X51n0826_007:0672a02": "為理。不約平等一實真如法性。故名世俗。",
    "X51n0826_007:0672a03": "△三引證。",
    "X51n0826_007:0672a04": "如伽陀說心意識八(至)真故相無別相所相無故。",
    "X51n0826_007:0672a05": "合響　宗鏡云。相所相無故者。相即是能。所相是",
    "X51n0826_007:0672a06": "所。識上何者為能相所相。謂用為能相。體為所相。",
    "X51n0826_007:0672a07": "或以見分為能相。相分為所相。又以七識為能相。",
    "X51n0826_007:0672a08": "第八為所相。所相既無。能相非有。若入真門。理皆",
    "X51n0826_007:0672a09": "無別。真門但是遮別。言無別無別。亦無別無不別",
    "X51n0826_007:0672a10": "(文)。",
    "X51n0826_007:0672a11": "△次九行頌廣釋外難顯唯識(四)初釋我法難(三)",
    "X51n0826_007:0672a12": "初結前問後。",
    "X51n0826_007:0672a13": "已廣分別三能變相(至)由斯一切唯有識耶。",
    "X51n0826_007:0672a14": "合響　初領前。云何下正問。謂已明三種能變。為",
    "X51n0826_007:0672a15": "自所變。相見二分所依。云何而知。依識所變。二分",
    "X51n0826_007:0672a16": "假說。我法非別實有。由斯一切唯有識耶。",
    "X51n0826_007:0672a17": "△次舉本頌答。",
    "X51n0826_007:0672a18": "頌曰是諸識轉變(至)由此彼皆無故一切唯識。",
    "X51n0826_007:0672a19": "△三末論釋成(二)初正釋頌文(二)初約相見分釋。",
    "X51n0826_007:0672a20": "論曰是諸識者謂前所說(至)非不離識心所法等。",
    "X51n0826_007:0672a21": "音義　先釋初句是諸識言。亦攝心所。皆能變似",
    "X51n0826_007:0672a22": "相見二分。是故依此立轉變名。所變下。釋第二句。",
    "X51n0826_007:0672a23": "即此所變。似見相分。名為分別。及所分別。以是能",
    "X51n0826_007:0672a24": "取所取相故。由此下。釋第三句。由此識變。似見相",
    "X51n0826_007:0672b01": "分。緣起正理。彼所妄執。實我實法。離似所變。決定",
    "X51n0826_007:0672b02": "非有。何者。離能所取。無別物故。非離所依。有能依",
    "X51n0826_007:0672b03": "故。是故下。釋第四句。心及心所色不相應。此四位",
    "X51n0826_007:0672b04": "者。名曰有為。虗空等六。即是無為。又前三位。從緣",
    "X51n0826_007:0672b05": "生故。名之為實。不相應行。依色心立。故可名假。如",
    "X51n0826_007:0672b06": "是一切。皆不離識。唯言但遮離識實物。非為遮止",
    "X51n0826_007:0672b07": "不離識法。是故亦有心所法等。",
    "X51n0826_007:0672b08": "合響　宗鏡第六十卷。釋云。是諸識轉變者。轉變",
    "X51n0826_007:0672b09": "是改轉義。謂一識體改轉。為二相起。異於自體。即",
    "X51n0826_007:0672b10": "見分有能取之用。相分有質礙之用。由識自體轉",
    "X51n0826_007:0672b11": "起能取。及有礙故。所變見分說名分別能取相故",
    "X51n0826_007:0672b12": "者。前所變中。以所變見分。名為分別。是依他性。能",
    "X51n0826_007:0672b13": "取於所變依他相分故。起種種徧計所執分別。是",
    "X51n0826_007:0672b14": "此識體所變用能分別。故名分別。其識所變依他",
    "X51n0826_007:0672b15": "性相分。似所執相分者。名所分別。是前能分別見",
    "X51n0826_007:0672b16": "分之所取相故。非謂識自體能緣。名為分別起。分",
    "X51n0826_007:0672b17": "別見者。識之用也。相見俱依自證起故(文)。又第六",
    "X51n0826_007:0672b18": "十二卷云。此見相二分。妄執彼我法二執是無。即",
    "X51n0826_007:0672b19": "由此見相二分外。妄情執有。心外我法之境。皆是",
    "X51n0826_007:0672b20": "無。故云由此彼皆無(文)。",
    "X51n0826_007:0672b21": "補遺　是中唯遮外境非有。識表心及心所非無。",
    "X51n0826_007:0672b22": "即遣虗存實觀。不云唯相唯見。而云唯識。即捨濫",
    "X51n0826_007:0672b23": "留純觀。不云唯二分。而云唯識。即攝末歸本觀。不",
    "X51n0826_007:0672b24": "云唯心心所。而云唯識。即隱劣顯勝觀。無為即識",
    "X51n0826_007:0672c01": "實性。亦不離識。以至俗故相有別。真故相無別。即",
    "X51n0826_007:0672c02": "遣相證性觀。",
    "X51n0826_007:0672c03": "△次約似我法釋。",
    "X51n0826_007:0672c04": "或轉變者謂諸內識(至)唯識義成契會中道。",
    "X51n0826_007:0672c05": "音義　先釋初句。諸識准前。言轉變者。即內諸識。",
    "X51n0826_007:0672c06": "及彼心所。我法分別熏習力故。生起之時。變似我",
    "X51n0826_007:0672c07": "法。外境相現。立轉變名。此能下。釋第二句。謂此能",
    "X51n0826_007:0672c08": "變三界心及心所。即名分別。虗妄分別為自性故。",
    "X51n0826_007:0672c09": "此所妄執實我法性。名所分別。虗妄分別所執境",
    "X51n0826_007:0672c10": "故。由此下。釋第三句。由此能變分別力故。變似外",
    "X51n0826_007:0672c11": "境。我法相現。故實我法決定皆無。前引教理已廣",
    "X51n0826_007:0672c12": "破故。是故下。釋第四句。由斯理故。一切唯識。以聖",
    "X51n0826_007:0672c13": "教說。虗妄分別有。於此二都無故。唯言為遮徧計",
    "X51n0826_007:0672c14": "所執離識實物。不遮不離識法。故真如及依他起。",
    "X51n0826_007:0672c15": "亦是有性。由斯下結示。唯識我法非有。空識非無。",
    "X51n0826_007:0672c16": "遠離二邊。玅符中道。",
    "X51n0826_007:0672c17": "合響　宗鏡云。唯既不遮不離識法。故真如等亦",
    "X51n0826_007:0672c18": "是有性者。唯言不遮不離識法真如及心所者。亦",
    "X51n0826_007:0672c19": "不離識。故體皆有。今此位但遮離識所分別有。不",
    "X51n0826_007:0672c20": "遮不離識真如等有。如理應知。此意既有能變分",
    "X51n0826_007:0672c21": "別識。及所變境。依他相分所分別心外實法等。決",
    "X51n0826_007:0672c22": "定皆無。唯有真如心所等法。皆不離識。亦是實有。",
    "X51n0826_007:0672c23": "遠離增減二邊者。無心外法故。除增益邊。有虗妄",
    "X51n0826_007:0672c24": "心等故。離損減邊。離損減邊故。除撥無如空。清辯",
    "X51n0826_007:0673a01": "等說。離增益邊故。除心外有法。諸小乘執。唯識義",
    "X51n0826_007:0673a02": "成。契會中道。無偏執故(文)。",
    "X51n0826_007:0673a03": "△次釋小乘難(九)初唯識所因難(二)初略問答。",
    "X51n0826_007:0673a04": "由何教理唯識義成豈不已說。",
    "X51n0826_007:0673a05": "音義　已說者。指前第三四卷中。所引教理也。",
    "X51n0826_007:0673a06": "△次廣釋義(二)初復問。",
    "X51n0826_007:0673a07": "雖說未了非破他義己義便成應更確陳成此教理。",
    "X51n0826_007:0673a08": "音義　問者意云。雖前論文。廣引教理。已彰唯識。",
    "X51n0826_007:0673a09": "然論家意。但在破他餘外妄計心外有法之執。於",
    "X51n0826_007:0673a10": "唯識義。猶未顯了。非為破斥他義。己義便成。應更",
    "X51n0826_007:0673a11": "確實指陳。成此唯識教理。",
    "X51n0826_007:0673a12": "合響　若依宗鏡。小乘九難。此中應補出難辭。宗",
    "X51n0826_007:0673a13": "鏡六十二卷。諸小乘師難云。離心之外。現見色法。",
    "X51n0826_007:0673a14": "是其實境所緣。論主何故包羅歸心。總說名為唯",
    "X51n0826_007:0673a15": "識。一乃色心有異。二又能所不同。關云。色境不牽",
    "X51n0826_007:0673a16": "能緣心。以色從心可唯識。當情色境外迷心。心被",
    "X51n0826_007:0673a17": "境迷非唯識(文)。",
    "X51n0826_007:0673a18": "△次廣答(二)初教理別明(二)初引教(二)初正引(三)",
    "X51n0826_007:0673a19": "初引五經。",
    "X51n0826_007:0673a20": "如契經說三界唯心(至)又說有情隨心垢淨。",
    "X51n0826_007:0673a21": "合響　此中應先有答文。宗鏡論主答小乘云。只",
    "X51n0826_007:0673a22": "此外邊色境。一是一切有情緣心變。二是一切有",
    "X51n0826_007:0673a23": "情心之所持。根本皆由於心。是故攝歸唯識。次引",
    "X51n0826_007:0673a24": "證云。十地經及華嚴經。說三界唯心。意云。三界之",
    "X51n0826_007:0673b01": "法。唯是心之所變。離心之外。更無一物。此亦為遮",
    "X51n0826_007:0673b02": "我法二執。但是妄情執有。舉體全無。唯有內心。故",
    "X51n0826_007:0673b03": "言唯心。問欲色二界。有外器色境。云是心變故。所",
    "X51n0826_007:0673b04": "言唯心。且如無色界天。唯有內心。無外色境。何要",
    "X51n0826_007:0673b05": "更言唯心。豈不成相扶極成過。答不但說色境不",
    "X51n0826_007:0673b06": "離心。方名唯心。此亦遮無色界天貪等取能取之",
    "X51n0826_007:0673b07": "心故。為無色界有情。亦貪於空等境。起其妄心。故",
    "X51n0826_007:0673b08": "無色界。亦名唯心。若得無漏時。其出世無漏色等。",
    "X51n0826_007:0673b09": "是出世無漏心心所。唯識亦是唯心。故云三界唯",
    "X51n0826_007:0673b10": "心。解深密經云。又說所緣唯識所現。即一切所緣",
    "X51n0826_007:0673b11": "之境。唯是識之所變。更無外法。所以佛告慈氏菩",
    "X51n0826_007:0673b12": "薩云。無有少法。能取少法。無作用故。楞伽經又云。",
    "X51n0826_007:0673b13": "諸法皆不離心。無垢稱經又說。有情隨心垢淨。",
    "X51n0826_007:0673b14": "△次引四智(三)初標。",
    "X51n0826_007:0673b15": "又說成就四智菩薩能隨悟入唯識無境。",
    "X51n0826_007:0673b16": "合響　此即阿毗達摩經說。宗鏡第六十二卷云。",
    "X51n0826_007:0673b17": "即是地前小菩薩。雖未證唯識之理。而依佛說。及",
    "X51n0826_007:0673b18": "見地上菩薩。成就四般唯識之智。遂入有漏觀。觀",
    "X51n0826_007:0673b19": "彼十地菩薩所變大地為黃金。攪長河為酥酪。化",
    "X51n0826_007:0673b20": "肉山魚米等事。此小菩薩入觀觀已。即云。如是所",
    "X51n0826_007:0673b21": "變實金銀等。皆不離十地菩薩能變之心。更無外",
    "X51n0826_007:0673b22": "境。既作觀已。亦能隨順悟入真唯識理。又如勝論",
    "X51n0826_007:0673b23": "師。為守六句義故。變身為大石。此有實用。若定實",
    "X51n0826_007:0673b24": "境者。不應隨心變身境為石(文)。",
    "X51n0826_007:0673c01": "△次釋(四)初相違識相智。",
    "X51n0826_007:0673c02": "一相違識相智(至)境若實有此云何成。",
    "X51n0826_007:0673c03": "合響　宗鏡云。第一相違識相智者。即四類有情。",
    "X51n0826_007:0673c04": "各別能緣之識。識既相違者。其所變相分。亦相違",
    "X51n0826_007:0673c05": "故。即天見是寶嚴池。魚見是窟宅。人見是清冷水。",
    "X51n0826_007:0673c06": "鬼見是膿河猛火。緣此四類有情能變之識。各相",
    "X51n0826_007:0673c07": "違故。致令所變之境。亦乃相違。所言相者。非是徧",
    "X51n0826_007:0673c08": "計相。但是相分之相。由四類有情先業之力。共依",
    "X51n0826_007:0673c09": "一處。各變相分不同。故名相違。識相言智者。即是",
    "X51n0826_007:0673c10": "十地菩薩。能緣之智。智能了彼四類有情。自業識",
    "X51n0826_007:0673c11": "所變相分不同。更無心外別四境。舊云一境應四",
    "X51n0826_007:0673c12": "心者不正。問何以不正。答若言一境者。未審定是",
    "X51n0826_007:0673c13": "何境。若離四類有情所變相分外。更別有一境者。",
    "X51n0826_007:0673c14": "即是心外有法。問其四類有情。為是各變相分。為",
    "X51n0826_007:0673c15": "本質亦別。答四類有情。由業增上力。其第八所變",
    "X51n0826_007:0673c16": "相分亦別。若將此第八相分。望四類有情。前六識",
    "X51n0826_007:0673c17": "說。即為本質故。相質皆別。故知更無外境。唯有識",
    "X51n0826_007:0673c18": "也。唐三藏云。境非定一。故為四類有情所變相分。",
    "X51n0826_007:0673c19": "隨四類有情能變之心。境亦成四。一處解成差。證",
    "X51n0826_007:0673c20": "知唯有識。論云。如人見有糞穢處。傍生見為淨玅",
    "X51n0826_007:0673c21": "飲食。於人所見淨妙飲食。諸天見為臭穢不淨。故",
    "X51n0826_007:0673c22": "知隨福見異。垢淨唯心。業自差殊。食無麤細(文)。",
    "X51n0826_007:0673c23": "△二無所緣識智。",
    "X51n0826_007:0673c24": "二無所緣識智(至)彼境既無餘亦應爾。",
    "X51n0826_007:0674a01": "合響　宗鏡云。第二無所緣識智者。無所緣識者。",
    "X51n0826_007:0674a02": "即是一切異生。將自第六獨生散意識。緣過去未",
    "X51n0826_007:0674a03": "來水月鏡像等。變起假相分是。此等相分。但是眾",
    "X51n0826_007:0674a04": "生第六識妄搆畵徧計。當情變起。都無心外實境。",
    "X51n0826_007:0674a05": "名無所緣識。言智者。即是十地菩薩。能緣之心。菩",
    "X51n0826_007:0674a06": "薩云。此等異生所變假相分。皆不離一切異生能",
    "X51n0826_007:0674a07": "變之心。是其唯識。即以此例。於一切實境。亦不離",
    "X51n0826_007:0674a08": "一切有情能緣之心。離心之外。更無一物。舊云。緣",
    "X51n0826_007:0674a09": "無不生。慮即不正。問何以不正。答且如緣空華等",
    "X51n0826_007:0674a10": "一切假境之時。心亦起故。何言緣無不生慮。故知",
    "X51n0826_007:0674a11": "緣無體假境時。不無內心實相分。能牽生心。望見",
    "X51n0826_007:0674a12": "分亦成所緣緣義。未有無心境。曾無無境心。又不",
    "X51n0826_007:0674a13": "違護法四分成唯識義。若離却內心實相分外。其",
    "X51n0826_007:0674a14": "搆畵徧計執心之境即無。唐三藏云。應言境非真",
    "X51n0826_007:0674a15": "慮起。證知唯有識(文)。",
    "X51n0826_007:0674a16": "△三自應無倒智。",
    "X51n0826_007:0674a17": "三自應無倒智(至)不由功用應得解脫。",
    "X51n0826_007:0674a18": "合響　宗鏡云。第三自應無倒智者。即十地菩薩。",
    "X51n0826_007:0674a19": "起智觀察一切眾生。妄執自身。為常樂我淨。菩薩",
    "X51n0826_007:0674a20": "云。此但是凡夫執心倒見。離却妄執心外。其凡夫",
    "X51n0826_007:0674a21": "身上。實無常樂我淨之境。必若有者。應異生不假",
    "X51n0826_007:0674a22": "修行。而得解脫。既不爾者。明知唯有妄識(文)。",
    "X51n0826_007:0674a23": "△四隨三智轉智。",
    "X51n0826_007:0674a24": "四隨三智轉智(至)境若是實何容不現。",
    "X51n0826_007:0674b01": "合響　宗鏡云。第四隨三智轉智者。一隨自在者",
    "X51n0826_007:0674b02": "智轉智。即是菩薩起智。觀自所變之境。皆不離我",
    "X51n0826_007:0674b03": "能變之心。是其唯識。為八地已去菩薩。能任運變",
    "X51n0826_007:0674b04": "大地為黃金。攪長河為酥酪。此是境隨真智轉。所",
    "X51n0826_007:0674b05": "變事皆成。轉者改換舊質義。即隨轉大地山河舊",
    "X51n0826_007:0674b06": "質。成金銀等。眾生實得受用。鍛煉作諸器具皆得。",
    "X51n0826_007:0674b07": "若離心有外實境者。如何山河等。能隨菩薩心。便",
    "X51n0826_007:0674b08": "變為金銀等物。以相分本質。皆悉轉故。故知一切",
    "X51n0826_007:0674b09": "諸境。皆不離菩薩能變之心。乃至異生。亦能變火",
    "X51n0826_007:0674b10": "為水。變晝為被。點鐵成金等。此皆是境隨事智轉。",
    "X51n0826_007:0674b11": "所變事皆成。亦是唯識。若是迦多演那所變宮殿",
    "X51n0826_007:0674b12": "金銀等。皆不成就。故知離心更無實境。論云。凡變",
    "X51n0826_007:0674b13": "金銀宮殿者。是實定果色。從初地已去。方能變。若",
    "X51n0826_007:0674b14": "約自在八地已上菩薩。於相及土。皆得自在。以上",
    "X51n0826_007:0674b15": "品定心有大勢力。所變金銀宮殿等。皆得成就。如",
    "X51n0826_007:0674b16": "變金銀鍛煉作諸器具。實得受用。其所變金銀。是",
    "X51n0826_007:0674b17": "實定果色。皆不離菩薩內心。是其唯識。心外無境。",
    "X51n0826_007:0674b18": "若諸聲聞。及地前小菩薩等。若變金銀宮殿時。即",
    "X51n0826_007:0674b19": "託菩薩所變金銀宮殿。以為本質。第六識所變金",
    "X51n0826_007:0674b20": "銀等。皆不成就。無實作用。然所變金銀。是假定果",
    "X51n0826_007:0674b21": "色。不離聲聞諸小菩薩內心。是其唯識。心外無境。",
    "X51n0826_007:0674b22": "今迦多演那。緣是聲聞。未得上品定故。所變金銀。",
    "X51n0826_007:0674b23": "雖無實作用。然不離內識。心外無境。又古德云。色",
    "X51n0826_007:0674b24": "自在心生故。心能變色。所以移山覆海。倒地翻天。",
    "X51n0826_007:0674c01": "攪長河為酥酪。變大地為黃金。悉無難事。二隨觀",
    "X51n0826_007:0674c02": "察者智轉智者。無性菩薩云。謂諸聲聞獨覺菩薩",
    "X51n0826_007:0674c03": "等。若修苦空等觀。得相應者。或作四諦觀時。隨觀",
    "X51n0826_007:0674c04": "一法之上。唯有無常苦空無我等。眾相顯然。非是",
    "X51n0826_007:0674c05": "諸法體上。有此眾多苦空等義。但是苦空等眾相。",
    "X51n0826_007:0674c06": "即是諸法之體。既若無常相。於聖人觀心上有者。",
    "X51n0826_007:0674c07": "故知一切諸法。皆不離觀心而有。三隨無分別智",
    "X51n0826_007:0674c08": "轉智者。謂菩薩根本智。證真如時。真如境與智冥",
    "X51n0826_007:0674c09": "合。能所一般。更無分別。離本智外。更無別境。即境",
    "X51n0826_007:0674c10": "隨真智轉。是故說唯心。汝小乘若執有心外實境",
    "X51n0826_007:0674c11": "者。即證真如時。一切境相。何不現前(文)。",
    "X51n0826_007:0674c12": "△三結。",
    "X51n0826_007:0674c13": "菩薩成就四智者於唯識理決定悟入。",
    "X51n0826_007:0674c14": "△三引一頌。",
    "X51n0826_007:0674c15": "又伽他說心意識所緣(至)故我說一切唯有識無餘。",
    "X51n0826_007:0674c16": "音義　諸識所緣。皆不離識。是故佛說一切唯心。",
    "X51n0826_007:0674c17": "△次總結。",
    "X51n0826_007:0674c18": "此等聖教誠證非一。",
    "X51n0826_007:0674c19": "△次顯理(二)初正顯(二)初約能緣顯親相分(二)初",
    "X51n0826_007:0674c20": "前五。",
    "X51n0826_007:0674c21": "極成眼等識五隨一故如餘不親緣離自色等。",
    "X51n0826_007:0674c22": "音義　宗鏡云。第一成立五塵相分。皆不離五識",
    "X51n0826_007:0674c23": "者。今但成立一識相分。不離於識。餘四識準作。量",
    "X51n0826_007:0674c24": "云。極成眼識是有法。定不親緣離自識色是宗。因",
    "X51n0826_007:0675a01": "云。極成五識中隨一攝故。如餘極成四識。將釋此",
    "X51n0826_007:0675a02": "量。分之為二。初釋名揀過。次略申問答。初者宗。前",
    "X51n0826_007:0675a03": "陳云極成。即揀兩宗不極成眼識。且如大乘宗中。",
    "X51n0826_007:0675a04": "許有他方佛眼識。及佛無漏眼識。為小乘不許。亦",
    "X51n0826_007:0675a05": "揀之不取。若小乘宗中。執佛是有漏眼識。及最後",
    "X51n0826_007:0675a06": "身菩薩。染污眼識。即大乘不許。亦須揀之。即兩宗",
    "X51n0826_007:0675a07": "互不許者。是不極成法。今但取兩宗共許極成眼",
    "X51n0826_007:0675a08": "識。方立為宗。故前陳言極成眼識也。問若不致極",
    "X51n0826_007:0675a09": "成兩宗簡。即有何過。答前陳便。有自他一分所別",
    "X51n0826_007:0675a10": "不極成過。因中亦犯自他一分所依不成過。為前",
    "X51n0826_007:0675a11": "陳無極成眼識。為所依故。所以安極成二字簡。後",
    "X51n0826_007:0675a12": "陳言。定不親緣。離自識色宗者。但是離眼識相分",
    "X51n0826_007:0675a13": "外。所有本質色。及餘四塵。但離眼識者。皆不親緣。",
    "X51n0826_007:0675a14": "若立敵共諍。只諍本質也。若大乘自宗。成立眼識。",
    "X51n0826_007:0675a15": "親相分色。問何故不言定親緣。不離自識色耶。答",
    "X51n0826_007:0675a16": "恐犯能別不極成過故。謂小乘不許色不離於眼",
    "X51n0826_007:0675a17": "識故。次因云。極成五識中隨一攝故者。因言極成。",
    "X51n0826_007:0675a18": "亦簡不極成五識。若不言極成簡。空言五識中隨",
    "X51n0826_007:0675a19": "一攝者。即此因犯自他一分隨一不成過。所以因",
    "X51n0826_007:0675a20": "安極成言揀之。喻云如餘極成四識者。喻言極成。",
    "X51n0826_007:0675a21": "亦揀不極成法。若不安極成。犯一分能立所立不",
    "X51n0826_007:0675a22": "極成過。所以安極成言簡。既立得相分色。不離於",
    "X51n0826_007:0675a23": "眼識。餘聲香味觸等。皆準此成立。皆不離於餘四",
    "X51n0826_007:0675a24": "識故。次申問答。一問宗依須兩共許。今後陳立者。",
    "X51n0826_007:0675b01": "言不親緣離自識色。敵者許親緣離自本質色。何",
    "X51n0826_007:0675b02": "言極成。答小乘亦許眼識不親緣餘四塵。以離眼",
    "X51n0826_007:0675b03": "識故。但使他宗許有不親緣離自識色。即是宗依",
    "X51n0826_007:0675b04": "極成也。二問他宗既許餘四塵。眼識不親緣。後合",
    "X51n0826_007:0675b05": "為宗。便是相扶。豈成宗諍。答今所諍者。但取色塵",
    "X51n0826_007:0675b06": "本質。眼不親緣。互相差別。順己違他。正成宗體。以",
    "X51n0826_007:0675b07": "小乘雖許色本質。離於眼識。且是親緣。今言不親",
    "X51n0826_007:0675b08": "緣。豈非宗諍。三問宗中所諍。是眼識不親緣本質",
    "X51n0826_007:0675b09": "色。同喻如餘四識。餘四識但不親緣餘四塵。豈得",
    "X51n0826_007:0675b10": "相似。答餘四識是喻依。各有不親緣。離自識法。是",
    "X51n0826_007:0675b11": "喻體。今取喻體。不取喻依。亦如聲無常宗。同喻如",
    "X51n0826_007:0675b12": "瓶。不應分別聲瓶有異。但取聲瓶各有無常義。相",
    "X51n0826_007:0675b13": "似為因等也(文)。",
    "X51n0826_007:0675b14": "△次後三。",
    "X51n0826_007:0675b15": "餘識識故如眼識等亦不親緣離自諸法。",
    "X51n0826_007:0675b16": "合響　宗鏡云。第二以理成立第六。兼闇成立七",
    "X51n0826_007:0675b17": "八二識者。量云。極成餘識是有法。亦不親緣離自",
    "X51n0826_007:0675b18": "識法宗。因云是識性故。同喻如極成五識。釋云。宗",
    "X51n0826_007:0675b19": "前陳言極成。亦簡不極成。若不言極成。犯自他一",
    "X51n0826_007:0675b20": "分所別不極成過。若言六七八識為有法。他不許",
    "X51n0826_007:0675b21": "七八二識。即犯他一分所別不極成過。若但立意",
    "X51n0826_007:0675b22": "識為有法。因中便犯不定過。被他將七八二識為",
    "X51n0826_007:0675b23": "異喻。量犯共中自不定過(謂六七八識。皆共識性故因。是則識性因寬。向",
    "X51n0826_007:0675b24": "七八異喻上轉。是故不定。小乘出過云。為如眼等五識。是識性故。證汝第六不親緣離自諸法耶。為如七",
    "X51n0826_007:0675c01": "八二識是識性故。證汝第六是親緣離自諸法取。以小乘許本質色離於眼識。且是親緣故。大乘若不感",
    "X51n0826_007:0675c02": "立七八。即彼小乘就己所計。謂七八二識親緣離自本質色。故將七八翻為異喻也)。今但總",
    "X51n0826_007:0675c03": "言餘。別取第六。意兼七八。即闇成立攝取七八於",
    "X51n0826_007:0675c04": "餘識之中。後陳言。亦不親緣離自識法者。亦者同",
    "X51n0826_007:0675c05": "也。同前極成五識不親緣離自識諸法。因云是識",
    "X51n0826_007:0675c06": "性故者。即同五識是識性故。喻如極成五識者。即",
    "X51n0826_007:0675c07": "同五識亦不親緣離自識故。明知即親緣不離自",
    "X51n0826_007:0675c08": "識法。既成立已。故知一切親所緣緣境。皆不離心。",
    "X51n0826_007:0675c09": "是唯識義(文)。",
    "X51n0826_007:0675c10": "△次明所緣不離心體(三)初親所緣緣。",
    "X51n0826_007:0675c11": "此識所緣定非離此二隨一故如彼能緣。",
    "X51n0826_007:0675c12": "音義　宗鏡云。第三以理成立。前六識親所緣相",
    "X51n0826_007:0675c13": "分。皆歸心體。所言心體者。即自證分也。然雖見分",
    "X51n0826_007:0675c14": "亦依自證而轉。今但立相分者。以見分共許故。量",
    "X51n0826_007:0675c15": "云。六識親所緣緣是有法。定不離六識體宗。因云。",
    "X51n0826_007:0675c16": "見相二分中隨一攝故。如彼能緣見分。小乘許見",
    "X51n0826_007:0675c17": "分不離心體故。取為同喻(文)。",
    "X51n0826_007:0675c18": "△次疎所緣緣。",
    "X51n0826_007:0675c19": "所緣法故如相應法決定不離心及心所。",
    "X51n0826_007:0675c20": "音義　宗鏡云。第四道理成立。一切疎所緣緣境。",
    "X51n0826_007:0675c21": "皆不離心。是其唯識。即第八識相分。望前六。名疎",
    "X51n0826_007:0675c22": "所緣緣。以小乘不許第八故。但云疎所緣緣也。量",
    "X51n0826_007:0675c23": "云。一切隨自識所緣是有法。決定不離我之能緣",
    "X51n0826_007:0675c24": "心及心所宗。因云。以是所緣法故。同喻如相應法。",
    "X51n0826_007:0676a01": "釋曰。此量後陳言。定不離我之能緣者。謂一切有",
    "X51n0826_007:0676a02": "為無為。但所緣之法。定不離我之能緣識。若後陳",
    "X51n0826_007:0676a03": "不言我之能緣者。便犯一分相扶之失。謂小乘亦",
    "X51n0826_007:0676a04": "許他心智所緣之境。不離能緣心法。為簡此相扶",
    "X51n0826_007:0676a05": "過。遂言我之能緣。即簡他之能緣也。同喻如相應",
    "X51n0826_007:0676a06": "法者。即是前來已成立親相分是也。皆是所緣法",
    "X51n0826_007:0676a07": "故(文)。",
    "X51n0826_007:0676a08": "△次總結。",
    "X51n0826_007:0676a09": "此等正理誠證非一。",
    "X51n0826_007:0676a10": "△次結勸總證(二)初勸信。",
    "X51n0826_007:0676a11": "故於唯識應深信受(至)離有離無故契中道。",
    "X51n0826_007:0676a12": "音義　我法非有者。以是徧計所執性故。空識非",
    "X51n0826_007:0676a13": "無者。依他圓成非所執故。",
    "X51n0826_007:0676a14": "△次引證(二)初正引。",
    "X51n0826_007:0676a15": "慈尊依此說二頌言(至)有無及有故是則契中道。",
    "X51n0826_007:0676a16": "音義　準中邊論釋曰。虗妄分別有者。謂有所取",
    "X51n0826_007:0676a17": "能取分別。於此二都無者。謂即於此虗妄分別。永",
    "X51n0826_007:0676a18": "無所取能取二性。此中唯有空者。謂虗妄分別中。",
    "X51n0826_007:0676a19": "但有離所取。及能取空性。於彼亦有此者。謂即於",
    "X51n0826_007:0676a20": "彼二空性中。亦但有此虗妄分別。一切法者。謂諸",
    "X51n0826_007:0676a21": "有為及無為法。虗妄分別。名有為。二取空性。名無",
    "X51n0826_007:0676a22": "為。依前理故。說此一切法非空非不空。由有空性",
    "X51n0826_007:0676a23": "虗妄分別。故說非空。由無所取能取性故。說非不",
    "X51n0826_007:0676a24": "空。有故者。謂有空性虗妄分別故。無故者。謂無所",
    "X51n0826_007:0676b01": "取能取二性故。及有故者。謂虗妄分別中。有空性",
    "X51n0826_007:0676b02": "故。及空性中。有虗妄分別故。是則契中道者。謂一",
    "X51n0826_007:0676b03": "切法。非一向空。亦非一向不空。如是理趣。玅契中",
    "X51n0826_007:0676b04": "道。亦善符順般若等經。說一切法非空非有。",
    "X51n0826_007:0676b05": "補遺　宗鏡云。虗妄分別有者。即有三界虗妄分",
    "X51n0826_007:0676b06": "別心。於此二都無者。謂無能取所取我法二執之",
    "X51n0826_007:0676b07": "相。於真如心之上都無。此中唯有空者。謂此妄心",
    "X51n0826_007:0676b08": "中。唯有此妄。此是空性。依空所顯故。於彼亦有此",
    "X51n0826_007:0676b09": "者。彼者彼空性中。亦有此者。亦有此妄分別識。即",
    "X51n0826_007:0676b10": "虗妄分別。是世俗諦故。於此俗諦中。亦有真諦之",
    "X51n0826_007:0676b11": "空性也。故說一切法者。即有為無為二法。即一切",
    "X51n0826_007:0676b12": "法也。非空非不空者。非空謂虗妄分別心及空性。",
    "X51n0826_007:0676b13": "即依圓是有。故名非空。以二諦有故。非不空者。謂",
    "X51n0826_007:0676b14": "能取所取我法二執之相是空。即徧計性也。有無",
    "X51n0826_007:0676b15": "及有故者。有謂虗妄分別有故。無謂二取我法無",
    "X51n0826_007:0676b16": "故。及有故者。謂於妄分別中。有真空故。於真空中。",
    "X51n0826_007:0676b17": "亦有妄分別故。是則契中道者。謂非一向空。如清",
    "X51n0826_007:0676b18": "辨等。非一向有。如小乘等。故名中道。謂二諦有。不",
    "X51n0826_007:0676b19": "同清辨。二取我法無。不同小乘。故名中道。",
    "X51n0826_007:0676b20": "△次簡示。",
    "X51n0826_007:0676b21": "此頌且依染依他說理實亦有淨分依他。",
    "X51n0826_007:0676b22": "合響　謂頌言虗妄分別有。且依染依他說。如實",
    "X51n0826_007:0676b23": "義者。亦有淨分依他。以染淨分。皆名依他性故。問",
    "X51n0826_007:0676b24": "何故但言染緣起。便能顯中道耶。答以緣起法。即",
    "X51n0826_007:0676c01": "中道故。前第三卷中云。應信大乘緣起正理。謂此",
    "X51n0826_007:0676c02": "正理。深玅離言。又云。謂此因果理趣顯然。遠離二",
    "X51n0826_007:0676c03": "邊。契會中道等。亦可頌中已含淨分依他。但不顯",
    "X51n0826_007:0676c04": "說耳。何者。以後文云。淨分依他。亦圓成故。",
    "X51n0826_007:0676c05": "△二世事乖宗難(二)初難。",
    "X51n0826_007:0676c06": "若唯內識似外境起(至)處時身用定不定轉。",
    "X51n0826_007:0676c07": "音義　宗鏡云。第二世事乖宗難。此是經部師難",
    "X51n0826_007:0676c08": "云。論主若言唯有內識無心外境者。如何現見世",
    "X51n0826_007:0676c09": "間。情與非情等物。有處定時定。身不定作用不定",
    "X51n0826_007:0676c10": "等。就此中。自有四難。一處定難。二時定難。三身不",
    "X51n0826_007:0676c11": "定難。四作用不定難。初難云。論主若言一切皆是",
    "X51n0826_007:0676c12": "唯識。無心外境者。且如世人。將現量識。正緣南山",
    "X51n0826_007:0676c13": "處。其識與山。俱在其南。山不離識。可言唯識。忽若將",
    "X51n0826_007:0676c14": "現量識。緣北之時。其山定在南。且不隨緣者。心轉",
    "X51n0826_007:0676c15": "來向北。既若緣北之時。緣南山心不生者。明知離",
    "X51n0826_007:0676c16": "識之外。有實南山之境。此何成唯識。第二時定難",
    "X51n0826_007:0676c17": "者。難云。若正緣南山時。識現起。山亦隨心起。即可",
    "X51n0826_007:0676c18": "成唯識義。且如不緣南山時。其緣山心即不生。然",
    "X51n0826_007:0676c19": "山且在。不隨心滅。即是離心有境。何成唯識義。此",
    "X51n0826_007:0676c20": "上二難。皆是難現量識。亦難比量。若約比量心者。",
    "X51n0826_007:0676c21": "即山相分。亦於餘處心上現故。第三有情身不定",
    "X51n0826_007:0676c22": "難者。難云。若言一切皆是唯識者。且如有多眾有",
    "X51n0826_007:0676c23": "情。同在一處。於中一半眼有患眩瞖者。或十或五。",
    "X51n0826_007:0676c24": "或有見空華。或有見頭髮。或有見蒼蠅。或有全不",
    "X51n0826_007:0677a01": "見物者。此等皆是病眼人自識變起。所變髮蠅等",
    "X51n0826_007:0677a02": "相分。皆不離患眩瞖者之心。可是唯識。且如一半",
    "X51n0826_007:0677a03": "不患眩瞖者。或十或五。共在一處。所見一般物皆",
    "X51n0826_007:0677a04": "同。境既是一者。明知離心有境。何成唯識。第四作",
    "X51n0826_007:0677a05": "用不定難者。於中分出三難。第一難云。復有何因。",
    "X51n0826_007:0677a06": "患眩瞖所見髮蠅等。即無髮蠅等實用。餘不患眩",
    "X51n0826_007:0677a07": "瞖者。所見髮蠅等物。是實用非無。法大乘既許皆",
    "X51n0826_007:0677a08": "是唯識者。即須一時有實作用。不然一時無實作",
    "X51n0826_007:0677a09": "用。今既不同。未審何者是其唯識。第二難云。復云",
    "X51n0826_007:0677a10": "何因有情。於夢中所得飲食刀杖毒藥衣服等。即",
    "X51n0826_007:0677a11": "無實作用。及至覺時。若得便有實用。等三難云。復",
    "X51n0826_007:0677a12": "有何因尋香城等。即無實作用。餘甎土城等。便有",
    "X51n0826_007:0677a13": "實作用(文)。",
    "X51n0826_007:0677a14": "△次釋。",
    "X51n0826_007:0677a15": "如夢境等應釋此疑。",
    "X51n0826_007:0677a16": "音義　宗鏡云。論主答前四難。引二十唯識頌云。",
    "X51n0826_007:0677a17": "處時定如夢。身不定如鬼。同見膿河等。如夢損有",
    "X51n0826_007:0677a18": "用。若依此頌。答前四難即足。且第一答前處定難",
    "X51n0826_007:0677a19": "者。論主云。汝還許有情。於夢中。有時見有邨園。或",
    "X51n0826_007:0677a20": "男或女等物。在於一處即定。其有情夢心。有時便",
    "X51n0826_007:0677a21": "緣餘處。餘處便不見前邨園等物。即夢心不定。汝",
    "X51n0826_007:0677a22": "且總許是唯識否。經部答云。我宗夢中雖夢境處",
    "X51n0826_007:0677a23": "定。夢心不定。然不離有情夢心。皆是唯識。論主云。",
    "X51n0826_007:0677a24": "我覺時境色亦復如然。雖山處長定。其有情能緣",
    "X51n0826_007:0677b01": "心不定。然皆不離現心。總是唯識。立量云。我宗覺",
    "X51n0826_007:0677b02": "時所見境色是有法。決定是唯識為宗。因云。境處",
    "X51n0826_007:0677b03": "定心不定故。喻如汝宗夢中之境。皆是唯識。第二",
    "X51n0826_007:0677b04": "答前時定難者。論主云。且如有情。於夢中所見邨",
    "X51n0826_007:0677b05": "園等物。其夢心若緣時。可是唯識。若不緣時。應非",
    "X51n0826_007:0677b06": "唯識。經部答云。我夢中之境。若夢心緣時。亦是唯",
    "X51n0826_007:0677b07": "識。若夢心有不緣時。然不離夢心。亦是唯識。論主",
    "X51n0826_007:0677b08": "云。我覺時境色亦復如然。我今長時緣南山。山不",
    "X51n0826_007:0677b09": "離心。是唯識。有時緣山。心雖不生。然不離現心。亦",
    "X51n0826_007:0677b10": "是唯識。頌云。處時定如夢。此一句答前二難。第三",
    "X51n0826_007:0677b11": "答身不定難。論主云。汝經部還許眾多餓鬼。同於",
    "X51n0826_007:0677b12": "一處。於中有三有五。業同之者。即同見膿河定。又",
    "X51n0826_007:0677b13": "有三五。隨自業力。所見不定。即同於一處。或有見",
    "X51n0826_007:0677b14": "猛火。或有見糞穢。或有見人把棒欄隔。如是餓鬼",
    "X51n0826_007:0677b15": "同於一處。一半見境定。一半所見各異。汝總許是",
    "X51n0826_007:0677b16": "餓鬼唯識否。答云。雖見有同異。然不離餓鬼自業識",
    "X51n0826_007:0677b17": "所變。皆是唯識。論主云。我宗唯識。亦復如是。雖一",
    "X51n0826_007:0677b18": "類患眩瞖者。所見各別。有一類不患眩瞖者。所見",
    "X51n0826_007:0677b19": "即同。然不離此二類。有情識之所變。皆是唯識。頌",
    "X51n0826_007:0677b20": "云。身不定如鬼。同見膿河等。此兩句頌。答此一難。",
    "X51n0826_007:0677b21": "成唯識。第四總答作用不定中三難者。論主云。汝",
    "X51n0826_007:0677b22": "經部等。還許有情夢中所得刀杖飲食等。無實作",
    "X51n0826_007:0677b23": "用。是唯識否。答云爾。又問只如有情於夢中。有時",
    "X51n0826_007:0677b24": "遺失不淨。及失尿等事。即有實作用。汝亦許是唯",
    "X51n0826_007:0677c01": "識否。答云爾。論主例答。汝既許夢中有實作用。及",
    "X51n0826_007:0677c02": "無實作用。俱是唯識者。即知我宗患眩瞖。及不患",
    "X51n0826_007:0677c03": "者。并夢中現覺。兼假城實城。此三般皆是有實作",
    "X51n0826_007:0677c04": "用。亦如汝夢中。有實無實作用。皆是唯識。論主以",
    "X51n0826_007:0677c05": "量成立云。我宗覺時境色是有法。定是唯識宗。因",
    "X51n0826_007:0677c06": "云有實作用故。如汝夢中境色不然。汝夢中境色",
    "X51n0826_007:0677c07": "是有法。應非唯識宗。因云。有實無實作用故。如汝",
    "X51n0826_007:0677c08": "覺時境色唯識。頌云。如夢損有用。此一句答上難",
    "X51n0826_007:0677c09": "境(文)。",
    "X51n0826_007:0677c10": "△三聖教相違難(二)初難。",
    "X51n0826_007:0677c11": "何緣世尊說十二處。",
    "X51n0826_007:0677c12": "音義　第三明聖教相違難者。小乘難意云。論主",
    "X51n0826_007:0677c13": "若言一切皆是唯識。無心外實境者。何故世尊。於",
    "X51n0826_007:0677c14": "阿含經中。說有十二處。若一切皆唯識者。世尊只",
    "X51n0826_007:0677c15": "合說意處法處。即不合說有十色處。今世尊既說",
    "X51n0826_007:0677c16": "有十二處者。明知離却意法處外。別有十色處。是",
    "X51n0826_007:0677c17": "心外有。何言一切皆唯識(文)。",
    "X51n0826_007:0677c18": "△次釋。",
    "X51n0826_007:0677c19": "依識所變非別實有(至)令知外法亦非有故。",
    "X51n0826_007:0677c20": "音義　宗鏡云。論主答中分三。初假答。二正答。三",
    "X51n0826_007:0677c21": "喻答。初假答。引二十唯識頌云。識從自種生。似境",
    "X51n0826_007:0677c22": "相而轉。為成內外處。佛說彼為十。言識從自種生",
    "X51n0826_007:0677c23": "者。即五識自證分現行。各從五識自種而生。將五",
    "X51n0826_007:0677c24": "識自種。便為五根。言似境相而轉者。即五識自證",
    "X51n0826_007:0678a01": "分。從自種生已。而能變似二分現。其所變見分。說",
    "X51n0826_007:0678a02": "名五識。所變相分。自外境現。說名五境。其實根境",
    "X51n0826_007:0678a03": "十處。皆不離識。亦是唯識。此是假將五識種子。為",
    "X51n0826_007:0678a04": "五根。答經部師。以經部許有種子。問設許有種子。",
    "X51n0826_007:0678a05": "豈不執離識有。答彼許種子。在前六識中持。亦不",
    "X51n0826_007:0678a06": "離識有。論主云。其所變相分。似外五境。亦不離識",
    "X51n0826_007:0678a07": "有。能變五識種即五根。亦不離識有。雖分內外十",
    "X51n0826_007:0678a08": "處。然皆是唯識。言佛說彼為十者。以佛密意。為破",
    "X51n0826_007:0678a09": "外道執身。為一合相我故。遂於無言之法。強以言",
    "X51n0826_007:0678a10": "分別。說有根塵十處。有大勝利故。唯識頌云。依此",
    "X51n0826_007:0678a11": "教能入。數取趣無我。解云。謂若有智者。即依此佛",
    "X51n0826_007:0678a12": "說根塵十處教文。便作觀云。我於無量劫來。為惡",
    "X51n0826_007:0678a13": "慧推求。愚癡迷闇。妄執自他身。為一合相。我因此",
    "X51n0826_007:0678a14": "生死沉淪。今依教觀自他身。但有根塵十處。以成",
    "X51n0826_007:0678a15": "其體。於一一處中。都無主宰自在常一等用。何曾",
    "X51n0826_007:0678a16": "有我。因此便能悟入無我之理。成我空觀。此即大",
    "X51n0826_007:0678a17": "乘。假將五種子為五根。假答小乘也。小乘又難云。",
    "X51n0826_007:0678a18": "若爾者。且如五塵相分色。是五識所變故。可如汝",
    "X51n0826_007:0678a19": "宗是唯識。其本質五境色。未審是何識之唯識。謂",
    "X51n0826_007:0678a20": "五識及第六。皆不親緣本質五境。即此本質五境。",
    "X51n0826_007:0678a21": "豈不離心外有。何成唯識。因此問故。便是論主第",
    "X51n0826_007:0678a22": "二正答。唯識論云。依識所變非別實有。解云。此依",
    "X51n0826_007:0678a23": "大乘自宗正解。即約已建立第八識了。既論主云。",
    "X51n0826_007:0678a24": "五塵本質色。此是第八識之親相分。相分不離第",
    "X51n0826_007:0678b01": "八識。亦是唯識。第三喻答者。即論主舉喻答小乘。",
    "X51n0826_007:0678b02": "世尊建立十二處之所以。唯識論云。如遮斷見說",
    "X51n0826_007:0678b03": "續有情。但是佛密意。破於眾生一合相我。假說有",
    "X51n0826_007:0678b04": "十二處名。令眾生觀十二處法。都無有我。便入我",
    "X51n0826_007:0678b05": "空。次依唯識。能觀一切諸法之上。皆無實軌持勝",
    "X51n0826_007:0678b06": "性等用。既除法執。便成法空(文)。",
    "X51n0826_007:0678b07": "△四唯識成空難(二)初難。",
    "X51n0826_007:0678b08": "此唯識性豈不亦空不爾如何。",
    "X51n0826_007:0678b09": "音義　宗鏡云。小乘難云。既言一切諸法。皆無實",
    "X51n0826_007:0678b10": "軌持勝性等用。成法空觀者。即此唯識體性。豈不",
    "X51n0826_007:0678b11": "亦空。因此便成第四唯識成空難(文)。謂識性不可",
    "X51n0826_007:0678b12": "空故。答云不爾。復徵云。不空又如何。",
    "X51n0826_007:0678b13": "△次釋。",
    "X51n0826_007:0678b14": "非所執故謂依識變(至)由此慈尊說前二頌。",
    "X51n0826_007:0678b15": "音義　宗鏡第六十三卷。論主答云。唯識體即不",
    "X51n0826_007:0678b16": "空。非所執故。我前言空者。但是空其一切法上。妄",
    "X51n0826_007:0678b17": "心執有實軌持勝性等用。徧計虗妄之法。此即是",
    "X51n0826_007:0678b18": "空非空離執唯識之體。即如根本智。正證如時。離",
    "X51n0826_007:0678b19": "言絕相。其徧計虗妄。一切我法。皆不現前。於此位",
    "X51n0826_007:0678b20": "中。唯有本智。與理冥合。不分能所。此識體亦空。便",
    "X51n0826_007:0678b21": "無俗諦。俗諦無故。真諦亦無。真俗相依。而建立故",
    "X51n0826_007:0678b22": "(文)。",
    "X51n0826_007:0678b23": "△五色相非心難(二)初難。",
    "X51n0826_007:0678b24": "若諸色處亦識為體(至)一類堅住相續而轉。",
    "X51n0826_007:0678c01": "音義　宗鏡云。小乘難意云。若言一切外色。皆心",
    "X51n0826_007:0678c02": "為體。由心自證分。變似能取。說名見分。變似所取。",
    "X51n0826_007:0678c03": "說為相分者。何故所變色相即顯現。其能變心。即",
    "X51n0826_007:0678c04": "不顯現。又若外色以心為體者。何故所變色。即一",
    "X51n0826_007:0678c05": "類相續而轉。且如外色山河大地等。即千年萬年",
    "X51n0826_007:0678c06": "一類。更無改變。又相續不斷。得多時住。若有情能",
    "X51n0826_007:0678c07": "變心。即有改變不定。又不得多時。今外色既不似",
    "X51n0826_007:0678c08": "內心者。明知離心有外實色。何言一切皆是唯識",
    "X51n0826_007:0678c09": "(文)。",
    "X51n0826_007:0678c10": "△次釋(二)初正釋。",
    "X51n0826_007:0678c11": "名言熏習勢力起故(至)是故諸識亦似色現。",
    "X51n0826_007:0678c12": "音義　宗鏡云。此但由一切有情。無始時來。前後",
    "X51n0826_007:0678c13": "遞互。以名言虗妄熏習。作心外堅住相續等解。由",
    "X51n0826_007:0678c14": "此勢力。有此相現。非是真實有心外堅色等。外人又",
    "X51n0826_007:0678c15": "問。既言唯識者。有情何要變似外色而現。論主云。",
    "X51n0826_007:0678c16": "一切有情。若不變似外色現者。便無染淨之法。且",
    "X51n0826_007:0678c17": "如一切凡夫。由先迷色等諸境顛倒妄執。由此雜",
    "X51n0826_007:0678c18": "染便生。雜染體即二障。汝外人若不許識變似外",
    "X51n0826_007:0678c19": "色現者。即有情不起顛倒。顛倒妄執既若不起。即",
    "X51n0826_007:0678c20": "雜染煩惱不生。雜染既若不生。淨法因何而有(文)。",
    "X51n0826_007:0678c21": "△次引證。",
    "X51n0826_007:0678c22": "如有頌言亂相及亂體(至)若無餘亦無。",
    "X51n0826_007:0678c23": "音義　宗鏡云。亂相者。即前所變色相。亂體者。即",
    "X51n0826_007:0678c24": "能變心體。應許為色識者。即前所變亂相。及與非",
    "X51n0826_007:0679a01": "色識者。即前變心是體。若無餘亦無者。若無所變",
    "X51n0826_007:0679a02": "似外色境為亂相者。亦無能變之識體。故知須變",
    "X51n0826_007:0679a03": "似外境現。所以諸色皆不離心。總是唯識(文)。",
    "X51n0826_007:0679a04": "△六現量違宗難(二)初難。",
    "X51n0826_007:0679a05": "色等外境分明現證現量所得寧撥為無。",
    "X51n0826_007:0679a06": "音義　宗鏡云。小乘難意云。且如外五塵色境。分",
    "X51n0826_007:0679a07": "明五識現證。是現量所得。大小乘。皆共極成。何故",
    "X51n0826_007:0679a08": "撥無言一切唯識。二十唯識論中。亦有此難云。諸",
    "X51n0826_007:0679a09": "法由量刊定有無。一切量中。現量為勝。若無外境。",
    "X51n0826_007:0679a10": "寧有此覺。我今現證如是境耶。意云。論主若言無",
    "X51n0826_007:0679a11": "外實境者。如何言五識現量。取外五塵境。若是比",
    "X51n0826_007:0679a12": "量非量。徧計所起。徧計所執。強思計度搆畵。所生",
    "X51n0826_007:0679a13": "相分。不離於心。可成唯識。今五識既現量。得外實",
    "X51n0826_007:0679a14": "五塵境者。何故亦言皆是唯識(文)。",
    "X51n0826_007:0679a15": "△次釋。",
    "X51n0826_007:0679a16": "現量證時不執為外(至)不可執為是實外色。",
    "X51n0826_007:0679a17": "音義　宗鏡云。論主云。且如現量五識。緣五塵境",
    "X51n0826_007:0679a18": "時。得法自性。不帶名言。無籌度心。不生分別。不執",
    "X51n0826_007:0679a19": "為外。但是後念分別意識。妄生分別。便執為外。言",
    "X51n0826_007:0679a20": "有實境。問且小乘許現量心中。不執為外否。答許。",
    "X51n0826_007:0679a21": "問與大乘何別。答唯識鏡云。若是大乘。即五識及",
    "X51n0826_007:0679a22": "同時意識。皆現量。不執為外。若小乘宗。即唯是五",
    "X51n0826_007:0679a23": "識。不執為外。論主云。汝小乘既許五識緣境。是現",
    "X51n0826_007:0679a24": "量。不執為外者。明知現量心中。皆無外境。是其唯",
    "X51n0826_007:0679b01": "識。外人又問云。其五識所緣現量五塵境。為實為",
    "X51n0826_007:0679b02": "假。答是實。難云。若爾者。即是離心外。有實五塵境。",
    "X51n0826_007:0679b03": "何言唯識。答五識緣五塵境時。雖即是實。但是五",
    "X51n0826_007:0679b04": "識之所變自識相分。不離五識。皆成唯識。意云。五",
    "X51n0826_007:0679b05": "識各有四分。其五塵境。是五識之親相分。由五識",
    "X51n0826_007:0679b06": "自證分。變似色等相分境現。其相分。又不離見分。",
    "X51n0826_007:0679b07": "皆是唯識。若後分別意識起時。妄執心外有其實",
    "X51n0826_007:0679b08": "境。此即是無不稱境體而知故。問且如五識中瞋",
    "X51n0826_007:0679b09": "等煩惱起時。不稱本質。何言唯是現量。答雖不稱",
    "X51n0826_007:0679b10": "本質。然稱相分。亦是現量。由心無執故。其第六意",
    "X51n0826_007:0679b11": "識相應瞋。若與執俱時相分本質皆不稱。若不與",
    "X51n0826_007:0679b12": "執俱起時。即同五識。問何故五識無執。答由不通",
    "X51n0826_007:0679b13": "比非二量故無執。故知五識現量緣境。不執為外。",
    "X51n0826_007:0679b14": "皆是唯識(文)。",
    "X51n0826_007:0679b15": "△七夢覺相違難(二)初難。",
    "X51n0826_007:0679b16": "若覺時色皆如夢境(至)於自色境不知唯識。",
    "X51n0826_007:0679b17": "音義　此即夢覺相違難。先牒領前意。如從下正",
    "X51n0826_007:0679b18": "難。覺時所緣如夢唯識。今觀法喻。依不全同。如從",
    "X51n0826_007:0679b19": "夢覺。知彼唯心。云何覺時。不知唯識。",
    "X51n0826_007:0679b20": "△次釋。",
    "X51n0826_007:0679b21": "如夢未覺不能自知(至)由斯未了色境唯識。",
    "X51n0826_007:0679b22": "音義　先仍舉喻。如人正在夢中。不能自覺夢境",
    "X51n0826_007:0679b23": "唯心。要至醒時。返思夢中。一切唯識。次法合云。覺",
    "X51n0826_007:0679b24": "時境色。應知亦然。若人未得真如智覺。不能自知",
    "X51n0826_007:0679c01": "三界唯心。至真覺時。亦能追覺所緣唯識。未得真",
    "X51n0826_007:0679c02": "覺。恒處夢中。由斯未了色境唯識。",
    "X51n0826_007:0679c03": "合響　宗鏡第六十四卷云。即第七是生死長夜",
    "X51n0826_007:0679c04": "根本。能令起惑造業。三界輪迴。直須至真覺位時。",
    "X51n0826_007:0679c05": "方知一切皆是唯識。故知萬法唯識。夢覺一如。覺",
    "X51n0826_007:0679c06": "中所見。即明了意識。夢中所見。即夢中意識。分別",
    "X51n0826_007:0679c07": "之意既同。差別之境何異。迷悟若此。曷疑慮焉昏。",
    "X51n0826_007:0679c08": "覺如斯。可洞達矣。",
    "X51n0826_007:0679c09": "△八外取他心難(二)初難。",
    "X51n0826_007:0679c10": "外色實無可非內識境他心實有寧非自所緣。",
    "X51n0826_007:0679c11": "音義　宗鏡云。若論主言外色實無是內識之境",
    "X51n0826_007:0679c12": "者。即可然。且如他人心是實有。豈非自心所緣耶。",
    "X51n0826_007:0679c13": "意云。且如此人心。若親緣得他人心著。即離此人",
    "X51n0826_007:0679c14": "心。別有心為境。若此人心。緣他心不著者。即有境",
    "X51n0826_007:0679c15": "而不緣。若緣著。即乖唯識義。若緣不著者。即何成",
    "X51n0826_007:0679c16": "他心智耶(文)。",
    "X51n0826_007:0679c17": "△次釋。",
    "X51n0826_007:0679c18": "誰說他心非自識境(至)如緣他心色等亦爾。",
    "X51n0826_007:0679c19": "合響　宗鏡。論主答云。誰說他人心。非此人境。若",
    "X51n0826_007:0679c20": "此人親緣他人心即不得。若託他人心為質。自變",
    "X51n0826_007:0679c21": "相分緣。亦有他心智。但變相分緣得。即不得他人",
    "X51n0826_007:0679c22": "本質。但由他人影像相。自心上現。名了他心。即知",
    "X51n0826_007:0679c23": "他心相分。不離自心。亦唯識。意云。此人心緣他人",
    "X51n0826_007:0679c24": "心時。變起相分。當情相分。無實作用。非如手等執",
    "X51n0826_007:0680a01": "物。亦非如日舒光。親照其境。緣他人心時。但如鏡",
    "X51n0826_007:0680a02": "中影。似外質現。鏡中像。亦無實作用。緣他人心時。",
    "X51n0826_007:0680a03": "亦復如是。非無緣他人心體故。名了他心。非親能",
    "X51n0826_007:0680a04": "了。親所了者。謂自所變。又古德問。他心智者。謂既",
    "X51n0826_007:0680a05": "有他人心。為自心之所知。即是離自心外。有他人",
    "X51n0826_007:0680a06": "心。為自心之境。何得言無境唯有識耶。答謂緣他",
    "X51n0826_007:0680a07": "身浮塵根相分色。亦不親得。但託為質。如自身眼",
    "X51n0826_007:0680a08": "識。緣第八識所變器世間色時。亦但託為質。亦不",
    "X51n0826_007:0680a09": "親得。其耳等四識。緣本識所變。聲等亦爾。以本質",
    "X51n0826_007:0680a10": "是第八識變。今望五識。故名影識。如五識等。緣本",
    "X51n0826_007:0680a11": "識所變本質境。亦不親得。雖亦得緣。只成疎所緣",
    "X51n0826_007:0680a12": "緣。",
    "X51n0826_007:0680a13": "△九異境非識難(二)初略問答(二)初難。",
    "X51n0826_007:0680a14": "既有異境何名唯識。",
    "X51n0826_007:0680a15": "音義　宗鏡。小乘云。唯識之義。但離心之外。更無",
    "X51n0826_007:0680a16": "一物。方名唯識。既他人心。異此人心為境。何成唯",
    "X51n0826_007:0680a17": "識耶。又他人境。亦異此境。即離此人心外有異境。",
    "X51n0826_007:0680a18": "何成唯識(文)。",
    "X51n0826_007:0680a19": "△次釋。",
    "X51n0826_007:0680a20": "奇哉固執觸處生疑豈唯識教但說一識。",
    "X51n0826_007:0680a21": "音義　宗鏡云。汝小乘。何以此堅執處處生疑。豈",
    "X51n0826_007:0680a22": "唯識之言。但說一人之識耶。",
    "X51n0826_007:0680a23": "△次復問答(二)初難。",
    "X51n0826_007:0680a24": "不爾如何。",
    "X51n0826_007:0680b01": "音義　不唯一識。義復云何。",
    "X51n0826_007:0680b02": "△次釋(二)初斥失。",
    "X51n0826_007:0680b03": "汝應諦聽若唯一識(至)誰為誰說何法何求。",
    "X51n0826_007:0680b04": "音義　初句誡聽。若唯下出過。六法界凡。四法界",
    "X51n0826_007:0680b05": "聖。佛法界尊。三乘界卑。菩薩為因。佛界為果。佛為",
    "X51n0826_007:0680b06": "九界說。九界從佛求。此諸有情。由各有識。是事方",
    "X51n0826_007:0680b07": "成。若唯一識。如是等事悉不成就。",
    "X51n0826_007:0680b08": "合響　宗鏡云。若言有一人之識者。即豈有凡聖",
    "X51n0826_007:0680b09": "尊卑。若無佛者。眾生何求。若無凡夫。佛為誰說(文)。",
    "X51n0826_007:0680b10": "△次正釋。",
    "X51n0826_007:0680b11": "故唯識言有深意趣(至)定離諸識實有色等。",
    "X51n0826_007:0680b12": "音義　初句標立。識言下釋成。謂我所立識言。總",
    "X51n0826_007:0680b13": "顯一切有情。各有五位。一者心法。謂八種識。二者",
    "X51n0826_007:0680b14": "心所有法。謂六位心所。三者所變。謂相見二分。四",
    "X51n0826_007:0680b15": "者分位差別。謂不相應行。五者無為。謂真如等。初",
    "X51n0826_007:0680b16": "即識之自相。次即識之相應。三即初二所變。四即",
    "X51n0826_007:0680b17": "前三分位。五即前四實性。如是百法。皆不離識。故",
    "X51n0826_007:0680b18": "立識言。有深意趣。所立唯言。但遮愚夫所執外實",
    "X51n0826_007:0680b19": "色等。不遮內識所變。不離諸識色等諸法。故立唯",
    "X51n0826_007:0680b20": "言。亦有深趣。",
    "X51n0826_007:0680b21": "合響　宗鏡第五十九卷。問一百法中。凡聖總具",
    "X51n0826_007:0680b22": "不。答若凡夫位。通約三界九地種子。皆具一百法。",
    "X51n0826_007:0680b23": "若諸佛果位。唯具六十六法。除根本煩惱六。隨煩",
    "X51n0826_007:0680b24": "惱二十。不定四。不相應行中四。共除三十四法。問",
    "X51n0826_007:0680c01": "心攝一切。云何但標五位百法之門。答雖標百法。",
    "X51n0826_007:0680c02": "以為綱要。此中五位次第已攝。無盡法門。不出於",
    "X51n0826_007:0680c03": "此。何者百法云。一明心法。謂此八種心王。有為法",
    "X51n0826_007:0680c04": "中。此最勝故。世出世間。無不由心造。二明心所有",
    "X51n0826_007:0680c05": "法。與此心王。常相應故。名相應法。望前心王。此即",
    "X51n0826_007:0680c06": "是劣。先勝後劣。所以次明。三色法。心王等之現影。",
    "X51n0826_007:0680c07": "謂此色法不能自起。要藉前二心王心所變現故。",
    "X51n0826_007:0680c08": "變不親緣。故致影言。或通本質。前二能變。此為所",
    "X51n0826_007:0680c09": "變。先能後所。所以次明。四不相應行。謂此得等二",
    "X51n0826_007:0680c10": "十四法。不能自起。藉前三位差別假立。前三是實。",
    "X51n0826_007:0680c11": "此即是假。先實後假。所以次明。五無為法。體性甚",
    "X51n0826_007:0680c12": "深。若不約法。以明無為。無由得顯。故藉前四斷染",
    "X51n0826_007:0680c13": "成淨之所顯示。前四有為。此即無為。先有後無。所",
    "X51n0826_007:0680c14": "以後明(文)。",
    "X51n0826_007:0680c15": "△三勸信。",
    "X51n0826_007:0680c16": "若如是知唯識教意(至)故定應信一切唯識。",
    "X51n0826_007:0680c17": "音義　謂若解知唯識理者。便能善備福慧資糧。",
    "X51n0826_007:0680c18": "速證法空。成無上覺。復能救拔含識輪迴。此等勝",
    "X51n0826_007:0680c19": "益。是信唯識教。遠離增減二過者所為。非全撥無",
    "X51n0826_007:0680c20": "違教理者。能成是事。是故欲求無上覺者。應信唯",
    "X51n0826_007:0680c21": "識。",
    "X51n0826_007:0680c22": "△二釋分別難(三)初外人申難。",
    "X51n0826_007:0680c23": "若唯有識都無外緣由何而生種種分別。",
    "X51n0826_007:0680c24": "合響　宗鏡第六十三卷云。又小乘都申一難。若",
    "X51n0826_007:0681a01": "唯識無外境者。由何而得種種心生。既若無境牽",
    "X51n0826_007:0681a02": "生心。即妄心由何而起。未有無心境。曾無無境心",
    "X51n0826_007:0681a03": "(文)。",
    "X51n0826_007:0681a04": "△次舉本頌答。",
    "X51n0826_007:0681a05": "頌曰由一切種識(至)以展轉力故彼彼分別生。",
    "X51n0826_007:0681a06": "△三末論釋成(二)初略釋頌文(二)初染種現生染",
    "X51n0826_007:0681a07": "分別(二)初別釋句義(四)初釋第一句(三)初明四果",
    "X51n0826_007:0681a08": "種(二)初出所有。",
    "X51n0826_007:0681a09": "論曰一切種識謂本識中(至)增上果故名一切種。",
    "X51n0826_007:0681a10": "合響　宗鏡第六十三卷云。功能有二。一現行名",
    "X51n0826_007:0681a11": "功能。即似穀麥等種。能生芽功能是。二第八識中",
    "X51n0826_007:0681a12": "種子名功能。有能生現行功能故。今言一切種識",
    "X51n0826_007:0681a13": "者。但取本識中種子功能。能生一切有為色心等",
    "X51n0826_007:0681a14": "法。即色為所緣。心便是能緣。即色是境不離心是",
    "X51n0826_007:0681a15": "唯識。即此心境。但從本識中生起。何要外境方生",
    "X51n0826_007:0681a16": "(文)。",
    "X51n0826_007:0681a17": "△次明所除。",
    "X51n0826_007:0681a18": "除離繫者非種生故(至)此說能生分別種故。",
    "X51n0826_007:0681a19": "音義　問果有五種。何除離繫。答除離繫者。以非",
    "X51n0826_007:0681a20": "種生故。問彼是可證。何非種生。答彼離繫果。雖可",
    "X51n0826_007:0681a21": "克證是了因所了。而非種生。須起現行。真無漏道。",
    "X51n0826_007:0681a22": "斷障所證善無為法。此現起道。雖從種生。望於彼",
    "X51n0826_007:0681a23": "果。有展轉義。然非此中正意所說。此說能生分別",
    "X51n0826_007:0681a24": "種故。有展轉義者。即現行無間道是能斷。解脫道",
    "X51n0826_007:0681b01": "是能得。有增上緣等故。",
    "X51n0826_007:0681b02": "△次出種識體。",
    "X51n0826_007:0681b03": "此識為體故立識名種離本識無別性故。",
    "X51n0826_007:0681b04": "音義　謂此種是本識相分。即以所依。而為自體。",
    "X51n0826_007:0681b05": "以種離識。無有別體。故立識名。",
    "X51n0826_007:0681b06": "△三簡示種識。",
    "X51n0826_007:0681b07": "種識二言簡非種識(至)非持種識後當說故。",
    "X51n0826_007:0681b08": "音義　謂種識二字合言者。簡非種識。現行異熟",
    "X51n0826_007:0681b09": "識名識。而非是種。種子未成熟名種。而非是識。今",
    "X51n0826_007:0681b10": "簡非彼故名種識。又種識言顯本識中生現之種。",
    "X51n0826_007:0681b11": "非顯能持種子之識。此差別義。向後當說。",
    "X51n0826_007:0681b12": "△二釋第二句。",
    "X51n0826_007:0681b13": "此識中種餘緣助故(至)共不共等識種盡故。",
    "X51n0826_007:0681b14": "音義　頌言如是如是變者。謂識中種。得餘增上",
    "X51n0826_007:0681b15": "緣等力助故。即從生位轉變。成熟增上緣。乃識種",
    "X51n0826_007:0681b16": "因緣之餘。故曰餘緣。顯變種多重言如是。此攝名",
    "X51n0826_007:0681b17": "言我執有支。共不共等識種盡故。名一切耳。",
    "X51n0826_007:0681b18": "△三釋第三句。",
    "X51n0826_007:0681b19": "展轉力者謂八現識(至)彼皆互有相助力故。",
    "X51n0826_007:0681b20": "音義　展轉力者。即餘緣助也。八現行識。及相應",
    "X51n0826_007:0681b21": "等法。望於種子。皆有助種生現之力。故名展轉。",
    "X51n0826_007:0681b22": "△四釋第四句。",
    "X51n0826_007:0681b23": "即現識等總名分別(至)分別類多故言彼彼。",
    "X51n0826_007:0681b24": "音義　即從種生現行識等。總名分別。然有王所",
    "X51n0826_007:0681c01": "類多。故言彼彼。",
    "X51n0826_007:0681c02": "△次示頌答意。",
    "X51n0826_007:0681c03": "此頌意說雖無外緣(至)何假外緣方起分別。",
    "X51n0826_007:0681c04": "△次淨種現生淨分別。",
    "X51n0826_007:0681c05": "諸淨法起應知亦然淨種現行為緣生故。",
    "X51n0826_007:0681c06": "音義　謂由依附本識一切淨種轉變差別。及以",
    "X51n0826_007:0681c07": "現行淨法。為緣助故。彼彼淨法。而亦得生。何假外",
    "X51n0826_007:0681c08": "緣。方得生起。",
    "X51n0826_007:0681c09": "△次廣釋頌義(二)初徵。",
    "X51n0826_007:0681c10": "所說種現緣生分別云何應知此緣生相。",
    "X51n0826_007:0681c11": "△次釋(二)初正釋緣生(三)初且明四緣(二)初標。",
    "X51n0826_007:0681c12": "緣且有四。",
    "X51n0826_007:0681c13": "補遺　安鏡云。因緣則於有為之門。親辦自果。無",
    "X51n0826_007:0681c14": "間則為開導之義。萬有咸生。所緣則具慮託而方",
    "X51n0826_007:0681c15": "成。約親疎。而俱立增上。則有勝勢力。不障他緣。瑜",
    "X51n0826_007:0681c16": "伽論云。因緣一種。亦因亦緣。餘三種。唯緣非因。",
    "X51n0826_007:0681c17": "△次釋(四)初因緣(二)初標列。",
    "X51n0826_007:0681c18": "一因緣謂有為法(至)此體有二一種子二現行。",
    "X51n0826_007:0681c19": "音義　感果曰因助生曰緣(因者是果之因即此因有親能生果之用",
    "X51n0826_007:0681c20": "名緣)親辦自果有助生義因即是緣故名因緣有為",
    "X51n0826_007:0681c21": "法者要而言之除法界外餘色心等又此中即指",
    "X51n0826_007:0681c22": "本識中種及能熏心心所等。",
    "X51n0826_007:0681c23": "△次釋義(二)初正釋(二)初種子。",
    "X51n0826_007:0681c24": "種子者謂本識中(至)此唯望彼是因緣性。",
    "X51n0826_007:0682a01": "音義　謂本識中。三性三界九地等。差別功能。名",
    "X51n0826_007:0682a02": "為種子。能引次後功能者。種生種義。能起同時自",
    "X51n0826_007:0682a03": "類果者。種生現義。此即三性界地等差別功能。彼",
    "X51n0826_007:0682a04": "謂次後自類功能。及現果也。",
    "X51n0826_007:0682a05": "合響　宗鏡第七十卷云。若一切煩惱種。被加行",
    "X51n0826_007:0682a06": "智折伏已。永無生現行用。雖種子是因緣法。以不",
    "X51n0826_007:0682a07": "能生現行故。不得名因緣。又如將心種望色現。亦",
    "X51n0826_007:0682a08": "不名因緣。心種生心現。色種生色現等。皆是因緣。",
    "X51n0826_007:0682a09": "此雙通新本二類種子故(文)。",
    "X51n0826_007:0682a10": "△次現行。",
    "X51n0826_007:0682a11": "現行者謂七轉識(至)極微圓故不熏成種。",
    "X51n0826_007:0682a12": "補遺　謂七轉識。與相應心所。及所變相見性界",
    "X51n0826_007:0682a13": "地等。差別諸法。皆名現行。即此差別現行。唯除佛",
    "X51n0826_007:0682a14": "果。善七轉識等。及六識三性中。極劣無記外。餘七",
    "X51n0826_007:0682a15": "轉識。及彼相應所變相見等現行法。熏根本識。生",
    "X51n0826_007:0682a16": "自類種。此轉識等。望自類種。是因緣性。第八下釋",
    "X51n0826_007:0682a17": "疑。謂有疑曰。第八王所一總是心法。何緣第八心",
    "X51n0826_007:0682a18": "王。是所熏心所。非所熏耶。心品即觸等五。所釋曰。",
    "X51n0826_007:0682a19": "謂第八王所。於所熏四義。有具不具故。王是所熏",
    "X51n0826_007:0682a20": "所。非所熏故。云第八心品無所熏故。何緣前七王",
    "X51n0826_007:0682a21": "所。皆能熏前七。不簡王所。皆具能熏四義故。能依",
    "X51n0826_007:0682a22": "心所。亦能熏非取所依。心王獨能熏也。復問能熏",
    "X51n0826_007:0682a23": "法中。何除佛果善及劣無記。釋曰。極微圓故。不熏",
    "X51n0826_007:0682a24": "成種。意云劣無記者。極微劣故。佛果善者。極圓滿",
    "X51n0826_007:0682b01": "故。由此二法。不熏成種。是以除之。此中應檢開蒙",
    "X51n0826_007:0682b02": "八能所熏義。",
    "X51n0826_007:0682b03": "△次簡示。",
    "X51n0826_007:0682b04": "現行同類展轉相望(至)展轉相望為因緣故。",
    "X51n0826_007:0682b05": "補遺　現行同類。即現引現。謂八現識。各自前後",
    "X51n0826_007:0682b06": "展轉相望。但名等無間緣。非因緣。有開導義。以各",
    "X51n0826_007:0682b07": "各前後念。從自種生故。現行異類。如眼識望耳識",
    "X51n0826_007:0682b08": "等。是異類。謂一切現行異類相望。但名增上。亦非",
    "X51n0826_007:0682b09": "因緣。有助生義。非親生故。然有處說。同類異類相",
    "X51n0826_007:0682b10": "望為因緣者。是隨宜說。非究竟言。如現引現。是真",
    "X51n0826_007:0682b11": "等流。有處亦假說為因緣。有處唯說。種望現行。為",
    "X51n0826_007:0682b12": "因緣者。以現熏種因緣隱微故。從顯勝。唯說種生",
    "X51n0826_007:0682b13": "現耳。非為盡理聖說。賴耶轉識。互為因緣。如炷與",
    "X51n0826_007:0682b14": "燄。展轉生燒故。因緣性。定應有二。",
    "X51n0826_007:0682b15": "△二等無間緣(二)初正釋體用(二)初正釋。",
    "X51n0826_007:0682b16": "二等無間緣謂八現識(至)而開導令彼定生。",
    "X51n0826_007:0682b17": "合響　宗鏡第七十卷釋云。八現識及心所者。出",
    "X51n0826_007:0682b18": "緣體。唯見自證。此是緣體。總名現識。簡色不相應",
    "X51n0826_007:0682b19": "種子。無為非此緣性。論說。等無間緣。唯望一切心",
    "X51n0826_007:0682b20": "心所說。以前生開導所攝受故。開者避義。與彼處",
    "X51n0826_007:0682b21": "義。導者招引義。即前往避其處。招引後法令生。前",
    "X51n0826_007:0682b22": "聚於後者。簡俱時及後。為前緣義。非開導故。自類",
    "X51n0826_007:0682b23": "者。顯非他識為緣。無間者。顯雖前無間。為後緣非",
    "X51n0826_007:0682b24": "中間隔。要無間者。等而開導者。顯緣義。令彼定生。",
    "X51n0826_007:0682c01": "即顯後果。雖經久遠。如經八萬劫。前眼識望後。亦",
    "X51n0826_007:0682c02": "為此緣。以彼後果。當定生故。即簡入無餘。依最後",
    "X51n0826_007:0682c03": "心無果定生故。非此緣雖有開義。無導引力故(文)。",
    "X51n0826_007:0682c04": "開蒙問。何故揀色及不相應。答皆無力故。問何揀",
    "X51n0826_007:0682c05": "無為。答無前後故(文)。",
    "X51n0826_007:0682c06": "△次料簡(三)初遮俱轉。",
    "X51n0826_007:0682c07": "多同類種俱時轉故(至)由斯八識非互為緣。",
    "X51n0826_007:0682c08": "合響　多同類種者。謂八識種子相望。同是心種",
    "X51n0826_007:0682c09": "故。問八識種子。何非等無間緣。釋曰。須有前後義",
    "X51n0826_007:0682c10": "故。今同類種。但俱時而轉。各各別異。如不相應故。",
    "X51n0826_007:0682c11": "非此緣所攝。由斯義故。從種所生之八識。若俱時",
    "X51n0826_007:0682c12": "而轉各自為緣定非互為體用各別故。故俱轉者。",
    "X51n0826_007:0682c13": "非此緣攝。",
    "X51n0826_007:0682c14": "△次簡相應。",
    "X51n0826_007:0682c15": "心所與心雖恒俱轉(至)故得互作等無間緣。",
    "X51n0826_007:0682c16": "音義　問曰同類現行俱時轉故。非等無間。此則",
    "X51n0826_007:0682c17": "可耳。然心與心所。亦恒俱轉。那得互作等無間緣。",
    "X51n0826_007:0682c18": "釋意如文。",
    "X51n0826_007:0682c19": "合響　宗鏡第七十卷。問心與心所。既非自類如",
    "X51n0826_007:0682c20": "八種識。恒時俱轉。體用各殊。如何俱起。望後並得",
    "X51n0826_007:0682c21": "互為緣義。答和合似一者。同一所緣。及同一依。同",
    "X51n0826_007:0682c22": "一時。同一性攝。不可離別。令其殊異不同。八識行",
    "X51n0826_007:0682c23": "相所緣及依。各不等故。非互為緣(文)。",
    "X51n0826_007:0682c24": "△三簡無餘(二)初正簡。",
    "X51n0826_007:0683a01": "入無餘心最極微劣(至)等無間法故非此緣。",
    "X51n0826_007:0683a02": "音義　此簡入無餘涅槃最後心。非此緣攝。以其",
    "X51n0826_007:0683a03": "身智。俱泯一入。永入前無開導之用。後無當起之",
    "X51n0826_007:0683a04": "法。是以非此等無間緣所攝。",
    "X51n0826_007:0683a05": "△次引證。",
    "X51n0826_007:0683a06": "云何知然論有誠說(至)此是彼等無間緣故。",
    "X51n0826_007:0683a07": "△次對識歷明(四)初對第八(三)初正約界地明互",
    "X51n0826_007:0683a08": "為緣。",
    "X51n0826_007:0683a09": "即依此義應作是說(至)下上死生相開等故。",
    "X51n0826_007:0683a10": "音義　謂阿陀那識徧界地故。於三界九地。皆容",
    "X51n0826_007:0683a11": "互相引生。何者於下界地死已生上。或上界地死",
    "X51n0826_007:0683a12": "生下者。互相開導。其義等故。",
    "X51n0826_007:0683a13": "△次約漏無漏等辯為緣。",
    "X51n0826_007:0683a14": "有漏無間有無漏生(至)善與無記相望亦然。",
    "X51n0826_007:0683a15": "音義　有漏無間。引生無漏者。謂如菩薩金剛。喻",
    "X51n0826_007:0683a16": "三摩地現在前時。斷異熟識。成無垢識。此則應理",
    "X51n0826_007:0683a17": "無漏定。無生有漏者。設既轉成無垢。與鏡智俱必",
    "X51n0826_007:0683a18": "無斷故。此唯在佛餘非分故。善與無記相望亦然",
    "X51n0826_007:0683a19": "者。此約性言也。謂異熟無記無間有無垢識。生無",
    "X51n0826_007:0683a20": "垢善識。定無生無記異熟識故。",
    "X51n0826_007:0683a21": "△三別示無漏初起界地(二)初問。",
    "X51n0826_007:0683a22": "此何界後引生無漏。",
    "X51n0826_007:0683a23": "△次釋(二)初標起。",
    "X51n0826_007:0683a24": "或從色界或欲界後。",
    "X51n0826_007:0683b01": "△次釋成(二)初順悟菩薩。",
    "X51n0826_007:0683b02": "謂諸異生求佛果者(至)大自在宮得菩提故。",
    "X51n0826_007:0683b03": "音義　謂若凡夫。直發大心求菩提者。定於色界",
    "X51n0826_007:0683b04": "後心。此第八識。方成無漏。何者因行既滿。將成佛",
    "X51n0826_007:0683b05": "時。必生淨居色究竟天。得菩提故。",
    "X51n0826_007:0683b06": "合響　後必生等者。會玄記第五卷云。別說有五",
    "X51n0826_007:0683b07": "義。一云以二乘人。執化身為真佛。不信別有聖人。",
    "X51n0826_007:0683b08": "然信第四禪是聖人生處。欲令其知八相非真於",
    "X51n0826_007:0683b09": "彼示成也。二云由三災不及故。三云由欲界色界",
    "X51n0826_007:0683b10": "質麤。是有無色界都無色質。是無表離有無契中",
    "X51n0826_007:0683b11": "道故。四云以摩醯首羅面有三眼。表證三德涅槃",
    "X51n0826_007:0683b12": "故。五云下界慧多定少。上界定多慧少。表定慧平",
    "X51n0826_007:0683b13": "等故。又引古疏云。頓悟異生者。至八地要生第四",
    "X51n0826_007:0683b14": "禪。得勝身已。方受變易身故。大自在天宮者。謂淨",
    "X51n0826_007:0683b15": "居天上。有實淨土。即自受用身。於彼初起證等(文)。",
    "X51n0826_007:0683b16": "實淨土等義。應檢彼(文)。",
    "X51n0826_007:0683b17": "△次迴心菩薩(二)初師唯欲界後。",
    "X51n0826_007:0683b18": "二乘迴趣大菩提者(至)所留生身是欲界故。",
    "X51n0826_007:0683b19": "音義　謂二乘極果之人。迴趣大乘。此第八識。定",
    "X51n0826_007:0683b20": "欲界後引生無漏。何者所留不受後有之身。唯欲",
    "X51n0826_007:0683b21": "界故。彼雖下釋妨。",
    "X51n0826_007:0683b22": "△次師亦通色界。",
    "X51n0826_007:0683b23": "有義色界亦有聲聞(至)經不說彼發大心故。",
    "X51n0826_007:0683b24": "音義　先正釋然五下。簡非意顯聲聞之人。雖色",
    "X51n0826_007:0683c01": "界後。亦得引生無漏第八。然於五淨居天。無迴趣",
    "X51n0826_007:0683c02": "者。以經說聲聞。生彼無發大心故。",
    "X51n0826_007:0683c03": "△二對第七(二)初約界地等明互為緣。",
    "X51n0826_007:0683c04": "第七轉識三界九地(至)前後位中得相引故。",
    "X51n0826_007:0683c05": "音義　謂第七識界地上下等無間緣。義同第八。",
    "X51n0826_007:0683c06": "以隨所生所繫處故。有漏無漏。容互引生者。以第",
    "X51n0826_007:0683c07": "七識因中轉故。十地有學修習位中。漏與無漏。相",
    "X51n0826_007:0683c08": "間起故。無記染與不染亦相開導者。由彼生空前",
    "X51n0826_007:0683c09": "後。皆屬有覆故。染唯中間智果相應末那。則屬無",
    "X51n0826_007:0683c10": "覆故。得互引相開導也。",
    "X51n0826_007:0683c11": "補遺　第七識與平等性智相應。名為無漏。我法",
    "X51n0826_007:0683c12": "二執相應。名為有漏。十地位中。入法空觀。則名無",
    "X51n0826_007:0683c13": "漏。出法空觀。則名有漏。故互相生。又我法二執相",
    "X51n0826_007:0683c14": "應。名為有覆。亦名為染。或伏斷我執。但與法執相",
    "X51n0826_007:0683c15": "應。名為無覆。亦名不染。初二三果。聖人入生空觀",
    "X51n0826_007:0683c16": "位中。則名不染。未入之前。已出之後。則名為染故。",
    "X51n0826_007:0683c17": "亦得互相引生鈍根二乘。得生無色。以厭色故。地",
    "X51n0826_007:0683c18": "上菩薩。不生無色。以無益故。若菩薩證二十五王",
    "X51n0826_007:0683c19": "三昧。亦必應現無色善無記亦然者。十地位中。法",
    "X51n0826_007:0683c20": "空智果起時名善。不起時名無記故。亦互相生。",
    "X51n0826_007:0683c21": "△次別示無漏所起界地。",
    "X51n0826_007:0683c22": "此欲色界有漏得與(至)地上菩薩不生彼故。",
    "X51n0826_007:0683c23": "音義　謂此末那。於欲色二界。漏與無漏。容互引",
    "X51n0826_007:0683c24": "生。非無色界。以地上菩薩。不生彼界故。",
    "X51n0826_007:0684a01": "△三對第六(二)初約界地等明互為緣。",
    "X51n0826_007:0684a02": "第六轉識三界九地(至)潤生位等更相引故。",
    "X51n0826_007:0684a03": "音義　先明互為緣義。第六識等無間緣。三界九",
    "X51n0826_007:0684a04": "地。有漏無漏。善不善等。各容互作。謂第六於上下",
    "X51n0826_007:0684a05": "生時。潤生位中。及於餘時善不善等三性。更相引",
    "X51n0826_007:0684a06": "故。見道後生空智果。前後位中。漏與無漏。得相引",
    "X51n0826_007:0684a07": "故。等者等於見道後及餘時也。",
    "X51n0826_007:0684a08": "補遺　生法二空觀智。皆名無漏。無漏唯善。我執",
    "X51n0826_007:0684a09": "相應。名為有漏。有漏則有善惡。有覆無覆不同。然",
    "X51n0826_007:0684a10": "皆互相引生。",
    "X51n0826_007:0684a11": "△次別示無漏所起界地。",
    "X51n0826_007:0684a12": "初起無漏唯色界後決擇分善唯色界故。",
    "X51n0826_007:0684a13": "補遺　決擇分善。即煖。頂忍。世第一。四加行位所",
    "X51n0826_007:0684a14": "修善根也。謂第六識。初起無漏。約位而言。在四加",
    "X51n0826_007:0684a15": "行。此四善根。必依第四靜慮。方得成滿。所以第六",
    "X51n0826_007:0684a16": "初起無漏。唯色界耳。",
    "X51n0826_007:0684a17": "△四對前五(二)初約界地等明互為緣。",
    "X51n0826_007:0684a18": "眼耳身識二界二地(至)善等相望應知亦爾。",
    "X51n0826_007:0684a19": "音義　謂眼耳身三識。於欲界五趣。雜居色界離",
    "X51n0826_007:0684a20": "生喜樂。此二界二地等無間緣。自類互作鼻舌二",
    "X51n0826_007:0684a21": "識。一界一地。并善等相望。其義易知。",
    "X51n0826_007:0684a22": "△次別明無漏唯從漏起(二)初師因中漏與無漏",
    "X51n0826_007:0684a23": "互起。",
    "X51n0826_007:0684a24": "有義五識有漏無漏(至)未成佛時容互起故。",
    "X51n0826_007:0684b01": "音義　此師意。謂因中五識。有轉無漏義。如六七",
    "X51n0826_007:0684b02": "識。前後互起。所以作此解也。",
    "X51n0826_007:0684b03": "△次師果上無漏唯從漏起。",
    "X51n0826_007:0684b04": "有義無漏有漏後起(至)此二於境明昧異故。",
    "X51n0826_007:0684b05": "音義　先明有漏。容起無漏。無漏定無起有漏義。",
    "X51n0826_007:0684b06": "無漏五識下。出其所以。非佛無者。以前五識同乎。",
    "X51n0826_007:0684b07": "第八唯於極果。方圓滿故。又彼非佛五色根者。定",
    "X51n0826_007:0684b08": "有漏故。根是異熟相分攝故。能緣異熟。是有漏故。",
    "X51n0826_007:0684b09": "根定有漏所依根。若有漏能依識。亦有漏故。然五",
    "X51n0826_007:0684b10": "色根。是前五識。不共俱生同境所依。此若有漏發",
    "X51n0826_007:0684b11": "無漏識。不應理故。此二於境明昧者。謂有漏根。於",
    "X51n0826_007:0684b12": "境如瞖目視物。無漏識。於境如淨眼。觀空義實天",
    "X51n0826_007:0684b13": "殊。豈令昧根。發於明識。",
    "X51n0826_007:0684b14": "補遺　又說明昧異者。無漏根。發成所作智相應",
    "X51n0826_007:0684b15": "五識。於境則明有漏根。發於有漏五識。不論善惡",
    "X51n0826_007:0684b16": "無記。於境則昧也。",
    "X51n0826_007:0684b17": "△二所緣緣(二)初正釋體用(二)初總明。",
    "X51n0826_007:0684b18": "三所緣緣謂若有法是帶己相心或相應所慮所託。",
    "X51n0826_007:0684b19": "合響　別行鈔云。所緣緣者。謂是心之所慮處故。",
    "X51n0826_007:0684b20": "名為所緣。只此所緣境。又有牽心令生。是心之所",
    "X51n0826_007:0684b21": "託故。復說名緣。即所緣為緣。名所緣緣。持業釋也",
    "X51n0826_007:0684b22": "(文中所緣帶相義是體緣能生義是用)。有法者。宗鏡第七十一卷云。",
    "X51n0826_007:0684b23": "有兩解。初顯幽鈔解云。有法即有體實法。揀於假",
    "X51n0826_007:0684b24": "法。及徧計相無體法。但是所緣。不成緣。夫為緣須",
    "X51n0826_007:0684c01": "是有體。實法有力用。能牽生識。即圓成依他起。是",
    "X51n0826_007:0684c02": "有體法。二龍興云。謂若有法者。即依圓二性。以有",
    "X51n0826_007:0684c03": "體故。能牽於心。名之為緣。不通無體。若是徧計。以",
    "X51n0826_007:0684c04": "無體故。但有所緣。而非緣體。若是所緣。即體通有",
    "X51n0826_007:0684c05": "無。問徧計所執既也。無體不能生心。何得名為所",
    "X51n0826_007:0684c06": "緣答無體所緣。依有體緣生。於有體法上。妄增益",
    "X51n0826_007:0684c07": "而有非緣故。兩解之中。後解為正。若依今明有法",
    "X51n0826_007:0684c08": "通取三境。假之與實。但名有法。盡作所緣。緣於八",
    "X51n0826_007:0684c09": "識中。分別前五。第八性境。為所緣緣揀諸假法。及",
    "X51n0826_007:0684c10": "徧計所執。第七帶質境。為所緣緣。唯假非實。及簡",
    "X51n0826_007:0684c11": "徧計所執。第六意識。緣於三境作所緣。緣通於假",
    "X51n0826_007:0684c12": "實。唯簡徧計所執。問實法有體。名所緣緣。假法無",
    "X51n0826_007:0684c13": "體。非所緣緣。答假法有二種。一有體假。即依圓性",
    "X51n0826_007:0684c14": "中。諸假法也。二無體假。即徧計所執也。若我若法。",
    "X51n0826_007:0684c15": "空華兔角等。但簡無體非所緣緣。不簡有體故。問",
    "X51n0826_007:0684c16": "若徧計所執非所緣者。如何第六緣空華等。時亦",
    "X51n0826_007:0684c17": "有所緣緣義。豈即有體耶。答但望自親相分。為親",
    "X51n0826_007:0684c18": "所緣緣。非望空華也。若是空華等。但於相分上。妄",
    "X51n0826_007:0684c19": "執生華。解其體是無。若所變相分。其體是有。得成",
    "X51n0826_007:0684c20": "所緣緣。問應一切有體法。總是所緣緣。以是有法",
    "X51n0826_007:0684c21": "故。答疏云。是帶己相須是能緣之心緣所緣時。帶",
    "X51n0826_007:0684c22": "起所緣己相此有體法。即是所緣緣。餘不帶起己",
    "X51n0826_007:0684c23": "相者。雖是有法。不為所緣緣。是眼識緣境時。所帶",
    "X51n0826_007:0684c24": "起色。己相此有體法。即是眼識家所緣緣。餘不帶",
    "X51n0826_007:0685a01": "起己相者。雖是有法。不是眼識所緣緣。眼識既爾。",
    "X51n0826_007:0685a02": "餘識亦然。帶與己相。各有二義。且帶二義者。一者",
    "X51n0826_007:0685a03": "挾帶。即能緣心親附境體而緣。二者變帶。即能緣",
    "X51n0826_007:0685a04": "心變起相分而緣。言己相。亦有二義。一體相相。二",
    "X51n0826_007:0685a05": "相狀相。若無分別智緣真如。是挾帶體相而緣。是",
    "X51n0826_007:0685a06": "所緣緣。及內二分相緣。并自證緣。見分是挾帶。若",
    "X51n0826_007:0685a07": "有漏心心所見分及無漏後得智。起見分緣境時",
    "X51n0826_007:0685a08": "即是變帶相狀而緣。是所緣緣。謂若有法是緣是",
    "X51n0826_007:0685a09": "帶己相是所緣。具此二義。名所緣緣義。又簡法辯",
    "X51n0826_007:0685a10": "果者。先引慈恩徵云。緣生於誰。誰帶己相。疏答云。",
    "X51n0826_007:0685a11": "心或相應。此辯所緣緣果也。以所緣為緣是因。生",
    "X51n0826_007:0685a12": "得心心所是果。言心者。即八識心王。或相應者。即",
    "X51n0826_007:0685a13": "五十一心所有起有不起不定故。而言或也。即簡",
    "X51n0826_007:0685a14": "不立色。及不相應。無為等。為所緣緣。彼非心法無",
    "X51n0826_007:0685a15": "緣慮故。宗鏡第七十卷。問云且如將鏡照人時。於",
    "X51n0826_007:0685a16": "鏡面上。亦能親挾於人影像。以人影不離鏡面故。",
    "X51n0826_007:0685a17": "應成親所緣緣。又鏡面望外邊人。本質應成疎所",
    "X51n0826_007:0685a18": "緣緣。答將所慮簡之。意云。夫為所緣緣者。須對能",
    "X51n0826_007:0685a19": "緣慮法所慮。方名所緣緣。今鏡面既非能緣慮法",
    "X51n0826_007:0685a20": "者。即鏡中人影。及外邊人本質。亦不得名所慮法。",
    "X51n0826_007:0685a21": "既闕所慮義者。不成所緣緣。外人又難。若爾者且",
    "X51n0826_007:0685a22": "如第六識。緣空華無體法時有所慮義。應成所緣",
    "X51n0826_007:0685a23": "緣為識。是能緣慮故。答將所託簡之。意云。其意緣",
    "X51n0826_007:0685a24": "無體法時。雖有所慮義。又闕所託義。以空華等無",
    "X51n0826_007:0685b01": "體。不與能緣心。為所託。不妨但成所緣。即不成緣。",
    "X51n0826_007:0685b02": "由是應須四句分別。一有所慮非所託。即徧計妄",
    "X51n0826_007:0685b03": "我法等。是以無體故。但為所慮。不為所託。二有所",
    "X51n0826_007:0685b04": "託非所慮。即鏡水所照人等。是此但有所託。而無",
    "X51n0826_007:0685b05": "所慮。以鏡水等非能慮故。三俱句。即一切所緣緣",
    "X51n0826_007:0685b06": "實相分是。四俱非。即除鏡水等所照外。餘不緣者",
    "X51n0826_007:0685b07": "是(文)。",
    "X51n0826_007:0685b08": "△次別釋(二)初列。",
    "X51n0826_007:0685b09": "此體有二一親二疎。",
    "X51n0826_007:0685b10": "合響　宗鏡第七十卷云。親緣者。是逼附義。近義",
    "X51n0826_007:0685b11": "即如相分親逼附近於見分。更無餘分間隔故。言",
    "X51n0826_007:0685b12": "疎者。是遠義被相分隔故。即本質法是(文)。",
    "X51n0826_007:0685b13": "△次釋。",
    "X51n0826_007:0685b14": "若與能緣體不相離(至)應知彼是疎所緣緣。",
    "X51n0826_007:0685b15": "合響　先明親所緣緣。宗鏡第七十卷。引慈恩云。",
    "X51n0826_007:0685b16": "若與能緣者。是見分體。不相離者。即與自證分。體",
    "X51n0826_007:0685b17": "不相離。意云。相分是見分親所緣緣。見分是自證",
    "X51n0826_007:0685b18": "分親所緣緣。皆不離自證分體。此正簡疎所緣緣。",
    "X51n0826_007:0685b19": "本質法。望能緣見分。有相離八識故。此亦簡他人",
    "X51n0826_007:0685b20": "所變相分。及自身八識。各各所變相分。更互相望",
    "X51n0826_007:0685b21": "皆不是親。今唯取自識所變相分名親望能變見",
    "X51n0826_007:0685b22": "分體不相離中間。更無隔礙。方是親義。是見分等。",
    "X51n0826_007:0685b23": "內所慮託者。言見分等者。即等取自證分。及第四",
    "X51n0826_007:0685b24": "分并本智緣如等。此皆成親所緣緣。且如相分。是",
    "X51n0826_007:0685c01": "見分家親所緣緣。見分即自證分親所緣緣。自證",
    "X51n0826_007:0685c02": "分是證自證分親所緣緣。又真如是根本智親所",
    "X51n0826_007:0685c03": "緣緣。又等取心心所緣親相分亦是親所緣緣。內",
    "X51n0826_007:0685c04": "所慮託者。此有二種。一是有為即識所變。名內所",
    "X51n0826_007:0685c05": "慮託二是無為真如體不離識。名所慮託。即如自",
    "X51n0826_007:0685c06": "證緣見分等。竝是此例。又親所緣緣。都有四類。一",
    "X51n0826_007:0685c07": "有親所緣緣。從質及心而變起。即五識緣五塵境。",
    "X51n0826_007:0685c08": "所緣相分是。二有親所緣緣。但從心變不仗質起。",
    "X51n0826_007:0685c09": "即第八識緣。三境相分是。三有親所緣緣。不由心",
    "X51n0826_007:0685c10": "變。亦不由質起。即根本智所證真如是。四有親所",
    "X51n0826_007:0685c11": "緣緣。而非相分。即內二分互相緣是(文)。又若與下",
    "X51n0826_007:0685c12": "次明疎所緣緣。宗鏡又云。疎所緣緣。與能緣心相",
    "X51n0826_007:0685c13": "離法是。謂即他識所變。及自身中別釋所變仗。為",
    "X51n0826_007:0685c14": "本質者是(文)。又宗鏡第七十一卷。合明親疎二緣",
    "X51n0826_007:0685c15": "云。親則挾帶逼附而起。如鉗取物。似日舒光。親照",
    "X51n0826_007:0685c16": "親持。體不相離。疎則變帶仗託附影而起。緣似質",
    "X51n0826_007:0685c17": "之狀。離相分之親。體不相收。內生慮託等(文)。",
    "X51n0826_007:0685c18": "△三結判。",
    "X51n0826_007:0685c19": "親所緣緣能緣皆有(至)外所慮託亦得生故。",
    "X51n0826_007:0685c20": "音義　謂親所緣。與能緣心。決定皆有以離所緣。",
    "X51n0826_007:0685c21": "必不生故。諸心心所。四緣起故。如初卷云。自心內",
    "X51n0826_007:0685c22": "蘊一切皆有。若疎所緣。與能緣心。有無不定。何者",
    "X51n0826_007:0685c23": "或緣過未等境。離却外質。亦得生故。如論初云。自",
    "X51n0826_007:0685c24": "心外蘊。或有或無。",
    "X51n0826_007:0686a01": "合響　宗鏡第七十卷云。親所緣緣。但是能緣之",
    "X51n0826_007:0686a02": "心。皆有離內所慮託之相分。一切心等。必不行故。",
    "X51n0826_007:0686a03": "今大乘中。若緣無法。不生心也。疎所緣緣。能緣之",
    "X51n0826_007:0686a04": "法。或有或無。以是心外法故。如執實我法。雖無本",
    "X51n0826_007:0686a05": "質。然離彼法。心亦生故(文)。",
    "X51n0826_007:0686a06": "△次對識歷明(四)初對第八心品(二)初師唯親所",
    "X51n0826_007:0686a07": "緣緣。",
    "X51n0826_007:0686a08": "第八心品有義唯有親所緣緣隨業因力任運變故。",
    "X51n0826_007:0686a09": "△次師亦有疎緣。",
    "X51n0826_007:0686a10": "有義亦定有疎所緣緣要仗他變質自方變故。",
    "X51n0826_007:0686a11": "△三師疎緣有無不定。",
    "X51n0826_007:0686a12": "有義二說俱不應理(至)一切位中有無不定。",
    "X51n0826_007:0686a13": "音義　先斥前非。自他身土可互受用他所變者。",
    "X51n0826_007:0686a14": "為自質者。此斥初家。唯有親緣。不應理也。自種於",
    "X51n0826_007:0686a15": "他無受用理他變為此不應理者。斥次家之非理",
    "X51n0826_007:0686a16": "也。非諸有情種皆等者。有情本來法爾。有五種性",
    "X51n0826_007:0686a17": "別故。應說下。次申正義。自種定無所緣緣。器界與",
    "X51n0826_007:0686a18": "身。已轉未轉。一切位中。有無不定。",
    "X51n0826_007:0686a19": "合響　宗鏡第七十卷。引百法云。護法解此第八",
    "X51n0826_007:0686a20": "心及心所。名此品若因若果。疎所緣緣。有無不定。",
    "X51n0826_007:0686a21": "若因中第八識。託他人浮塵器世間境。自變相分",
    "X51n0826_007:0686a22": "緣。即可互受用。有疎所緣義。若是自他緣義。五根",
    "X51n0826_007:0686a23": "及種子。不互變緣。即無疎所緣義也。又有色界。即",
    "X51n0826_007:0686a24": "有浮塵器世間。可互仗托。即有疎所緣緣。若無色",
    "X51n0826_007:0686b01": "界。即無色可仗托故。即無疎所緣緣義也。若自第",
    "X51n0826_007:0686b02": "八識。緣自三境。唯有親所緣緣也。此是因中料簡。",
    "X51n0826_007:0686b03": "若至佛果位中第八識。若緣自境。及緣真如。及緣",
    "X51n0826_007:0686b04": "過未一切無體法時。即無疎所緣緣也。若緣他佛",
    "X51n0826_007:0686b05": "身土。即變影而緣。亦有疎義。即第八識心王。自果",
    "X51n0826_007:0686b06": "位中。疎所緣緣。有無不定。若第八五心所因果位",
    "X51n0826_007:0686b07": "中。皆有疎所緣緣也。為托第八心王三境。為質而",
    "X51n0826_007:0686b08": "緣故(文)。",
    "X51n0826_007:0686b09": "△二對第七心品。",
    "X51n0826_007:0686b10": "第七心品未轉依位(至)緣真如等無外質故。",
    "X51n0826_007:0686b11": "合響　宗鏡云。今言此第七識。有漏位中者。體是",
    "X51n0826_007:0686b12": "俱生任運無力。必仗第八識。以為外質故。自方變",
    "X51n0826_007:0686b13": "影緣故。即定有疎所緣緣。若約無漏時。即疎所緣",
    "X51n0826_007:0686b14": "緣有無不定。若第七根本智相應心品。緣真如。即",
    "X51n0826_007:0686b15": "無疎緣。若後得智緣如。即有疎緣。若是無漏第七。",
    "X51n0826_007:0686b16": "緣過未及無體法。皆無疎所緣緣。問何故有漏第",
    "X51n0826_007:0686b17": "七起執事。須仗託本質起耶。夫是執者。搆畵所生。",
    "X51n0826_007:0686b18": "即不合假於外質而起。答執有二。一有疆思分別",
    "X51n0826_007:0686b19": "計度而起執者。即所托本質。有無不定。如第六識。",
    "X51n0826_007:0686b20": "獨生散意是也。二者有任運起執。即第七識是為",
    "X51n0826_007:0686b21": "第七心心所。是俱生任運。自無力起。要假外質。方",
    "X51n0826_007:0686b22": "自起執也。故知第七無漏位中。疎所緣緣。有無不",
    "X51n0826_007:0686b23": "定(文)。",
    "X51n0826_007:0686b24": "△三對第六心品。",
    "X51n0826_007:0686c01": "第六心品行相猛利(至)疎所緣緣有無不定。",
    "X51n0826_007:0686c02": "合響　宗鏡云。於因果位中。皆自在轉。或分別起。",
    "X51n0826_007:0686c03": "或俱生故。緣一切法時。有仗質起。有不仗質起。緣",
    "X51n0826_007:0686c04": "境最廣故。疎所緣緣。有無不定。",
    "X51n0826_007:0686c05": "△四對前五心品。",
    "X51n0826_007:0686c06": "前五心品未轉依位(至)緣過未等無外質故。",
    "X51n0826_007:0686c07": "音義　謂未轉依前五心品行相麤鈍唯緣現在",
    "X51n0826_007:0686c08": "須仗外質。方起內所慮託故。有疎緣已轉。依位能",
    "X51n0826_007:0686c09": "緣三世。緣過未法。則無外質故。曰此非定有。",
    "X51n0826_007:0686c10": "合響　宗鏡云。前五轉識因果位中。約諸根互用。",
    "X51n0826_007:0686c11": "亦須仗質而起。定有疎所緣緣。若至果位。有無不",
    "X51n0826_007:0686c12": "定。",
    "X51n0826_007:0686c13": "△四增上緣(二)初總明(三)初明緣用。",
    "X51n0826_007:0686c14": "四增上緣謂若有法有勝勢用能於餘法或順或違。",
    "X51n0826_007:0686c15": "合響　宗鏡第七十一卷釋云。謂若有法亦是有",
    "X51n0826_007:0686c16": "體。此簡所執。有勝勢用者。謂為勝義。即有為無為。",
    "X51n0826_007:0686c17": "有勝勢用。此用非是與果等用。但不障力。能於餘",
    "X51n0826_007:0686c18": "法者。簡其自體。顯不同前所緣緣故或順或違者",
    "X51n0826_007:0686c19": "顯與順違俱能為緣。與後生異法為緣。非前滅法。",
    "X51n0826_007:0686c20": "謂十因中。前九是順。第十是違。亦是此緣故。問增",
    "X51n0826_007:0686c21": "上緣。約逆順有力無力。都有幾種。答古釋有四種。",
    "X51n0826_007:0686c22": "夫增上緣者。即簡徧計所執。是無體法。須是有體",
    "X51n0826_007:0686c23": "法。得為增上緣。即是依圓二性。皆是有體法。為增",
    "X51n0826_007:0686c24": "上緣義。若無體法。即是我法等。全無體故。從妄執",
    "X51n0826_007:0687a01": "生。非增上緣。一順如水土與青草等順增上緣。六",
    "X51n0826_007:0687a02": "波羅蜜行。與佛果為順增上緣。愛取二支。與五果",
    "X51n0826_007:0687a03": "種子。為順增上緣。二違即如霜雹與青草。作違增",
    "X51n0826_007:0687a04": "上緣。又如智與惑作違增上緣。即一念間智起時。",
    "X51n0826_007:0687a05": "惑便斷。即知一念有二增上。一念正與惑作違增",
    "X51n0826_007:0687a06": "上。便與二空理。作順增上。三有力增上。亦名親增",
    "X51n0826_007:0687a07": "上。如五根發生五識等。四無力增上。即此人五根。",
    "X51n0826_007:0687a08": "望彼人五識。是無力增上。亦名疎增上。如燈焰正",
    "X51n0826_007:0687a09": "生時。一切大地等法。不礙此燄生。名疎增上。但取",
    "X51n0826_007:0687a10": "不障礙義邊。名增上緣(文)。",
    "X51n0826_007:0687a11": "△次明簡取。",
    "X51n0826_007:0687a12": "雖前三緣亦是增上(至)為顯諸緣差別相故。",
    "X51n0826_007:0687a13": "音義　或有問曰。因緣等三。望所生法。亦有增上",
    "X51n0826_007:0687a14": "之義。云何第四獨得其名。釋曰。雖前三緣。亦是增",
    "X51n0826_007:0687a15": "上。而今第四除彼取餘。為顯四緣差別義故。除彼",
    "X51n0826_007:0687a16": "取餘者。良以四緣之名。有通有別。通名增上。別名",
    "X51n0826_007:0687a17": "因緣等。前三緣者。從別立名。今第四緣。得通名耳。",
    "X51n0826_007:0687a18": "故曰除彼取餘耳。",
    "X51n0826_007:0687a19": "△三示轉處。",
    "X51n0826_007:0687a20": "此順違用於四處轉生住成得四事別故。",
    "X51n0826_007:0687a21": "音義　問前言能於餘法。或順或違。此順違用於",
    "X51n0826_007:0687a22": "幾處轉。釋曰。此順違用於四處轉。望後異法。或生",
    "X51n0826_007:0687a23": "或住等法。四事別故。",
    "X51n0826_007:0687a24": "△次別釋(三)初標數。",
    "X51n0826_007:0687b01": "然增上用隨事雖多(至)應知即是二十二根。",
    "X51n0826_007:0687b02": "音義　辯中邊論。釋增上義云。二十二根。依六事",
    "X51n0826_007:0687b03": "增上義立。謂於取境。眼等六根。有增上義。命根於",
    "X51n0826_007:0687b04": "住一期相續有增上義。男女二根。於續家族有增",
    "X51n0826_007:0687b05": "上義於能受用善惡業果樂等五根。有增上義。於",
    "X51n0826_007:0687b06": "世間淨信等五根。有增上義。於出世淨未知等三",
    "X51n0826_007:0687b07": "根。有增上義。",
    "X51n0826_007:0687b08": "合響　瑜伽第五十七卷。問何等是根義。答增上",
    "X51n0826_007:0687b09": "義是根義。問為顯何義。答為顯於彼彼事。彼彼法",
    "X51n0826_007:0687b10": "最勝義(文)。",
    "X51n0826_007:0687b11": "△次出體(二)初明十九根。",
    "X51n0826_007:0687b12": "前五色根以本識等(至)及善念等而為自性。",
    "X51n0826_007:0687b13": "音義　信進二根。即以善位。信勤為體。念定慧三",
    "X51n0826_007:0687b14": "根。即以別境。善念等為體。",
    "X51n0826_007:0687b15": "合響　瑜伽第五十七卷。問眼根作何等業。答於",
    "X51n0826_007:0687b16": "諸色境。已見今見當見為業。如是耳根乃至意根。",
    "X51n0826_007:0687b17": "所有作業。如應當知。問男女二根。作何等業。答父",
    "X51n0826_007:0687b18": "母妻子親戚眷屬互相攝受。顯現為業。問命根作",
    "X51n0826_007:0687b19": "何等業。答令諸有情。墮在存活。住持數中為業。問",
    "X51n0826_007:0687b20": "受所攝根。作何等業。答令諸有情。領納一切興盛",
    "X51n0826_007:0687b21": "衰損為業。問信等諸根。作何等業。答能生善趣。及",
    "X51n0826_007:0687b22": "能圓滿涅槃資糧為業(文)。意根總以八識為性者。",
    "X51n0826_007:0687b23": "宗鏡第七十二卷云。唯取同時八識心王。為意根",
    "X51n0826_007:0687b24": "處。以意根處緣得八個識故。若是等無間意。即自",
    "X51n0826_007:0687c01": "為一依。故不取(文)。",
    "X51n0826_007:0687c02": "補遺　本識等者。等於五根種。此是勝義根故。以",
    "X51n0826_007:0687c03": "本識所變。眼等清淨。四大所成色為性。",
    "X51n0826_007:0687c04": "△次明後三根(二)初正釋(三)初未知當知根(三)初",
    "X51n0826_007:0687c05": "明位。",
    "X51n0826_007:0687c06": "未知當知根體位有三種(至)能遠資生根本位故。",
    "X51n0826_007:0687c07": "音義　謂見道位。有十六心。即八忍八智。亦名十",
    "X51n0826_007:0687c08": "六剎那。前十五心。名見道。由見所未曾見諦故。於",
    "X51n0826_007:0687c09": "第十六心。由熏習所曾見故。屬修道攝。今言除後",
    "X51n0826_007:0687c10": "利那者。以修道位。已知法性。無所未知當知根故。",
    "X51n0826_007:0687c11": "順決擇分善根者。謂加行位義見於後。",
    "X51n0826_007:0687c12": "合響　會玄記第八卷。引俱舍云。一未知當知根。",
    "X51n0826_007:0687c13": "謂在見道八忍七智。如苦法忍。與疑得俱未知。苦",
    "X51n0826_007:0687c14": "諦名未知。後至智位。必當知故。名未知當知根。如",
    "X51n0826_007:0687c15": "苦忍既爾。餘七忍亦然。中間七智。雖能證知。良由",
    "X51n0826_007:0687c16": "知諦。未徧中間起故。亦名未知當知。於已知根道。",
    "X51n0826_007:0687c17": "有增上用。見道引修道故名根(文)。此且約小乘釋。",
    "X51n0826_007:0687c18": "後二根亦然。",
    "X51n0826_007:0687c19": "△次出體。",
    "X51n0826_007:0687c20": "於此三位信等五根(至)非正善根故多不說。",
    "X51n0826_007:0687c21": "音義　謂三位中。所有信等九根。即是未知當知",
    "X51n0826_007:0687c22": "體。加行下。或有問曰。雜集論說。加行道時。順決擇",
    "X51n0826_007:0687c23": "分。後於上解脫。希求欲證。愁慼所攝。所以加行等",
    "X51n0826_007:0687c24": "位。亦有憂根。為此根性。何不言耶。釋意可知。",
    "X51n0826_007:0688a01": "合響　瑜伽第五十七卷云。憂根雖道所依。非道",
    "X51n0826_007:0688a02": "攝故。此中不取(文)。",
    "X51n0826_007:0688a03": "△三簡別(二)初傍修菩薩。",
    "X51n0826_007:0688a04": "前三無色有此根者有勝見道傍修得故。",
    "X51n0826_007:0688a05": "音義　三無色者。謂空無邊處。至無所有處。傍修",
    "X51n0826_007:0688a06": "得者。決擇分善。在四靜慮。有勝見道菩薩。兼修上",
    "X51n0826_007:0688a07": "定故。三無色。亦有此根。",
    "X51n0826_007:0688a08": "△次迴心二乘。",
    "X51n0826_007:0688a09": "或二乘位迴趣大者(至)但說地前以時促故。",
    "X51n0826_007:0688a10": "合響　地前亦起者。二乘極果。生空無漏。對菩薩。",
    "X51n0826_007:0688a11": "言位齊八地。若迴趣大乘。求證法空。其位僅在資",
    "X51n0826_007:0688a12": "糧。故言地前。亦起九地下釋疑。問彼二乘已斷三",
    "X51n0826_007:0688a13": "界九地下。八十一品思惑。證入生空無漏。則已有",
    "X51n0826_007:0688a14": "具知根。何以猶有未知當知根耶。釋曰。二乘則爾。",
    "X51n0826_007:0688a15": "若望菩薩。則九地所攝。生空無漏。與彼法空無漏。",
    "X51n0826_007:0688a16": "皆是未知當知根攝故。何者以二乘期心。唯欲斷",
    "X51n0826_007:0688a17": "煩惱障。證生空故。三根亦單。約生空說。菩薩期心。",
    "X51n0826_007:0688a18": "要具斷二障。證二空故。三根亦雙約生法二空說。",
    "X51n0826_007:0688a19": "今迴趣菩薩。於生空雖是具知。於法空猶屬未知",
    "X51n0826_007:0688a20": "故。地前亦起。又問。據此則菩薩於見道位。亦有此",
    "X51n0826_007:0688a21": "根。何故不說。答意云。時促者。以見道位。唯有十五",
    "X51n0826_007:0688a22": "心故。",
    "X51n0826_007:0688a23": "△次已知根。",
    "X51n0826_007:0688a24": "始從見道最後剎那(至)非正善根故多不說。",
    "X51n0826_007:0688b01": "音義　金剛喻定。通大小乘。一二乘位。那含後心。",
    "X51n0826_007:0688b02": "為斷最後有頂九品。俱生煩惱。得起此定。二菩薩",
    "X51n0826_007:0688b03": "位。此有二種。一遠行地滿心為永伏三界。俱生一",
    "X51n0826_007:0688b04": "切煩惱。亦起此定二法。雲地後心。為永斷一切煩",
    "X51n0826_007:0688b05": "惱種子。及最後一分所知障故。亦起此定。今文中",
    "X51n0826_007:0688b06": "意通此三種。未離欲下。釋妨意如前解。",
    "X51n0826_007:0688b07": "合響　會玄記引俱舍云。二已知根。從道類智已",
    "X51n0826_007:0688b08": "去。乃至金剛喻定。皆修道。上下八諦。總已知。竟無",
    "X51n0826_007:0688b09": "未曾知。但為斷除迷事煩惱貪嗔癡慢四隨眠故。",
    "X51n0826_007:0688b10": "於四諦境。復數起智知名為已知。於具知道。有增",
    "X51n0826_007:0688b11": "上用。引無學故名根(文)。",
    "X51n0826_007:0688b12": "△三具知根。",
    "X51n0826_007:0688b13": "諸無學位無漏九根一切皆是具知根性。",
    "X51n0826_007:0688b14": "音義　二乘無學。於生空理。究盡無餘得具知名",
    "X51n0826_007:0688b15": "大乘無學。若八地已上。諸菩薩等。具證人空分得",
    "X51n0826_007:0688b16": "法空。若佛位者。二障永盡。具證二空所顯真如。所",
    "X51n0826_007:0688b17": "以三乘極果。皆是具知根耳。",
    "X51n0826_007:0688b18": "合響　會玄記。引俱舍云。三具知根。在無學道。謂",
    "X51n0826_007:0688b19": "盡智無生智。作知己已知之解故。名為知。有此知",
    "X51n0826_007:0688b20": "者。名為具知。於涅槃有增上用。由具知根心。得解",
    "X51n0826_007:0688b21": "脫心。若解脫。方證涅槃。故名為根(文)。",
    "X51n0826_007:0688b22": "△次簡非。",
    "X51n0826_007:0688b23": "有頂雖有遊觀無漏而不明利非後三根。",
    "X51n0826_007:0688b24": "音義　問曰入滅盡定。依有頂。遊觀無漏。前無色",
    "X51n0826_007:0688c01": "既云有無漏根。何獨有頂非無漏攝。釋曰。不明利",
    "X51n0826_007:0688c02": "故。非後三根者。良以第八非非想定。雖止觀竝行。",
    "X51n0826_007:0688c03": "將入滅盡。必依此定。遊觀無漏。然意偏在於定。慧",
    "X51n0826_007:0688c04": "不明利。是以非後三根之所攝耳故。瑜伽云。問非",
    "X51n0826_007:0688c05": "想非非想處地。幾根可得。答曰有八。言八者。即是",
    "X51n0826_007:0688c06": "命意捨三根。及信等五根。非後三故。",
    "X51n0826_007:0688c07": "△三結廣。",
    "X51n0826_007:0688c08": "二十二根自性如是諸餘門義如論應知。",
    "X51n0826_007:0688c09": "音義　諸餘門義如論應知者。謂二十二根。業用",
    "X51n0826_007:0688c10": "假實。至界繫等。餘門分別。竝如瑜伽第五十七卷",
    "X51n0826_007:0688c11": "中。廣明茲不繁贅。",
    "X51n0826_007:0688c12": "成唯識論音響補遺卷第七",
    "X51n0826_007:0688c14": "　　音釋",
    "X51n0826_007:0688c15": "雕(丁聊切。音貂。刻也)。鏤(郎豆切。音漏。雕刻也)。歘(呼骨切。音忽)。癰(於容切。音雍。癰疽)。",
    "X51n0826_007:0688c16": "殞(羽敏初。音允。歿也)。眩(音衒。目無常主也)。瞖(音意。眼疾目瞖也)。蠅(音英。蒼蠅也)。",
    "X51n0826_007:0688c17": "甎(音專)。瞖(音意)。鉗(音拑。以鐵束物也)。促(音蔟短也)。贅(追去聲)。"
}