{
    "T51n2077_024:0629b20": "續傳燈錄卷第二十四",
    "T51n2077_024:0629b22": "大鑑下第十五世",
    "T51n2077_024:0629b23": "淨慈明禪師法嗣",
    "T51n2077_024:0629b24": "臨安府淨慈象禪師。越州山陰人也。上堂。古",
    "T51n2077_024:0629b25": "者道。一翳在眼空花亂墜。拈拄杖曰。淨慈拈",
    "T51n2077_024:0629b26": "起拄杖。豈不是一翳在眼。百千諸佛總在拄",
    "T51n2077_024:0629b27": "杖頭。現丈六紫磨金色之身。乘其國土遊歷",
    "T51n2077_024:0629b28": "十方。說一切法度一切眾。豈不是空花亂墜。",
    "T51n2077_024:0629b29": "即今莫有向拄杖未拈已前坐斷得麼。出來",
    "T51n2077_024:0629c01": "與淨慈相見。如無切忌向空本無花眼本無",
    "T51n2077_024:0629c02": "翳處著到。乃擲拄杖下座。",
    "T51n2077_024:0629c03": "福州雪峯隆禪師上堂。一不成二。不是口喫",
    "T51n2077_024:0629c04": "飯鼻出氣。休云北斗藏身。說甚南山鼈鼻。家",
    "T51n2077_024:0629c05": "財運出任交關。勸君莫競錐頭利。",
    "T51n2077_024:0629c06": "長蘆和禪師法嗣",
    "T51n2077_024:0629c07": "鎮江府甘露達珠禪師。福州人。上堂。聖賢不",
    "T51n2077_024:0629c08": "分古今惟一。可惟火就燥水就濕。鑿井而飲",
    "T51n2077_024:0629c09": "耕田而食。大眾。東村王老去不歸。紛紛黃葉",
    "T51n2077_024:0629c10": "空狼籍。",
    "T51n2077_024:0629c11": "臨安府靈隱慧淳圓智禪師上堂。吾心似秋",
    "T51n2077_024:0629c12": "月。碧潭清皎潔。乃喝曰。寒山子話墮了也。諸",
    "T51n2077_024:0629c13": "禪德。皎潔無塵。豈中秋之月可比。虛明絕待。",
    "T51n2077_024:0629c14": "非照世之珠可倫。觸露乾坤光吞萬象。普天",
    "T51n2077_024:0629c15": "匝地耀古騰今。且道是箇甚麼。良久曰。此夜",
    "T51n2077_024:0629c16": "一輪滿清光何處無。",
    "T51n2077_024:0629c17": "雪峯慧禪師法嗣",
    "T51n2077_024:0629c18": "杭州淨慈月堂道昌禪師。湖州吳氏。僧問。大",
    "T51n2077_024:0629c19": "用現前不存軌則時如何。師曰。張家兄弟太",
    "T51n2077_024:0629c20": "無良。曰恁麼則一切處皆是去也。師曰。莫唐",
    "T51n2077_024:0629c21": "突人好。問心生則法生。心滅則法滅。秖如心",
    "T51n2077_024:0629c22": "法雙忘時。生滅在甚麼處。師曰。左手得來右",
    "T51n2077_024:0629c23": "手用。問如何是從上宗門中事。師曰。一畝地。",
    "T51n2077_024:0629c24": "曰便恁麼會時如何。師曰。埋沒不少。問如何",
    "T51n2077_024:0629c25": "是諸佛本源。師曰。屋頭問路。曰向上還有事",
    "T51n2077_024:0629c26": "也無。師曰。月下拋甎。上堂。未透祖師關。千",
    "T51n2077_024:0629c27": "難與萬難。既透祖師關。千難與萬難。未透時",
    "T51n2077_024:0629c28": "難即且置。既透了因甚麼却難放下。笊籬雖",
    "T51n2077_024:0629c29": "得價。動他杓柄也無端。上堂。與我相似共爾",
    "T51n2077_024:0630a01": "無緣。打翻藥銚傾出爐煙。還丹一粒分明在。",
    "T51n2077_024:0630a02": "流落人間是幾年。咄。上堂。雁過長空影沈寒",
    "T51n2077_024:0630a03": "水。雁無遺蹤之意。水無留影之心。若能如是",
    "T51n2077_024:0630a04": "正好買草鞋行脚。所以道。動則影現覺則氷",
    "T51n2077_024:0630a05": "生。不動不覺正在死水裏。薦福老人出頭不",
    "T51n2077_024:0630a06": "得。即且置。育王今日又作麼生。向道莫行山",
    "T51n2077_024:0630a07": "下路。果聞猿叫斷膓聲。歲旦上堂。舉拂子曰。",
    "T51n2077_024:0630a08": "歲朝把筆萬事皆吉。忽有箇漢出來道。和尚",
    "T51n2077_024:0630a09": "這箇是三家村裏保正書。門底為甚麼將來。",
    "T51n2077_024:0630a10": "華王座上當作宗乘。秖向他道。牛進千頭馬",
    "T51n2077_024:0630a11": "入百疋。",
    "T51n2077_024:0630a12": "臨安府徑山照堂了一禪師。明州人。上堂。參",
    "T51n2077_024:0630a13": "玄之士觸境遇緣不能直下透脫者。蓋為業",
    "T51n2077_024:0630a14": "識深重情妄膠固。六門未息一處不通。絕點",
    "T51n2077_024:0630a15": "純清含生難到。直須入林不動草。入水不動",
    "T51n2077_024:0630a16": "波。始可順生死。流入人間世。諸人要會麼。以",
    "T51n2077_024:0630a17": "拄杖畫曰。秖向這裏薦取。",
    "T51n2077_024:0630a18": "鎮江府金山了心禪師上堂。佛之一字孰云",
    "T51n2077_024:0630a19": "無。木馬泥牛滿道途。倚遍闌干春色晚。海風",
    "T51n2077_024:0630a20": "吹斷碧珊瑚。還有同聲相應同氣相求者麼。",
    "T51n2077_024:0630a21": "百鳥不來樓閣閉。秖聞夜雨滴芭蕉。",
    "T51n2077_024:0630a22": "香嚴月禪師法嗣",
    "T51n2077_024:0630a23": "鄧州香嚴倚松如璧禪師。撫州饒氏子。上堂。",
    "T51n2077_024:0630a24": "變化密移何太急。剎那念念一呼吸。八萬四",
    "T51n2077_024:0630a25": "千方便門。且道何門不可入。入不入曉來雨",
    "T51n2077_024:0630a26": "打芭蕉濕。殷勤更問箇中人。門外堂堂相對",
    "T51n2077_024:0630a27": "立。聞啄木鳥鳴說偈曰。剝剝剝裏面有虫外",
    "T51n2077_024:0630a28": "面啄。多少茫茫瞌睡人。頂後一錐猶未覺。若",
    "T51n2077_024:0630a29": "不覺更聽山僧剝剝剝。",
    "T51n2077_024:0630b01": "慧林深禪師法嗣",
    "T51n2077_024:0630b02": "臨安府靈隱寂室慧光禪師。錢塘夏侯氏。僧",
    "T51n2077_024:0630b03": "問。飛來山色示清淨法身。合澗溪聲演廣長",
    "T51n2077_024:0630b04": "舌相。正當恁麼時如何是雲門一曲。師曰。芭",
    "T51n2077_024:0630b05": "蕉葉上三更雨。曰一句全提超佛祖。滿筵朱",
    "T51n2077_024:0630b06": "紫盡知音。師曰。逢人不得錯舉。上堂。不用求",
    "T51n2077_024:0630b07": "真何須息見。倒騎牛兮入佛殿。羌笛一聲天",
    "T51n2077_024:0630b08": "地空。不知誰識瞿曇面。",
    "T51n2077_024:0630b09": "台州國清愚谷妙印禪師上堂。滿口道得底。",
    "T51n2077_024:0630b10": "為甚麼不知有。十方知有底。為甚麼滿口道",
    "T51n2077_024:0630b11": "不得。且道誵訛在甚麼處。若也知得許爾照",
    "T51n2077_024:0630b12": "用同時明闇俱了。其或未然。道得道不得知",
    "T51n2077_024:0630b13": "有不知有。南山石大虫解作師子吼。",
    "T51n2077_024:0630b14": "台州國清垂慈普紹禪師上堂。靈雲悟桃花。",
    "T51n2077_024:0630b15": "玄沙傍不肯。多少癡禪和。擔雪去填井。今春",
    "T51n2077_024:0630b16": "花又開。此意誰能領。端的少人知。花落春風",
    "T51n2077_024:0630b17": "靜。",
    "T51n2077_024:0630b18": "泉州九座慧邃禪師上堂。九座今日向孤峯",
    "T51n2077_024:0630b19": "絕頂。駕一隻鐵船。截斷天下人要津。教他揮",
    "T51n2077_024:0630b20": "篙動棹。不得有箇錦標子。且道在甚麼人手",
    "T51n2077_024:0630b21": "裏。拈拄杖曰。看看向道是龍剛不信。等閑奪",
    "T51n2077_024:0630b22": "得始驚人。",
    "T51n2077_024:0630b23": "報恩然禪堂法嗣",
    "T51n2077_024:0630b24": "秀州資聖元祖禪師。僧問。紫金蓮捧千輪足。",
    "T51n2077_024:0630b25": "白玉毫輝萬德身。如何是佛。師曰。拕槍帶甲。",
    "T51n2077_024:0630b26": "曰貫花千偈雖殊品。標月還歸理一如。如何",
    "T51n2077_024:0630b27": "是法。師曰。元豐條紹興令。曰林下雅為方外",
    "T51n2077_024:0630b28": "客。人間堪作火中蓮。如何是僧。師曰。披席把",
    "T51n2077_024:0630b29": "椀。",
    "T51n2077_024:0630c01": "慧林海禪師法嗣",
    "T51n2077_024:0630c02": "廬山萬杉壽堅禪師。相州人。歲旦上堂。有一",
    "T51n2077_024:0630c03": "人不拜歲不迎新。寒暑不能侵其體。聖凡不",
    "T51n2077_024:0630c04": "能混其迹。從來鼻孔遼天。誰管多年曆日。大",
    "T51n2077_024:0630c05": "眾且道。此人即今在甚麼處。卓拄杖曰。咄咄",
    "T51n2077_024:0630c06": "咄沒處去。",
    "T51n2077_024:0630c07": "開先宗禪師法嗣",
    "T51n2077_024:0630c08": "瑞州黃檗惟初禪師。常州蔡氏子。上堂。我見",
    "T51n2077_024:0630c09": "宗大哥平生槁默危坐。所謂朽木形骸。未嘗",
    "T51n2077_024:0630c10": "口角譊譊。將佛祖言教以當門庭。秖要當人",
    "T51n2077_024:0630c11": "歇得十成。自然不向這殼漏子上著到。有僧",
    "T51n2077_024:0630c12": "問。既不向這殼漏子上著到。未審如何保任。",
    "T51n2077_024:0630c13": "師曰。無爾用心處。曰和尚豈無方便。師曰。鏊",
    "T51n2077_024:0630c14": "餅既無汁壓沙那有油。",
    "T51n2077_024:0630c15": "潭州嶽麓海禪師。僧問。進前三步時如何。師",
    "T51n2077_024:0630c16": "曰。撞頭磕額。曰退後三步時如何。師曰。墮坑",
    "T51n2077_024:0630c17": "落塹。曰不進不退時如何。師曰。立地死漢。",
    "T51n2077_024:0630c18": "雪峯演禪師法嗣",
    "T51n2077_024:0630c19": "福州西禪慧舜禪師。真定府人。上堂。五日一",
    "T51n2077_024:0630c20": "參三八普說。千說萬說橫說竪說。忽有箇漢",
    "T51n2077_024:0630c21": "出來道。說即不無。爭奈三門頭兩箇不肯。山",
    "T51n2077_024:0630c22": "僧即向他道瞎漢。若不得他兩箇。西禪大似",
    "T51n2077_024:0630c23": "不遇知音。",
    "T51n2077_024:0630c24": "長蘆了禪師法嗣",
    "T51n2077_024:0630c25": "明州天童宗珏禪師。僧問。如何是道。師曰。十",
    "T51n2077_024:0630c26": "字街頭休斫額。上堂。劫前運步世外橫身。妙",
    "T51n2077_024:0630c27": "契不可以意到。真證不可以言傳。直得虛靜",
    "T51n2077_024:0630c28": "斂氣。白雲向寒岩而斷。靈光破暗。明月隨夜",
    "T51n2077_024:0630c29": "船而來。正恁麼時作麼生履踐。偏正不曾離",
    "T51n2077_024:0631a01": "本位。縱橫那涉語因緣。",
    "T51n2077_024:0631a02": "真州長蘆妙覺慧悟禪師上堂。盡大地是箇",
    "T51n2077_024:0631a03": "解脫門。把手拽不肯入。雪峯老漢抑逼人作",
    "T51n2077_024:0631a04": "麼既到這裏為甚麼鼻孔在別人手裏。良久",
    "T51n2077_024:0631a05": "曰。貪觀天上月失却手中橈。僧問。雁過長空",
    "T51n2077_024:0631a06": "影沈寒水。雁無遺縱之意。水無沈影之心。還",
    "T51n2077_024:0631a07": "端的也無。師曰。蘆花兩岸雪江水一天秋。曰",
    "T51n2077_024:0631a08": "便恁麼去時如何。師曰。雁過長空聻。僧擬議。",
    "T51n2077_024:0631a09": "師曰。靈利衲子。",
    "T51n2077_024:0631a10": "福州龜山義初禪師上堂。久默斯要不務速",
    "T51n2077_024:0631a11": "說。釋迦老子寐語作麼。我今為汝保任斯事",
    "T51n2077_024:0631a12": "終不虛也。大似壓良為賤。既不恁麼畢竟如",
    "T51n2077_024:0631a13": "何。白雲籠嶽頂翠色轉崔嵬。",
    "T51n2077_024:0631a14": "健康保寧興譽禪師上堂。步入道場影涵宗",
    "T51n2077_024:0631a15": "鑑。粲粲星羅霽夜。英英花吐春時。木人密運。",
    "T51n2077_024:0631a16": "化機絲毫不爽。石女全提。空印文彩大彰。且",
    "T51n2077_024:0631a17": "道不一不異無去無來。合作麼生體悉。的的",
    "T51n2077_024:0631a18": "縱橫皆妙用。阿儂元不異中來。",
    "T51n2077_024:0631a19": "真州北山法通禪師上堂。吞盡三世底。為甚",
    "T51n2077_024:0631a20": "麼開口不得。照破四天下底。為甚麼開眼不",
    "T51n2077_024:0631a21": "得。作麼生得十成通暢去。金針雙鎖備叶露",
    "T51n2077_024:0631a22": "隱全該。僧問。斷言語絕。思惟處乞師指示。師",
    "T51n2077_024:0631a23": "曰。滴水不入石。",
    "T51n2077_024:0631a24": "天童覺禪師法嗣",
    "T51n2077_024:0631a25": "明州雪竇嗣宗禪師。徽州陳氏子。幼業經圓",
    "T51n2077_024:0631a26": "具。依妙湛慧禪師詰問次釋然契悟。慧以麈",
    "T51n2077_024:0631a27": "尾拂付之。後謁宏智蒙印可其道愈尊。出住",
    "T51n2077_024:0631a28": "普照善權翠岩雪竇。上堂。人人有箇鼻孔。唯",
    "T51n2077_024:0631a29": "有善權無鼻孔。為甚麼無。二十年前被人掣",
    "T51n2077_024:0631b01": "落了也。人人有兩箇眼睛。唯有善權無眼睛。",
    "T51n2077_024:0631b02": "為甚麼無。被人木槵子換了也。人人有箇髑",
    "T51n2077_024:0631b03": "髏。唯有善權無髑髏。為甚麼無。借人作屎杓",
    "T51n2077_024:0631b04": "了也。遂召大眾曰。鼻孔又無。眼睛又無。髑髏",
    "T51n2077_024:0631b05": "又無。諸人還識善權麼。若也不識。是諸人埋",
    "T51n2077_024:0631b06": "沒善權。其或未然。更聽一頌。澗底泥牛金貼",
    "T51n2077_024:0631b07": "面。山頭石女著真紅。繫驢橛上生芝草。不是",
    "T51n2077_024:0631b08": "雲藹香爐峯。上堂。翠岩不是不說。秖為無箇",
    "T51n2077_024:0631b09": "時節。今朝快便難逢。一句為君剖決。露柱本",
    "T51n2077_024:0631b10": "是木頭。秤鎚秖是生鐵。諸人若到諸方。莫道",
    "T51n2077_024:0631b11": "山僧饒舌。僧問。蓮花未出水時如何。師曰。沒",
    "T51n2077_024:0631b12": "却爾鼻孔。曰出水後如何。師曰。穿著爾眼睛。",
    "T51n2077_024:0631b13": "曰如何是正法眼。師曰。烏豆。問如何是君。師",
    "T51n2077_024:0631b14": "曰。磨礱三尺劍待斬不平人。曰如何是臣。師",
    "T51n2077_024:0631b15": "曰。白雲閑不徹流水太忙生。曰如何是君臣",
    "T51n2077_024:0631b16": "道合。師曰。雲行雨施月皎星輝。問如何是正",
    "T51n2077_024:0631b17": "中偏。師曰。菱花未照前。曰如何是偏中正。師",
    "T51n2077_024:0631b18": "曰。團圞無少剩。曰如何是正中來。師曰。遍界",
    "T51n2077_024:0631b19": "絕纖埃。曰如何是兼中至。師曰。齧鏃功前戲。",
    "T51n2077_024:0631b20": "曰如何是兼中到。師曰。十道不通耗。問如何",
    "T51n2077_024:0631b21": "是轉功就位。師曰。撒手無依全體現。扁舟漁",
    "T51n2077_024:0631b22": "父宿蘆花。曰如何是轉位就功。師曰。半夜嶺",
    "T51n2077_024:0631b23": "頭風月靜。一聲高樹老猿啼。曰如何是功位",
    "T51n2077_024:0631b24": "齊彰。師曰。出門不踏來時路。滿目飛塵絕點",
    "T51n2077_024:0631b25": "埃。曰如何是功位俱隱。師曰。泥牛飲盡澄潭",
    "T51n2077_024:0631b26": "月。石馬加鞭不轉頭。師終于本山。塔全身寺",
    "T51n2077_024:0631b27": "之西南隅。",
    "T51n2077_024:0631b28": "常州善權法智禪師。陝府柏氏子。壯於西京",
    "T51n2077_024:0631b29": "聖果寺祝髮習華嚴。棄謁南陽謹。次參大洪",
    "T51n2077_024:0631c01": "智。踰十年無所證。後於宏智言下豁然。出居",
    "T51n2077_024:0631c02": "善權。次遷金粟。上堂。明月高懸未照前。雪",
    "T51n2077_024:0631c03": "眉人凭玉闌干。夜深雨過風雷息。客散雲樓",
    "T51n2077_024:0631c04": "酒椀乾。上堂。三界無法何處求心。驚蛇入草",
    "T51n2077_024:0631c05": "飛鳥出林。雨過山堂秋夜靜。市聲終不到",
    "T51n2077_024:0631c06": "孤岑。",
    "T51n2077_024:0631c07": "杭州淨慈自得慧暉禪師。會稽張氏子。幼依",
    "T51n2077_024:0631c08": "澄照道凝染削進具。甫二十扣真歇於長蘆。",
    "T51n2077_024:0631c09": "微有所證。旋里謁宏智。智舉當明中有暗。不",
    "T51n2077_024:0631c10": "以暗相遇。當暗中有明。不以明相覩問之。語",
    "T51n2077_024:0631c11": "不契初夜定回往聖僧前燒香。而宏智適至。",
    "T51n2077_024:0631c12": "師見之頓明前話。次日入室。智舉堪嗟去日",
    "T51n2077_024:0631c13": "顏如玉。却嘆回時鬢似霜詰之。師曰。其入離",
    "T51n2077_024:0631c14": "其出微。自爾問答無滯。智許為室中真子。紹",
    "T51n2077_024:0631c15": "興丁巳開法補陀。徒萬壽及吉祥雪竇。淳熙",
    "T51n2077_024:0631c16": "三年勅補淨慈。上堂。朔風凜凜掃寒林。葉落",
    "T51n2077_024:0631c17": "歸根露赤心。萬派朝宗船到岸。六窓虛映芥",
    "T51n2077_024:0631c18": "投針。本成現莫他尋。性地閑閑耀古今。戶外",
    "T51n2077_024:0631c19": "凍消春色動。四山渾作木龍吟。上堂。釋迦老",
    "T51n2077_024:0631c20": "子窮理盡性。金口敷宣一代時教。珠回玉轉。",
    "T51n2077_024:0631c21": "被人喚作拭不淨故紙。達磨祖師以一乘法",
    "T51n2077_024:0631c22": "直指單傳。面壁九年不立文字。被人喚作壁",
    "T51n2077_024:0631c23": "觀婆羅門。且道作麼生行履。兔被傍人指注",
    "T51n2077_024:0631c24": "去。衲帔幪頭萬事休。此時山僧都不會。上堂",
    "T51n2077_024:0631c25": "巢知風穴知雨。甜者。甜兮苦者苦。不須計較",
    "T51n2077_024:0631c26": "更思量。五五從來二十五。萬般施設到平常。",
    "T51n2077_024:0631c27": "此是叢林飽參句。諸人還委悉麼。野老不知",
    "T51n2077_024:0631c28": "堯舜力。鼕鼕打鼓祭江神。上堂。谷之神樞之",
    "T51n2077_024:0631c29": "要。裏許傍參回途得妙。雲雖動而常閑。月雖",
    "T51n2077_024:0632a01": "晦而彌照。賓主交參正偏兼到。十洲春盡花",
    "T51n2077_024:0632a02": "凋殘。珊瑚樹林日杲杲。僧問。如何是正中偏。",
    "T51n2077_024:0632a03": "師曰。昨夜三更星滿天。曰如何是偏中正。師",
    "T51n2077_024:0632a04": "曰。白雲籠嶽頂終不露崔嵬。曰如何是正中",
    "T51n2077_024:0632a05": "來。師曰。莫謂鯤鯨無羽翼。今日親從鳥道來。",
    "T51n2077_024:0632a06": "曰如何是兼中至。師曰。應無跡用無痕。曰如",
    "T51n2077_024:0632a07": "何是兼中到。師曰。石人衫子破大地沒人縫。",
    "T51n2077_024:0632a08": "上堂。皮膚脫落絕方隅。明了身心一物無。妙",
    "T51n2077_024:0632a09": "入道寰深靜處。玉人端馭白牛車。妙明田地",
    "T51n2077_024:0632a10": "達者還稀。識情不到唯證方知。白雲兒靈靈",
    "T51n2077_024:0632a11": "自照。青山父卓卓常存。機分頂後光。智契劫",
    "T51n2077_024:0632a12": "前眼。所以道。新豐路兮峻仍簸。新豐洞兮湛",
    "T51n2077_024:0632a13": "然沃。登者登兮不動搖。游者游兮莫怱速。亭",
    "T51n2077_024:0632a14": "堂雖有到人稀。林泉不長尋常木。諸禪德。向",
    "T51n2077_024:0632a15": "上一著尊貴難明。琉璃殿上不稱尊。翡翠簾",
    "T51n2077_024:0632a16": "前還合伴。正與麼時針線貫通真宗不墜。合",
    "T51n2077_024:0632a17": "作麼生施設。滿頭白髮離岩谷。半夜穿雲入",
    "T51n2077_024:0632a18": "市鄽。上堂舉傅大士法身頌云。空手把鋤頭。",
    "T51n2077_024:0632a19": "步行騎水牛。人從橋上過。橋流水不流。雲門",
    "T51n2077_024:0632a20": "大師道。諸人東來西來南來北來。各各騎一",
    "T51n2077_024:0632a21": "頭水牯牛來。然雖如是。千頭萬頭秖要識取",
    "T51n2077_024:0632a22": "這一頭。師曰。雲門尋常乾爆爆地錐劄不入。",
    "T51n2077_024:0632a23": "到這裏也解拕泥帶水。諸人秖今要見這一",
    "T51n2077_024:0632a24": "頭麼。天色稍寒各自歸堂。上堂舉風旛話。師",
    "T51n2077_024:0632a25": "曰。風旛動處著得箇眼即是上座。風旛動處",
    "T51n2077_024:0632a26": "失却箇眼即是風旛。其或未然。不是風旛不",
    "T51n2077_024:0632a27": "是心。衲僧徒自強錐針。岩房雨過昏煙淨。",
    "T51n2077_024:0632a28": "臥聽涼風生竹林。七年秋退歸雪竇。十年仲",
    "T51n2077_024:0632a29": "冬二十九日中夜沐浴而逝。窆全身於明覺",
    "T51n2077_024:0632b01": "塔右。",
    "T51n2077_024:0632b02": "明州瑞岩石窓法恭禪師。郡之奉化林氏子。",
    "T51n2077_024:0632b03": "於棲真院下髮受具。往延慶講下。一夕誦法",
    "T51n2077_024:0632b04": "華至父母所生眼悉見三千界。時聞風刺椶",
    "T51n2077_024:0632b05": "櫚葉聲忽然有省。棄依天童始明大旨。凡當",
    "T51n2077_024:0632b06": "世弘法者悉往咨決。出住能仁光孝瑞岩。上",
    "T51n2077_024:0632b07": "堂。春風楊柳眉。春禽弄百舌。一片祖師心。兩",
    "T51n2077_024:0632b08": "處俱漏泄。不動步還家。習漏頓消滅。暗投玉",
    "T51n2077_024:0632b09": "線芒。曉貫金針穴。深固實幽遠。無人孰辯別。",
    "T51n2077_024:0632b10": "慚愧可憐生。頭頭皆合轍。不念阿彌陀。南無",
    "T51n2077_024:0632b11": "乾屎橛。無智癡人前。第一不得說。上堂。見得",
    "T51n2077_024:0632b12": "徹用時親。相逢盡是箇中人。望空雨寶休誇",
    "T51n2077_024:0632b13": "富。無地容錐未是貧。踏著秤鎚硬似鐵。八兩",
    "T51n2077_024:0632b14": "元來是半斤。上堂舉世尊生下指天指地公",
    "T51n2077_024:0632b15": "案。頌曰。五天一隻蓬蒿箭。攪動支那百萬兵。",
    "T51n2077_024:0632b16": "不得雲門行正令。幾乎錯認定盤星。",
    "T51n2077_024:0632b17": "襄州石門清涼法真禪師。劍門人也。上堂。柳",
    "T51n2077_024:0632b18": "色含煙春光逈秀。一峯孤峻萬卉爭芳。白雲",
    "T51n2077_024:0632b19": "淡泞已無心。滿目青山元不動。漁翁垂釣。一",
    "T51n2077_024:0632b20": "溪寒雪未曾消。野渡無人。萬古碧潭清似鏡。",
    "T51n2077_024:0632b21": "賓中有主。拄杖橫挑日月輪。主中有賓。踏破",
    "T51n2077_024:0632b22": "草鞋赤脚走。直得賓主互顯殺活自由。理事",
    "T51n2077_024:0632b23": "混融正偏不滯。入荒田不揀。信手拈來草。且",
    "T51n2077_024:0632b24": "道如何委悉。塵中雖有隱身術。爭似全身入",
    "T51n2077_024:0632b25": "帝鄉。",
    "T51n2077_024:0632b26": "明州光孝了堂思徹禪師。上堂。羊頭車子推",
    "T51n2077_024:0632b27": "明月。沒底船兒載曉風。一句頓超情量外。道",
    "T51n2077_024:0632b28": "無南北與西東。所以劫前消息非口耳之所",
    "T51n2077_024:0632b29": "傳。格外真規豈思量之能解。須知佛佛祖祖",
    "T51n2077_024:0632c01": "了無一法為人。子子孫孫直下全身荷負。既",
    "T51n2077_024:0632c02": "已萬機寢削。自然一糝不留。湛湛之波碧水",
    "T51n2077_024:0632c03": "冷涵於秋色。靈靈之照霽天淨洗於氷輪。宛",
    "T51n2077_024:0632c04": "轉旁參叶通兼帶夢。手推開玉戶。翻身撥動",
    "T51n2077_024:0632c05": "機輪。正令纔行。又見一陽萌動。化工密運。俄",
    "T51n2077_024:0632c06": "驚三世變遷。雖則默爾無言。爭奈熾然常說。",
    "T51n2077_024:0632c07": "無遷無變。今朝拈置一邊。有故有新。且道如",
    "T51n2077_024:0632c08": "何話會。諸人還委悉麼。群陰消剝盡來日是",
    "T51n2077_024:0632c09": "書雲。",
    "T51n2077_024:0632c10": "隨州大洪法為禪師。天台鮑氏子。上堂。法身",
    "T51n2077_024:0632c11": "無相。不可以音聲求。妙道亡言。豈可以文字",
    "T51n2077_024:0632c12": "會。縱使超佛越祖猶落階梯。直饒說妙談玄",
    "T51n2077_024:0632c13": "終挂唇齒。須是功勳不犯影跡不留。枯木寒",
    "T51n2077_024:0632c14": "岩更無津潤。幻人木馬情識皆空。方能垂手",
    "T51n2077_024:0632c15": "入[廓享+黑]轉身異類。不見道。無漏國中留不住。却",
    "T51n2077_024:0632c16": "來煙塢臥寒沙。",
    "T51n2077_024:0632c17": "真州長蘆琳禪師。上堂拈拄杖曰。其宗也離",
    "T51n2077_024:0632c18": "心意識。其旨也超去來今。離心意識故。品萬",
    "T51n2077_024:0632c19": "類不見差殊。超去來今故。盡十方更無滲漏。",
    "T51n2077_024:0632c20": "當頭不犯徹底無依。悟向朕兆未生已前。用",
    "T51n2077_024:0632c21": "在功勳不犯之處。平常活計不用躊躇。擬議",
    "T51n2077_024:0632c22": "之間即沒交涉。",
    "T51n2077_024:0632c23": "大洪預禪師法嗣",
    "T51n2077_024:0632c24": "臨江軍慧力悟禪師上堂。一切聲是佛聲。簷",
    "T51n2077_024:0632c25": "前雨滴響冷冷。一切色是佛色。覿面相呈諱",
    "T51n2077_024:0632c26": "不得。便恁麼若為明。碧天雲外月華清。",
    "T51n2077_024:0632c27": "福州雪峯慧深首座示眾。未得入頭應切切。",
    "T51n2077_024:0632c28": "入頭已得須教徹。雖然得入本無無。莫守無",
    "T51n2077_024:0632c29": "無無間歇。大洪聞之乃曰。深兄說禪若此。惜",
    "T51n2077_024:0633a01": "福緣不勝耳。一日普說罷。揮偈辭眾以筆一",
    "T51n2077_024:0633a02": "拍而化。",
    "T51n2077_024:0633a03": "天封歸禪師法嗣",
    "T51n2077_024:0633a04": "江州東林通理禪師上堂。峯頭駕鐵船。三更",
    "T51n2077_024:0633a05": "日輪杲。心閑不自明。落葉知誰掃。等閑摘箇",
    "T51n2077_024:0633a06": "鄭州梨。放手元是青州棗。",
    "T51n2077_024:0633a07": "天衣聰禪師法嗣",
    "T51n2077_024:0633a08": "蘇州慧日法安禪師本郡人。僧問。如何是和",
    "T51n2077_024:0633a09": "尚為人一句。師曰。狗走抖擻口。曰意旨如何。",
    "T51n2077_024:0633a10": "師曰。猴愁摟摗頭。",
    "T51n2077_024:0633a11": "溫州護國欽禪師上堂。有句無句。明來暗去。",
    "T51n2077_024:0633a12": "活捉生擒。捷書露布。如藤倚樹。物以類聚。海",
    "T51n2077_024:0633a13": "外人參。蜀中綿附。樹倒藤枯。切忌名模。句歸",
    "T51n2077_024:0633a14": "何處。蘇嚧蘇嚧。呵呵大笑。破鏡不照。大地",
    "T51n2077_024:0633a15": "茫茫。一任[跳兆+孛]跳。",
    "T51n2077_024:0633a16": "無為軍吉祥元實禪師。高郵人。自到天衣早",
    "T51n2077_024:0633a17": "夜精勤脇不至席。一日偶失笑喧眾。衣擯之。",
    "T51n2077_024:0633a18": "中夜宿田里覩星月粲然有省。曉歸趨方丈",
    "T51n2077_024:0633a19": "衣見乃問。洞山五位君臣如何話會。師曰。我",
    "T51n2077_024:0633a20": "這裏一位也無。衣令參堂。謂侍僧曰。這漢却",
    "T51n2077_024:0633a21": "有箇見處。奈不識宗旨何。入室次衣預令行",
    "T51n2077_024:0633a22": "者五人分序而立。師至俱召實上座。師於是",
    "T51n2077_024:0633a23": "密契奧旨。述偈曰。一位纔彰五位分。君臣叶",
    "T51n2077_024:0633a24": "處紫雲屯。夜明簾卷無私照。金殿重重顯至",
    "T51n2077_024:0633a25": "尊。衣稱善。後住吉祥。",
    "T51n2077_024:0633a26": "舒州投子道宣禪師。久侍天衣無所契。衣叱",
    "T51n2077_024:0633a27": "之。師忘寢食者月餘。一夕聞巡更鈴聲。忽猛",
    "T51n2077_024:0633a28": "省曰。住住。一聲直透青霄路。寒潭月皎有誰",
    "T51n2077_024:0633a29": "知。泥牛觸折珊瑚樹。衣聞命職藏司。住後凡",
    "T51n2077_024:0633b01": "有所問。以拂子作搖鈴勢。",
    "T51n2077_024:0633b02": "承天澄月禪師法嗣",
    "T51n2077_024:0633b03": "婺州承天仲顏禪師。僧問。梵王請佛蓋為群",
    "T51n2077_024:0633b04": "生。今日使君請師當為何事。師曰。大眾知有",
    "T51n2077_024:0633b05": "恩僧云。恁麼則人天交接去也。師曰。不妨具",
    "T51n2077_024:0633b06": "眼。",
    "T51n2077_024:0633b07": "續傳燈錄卷第二十四"
}