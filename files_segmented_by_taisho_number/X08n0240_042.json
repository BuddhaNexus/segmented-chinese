{
    "X08n0240_042:0861c08": "大方廣佛華嚴經綱要卷第四十二",
    "X08n0240_042:0861c09": "于闐國三藏沙門實叉難陀　譯經",
    "X08n0240_042:0861c10": "清涼山大華嚴寺沙門澄觀　疏義",
    "X08n0240_042:0861c11": "明匡山法雲寺憨山沙門德清提挈",
    "X08n0240_042:0861c12": "十定品第二十七之三",
    "X08n0240_042:0861c13": "佛子。云何為菩薩摩訶薩一切眾生差別身三昧。",
    "X08n0240_042:0861c14": "第八一切眾生差別身三昧。初標名。",
    "X08n0240_042:0861c15": "佛子。菩薩摩訶薩住此三昧。得十種無所著。何者為",
    "X08n0240_042:0861c16": "十。所謂於一切剎無所著。於一切方無所著。於一切",
    "X08n0240_042:0861c17": "劫無所著。於一切眾無所著。於一切法無所著。於一",
    "X08n0240_042:0861c18": "切菩薩無所著。於一切菩薩願無所著。於一切三昧",
    "X08n0240_042:0861c19": "無所著。於一切佛無所著。於一切地無所著。是為十。",
    "X08n0240_042:0861c20": "二釋中分五。一明能入智。二顯入出之相。三明入",
    "X08n0240_042:0861c21": "定之益。四明境界自在。五總結究竟。今初。由得十",
    "X08n0240_042:0861c22": "種無著。成後出入自在。一切地者佛地菩薩地等。",
    "X08n0240_042:0861c23": "佛子。菩薩摩訶薩於此三昧。云何入。云何起。佛子。菩",
    "X08n0240_042:0861c24": "薩摩訶薩於此三昧。內身入外身起。外身入內身起。",
    "X08n0240_042:0862a01": "同身入異身起。異身入同身起。人身入夜叉身起。夜",
    "X08n0240_042:0862a02": "叉身入龍身起。龍身入阿脩羅身起。阿脩羅身入天",
    "X08n0240_042:0862a03": "身起。天身入梵王身起。梵王身入欲界身起。",
    "X08n0240_042:0862a04": "二入出相中二。先徵起。後釋相。於中先法後喻。法",
    "X08n0240_042:0862a05": "中略辯十類以表無盡。一諸類正報相對明出入。",
    "X08n0240_042:0862a06": "天中入地獄起。地獄入人間起。人間入餘趣起。千身",
    "X08n0240_042:0862a07": "入一身起。一身入千身起。那由他身入一身起。一身",
    "X08n0240_042:0862a08": "入那由他身起。",
    "X08n0240_042:0862a09": "二天中下六趣依報明出入。三千身下一多相對。",
    "X08n0240_042:0862a10": "閻浮提眾生眾中入西瞿陀尼眾生眾中起。西瞿陀",
    "X08n0240_042:0862a11": "尼眾生眾中入北拘盧眾生眾中起。北拘盧眾生眾",
    "X08n0240_042:0862a12": "中入東毗提訶眾生眾中起。東毗提訶眾生眾中入",
    "X08n0240_042:0862a13": "三天下眾生眾中起。三天下眾生眾中入四天下眾",
    "X08n0240_042:0862a14": "生眾中起。四天下眾生眾中入一切海差別眾生眾",
    "X08n0240_042:0862a15": "中起。一切海差別眾生眾中入一切海神眾中起。",
    "X08n0240_042:0862a16": "四四洲大海相對明出入。",
    "X08n0240_042:0862a17": "一切海神眾中入一切海水大中起。一切海水大中",
    "X08n0240_042:0862a18": "入一切海地大中起。一切海地大中入一切海火大",
    "X08n0240_042:0862a19": "中起。一切海火大中入一切海風大中起。一切海風",
    "X08n0240_042:0862a20": "大中入一切四大種中起。一切四大種中入無生法",
    "X08n0240_042:0862a21": "中起。無生法中入妙高山中起。妙高山中入七寶山",
    "X08n0240_042:0862a22": "中起。七寶山中入一切地種種稼穡樹林黑山中起。",
    "X08n0240_042:0862a23": "一切地種種稼穡樹林黑山中入一切妙香華寶莊",
    "X08n0240_042:0862a24": "嚴中起。",
    "X08n0240_042:0862b01": "五大種事法相對明出入。其無生法。乘四大種生",
    "X08n0240_042:0862b02": "便故來。",
    "X08n0240_042:0862b03": "一切妙香華寶莊嚴中入一切四天下下方上方一",
    "X08n0240_042:0862b04": "切眾生受生中起。",
    "X08n0240_042:0862b05": "六諸方相對明出入。",
    "X08n0240_042:0862b06": "一切四天下下方上方一切眾生受生中入小千世",
    "X08n0240_042:0862b07": "界眾生眾中起。小千世界眾生眾中入中千世界眾",
    "X08n0240_042:0862b08": "生眾中起。中千世界眾生眾中入大千世界眾生眾",
    "X08n0240_042:0862b09": "中起。大千世界眾生眾中入百千億那由他三千大",
    "X08n0240_042:0862b10": "千世界眾生眾中起。百千億那由他三千大千世界",
    "X08n0240_042:0862b11": "眾生眾中入無數世界眾生眾中起。無數世界眾生",
    "X08n0240_042:0862b12": "眾中入無量世界眾生眾中起。無量世界眾生眾中",
    "X08n0240_042:0862b13": "入無邊佛剎眾生眾中起。無邊佛剎眾生眾中入無",
    "X08n0240_042:0862b14": "等佛剎眾生眾中起。無等佛剎眾生眾中入不可數",
    "X08n0240_042:0862b15": "世界眾生眾中起。不可數世界眾生眾中入不可稱",
    "X08n0240_042:0862b16": "世界眾生眾中起。不可稱世界眾生眾中入不可思",
    "X08n0240_042:0862b17": "世界眾生眾中起。不可思世界眾生眾中入不可量",
    "X08n0240_042:0862b18": "世界眾生眾中起。不可量世界眾生眾中入不可說",
    "X08n0240_042:0862b19": "世界眾生眾中起。不可說世界眾生眾中入不可說",
    "X08n0240_042:0862b20": "不可說世界眾生眾中起。",
    "X08n0240_042:0862b21": "七眾數多少相對明出入。",
    "X08n0240_042:0862b22": "不可說不可說世界眾生眾中入雜染眾生眾中起。",
    "X08n0240_042:0862b23": "雜染眾生眾中入清淨眾生眾中起。清淨眾生眾中",
    "X08n0240_042:0862b24": "入雜染眾生眾中起。",
    "X08n0240_042:0862c01": "八染淨相對明出入。",
    "X08n0240_042:0862c02": "眼處入耳處起。耳處入眼處起。鼻處入舌處起。舌處",
    "X08n0240_042:0862c03": "入鼻處起。身處入意處起。意處入身處起。自處入他",
    "X08n0240_042:0862c04": "處起。他處入自處起。",
    "X08n0240_042:0862c05": "九諸界相對明出入。",
    "X08n0240_042:0862c06": "一微塵中入無數世界微塵中起。無數世界微塵中",
    "X08n0240_042:0862c07": "入一微塵中起。聲聞入獨覺起。獨覺入聲聞起。自身",
    "X08n0240_042:0862c08": "入佛身起。佛身入自身起。一念入億劫起。億劫入一",
    "X08n0240_042:0862c09": "念起。同念入別時起。別時入同念起。前際入後際起。",
    "X08n0240_042:0862c10": "後際入前際起。前際入中際起。中際入前際起。三世",
    "X08n0240_042:0862c11": "入剎那起。剎那入三世起。真如入言說起。言說入真",
    "X08n0240_042:0862c12": "如起。",
    "X08n0240_042:0862c13": "十雜明諸類相對明出入。謂麤細凡聖念劫真妄",
    "X08n0240_042:0862c14": "等。其出入等義如賢首品。上法說。下喻顯。",
    "X08n0240_042:0862c15": "佛子。譬如有人為鬼所持。其身戰動不能自安。鬼不",
    "X08n0240_042:0862c16": "現身令他身然。菩薩摩訶薩住此三昧亦復如是。自",
    "X08n0240_042:0862c17": "身入定他身起。他身入定自身起。",
    "X08n0240_042:0862c18": "二喻顯中有四喻。喻前十類。各有法合。一鬼力持",
    "X08n0240_042:0862c19": "人喻。喻第一第四。多約身故。",
    "X08n0240_042:0862c20": "佛子。譬如死屍以呪力故而能起行。隨所作事皆得",
    "X08n0240_042:0862c21": "成就。屍之與呪雖各差別而能和合成就彼事。菩薩",
    "X08n0240_042:0862c22": "摩訶薩住此三昧亦復如是。同境入定異境起。異境",
    "X08n0240_042:0862c23": "入定同境起。",
    "X08n0240_042:0862c24": "第二呪起死屍喻。喻第二五六。多約依報境說。",
    "X08n0240_042:0863a01": "佛子。譬如比丘得心自在。或以一身作多身。或以多",
    "X08n0240_042:0863a02": "身作一身。非一身沒多身生。非多身沒一身生。菩薩",
    "X08n0240_042:0863a03": "摩訶薩住此三昧亦復如是。一身入定多身起。多身",
    "X08n0240_042:0863a04": "入定一身起。",
    "X08n0240_042:0863a05": "第三羅漢現通喻。喻第三第七。多約數故。",
    "X08n0240_042:0863a06": "佛子。譬如大地其味一種。所生苗稼種種味別。地雖",
    "X08n0240_042:0863a07": "無差別然味有殊異。菩薩摩訶薩住此三昧亦復如",
    "X08n0240_042:0863a08": "是。無所分別。然有一種入定多種起。多種入定一種",
    "X08n0240_042:0863a09": "起。",
    "X08n0240_042:0863a10": "第四起一苗多喻。喻後三門。雜明種種故喻合相",
    "X08n0240_042:0863a11": "映文理自顯。",
    "X08n0240_042:0863a12": "佛子。菩薩摩訶薩住此三昧。得十種稱讚法之所稱",
    "X08n0240_042:0863a13": "讚。何者為十。所謂入真如故名為如來。覺一切法故",
    "X08n0240_042:0863a14": "名之為佛。為一切世間所稱讚故名為法師。知一切",
    "X08n0240_042:0863a15": "法故名一切智。為一切世間所歸依故名所依處。了",
    "X08n0240_042:0863a16": "達一切法方便故名為導師。引一切眾生入薩婆若",
    "X08n0240_042:0863a17": "道故名大導師。為一切世間燈故名為光明。心志圓",
    "X08n0240_042:0863a18": "滿義利成就。所作皆辦住無礙智。分別了知一切諸",
    "X08n0240_042:0863a19": "法故名為十力自在。通達一切法輪故名一切見者。",
    "X08n0240_042:0863a20": "是為十。",
    "X08n0240_042:0863a21": "第三入定益中有三。一得讚同佛果益。皆上句顯",
    "X08n0240_042:0863a22": "義。下句結名。十力義中云心志圓滿者。明力自利",
    "X08n0240_042:0863a23": "義。義利成就顯力利他。所作皆辦彰力圓滿。住無",
    "X08n0240_042:0863a24": "礙智總顯力體。分別了知一切諸法通明力用。餘",
    "X08n0240_042:0863b01": "文可知。",
    "X08n0240_042:0863b02": "佛子。菩薩摩訶薩住此三昧。復得十種光明照耀。何",
    "X08n0240_042:0863b03": "者為十。所謂得一切諸佛光明。與彼平等故。得一切",
    "X08n0240_042:0863b04": "世界光明。普能嚴淨故。得一切眾生光明悉往調伏",
    "X08n0240_042:0863b05": "故。得無量無畏光明法界為場演說故。得無差別光",
    "X08n0240_042:0863b06": "明知一切法無種種性故。得方便光明於一切法離",
    "X08n0240_042:0863b07": "欲際而證入故。得真實光明於一切法離欲際心平",
    "X08n0240_042:0863b08": "等故。得徧一切世間神變光明蒙佛所加恒不息故。",
    "X08n0240_042:0863b09": "得善思惟光明到一切佛自在岸故。得一切法真如",
    "X08n0240_042:0863b10": "光明於一毛孔中善說一切故。是為十。",
    "X08n0240_042:0863b11": "二身智光照益。",
    "X08n0240_042:0863b12": "佛子。菩薩摩訶薩住此三昧。復得十種無所作。何者",
    "X08n0240_042:0863b13": "為十。所謂身業無所作。語業無所作。意業無所作。神",
    "X08n0240_042:0863b14": "通無所作。了法無性無所作。知業不壞無所作。無差",
    "X08n0240_042:0863b15": "別智無所作。無生起智無所作。知法無滅無所作。隨",
    "X08n0240_042:0863b16": "順於文不壞於義無所作。是為十。",
    "X08n0240_042:0863b17": "三業用無作益。上三明入定益竟。",
    "X08n0240_042:0863b18": "佛子。菩薩摩訶薩住此三昧。無量境界種種差別。所",
    "X08n0240_042:0863b19": "謂一入多起。多入一起。同入異起。異入同起。細入麤",
    "X08n0240_042:0863b20": "起。麤入細起。大入小起。小入大起。順入逆起。逆入順",
    "X08n0240_042:0863b21": "起。無身入有身起。有身入無身起。無相入有相起。有",
    "X08n0240_042:0863b22": "相入無相起。起中入入中起。如是皆是此之三昧自",
    "X08n0240_042:0863b23": "在境界。",
    "X08n0240_042:0863b24": "第四明境界自在。先法後喻。今初。前第二段但明",
    "X08n0240_042:0863c01": "入起。今兼明逆順有無等為種種境界。起中入者",
    "X08n0240_042:0863c02": "即用之寂故。入中起者即滅之用故。是知菩薩之",
    "X08n0240_042:0863c03": "定。常入常起。常雙入出常無入出方為自在。為顯",
    "X08n0240_042:0863c04": "自在。寄諸境界交絡而明。",
    "X08n0240_042:0863c05": "佛子。譬如幻師持呪得成。能現種種差別形相。呪與",
    "X08n0240_042:0863c06": "幻別而能作幻。呪唯是聲。而能幻作眼識所知種種",
    "X08n0240_042:0863c07": "諸色。耳識所知種種諸聲。鼻識所知種種諸香。舌識",
    "X08n0240_042:0863c08": "所知種種諸味。身識所知種種諸觸。意識所知種種",
    "X08n0240_042:0863c09": "境界。菩薩摩訶薩住此三昧亦復如是。同中入定異",
    "X08n0240_042:0863c10": "中起。異中入定同中起。",
    "X08n0240_042:0863c11": "二喻顯中文有六喻。皆自有合。一幻現六境喻。喻",
    "X08n0240_042:0863c12": "前同異。",
    "X08n0240_042:0863c13": "佛子。譬如三十三天共阿脩羅鬬戰之時。諸天得勝",
    "X08n0240_042:0863c14": "脩羅退衂。阿脩羅王其身長大七百由旬。四兵圍繞",
    "X08n0240_042:0863c15": "無數千萬。以幻術力。將諸軍眾同時走入藕絲孔中。",
    "X08n0240_042:0863c16": "菩薩摩訶薩亦復如是。已善成就諸幻智地。幻智即",
    "X08n0240_042:0863c17": "是菩薩。菩薩即是幻智。是故能於無差別法中入定",
    "X08n0240_042:0863c18": "差別法中起。差別法中入定無差別法中起。",
    "X08n0240_042:0863c19": "二脩羅竄匿喻。喻前麤細大小二對。約理事相望。",
    "X08n0240_042:0863c20": "則無差別為細差別為麤。理細事麤故。或無差為",
    "X08n0240_042:0863c21": "麤。總相入故。差別為細。別相入故。無差則大周法",
    "X08n0240_042:0863c22": "界。差則隨事成小。若唯約事明大小。並差別所收。",
    "X08n0240_042:0863c23": "佛子。譬如農夫田中下種。種子在下果生於上。菩薩",
    "X08n0240_042:0863c24": "摩訶薩住此三昧亦復如。是一中入定多中起。多中",
    "X08n0240_042:0864a01": "入定一中起。",
    "X08n0240_042:0864a02": "三農夫下種喻。喻明上下合辨一多。",
    "X08n0240_042:0864a03": "佛子。譬如男女赤白和合。或有眾生於中受生。爾時",
    "X08n0240_042:0864a04": "名為歌羅邏位。從此次第住母胎中滿足十月。善業",
    "X08n0240_042:0864a05": "力故一切支分皆得成就。諸根不缺心意明了。其歌",
    "X08n0240_042:0864a06": "羅邏與彼六根體狀各別。以業力故而能令彼次第",
    "X08n0240_042:0864a07": "成就受同異類種種果報。菩薩摩訶薩亦復如是。從",
    "X08n0240_042:0864a08": "一切智歌羅邏位。信解願力漸次增長。其心廣大任",
    "X08n0240_042:0864a09": "運自在。無中入定有中起。有中入定無中起。",
    "X08n0240_042:0864a10": "四受胎生長喻。喻上有身無身。如彼從無之有故。",
    "X08n0240_042:0864a11": "佛子。譬如龍宮依地而立不依虗空。龍依宮住亦不",
    "X08n0240_042:0864a12": "在空。而能興雲徧滿空中。有人仰視所見宮殿。當知",
    "X08n0240_042:0864a13": "皆是乾闥婆城。非是龍宮。佛子。龍雖處下而雲布上。",
    "X08n0240_042:0864a14": "菩薩摩訶薩住此三昧亦復如是。於無相入有相起",
    "X08n0240_042:0864a15": "於有相入無相起。",
    "X08n0240_042:0864a16": "五龍下雲上喻。喻有相無相。",
    "X08n0240_042:0864a17": "佛子。譬如妙光大梵天王所住之宮名一切世間最",
    "X08n0240_042:0864a18": "勝清淨藏。此大宮中普見三千大千世界諸四天下。",
    "X08n0240_042:0864a19": "天宮。龍宮。夜叉宮。乾闥婆宮。阿脩羅宮。迦樓羅宮。緊",
    "X08n0240_042:0864a20": "那羅宮。摩睺羅伽宮。人間住處及三惡道。須彌山等",
    "X08n0240_042:0864a21": "種種諸山。大海江河陂澤泉源。城邑聚落樹林眾寶。",
    "X08n0240_042:0864a22": "如是一切種種莊嚴。盡大輪圍所有邊際。乃至空中。",
    "X08n0240_042:0864a23": "微細遊塵。莫不皆於梵宮顯現。如於明鏡見其面像。",
    "X08n0240_042:0864a24": "菩薩摩訶薩住此一切眾生差別身大三昧。知種種",
    "X08n0240_042:0864b01": "剎。見種種佛。度種種眾。證種種法。成種種行。滿種種",
    "X08n0240_042:0864b02": "解。入種種三昧。起種種神通。得種種智慧。住種種剎",
    "X08n0240_042:0864b03": "那際。",
    "X08n0240_042:0864b04": "六梵宮普現喻。喻上入中起起中入及逆順相對。",
    "X08n0240_042:0864b05": "故云種種。",
    "X08n0240_042:0864b06": "佛子。此菩薩摩訶薩到十種神通彼岸。何者為十。所",
    "X08n0240_042:0864b07": "謂到諸佛盡虗空徧法界神通彼岸。到菩薩究竟無",
    "X08n0240_042:0864b08": "差別自在神通彼岸。到能發起菩薩廣大行願入如",
    "X08n0240_042:0864b09": "來門佛事神通彼岸。到能震動一切世界一切境界",
    "X08n0240_042:0864b10": "悉令清淨神通彼岸。到能自在知一切眾生不思議",
    "X08n0240_042:0864b11": "業果皆如幻化神通彼岸。到能自在智諸三昧麤細",
    "X08n0240_042:0864b12": "入出差別相神通彼岸。到能勇猛入如來境界而於",
    "X08n0240_042:0864b13": "其中發生大願神通彼岸。到能化作佛化轉法輪調",
    "X08n0240_042:0864b14": "伏眾生令生佛種令入佛乘速得成就神通彼岸。到",
    "X08n0240_042:0864b15": "能了知不可說一切祕密文句而轉法輪令百千億",
    "X08n0240_042:0864b16": "那由他不可說不可說法門皆得清淨神通彼岸。到",
    "X08n0240_042:0864b17": "不假晝夜年月劫數一念悉能三世示現神通彼岸。",
    "X08n0240_042:0864b18": "是為十。",
    "X08n0240_042:0864b19": "第五總結究竟。",
    "X08n0240_042:0864b20": "佛子。是名菩薩摩訶薩第八一切眾生差別身大三",
    "X08n0240_042:0864b21": "昧善巧智。",
    "X08n0240_042:0864b22": "三結定名。上第八三昧竟。",
    "X08n0240_042:0864b23": "佛子。云何為菩薩摩訶薩法界自在三昧。",
    "X08n0240_042:0864b24": "第九法界自在三昧。初標名。",
    "X08n0240_042:0864c01": "佛子。此菩薩摩訶薩於自眼處乃至意處入三昧。名",
    "X08n0240_042:0864c02": "法界自在。",
    "X08n0240_042:0864c03": "二釋中四。一顯定體用。二明定成益。三以喻寄顯。",
    "X08n0240_042:0864c04": "四總結雙行。今初分三。初總顯名體。謂於眼等法",
    "X08n0240_042:0864c05": "界得自在故。",
    "X08n0240_042:0864c06": "菩薩於自身一一毛孔中入此三昧。",
    "X08n0240_042:0864c07": "二彰入定處。謂於毛孔中入眼等定。顯互用自在",
    "X08n0240_042:0864c08": "故。",
    "X08n0240_042:0864c09": "自然能知諸世間。知諸世間法。知諸世界。知億那由",
    "X08n0240_042:0864c10": "他世界。知阿僧祇世界。知不可說佛剎微塵數世界。",
    "X08n0240_042:0864c11": "見一切世界中有佛出興菩薩眾會悉皆充滿。光明",
    "X08n0240_042:0864c12": "清淨。淳善無雜廣大莊嚴。種種眾寶以為嚴飾。",
    "X08n0240_042:0864c13": "三明定功用。於中四。一了三世間。",
    "X08n0240_042:0864c14": "菩薩於彼或一劫百劫千劫億劫。百千億那由他劫。",
    "X08n0240_042:0864c15": "無數劫。無量劫。無邊劫。無等劫。不可數劫。不可稱劫。",
    "X08n0240_042:0864c16": "不可思劫。不可量劫。不可說劫。不可說不可說劫。不",
    "X08n0240_042:0864c17": "可說不可說佛剎微塵數劫。修菩薩行常不休息。",
    "X08n0240_042:0864c18": "次多劫修行。",
    "X08n0240_042:0864c19": "又於如是無量劫中住此三昧。亦入亦起。亦成就世",
    "X08n0240_042:0864c20": "界。亦調伏眾生。亦徧了法界。亦普知三世。亦演說諸",
    "X08n0240_042:0864c21": "法。亦現大神通種種方便無著無礙。",
    "X08n0240_042:0864c22": "三入出無礙。",
    "X08n0240_042:0864c23": "以於法界得自在故。善分別眼。善分別耳。善分別鼻。",
    "X08n0240_042:0864c24": "善分別舌。善分別身。善分別意。如是種種差別不同。",
    "X08n0240_042:0865a01": "悉善分別盡其邊際。",
    "X08n0240_042:0865a02": "四結成自在。此有二義。一於理法界自在。故能善",
    "X08n0240_042:0865a03": "分別眼等界。二善分別眼等十八界。即是事法界",
    "X08n0240_042:0865a04": "自在。此二無礙。及事事無礙。故如是種種。皆橫盡",
    "X08n0240_042:0865a05": "其邊。竪盡其際。",
    "X08n0240_042:0865a06": "菩薩如是善知見已。能生起十千億陀羅尼法光明。",
    "X08n0240_042:0865a07": "成就十千億清淨行。獲得十千億諸根。圓滿十千億",
    "X08n0240_042:0865a08": "神通。能入十千億三昧。成就十千億神力。長養十千",
    "X08n0240_042:0865a09": "億諸力。圓滿十千億深心。運動十千億力持。示現十",
    "X08n0240_042:0865a10": "千億神變。具足十千億菩薩無礙。圓滿十千億菩薩",
    "X08n0240_042:0865a11": "助道。積集十千億菩薩藏。照明十千億菩薩方便。演",
    "X08n0240_042:0865a12": "說十千億諸義。成就十千億諸願。出生十千億迴向。",
    "X08n0240_042:0865a13": "淨治十千億菩薩正位。明了十千億法門。開示十千",
    "X08n0240_042:0865a14": "億演說。修治十千億菩薩清淨。",
    "X08n0240_042:0865a15": "第二明定成益中辨十重益。一生多功德益。有二",
    "X08n0240_042:0865a16": "十一句。各十千億。",
    "X08n0240_042:0865a17": "佛子。此菩薩摩訶薩復有無數功德。無量功德。無邊",
    "X08n0240_042:0865a18": "功德。無等功德。不可數功德。不可稱功德。不可思功",
    "X08n0240_042:0865a19": "德。不可量功德。不可說功德。無盡功德。佛子。此菩薩",
    "X08n0240_042:0865a20": "於如是功德皆已辦具。皆已積集。皆已莊嚴。皆已清",
    "X08n0240_042:0865a21": "淨。皆已瑩徹。皆已攝受。皆能出生。皆可稱歎。皆得堅",
    "X08n0240_042:0865a22": "固。皆已成就。",
    "X08n0240_042:0865a23": "二具無盡德益。隨前一事皆至無盡故。於中二十",
    "X08n0240_042:0865a24": "句。前十句所具之多。後十句能具之相。清淨者除",
    "X08n0240_042:0865b01": "垢故。瑩徹者發本智光故。",
    "X08n0240_042:0865b02": "佛子。菩薩摩訶薩住此三昧。為東方十千阿僧祇佛",
    "X08n0240_042:0865b03": "剎微塵數名號諸佛之所攝受。一一名號復有十千",
    "X08n0240_042:0865b04": "阿僧祇佛剎微塵數佛各各差別。如東方。南西北方",
    "X08n0240_042:0865b05": "四維上下亦復如是。",
    "X08n0240_042:0865b06": "三諸佛攝受益。於中三。初明攝受。",
    "X08n0240_042:0865b07": "彼諸佛悉現其前。為現諸佛清淨剎。為說諸佛無量",
    "X08n0240_042:0865b08": "身。為說諸佛難思眼。為說諸佛無量耳。為說諸佛清",
    "X08n0240_042:0865b09": "淨鼻。為說諸佛清淨舌。為說諸佛無住心。為說如來",
    "X08n0240_042:0865b10": "無上神通。",
    "X08n0240_042:0865b11": "次現身說法。",
    "X08n0240_042:0865b12": "令修如來無上菩提。令得如來清淨音聲。開示如來",
    "X08n0240_042:0865b13": "不退法輪。顯示如來無邊眾會。令入如來無邊祕密。",
    "X08n0240_042:0865b14": "讚歎如來一切善根。令入如來平等之法。宣說如來",
    "X08n0240_042:0865b15": "三世種性。示現如來無量色相。闡揚如來護念之法。",
    "X08n0240_042:0865b16": "演暢如來微妙法音。辯明一切諸佛世界。宣揚一切",
    "X08n0240_042:0865b17": "諸佛三昧。示現諸佛眾會次第。護持諸佛不思議法。",
    "X08n0240_042:0865b18": "說一切法猶如幻化。明諸法性無有動轉。開示一切",
    "X08n0240_042:0865b19": "無上法輪。讚美如來無量功德。令入一切諸三昧雲。",
    "X08n0240_042:0865b20": "令知其心如幻如化無邊無盡。",
    "X08n0240_042:0865b21": "後令其修證。",
    "X08n0240_042:0865b22": "佛子。菩薩摩訶薩住此法界自在三昧時。彼十方各",
    "X08n0240_042:0865b23": "十千阿僧祇佛剎微塵數名號如來。一一名中各有",
    "X08n0240_042:0865b24": "十千阿僧祇佛剎微塵數佛同時護念。令此菩薩得",
    "X08n0240_042:0865c01": "無邊身。令此菩薩得無礙心。令此菩薩於一切法得",
    "X08n0240_042:0865c02": "無忘念。令此菩薩於一切法得決定慧。令此菩薩轉",
    "X08n0240_042:0865c03": "更聰敏於一切法皆能領受。令此菩薩於一切法悉",
    "X08n0240_042:0865c04": "能明了。令此菩薩諸根猛利於神通法悉得善巧。令",
    "X08n0240_042:0865c05": "此菩薩境界無礙周行法界恒不休息。令此菩薩得",
    "X08n0240_042:0865c06": "無礙智畢竟清淨。令此菩薩以神通力一切世界示",
    "X08n0240_042:0865c07": "現成佛。",
    "X08n0240_042:0865c08": "四諸佛護念益。護念即佛力來加。",
    "X08n0240_042:0865c09": "佛子。菩薩摩訶薩住此三昧得十種海。何者為十。所",
    "X08n0240_042:0865c10": "謂得諸佛海。咸覩見故。得眾生海。悉調伏故。得諸法",
    "X08n0240_042:0865c11": "海能以智慧悉了知故。得諸剎海以無性無作神通",
    "X08n0240_042:0865c12": "皆往詣故。得功德海一切修行悉圓滿故。得神通海",
    "X08n0240_042:0865c13": "能廣示現令開悟故。得諸根海種種不同悉善知故。",
    "X08n0240_042:0865c14": "得諸心海知一切眾生種種差別無量心故。得諸行",
    "X08n0240_042:0865c15": "海能以願力悉圓滿故。得諸願海悉使成就永清淨",
    "X08n0240_042:0865c16": "故。",
    "X08n0240_042:0865c17": "五得十海深廣益。",
    "X08n0240_042:0865c18": "佛子。菩薩摩訶薩得如是十種海已。復得十種殊勝。",
    "X08n0240_042:0865c19": "何等為十。一者於一切眾生中最為第一。二者於一",
    "X08n0240_042:0865c20": "切諸天中最為殊特。三者於一切梵王中最極自在。",
    "X08n0240_042:0865c21": "四者於諸世間無所染著。五者一切世間無能暎蔽。",
    "X08n0240_042:0865c22": "六者一切諸魔不能惑亂。七者普入諸趣無所罣礙。",
    "X08n0240_042:0865c23": "八者處處受生知不堅固。九者一切佛法皆得自在。",
    "X08n0240_042:0865c24": "十者一切神通悉能示現。佛子。菩薩摩訶薩得如是",
    "X08n0240_042:0866a01": "十種殊勝已。復得十種力。於眾生界修習諸行。何等",
    "X08n0240_042:0866a02": "為十。一謂勇徤力。調伏世間故。二謂精進力。恒不退",
    "X08n0240_042:0866a03": "轉故。三謂無著力離諸垢染故。四謂寂靜力於一切",
    "X08n0240_042:0866a04": "法無諍論故。五謂逆順力於一切法心自在故。六謂",
    "X08n0240_042:0866a05": "法性力於諸義中得自在故。七謂無礙力智慧廣大",
    "X08n0240_042:0866a06": "故。八謂無畏力能說諸法故。九謂辯才力能持諸法",
    "X08n0240_042:0866a07": "故。十謂開示力智慧無邊故。",
    "X08n0240_042:0866a08": "七得諸力幹能益。於中初列十力。",
    "X08n0240_042:0866a09": "佛子。此十種力是廣大力。最勝力。無能摧伏力。無量",
    "X08n0240_042:0866a10": "力。善集力。不動力。堅固力。智慧力。成就力。勝定力。清",
    "X08n0240_042:0866a11": "淨力。極清淨力。法身力。法光明力。法燈力。法門力。無",
    "X08n0240_042:0866a12": "能壞力。極勇猛力。大丈夫力。善丈夫修習力。成正覺",
    "X08n0240_042:0866a13": "力。過去積集善根力。安住無量善根力。住如來力力。",
    "X08n0240_042:0866a14": "心思惟力。增長菩薩歡喜力。出生菩薩淨信力。增長",
    "X08n0240_042:0866a15": "菩薩勇猛力。菩提心所生力。菩薩清淨深心力。菩薩",
    "X08n0240_042:0866a16": "殊勝深心力。菩薩善根熏習力。究竟諸法力。無障礙",
    "X08n0240_042:0866a17": "身力。入方便善巧法門力。清淨妙法力。安住大勢一",
    "X08n0240_042:0866a18": "切世間不能傾動力。一切眾生無能暎蔽力。",
    "X08n0240_042:0866a19": "後顯其超勝。隨前一一力。皆具此三十八力。",
    "X08n0240_042:0866a20": "佛子。此菩薩摩訶薩於如是無量功德法。能生。能成",
    "X08n0240_042:0866a21": "就。能圓滿。能照明。能具足。能徧具足。能廣大。能堅固。",
    "X08n0240_042:0866a22": "能增長。能淨治。能徧淨治。",
    "X08n0240_042:0866a23": "八結能圓滿益。",
    "X08n0240_042:0866a24": "此菩薩功德邊際。智慧邊際。修行邊際。法門邊際。自",
    "X08n0240_042:0866b01": "在邊際。苦行邊際。成就邊際。清淨邊際。出離邊際。法",
    "X08n0240_042:0866b02": "自在邊際。無能說者。此菩薩所獲得。所成就。所趣入。",
    "X08n0240_042:0866b03": "所現前。所有境界。所有觀察。所有證入。所有清淨。所",
    "X08n0240_042:0866b04": "有了知。所有建立一切法門。於不可說劫無能說盡。",
    "X08n0240_042:0866b05": "九自德無邊故他不能說益。",
    "X08n0240_042:0866b06": "佛子。菩薩摩訶薩住此三昧。能了知無數無量無邊",
    "X08n0240_042:0866b07": "無等不可數不可稱不可思不可量不可說不可說",
    "X08n0240_042:0866b08": "不可說一切三昧。彼一一三昧所有境界無量廣大。",
    "X08n0240_042:0866b09": "於境界中若入若起若住。所有相狀。所有示現。所有",
    "X08n0240_042:0866b10": "行處。所有等流。所有自性。所有除滅。所有出離。如是",
    "X08n0240_042:0866b11": "一切靡不明見。",
    "X08n0240_042:0866b12": "十三昧無邊自無不了益。上十段中前七別明。後",
    "X08n0240_042:0866b13": "三總結。",
    "X08n0240_042:0866b14": "佛子。譬如無熱惱大龍王宮流出四河。無濁無雜無",
    "X08n0240_042:0866b15": "有垢穢。光色清淨猶如虗空。其池四面各有一口。一",
    "X08n0240_042:0866b16": "一口中流出一河。於象口中出恒伽河。師子口中出",
    "X08n0240_042:0866b17": "私陀河。於牛口中出信度河。於馬口中出縛芻河。其",
    "X08n0240_042:0866b18": "四大河流出之時。恒伽河口流出銀沙。私陀河口流",
    "X08n0240_042:0866b19": "出金剛沙。信度河口流出金沙。縛芻河口流出瑠璃",
    "X08n0240_042:0866b20": "沙。恒伽河口作白銀色。私陀河口作金剛色。信度河",
    "X08n0240_042:0866b21": "口作黃金色。縛芻河口作瑠璃色。一一河口廣一由",
    "X08n0240_042:0866b22": "旬。其四大河既流出已。各共圍繞大池七帀。隨其方",
    "X08n0240_042:0866b23": "面四向分流。澒湧奔馳入於大海。其河旋繞一一之",
    "X08n0240_042:0866b24": "間。有天寶所成優鉢羅華波頭摩華拘物頭華芬陀",
    "X08n0240_042:0866c01": "利華。奇香發越妙色清淨。種種華葉種種臺蕋。悉是",
    "X08n0240_042:0866c02": "眾寶自然暎徹。咸放光明互相照現。其無熱池周圍",
    "X08n0240_042:0866c03": "廣大五十由旬。眾寶妙沙徧布其底。種種摩尼以為",
    "X08n0240_042:0866c04": "嚴飾。無量妙寶莊嚴其岸。旃檀妙香普散其中。優鉢",
    "X08n0240_042:0866c05": "羅華。波頭摩華。拘物頭華。芬陀利華。及餘寶華皆悉",
    "X08n0240_042:0866c06": "徧滿。微風吹動香氣遠徹。華林寶樹周帀圍繞。日光",
    "X08n0240_042:0866c07": "出時普皆照明。池河內外一切眾物。接影連輝成光",
    "X08n0240_042:0866c08": "明綱。如是眾物若遠若近。若高若下。若廣若狹。若麤",
    "X08n0240_042:0866c09": "若細。乃至極小一沙一塵。悉是妙寶光明鑒徹。靡不",
    "X08n0240_042:0866c10": "於中日輪影現。亦復展轉更相現影。如是眾影不增",
    "X08n0240_042:0866c11": "不減。非合非散。皆如本質而得明見。",
    "X08n0240_042:0866c12": "大文第三以喻寄顯中正顯前體用及益。亦明前",
    "X08n0240_042:0866c13": "所未顯。故不全似上文。文中二。先總舉喻體。",
    "X08n0240_042:0866c14": "佛子。如無熱大池於四口中流出四河入於大海。菩",
    "X08n0240_042:0866c15": "薩摩訶薩亦復如是。從四辯才流出諸行。究竟入於",
    "X08n0240_042:0866c16": "一切智海。",
    "X08n0240_042:0866c17": "後對喻別合。有十三門。各先喻後合。一合流沙入",
    "X08n0240_042:0866c18": "海喻中先總明。喻合雖舉四河。意在四口出沙。故",
    "X08n0240_042:0866c19": "下第九別明四河。",
    "X08n0240_042:0866c20": "如恒伽大河從銀色象口流出銀沙。菩薩摩訶薩亦",
    "X08n0240_042:0866c21": "復如是。以義辯才說一切如來所說一切義門。出生",
    "X08n0240_042:0866c22": "一切清淨白法。究竟入於無礙智海。如私陀大河從",
    "X08n0240_042:0866c23": "金剛色師子口流出金剛沙。菩薩摩訶薩亦復如是。",
    "X08n0240_042:0866c24": "以法辯才為一切眾生說佛金剛句。引出金剛智。究",
    "X08n0240_042:0867a01": "竟入於無礙智海。如信度大河從金色牛口流出金",
    "X08n0240_042:0867a02": "沙。菩薩摩訶薩亦復如是。以訓辭辯說隨順世間緣",
    "X08n0240_042:0867a03": "起方便開悟眾生。令皆歡喜調伏成熟。究竟入於緣",
    "X08n0240_042:0867a04": "起方便海。如縛芻大河於瑠璃色馬口流出瑠璃沙。",
    "X08n0240_042:0867a05": "菩薩摩訶薩亦復如是。以無盡辯雨百千億那由他",
    "X08n0240_042:0867a06": "不可說法。令其聞者皆得潤洽。究竟入於諸佛法海。",
    "X08n0240_042:0867a07": "後別明四辯即喻四口。所說即喻四沙。",
    "X08n0240_042:0867a08": "如四大河隨順圍繞無熱池已四方入海。",
    "X08n0240_042:0867a09": "二合繞池入海喻。於中先喻後合。此喻。",
    "X08n0240_042:0867a10": "菩薩摩訶薩亦復如是。成就隨順身業隨順語業隨",
    "X08n0240_042:0867a11": "順意業。成就智為前導身業。智為前導語業。智為前",
    "X08n0240_042:0867a12": "導意業。四方流注究竟入於一切智海。佛子。何者名",
    "X08n0240_042:0867a13": "為菩薩四方。佛子。所謂見一切佛而得開悟。聞一切",
    "X08n0240_042:0867a14": "法受持不忘。圓滿一切波羅蜜行。大悲說法滿足眾",
    "X08n0240_042:0867a15": "生。",
    "X08n0240_042:0867a16": "後合中先合繞池。菩提心志名之為池。三業隨順",
    "X08n0240_042:0867a17": "智慧即為繞義。後佛子下合其四方。",
    "X08n0240_042:0867a18": "如四大河圍繞大池。於其中間優鉢羅華。波頭摩華。",
    "X08n0240_042:0867a19": "拘物頭華。芬陀利華。皆悉徧滿。菩薩摩訶薩亦復如",
    "X08n0240_042:0867a20": "是。於菩提心中間不捨眾生。說法調伏悉令圓滿無",
    "X08n0240_042:0867a21": "量三昧。見佛國土莊嚴清淨。",
    "X08n0240_042:0867a22": "三合池間寶華喻。說法有開敷之義。三昧有感果",
    "X08n0240_042:0867a23": "之能。莊嚴清淨皆華上之別義。",
    "X08n0240_042:0867a24": "如無熱大池寶樹圍繞。菩薩摩訶薩亦復如是。現佛",
    "X08n0240_042:0867b01": "國土莊嚴圍繞。令諸眾生趣向菩提。",
    "X08n0240_042:0867b02": "四合寶樹繞池喻。",
    "X08n0240_042:0867b03": "如無熱大池其中縱廣五十由旬清淨無濁。菩薩摩",
    "X08n0240_042:0867b04": "訶薩亦復如是。菩提之心其量無邊。善根充滿清淨",
    "X08n0240_042:0867b05": "無濁。",
    "X08n0240_042:0867b06": "五合大池清淨喻。即是池體。",
    "X08n0240_042:0867b07": "如無熱大池。以無量寶莊嚴其岸。散栴檀香徧滿其",
    "X08n0240_042:0867b08": "中。菩薩摩訶薩亦復如是。以百千億十種智寶莊嚴",
    "X08n0240_042:0867b09": "菩提心大願之岸。普散一切眾善妙香。",
    "X08n0240_042:0867b10": "六合旃檀香岸喻。十種智寶。有二義。一即離世間",
    "X08n0240_042:0867b11": "中七種如寶智。二即他心等十種智也。",
    "X08n0240_042:0867b12": "如無熱大池底布金沙。種種摩尼間錯莊嚴。菩薩摩",
    "X08n0240_042:0867b13": "訶薩亦復如是。微妙智慧周徧觀察不可思議菩薩",
    "X08n0240_042:0867b14": "解脫。種種法寶間錯莊嚴。得一切法無礙光明。住於",
    "X08n0240_042:0867b15": "一切諸佛所住。入於一切甚深方便。",
    "X08n0240_042:0867b16": "七合底布金寶喻。妙智合金沙。解脫合摩尼。無礙",
    "X08n0240_042:0867b17": "光明合二種放光。住佛所住入於甚深合布其底。",
    "X08n0240_042:0867b18": "上四段各以如無熱大池為首。",
    "X08n0240_042:0867b19": "如阿那婆達多龍王永離龍中所有熱惱。菩薩摩訶",
    "X08n0240_042:0867b20": "薩亦復如是。永離一切世間憂惱。雖現受生而無染",
    "X08n0240_042:0867b21": "著。",
    "X08n0240_042:0867b22": "八合龍王無惱喻。即合池名。名因龍得故。",
    "X08n0240_042:0867b23": "如四大河潤澤一切閻浮提地。既潤澤已入於大海。",
    "X08n0240_042:0867b24": "菩薩摩訶薩亦復如是。以四智河潤澤天人沙門婆",
    "X08n0240_042:0867c01": "羅門。令其普入阿耨多羅三藐三菩提智慧大海。以",
    "X08n0240_042:0867c02": "四種力而為莊嚴。何者為四。一者願智河。救護調伏",
    "X08n0240_042:0867c03": "一切眾生常不休息。二者波羅蜜智河。修菩提行饒",
    "X08n0240_042:0867c04": "益眾生。去來今世相續無盡。究竟入於諸佛智海。三",
    "X08n0240_042:0867c05": "者菩薩三昧智河。無數三昧以為莊嚴。見一切佛入",
    "X08n0240_042:0867c06": "諸佛海。四者大悲智河。大慈自在普救眾生。方便攝",
    "X08n0240_042:0867c07": "取無有休息。修行祕密功德之門。究竟入於十力大",
    "X08n0240_042:0867c08": "海。",
    "X08n0240_042:0867c09": "九合四河潤澤喻。",
    "X08n0240_042:0867c10": "如四大河從無熱池既流出已。究竟無盡入於大海。",
    "X08n0240_042:0867c11": "菩薩摩訶薩亦復如是。以大願力修菩薩行。自在知",
    "X08n0240_042:0867c12": "見無有窮盡。究竟入於一切智海。",
    "X08n0240_042:0867c13": "十合四河無盡喻。",
    "X08n0240_042:0867c14": "如四大河入於大海無能為礙令不入者。菩薩摩訶",
    "X08n0240_042:0867c15": "薩亦復如是。常勤修習普賢行願。成就一切智慧光",
    "X08n0240_042:0867c16": "明。住於一切佛菩提法。入如來智無有障礙。",
    "X08n0240_042:0867c17": "十一合入海無障喻。",
    "X08n0240_042:0867c18": "如四大河奔流入海經於累劫亦無疲厭。菩薩摩訶",
    "X08n0240_042:0867c19": "薩亦復如是。以普賢行願。盡未來劫修菩薩行。入如",
    "X08n0240_042:0867c20": "來海不生疲厭。",
    "X08n0240_042:0867c21": "十二合入海無厭喻。上之四喻。各以如四大河而",
    "X08n0240_042:0867c22": "為喻首。上之十喻。皆以菩薩而為合初。",
    "X08n0240_042:0867c23": "佛子。如日光出時無熱池中金沙銀沙金剛沙瑠璃",
    "X08n0240_042:0867c24": "沙及餘一切種種寶物。皆有日影於中顯現。其金沙",
    "X08n0240_042:0868a01": "等一切寶物。亦各展轉而現其影。互相鑒徹無所妨",
    "X08n0240_042:0868a02": "礙。",
    "X08n0240_042:0868a03": "十三合眾寶交影喻。先喻後合。",
    "X08n0240_042:0868a04": "菩薩摩訶薩亦復如是。住此三昧。於自身一一毛孔",
    "X08n0240_042:0868a05": "中。悉見不可說不可說佛剎微塵數諸佛如來。亦見",
    "X08n0240_042:0868a06": "彼佛所有國土道場眾會。一一佛所聽法受持信解",
    "X08n0240_042:0868a07": "供養。各經不可說不可說億那由他劫。而不想念時",
    "X08n0240_042:0868a08": "節長短。其諸眾會亦無迫隘。何以故。以微妙心入無",
    "X08n0240_042:0868a09": "邊法界故。入無等差別業果故。入不思議三昧境界",
    "X08n0240_042:0868a10": "故。入不思議思惟境界故。入一切佛自在境界故。得",
    "X08n0240_042:0868a11": "一切佛所護念故。得一切佛大神變故。得諸如來難",
    "X08n0240_042:0868a12": "得難知十種力故。入普賢菩薩行圓滿境界故。得一",
    "X08n0240_042:0868a13": "切佛無勞倦神通力故。",
    "X08n0240_042:0868a14": "合中二。先正合。後何以故下徵釋涉入所由。",
    "X08n0240_042:0868a15": "佛子。菩薩摩訶薩雖能於定一念入出。而亦不廢長",
    "X08n0240_042:0868a16": "所在定。亦無所著。雖於境界無所依住。而亦不捨一",
    "X08n0240_042:0868a17": "切所緣。雖善入剎那際而為利益一切眾生現佛神",
    "X08n0240_042:0868a18": "通無有厭足。雖等入法界而不得其邊。雖無所住無",
    "X08n0240_042:0868a19": "有處所而恒趣入一切智道。以變化力。普入無量眾",
    "X08n0240_042:0868a20": "生眾中。具足莊嚴一切世界。雖離世間顛倒分別。超",
    "X08n0240_042:0868a21": "過一切分別之地。亦不捨於種種諸相。雖能具足方",
    "X08n0240_042:0868a22": "便善巧而究竟清淨。雖不分別菩薩諸地而皆已善",
    "X08n0240_042:0868a23": "入。佛子。譬如虗空雖能容受一切諸物而離有無。菩",
    "X08n0240_042:0868a24": "薩摩訶薩亦復如是。雖普入一切世間而離世間想。",
    "X08n0240_042:0868b01": "雖勤度一切眾生而離眾生想。雖深知一切法而離",
    "X08n0240_042:0868b02": "諸法想。雖樂見一切佛而離諸佛想。雖善入種種三",
    "X08n0240_042:0868b03": "昧而知一切法自性皆如無所染著。雖以無邊辯才",
    "X08n0240_042:0868b04": "演無盡法句而心恒住離文字法。雖樂觀察無言說",
    "X08n0240_042:0868b05": "法而恒示現清淨音聲。雖住一切離言法際而恒示",
    "X08n0240_042:0868b06": "現種種色相。雖教化眾生而知一切法畢竟性空。雖",
    "X08n0240_042:0868b07": "勤修大悲度脫眾生而知眾生界無盡無散。雖了達",
    "X08n0240_042:0868b08": "法界常住不變而以三輪調伏眾生恒不休息。雖常",
    "X08n0240_042:0868b09": "安住如來所住而智慧清淨心無怖畏。分別演說種",
    "X08n0240_042:0868b10": "種諸法。轉於法輪常不休息。",
    "X08n0240_042:0868b11": "大文第四總結雙行。謂權實定散無障礙故。於中",
    "X08n0240_042:0868b12": "三。先法。次佛子下喻。後菩薩下合。然法中即寂而",
    "X08n0240_042:0868b13": "用。喻合明即用而寂。",
    "X08n0240_042:0868b14": "佛子。是為菩薩摩訶薩第九法界自在大三昧善巧",
    "X08n0240_042:0868b15": "智。",
    "X08n0240_042:0868b16": "三結定名。",
    "X08n0240_042:0868b18": "大方廣佛華嚴經綱要卷第四十二"
}