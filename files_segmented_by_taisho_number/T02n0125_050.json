{
    "T02n0125_050:0821b22": "增壹阿含經卷第五十",
    "T02n0125_050:0821b24": "東晉罽賓三藏瞿曇僧伽提婆譯",
    "T02n0125_050:0821b25": "52 大愛道般涅槃品大愛道般涅槃品第五十二",
    "T02n0125_050:0821b26": "1（一）聞如是：一時，佛在毘舍離普會講堂所，",
    "T02n0125_050:0821b27": "與大比丘眾五百人俱。爾時，大愛道遊於毘",
    "T02n0125_050:0821b28": "舍離城高臺寺中，與大比丘尼眾五百人俱，",
    "T02n0125_050:0821b29": "皆是羅漢，諸漏已盡。爾時，大愛道聞諸比丘",
    "T02n0125_050:0821c01": "說：「如來不久當取滅度，不過三月，當在",
    "T02n0125_050:0821c02": "拘夷那竭娑羅雙樹間。」爾時，大愛道便作是",
    "T02n0125_050:0821c03": "念：「我不堪任見如來取滅度，亦復不堪任",
    "T02n0125_050:0821c04": "見阿難取滅度，我今宜可先取滅度。」爾時，",
    "T02n0125_050:0821c05": "大愛道便往至世尊所，頭面禮足，在一面",
    "T02n0125_050:0821c06": "坐。爾時，大愛道前白佛言：「我聞世尊不久",
    "T02n0125_050:0821c07": "當取滅度，却後不過三月，在拘夷那竭",
    "T02n0125_050:0821c08": "娑羅雙樹間；我今不堪見世尊及阿難取",
    "T02n0125_050:0821c09": "滅度也，唯願世尊聽我先取滅度。」爾時，世",
    "T02n0125_050:0821c10": "尊默然可之。爾時，大愛道重白佛言：「自今",
    "T02n0125_050:0821c11": "已後，唯願世尊與諸比丘尼說戒。」佛告之",
    "T02n0125_050:0821c12": "曰：「我今聽比丘尼，還與比丘尼說禁戒，如",
    "T02n0125_050:0821c13": "我本所施行禁戒，無令差錯。」爾時，大愛道",
    "T02n0125_050:0821c14": "前禮佛足，在佛前立。爾時，大愛道復白佛",
    "T02n0125_050:0821c15": "言：「我今更不見如來顏色，亦不見將來諸",
    "T02n0125_050:0821c16": "佛，不受胞胎，永處無為，今日違離聖顏，永",
    "T02n0125_050:0821c17": "更不覩。」時大愛道繞佛七匝，亦復繞阿難",
    "T02n0125_050:0821c18": "七匝，盡繞諸比丘眾，却退而去。還諸比丘",
    "T02n0125_050:0821c19": "尼眾中，告諸比丘尼曰：「我今欲入無為涅",
    "T02n0125_050:0821c20": "槃界。所以然者，如來不久當取滅度，汝等",
    "T02n0125_050:0821c21": "各宜隨所行。」爾時，差摩比丘尼、優鉢色比",
    "T02n0125_050:0821c22": "丘尼、基利施比丘尼、舍仇梨比丘尼、奢摩比",
    "T02n0125_050:0821c23": "丘尼、鉢陀闌柘比丘尼、婆羅柘羅比丘尼、",
    "T02n0125_050:0821c24": "迦旃延比丘尼、闍耶比丘尼及五百比丘尼，",
    "T02n0125_050:0821c25": "往至世尊所，在一面立。爾時，五百比丘尼，",
    "T02n0125_050:0821c26": "差摩比丘尼最為上首，而白佛言：「我等諸",
    "T02n0125_050:0821c27": "人聞如來不久當取滅度，我等不忍見",
    "T02n0125_050:0821c28": "世尊及阿難先取滅度。唯願世尊聽我等",
    "T02n0125_050:0821c29": "先取滅度，我等今取涅槃，正是其宜。」爾時，",
    "T02n0125_050:0822a01": "世尊默然可之。時差摩比丘尼及五百比丘",
    "T02n0125_050:0822a02": "尼見世尊默然可之，前禮佛足，繞三匝便",
    "T02n0125_050:0822a03": "退而去。還詣本房。時，大愛道閉講堂門，擊",
    "T02n0125_050:0822a04": "乾椎，於露地敷坐具，騰在虛空，於虛",
    "T02n0125_050:0822a05": "空中坐臥經行，或出火焰，身下出煙，身上",
    "T02n0125_050:0822a06": "出火；身下出水，身上出煙；舉身放焰，舉身",
    "T02n0125_050:0822a07": "放煙；左脅出水，右脅出火；右脅出水，左脅",
    "T02n0125_050:0822a08": "出烟；前出火，後出水；前出水，後出火；",
    "T02n0125_050:0822a09": "舉身出火，舉身出水。爾時，大愛道作若干",
    "T02n0125_050:0822a10": "變化，還在本座，結加趺坐，正身正意，",
    "T02n0125_050:0822a11": "繫念在前，而入初禪；從初禪起而入二禪；",
    "T02n0125_050:0822a12": "從第二禪起而入第三禪；從三禪起",
    "T02n0125_050:0822a13": "入第四禪；從第四禪起入空處；從空處",
    "T02n0125_050:0822a14": "起入識處；從識處起入不用處；從不用",
    "T02n0125_050:0822a15": "處起入有想無想處；從有想無想處起",
    "T02n0125_050:0822a16": "入想知滅；從想知滅起還入有想無想處；",
    "T02n0125_050:0822a17": "從有想無想起入不用處；從不用處",
    "T02n0125_050:0822a18": "起還入識處；從識處起還入空處；從空",
    "T02n0125_050:0822a19": "處起還入第四禪；從第四禪起還入三",
    "T02n0125_050:0822a20": "禪；從三禪起入二禪中；從二禪起",
    "T02n0125_050:0822a21": "還入初禪；從初禪起入二禪；從二禪",
    "T02n0125_050:0822a22": "起還入三禪；從三禪起還入四禪；已入四",
    "T02n0125_050:0822a23": "禪便取滅度。爾時，天地大動，東踊西沒，西",
    "T02n0125_050:0822a24": "踊東沒，四邊都踊中央沒，又四面涼風",
    "T02n0125_050:0822a25": "起，諸天在空作倡伎樂，欲界諸天涕零悲",
    "T02n0125_050:0822a26": "泣，猶如春月天降甘雨，神妙之天雜碎優鉢",
    "T02n0125_050:0822a27": "華香，又雜碎栴檀而散其上。爾時，差摩比",
    "T02n0125_050:0822a28": "丘尼、優鉢色比丘尼、基梨施瞿曇彌比丘尼、",
    "T02n0125_050:0822a29": "舍瞿離比丘尼、奢摩比丘尼、波陀蘭遮羅",
    "T02n0125_050:0822a30": "比丘尼、迦旃延比丘尼、闍耶比丘尼，如此",
    "T02n0125_050:0822b01": "上首五百比丘尼等，各各於露地敷坐，",
    "T02n0125_050:0822b02": "飛在虛空，於虛空之中坐臥經行，作十八",
    "T02n0125_050:0822b03": "變，乃至入想知滅，各取滅度。爾時，毘舍離",
    "T02n0125_050:0822b04": "城內有大將名曰耶輸提，將五百童子集",
    "T02n0125_050:0822b05": "普會講堂有所講說。時，耶輸提及五百童",
    "T02n0125_050:0822b06": "子遙見五百比丘尼作十八變，見已，歡喜",
    "T02n0125_050:0822b07": "踊躍無量，各共叉手而向彼所。爾時，世尊而",
    "T02n0125_050:0822b08": "告阿難曰：「汝往至耶輸提大將所，而告之",
    "T02n0125_050:0822b09": "曰：『速辦五百床具，五百坐具，五百瓶酥，五百",
    "T02n0125_050:0822b10": "瓶油，五百輿花，五百裹香，五百車薪。』」爾時，阿",
    "T02n0125_050:0822b11": "難前白佛言：「不審世尊欲何施為？」佛告之",
    "T02n0125_050:0822b12": "曰：「大愛道已取滅度，及五百比丘尼埿洹，我",
    "T02n0125_050:0822b13": "等欲供養舍利。」爾時，阿難悲泣交集，不能",
    "T02n0125_050:0822b14": "自勝：「大愛道取滅度何其速哉。」爾時，阿難以",
    "T02n0125_050:0822b15": "手揮淚，便往至耶輸提大將所。爾時，耶輸",
    "T02n0125_050:0822b16": "提遙見阿難來，皆起前迎，並作是說：「善來，",
    "T02n0125_050:0822b17": "阿難！欲何告勅，又行非常。」爾時，阿難報曰：",
    "T02n0125_050:0822b18": "「我是佛使，欲有所告勅。」時，大將咸共問曰：",
    "T02n0125_050:0822b19": "「欲何所告勅？」阿難報曰：「世尊告大將曰：『當",
    "T02n0125_050:0822b20": "辦五百床，五百坐具，五百瓶酥，五百瓶油，",
    "T02n0125_050:0822b21": "五百輿花，五百裹香，五百車薪，大愛道及五",
    "T02n0125_050:0822b22": "百比丘尼皆取滅度，我等往供養舍利。』」爾",
    "T02n0125_050:0822b23": "時，大將悲泣交集，而作是說：「大愛道取滅度",
    "T02n0125_050:0822b24": "何其速哉！及五百比丘尼取滅度甚為速",
    "T02n0125_050:0822b25": "哉！誰當教授我等，教化分檀布施？」爾時，耶",
    "T02n0125_050:0822b26": "輸提大將即辦五百床，五百坐具，五百瓶油、",
    "T02n0125_050:0822b27": "酥、薪，及諸耶維之具，往至世尊所，頭面禮",
    "T02n0125_050:0822b28": "足，在一面立。爾時，耶輸提大將白世尊言：",
    "T02n0125_050:0822b29": "「如來所約勅供養之具，今日已辦。」佛告曰：",
    "T02n0125_050:0822c01": "「汝今各取大愛道身及五百比丘尼身，出毘",
    "T02n0125_050:0822c02": "舍離到曠野之處，吾欲於彼供養舍利。」耶",
    "T02n0125_050:0822c03": "輸提大將白佛言：「唯然，世尊！」是時，長者即往",
    "T02n0125_050:0822c04": "至大愛道等所，告一人曰：「汝今施梯，登",
    "T02n0125_050:0822c05": "牆入內，徐開門，無令有聲。」是時，彼人如",
    "T02n0125_050:0822c06": "彼教勅，即入開門，復勅五百人各舉舍",
    "T02n0125_050:0822c07": "利著于床上。爾時，有二沙彌尼在，一名難",
    "T02n0125_050:0822c08": "陀，二名優般難陀。是時，二沙彌尼語大將",
    "T02n0125_050:0822c09": "曰：「止！止！大將！勿觸擾諸師。」耶輸提大將",
    "T02n0125_050:0822c10": "報曰：「汝師不為睡眠，皆取滅度。」爾時，二沙",
    "T02n0125_050:0822c11": "彌聞諸師皆取滅度，心懷恐怖，即自思惟，",
    "T02n0125_050:0822c12": "觀有習之法皆是盡法，即於坐處得三明",
    "T02n0125_050:0822c13": "六通。爾時，二沙彌尼即飛在虛空中，先至曠",
    "T02n0125_050:0822c14": "野之中作十八變，坐臥經行，身出水火，變",
    "T02n0125_050:0822c15": "化無量，即於無餘涅槃界而取般涅槃。爾",
    "T02n0125_050:0822c16": "時，世尊將諸比丘僧，前後圍遶，往至大愛道",
    "T02n0125_050:0822c17": "比丘尼寺中。爾時，世尊告阿難、難陀、羅云：",
    "T02n0125_050:0822c18": "「汝等舉大愛道身，我當躬自供養。」是時，釋",
    "T02n0125_050:0822c19": "提桓因知世尊心中所念，即從三十三天",
    "T02n0125_050:0822c20": "上，譬如力士屈伸臂頃來至毘舍離，到",
    "T02n0125_050:0822c21": "世尊所，頭面禮足，在一面立。其中漏盡比",
    "T02n0125_050:0822c22": "丘皆見釋提桓因及三十三天，其不漏盡",
    "T02n0125_050:0822c23": "有欲比丘，及比丘、比丘尼、優婆塞、優婆夷未",
    "T02n0125_050:0822c24": "漏盡者，亦不見釋提桓因及三十三天。爾",
    "T02n0125_050:0822c25": "時，梵天王遙知如來心中所念，將諸梵天",
    "T02n0125_050:0822c26": "從梵天上沒，來至世尊所，頭面禮足，在一",
    "T02n0125_050:0822c27": "面立。爾時，毘沙門天王知世尊心中所念，",
    "T02n0125_050:0822c28": "將閱叉、鬼神，到如來所，頭面禮足，在一",
    "T02n0125_050:0822c29": "面立。爾時，提地賴吒天王將諸乾沓和，從",
    "T02n0125_050:0823a01": "東方來至如來所，頭面禮足，在一面立。毘",
    "T02n0125_050:0823a02": "婁勒叉天王將諸無數拘槃荼，從南方來",
    "T02n0125_050:0823a03": "至世尊所，頭面禮足，在一面立。毘婁波叉",
    "T02n0125_050:0823a04": "天王將諸龍神來至如來所，頭面禮足，在",
    "T02n0125_050:0823a05": "一面立。及欲界、色界、無色界諸天，各各知如",
    "T02n0125_050:0823a06": "來心中所念，來至世尊所，頭面禮足，在一",
    "T02n0125_050:0823a07": "面立。爾時，釋提桓因、毘沙門天王前白佛",
    "T02n0125_050:0823a08": "言：「唯願世尊勿自勞神，我等自當供養舍",
    "T02n0125_050:0823a09": "利。」佛告諸天：「止！止！天王！如來自當知時。",
    "T02n0125_050:0823a10": "此是如來所應修行，非是天、龍、鬼神所及",
    "T02n0125_050:0823a11": "也。所以然者，父母生子多有所益，長養恩",
    "T02n0125_050:0823a12": "重，乳哺懷抱，要當報恩，不得不報恩。然",
    "T02n0125_050:0823a13": "諸天當知，過去諸佛世尊所生母先取滅度，",
    "T02n0125_050:0823a14": "然後諸佛世尊皆自供養虵旬舍利。正使",
    "T02n0125_050:0823a15": "將來諸佛世尊所生之母先取滅度，然後諸",
    "T02n0125_050:0823a16": "佛皆自供養。以此方便，知如來應自供養，",
    "T02n0125_050:0823a17": "非天、龍、鬼神所及也。」爾時，毘沙門天王告五",
    "T02n0125_050:0823a18": "百鬼曰：「汝等往至栴檀林中，取香薪來，",
    "T02n0125_050:0823a19": "當供養虵旬。」時，五百鬼聞天王語已，即",
    "T02n0125_050:0823a20": "往至栴檀林中，取栴檀薪來至曠野之間。",
    "T02n0125_050:0823a21": "是時，世尊躬自舉床一脚，難陀舉一脚，羅云",
    "T02n0125_050:0823a22": "舉一脚，阿難舉一脚，飛在虛空，往至彼塚",
    "T02n0125_050:0823a23": "間；其中四部之眾，比丘、比丘尼、優婆塞、優婆夷，",
    "T02n0125_050:0823a24": "舉五百比丘尼舍利至於塚間。爾時，世尊",
    "T02n0125_050:0823a25": "告耶輸提大將曰：「汝今更辦二床，二坐具，",
    "T02n0125_050:0823a26": "二車薪、香花供養二沙彌尼身。」耶輸提大將",
    "T02n0125_050:0823a27": "白佛言：「唯然，世尊！」尋時，即辦供養之具。爾",
    "T02n0125_050:0823a28": "時，世尊以栴檀木各傳與諸天。是時，世尊復",
    "T02n0125_050:0823a29": "告大將曰：「汝今各取五百舍利，各分別而",
    "T02n0125_050:0823b01": "供養之，二沙彌亦復使然。」時，大將受佛教",
    "T02n0125_050:0823b02": "已，各各分別而取供養，即取虵旬。爾時，世",
    "T02n0125_050:0823b03": "尊復以栴檀木著大愛道身上。爾時，世尊便",
    "T02n0125_050:0823b04": "說斯偈：",
    "T02n0125_050:0823b05": "「一切行無常，　　生者必有盡，",
    "T02n0125_050:0823b06": "不生則不死，　　此滅為最樂。」",
    "T02n0125_050:0823b07": "爾時，諸天、人民皆悉雲集在於塚間；天、人大",
    "T02n0125_050:0823b08": "眾十億姟那術。時大將火滅已，復取舍利",
    "T02n0125_050:0823b09": "而起偷婆。佛告大將曰：「汝今取五百比丘",
    "T02n0125_050:0823b10": "尼舍利與起偷婆，長夜之中受福無量！所",
    "T02n0125_050:0823b11": "以然者，世間有四人起於偷婆。云何為四？",
    "T02n0125_050:0823b12": "若有人與如來、至真、等正覺起於偷婆，轉",
    "T02n0125_050:0823b13": "輪聖王，與聲聞、辟支佛起偷婆者，受福",
    "T02n0125_050:0823b14": "無量。」爾時，世尊與諸天、人民說微妙之法，",
    "T02n0125_050:0823b15": "勸令歡喜。爾時，天與人有一億，諸塵垢盡，",
    "T02n0125_050:0823b16": "得法眼淨。爾時，諸天、人民、乾沓和、阿須輪、四",
    "T02n0125_050:0823b17": "部之眾，聞佛所說，歡喜奉行。",
    "T02n0125_050:0823b18": "2（二）聞如是：一時，佛在舍衛國祇樹給孤獨",
    "T02n0125_050:0823b19": "園，與大比丘眾五百人俱。爾時，舍衛城內",
    "T02n0125_050:0823b20": "有比丘尼名曰婆陀，將五百比丘尼於彼",
    "T02n0125_050:0823b21": "遊化。時，婆陀比丘尼在閑靜之處，而自思惟，",
    "T02n0125_050:0823b22": "結加趺坐，繫念在前，自憶無數宿命之事，",
    "T02n0125_050:0823b23": "復自笑。有比丘尼遙見婆陀比丘尼笑，見",
    "T02n0125_050:0823b24": "已，便往至比丘尼所：「今婆陀比丘尼獨在樹",
    "T02n0125_050:0823b25": "下而笑，將有何緣？」時，五百比丘尼即相將",
    "T02n0125_050:0823b26": "至婆陀比丘尼所，頭面禮足。爾時，五百比丘",
    "T02n0125_050:0823b27": "尼白婆陀曰：「有何因緣獨坐樹下而笑耶？」",
    "T02n0125_050:0823b28": "爾時，婆陀比丘尼告五百比丘尼曰：「我向者",
    "T02n0125_050:0823b29": "在此樹下，自憶無數宿命之事，復見昔日",
    "T02n0125_050:0823c01": "所經歷身，死此生彼，皆悉觀見。」時，五百比",
    "T02n0125_050:0823c02": "丘尼復白言：「唯願當說曩昔之緣。」時，婆陀比",
    "T02n0125_050:0823c03": "丘尼告五百比丘尼曰：「過去久遠九十一劫",
    "T02n0125_050:0823c04": "有佛出世，名曰毘婆尸如來、至真、等正覺、明",
    "T02n0125_050:0823c05": "行成為、善逝、世間解、無上士、道法御、天人師，號",
    "T02n0125_050:0823c06": "佛、眾祐，出現於世。爾時，世界名槃頭摩，人",
    "T02n0125_050:0823c07": "民熾盛不可稱計。爾時，如來遊彼國界，將",
    "T02n0125_050:0823c08": "十六萬八千比丘眾，前後圍繞而為說法。時",
    "T02n0125_050:0823c09": "佛名號流布四遠：『毘婆尸佛者眾相具足，是",
    "T02n0125_050:0823c10": "一切人良祐福田。』「爾時，彼國界中有童子名",
    "T02n0125_050:0823c11": "曰梵天，顏貌端正，世之希有。時，彼童子手",
    "T02n0125_050:0823c12": "執寶蓋而行諸街巷中。時有居士婦亦復",
    "T02n0125_050:0823c13": "端正，亦從此道行，眾人皆共觀看。時童子",
    "T02n0125_050:0823c14": "便作是念：『我今亦復端正，手執寶蓋，眾人",
    "T02n0125_050:0823c15": "皆不觀視我身，此諸人民皆共觀此女人。我",
    "T02n0125_050:0823c16": "今要當作方便，使人觀視我。』時彼童子即",
    "T02n0125_050:0823c17": "出彼城，往至毘婆尸佛所，手執寶華，供養",
    "T02n0125_050:0823c18": "七日七夜，亦作誓願：『設當毘婆尸佛有此",
    "T02n0125_050:0823c19": "神足，有此神力，是世間、天上福田，持此功",
    "T02n0125_050:0823c20": "德，使我將來之世作女人身，人民見之莫",
    "T02n0125_050:0823c21": "不喜踊。』「爾時，彼童子七日七夜供養彼佛",
    "T02n0125_050:0823c22": "已，隨命長短，後便生三十三天，於彼作",
    "T02n0125_050:0823c23": "女人身，極為端正，玉女中第一，以五事功",
    "T02n0125_050:0823c24": "德勝彼天女。云何為五？所謂天壽、天色、天",
    "T02n0125_050:0823c25": "樂、天威福、天自在。時三十三天見已，各自說",
    "T02n0125_050:0823c26": "曰：『此天女者，極為殊妙，無與等者。』其中或",
    "T02n0125_050:0823c27": "有天子作是說：『此天女我應得以為天",
    "T02n0125_050:0823c28": "后。』各相競爭。時大天王說曰：『汝等勿共鬪",
    "T02n0125_050:0823c29": "訟，其中能說極妙法者，便以此天女與",
    "T02n0125_050:0824a01": "之作婦。』「爾時，有一天子便說斯偈：",
    "T02n0125_050:0824a02": "「『若起若復坐，　　寤寐無有歡，",
    "T02n0125_050:0824a03": "設我眠睡時，　　然後乃無欲。』",
    "T02n0125_050:0824a04": "「爾時，復有天子而說斯偈：",
    "T02n0125_050:0824a05": "「『汝今故為樂，　　於眠無念想，",
    "T02n0125_050:0824a06": "我今興欲念，　　如似打戰鼓。』",
    "T02n0125_050:0824a07": "「爾時，復有天子而說斯偈：",
    "T02n0125_050:0824a08": "「『設復打戰鼓，　　猶有休息時，",
    "T02n0125_050:0824a09": "我欲馳速疾，　　如水流不停。』",
    "T02n0125_050:0824a10": "「爾時，復有天子而說斯偈：",
    "T02n0125_050:0824a11": "「『如水漂大木，　　猶有休息時，",
    "T02n0125_050:0824a12": "我恒思想欲，　　如殺象不眴。』",
    "T02n0125_050:0824a13": "「爾時，諸天中最尊天子與諸天人而說斯",
    "T02n0125_050:0824a14": "偈：",
    "T02n0125_050:0824a15": "「『汝等猶閑暇，　　各能說斯偈，",
    "T02n0125_050:0824a16": "我今不自知，　　為存為亡乎？』",
    "T02n0125_050:0824a17": "「爾時，諸天人白彼天子曰：『善哉！天子！所說",
    "T02n0125_050:0824a18": "偈者極為清妙。今日此天女奉貢天王。』爾",
    "T02n0125_050:0824a19": "時，天女即入天王宮。汝等諸天勿有猶豫。",
    "T02n0125_050:0824a20": "所以然者，爾時童子供養佛上寶蓋者，豈",
    "T02n0125_050:0824a21": "異人乎？莫作是觀。爾時童子身者，即我身",
    "T02n0125_050:0824a22": "是也。「過去三十一劫有式詰如來，出現於",
    "T02n0125_050:0824a23": "世，遊化於野馬世界，與大比丘眾十六萬",
    "T02n0125_050:0824a24": "人俱。爾時，彼天女後便命終而生人中，受",
    "T02n0125_050:0824a25": "女人身，極為端正，世之希有。時式詰如來到",
    "T02n0125_050:0824a26": "時，著衣持鉢，入野馬城乞食。時彼天女人",
    "T02n0125_050:0824a27": "復為長者婦，以好飲食，奉上式詰如來，普",
    "T02n0125_050:0824a28": "作誓願：『持此功德之業，所生之處莫墮三",
    "T02n0125_050:0824a29": "惡趣，顏貌端正，與人殊異。』「爾時，彼女人後",
    "T02n0125_050:0824b01": "便命終生三十三天，於彼復作女人身，極",
    "T02n0125_050:0824b02": "為端正，有五事功德勝彼諸天。爾時天",
    "T02n0125_050:0824b03": "女，豈異人乎？莫作是觀。所以然者，彼女",
    "T02n0125_050:0824b04": "人者，則我身是。「即於彼劫毘舍羅婆如來",
    "T02n0125_050:0824b05": "出現於世，爾時天女隨壽長短，命終之後",
    "T02n0125_050:0824b06": "來生人中，受女人身，顏貌端正，世之希有。",
    "T02n0125_050:0824b07": "復與長者居士作婦。爾時，長者婦復以妙",
    "T02n0125_050:0824b08": "衣好服奉上如來，發此誓願：『使我將來之",
    "T02n0125_050:0824b09": "世得作女身。』時彼婦女命終之後生三十",
    "T02n0125_050:0824b10": "三天，顏貌端正，勝彼天女。爾時彼女人者，",
    "T02n0125_050:0824b11": "豈異人乎？莫作斯觀。所以然者，爾時女人",
    "T02n0125_050:0824b12": "者，則我身是。「時彼女人隨壽長短，命終之後，",
    "T02n0125_050:0824b13": "來生人中，在波羅㮈大城，與月光長者作",
    "T02n0125_050:0824b14": "婦婢，顏貌麁醜，人所惡見。自毘舍羅婆去",
    "T02n0125_050:0824b15": "世，更無佛。爾時，各佛遊化。時月光長者婦",
    "T02n0125_050:0824b16": "告其婢曰：『汝在外遊行，求覓沙門！顏貌端",
    "T02n0125_050:0824b17": "正，入吾意者，將來在家，吾欲供養。』爾時，彼",
    "T02n0125_050:0824b18": "婢即出家中，在外求覓沙門！遇見各佛城",
    "T02n0125_050:0824b19": "內遊乞，然顏貌麁惡，姿色醜弊。時彼婢使",
    "T02n0125_050:0824b20": "語各佛曰：『大家欲見，願屈至家。』即入白",
    "T02n0125_050:0824b21": "主：『沙門已至，可往相見。』「時長者婦見沙門",
    "T02n0125_050:0824b22": "已，心不歡樂，即語其婢：『此還發遣，吾不布",
    "T02n0125_050:0824b23": "施。所以然者，由其顏貌麁弊故。』爾時，其",
    "T02n0125_050:0824b24": "婢語夫人曰：『設夫人不惠施沙門者，我",
    "T02n0125_050:0824b25": "今日所應食分，盡用惠施。』時彼夫人即出食",
    "T02n0125_050:0824b26": "分，細󰉓一升。時彼婢便授與沙門，各",
    "T02n0125_050:0824b27": "佛受此食已，飛在虛空作十八變。時長者",
    "T02n0125_050:0824b28": "婢復作誓願：『持此功德，所生之處莫墮三",
    "T02n0125_050:0824b29": "惡趣，使我將來之世，得作女人，極為端",
    "T02n0125_050:0824c01": "正。』「時彼各佛手擎鉢飯，遶城三匝，月光",
    "T02n0125_050:0824c02": "長者將五百商人集普會講堂。時彼城中",
    "T02n0125_050:0824c03": "男女大小，見各佛擎鉢飯，飛在虛空，見已，",
    "T02n0125_050:0824c04": "相謂言：『斯是何人功德乃爾乎？遇此各",
    "T02n0125_050:0824c05": "佛飯食惠施？』「時長者婢語夫人曰：『出觀",
    "T02n0125_050:0824c06": "向沙門神德，飛在虛空作十八變，神德無",
    "T02n0125_050:0824c07": "量。』時長者婦告其婢曰：『今所惠施沙門",
    "T02n0125_050:0824c08": "之食，設獲福者，盡持與我，我當與汝二日",
    "T02n0125_050:0824c09": "食直。』其婢報曰：『不堪任以福相與。』夫人告",
    "T02n0125_050:0824c10": "曰：『與汝四日食直，乃至十日食直。』其婢報曰：",
    "T02n0125_050:0824c11": "『我不堪任以福相與。』夫人告曰：『我今與汝",
    "T02n0125_050:0824c12": "百枚金錢。』其婢報曰：『我不須。』夫人復告：『與",
    "T02n0125_050:0824c13": "汝二百，乃至千枚金錢。』其婢報曰：『我亦不須。』",
    "T02n0125_050:0824c14": "夫人告曰：『我免汝身，使不作婢。』婢報",
    "T02n0125_050:0824c15": "曰：『我亦不須求為良人。』夫人復告：『汝作",
    "T02n0125_050:0824c16": "夫人，我為婢使。』其婢報曰：『我亦不須求為",
    "T02n0125_050:0824c17": "夫人。』夫人告曰：『我今當取汝撾打，毀兀",
    "T02n0125_050:0824c18": "耳鼻，截汝手足，當斷汝頭。』其婢報曰：『如",
    "T02n0125_050:0824c19": "斯之痛，盡堪任受，終不以福而相惠施；身",
    "T02n0125_050:0824c20": "屬大家，心善各異。』爾時，長者婦即撾其婢。",
    "T02n0125_050:0824c21": "「時五百商人各作斯論：『此神人者今來乞食，",
    "T02n0125_050:0824c22": "必當是我家施與。』時月光長者發遣諸人，還",
    "T02n0125_050:0824c23": "來入家，見夫人取婢鞭打，即問之曰：『以何",
    "T02n0125_050:0824c24": "因緣而鞭此婢。』時婢便以斯因緣具白。時",
    "T02n0125_050:0824c25": "月光長者歡喜踊躍，不能自勝，即攝夫人",
    "T02n0125_050:0824c26": "以為婢使，使其婢代夫人處。「爾時，波羅",
    "T02n0125_050:0824c27": "捺城有王治化，名梵摩達。時彼大王聞月光",
    "T02n0125_050:0824c28": "長者飯辟支佛，甚懷喜悅，乃遇真人，隨時",
    "T02n0125_050:0824c29": "惠施。梵摩達王即遣人召月光長者，而告",
    "T02n0125_050:0825a01": "之曰：『汝實飯神仙真人乎？』長者白王：『實遇",
    "T02n0125_050:0825a02": "真人，以食惠施。』時梵摩達王尋時賞賜，更增",
    "T02n0125_050:0825a03": "職位。時長者婢隨壽長短，命終之後生三十",
    "T02n0125_050:0825a04": "三天，顏貌殊妙，世之希有，五事功德勝彼",
    "T02n0125_050:0825a05": "諸天。諸妹莫作是觀，爾時長者婢，即我身",
    "T02n0125_050:0825a06": "是也。「於此賢劫中有佛出世，名拘樓孫如",
    "T02n0125_050:0825a07": "來。時彼天女隨壽長短，命終之後生於人",
    "T02n0125_050:0825a08": "中。爾時，耶若達梵志作女。時此女人復飯",
    "T02n0125_050:0825a09": "如來，發誓願，求作女人身。後命終生三",
    "T02n0125_050:0825a10": "十三天，顏貌端正，勝諸天女。復從彼命終，",
    "T02n0125_050:0825a11": "生於人中。「爾時，拘那含牟尼佛出現於世。",
    "T02n0125_050:0825a12": "時彼天女為長者女，復以金華供養拘那",
    "T02n0125_050:0825a13": "含牟尼佛：『持此功德，所生之處，莫墮三惡",
    "T02n0125_050:0825a14": "趣，使我後身得作女人身。』時此女人隨壽",
    "T02n0125_050:0825a15": "長短，命終之後生三十三天，於彼端正，出",
    "T02n0125_050:0825a16": "眾天女上，有五事功德而不可及。爾時長",
    "T02n0125_050:0825a17": "者女供養拘那含牟尼佛，豈異人乎？莫作",
    "T02n0125_050:0825a18": "斯觀，爾時長者女人，則我身是。「時彼天女隨",
    "T02n0125_050:0825a19": "壽長短，來生人中，復與長者作婦，顏貌殊",
    "T02n0125_050:0825a20": "特，世間希有。「爾時，迦葉如來出現於世。時",
    "T02n0125_050:0825a21": "長者婦七日七夜，供養迦葉佛，發誓願言：",
    "T02n0125_050:0825a22": "『使我將來世得作女人身。』時長者婦隨壽",
    "T02n0125_050:0825a23": "長短，命終之後生三十三天，有五事功德",
    "T02n0125_050:0825a24": "勝彼天女。爾時長者婦供養迦葉佛者，豈",
    "T02n0125_050:0825a25": "異人乎？莫作斯觀，爾時長者婦，則我身是。",
    "T02n0125_050:0825a26": "「於此賢劫釋迦文出現於世，時彼天女命",
    "T02n0125_050:0825a27": "終之後生羅閱城中，與劫毘羅婆羅門作",
    "T02n0125_050:0825a28": "女，顏貌端正，出諸女人表。劫毘婆羅門女",
    "T02n0125_050:0825a29": "正以紫磨金像，至彼女人所，黮如似墨，",
    "T02n0125_050:0825b01": "意不貪五欲。諸妹莫作斯觀，此女人身豈",
    "T02n0125_050:0825b02": "異人乎？爾時婆羅門女者，則我身是也。諸妹",
    "T02n0125_050:0825b03": "當知，緣昔日功報，與比鉢羅摩納作婦，所",
    "T02n0125_050:0825b04": "謂摩訶迦葉是。尊大迦葉先自出家，後日我",
    "T02n0125_050:0825b05": "方出家，自憶昔日所經歷女人之身，是以",
    "T02n0125_050:0825b06": "今故自笑耳。我以無智自蔽，供養六如來，",
    "T02n0125_050:0825b07": "求作女人身，以此因緣，故笑昔日所經歷。」",
    "T02n0125_050:0825b08": "爾時，眾多比丘聞婆陀比丘尼自憶宿命無",
    "T02n0125_050:0825b09": "數世時事，即往世尊所，頭面禮足，在一面",
    "T02n0125_050:0825b10": "坐。以此因緣，具白如來。爾時，世尊告諸比",
    "T02n0125_050:0825b11": "丘：「汝等頗見聲聞之中比丘尼，自憶無數世",
    "T02n0125_050:0825b12": "事如斯人乎？」比丘白佛：「不見。世尊！」佛",
    "T02n0125_050:0825b13": "告諸比丘：「我聲聞中第一弟子自憶宿命無",
    "T02n0125_050:0825b14": "數世事，劫毘羅比丘尼是。」爾時，諸比丘聞佛",
    "T02n0125_050:0825b15": "所說，歡喜奉行。",
    "T02n0125_050:0825b16": "3（三）聞如是：一時，佛在舍衛國祇樹給孤獨",
    "T02n0125_050:0825b17": "園。爾時，有一比丘往至世尊所，頭面禮足，",
    "T02n0125_050:0825b18": "在一面坐。須臾退坐，前白佛言：「劫為長",
    "T02n0125_050:0825b19": "短、為有限乎？」佛告比丘：「劫極長遠，我今與",
    "T02n0125_050:0825b20": "汝引譬，專意聽之，吾今當說。」爾時，比丘從",
    "T02n0125_050:0825b21": "佛受教。世尊告曰：「比丘當知，猶如鐵城縱",
    "T02n0125_050:0825b22": "廣一由旬，芥子滿其中，無空缺處，設有人",
    "T02n0125_050:0825b23": "來百歲取一芥子，其鐵城芥子猶有減盡，然",
    "T02n0125_050:0825b24": "後乃至為一劫，不可稱計。所以然者，生",
    "T02n0125_050:0825b25": "死長遠無有邊際，眾生恩愛縛著，流轉生",
    "T02n0125_050:0825b26": "死，死此生彼，無有窮已，我於其中厭患",
    "T02n0125_050:0825b27": "生死。如是，比丘！當求巧便，免此愛著之想。」",
    "T02n0125_050:0825b28": "爾時，諸比丘聞佛所說，歡喜奉行。",
    "T02n0125_050:0825b29": "增壹阿含經卷第五十"
}