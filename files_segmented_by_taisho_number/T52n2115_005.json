{
    "T52n2115_005:0667c20": "鐔津文集卷第五",
    "T52n2115_005:0667c22": "藤州鐔津東山沙門契嵩撰",
    "T52n2115_005:0667c23": "4 論原(五-七)論原",
    "T52n2115_005:0667c24": "禮樂禮樂",
    "T52n2115_005:0667c25": "禮王道之始也。樂王道之終也。非禮無以舉",
    "T52n2115_005:0667c26": "行。非樂無以著成。故禮樂者王道所以倚而",
    "T52n2115_005:0667c27": "生成者也。禮者因人情而制中。王者因禮而",
    "T52n2115_005:0667c28": "為政。政乃因禮樂而明效。人情莫不厚生而",
    "T52n2115_005:0667c29": "禮樂之養。人情莫不棄死。而禮正之喪。人情",
    "T52n2115_005:0668a01": "莫不有男女。而禮宜之匹一本作正人情莫不有親",
    "T52n2115_005:0668a02": "疎。而禮適之義。人情莫不用喜怒。而禮理之",
    "T52n2115_005:0668a03": "當。人情莫不懷貨利。而禮以之節。夫禮舉",
    "T52n2115_005:0668a04": "則情稱物也。物得理則王政行也。王政行則",
    "T52n2115_005:0668a05": "其人樂而其氣和也。樂者所以接人心而達",
    "T52n2115_005:0668a06": "和氣也。宮商角徵羽五者樂之音也。金石",
    "T52n2115_005:0668a07": "絲竹匏土革木八者樂之器也。音與器一主",
    "T52n2115_005:0668a08": "於樂也。音雖合變非得於樂則音而已矣。是",
    "T52n2115_005:0668a09": "故王者待樂而紀其成政也。聖人待樂以形",
    "T52n2115_005:0668a10": "其盛德也。然則何代無樂與。何代無禮與。禮",
    "T52n2115_005:0668a11": "愈煩而政愈隳。樂愈舉而時愈亂。蓋其所制",
    "T52n2115_005:0668a12": "者禮之儀也。非得其實也。所作者樂之聲也。",
    "T52n2115_005:0668a13": "非得其本也。夫樂之本者在乎人和也。禮之",
    "T52n2115_005:0668a14": "實者在乎物當也。昔有虞氏也修五禮。故其",
    "T52n2115_005:0668a15": "治獨至於無為恩洽動植。而鳩鵲之巢可俯",
    "T52n2115_005:0668a16": "而觀。乃韶作而鳳凰來格。故孔子曰。韶盡美",
    "T52n2115_005:0668a17": "矣。又盡善也。蓋言舜修禮得禮之實也。作",
    "T52n2115_005:0668a18": "樂得樂之本也。叔孫通制禮。事禮之儀者也。",
    "T52n2115_005:0668a19": "杜夔修樂。舉樂之文者也。舉文則宜其治之",
    "T52n2115_005:0668a20": "未臻也。事儀則宜乎其政之未淳也。夫禮所",
    "T52n2115_005:0668a21": "以振王道也。樂所以完王德也。故王者欲達",
    "T52n2115_005:0668a22": "其道而不極極或作及於禮。欲流其德而不至於",
    "T52n2115_005:0668a23": "樂。雖其至聖。無如之何也。人君者禮樂之所",
    "T52n2115_005:0668a24": "出者也。人民者禮樂之所適也。所出不以誠",
    "T52n2115_005:0668a25": "則所適以飾虛。所出不以躬則所適不相勸。",
    "T52n2115_005:0668a26": "是故禮貴乎上行。樂貴乎下效也。夫宗廟之",
    "T52n2115_005:0668a27": "禮所以教孝也。朝覲之禮所以教忠也。享燕",
    "T52n2115_005:0668a28": "之禮所以教敬也。酢醻之禮所以教讓也。鄉",
    "T52n2115_005:0668a29": "飲之禮所以教序也。講教之禮所以教養也。",
    "T52n2115_005:0668b01": "軍旅之禮所以教和也。婚娉之禮所以教順",
    "T52n2115_005:0668b02": "也。斬衰哭泣之禮所以教哀也。夫教者教於",
    "T52n2115_005:0668b03": "禮也。禮者會於政也。政以發樂。樂以發音。音",
    "T52n2115_005:0668b04": "以發義。故聖人治成而作樂也。因音以盛德",
    "T52n2115_005:0668b05": "也。因宮音之沈重廣大以示其聖。因商音之",
    "T52n2115_005:0668b06": "剛厲以示其斷。因角音之和緩以示其仁。因",
    "T52n2115_005:0668b07": "徵音之勁急以示其智。因羽音之柔潤以示",
    "T52n2115_005:0668b08": "其敬。律呂正也。以示其陰陽和也。八風四氣",
    "T52n2115_005:0668b09": "順也。以示其萬物遂也。猶恐人之未睹。故舞",
    "T52n2115_005:0668b10": "而象之。欲其見也。恐人之未悉。故詩以言之。",
    "T52n2115_005:0668b11": "欲其知也。感而化之則移風易俗存乎是矣。",
    "T52n2115_005:0668b12": "是先王作樂之方者也。",
    "T52n2115_005:0668b13": "大政大政",
    "T52n2115_005:0668b14": "大政言其大公也。大公之道在乎天。則君子",
    "T52n2115_005:0668b15": "不苟能也。小人不苟爭也。德裕君則君之。德",
    "T52n2115_005:0668b16": "裕臣則臣之。何必苟能得其生則生之。得其",
    "T52n2115_005:0668b17": "死則死之。何必苟爭。世無苟且則法無所閑",
    "T52n2115_005:0668b18": "也。人無爭奪則兵無所起也。堯舜之所以揖",
    "T52n2115_005:0668b19": "讓治也。大公者何。推至誠而與天下同適也。",
    "T52n2115_005:0668b20": "聖人大誠。故其所為一本無所則大公也。誠以道",
    "T52n2115_005:0668b21": "則以道傳天下也。誠以正則以正用其人也。",
    "T52n2115_005:0668b22": "誠為大則範法乎天地也。誠為小則察微乎",
    "T52n2115_005:0668b23": "神妙也。故能道成而不私其位也。政成而不",
    "T52n2115_005:0668b24": "有其功也。育萬物而不顯其仁也。周萬物而",
    "T52n2115_005:0668b25": "不遺其智也。故聖人大有為而無累也。大無",
    "T52n2115_005:0668b26": "為而化淳也。誠也者天道也。公也者人道也。",
    "T52n2115_005:0668b27": "聖人修天道而以正乎人道也。誠者不見也。",
    "T52n2115_005:0668b28": "公者見也。由所見而審所不見。則聖人之道",
    "T52n2115_005:0668b29": "明矣。堯命四正其人稱也。物所以遂其時焉。",
    "T52n2115_005:0668c01": "民所以得其死生焉。舜命六官四岳十二牧",
    "T52n2115_005:0668c02": "其人當也。故其政亦臻也。教亦顯也。堯有子",
    "T52n2115_005:0668c03": "曰朱。舜有子曰均。二子道不足以在位也。迺",
    "T52n2115_005:0668c04": "以天下之賢人也。故授之舜也。授之禹也。蓋",
    "T52n2115_005:0668c05": "以天下為公。而天下之人之民。孰為有苟",
    "T52n2115_005:0668c06": "私而爭也。狄人未化而聖人益德而懷諸。故",
    "T52n2115_005:0668c07": "德者得其政也。政者發其誠也。誠者貫乎",
    "T52n2115_005:0668c08": "天地人物鬼神也。是故聖人聖人或作君子誠之則五",
    "T52n2115_005:0668c09": "材四時罔不若也。易曰。中孚豚魚吉。又曰。鳴",
    "T52n2115_005:0668c10": "鶴在陰。其子和之。我有好爵吾與爾靡之。故",
    "T52n2115_005:0668c11": "堯舜之政治所以簡也。用人所以當也。政簡",
    "T52n2115_005:0668c12": "則無煩法也。用當則無妄官也。示五刑所以",
    "T52n2115_005:0668c13": "持民之過失而不章也。修五禮所以正人之",
    "T52n2115_005:0668c14": "恭敬而不怠也。政之大至所以帝也。治之大",
    "T52n2115_005:0668c15": "公所以讓也。推帝於太上者。品治道而所以",
    "T52n2115_005:0668c16": "勸也。歸讓於大德者。辨時宜而所以教也。後",
    "T52n2115_005:0668c17": "政不至謂之帝可乎。治不公謂之禪讓可乎。",
    "T52n2115_005:0668c18": "大公之化熄而人甚苟私。智以計校欺。愚以",
    "T52n2115_005:0668c19": "氣力爭。當是時也。以帝者化不可也。以帝者",
    "T52n2115_005:0668c20": "讓亦不可也。故曰。賊帝道者自秦始也。亂讓",
    "T52n2115_005:0668c21": "德者自漢始也。",
    "T52n2115_005:0668c22": "至政至政",
    "T52n2115_005:0668c23": "至政者。言其至義也。天下以義舉則政有所",
    "T52n2115_005:0668c24": "伸也政或作正邪有所抑也。善有所勸也。惡有所",
    "T52n2115_005:0668c25": "沮也。愛惡是非其事萬端有所決也。天權可",
    "T52n2115_005:0668c26": "以扶義。其權雖重必行也。義可以行權。其",
    "T52n2115_005:0668c27": "義雖輕必舉也。權不以義會。甚之則終賊。義",
    "T52n2115_005:0668c28": "不以權扶。失之則必亂。故古之擅大政者必",
    "T52n2115_005:0668c29": "有其權也。操大柄者必濟其政也。湯武運大",
    "T52n2115_005:0669a01": "權。其所以扶斯義也。周昭徐偃亡大權。故斯",
    "T52n2115_005:0669a02": "義所以愆也。義也者何。域大中而與天下同",
    "T52n2115_005:0669a03": "適者也。適之得其所。天下謂之有道也。適之",
    "T52n2115_005:0669a04": "非其所。天下謂之無道也。聖人建厥中以正",
    "T52n2115_005:0669a05": "天下之所適也。其世變而人甚苟私。大則私",
    "T52n2115_005:0669a06": "其國。次則私其家。小則私其身。協義者少也。",
    "T52n2115_005:0669a07": "反義者多也。而後聖懼其爭且亂也。示有刑",
    "T52n2115_005:0669a08": "非苟暴也。示有兵非苟殺也。欲驅人而趨其",
    "T52n2115_005:0669a09": "義者也。在執者與人不義眾得以而去之。與",
    "T52n2115_005:0669a10": "眾不義官得以而治之。是故禹湯文武周公。",
    "T52n2115_005:0669a11": "此五聖人者謹大政。故不苟擅大權也。行",
    "T52n2115_005:0669a12": "大權故不苟讓大位也。征有扈也。放夏傑",
    "T52n2115_005:0669a13": "也。殛葛也。伐紂也。攝天下誅管蔡也。以家傳",
    "T52n2115_005:0669a14": "天下。而天下之人從而服之而不有怨也。蓋",
    "T52n2115_005:0669a15": "其政至矣。故逸詩曰。棠棣之華。偏其反而。豈",
    "T52n2115_005:0669a16": "不爾思。室是遠而。書曰。刑其于無刑民協于",
    "T52n2115_005:0669a17": "中時乃功懋哉。君子以是不亦慎政而重權",
    "T52n2115_005:0669a18": "乎。迨其政之敝也。人因之而作勢。其權之敝",
    "T52n2115_005:0669a19": "也。人資之以為亂。謂政者名在而實亡也。謂",
    "T52n2115_005:0669a20": "權者任枉枉或作奇而忘正也。夷王下堂而交諸侯。",
    "T52n2115_005:0669a21": "可謂政之不足也。隱公苟讓千乘之國。可謂",
    "T52n2115_005:0669a22": "權之不足也。齊桓公以伯自誇。可謂權之始",
    "T52n2115_005:0669a23": "邪也。周公王以王自降。可謂政之始微也。夫",
    "T52n2115_005:0669a24": "政之於權猶量之有概也。權之於政猶衡之",
    "T52n2115_005:0669a25": "從石也。得其人則正之也。非其人則欺之也。",
    "T52n2115_005:0669a26": "故道也者待人而隆也。孰曰時乎。",
    "T52n2115_005:0669a27": "賞罰賞罰",
    "T52n2115_005:0669a28": "賞罰公王道振也。賞罰私王道熄也。聖王欲",
    "T52n2115_005:0669a29": "其道行故理其公私也。賞罰以正善惡公也。",
    "T52n2115_005:0669b01": "賞罰以資喜怒私也。公之所以同天下也。私",
    "T52n2115_005:0669b02": "之所以異天下也。天下同之。其道不亦興乎。",
    "T52n2115_005:0669b03": "天下異之。其道不亦寢乎。賞罰者天下之大",
    "T52n2115_005:0669b04": "中也。宜與天下共之也。王政者所以正善惡",
    "T52n2115_005:0669b05": "也。天下之善不可不賞也。天下之惡不可不",
    "T52n2115_005:0669b06": "罰也。賞罰中所以為政也。賞也者近乎恩也。",
    "T52n2115_005:0669b07": "罰也者近乎威也。孰有喜而不欲推其恩耶。",
    "T52n2115_005:0669b08": "怒而不欲加其威耶。故曰非至公高明之人。",
    "T52n2115_005:0669b09": "不可授之以賞罰之權也。傳曰。可與適道未",
    "T52n2115_005:0669b10": "可與權。蓋慎之至也。洪範曰。無有作好。遵王",
    "T52n2115_005:0669b11": "之道。無有作惡。遵王之路。蓋戒之深也。周之",
    "T52n2115_005:0669b12": "季非無賞罰也。蓋賞罰出其私也。出於私所",
    "T52n2115_005:0669b13": "以致天下之亂也。以私賞則恩歸乎私者也。",
    "T52n2115_005:0669b14": "以私罰則威在乎私者也。威以驅眾。眾必隨",
    "T52n2115_005:0669b15": "之。惡以懷眾。眾必效之。眾人無常心與利害",
    "T52n2115_005:0669b16": "而推移。其利則苟附也。害則苟免也。擇之正",
    "T52n2115_005:0669b17": "偽其亦寡矣。古人譬之牛馬唯婁委己者也",
    "T52n2115_005:0669b18": "柔焉。媚之與眾為之不可沮也。夫賞罰者先",
    "T52n2115_005:0669b19": "王行道之大權也。欲道之行則不可俾賞罰",
    "T52n2115_005:0669b20": "之權須臾在私也。小私以之則瀆是刑也。大",
    "T52n2115_005:0669b21": "私以之則瀆是兵也。瀆兵則征伐出於諸侯",
    "T52n2115_005:0669b22": "自是始也。瀆刑則政令出於大夫自是始也。",
    "T52n2115_005:0669b23": "故春秋諸侯專征而春秋罪之。春秋諸侯專",
    "T52n2115_005:0669b24": "封而春秋罪之。蓋不與其諸侯之賞罰也。春",
    "T52n2115_005:0669b25": "秋之大夫專取而春秋罪之。春秋之大夫專",
    "T52n2115_005:0669b26": "與而春秋罪之。蓋不與其大夫之賞罰也。春",
    "T52n2115_005:0669b27": "秋者所以示王者之賞罰也。子曰。罪我者其",
    "T52n2115_005:0669b28": "惟春秋乎。聖人冐罪而作春秋。所以懼後世",
    "T52n2115_005:0669b29": "之賞罰者也。",
    "T52n2115_005:0669c01": "教化教化",
    "T52n2115_005:0669c02": "禮義者。教之所存也。習尚者化之所效也。非",
    "T52n2115_005:0669c03": "所存則其教不至也。非所效則其化不正也。",
    "T52n2115_005:0669c04": "是故善教者必持厥禮義也。慎化者必防其",
    "T52n2115_005:0669c05": "習尚也。天下不可無教也。百姓不可不化也。",
    "T52n2115_005:0669c06": "為天下百姓上者教化其可亡乎。教化風也。",
    "T52n2115_005:0669c07": "民飛物也。風其高下則物從之浮沈也。聖人",
    "T52n2115_005:0669c08": "慮人之流惡而不返。故謹於教化者也。夫教",
    "T52n2115_005:0669c09": "者生於官政也。化者成於民俗也。禮義者示",
    "T52n2115_005:0669c10": "於朝廷國家而見於天下也。詩曰。周道如砥。",
    "T52n2115_005:0669c11": "其直如矢。君子所履。小人所視。其所生猶氣",
    "T52n2115_005:0669c12": "脈也。所成猶四體也。人欲豫其四體而不理",
    "T52n2115_005:0669c13": "其氣脈者未之有也。所生者正則所成者端",
    "T52n2115_005:0669c14": "也。所視者修則所見者治也。是故古之在官",
    "T52n2115_005:0669c15": "政者。必先修禮義以正其己。而後推諸其人",
    "T52n2115_005:0669c16": "焉。人未之從也。必自揣其教之未造邪。則加",
    "T52n2115_005:0669c17": "修以勸之。又未之從也。此其淫風邪俗者",
    "T52n2115_005:0669c18": "也。始可以舉法以懲其犯禮違義者也。湯誥",
    "T52n2115_005:0669c19": "曰。其爾萬方有罪在予一人。故誅一罪而人",
    "T52n2115_005:0669c20": "明。舉一令而人從此。所謂教修於上而人化",
    "T52n2115_005:0669c21": "於下也。後世則不爾也。不治所教而欲其所",
    "T52n2115_005:0669c22": "化也可乎。政不正而責人違義。教不中而責",
    "T52n2115_005:0669c23": "人犯禮。是亦惑矣。禮也者中也。義也者正也。",
    "T52n2115_005:0669c24": "上不中正而下必欺邪焉。教化之感蓋其勢",
    "T52n2115_005:0669c25": "之自然也。猶影響之從形聲也。諺曰形端影",
    "T52n2115_005:0669c26": "直響順聲和上二句似文倒及其不直也不順也。責形",
    "T52n2115_005:0669c27": "聲邪責影響邪。是故君子入國觀其俗尚。而",
    "T52n2115_005:0669c28": "後議其政治也。",
    "T52n2115_005:0669c29": "刑法刑法",
    "T52n2115_005:0670a01": "問曰。在古法寬刑省而民之過姦者庸寡。後",
    "T52n2115_005:0670a02": "世法謹刑繁而民之過姦者滿多。斯何故爾。",
    "T52n2115_005:0670a03": "曰古之以刑法者存其本。故民過者鮮也。後",
    "T52n2115_005:0670a04": "之以刑法者存其末。故民過者多也。曰何謂",
    "T52n2115_005:0670a05": "本末乎。曰政教者其本也。刑法者其末也。苟",
    "T52n2115_005:0670a06": "輕本而重末也。與夫灑油救焚用之雖甚而",
    "T52n2115_005:0670a07": "其焚愈熾何由熄哉。或曰。僕也故不識政教",
    "T52n2115_005:0670a08": "之所以為本者也。幸吾子盡言之。曰人之善",
    "T52n2115_005:0670a09": "惡豈其性之素爾。是物移之而然也。故開之",
    "T52n2115_005:0670a10": "利則喜焉。推之害則怒焉。自古聖人知其如",
    "T52n2115_005:0670a11": "是也。制田里以通其安所生養致庠塾以導",
    "T52n2115_005:0670a12": "其為相孝弟澤梁交通教其不相爭利關譏市",
    "T52n2115_005:0670a13": "平教其不相欺負。十一之賦教其效私奉公。",
    "T52n2115_005:0670a14": "為之禮以節其哀樂之情。為之樂以正其遺",
    "T52n2115_005:0670a15": "風舊俗。號令以定其言。刑法以防其失。不",
    "T52n2115_005:0670a16": "幸有一坐法當刑。而聖人猶求諸己曰。使民",
    "T52n2115_005:0670a17": "如此。蓋朕教之未至政之未修。而寬之不以",
    "T52n2115_005:0670a18": "刑為。禹南狩至蒼梧。視其市以罪殺人泣而",
    "T52n2115_005:0670a19": "下車。問之左右。曰若罪人也不順而至。然君",
    "T52n2115_005:0670a20": "王何以傷之。禹曰。堯舜之人皆以堯舜心為",
    "T52n2115_005:0670a21": "其心。今朕為君。而人自其心。是以痛之也。文",
    "T52n2115_005:0670a22": "王之時。有虞芮兩國爭封而訟於文王。文王",
    "T52n2115_005:0670a23": "詞而釋之。既而曰。政之不明使其然也。而篤",
    "T52n2115_005:0670a24": "務政虞芮。由是息訟。夫人情孰不愛好而憎",
    "T52n2115_005:0670a25": "惡貪生而懼傷。苟同有以得安樂其生得和",
    "T52n2115_005:0670a26": "同其族類得遂性人得美稱。豈肯恝然不相",
    "T52n2115_005:0670a27": "從而為之也。雖夷貊之人必不能如此之不",
    "T52n2115_005:0670a28": "變也。斯古聖人之所以力推於教化者也。故",
    "T52n2115_005:0670a29": "古之人鮮過者善其俗者也。蓋其政教之致",
    "T52n2115_005:0670b01": "也。政教致故無所用其刑法者矣。君子不得",
    "T52n2115_005:0670b02": "已而用之。非專之也。孔子曰。道之以德。齊之",
    "T52n2115_005:0670b03": "以禮。有恥且格。道之以政。齊之以刑。民免而",
    "T52n2115_005:0670b04": "無恥。故曰。刑也者成也。上古一切而成之者",
    "T52n2115_005:0670b05": "也。刑不預章。故民不知法。民不知法則無所",
    "T52n2115_005:0670b06": "生其訟端。有虞氏知其後世益薄懼吏巧法",
    "T52n2115_005:0670b07": "苟陳。故制五刑於其書曰。流宥五刑鞭作官",
    "T52n2115_005:0670b08": "刑。朴作教刑。金作贖刑。眚災肆赦怙終賊刑。",
    "T52n2115_005:0670b09": "後世其德益衰。而書其刑名不可勝數。刑愈",
    "T52n2115_005:0670b10": "繁而民愈惡。蓋其本末倒持故也。逮韓非申",
    "T52n2115_005:0670b11": "子商鞅輩苟作慘酷之刑。秦人用之。未終世",
    "T52n2115_005:0670b12": "而其國滅亡不暇。然若甫侯之刑。酇侯之法。",
    "T52n2115_005:0670b13": "以至公而持。尚可以救一世之敝。柰何又後",
    "T52n2115_005:0670b14": "之俗吏僥倖。文法從其心以淺深。刑罰從其",
    "T52n2115_005:0670b15": "情以輕重。夫法者先王所以務禁姦也。及其",
    "T52n2115_005:0670b16": "敝也。為姦刑者先王所以制沮暴也。及其敝",
    "T52n2115_005:0670b17": "也。為暴非特為暴。亦所以引人生暴。非特",
    "T52n2115_005:0670b18": "為姦。亦所以引人生姦。是故君子之論刑法",
    "T52n2115_005:0670b19": "者。重其本而不重其末也。或曰。子之言可謂",
    "T52n2115_005:0670b20": "迂矣。非適時變也。如子之論宜古而非宜於",
    "T52n2115_005:0670b21": "今也。今之民滋惡。非刑法不能治。古之民尚",
    "T52n2115_005:0670b22": "淳。必教化而可勸。苟尚以教化于今世。則獄",
    "T52n2115_005:0670b23": "犴益豐而殺人者罔間。曰子誠通於時而乃",
    "T52n2115_005:0670b24": "塞於道也。謂時則古猶今也。謂道則善猶惡",
    "T52n2115_005:0670b25": "也。古之民淳。蓋得其道也。今之民偽。蓋失其",
    "T52n2115_005:0670b26": "道也。予患道德之不修。不患其民之不速化。",
    "T52n2115_005:0670b27": "患政教之不臻。不患其民之不淳。詩曰。伐柯",
    "T52n2115_005:0670b28": "伐柯。其則不遠。執斧以伐柯。睨而眎之。猶以",
    "T52n2115_005:0670b29": "為遠。言道之不遠可修而至之也。孔子曰。德",
    "T52n2115_005:0670c01": "之流行速於置郵而傳命。言政教化民之疾",
    "T52n2115_005:0670c02": "也。漢文帝修縣默為之政務於寬厚。恥語人",
    "T52n2115_005:0670c03": "之過失。化行而世無告訐之俗。命張釋之為",
    "T52n2115_005:0670c04": "廷尉。欲其持法甚輕。於是刑罰大省。歲卒斷",
    "T52n2115_005:0670c05": "獄四百。天下有刑錯之風唐太宗平世禍亂。",
    "T52n2115_005:0670c06": "欲以文治天下。引房喬杜如晦諸儒輔相力",
    "T52n2115_005:0670c07": "興王道。天下遂大治。正觀三十年民家外戶",
    "T52n2115_005:0670c08": "不閉。嶺表行旅而不裏糧。歲卒斷獄不過三",
    "T52n2115_005:0670c09": "十人。肆之還家而其人應期畢至。當是時也。",
    "T52n2115_005:0670c10": "天下亦幾乎刑錯之風。然漢唐二世各接乎",
    "T52n2115_005:0670c11": "秦隋舊俗。其民也豈唯雅善乎。而其教治之",
    "T52n2115_005:0670c12": "如此也。豈非在其道而不在其時乎。古語曰。",
    "T52n2115_005:0670c13": "治天下顧其力行如何耳。或人默然再拜而",
    "T52n2115_005:0670c14": "去。",
    "T52n2115_005:0670c15": "公私公私",
    "T52n2115_005:0670c16": "公道者導眾也。私道者自蹈也。公私者殊出",
    "T52n2115_005:0670c17": "而共趨也。所謂共趨者趨乎義也。公不以義",
    "T52n2115_005:0670c18": "裁裁或作材則無以同天下。私不以義處則無以",
    "T52n2115_005:0670c19": "保厥躬。義也者二道之闤闠也。公私之所以",
    "T52n2115_005:0670c20": "翕張也。是故君子言乎公則專乎公道也。言",
    "T52n2115_005:0670c21": "乎私則全乎私道也。不叛公而資私。不效私",
    "T52n2115_005:0670c22": "而亂公。故率人而人從。守己而己得。詩曰。豈",
    "T52n2115_005:0670c23": "不懷歸。王事靡監。我心傷悲。蓋言其得公道",
    "T52n2115_005:0670c24": "也。王事靡監不能蓻稷黍。蓋言其失私道也。",
    "T52n2115_005:0670c25": "彼君子兮不素飡兮。蓋言其不以私而冐公",
    "T52n2115_005:0670c26": "也。雨我公田遂及我私。蓋言其不以公而忘",
    "T52n2115_005:0670c27": "私也。方周衰而私道強也。其諸侯也專征。其",
    "T52n2115_005:0670c28": "大夫也專政。厥禮樂祭祀也顛倒不倫。二百",
    "T52n2115_005:0670c29": "餘年厖戎大亂而不沮。春秋作故正之公道。",
    "T52n2115_005:0671a01": "逮乎秦氏振試商君之法而公道復強也。天",
    "T52n2115_005:0671a02": "下困其賦。百姓斃其刑。秦不改世尋亦亡矣。",
    "T52n2115_005:0671a03": "然公道不必強也。私道不必弱也。正而已矣。",
    "T52n2115_005:0671a04": "王制十一之賦。井田則八家九百畝。澤梁不",
    "T52n2115_005:0671a05": "禁關譏不征罪人不孥。老吾老以及人之老。",
    "T52n2115_005:0671a06": "幼吾幼以及人之幼。此乃公私之鈞也。夫公",
    "T52n2115_005:0671a07": "私也者。存乎大也。則國家朝廷之謂公也。百",
    "T52n2115_005:0671a08": "姓編戶之謂私也。存乎小也。眾人之謂公也。",
    "T52n2115_005:0671a09": "一身之謂私也。苟得義焉。雖其小者亦可尊",
    "T52n2115_005:0671a10": "也。苟不義焉雖其大者亦可卑也。漢之孝文",
    "T52n2115_005:0671a11": "以千金而罷露臺。可謂䘏私也。以一弄臣而",
    "T52n2115_005:0671a12": "沮法。可謂妨公也。唐之太宗方議太子投力",
    "T52n2115_005:0671a13": "而曰。拜之爾舅與爾。可謂蔽公而耀私也。藺",
    "T52n2115_005:0671a14": "相如之不校廉頗。可謂尊公而卑私也。管夷",
    "T52n2115_005:0671a15": "吾之三歸反坫。可謂尊私而卑公也。舅犯可",
    "T52n2115_005:0671a16": "謂始公也。荀息可謂終公也。王莾可謂蔑公",
    "T52n2115_005:0671a17": "也。蔑私也。眺錯請削。可謂苟公也。平津示",
    "T52n2115_005:0671a18": "儉。可謂苟私也。霍光以其寶不討賊。可謂不",
    "T52n2115_005:0671a19": "純公也。公儀休祛其葵織。可謂純公也。曾子",
    "T52n2115_005:0671a20": "寇去而反武城。可謂不苟公也。子路結纓而",
    "T52n2115_005:0671a21": "死。可謂不苟私也。顏真卿以害其死。可謂不",
    "T52n2115_005:0671a22": "用私而屈公也。東夏綺角四生者。可謂以公",
    "T52n2115_005:0671a23": "而屈私也。黔婁嚴君平。可謂安其私也。魯連",
    "T52n2115_005:0671a24": "段干木。可謂不以公而渝其私也。嗚呼公乎",
    "T52n2115_005:0671a25": "私乎。大也小也。其在物也。豈不昭昭乎。豈自",
    "T52n2115_005:0671a26": "昧而欺其中乎。",
    "T52n2115_005:0671a27": "論信論信",
    "T52n2115_005:0671a28": "人道信為之端也。人無信雖道何以教乎。道",
    "T52n2115_005:0671a29": "推信所以行也。信導道所以達也。君子務道。",
    "T52n2115_005:0671b01": "是故謹於信也。君之信存乎政也。父之信存",
    "T52n2115_005:0671b02": "乎親也。師友之信存乎法也。政惑則民無所",
    "T52n2115_005:0671b03": "信也。親欺則子無所信也。法失則宦學無所",
    "T52n2115_005:0671b04": "信也。故善為政者正號令而其民不敢違也。",
    "T52n2115_005:0671b05": "善為親者正恩愛而其子不敢疑也。善為法",
    "T52n2115_005:0671b06": "者正學行而其徒不敢不敬也。君子正信也。",
    "T52n2115_005:0671b07": "小人苟信也。正信故久行而不違其道也。苟",
    "T52n2115_005:0671b08": "信故久與而必失其義也。小人不信天命也。",
    "T52n2115_005:0671b09": "君子不信不義也。不信天命故妄求而多過",
    "T52n2115_005:0671b10": "也。不信不義故無妄而自裕也。然則正小人",
    "T52n2115_005:0671b11": "之信。莫若發乎君子之道也。奉君子之信。莫",
    "T52n2115_005:0671b12": "若免乎小人之過也。甚乎後世之無信也。然",
    "T52n2115_005:0671b13": "非人之無信也。其所以為信者不足信故也。",
    "T52n2115_005:0671b14": "表達路者堠書也。表人民者教令也。堠書惑",
    "T52n2115_005:0671b15": "則達路者所以迷南北也。教令失則人民者",
    "T52n2115_005:0671b16": "所以欺上下也。湯武者有教而天下稟也。有",
    "T52n2115_005:0671b17": "誓而天下從也。是亦其所表端也。為後世者",
    "T52n2115_005:0671b18": "出令而自惑。行事而自欺。說道而自反。若是",
    "T52n2115_005:0671b19": "則是示無信于其民也。于其子也于其徒也",
    "T52n2115_005:0671b20": "其為無信不亦宜乎。恐世失誠。堯舜所以謹",
    "T52n2115_005:0671b21": "信也。恐世失信。湯武所以誥誓也。恐世失",
    "T52n2115_005:0671b22": "誥誓。春秋所以謹盟約也。恐世失盟約。諸侯",
    "T52n2115_005:0671b23": "所以交質子也。然盟愈謹而渝愈數。質愈重",
    "T52n2115_005:0671b24": "而亂愈甚。故曰諸侯苟信而非信。三王推信",
    "T52n2115_005:0671b25": "而招信。五帝懷信而大信。大信故不令而人",
    "T52n2115_005:0671b26": "自化也。推信故有令而人自從也。無信故雖",
    "T52n2115_005:0671b27": "令而人不敬也。不令者其化誠也。有令者其",
    "T52n2115_005:0671b28": "教正也。雖令者其政亂也。武王伐紂八百諸",
    "T52n2115_005:0671b29": "侯不期而會于孟津。武王以大義信于天下。",
    "T52n2115_005:0671c01": "而天下不忍不從也。唐太宗肆當刑之人以",
    "T52n2115_005:0671c02": "期。而其人應期皆至。太宗以大刑信於天下。",
    "T52n2115_005:0671c03": "而天下不敢不服也。可信而不信不智也。不",
    "T52n2115_005:0671c04": "可信而信不祥也。信可信信誠也。信不可信",
    "T52n2115_005:0671c05": "信佞也。信佞危之也。信誠安之也。君子之信",
    "T52n2115_005:0671c06": "安危之所繫。可不慎乎。君子信人之言。而不",
    "T52n2115_005:0671c07": "揣人之情也。小人揣人之情。而不信人之言",
    "T52n2115_005:0671c08": "也。",
    "T52n2115_005:0671c09": "說命說命",
    "T52n2115_005:0671c10": "物皆在命。不知命則事失其所也。故人貴盡",
    "T52n2115_005:0671c11": "理而造命。命也者天人之交也。故曰有天命",
    "T52n2115_005:0671c12": "焉。有人命焉。天命者天之所鍾也。人命者",
    "T52n2115_005:0671c13": "人之所授也。夫天也者三極之始也。聖人重",
    "T52n2115_005:0671c14": "其始。故總曰天命。天命至矣。人命必矣。至",
    "T52n2115_005:0671c15": "之雖幽明其有效也。必之雖貴賤其有定也。",
    "T52n2115_005:0671c16": "貴賤有定。故不可曲求於天也。曲求於天則",
    "T52n2115_005:0671c17": "廢乎人道也。幽明有效。故不可苟恃乎人也。",
    "T52n2115_005:0671c18": "苟恃乎人則逆乎天道也。是故古之人。有所",
    "T52n2115_005:0671c19": "為者不敢欺天命也。有所守者不敢越人命",
    "T52n2115_005:0671c20": "也。何謂天道乎。天道適順者也。何謂人道乎。",
    "T52n2115_005:0671c21": "人道修教者也。故古之人。德合天道而天命",
    "T52n2115_005:0671c22": "屬之。德臻人道而人命安之。春秋先春而",
    "T52n2115_005:0671c23": "次王。此聖人顯王者之尊天命也以正次王。",
    "T52n2115_005:0671c24": "此聖人明文王法天而合乎天道也。故得天",
    "T52n2115_005:0671c25": "命者謂之正統也。廢人道者謂之亂倫也。曰",
    "T52n2115_005:0671c26": "正統曷詳哉。吾子盡云也。曰昔者民阨洪水",
    "T52n2115_005:0671c27": "天下病之。禹以勤勞援天下於既溺。功德合",
    "T52n2115_005:0671c28": "乎天而天命歸之。故謂正統也。夏之末也。民",
    "T52n2115_005:0671c29": "不勝其虐天下苦之。以湯至仁而天命歸之。",
    "T52n2115_005:0672a01": "故為人統也。殷之末也。如夏文王以至德懷",
    "T52n2115_005:0672a02": "民。故天命將歸而武王承之故為天統也。秦",
    "T52n2115_005:0672a03": "也隋也而人苦其敞。漢唐始以寬仁。振五季",
    "T52n2115_005:0672a04": "偽亂也　吾宋以神武平。故天命皆歸焉。曰",
    "T52n2115_005:0672a05": "天事幽也。莫可聞見接。而謂天命也。曷以",
    "T52n2115_005:0672a06": "明之耶。曰人心歸其德而五行七政順其時",
    "T52n2115_005:0672a07": "者也。此舜禹湯武之所以享天下也。泰誓曰。",
    "T52n2115_005:0672a08": "天視自我民視天聽自我民聽。此所以明天",
    "T52n2115_005:0672a09": "命也。異乎後世則推圖讖符瑞。謂得其命也。",
    "T52n2115_005:0672a10": "用五行相勝。謂得其德也。五勝則幾乎厭勝",
    "T52n2115_005:0672a11": "也符瑞則幾乎神奇也。魏季南北雜然稱制。",
    "T52n2115_005:0672a12": "而互謂自得天命也。而以兵相凌。四海之內",
    "T52n2115_005:0672a13": "斃民如棄芥。夫天命者因人心而安人也。是",
    "T52n2115_005:0672a14": "則人心歸其德乎。五行七政順其時乎。雖曰",
    "T52n2115_005:0672a15": "奉天之命。其實安天之命者也。後世不仁而",
    "T52n2115_005:0672a16": "棄德。始異者之致之也。坐其罪故不容於刑。",
    "T52n2115_005:0672a17": "天命者大命也。人命者稟天而成形。亦大命",
    "T52n2115_005:0672a18": "也。交大命者貴以正氣會。會之不得其正也。",
    "T52n2115_005:0672a19": "雖成其人非善人也。雖成其形非美形也。故",
    "T52n2115_005:0672a20": "天也常乘。正而命人。故人也常持正而乘天。",
    "T52n2115_005:0672a21": "如君非得其忠。不可推命於其下。臣非有其",
    "T52n2115_005:0672a22": "職。不可稟命於其上。父命其子必待孝。子奉",
    "T52n2115_005:0672a23": "父命必須恭。天人之道也。古之所謂正統也",
    "T52n2115_005:0672a24": "者。謂以一正而通天下也。統之不正則天下",
    "T52n2115_005:0672a25": "何以通乎。後之不及乎古者多矣。豈天命之",
    "T52n2115_005:0672a26": "來至乎正也哉。",
    "T52n2115_005:0672a27": "皇問皇問",
    "T52n2115_005:0672a28": "或者問曰。今稱皇者而不列其道。真學士固",
    "T52n2115_005:0672a29": "疑之而罔辯。雖然百家雜出。君子謂非所信",
    "T52n2115_005:0672b01": "也。是果有然。是果無耶。吾子至學不謬聖人。",
    "T52n2115_005:0672b02": "必能引決。為我明之也。曰是何云乎皇道豈",
    "T52n2115_005:0672b03": "無有耶。特乃不見耳。夫皇道者簡大無為。不",
    "T52n2115_005:0672b04": "可得而言之也。縣縣默默合體乎元極。元也",
    "T52n2115_005:0672b05": "者四德之冠也。五始之本也。體而存之。聖人",
    "T52n2115_005:0672b06": "之所以化也。推而作之。聖人之所以教也。教",
    "T52n2115_005:0672b07": "也者五帝之謂也。化也者三皇之謂也。善推",
    "T52n2115_005:0672b08": "教化則皇帝之道皎如也。古語云。德合元者",
    "T52n2115_005:0672b09": "皇。德合天者帝。與仁義合者王仁或作人孰曰皇",
    "T52n2115_005:0672b10": "無道真乎。曰如此也。孔子盍推而廣之。而祖",
    "T52n2115_005:0672b11": "述則何獨尊乎堯舜文武而已矣。曰夫聖人之",
    "T52n2115_005:0672b12": "云為者。必以其時之所宜也。苟非其宜雖堯",
    "T52n2115_005:0672b13": "舜必不能徒為也。故曰。孔子聖之時者也。言",
    "T52n2115_005:0672b14": "其能以時為而為之也。昔者孔子處周之衰",
    "T52n2115_005:0672b15": "世。因酌後世之時必也益薄且偽。因不稱以",
    "T52n2115_005:0672b16": "簡大之道化。是故推至乎禮樂刑政者也。蓋",
    "T52n2115_005:0672b17": "以合乎後世之時為治之宜也。然禮樂大造",
    "T52n2115_005:0672b18": "莫造乎堯舜者也。刑政大備莫備乎文武者",
    "T52n2115_005:0672b19": "也。此孔子所以推尊乎堯舜文武者也。故皇",
    "T52n2115_005:0672b20": "道者聖人存而不推也。王道者聖人推而不",
    "T52n2115_005:0672b21": "讓也。易曰。包犧氏沒神農氏作。堯舜垂衣裳",
    "T52n2115_005:0672b22": "而天下治。此聖人現皇道而存之者也。禮曰。",
    "T52n2115_005:0672b23": "大道之行也。與三代之英丘未之逮也。而有",
    "T52n2115_005:0672b24": "志焉。此聖人歎皇道而不得行之也。適有贏",
    "T52n2115_005:0672b25": "糧而趨於行者。不審其所以往而趨於行也。",
    "T52n2115_005:0672b26": "第以路跂相爭。斯雖愚夫亦笑其不知道也。",
    "T52n2115_005:0672b27": "與乎今之學者所以辯何以異哉。老子莊生",
    "T52n2115_005:0672b28": "亦頗論皇道。而學士嘗以為聖人之書。雜其",
    "T52n2115_005:0672b29": "所出而鄙之。此亦非詳也。夫皇道也以易言",
    "T52n2115_005:0672c01": "之。則文王周公其先德也。彼老莊也又何能",
    "T52n2115_005:0672c02": "始之乎。曰孔氏云。伏犧神農皇帝之書謂之",
    "T52n2115_005:0672c03": "三墳。言大道也。少昊顓帝高辛唐虞之書謂",
    "T52n2115_005:0672c04": "之五典。言常道也。今子也而論皇帝。而安見",
    "T52n2115_005:0672c05": "其所謂大道常道者耶。曰彼孔氏者以迹其",
    "T52n2115_005:0672c06": "教化而目之也。吾本其道真而言之也。教化",
    "T52n2115_005:0672c07": "迹也。道本體也。窺迹則宜其有大有常。極本",
    "T52n2115_005:0672c08": "則皇與帝者宜一。孔氏可謂見其徼者也烏",
    "T52n2115_005:0672c09": "足以知道淵邪。或者曉然而作。",
    "T52n2115_005:0672c10": "鐔津文集卷第五"
}