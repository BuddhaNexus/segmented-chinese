{
    "T03n0190_054:0901b02": "2佛本行集經卷第五十四",
    "T03n0190_054:0901b04": "隋天竺三藏闍那崛多譯",
    "T03n0190_054:0901b05": "優波離因緣品中",
    "T03n0190_054:0901b06": "「爾時，彼等親友二人，見辟支佛飛騰虛空遊",
    "T03n0190_054:0901b07": "行無礙，心大歡喜，遍身踊躍不能自勝，合十",
    "T03n0190_054:0901b08": "指掌，敬禮尊者辟支佛足，乞如是願：『願令我",
    "T03n0190_054:0901b09": "等！於未來世，恒常值遇如是教師，或更勝者，",
    "T03n0190_054:0901b10": "彼所說法，我等聞已，速即知解，不生惡道。』作",
    "T03n0190_054:0901b11": "是願已，時彼一人又別乞願，願言：『藉此功德",
    "T03n0190_054:0901b12": "之力，於未來世，恒生大姓婆羅門家，願能誦",
    "T03n0190_054:0901b13": "持四惟陀論，及以六十種諸技藝等。』而有",
    "T03n0190_054:0901b14": "偈說：",
    "T03n0190_054:0901b15": "「『非直端心懷正信，　　即得名為上福田，",
    "T03n0190_054:0901b16": "唯須供養佛與僧，　　并及值遇辟支佛。』",
    "T03n0190_054:0901b17": "「時彼二人於後命終，一得生於波羅㮈城剎",
    "T03n0190_054:0901b18": "利姓家，即紹王位，名曰梵德；第二人者，生婆",
    "T03n0190_054:0901b19": "羅門大清淨家，名優波伽摩那婆，具解諸論。",
    "T03n0190_054:0901b20": "其優波伽摩那婆，彼時有妻，名曰摩那毘迦，",
    "T03n0190_054:0901b21": "端嚴可喜，觀者不厭，最勝最妙，世所無比，",
    "T03n0190_054:0901b22": "得優波伽摩那婆之所愛敬，若暫不見心即",
    "T03n0190_054:0901b23": "不悅。",
    "T03n0190_054:0901b24": "「爾時，彼妻摩那毘迦，因為少事有所嫌恨，",
    "T03n0190_054:0901b25": "遂便不共優波伽語。時優波伽，煩冤懊惱，",
    "T03n0190_054:0901b26": "作如是念：『今日我妻摩那毘迦，不共我語，",
    "T03n0190_054:0901b27": "聲音斷絕乃如此也。』後時彼妻摩那毘迦，過",
    "T03n0190_054:0901b28": "夏四月，至於秋節，白優波伽摩那婆言：『善哉",
    "T03n0190_054:0901b29": "聖子！汝今可去往至市肆，買取上妙塗香末",
    "T03n0190_054:0901c01": "香及諸華等。所以然者？秋節四月，今者已至，",
    "T03n0190_054:0901c02": "眾人皆共受五欲樂，我等亦須莊嚴身體受",
    "T03n0190_054:0901c03": "五欲樂。』",
    "T03n0190_054:0901c04": "「爾時，優波伽摩那婆聞此語已，歡喜踊躍，遍",
    "T03n0190_054:0901c05": "滿其體，不能自勝，作如是念：『今者我妻摩那",
    "T03n0190_054:0901c06": "毘迦，何期忽爾共我言語？』而優波伽有一金",
    "T03n0190_054:0901c07": "錢，先於餘村他邊出舉，遂於午時，日炙大地，",
    "T03n0190_054:0901c08": "陽焰暉赫，其諸地色，猶如赤雞，發其家宅，",
    "T03n0190_054:0901c09": "向彼村落，往欲債錢。於其道路，欲心纏逼，",
    "T03n0190_054:0901c10": "口唱婬歌。當於爾時，與梵德宮，相去不遠。其",
    "T03n0190_054:0901c11": "梵德王，在於樓閣，取納清涼，晝日眠著小",
    "T03n0190_054:0901c12": "時睡覺，忽聞彼人染著五欲作婬歌聲。時王",
    "T03n0190_054:0901c13": "聞已，即復起發自本欲心，而有偈說：",
    "T03n0190_054:0901c14": "「『或有由於本習氣，　　或復因事動其情，",
    "T03n0190_054:0901c15": "斯由色欲著愛染，　　亦似蓮華因水生。』",
    "T03n0190_054:0901c16": "「爾時，梵德聞彼婬歌，忽即驚疑：『此是誰也？於",
    "T03n0190_054:0901c17": "盛日午炎熱之時，染著欲心，口唱婬歌。』作",
    "T03n0190_054:0901c18": "是念已，從窓遙見彼優波伽，於盛午時，大地",
    "T03n0190_054:0901c19": "炎熱，行歌於路，即喚一臣而勅之言：『汝可速",
    "T03n0190_054:0901c20": "往捉彼歌人將向我邊。』其臣聞勅，即白王言：",
    "T03n0190_054:0901c21": "『不敢違旨。』遂至彼邊，捉優波伽，而語之言：『汝",
    "T03n0190_054:0901c22": "摩那婆！去來去來，王今喚汝。』時優波伽，心生",
    "T03n0190_054:0901c23": "恐怖，舉身毛竪，悵怏不樂，作如是念：『今誰知",
    "T03n0190_054:0901c24": "我於梵德邊，有何罪過？令我愁惱。』爾時，大臣",
    "T03n0190_054:0901c25": "將優波伽往即至於梵德王邊，其王見已，即",
    "T03n0190_054:0901c26": "生愛心，生愛心已，向於彼人，而說偈言：",
    "T03n0190_054:0901c27": "「『日中暉赫正炎熱，　　大地紅色如赤雞，",
    "T03n0190_054:0901c28": "汝今躭著婬欲歌，　　云何於是不生惱？",
    "T03n0190_054:0901c29": "日光普照正炎熾，　　地上融沙彌復熱，",
    "T03n0190_054:0902a01": "汝今躭著婬欲歌，　　云何於是不生惱？』",
    "T03n0190_054:0902a02": "「爾時，優波伽摩那婆以偈報彼梵德王言：",
    "T03n0190_054:0902a03": "「『大王今者非熱惱，　　上天日炙何所及，",
    "T03n0190_054:0902a04": "唯有求利及失利，　　此是惱中最為惱。",
    "T03n0190_054:0902a05": "日光雖復大炎熾，　　此為惱中極下惱，",
    "T03n0190_054:0902a06": "經營種種諸事業，　　如此名為最大惱。』",
    "T03n0190_054:0902a07": "「時梵德王復問優波伽摩那婆言：『摩那婆！汝",
    "T03n0190_054:0902a08": "於今者經營何事，而於是處熾熱大地而行",
    "T03n0190_054:0902a09": "於路？』爾時，優波伽即以上事向梵德王分別",
    "T03n0190_054:0902a10": "說之。",
    "T03n0190_054:0902a11": "「爾時，梵德王復告優波伽摩那婆言：『摩那婆！",
    "T03n0190_054:0902a12": "止止莫去！我於今者，與汝兩錢即天竺金錢。』其梵德",
    "T03n0190_054:0902a13": "王遂即與之。爾時，優波伽於梵德邊受其錢",
    "T03n0190_054:0902a14": "已，仍復白彼梵德王言：『善哉大王！雖得大王",
    "T03n0190_054:0902a15": "所賜兩錢，我今諮王，更乞一枚，通前得三，我",
    "T03n0190_054:0902a16": "向村落自取一錢，并王所賜，合得四枚，我即",
    "T03n0190_054:0902a17": "得共摩那毘迦供其秋節為五欲樂。』其梵",
    "T03n0190_054:0902a18": "德王復告優波伽摩那婆言：『汝止莫去！我於",
    "T03n0190_054:0902a19": "今者，與汝八錢。』遂便與之。其優波伽受八錢",
    "T03n0190_054:0902a20": "已，復白王言：『善哉大王！願乞歡喜。今者諮",
    "T03n0190_054:0902a21": "王，更乞一錢，即成九枚，復往聚落，自取一",
    "T03n0190_054:0902a22": "錢，合成十枚。如是因緣，我便得共摩那毘迦，",
    "T03n0190_054:0902a23": "受其秋節五欲之樂。』",
    "T03n0190_054:0902a24": "「時梵德王復告優波伽摩那婆言：『止止莫去！",
    "T03n0190_054:0902a25": "我今與汝一十六錢。』王即與錢一十六枚。其",
    "T03n0190_054:0902a26": "受錢已，復白王言：『善哉大王！願乞歡喜。已得",
    "T03n0190_054:0902a27": "王錢一十六枚，今者諮王，更乞一錢，得成十",
    "T03n0190_054:0902a28": "七，復往聚落，自取一錢，合成十八。以是因",
    "T03n0190_054:0902a29": "緣，我即得共摩那毘迦，受五欲樂。』",
    "T03n0190_054:0902b01": "「爾時，梵德復告彼言：『汝摩那婆！止止莫去！我",
    "T03n0190_054:0902b02": "今與汝三十二錢。』其受錢已，復白王言：『善哉",
    "T03n0190_054:0902b03": "大王！願乞歡喜。已得王錢三十二枚，今復諮",
    "T03n0190_054:0902b04": "王，更乞一錢，我往聚落，自取一錢，合即總成",
    "T03n0190_054:0902b05": "三十四枚，便得供我摩那毘迦，於其秋節受",
    "T03n0190_054:0902b06": "五欲樂。』",
    "T03n0190_054:0902b07": "「爾時，梵德復告彼言：『汝摩那婆！止止莫去！我",
    "T03n0190_054:0902b08": "今與汝六十四錢。』時優波伽即受錢已，復白",
    "T03n0190_054:0902b09": "王言：『善哉大王！願乞歡喜。已得大王六十四",
    "T03n0190_054:0902b10": "錢，今者願王，更與一錢，我今復往彼村聚落，",
    "T03n0190_054:0902b11": "自取一錢，都合得成六十六枚，便供我與摩",
    "T03n0190_054:0902b12": "那毘迦，受於秋節五欲之樂。』",
    "T03n0190_054:0902b13": "「爾時，梵德復告彼言：『汝摩那婆！止止莫去！我",
    "T03n0190_054:0902b14": "於今者與汝百錢。』時優波伽受百錢已，復白",
    "T03n0190_054:0902b15": "王言：『善哉大王！願乞歡喜。我今已得王錢百",
    "T03n0190_054:0902b16": "枚，今諮大王，更乞一錢，我往聚落，復取一",
    "T03n0190_054:0902b17": "錢，合得成其一百二錢，得供我與摩那毘迦",
    "T03n0190_054:0902b18": "共受秋節五欲之樂。』",
    "T03n0190_054:0902b19": "「爾時，梵德復告彼言：『汝摩那婆！止止莫去！我",
    "T03n0190_054:0902b20": "當別更與汝一村，以為封祿。』而婆羅門為",
    "T03n0190_054:0902b21": "得為貪，是故其人數至王邊，其王即擇最上",
    "T03n0190_054:0902b22": "一村與彼為封。彼得封已，遂即勤劬，不辭勞",
    "T03n0190_054:0902b23": "役，猶如奴僕，伏事彼王。先起後眠，行迹和",
    "T03n0190_054:0902b24": "軟，所作事業悉稱王意。意行端直，如是事王，",
    "T03n0190_054:0902b25": "終不為王有所嫌責。以是因緣，取王顏色，令",
    "T03n0190_054:0902b26": "梵德王歡喜無已，於後復更與優波伽分國",
    "T03n0190_054:0902b27": "半治，王之倉庫亦共分半。彼婆羅門得是優",
    "T03n0190_054:0902b28": "寵，受其五欲具足之樂，無所乏少。如是次",
    "T03n0190_054:0902b29": "第一切所作，悉皆為王撿挍得辦。彼婆羅門，",
    "T03n0190_054:0902c01": "但從己家，來至王宮，王恒枕彼膝上而眠。",
    "T03n0190_054:0902c02": "「其梵德王，後於一時，枕優波伽膝上而臥，因",
    "T03n0190_054:0902c03": "即睡著。時，優波伽見王睡已，心作是念：『云何",
    "T03n0190_054:0902c04": "一國，乃有二王並用威勢，一倉庫內，亦復不",
    "T03n0190_054:0902c05": "合二人共用。我今可覓梵德王，便斷其命根，",
    "T03n0190_054:0902c06": "若得殺者，我即獨取王位治化。』彼優波伽作",
    "T03n0190_054:0902c07": "是念已，欲取刀時，更作是念：『此梵德王，於先",
    "T03n0190_054:0902c08": "為我作此利益，分其半國，與我共治，一切倉",
    "T03n0190_054:0902c09": "庫亦悉分半，我今若殺，是無恩義。』如是第二，",
    "T03n0190_054:0902c10": "又作是念：『云何二人，可得一處共治國化？亦",
    "T03n0190_054:0902c11": "復不合二人共用倉庫財物。』乃至第三念已",
    "T03n0190_054:0902c12": "還悔：『我若殺彼，必當成我無恩義行。』",
    "T03n0190_054:0902c13": "「時優波伽，作是念已，舉聲叫哭。時梵德王，聞",
    "T03n0190_054:0902c14": "此哭聲，忽然睡覺，覺已問彼優波伽言：『汝今",
    "T03n0190_054:0902c15": "云何作此大聲？』時優波伽向梵德王廣說前",
    "T03n0190_054:0902c16": "事。時，梵德王而心不信彼優波伽有如此事，",
    "T03n0190_054:0902c17": "而語之言：『優波伽！汝應定無如此之事。汝優",
    "T03n0190_054:0902c18": "波伽！莫作是語！』時優波伽尋復語彼梵德王",
    "T03n0190_054:0902c19": "言：『大王今者當信我語，我實起發如是惡心。』",
    "T03n0190_054:0902c20": "時優波伽復更思惟，作如是念：『我今忽發如",
    "T03n0190_054:0902c21": "是惡心，因何事相？』正觀思已，作如是言：『我發",
    "T03n0190_054:0902c22": "如是惡事相者，莫不由於為五欲故，為王位",
    "T03n0190_054:0902c23": "故。我亦不須貪此王位，亦復不須貪其世樂，",
    "T03n0190_054:0902c24": "我因此事，生是惡心，我今唯可捨家出家。』即",
    "T03n0190_054:0902c25": "白王言：『大王！今者知我將欲捨家出家。』",
    "T03n0190_054:0902c26": "「時，梵德王語優波伽：『莫作是語！我既與汝分",
    "T03n0190_054:0902c27": "國半治，倉庫亦半，我於今者，與汝腹心，無有",
    "T03n0190_054:0902c28": "一人如似汝者。汝若出家，我今心意，定不安",
    "T03n0190_054:0902c29": "樂。』其優波伽復語王言：『善哉大王！願垂許我",
    "T03n0190_054:0903a01": "捨家出家。我今決定出家不疑，於我法行莫",
    "T03n0190_054:0903a02": "生留難。』時，梵德王又復告彼優波伽言：『如汝",
    "T03n0190_054:0903a03": "所樂隨意而作。』",
    "T03n0190_054:0903a04": "「爾時，波羅㮈城，有一瓦師，於先出家，行仙",
    "T03n0190_054:0903a05": "人行，依彼城住。時彼仙人，有大威德，已成五",
    "T03n0190_054:0903a06": "通，即能以手摸日月輪。時優波伽依彼仙人，",
    "T03n0190_054:0903a07": "剃除鬚髮。既出家已，勇猛精進，即成四禪，復",
    "T03n0190_054:0903a08": "得五通，大有威力，亦能以手摸日月輪。其",
    "T03n0190_054:0903a09": "梵德王聞優波伽捨家出家，成就大仙，有大",
    "T03n0190_054:0903a10": "威德，亦能以手摸日月輪，聞已微笑，入於宮",
    "T03n0190_054:0903a11": "內，對諸宮人，而說偈言：",
    "T03n0190_054:0903a12": "「『優波造善未經久，　　已獲利益果報深，",
    "T03n0190_054:0903a13": "彼仙善哉得人身，　　捨棄五欲出家行。』",
    "T03n0190_054:0903a14": "「爾時，宮人聞梵德王說是偈已，其心皆悉憂",
    "T03n0190_054:0903a15": "愁不樂，遂共白彼梵德王言：『大王！當知，彼人",
    "T03n0190_054:0903a16": "本昔販賣博戲，執杖行乞，以自活命。婆羅門",
    "T03n0190_054:0903a17": "人，威力尠少，是故出家。大王！今者莫學彼人",
    "T03n0190_054:0903a18": "捨棄家國而出家也。』",
    "T03n0190_054:0903a19": "「爾時，梵德有剃髮師，其人名曰𠷐伽波羅，舊",
    "T03n0190_054:0903a20": "來恒可梵德王心。時，梵德王追覓喚彼剃鬚",
    "T03n0190_054:0903a21": "髮師，而勅之言：『𠷐伽波羅！汝今為我剃治鬚",
    "T03n0190_054:0903a22": "髮。』作是語已，於即睡眠。時，剃髮師𠷐伽波羅，",
    "T03n0190_054:0903a23": "見王睡已，便即剃治王之鬚髮。如是治已，",
    "T03n0190_054:0903a24": "而梵德王，睡眠不覺。王後覺已，謂剃髮師𠷐",
    "T03n0190_054:0903a25": "伽波羅：『我已有勅，令汝與我剃治鬚髮，云何",
    "T03n0190_054:0903a26": "不也？』作是語已，𠷐伽波羅白梵德王：『我已治",
    "T03n0190_054:0903a27": "訖，但王睡眠而不覺也。』",
    "T03n0190_054:0903a28": "「爾時，梵德取鏡自照，見己鬚髮治理已訖，見",
    "T03n0190_054:0903a29": "已生喜，因即勅彼𠷐伽波羅：『汝當受我最勝",
    "T03n0190_054:0903b01": "村落，我更與汝，稱意樂事。』",
    "T03n0190_054:0903b02": "「時，剃髮師𠷐伽波羅，白梵德王：『我共宮內王",
    "T03n0190_054:0903b03": "之眷屬，委曲評論，然後報王。』作是語已，拜辭",
    "T03n0190_054:0903b04": "而去。其剃髮師𠷐伽波羅，本於王宮出入無",
    "T03n0190_054:0903b05": "礙，遂即入宮，白宮人言：『王已許我最勝村落",
    "T03n0190_054:0903b06": "以為封邑，諸后妃等，意悉云何？可取已不？』",
    "T03n0190_054:0903b07": "爾時，妃后告彼𠷐伽波羅言曰：『𠷐伽波羅！汝",
    "T03n0190_054:0903b08": "於今者何用取王最勝村落？我等現在足能",
    "T03n0190_054:0903b09": "與汝金銀珍寶，但我有所囑託汝事，為我辦",
    "T03n0190_054:0903b10": "不？』其剃髮師𠷐伽波羅，問宮人言：『妃等今者",
    "T03n0190_054:0903b11": "有何事業？令我欲辦。』時諸妃等，即告彼之剃",
    "T03n0190_054:0903b12": "髮師言：『大王比來每入宮內，恒說一偈，作如",
    "T03n0190_054:0903b13": "是言：",
    "T03n0190_054:0903b14": "「『「優波造善未經久，　　而得利益果報深，",
    "T03n0190_054:0903b15": "彼仙善哉得人身，　　捨棄五欲出家行。」",
    "T03n0190_054:0903b16": "「『我等於時，聞王此偈，即作是念：「將恐大王捨",
    "T03n0190_054:0903b17": "位出家。」善哉善哉！𠷐伽波羅！汝至王邊，問斯",
    "T03n0190_054:0903b18": "偈意，其義云何？』",
    "T03n0190_054:0903b19": "「爾時，𠷐伽波羅即往馳詣梵德王所，到已白",
    "T03n0190_054:0903b20": "言：『大王！許我最勝村落，我今不用如此之願。",
    "T03n0190_054:0903b21": "但欲知王每入宮內於妃后前所說之偈：",
    "T03n0190_054:0903b22": "「『「優波造善未經久，　　而得利益果報深，",
    "T03n0190_054:0903b23": "彼仙善哉得人身，　　捨棄五欲出家行。」",
    "T03n0190_054:0903b24": "「『善哉大王！願為我說如此偈意，其理如何？今",
    "T03n0190_054:0903b25": "從大王，乞如是願。』",
    "T03n0190_054:0903b26": "「時，梵德王告剃髮師𠷐伽波羅：『我聞優波伽",
    "T03n0190_054:0903b27": "摩那婆，捨半國位而求出家，得成仙人，有大",
    "T03n0190_054:0903b28": "威力，能以手掌，摩日月輪。我今正以五欲",
    "T03n0190_054:0903b29": "醉亂貪著於斯，是故我今仰羨於彼，數入宮",
    "T03n0190_054:0903c01": "內而說是偈。』",
    "T03n0190_054:0903c02": "「時，剃髮師𠷐伽波羅，即入宮內，至妃后邊，說",
    "T03n0190_054:0903c03": "如是言：『諸妃后等！莫慮大王欲出家也，大王",
    "T03n0190_054:0903c04": "今者定不出家。』時彼后妃，聞剃髮師𠷐伽波",
    "T03n0190_054:0903c05": "羅說此語已，皆悉歡悅，心懷踊躍，遍滿其體，",
    "T03n0190_054:0903c06": "不能自勝，將諸瓔珞，莊嚴己身，而告之言：『𠷐",
    "T03n0190_054:0903c07": "伽波羅！我此瓔珞，今悉施汝，汝今更莫為活",
    "T03n0190_054:0903c08": "命故造作諸業。』𠷐伽波羅見是事已，作如是",
    "T03n0190_054:0903c09": "念：『彼優波伽，既捨如此半國王位，而求出家，",
    "T03n0190_054:0903c10": "今梵德王，仰羨於彼；我今何故不作是事，而",
    "T03n0190_054:0903c11": "使一切世間羨我？然此后妃，將諸瓔珞，以施",
    "T03n0190_054:0903c12": "我者，我若順從此后妃意，事必不善，我於今",
    "T03n0190_054:0903c13": "者，亦可捨棄而從出家。』𠷐伽波羅，作是念已，",
    "T03n0190_054:0903c14": "詣梵德所，而白言曰：『大王：許我以前事者，我",
    "T03n0190_054:0903c15": "今意樂捨棄出家。』時梵德王而問之言：『𠷐伽",
    "T03n0190_054:0903c16": "波羅！汝今意者欲於誰邊而出家也？』𠷐伽波",
    "T03n0190_054:0903c17": "羅白言：『大王！我欲往至優波伽邊而出家耳。』",
    "T03n0190_054:0903c18": "時梵德王，而告之言：『𠷐伽波羅！如汝意見，隨",
    "T03n0190_054:0903c19": "願而作。』",
    "T03n0190_054:0903c20": "「爾時，𠷐伽波羅自剃鬚髮，至優波伽仙人之",
    "T03n0190_054:0903c21": "所，於即出家。既出家已，勤劬精進，尋獲四禪",
    "T03n0190_054:0903c22": "及以五通，得大威神，有大威德，亦能以手摩",
    "T03n0190_054:0903c23": "日月輪。其梵德王，既復聞彼𠷐伽波羅得出",
    "T03n0190_054:0903c24": "家已，成大神仙，有大威力，復能以手摸日月",
    "T03n0190_054:0903c25": "輪，聞此事已，不勝仰羨，欲求見彼。告諸臣",
    "T03n0190_054:0903c26": "言：『諸大臣等！我今欲往彼仙人所，共彼相",
    "T03n0190_054:0903c27": "見。』時諸臣等，而白王言：『大王不然！大王今者",
    "T03n0190_054:0903c28": "不合身自往彼人所，我等遣使，喚彼仙來。』時",
    "T03n0190_054:0903c29": "梵德王報諸臣言：『卿等！今者應無此理，汝等",
    "T03n0190_054:0904a01": "莫作如是之語。上世已來，無如此法，而有諸",
    "T03n0190_054:0904a02": "仙，身不自在，而從喚也。我等今者身自往彼，",
    "T03n0190_054:0904a03": "此是如法。何以故？彼仙人等，是大福田，堪",
    "T03n0190_054:0904a04": "受供養，我等必須身自至彼。』",
    "T03n0190_054:0904a05": "「時，梵德王乘自威德，莊嚴備辦五百乘車，左",
    "T03n0190_054:0904a06": "右圍遶，及以五百諸大臣等，從波羅㮈出詣",
    "T03n0190_054:0904a07": "向彼諸仙人所，自欲光顯於彼世界。",
    "T03n0190_054:0904a08": "「爾時，仙人𠷐伽波羅，遙見王來，及至白王：『善",
    "T03n0190_054:0904a09": "來梵德！希能遠至。』",
    "T03n0190_054:0904a10": "「爾時，彼等五百諸臣，怨恨瞋彼𠷐伽波羅，出",
    "T03n0190_054:0904a11": "麤獷言：『汝是下賤，婬女所生，穢濁不淨，恒",
    "T03n0190_054:0904a12": "洗垢膩，云何今日喚大王名？』",
    "T03n0190_054:0904a13": "「時，梵德王止彼臣言：『勿作是語！仙法如是，喚",
    "T03n0190_054:0904a14": "人名字，但此仙人，有其戒行，有大威力。』時梵",
    "T03n0190_054:0904a15": "德王，即向諸臣，而說偈言：",
    "T03n0190_054:0904a16": "「『卿等莫恨此仙人，　　此仙修行已具足，",
    "T03n0190_054:0904a17": "所有苦事能行故，　　得度一切苦怖畏，",
    "T03n0190_054:0904a18": "心既得捨一切惡，　　即非剃除及瓦師。",
    "T03n0190_054:0904a19": "𠷐伽波羅已苦行，　　降伏我故喚名字，",
    "T03n0190_054:0904a20": "現得忍力汝等看，　　降伏諸根獲證果，",
    "T03n0190_054:0904a21": "得諸天人所敬重，　　即天人中最為勝。』」",
    "T03n0190_054:0904a22": "「爾時，梵德王及宮內諸婇女等，於先頂禮仙",
    "T03n0190_054:0904a23": "人之足，却住一面，而彼五百諸大臣等，尋復",
    "T03n0190_054:0904a24": "頂禮彼仙人足，既頂禮已，然後復禮𠷐伽波",
    "T03n0190_054:0904a25": "羅仙人之足，次後亦禮瓦師之足。其梵德王，",
    "T03n0190_054:0904a26": "一面坐已，慰諸仙言：『諸尊者輩！身體康和安",
    "T03n0190_054:0904a27": "隱以不？所求活命不至勞也？無人惱亂諸仙",
    "T03n0190_054:0904a28": "人也。』",
    "T03n0190_054:0904a29": "「爾時，仙等報梵德言：『如是大王！此事須忍，但",
    "T03n0190_054:0904b01": "王體內安和已不？一切眷屬及諸大臣，國內",
    "T03n0190_054:0904b02": "民庶，悉安隱不？』作是語已，彼等諸仙，為梵德",
    "T03n0190_054:0904b03": "王，說法教化，令心歡喜增長功德。時梵德王，",
    "T03n0190_054:0904b04": "蒙彼諸仙說法教化，令心歡喜增長功德，從",
    "T03n0190_054:0904b05": "坐而起，頂禮諸仙，還其本處。」",
    "T03n0190_054:0904b06": "爾時，佛告諸比丘言：「汝等若有心疑，彼時優",
    "T03n0190_054:0904b07": "波伽者，其人是誰？莫作異見，即我身是。",
    "T03n0190_054:0904b08": "「汝等比丘！或有心疑，彼時仙人𠷐伽波羅剃",
    "T03n0190_054:0904b09": "髮師者，其人是誰？莫作異見，此優波離比丘",
    "T03n0190_054:0904b10": "是也。",
    "T03n0190_054:0904b11": "「汝等比丘！或有心疑，於彼之時，梵德王者，其",
    "T03n0190_054:0904b12": "人是誰？莫作異見，此即輸頭檀王是也。",
    "T03n0190_054:0904b13": "「汝等比丘！或有心疑，彼時五百諸大臣等，其",
    "T03n0190_054:0904b14": "人是誰？莫作異見，即今五百比丘是也。諸比",
    "T03n0190_054:0904b15": "丘！於時優波離比丘，亦因我得五百大臣恭",
    "T03n0190_054:0904b16": "敬禮拜，并及得彼梵德王禮。今亦如此，復因",
    "T03n0190_054:0904b17": "我得五百比丘，及輸頭檀王之所禮拜。」",
    "T03n0190_054:0904b18": "爾時，世尊告諸比丘：「汝等比丘！若欲善知於",
    "T03n0190_054:0904b19": "我聲聞弟子之中持律最者，謂優波離比丘",
    "T03n0190_054:0904b20": "是也。」",
    "T03n0190_054:0904b21": "爾時，諸比丘作是念言：「其優波離，昔作何業？",
    "T03n0190_054:0904b22": "乘彼業報，生剃髮師下賤之家。復作何業？乘",
    "T03n0190_054:0904b23": "其業報，而得出家，受具足戒，獲羅漢果，今得",
    "T03n0190_054:0904b24": "如來授其記言：『汝諸比丘於我聲聞弟子之",
    "T03n0190_054:0904b25": "中，持律最者，謂優波離比丘是也。』」時，諸比丘",
    "T03n0190_054:0904b26": "作是語已，往詣佛所，白言：「世尊！其彼長老優",
    "T03n0190_054:0904b27": "波離者，昔作何業？乘彼報故，生剃髮師下賤",
    "T03n0190_054:0904b28": "之中。復作何業？乘彼業故，而得出家，受具足",
    "T03n0190_054:0904b29": "戒，得羅漢果，即得如來授其記別，稱我聲",
    "T03n0190_054:0904c01": "聞弟子之中持律第一。」",
    "T03n0190_054:0904c02": "爾時，佛告諸比丘言：「汝諸比丘！我念往昔，在",
    "T03n0190_054:0904c03": "於此城，有剃髮師，其人娉求稱自門戶剃髮",
    "T03n0190_054:0904c04": "師家娶女為妻，其後不久，產生一子。彼剃髮",
    "T03n0190_054:0904c05": "師，尋時遇患，雖加醫療治而不差，因其所",
    "T03n0190_054:0904c06": "患，乃至命終。既命終已，剃髮師妻，將彼童",
    "T03n0190_054:0904c07": "兒，付自兄弟，口告之言：『此之童兒，是汝𡖦",
    "T03n0190_054:0904c08": "甥，今將相付，汝等必須教此童兒，自父本業。』",
    "T03n0190_054:0904c09": "彼剃髮師，聞其姊妹作是語已，受此童兒，遂",
    "T03n0190_054:0904c10": "便教授彼父本業。彼剃髮師，恒在王宮，王所",
    "T03n0190_054:0904c11": "敬重，每為國王，剃除鬚髮，不大在外為人剃",
    "T03n0190_054:0904c12": "治。時王勅給白象一頭，任所乘馳東西南北，",
    "T03n0190_054:0904c13": "又給金筒，安置剃刀，及餘雜事，而勅之言：『凡",
    "T03n0190_054:0904c14": "無佛世，有辟支佛，猶如犀牛，獨行出時，當作",
    "T03n0190_054:0904c15": "利益。』尋於彼時，有辟支佛，頭鬚爪髮，悉皆長",
    "T03n0190_054:0904c16": "利，來到彼時剃髮師邊，而告之言：『善哉賢首！",
    "T03n0190_054:0904c17": "願當與我剃除鬚髮。』時剃髮師報辟支佛作",
    "T03n0190_054:0904c18": "如是言：『善哉大仙！若欲然者，聽待明日，晨朝",
    "T03n0190_054:0904c19": "早來，必當與仙剃除鬚髮。』時彼尊者辟支仙",
    "T03n0190_054:0904c20": "人聞此語已，尋時還去。過於彼夜，晨朝起",
    "T03n0190_054:0904c21": "時，著衣持鉢，還復詣彼剃髮師邊，作如是言：",
    "T03n0190_054:0904c22": "『善哉賢首！今當與我剃除鬚髮。』時，剃髮師還",
    "T03n0190_054:0904c23": "復白彼辟支佛言：『善哉大仙！若必然者，聽至",
    "T03n0190_054:0904c24": "日晚，即與仙剃。』如是乃至若日西來，還復語",
    "T03n0190_054:0904c25": "言：『聽待晨朝。』若晨朝來，聽待日西；如是乃",
    "T03n0190_054:0904c26": "至，晨亦不剃，晚亦不剃。而彼童子，見此尊",
    "T03n0190_054:0904c27": "者辟支仙人，或晨朝來，或日西至，日日恒爾。",
    "T03n0190_054:0904c28": "見已白言：『辟支尊者仙！何緣故，或朝或晡恒",
    "T03n0190_054:0904c29": "來至此？』時辟支佛，向彼童子，廣說前事。",
    "T03n0190_054:0905a01": "「爾時，童子白仙人言：『我舅終不為仙剃髮。何",
    "T03n0190_054:0905a02": "以故？恃於王宮出入自在，生憍慢故。我今當",
    "T03n0190_054:0905a03": "為仙人剃髮。』時彼童子，即為仙人剃除鬚髮。",
    "T03n0190_054:0905a04": "爾時，尊者辟支仙人，作如是念：『今此童子，大",
    "T03n0190_054:0905a05": "作功德，我今當須為彼童子，光揚示現功德",
    "T03n0190_054:0905a06": "事相。』作是念已，告童子言：『汝之童子！若知時",
    "T03n0190_054:0905a07": "者，必當持取我之鬚髮，汝於當來，有大利益。』",
    "T03n0190_054:0905a08": "作是語已，猶如鴈王舒其兩翅，以神通力，忽",
    "T03n0190_054:0905a09": "爾飛騰，乘空而去。時彼童子，取辟支佛所剃",
    "T03n0190_054:0905a10": "鬚髮，置於髆上，向辟支佛生清淨心，頂戴十",
    "T03n0190_054:0905a11": "指，合掌作禮，即發是願：『願我當於未來世中，",
    "T03n0190_054:0905a12": "還值如是辟支佛尊或更勝者，彼之世尊，所",
    "T03n0190_054:0905a13": "有說法，願我速即悉皆知解。又願我更不生",
    "T03n0190_054:0905a14": "惡道。又願當來生生世世，恒作如此剃鬚髮",
    "T03n0190_054:0905a15": "師，為福田故，供養承事如是聖者。』",
    "T03n0190_054:0905a16": "「爾時，彼城宮內，國王昇殿視事，與大國臣",
    "T03n0190_054:0905a17": "左右圍遶。而彼大眾，悉皆遙見彼辟支佛騰",
    "T03n0190_054:0905a18": "空而行。大眾見已，白彼王言：『大王！今者甚",
    "T03n0190_054:0905a19": "有吉利，善得人身，如今國內福田出世。』王遂",
    "T03n0190_054:0905a20": "仰觀，即見彼時辟支佛已，告諸臣言：『剃此辟",
    "T03n0190_054:0905a21": "支佛鬚髮者，大得吉利。』時彼為王治鬚髮師，",
    "T03n0190_054:0905a22": "因在王邊，而白王言：『如此仙人，是我能剃，更",
    "T03n0190_054:0905a23": "誰能也？』時彼童子聞此語已，即至王邊而白",
    "T03n0190_054:0905a24": "王曰：『大王！當知，我舅今者虛言浪語。我舅",
    "T03n0190_054:0905a25": "本不剃彼鬚髮，此既小事，猶尚妄稱：「是我剃",
    "T03n0190_054:0905a26": "彼仙人鬚髮。」論其實剃，即我身也。』爾時，王所",
    "T03n0190_054:0905a27": "治鬚髮師訶彼童子：『咄哉癡人！汝有何力？能",
    "T03n0190_054:0905a28": "剃彼髮。』時彼童子，於即挽出辟支佛髮，顯示",
    "T03n0190_054:0905a29": "大眾：『此仙人髮，我現持行，願悉知見。』",
    "T03n0190_054:0905b01": "「爾時，王見如是事已，即生瞋怒，告彼恒治鬚",
    "T03n0190_054:0905b02": "髮師言：『咄哉癡人！汝於我邊，有如是力，今",
    "T03n0190_054:0905b03": "日何因虛誑我也？汝速出國，勿住我境。』并即",
    "T03n0190_054:0905b04": "奪彼所乘白象，及治鬚髮諸具度等，及以封",
    "T03n0190_054:0905b05": "祿與彼童子，而勅之言：『從今日後，汝恒與我",
    "T03n0190_054:0905b06": "治其鬚鬢及以爪甲。』時彼童子而白王言：『如",
    "T03n0190_054:0905b07": "王所勅，不敢違也。』從爾已後，恒即為王，治",
    "T03n0190_054:0905b08": "其鬚鬢及爪甲等。隨世壽命，取終之後，因",
    "T03n0190_054:0905b09": "彼功德，生生世世，不墮惡道。從天至人，從人",
    "T03n0190_054:0905b10": "至天，二處往返。後於一時，還生在於波羅",
    "T03n0190_054:0905b11": "㮈城剃髮師家，可喜端正，觀者不厭。而彼童",
    "T03n0190_054:0905b12": "子，父母養育，及其長大，意智漸漸，技藝成就。",
    "T03n0190_054:0905b13": "「爾時，迦葉世尊出現於世，怛他伽多、阿羅訶、",
    "T03n0190_054:0905b14": "三藐三佛陀，作大教師，應供、正遍知、明行足、",
    "T03n0190_054:0905b15": "善逝、世間解、無上士、調御丈夫、天人師、佛、世",
    "T03n0190_054:0905b16": "尊。爾時，迦葉婆伽婆、阿羅訶、三藐三佛陀，已",
    "T03n0190_054:0905b17": "轉法輪逆轉流轉，已受法輿本願具足，最得",
    "T03n0190_054:0905b18": "稱利勝丈夫志，開敷示現所化蓮華，於無量",
    "T03n0190_054:0905b19": "億百千眾生，安置善道。當爾之時，修行依彼",
    "T03n0190_054:0905b20": "波羅㮈城，住舊仙人所居之處彼鹿苑中，",
    "T03n0190_054:0905b21": "與比丘僧二萬人俱。時彼剃治鬚髮師父，數",
    "T03n0190_054:0905b22": "至彼苑，與諸比丘剃除鬚髮。然彼小兒，始",
    "T03n0190_054:0905b23": "能行時，共父至於伽藍寺內。然諸比丘，或說",
    "T03n0190_054:0905b24": "諸法，講論之時，得至彼聽講說律時，或復得",
    "T03n0190_054:0905b25": "聽，或不得聽。時彼童子，問諸比丘：『云何一",
    "T03n0190_054:0905b26": "切等是善言，我或得聞，或不得聽。其意如何？』",
    "T03n0190_054:0905b27": "時諸比丘報言：『童子！如此之法，是諸比丘祕",
    "T03n0190_054:0905b28": "密之事，若不受於具足戒者，悉不得聽。』時彼",
    "T03n0190_054:0905b29": "童子聞此事已，心生懊惱：『云何願我速得出",
    "T03n0190_054:0905c01": "家，堪聞善語？』後時童子至律師邊，請乞出家，",
    "T03n0190_054:0905c02": "得受具戒，依諸比丘誦持戒律，依法而行，雖",
    "T03n0190_054:0905c03": "復如此，而不得證出世之智。然彼後時，病",
    "T03n0190_054:0905c04": "困著床，臨欲命終，又發是願：『迦葉如來、怛他",
    "T03n0190_054:0905c05": "伽多、阿羅訶、三藐三佛陀，有一菩薩，名曰護",
    "T03n0190_054:0905c06": "明，已授記言：「汝於將來，壽百年世，當得作",
    "T03n0190_054:0905c07": "佛，號曰釋迦多他伽多、阿羅訶、三藐三佛陀。」",
    "T03n0190_054:0905c08": "我於今者，願值將來釋迦牟尼，若順所願，在",
    "T03n0190_054:0905c09": "彼教中，亦乞出家，受具戒已，於彼世尊諸弟",
    "T03n0190_054:0905c10": "子中，所持律者，我為第一。如我今日，此師",
    "T03n0190_054:0905c11": "和上，於迦葉佛諸持律行弟子之中，最為",
    "T03n0190_054:0905c12": "第一；我亦如是，當於彼時釋迦如來法教之",
    "T03n0190_054:0905c13": "中，持律弟子，我最第一。』彼人從爾，命終已",
    "T03n0190_054:0905c14": "後，即生天上，及至今日，最後之身，受胎生於",
    "T03n0190_054:0905c15": "迦毘羅城剃髮師家，名優波離，即其人也。",
    "T03n0190_054:0905c16": "佛本行集經卷第五十四"
}