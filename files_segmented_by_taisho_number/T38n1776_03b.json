{
    "T38n1776_03b:0483a25": "folio_3b 維摩義記卷第三末",
    "T38n1776_03b:0483a27": "下明所成。所行是其功用之道，所成是其無",
    "T38n1776_03b:0483a28": "功用德。所成有二：一所成人、二所成事。依前",
    "T38n1776_03b:0483a29": "利他，化益天女，成就出世不思議德，名所成",
    "T38n1776_03b:0483b01": "人。依前自利，成就淨報所居之室具八未有",
    "T38n1776_03b:0483b02": "名所成事。此皆寄約維摩顯之，理通一切。文",
    "T38n1776_03b:0483b03": "中有三：一、明天女聞說現身；二、「即以天華散",
    "T38n1776_03b:0483b04": "菩薩」下寄化顯德；三、「爾時維摩語舍利」下，辨實",
    "T38n1776_03b:0483b05": "顯德。就初段中，「時維摩室」，彰其處也。「有一天",
    "T38n1776_03b:0483b06": "女」，列其人也。此乃鬼神，通名為天，與《華嚴》中",
    "T38n1776_03b:0483b07": "夜天相似。「見諸大人聞所說法」，彰現所由。「便",
    "T38n1776_03b:0483b08": "現其身」，正明現身。聞說心喜，所以現身。又此",
    "T38n1776_03b:0483b09": "天女因說成德，德成起用，用應物情，所以現",
    "T38n1776_03b:0483b10": "身。第二寄化顯德之中，宗意有二：第一為顯",
    "T38n1776_03b:0483b11": "天女之德，第二為彰維摩之室具八未有。隨",
    "T38n1776_03b:0483b12": "文以求，言義有八：一、明菩薩於華不著；二、「舍",
    "T38n1776_03b:0483b13": "利言天止此室其已久」下，不離文字而說解",
    "T38n1776_03b:0483b14": "脫；三、「舍利不復已離婬怒癡」下，不離三毒而",
    "T38n1776_03b:0483b15": "得解脫；四、「舍利言善哉」已下，明無得證；五、「舍",
    "T38n1776_03b:0483b16": "利問汝於三乘為何求」下，明其所求；六、「舍利",
    "T38n1776_03b:0483b17": "言汝何以不轉女身」下，明無所轉；七、「舍利問",
    "T38n1776_03b:0483b18": "汝於此沒當生何」下，明無所生；八、「舍利問汝",
    "T38n1776_03b:0483b19": "久如得三菩提」下，明無所得。就此八中，兩門",
    "T38n1776_03b:0483b20": "分別：一、遣相分別，無得無離。二、顯實分別，實",
    "T38n1776_03b:0483b21": "得實離。遣相門中，相從為四：一明無離、二明",
    "T38n1776_03b:0483b22": "無得、三明無捨、四明無取。八中初三明其無",
    "T38n1776_03b:0483b23": "離，次一無得，次二無捨，後二無取。是義云",
    "T38n1776_03b:0483b24": "何？初之三分，明諸菩薩知相即如，三業無離，",
    "T38n1776_03b:0483b25": "初一身業不離五塵，第二口業不離文字，第",
    "T38n1776_03b:0483b26": "三意業不離三毒。其次一分，明諸菩薩知如",
    "T38n1776_03b:0483b27": "絕相，無得無證。如外無心，故無能得亦無心",
    "T38n1776_03b:0483b28": "外如相可取，故無所證。其次兩分，復明菩薩",
    "T38n1776_03b:0483b29": "知相即如身心無捨，於中初分明其內心不",
    "T38n1776_03b:0483c01": "捨三乘，後明身報不捨女像。後之兩分，復明",
    "T38n1776_03b:0483c02": "菩薩知如絕相無生無取，於中初分明身平",
    "T38n1776_03b:0483c03": "等無生可取，後分明其內心平等無果可取。",
    "T38n1776_03b:0483c04": "遣相如是。顯實門中相從為六，義為三對。言",
    "T38n1776_03b:0483c05": "其六者，初之一分，寄對聲聞，明如實治，處塵",
    "T38n1776_03b:0483c06": "不染。次有兩分，寄對聲聲聞，明如實脫，在",
    "T38n1776_03b:0483c07": "垢無縛。此二一對。次有一分，明如實德無證",
    "T38n1776_03b:0483c08": "為證。次有一分，明如實願三乘等求。此二一",
    "T38n1776_03b:0483c09": "對。次有兩分，明如實身現無所捨、當無所生。",
    "T38n1776_03b:0483c10": "末後一分，明如實心無得為得。此二一對。就",
    "T38n1776_03b:0483c11": "初段中，文別有六：第一、天女為欲誡諸菩薩",
    "T38n1776_03b:0483c12": "聲聞心行差別，以華普散。二、「華至」下明諸菩",
    "T38n1776_03b:0483c13": "薩聲聞心別華至有異。以諸菩薩離相心成，",
    "T38n1776_03b:0483c14": "華至則落；聲聞弟子取相未遣，華至不墮。三、",
    "T38n1776_03b:0483c15": "「一切弟子神力去」下，明諸聲聞恥花偏著，神",
    "T38n1776_03b:0483c16": "力遣之而不能去。四、「爾時天女問舍利」下，天",
    "T38n1776_03b:0483c17": "女問其去花之意。五、舍利答花綵非是出家",
    "T38n1776_03b:0483c18": "嚴具，名不如法。六、「天曰」下，天女隨答以理教",
    "T38n1776_03b:0483c19": "呵。於中先呵，「若於佛法出家」已下以理教示。",
    "T38n1776_03b:0483c20": "就前呵中，「勿謂此花為不如法」，隨答正呵。「所",
    "T38n1776_03b:0483c21": "以」下釋，先徵、後解。花無分別，明患非境。「仁者",
    "T38n1776_03b:0483c22": "自生分別想耳」，推過歸人。就下教中六句三",
    "T38n1776_03b:0483c23": "對，皆初非小，後顯其大。三中初對約行分異，",
    "T38n1776_03b:0483c24": "第二約心，第三約惑。初中，「若於佛法出家",
    "T38n1776_03b:0483c25": "有所分別為不如法」，是非小也。「若無分別是",
    "T38n1776_03b:0483c26": "如法」等，是顯大也。若無分別是則如法，汎",
    "T38n1776_03b:0483c27": "立道理。「觀諸菩薩花不著」下，就大顯德。此是",
    "T38n1776_03b:0483c28": "初對。「譬如人畏非人得便，如是弟子畏生死",
    "T38n1776_03b:0483c29": "故，色聲香味觸得其便」，此復非小。「已離畏者",
    "T38n1776_03b:0484a01": "一切五欲不能為也」，還是顯大。此是兩對。「結",
    "T38n1776_03b:0484a02": "習未盡花著身耳」，此復非小。「結習盡者花不",
    "T38n1776_03b:0484a03": "著也」，此復顯大。此三對三番非小令人厭捨，",
    "T38n1776_03b:0484a04": "三番顯大使人慕求。自下第二明即文字而",
    "T38n1776_03b:0484a05": "說解脫。於中四對：一、舍利問「天止此室其已",
    "T38n1776_03b:0484a06": "久如」。久近如何，故曰久如。天女真答「如耆年",
    "T38n1776_03b:0484a07": "解脫」。年長曰耆。天女以彼舍利長舊呼為耆",
    "T38n1776_03b:0484a08": "年。耆年脫來，我居此室。二舍利錯解「止此久",
    "T38n1776_03b:0484a09": "耶」。天女尋徵「耆年解脫亦何如久」。天女之意，",
    "T38n1776_03b:0484a10": "將舍利弗平性無縛以為解脫，此解脫來無有",
    "T38n1776_03b:0484a11": "時節。取彼彼類己身之實性，安住維摩如實",
    "T38n1776_03b:0484a12": "境界亦無久近，凡聖所依實無二故。舍利今",
    "T38n1776_03b:0484a13": "者謂得道來名為解脫，將此類彼，故答久耶。",
    "T38n1776_03b:0484a14": "天女知錯，故即徵責，耆年解脫亦何如久。三",
    "T38n1776_03b:0484a15": "舍利覺失，默然不答。天女尋責，「如何耆舊大",
    "T38n1776_03b:0484a16": "智而默」。道其耆舊彰其學久，云其大智顯其",
    "T38n1776_03b:0484a17": "能答。仁既耆舊而有大知，何故默然？四舍利",
    "T38n1776_03b:0484a18": "反答「其解脫者無所言說，故吾於是不知所",
    "T38n1776_03b:0484a19": "云」。天女因答，以理教呵。於中四句：一、以理正",
    "T38n1776_03b:0484a20": "教。「言說文字皆解脫相」，何須捨言？二、「所以」下",
    "T38n1776_03b:0484a21": "釋，先徵、後解。言「解脫者非內非外不在兩間」，",
    "T38n1776_03b:0484a22": "明脫同字。文字亦不內不外、不在兩間，明字",
    "T38n1776_03b:0484a23": "同脫。是義云何？十二入中六根名內、六塵名",
    "T38n1776_03b:0484a24": "外，約對此二說為兩間。字脫體實皆無所有，",
    "T38n1776_03b:0484a25": "體既不有說何為內、說何為外及在兩間？此",
    "T38n1776_03b:0484a26": "義不異，故說文字皆解脫相，謂同解脫之實",
    "T38n1776_03b:0484a27": "相耳。三、以理結呵。「是故舍利無離文字說解",
    "T38n1776_03b:0484a28": "脫也」。四、「所以」下釋，先徵、後解。「一切諸法皆解",
    "T38n1776_03b:0484a29": "脫相」，類以顯之。諸法性寂，無定無繫，即是解",
    "T38n1776_03b:0484b01": "脫。文字亦爾，是故不應捨離文字別說解脫。",
    "T38n1776_03b:0484b02": "自下第三明即三毒而辨解脫。舍利初問。「不",
    "T38n1776_03b:0484b03": "復以離婬怒癡等為解脫乎」，舍利聞前一切諸",
    "T38n1776_03b:0484b04": "法是解脫相，故為此問。「天女」下答。「佛為慢人",
    "T38n1776_03b:0484b05": "說離婬等為解脫」者，簡小異大。小乘之人實",
    "T38n1776_03b:0484b06": "未究竟，生究竟相名增上慢，佛為是人說離",
    "T38n1776_03b:0484b07": "婬等以為解脫。婬即是貪，怒即是瞋，癡即是",
    "T38n1776_03b:0484b08": "無明。「若無慢者佛說婬等即是解脫」，彰大異",
    "T38n1776_03b:0484b09": "小。婬怒癡等云何即是？解有兩義：一、就化說。",
    "T38n1776_03b:0484b10": "諸佛菩薩雖得涅槃而常現起，故下文言「八",
    "T38n1776_03b:0484b11": "萬四千諸煩惱門，而諸眾生為之疲勞，諸佛",
    "T38n1776_03b:0484b12": "即以此法而住佛事。」又復下說「菩薩現起一",
    "T38n1776_03b:0484b13": "切煩惱，名通佛道。」《地經》說為發起勝行。二、就",
    "T38n1776_03b:0484b14": "實說。貪瞋癡等用真為體，窮其體性即真解",
    "T38n1776_03b:0484b15": "脫，故經說言：凡夫未成佛，菩提為煩惱；聖若",
    "T38n1776_03b:0484b16": "成佛時，煩惱即菩提。共此相似。如人迷解，迷",
    "T38n1776_03b:0484b17": "方即正，非於迷外別求正方。解知貪等即真",
    "T38n1776_03b:0484b18": "解脫，雖得解脫，不捨貪等。自下第四明無得",
    "T38n1776_03b:0484b19": "證。初先舍利嘆問起發。「汝何所得，以何為證，",
    "T38n1776_03b:0484b20": "辨乃如是」。「天女」下答。「無得無證故辨如是」，以",
    "T38n1776_03b:0484b21": "理正解何者是得、何者是證，而復宣說無得",
    "T38n1776_03b:0484b22": "無證。然得與證，通釋是一，隨義別分異有三",
    "T38n1776_03b:0484b23": "種：一、約解行二門分別。解觀納法名之為得，",
    "T38n1776_03b:0484b24": "行心相應說以為證。二、約空有二行分別。有",
    "T38n1776_03b:0484b25": "行成就說以為得，空行成就說以為證。三、約",
    "T38n1776_03b:0484b26": "滅道二門分別。道行成就名之為得，滅果相",
    "T38n1776_03b:0484b27": "應說以為證。無得無證，汎解有三：一、約人分",
    "T38n1776_03b:0484b28": "別。得證在人，菩薩見實知無我人，故無得證。",
    "T38n1776_03b:0484b29": "與前文中「眾生彌勒如故無得」其義相似。二、",
    "T38n1776_03b:0484c01": "約法分別。法謂身心，身心契會名得名證。菩",
    "T38n1776_03b:0484c02": "薩窮觀身心本無，故無得證。與上文中「菩提",
    "T38n1776_03b:0484c03": "不可身得心得」其義相似。三、就理分別。如理",
    "T38n1776_03b:0484c04": "空寂無可悕取，故無得證。又如體常不可取",
    "T38n1776_03b:0484c05": "捨，故無得證。又如無處，故無得證。與下文中",
    "T38n1776_03b:0484c06": "「菩提無處無得」相似。由去妄想得證之情，實",
    "T38n1776_03b:0484c07": "慧無礙，故辨如是。「所以」下釋，先徵、後解。「若有",
    "T38n1776_03b:0484c08": "得證則於佛法為增上慢」，舉失顯得。見我能",
    "T38n1776_03b:0484c09": "證增上之法名增上慢，有得證者必有此過，",
    "T38n1776_03b:0484c10": "我無此過故無得證。自下第五明其所求。初",
    "T38n1776_03b:0484c11": "舍利弗問以起發。「汝於三乘為何志求」。「天女」",
    "T38n1776_03b:0484c12": "下答。文別有二：一、就化他，三乘等求。以聲聞",
    "T38n1776_03b:0484c13": "法化眾生故，我為聲聞；以因緣法化眾生故，",
    "T38n1776_03b:0484c14": "我為辟支佛；大悲化生，我為大乘。二、就自利，",
    "T38n1776_03b:0484c15": "唯求大乘。於中有四：初一喻一合，汎明一切",
    "T38n1776_03b:0484c16": "入此室者，但求佛德不樂二乘。法從喻稱，故",
    "T38n1776_03b:0484c17": "說為香。二、「其有釋梵四王」已下，舉他類己。明",
    "T38n1776_03b:0484c18": "一切眾入此室者，聞斯上人講說妙法，皆樂",
    "T38n1776_03b:0484c19": "佛香發心求。三、「吾止此」下，明己同他。入此室",
    "T38n1776_03b:0484c20": "來純聞大乘發心願求，此即顯己維摩所成。",
    "T38n1776_03b:0484c21": "「吾止此室十二年」者，彰其時分，即相而辨居",
    "T38n1776_03b:0484c22": "其室來始十二年。約法以論，菩薩住於一一",
    "T38n1776_03b:0484c23": "地中，若攝一切諸地功德，天女所成十二住",
    "T38n1776_03b:0484c24": "德皆依此成，名十二年。「初不聞說聲聞辟支」，",
    "T38n1776_03b:0484c25": "明己不求小乘所以。「但聞菩薩大慈大悲」，明",
    "T38n1776_03b:0484c26": "己偏求大乘所由。四、「此室常現八未曾」下，總明",
    "T38n1776_03b:0484c27": "自地入此室中求大所以。以此室中具八未",
    "T38n1776_03b:0484c28": "有，故有入者悉皆求大不求餘乘。此即彰彼",
    "T38n1776_03b:0484c29": "維摩所成不思議事。於中初列八未有事。「誰",
    "T38n1776_03b:0485a01": "有見斯不思議」下，約事顯心。前中初總、次列、",
    "T38n1776_03b:0485a02": "後結，文顯可知。自下第六明無所轉。初先舍",
    "T38n1776_03b:0485a03": "利問以起發，「汝德如是應當自在，女身弊惡，",
    "T38n1776_03b:0485a04": "今有何以不轉女身？」「天女」下答，明其無轉。於",
    "T38n1776_03b:0485a05": "中有三：第一、天女明己無轉，令其生信。二、「譬",
    "T38n1776_03b:0485a06": "如」下，寄喻反問，合其生解。三、「即時天女以神",
    "T38n1776_03b:0485a07": "通」下，變女在彼令其證知。初中「我從十二年",
    "T38n1776_03b:0485a08": "來」，彰其分齊。居其室來求女不得，故云十二。",
    "T38n1776_03b:0485a09": "「求女人相了不可得，當何轉」者，正明無轉。男",
    "T38n1776_03b:0485a10": "女之相就陰身說，觀陰體空，故求不得。求既",
    "T38n1776_03b:0485a11": "不得，知何所轉？第二段中，初先就喻反問舍",
    "T38n1776_03b:0485a12": "利。「譬如幻師化作幻女，若有人問何以不轉，",
    "T38n1776_03b:0485a13": "為正問不？」幻師即是天女真身，化作幻女天",
    "T38n1776_03b:0485a14": "女應身，問人即是舍利弗是。次舍利弗以理",
    "T38n1776_03b:0485a15": "正答。「不也」總答。「幻無定相當何所轉」，釋以辨",
    "T38n1776_03b:0485a16": "答。「天女」下，即取其所答類顯諸法，彰問不應。",
    "T38n1776_03b:0485a17": "「一切諸法亦復如是無有定相」，汎舉諸法類",
    "T38n1776_03b:0485a18": "同前幻。「云何乃」下，彰問不應。第三段中，文",
    "T38n1776_03b:0485a19": "別有二：一、就舍利變男為女，令知無轉。二、「即",
    "T38n1776_03b:0485a20": "時天女還攝神」下，就舍利弗變女為男，令知",
    "T38n1776_03b:0485a21": "無在。前中五句：一、「天女以力變舍利弗令如",
    "T38n1776_03b:0485a22": "天女，天自化身如舍利弗」，此即八地，能以自",
    "T38n1776_03b:0485a23": "身作眾生身、以眾生身作自身矣。二、天女問，",
    "T38n1776_03b:0485a24": "「何以不轉」。三、舍利答。「以天女像」，身為女也。",
    "T38n1776_03b:0485a25": "「而答言」下，口言答也。「不知何轉」，明無所轉。",
    "T38n1776_03b:0485a26": "女即無女，故無所轉；而變為女，明非無轉。",
    "T38n1776_03b:0485a27": "無轉非有，而變非無。第四、天女約其所答彰",
    "T38n1776_03b:0485a28": "顯一切。「舍利若能轉此女身則一切女亦當",
    "T38n1776_03b:0485a29": "能轉」，約前舍利不知何轉，明一切女悉皆無",
    "T38n1776_03b:0485b01": "轉。反以言之，舍利若能於無女處能轉女身，",
    "T38n1776_03b:0485b02": "一切女人實亦無女，於無女處亦應能轉。舍",
    "T38n1776_03b:0485b03": "利不能於無女處轉於女身，一切人於無女",
    "T38n1776_03b:0485b04": "處亦不能轉。云何使我轉於女身？「如舍利",
    "T38n1776_03b:0485b05": "弗非女現女，一切女人亦如是」下，約前舍利",
    "T38n1776_03b:0485b06": "而變為女，明一切女悉皆有轉。如者是其指",
    "T38n1776_03b:0485b07": "斥之辭。如舍利弗非女現女，牒前舍利而變",
    "T38n1776_03b:0485b08": "為女。一切女人亦如是等，類顯餘也。類之云",
    "T38n1776_03b:0485b09": "何？如舍利弗體實非女而現女身，一切女人",
    "T38n1776_03b:0485b10": "亦復如是，體實非女，隨其業幻變以為女。良",
    "T38n1776_03b:0485b11": "以非女變為女故，雖現女身而實非女。我亦",
    "T38n1776_03b:0485b12": "如是，雖現女身而非是女，更何須轉？五、「是故」",
    "T38n1776_03b:0485b13": "已下，引說證成。是一切女非女為女，雖現女",
    "T38n1776_03b:0485b14": "人而非女，故佛說諸法悲男非女。自下第二",
    "T38n1776_03b:0485b15": "就舍利弗變女為男，令知無在。於中亦五。第",
    "T38n1776_03b:0485b16": "一、天女自攝神力，令舍利身還復如故。二、天",
    "T38n1776_03b:0485b17": "女問「女身色相今何所在」。三、舍利答「女身色",
    "T38n1776_03b:0485b18": "相無在不在」。即身非女，故曰無在。亦非有女，",
    "T38n1776_03b:0485b19": "捨此之彼名無不在。亦可現無名為不在，亦",
    "T38n1776_03b:0485b20": "非先有後除為無名不在。亦可現無名為無",
    "T38n1776_03b:0485b21": "在，先化在身名無不在。第四、天女約其所答",
    "T38n1776_03b:0485b22": "類顯諸法，明法無在。「一切諸法亦復如是無",
    "T38n1776_03b:0485b23": "在不在」，解有兩義：一、法體非有，故曰無在；此",
    "T38n1776_03b:0485b24": "自體無，非是先有後除為無，名無不在。二、法",
    "T38n1776_03b:0485b25": "體非有名為無在，法相非無名無不在。五、「夫",
    "T38n1776_03b:0485b26": "無在」下，引說證成。自下第七明無所生。舍利",
    "T38n1776_03b:0485b27": "初問「汝於此沒當生何所」。天女類答「佛化所",
    "T38n1776_03b:0485b28": "生吾如彼生」。如來化身生則無生、滅則無滅，",
    "T38n1776_03b:0485b29": "故取類己。舍利次領，「佛化所生無沒生也」。沒",
    "T38n1776_03b:0485c01": "猶滅矣。「天女」下，復取其所言類顯一切。如佛",
    "T38n1776_03b:0485c02": "化生，生則無生、滅則無滅。自下第八明無所",
    "T38n1776_03b:0485c03": "得。於中三番：初舍利問「久如得阿耨菩提」。天",
    "T38n1776_03b:0485c04": "女反答「如舍利弗還為凡夫，我乃當得」。二、舍",
    "T38n1776_03b:0485c05": "利弗彰己作凡無有是處。天女約之，明己有",
    "T38n1776_03b:0485c06": "得阿耨菩提亦無是處。初先略辨，「所以」下釋。",
    "T38n1776_03b:0485c07": "「菩提無處故無得」者，如上文說「菩提離相，是",
    "T38n1776_03b:0485c08": "故不可身得心得。」今言無處，故不可得，別是",
    "T38n1776_03b:0485c09": "一義。問曰：菩提在於後際，云何無處？釋言：據",
    "T38n1776_03b:0485c10": "凡望於菩提，菩提在當；若據菩提實性以論，",
    "T38n1776_03b:0485c11": "體外無凡。既無生死凡夫在此，焉得宣說菩",
    "T38n1776_03b:0485c12": "提為彼？故無住處。以無處故，修證無所，故無",
    "T38n1776_03b:0485c13": "得者。三、舍利弗乘言作難。「現今諸佛證得菩",
    "T38n1776_03b:0485c14": "提，過去已得未來當得如恒河沙。皆謂何乎？」",
    "T38n1776_03b:0485c15": "「天女」下釋。於中初先解釋三世非三世義。「汝",
    "T38n1776_03b:0485c16": "得阿羅漢道」已下，解釋諸佛得無得義。前中",
    "T38n1776_03b:0485c17": "初言「世俗文字說三世」，簡相異實。「非謂菩提",
    "T38n1776_03b:0485c18": "有去來今」，明實異相。是義云何？汎解有四：一、",
    "T38n1776_03b:0485c19": "就真應相對分別。應化在時故有三世，真則",
    "T38n1776_03b:0485c20": "常住猶如虛空無去來今。二、就真中性淨方",
    "T38n1776_03b:0485c21": "便相對分別。依如《涅槃》，性淨之果悉名涅槃，",
    "T38n1776_03b:0485c22": "方便之果說為菩提。是則菩提藉緣修生，雖",
    "T38n1776_03b:0485c23": "三世攝，涅槃之體性出自古，不從緣生非去",
    "T38n1776_03b:0485c24": "來今。若依《金剛般若論》等，菩提門中自有性",
    "T38n1776_03b:0485c25": "淨、方便之別。方便修生說有三世，性淨體常",
    "T38n1776_03b:0485c26": "非三世攝，無去來今。第三、直就性淨之中約",
    "T38n1776_03b:0485c27": "就修證而為分別。性淨菩提藉緣修顯，修別",
    "T38n1776_03b:0485c28": "前後，淨非一時，故有三世。約證反望，從來常",
    "T38n1776_03b:0485c29": "淨。以常淨故，無隱無顯、非因非果，以是義故",
    "T38n1776_03b:0486a01": "無去來今。此之一義，與《涅槃》中「捨世諦慈得",
    "T38n1776_03b:0486a02": "第一義慈，第一義慈不從因緣」其言相似。第",
    "T38n1776_03b:0486a03": "四、直就性淨之中約緣就實而為分別。據緣",
    "T38n1776_03b:0486a04": "望實，緣外有實，緣外之實息緣方會，會之前",
    "T38n1776_03b:0486a05": "後，故有三世。就實論實，實外無緣，緣既不有",
    "T38n1776_03b:0486a06": "誰來覆我？故本無隱。本既無隱，豈有今顯？實",
    "T38n1776_03b:0486a07": "性常寂不隨緣變，以是義故無去來今。汎解",
    "T38n1776_03b:0486a08": "如是。今時所辨，義當第三；又據第四理亦無",
    "T38n1776_03b:0486a09": "傷。上來對難解釋三世義，下復對難明得無",
    "T38n1776_03b:0486a10": "得。於中天女先問「舍利得羅漢耶」。舍利次答",
    "T38n1776_03b:0486a11": "「無得而得」。解有三義：一、得羅漢時滅離情取",
    "T38n1776_03b:0486a12": "名無所得，得此無得名為而得。二、滅離情取",
    "T38n1776_03b:0486a13": "名為無得，證無我理名為而得。三、見法無性",
    "T38n1776_03b:0486a14": "無可貪取名為無得，得此無得故復無得。「天",
    "T38n1776_03b:0486a15": "女」下，即約其所答，明佛菩薩得菩提義無得而",
    "T38n1776_03b:0486a16": "得。解亦有三：一、息情取名為無得，得此無得",
    "T38n1776_03b:0486a17": "名為而得。二、息情取名為無得，故《涅槃》中說",
    "T38n1776_03b:0486a18": "十無得；實證相應名為得，故《涅槃》中宣說菩",
    "T38n1776_03b:0486a19": "薩得第一義、得道菩提及以涅槃，故非無得。",
    "T38n1776_03b:0486a20": "三、真性常寂無修無證名無所得。此無得法",
    "T38n1776_03b:0486a21": "本為妄隱，藉緣修顯名為而得。是則無得從",
    "T38n1776_03b:0486a22": "緣修得，反至得時得於無得。上來第二寄化",
    "T38n1776_03b:0486a23": "顯德。自下第三辨實顯德。於中初明自利之",
    "T38n1776_03b:0486a24": "德；「以本願」下明利他德。前自利中，「爾時維摩",
    "T38n1776_03b:0486a25": "語舍利弗，天女已曾供養九十二億佛已」，彰",
    "T38n1776_03b:0486a26": "昔所修。「已能遊」等，明先所成。前所修中應供",
    "T38n1776_03b:0486a27": "多佛，今言九十二億佛者，當應現報一身為",
    "T38n1776_03b:0486a28": "論。後所成中，「已能遊戲菩薩神通」，明其用勝，",
    "T38n1776_03b:0486a29": "此八地上淨佛國土自在行也。「所願具足」，彰",
    "T38n1776_03b:0486b01": "其德備。「得無生忍」，明其證深。「住不退轉」，顯其",
    "T38n1776_03b:0486b02": "位高。七地已上同得無生，今住不退是八地",
    "T38n1776_03b:0486b03": "上。法流水中任運上昇，名住不退。他利可知。",
    "T38n1776_03b:0486b04": "8 佛道品(三末)「佛道品」者，通相論之，一切所修皆菩薩行、悉",
    "T38n1776_03b:0486b05": "是佛道。於中分別，捨相趣寂是菩薩行，證",
    "T38n1776_03b:0486b06": "寂起用名為佛道。今修此道，因以標品，名佛",
    "T38n1776_03b:0486b07": "道品。上來兩對是自分行，自下第三是勝進",
    "T38n1776_03b:0486b08": "行。約位且分，自分在於六地已還，準依《地經》，",
    "T38n1776_03b:0486b09": "六地已還修習捨相趣寂行故。勝進在於七",
    "T38n1776_03b:0486b10": "地已上，準依《地經》，七地已上修方便智發起",
    "T38n1776_03b:0486b11": "菩薩殊勝行故。實則兼通。就此品中，初明所",
    "T38n1776_03b:0486b12": "行；「普現問」下彰其所成。前所行中，初明通道，",
    "T38n1776_03b:0486b13": "彰其行體；下說煩惱為如來種，顯其行本，成",
    "T38n1776_03b:0486b14": "前行非通道之義。前中初先問答正辨，後總",
    "T38n1776_03b:0486b15": "結之。就正辨中，有兩問答。「文殊問言菩薩云",
    "T38n1776_03b:0486b16": "何通達佛道」，是初問也。「菩薩行非名通佛道」，",
    "T38n1776_03b:0486b17": "對問總答。染法非是出世正道名為非道，諸",
    "T38n1776_03b:0486b18": "佛常以此法化人名為佛道，菩薩行此名通",
    "T38n1776_03b:0486b19": "佛道。問曰：非道，菩薩應斷，何用行乎？如上所",
    "T38n1776_03b:0486b20": "辨，法有三門：一、是對治修捨之門，有惡悉除、",
    "T38n1776_03b:0486b21": "有善皆習。故上文言「不善不生、善法不滅」。二、",
    "T38n1776_03b:0486b22": "息相門，善惡俱離，乃至無有一法可存。故論",
    "T38n1776_03b:0486b23": "說言「法尚須捨，何況非法」。三、立相門，染淨俱",
    "T38n1776_03b:0486b24": "行。言行染者，如《地經》說發起勝行，此中所說",
    "T38n1776_03b:0486b25": "行非通道，下文宣說「八萬四千諸煩惱門，而",
    "T38n1776_03b:0486b26": "諸眾生為之疲勞，諸佛以此而作佛事」，如是",
    "T38n1776_03b:0486b27": "等也，行淨可知。問曰：直爾修淨便足，何用行",
    "T38n1776_03b:0486b28": "染？解有四義：一、約行分別。行有自利利他之",
    "T38n1776_03b:0486b29": "異，自行修淨、化他現染，現染對破聲聞偏淨、",
    "T38n1776_03b:0486c01": "修淨對破凡夫偏染。故上文言「非垢非淨是",
    "T38n1776_03b:0486c02": "菩薩行」。第二、約就化人分別。人有凡聖，化凡",
    "T38n1776_03b:0486c03": "現染、化聖修淨。又復人有大小之別，教大起",
    "T38n1776_03b:0486c04": "染、化小唯淨。三、隨法分別。法有世間、涅槃之",
    "T38n1776_03b:0486c05": "異，願隨世間必須現染、欲求涅槃必須修淨。",
    "T38n1776_03b:0486c06": "四、顯實分別。如來藏中有二種門：一是寂滅",
    "T38n1776_03b:0486c07": "真如之門、二是緣起作用之門。欲證是二必",
    "T38n1776_03b:0486c08": "須了因，欲入寂門必須修淨而作了因，欲隨",
    "T38n1776_03b:0486c09": "用門必須行染以為了因。有此多義，故今此",
    "T38n1776_03b:0486c10": "中現行染法通達佛道。然此染行，人言唯應，",
    "T38n1776_03b:0486c11": "他見我作義實不作，此乃一相非謂一切。若",
    "T38n1776_03b:0486c12": "唯應者，今此所修豈可是其應通佛道？地經",
    "T38n1776_03b:0486c13": "所說發起勝行，豈可是其應殊勝行而非實",
    "T38n1776_03b:0486c14": "乎？實有所修，那得唯應？於中分別有修有成，",
    "T38n1776_03b:0486c15": "修必力厲學起，非我不為。成有三義：一、約情",
    "T38n1776_03b:0486c16": "分別。他見我為，我實不作，作染之情聖已斷",
    "T38n1776_03b:0486c17": "故。二、約因分別。所現染用皆是大悲願力因",
    "T38n1776_03b:0486c18": "起，非直他見。三、約法分別。所現染用皆是緣",
    "T38n1776_03b:0486c19": "起三昧法門之所示現，如如意珠雨眾寶物。",
    "T38n1776_03b:0486c20": "故《涅槃》云「大般涅槃能建大義，金剛三昧種",
    "T38n1776_03b:0486c21": "種示現。」如《華嚴》中善財所求法界之門，各有作",
    "T38n1776_03b:0486c22": "用。如是等也。既從悲願法門力起，何得定說",
    "T38n1776_03b:0486c23": "我實不為但是他見？「又問云何行於非道」，重",
    "T38n1776_03b:0486c24": "問起發。下對廣辨，文別有四：一、起凡夫行；二、",
    "T38n1776_03b:0486c25": "從「示入聲聞」已下，起二乘行；三、「示入貧」下，隨",
    "T38n1776_03b:0486c26": "生死行；四、「現涅槃」下，入涅槃行。四中前二凡",
    "T38n1776_03b:0486c27": "聖相對，後二生死涅槃相對。初中有二：一、現",
    "T38n1776_03b:0486c28": "凡夫集生死行。二、「示行慳」下，現起凡夫障道",
    "T38n1776_03b:0486c29": "之行。集生死中，明其現起煩惱業苦。「行五無",
    "T38n1776_03b:0487a01": "間而無惱恚」，現起業因。殺父、殺母、殺羅漢、",
    "T38n1776_03b:0487a02": "破和合僧、出佛身血，是其五也。此五業重，受",
    "T38n1776_03b:0487a03": "苦相續，因從果稱，故曰無間。凡夫五逆瞋惱",
    "T38n1776_03b:0487a04": "心起，菩薩不爾故無惱恚。至地獄等。示受苦",
    "T38n1776_03b:0487a05": "果。至于地獄餓鬼畜生。是三塗難。「至于地獄",
    "T38n1776_03b:0487a06": "無罪垢」者，地獄實從罪業所招，菩薩化受故",
    "T38n1776_03b:0487a07": "無罪垢。「至于畜生無有無明憍慢等」者，如《涅",
    "T38n1776_03b:0487a08": "槃》說：貪瞋癡慢多生地獄，從地獄出受諸畜",
    "T38n1776_03b:0487a09": "身。菩薩不爾，雖現受之而無煩惱，故無無明",
    "T38n1776_03b:0487a10": "憍慢等過。「至于餓鬼而具德」者，餓鬼多由慳",
    "T38n1776_03b:0487a11": "貪所致。菩薩不爾，雖現處之而多福善，名",
    "T38n1776_03b:0487a12": "具功德。「行色無色不為勝」者，是上二界長壽",
    "T38n1776_03b:0487a13": "天難，欲界人天非難不論。欝單雖難，文略不",
    "T38n1776_03b:0487a14": "舉。「示行貪」等，現起煩惱，三毒可知。下起凡",
    "T38n1776_03b:0487a15": "夫障道行中，初起凡夫損己之行。「示入魔」下，",
    "T38n1776_03b:0487a16": "明起凡夫惱他之行。損己行中初示慳等明",
    "T38n1776_03b:0487a17": "無正行，下示諂等無行方便。前中初言「示行",
    "T38n1776_03b:0487a18": "慳貪」，現起檀障。「而捨內外不惜身命」，則實能",
    "T38n1776_03b:0487a19": "施。身內、財外。「亦行毀禁」，現起戒障。「而安淨戒",
    "T38n1776_03b:0487a20": "小罪大懼」，明實堅持。「示行瞋恚」，現起忍障。「而",
    "T38n1776_03b:0487a21": "常慈忍」，明實柔軟。「示行懈怠」，起精進障。「勤修",
    "T38n1776_03b:0487a22": "功德。明實策勤。示行亂意。明起禪障。而常念",
    "T38n1776_03b:0487a23": "定」，明實安靜。「示行愚癡」，現起慧障。「而通世間",
    "T38n1776_03b:0487a24": "出世間慧」，明實博知。善達五明名通世間，覺",
    "T38n1776_03b:0487a25": "了真諦名通出世。下彰諂慢妨求正法，是故",
    "T38n1776_03b:0487a26": "名為無行方便。於中三句。「示行諂偽」，現有卑",
    "T38n1776_03b:0487a27": "下。形曲名謟，心虛曰偽。「而善方便隨諸經義」，",
    "T38n1776_03b:0487a28": "明實巧直。而善方便，翻前謟也，巧便隨物故",
    "T38n1776_03b:0487a29": "非曲謟。隨諸經義，翻前偽也，心依法義故無",
    "T38n1776_03b:0487b01": "虛偽。「示行憍慢」，現起慢高。「而於眾生猶如橋",
    "T38n1776_03b:0487b02": "梁」，內實卑濡荷負一切，故於眾生猶如橋梁。",
    "T38n1776_03b:0487b03": "「示行諸惱」，現起染過。除謟除慢起餘煩惱。「而",
    "T38n1776_03b:0487b04": "心常淨」，明實不染。上來明起損己之行。「示入",
    "T38n1776_03b:0487b05": "於魔」，起惱他行。「順佛智慧」，明實善益。正法教",
    "T38n1776_03b:0487b06": "人名順佛慧。上來第一明起凡行。自下第二",
    "T38n1776_03b:0487b07": "起二乘行。「示入聲聞」，現同小乘。「而為眾生說",
    "T38n1776_03b:0487b08": "未聞法」，實有大解。「示入辟支」，現同中乘。「而成",
    "T38n1776_03b:0487b09": "大悲教化眾生」，實有大心。自下第三隨生死",
    "T38n1776_03b:0487b10": "行。於中十句，前之九句現在所為，末後一句",
    "T38n1776_03b:0487b11": "未來所作。就前九，初之五句在苦無惱，後之",
    "T38n1776_03b:0487b12": "四句處染不污。就前五中，「示入貧窮」，現有所",
    "T38n1776_03b:0487b13": "乏。「而有寶手功德無盡」，內實豐盈如轉輪王",
    "T38n1776_03b:0487b14": "主藏之臣。寶從手出名為寶手，此句依果。下",
    "T38n1776_03b:0487b15": "四正報。「示入形殘」，現有缺漏。「而具相好以",
    "T38n1776_03b:0487b16": "自莊嚴」，寶報殊美。「示入下賤」，現處卑劣。「而",
    "T38n1776_03b:0487b17": "生佛種具諸功德」，稟藉尊高。「示入羸醜」，現居",
    "T38n1776_03b:0487b18": "衰漏。「而得那羅眾生樂見」，色身堅妙。得那羅",
    "T38n1776_03b:0487b19": "延，色身堅也。那羅胡語，此云堅牢。眾生樂見，",
    "T38n1776_03b:0487b20": "色身妙也。「示入老病」，現有衰退。「永斷病根超",
    "T38n1776_03b:0487b21": "越死畏」，法身康盛。上來五句在苦無惱。自下",
    "T38n1776_03b:0487b22": "四句處染不污，初二無愛、次一無癡、後一無",
    "T38n1776_03b:0487b23": "見。就前二中，「示有資生」，現居豐逸。「恒觀無常",
    "T38n1776_03b:0487b24": "實無所貪」，內除保愛。「示有妻妾」，現處塵染。「而",
    "T38n1776_03b:0487b25": "常遠離五欲淤」，內心恒淨。此明離愛。「現於訥",
    "T38n1776_03b:0487b26": "鈍」，外示愚拙。「而成辨才總持無失」，內實明利。",
    "T38n1776_03b:0487b27": "此明離癡。「示入邪濟」，現同外道。「而以正濟渡",
    "T38n1776_03b:0487b28": "諸眾生」，心無異執。此明離見。上來九句現在",
    "T38n1776_03b:0487b29": "所為，下二明其未來所作。「現入諸道」，六趣皆",
    "T38n1776_03b:0487c01": "生。「而斷因緣」，實行常淨。上來第三隨生死行，",
    "T38n1776_03b:0487c02": "自下第四入涅槃行。「現於涅槃」，應取小滅。「不",
    "T38n1776_03b:0487c03": "斷生死」，常隨諸有。上來第一問答正辨。「文殊",
    "T38n1776_03b:0487c04": "師利能如是行為通佛道」，總以結之。上來通",
    "T38n1776_03b:0487c05": "道明其所行，下說煩惱為如來種，彰其行本",
    "T38n1776_03b:0487c06": "成前行非通佛道義。云何成前？良以煩惱是",
    "T38n1776_03b:0487c07": "佛種故，向前行非名通佛道。文中有二：一問",
    "T38n1776_03b:0487c08": "答正辨、二迦葉述讚。前中維摩先問起發，「何",
    "T38n1776_03b:0487c09": "等為種」。前通佛道維摩自說，今如來種何不",
    "T38n1776_03b:0487c10": "自論，反問文殊？釋言：維摩上來宣說行非通",
    "T38n1776_03b:0487c11": "道，恐人不信，故今反問文殊佛種，欲令宣說",
    "T38n1776_03b:0487c12": "成己所辨。異人同說，明理決定。「文殊」下答，純",
    "T38n1776_03b:0487c13": "說一切煩惱惡法為如來種。何故而然？為欲",
    "T38n1776_03b:0487c14": "成前行非通道，所以偏舉。問曰：生死煩惱業",
    "T38n1776_03b:0487c15": "等違障佛道，云何說之為如來種？汎解有三：",
    "T38n1776_03b:0487c16": "一、佛性緣起集成凡夫不善五陰，此不善陰",
    "T38n1776_03b:0487c17": "體是真心，能為如來正因種子，名如來種。故",
    "T38n1776_03b:0487c18": "《涅槃》云「無明等結悉是佛性」，性猶種也。二、不",
    "T38n1776_03b:0487c19": "善眾生能厭生死、上求佛道，故名一切惡不善",
    "T38n1776_03b:0487c20": "法為如來種。故《地持》云「以有煩惱，樂求淨法，",
    "T38n1776_03b:0487c21": "名以有因」，因猶種矣。三、有煩惱者能行非道",
    "T38n1776_03b:0487c22": "攝取眾生，以此能起通佛道行，名如來種。今",
    "T38n1776_03b:0487c23": "此所論，義當後二。文中初說煩惱惡法為如",
    "T38n1776_03b:0487c24": "來種。「曰何謂」下，問答解釋。前中有其十二句",
    "T38n1776_03b:0487c25": "別：一、有身為種。二十五有生死之報名為有",
    "T38n1776_03b:0487c26": "身，說此有身為佛種也。第二、無明有愛為種。",
    "T38n1776_03b:0487c27": "前身苦果，此是集因。煩惱無量，無明有愛有",
    "T38n1776_03b:0487c28": "分根本，所以偏說。第三、宣說貪瞋癡等三毒",
    "T38n1776_03b:0487c29": "為種。義如別章，此應具論。第四、宣說四倒為",
    "T38n1776_03b:0488a01": "種。生死之法實無常無我不淨，妄計以為常",
    "T38n1776_03b:0488a02": "樂我淨，是其四也。第五、宣說五蓋為種。貪、瞋、",
    "T38n1776_03b:0488a03": "睡眠、掉悔及疑是其五也。第六、宣說六入為",
    "T38n1776_03b:0488a04": "種。眼等六根名為六入。第七、宣說七識處為",
    "T38n1776_03b:0488a05": "種。欲界人天合以為一也；色界地中下三禪",
    "T38n1776_03b:0488a06": "處即以為三，通前為四；無色界中下三空處",
    "T38n1776_03b:0488a07": "復以為三，通前說七。問曰：欲界有三塗處，何",
    "T38n1776_03b:0488a08": "故不說？論言：三塗有苦前逼，識不樂安，故非",
    "T38n1776_03b:0488a09": "識處。於色界中，第四禪處何故不說？論言：彼",
    "T38n1776_03b:0488a10": "中有無想報殘害心識。又四禪中有五淨居，",
    "T38n1776_03b:0488a11": "樂求涅槃殘滅心識，不欲久安，故非識處。無",
    "T38n1776_03b:0488a12": "色界中非想天處何故不說？論言：彼中有滅",
    "T38n1776_03b:0488a13": "盡定，亦滅心識，識不樂安，故非識處。第八、宣",
    "T38n1776_03b:0488a14": "說八邪為種。邪見、邪思惟、邪念、邪定、邪語、",
    "T38n1776_03b:0488a15": "邪業、邪命、邪精進，是其八也。第九、宣說九惱",
    "T38n1776_03b:0488a16": "處為種。愛我怨家、憎我善友及與我身，為三",
    "T38n1776_03b:0488a17": "惱處；三世分別，即為九也。第十、宣說十不善",
    "T38n1776_03b:0488a18": "業道以為佛種。殺、盜、邪婬、妄言、綺語、兩舌、",
    "T38n1776_03b:0488a19": "惡罵、貪、瞋、邪見，是其十也。其第十一、六十二",
    "T38n1776_03b:0488a20": "見以為佛種。廣如別章，此應具論。其第十二、",
    "T38n1776_03b:0488a21": "宣說一切煩惱為種。上來別論，下總釋之。「曰",
    "T38n1776_03b:0488a22": "何謂也」，問前起後。此皆生死障道之法，今說",
    "T38n1776_03b:0488a23": "佛種，其義何謂？下對釋之，義意如前。有煩惱",
    "T38n1776_03b:0488a24": "者能厭生死、求大菩提，故名佛種。又能行非",
    "T38n1776_03b:0488a25": "通達佛道，亦名佛種。文中有三：一、就愛煩惱",
    "T38n1776_03b:0488a26": "釋為佛種；二、「又如殖」下，就見煩惱釋為佛種；",
    "T38n1776_03b:0488a27": "三、「是故當知一切煩」下，通釋一切煩惱為種。",
    "T38n1776_03b:0488a28": "前中初法、次喻、後合。法中「若見無為入正不",
    "T38n1776_03b:0488a29": "能復發三菩提心」，舉非顯是。聲聞見證無為",
    "T38n1776_03b:0488b01": "涅槃為入正位，於中樂著不能求大，是故不",
    "T38n1776_03b:0488b02": "能發菩提心。是中亦應明凡能發，文略不說，",
    "T38n1776_03b:0488b03": "翻前可知。喻中「高原不生蓮華」，喻前非也。取",
    "T38n1776_03b:0488b04": "著無為名高陸地。「卑濕淤泥乃生此華」，喻前",
    "T38n1776_03b:0488b05": "所明凡夫能也。合中「如是見無為法入正位",
    "T38n1776_03b:0488b06": "者不生佛法」，合前高原不生蓮華。「煩惱泥中",
    "T38n1776_03b:0488b07": "乃有眾生趣佛法耳」，合濕淤泥乃生此華。就",
    "T38n1776_03b:0488b08": "見煩惱釋為種中，先喻、後合。喻中「殖種於空",
    "T38n1776_03b:0488b09": "不生」，喻小非種。菩提心法名之為種，用教聲",
    "T38n1776_03b:0488b10": "聞名之為殖。聲聞樂寂說之為空，以樂寂故",
    "T38n1776_03b:0488b11": "不起大心名終不生。「糞壤之地乃得滋茂」，喻",
    "T38n1776_03b:0488b12": "凡是種。我見眾生名糞壤地，此能決意求大",
    "T38n1776_03b:0488b13": "菩提名能滋茂。下合顯法。「入無為者不生佛",
    "T38n1776_03b:0488b14": "法」，合前殖種於空不生。「起我見心如須彌山",
    "T38n1776_03b:0488b15": "猶能發心」，合糞壤地乃能滋茂。五見斯能，我",
    "T38n1776_03b:0488b16": "見是本，所以偏說。自下第三通釋一切煩惱",
    "T38n1776_03b:0488b17": "為種。「是故當知一切煩惱為如來種」，乘前顯",
    "T38n1776_03b:0488b18": "後。是前愛見為佛種故，當知其餘一切煩惱",
    "T38n1776_03b:0488b19": "皆如來種。此顯是也，下彰其非，前喻、後合。",
    "T38n1776_03b:0488b20": "不能隨染行非通道，名為不入煩惱大海，以",
    "T38n1776_03b:0488b21": "不入故不能得生一切智寶。自下第二、迦葉",
    "T38n1776_03b:0488b22": "述讚。「爾時迦葉嘆言：善哉快說是語」，是讚語",
    "T38n1776_03b:0488b23": "也。「誠如」下述。於中四對，皆初述前凡夫為種，",
    "T38n1776_03b:0488b24": "後述向前小乘非種。四對何別？第一、明其煩",
    "T38n1776_03b:0488b25": "惱眾生能為佛種，二乘不能；第二、明其惡業",
    "T38n1776_03b:0488b26": "眾生能為佛種，二乘不能；三、雙結前二；四、雙",
    "T38n1776_03b:0488b27": "釋前二。就初對中，「誠如所言，塵勞之疇為如",
    "T38n1776_03b:0488b28": "來種」，述前凡夫能為佛種。煩惱坌污名之為",
    "T38n1776_03b:0488b29": "塵，有能勞亂，說以為勞。疇謂疇輩，亦曰疇類。",
    "T38n1776_03b:0488c01": "起煩惱者疇輩品類，名塵勞疇，此等實能為",
    "T38n1776_03b:0488c02": "如來種。「我等今者不復堪任發菩提心」，呵毀",
    "T38n1776_03b:0488c03": "二乘、成前文中小乘不能。第二對中、初言乃",
    "T38n1776_03b:0488c04": "至「五無間罪猶能發意生於佛法」，述前凡夫",
    "T38n1776_03b:0488c05": "能為佛種。越輕舉重，故曰乃至。五逆名義，如",
    "T38n1776_03b:0488c06": "上所辨。言無間者，解有四義：一、趣報無間。造",
    "T38n1776_03b:0488c07": "作逆罪，捨此身已直入阿鼻，前念人間後念",
    "T38n1776_03b:0488c08": "已在，故曰無間。二、身形無間。阿鼻地獄縱廣",
    "T38n1776_03b:0488c09": "正等八萬由旬，一人入中身亦遍滿，第二人",
    "T38n1776_03b:0488c10": "入身亦遍滿，如是一切，故曰無間。三、壽命無",
    "T38n1776_03b:0488c11": "間。餘地獄中數生數死，阿鼻不爾，一生其中",
    "T38n1776_03b:0488c12": "壽命一劫，中無間絕，故曰無間。四、受苦無間。",
    "T38n1776_03b:0488c13": "餘地獄中苦樂間雜，阿鼻不爾，受苦相續時",
    "T38n1776_03b:0488c14": "無暫間，故曰無間。五逆之義具此四義，故曰",
    "T38n1776_03b:0488c15": "無間。此業雖重，猶能發意生於佛法，如世王",
    "T38n1776_03b:0488c16": "等。「而今我等永不能發」，呵毀二乘，成上文中",
    "T38n1776_03b:0488c17": "聲聞非種。於中初法、次以喻顯。眼等名根，根",
    "T38n1776_03b:0488c18": "壞名敗，根壞之人名「根敗士」。於色聲等不能",
    "T38n1776_03b:0488c19": "昭曯，不為五塵之所資益，名「於五欲不能復",
    "T38n1776_03b:0488c20": "利」。下合顯法。「如是聲聞諸結斷者」，合根敗士。",
    "T38n1776_03b:0488c21": "「於佛法中」，合於五欲。「無所復益永不志願」，合",
    "T38n1776_03b:0488c22": "不復利。第三結中言「是故」者，是塵勞疇為如",
    "T38n1776_03b:0488c23": "來種，五無間罪生佛法故。「凡於佛法有其反",
    "T38n1776_03b:0488c24": "復」，造惡違背還能趣求，名有反復，是前我等",
    "T38n1776_03b:0488c25": "不復堪任發菩提心；聲聞結斷，於佛法中無所",
    "T38n1776_03b:0488c26": "益故，聲聞無也。第四釋中，「所以者何」，徵前起",
    "T38n1776_03b:0488c27": "後。何以凡夫偏有反復聲聞獨無？下對釋之。",
    "T38n1776_03b:0488c28": "「凡聞佛法起無上心不斷三寶」，釋前凡夫有",
    "T38n1776_03b:0488c29": "反復也。「正使聲聞終身聞法，力無畏等永不",
    "T38n1776_03b:0489a01": "能發」，解釋向前聲聞無也。聲聞樂寂，無苦可",
    "T38n1776_03b:0489a02": "厭，不能隨有悲念眾生，故不能發。上明所行。",
    "T38n1776_03b:0489a03": "下明所成。於中普現初問起發，此問由上空",
    "T38n1776_03b:0489a04": "室而起。「維摩」下答。「於是維摩以偈答曰」，經家",
    "T38n1776_03b:0489a05": "序列。偈言要略，少字之中能攝多義，故以偈",
    "T38n1776_03b:0489a06": "答。下彰答辭，辭中合有四十二偈：前三十九",
    "T38n1776_03b:0489a07": "隨問正答，後三結歎。前正答中，初十一偈明",
    "T38n1776_03b:0489a08": "其所成，即是所有；「摧滅」已下有二十八偈，彰",
    "T38n1776_03b:0489a09": "其所作。前十一中，相從為四：初有七句，約世",
    "T38n1776_03b:0489a10": "內親以顯其德；次有一句，約世住處以彰其",
    "T38n1776_03b:0489a11": "德；次有五句，約世外親以明其德；「四攝」已下",
    "T38n1776_03b:0489a12": "七行三句，約世資具以辨其德。初中「智度菩",
    "T38n1776_03b:0489a13": "薩母」者，照空實慧名為智度，此能內養故說",
    "T38n1776_03b:0489a14": "為母。所言「方便以為父」者，隨有巧智名為方",
    "T38n1776_03b:0489a15": "便，此能外資故說為父。智度之母，《大智論》中",
    "T38n1776_03b:0489a16": "名波若道。方便之父，《大智論》中名方便道。「一",
    "T38n1776_03b:0489a17": "切導師無不由生」，舉佛類己。「法喜妻」者，聞法",
    "T38n1776_03b:0489a18": "度悅，名為法喜。如妻逼情，故說為妻。「慈悲",
    "T38n1776_03b:0489a19": "女」者，慈悲愍物，如世女人多懷慈愛，故說為",
    "T38n1776_03b:0489a20": "女。「善心男」者，善心堅正名為誠實，如男性堅，",
    "T38n1776_03b:0489a21": "故說為男。次約住處以顯其德。所言「畢竟空",
    "T38n1776_03b:0489a22": "寂舍」者，因緣諸法性相皆空名畢竟空，此為",
    "T38n1776_03b:0489a23": "聖依，其猶舍宅，故名為舍。次約外親以顯其",
    "T38n1776_03b:0489a24": "德。初言「弟子眾塵勞」者，一切煩惱諸惡眾生",
    "T38n1776_03b:0489a25": "名眾塵勞，用此以為所化所攝，故名弟子。「隨",
    "T38n1776_03b:0489a26": "意所轉」，釋為弟子，任已化益，名隨意轉。所言",
    "T38n1776_03b:0489a27": "「道品善知識」者，三十七覺名為道品，此能導",
    "T38n1776_03b:0489a28": "人至大菩提，故名知識。「由成正覺」，釋為知識。",
    "T38n1776_03b:0489a29": "所言「諸度法等侶」者，十波羅蜜名諸度法，隨",
    "T38n1776_03b:0489b01": "人至果故為等侶。下約資具以顯其德。初言",
    "T38n1776_03b:0489b02": "「四攝眾伎女」者，四攝攝人如伎𭒒眾，故名伎",
    "T38n1776_03b:0489b03": "女。「歌詠法言以自娛」，釋名為音樂。「總持園」者，",
    "T38n1776_03b:0489b04": "陀羅尼德名為總持，統攝多法持而不忘。如",
    "T38n1776_03b:0489b05": "園苑中多有菓菜，故如園苑。「無漏樹」者，離垢",
    "T38n1776_03b:0489b06": "淨德名無漏法。差別如林，高出如樹。「覺意華」",
    "T38n1776_03b:0489b07": "者，七覺支行名為覺意，念、擇、精進、猗、定、喜、捨，",
    "T38n1776_03b:0489b08": "是其七也。此在修道親生佛德，如華生菓，故",
    "T38n1776_03b:0489b09": "說為華。華有三義：一、感果義，如草木華；二、清",
    "T38n1776_03b:0489b10": "淨義，如世蓮華，在泥不污；三、莊嚴義，如世華",
    "T38n1776_03b:0489b11": "鬘。此文具有，今言覺意淨如華者，是感果華。",
    "T38n1776_03b:0489b12": "「解脫菓」者，無學聖德是解脫智，從前七覺華",
    "T38n1776_03b:0489b13": "中出生，如世菓實，故說為菓。「乃解池」者，八解",
    "T38n1776_03b:0489b14": "脫德能除垢染，如世池水，故名浴池，義如後",
    "T38n1776_03b:0489b15": "釋。「定水滿」者，八解位中諸定充盈，名定水滿。",
    "T38n1776_03b:0489b16": "「布七華」者，七淨之德清淨如華，名七淨華，此",
    "T38n1776_03b:0489b17": "華唯取清淨之義。何等為七？一是戒淨、二是",
    "T38n1776_03b:0489b18": "定淨、三是見淨、四度疑淨、五道非道淨，此前",
    "T38n1776_03b:0489b19": "五種大小名同、後二小異。小乘法中，第六行",
    "T38n1776_03b:0489b20": "淨、第七名為行斷智淨。大乘法中，第六行斷、",
    "T38n1776_03b:0489b21": "第七思量菩提分法上上淨矣。此七約行，要",
    "T38n1776_03b:0489b22": "唯三學：初一戒學，次一定學，後五慧學。約位",
    "T38n1776_03b:0489b23": "分之，初二在於見道已前，良以見前創捨外",
    "T38n1776_03b:0489b24": "凡麁重之過，持戒遮防故先明戒；欲求出道",
    "T38n1776_03b:0489b25": "非定不出，故後明定。次三在於見道之中創",
    "T38n1776_03b:0489b26": "捨外凡，以見道中斷除身見故立見淨，斷除",
    "T38n1776_03b:0489b27": "疑心說度疑淨，斷除戒取是故宣說道非道",
    "T38n1776_03b:0489b28": "淨，謂知無漏聖慧是道、戒等非道，名道非道。",
    "T38n1776_03b:0489b29": "問曰：見中是斷十使，以何義故偏說此三？如",
    "T38n1776_03b:0489c01": "《涅槃》釋：此三重故。所以偏說。又見道中雖斷",
    "T38n1776_03b:0489c02": "十使，五見及疑見道中盡，與其斷名；貪瞋癡",
    "T38n1776_03b:0489c03": "慢見中不盡，不與斷稱。就所斷中，三本、三隨。",
    "T38n1776_03b:0489c04": "身見是本、邊見是隨，戒取是本、見取是隨，疑",
    "T38n1776_03b:0489c05": "心是本、邪見是隨。經中就本，為是偏說斷二",
    "T38n1776_03b:0489c06": "結矣，以斷三結故說三淨。後之二種大小不",
    "T38n1776_03b:0489c07": "同。若依小乘，在修道中宣說行淨，以起無漏",
    "T38n1776_03b:0489c08": "修道行故；在無學道說行斷淨，以得畢竟斷",
    "T38n1776_03b:0489c09": "結行故。若依大乘，後之二種竝在修道，七地",
    "T38n1776_03b:0489c10": "已還說行斷淨，以其修習斷結行故，八地已",
    "T38n1776_03b:0489c11": "上說思菩提上上淨矣。此以七淨位分上下，故",
    "T38n1776_03b:0489c12": "名為布。所言「浴此無垢人」者，彰前八解、定水、",
    "T38n1776_03b:0489c13": "七淨之功用也。依前三德蕩除心垢，故名為",
    "T38n1776_03b:0489c14": "浴。所浴是誰？謂無垢人。問曰：無垢復何須",
    "T38n1776_03b:0489c15": "浴？釋言：由浴故得無垢，據終彰始，故言浴此",
    "T38n1776_03b:0489c16": "無垢人矣。此亦得名約始論終，是故名為浴",
    "T38n1776_03b:0489c17": "無垢人。何誰是乎？汎爾論之，名佛如來為無",
    "T38n1776_03b:0489c18": "垢人；即文以求，名維摩詰為無垢人。所言「象",
    "T38n1776_03b:0489c19": "馬五通馳」者，神足、天眼、天耳、他心及與宿",
    "T38n1776_03b:0489c20": "命，是其五通。乘之去來，事同象馬。所任駿疾，",
    "T38n1776_03b:0489c21": "故名為馳。「大乘車」者，以大乘法運載一切物，",
    "T38n1776_03b:0489c22": "故名為車。依法巧修，名為「調御」。調由情專，故",
    "T38n1776_03b:0489c23": "云「一心」。「遊於八正」，出其行處。正見、正思、正",
    "T38n1776_03b:0489c24": "語、正業、正命、正精進、正念、正定，是其八也。",
    "T38n1776_03b:0489c25": "「相具嚴容」者，世人多以天冠、臂印、環玔等事",
    "T38n1776_03b:0489c26": "莊嚴形容，維摩不爾，具足三十二相功德，莊",
    "T38n1776_03b:0489c27": "嚴己容。「眾好飾姿」者，世人多以脂粉等事瑩",
    "T38n1776_03b:0489c28": "飾姿首，維摩不爾，八十種好莊飾其姿。「慚愧",
    "T38n1776_03b:0489c29": "服」者，慚愧之心能防諸過，如世衣服能遮形",
    "T38n1776_03b:0490a01": "醜，故為上服。「深心華鬘」者，信樂慇至名曰深",
    "T38n1776_03b:0490a02": "心，能嚴法身如世華鬘。此華唯取莊嚴義也。",
    "T38n1776_03b:0490a03": "「富有七財寶」者，家豐曰富。富有何等？謂七財",
    "T38n1776_03b:0490a04": "寶，信、戒、施、聞、慧及慚、愧，是其七也。此能資",
    "T38n1776_03b:0490a05": "助，故名財寶。「教授滋息」者，向前七財，因師教",
    "T38n1776_03b:0490a06": "授故得滋息。「如所說行迴向大利」者，依師教",
    "T38n1776_03b:0490a07": "授隨順修行，以己所行迴向菩提、迴施眾生、",
    "T38n1776_03b:0490a08": "迴於實際，令行增廣，名為大利。「四禪為床坐」",
    "T38n1776_03b:0490a09": "者，八禪定中前之四禪有多力用，聖者多依",
    "T38n1776_03b:0490a10": "故為床坐。「從於淨命生」者，一切世人邪命自",
    "T38n1776_03b:0490a11": "活，名之為生。菩薩不爾，正命自活，名淨命生。",
    "T38n1776_03b:0490a12": "「多聞增智慧」者，世人多以習誦外典而增智",
    "T38n1776_03b:0490a13": "慧，維摩不爾，博受聖教而增智慧。「以為自覺",
    "T38n1776_03b:0490a14": "音」者，用所聞法以為自覺之音聲也。「甘露法",
    "T38n1776_03b:0490a15": "之食」者，佛法美善，事同甘露，以此資神如食",
    "T38n1776_03b:0490a16": "資身，故名為食。食有二種：一者世間、二者出",
    "T38n1776_03b:0490a17": "世。世食有四：一者段食、二觸食、三者思食、",
    "T38n1776_03b:0490a18": "四者識食。出世之食有其五種：一法喜食、二",
    "T38n1776_03b:0490a19": "禪悅食、三者願食、四者念食、五解脫食。今就",
    "T38n1776_03b:0490a20": "出世，且舉法食。「解脫味漿」者，無漏解脫為聖",
    "T38n1776_03b:0490a21": "愛樂，名之為味。此能潤神，故說為漿。此亦即",
    "T38n1776_03b:0490a22": "是解脫食耳。「淨心澡浴」者，十五淨心名為淨",
    "T38n1776_03b:0490a23": "心，如《地持》說。出障離染，名為澡浴。前八解等",
    "T38n1776_03b:0490a24": "是其能浴，此是所浴。「戒品塗香」者，惡業臭弊，",
    "T38n1776_03b:0490a25": "戒能防息，故曰塗香。上來第一明其所成，亦",
    "T38n1776_03b:0490a26": "名所有。自下第二明其所作。有二十八偈，於",
    "T38n1776_03b:0490a27": "中有四：初偈自利，起離過行；次有一偈，明其",
    "T38n1776_03b:0490a28": "利他，現化隨物；次有一偈，復明自利，起集善",
    "T38n1776_03b:0490a29": "行；「離知」已下有二十五偈，復明利他，變化度",
    "T38n1776_03b:0490b01": "物。初中「摧滅煩惱賊」者，正明所作。「勇健無踰」，",
    "T38n1776_03b:0490b02": "辨勝過劣。二乘近學治障不過，名無能踰。「降",
    "T38n1776_03b:0490b03": "伏四魔」，重明所作，義如上辨。「勝幡建場」，重復",
    "T38n1776_03b:0490b04": "顯勝。世人鬪勝立幡以表，菩薩鬪勝現坐道",
    "T38n1776_03b:0490b05": "樹成佛以表，法從喻稱，故言勝旛建道場矣。",
    "T38n1776_03b:0490b06": "就第二段利他行中，「雖知無起滅」，知理常寂。",
    "T38n1776_03b:0490b07": "「示彼故有生」，受身隨物。「悉現諸國」，有緣斯起。",
    "T38n1776_03b:0490b08": "「如日無不見」，立喻顯示。就第三段自利行中，",
    "T38n1776_03b:0490b09": "「供養十方無量如來」，供佛求福。「諸佛及己無",
    "T38n1776_03b:0490b10": "分別想」，觀空修智。已佛皆如，故無分別。就第",
    "T38n1776_03b:0490b11": "四段利他行中，二十五偈相從為二：初之一",
    "T38n1776_03b:0490b12": "偈淨土化生，後二十四偈神通益物。前中初",
    "T38n1776_03b:0490b13": "言「雖知佛國及與生空」，知理常寂。「而常修土",
    "T38n1776_03b:0490b14": "教化群生」，隨有益物。空不乖有，故知國空常",
    "T38n1776_03b:0490b15": "修淨土，知眾生空而常教化。就後神通益物",
    "T38n1776_03b:0490b16": "之中，二十四偈相從為三：初有八偈，明其變",
    "T38n1776_03b:0490b17": "化自在之行；「劫中有疾」下六偈之文，明其隨",
    "T38n1776_03b:0490b18": "苦救濟之行；「示受五欲」下十偈之文，明其巧",
    "T38n1776_03b:0490b19": "便攝物之行。初中八偈，相從為四：初有三偈，",
    "T38n1776_03b:0490b20": "明其眾生世間之化；次有一偈，器世間化；次",
    "T38n1776_03b:0490b21": "三偈半，重明眾生世間之化；下有半偈，重復",
    "T38n1776_03b:0490b22": "明其器世間化。就初眾生世間化中，初之一",
    "T38n1776_03b:0490b23": "偈化同物形。「諸有眾生類形聲及威儀」者，舉",
    "T38n1776_03b:0490b24": "其所同。行住坐臥名曰威儀，無畏菩薩一時",
    "T38n1776_03b:0490b25": "盡現，明其能同。十明之中，有一智明名為安",
    "T38n1776_03b:0490b26": "住無畏神力，菩薩住此，故能隨生一時盡現。",
    "T38n1776_03b:0490b27": "中間一偈化同物行。「覺知魔事內心明了」，壞",
    "T38n1776_03b:0490b28": "亂他善名為魔事，如《大品經．魔事品》說。菩薩",
    "T38n1776_03b:0490b29": "悉知而示隨行，現化隨物。「以善方便」，內心善",
    "T38n1776_03b:0490c01": "巧。十方便慧於空不著，名方便智。亦可權實",
    "T38n1776_03b:0490c02": "二智之中權巧之智名方便智。「隨意皆現」，廣",
    "T38n1776_03b:0490c03": "化隨物，以得巧慧，故能皆現。末後一偈化同",
    "T38n1776_03b:0490c04": "物報。「示老病死」，正化同物。亦能現生，偈迮不",
    "T38n1776_03b:0490c05": "說。「成就群生」，明化利益。「了知如幻」者，知有體",
    "T38n1776_03b:0490c06": "虛。知其生老病死等事猶如幻化，於中不畏。",
    "T38n1776_03b:0490c07": "「通達無礙」者，所作自在。由其通達如幻化故，",
    "T38n1776_03b:0490c08": "常能現為，故曰無礙。此初段竟。次下一偈器",
    "T38n1776_03b:0490c09": "世間化。「或現劫燒天地皆洞然」，彰其所為。劫",
    "T38n1776_03b:0490c10": "有內外，約就世界成壞明劫，名之為外；約就",
    "T38n1776_03b:0490c11": "眾生內報明劫，名之為內。外劫有三，謂水、火、",
    "T38n1776_03b:0490c12": "風。廣如經說，此應具論。然今文中且舉火劫，",
    "T38n1776_03b:0490c13": "內劫如後。「眾生有常相照令知無常」，明其化",
    "T38n1776_03b:0490c14": "意，謂令照知覺世無常。此第二竟。次三偈半",
    "T38n1776_03b:0490c15": "重明眾生世間之化。於中初偈出世法化。「無",
    "T38n1776_03b:0490c16": "數眾生俱請菩薩」，物機感聖。「一時到舍」，菩薩",
    "T38n1776_03b:0490c17": "等起。「化令向道」，因赴攝益。其次一偈世俗",
    "T38n1776_03b:0490c18": "法化。「經書呪術工巧伎藝盡現行此」，饒益群",
    "T38n1776_03b:0490c19": "生。次有一偈外道法化。「世眾道法」，外道法也。",
    "T38n1776_03b:0490c20": "「悉於出家」，菩薩示同，因以解人惑。因同化益，",
    "T38n1776_03b:0490c21": "漸教捨邪，名解人惑。「而不墮邪」，自解無失。下",
    "T38n1776_03b:0490c22": "有半偈諸天身化。「或作日月」，現作日月星宿",
    "T38n1776_03b:0490c23": "諸天，且言日月。「梵王世界主」者，作大梵王。千",
    "T38n1776_03b:0490c24": "世界主，餘天亦作，文略不明。此第三竟。下有",
    "T38n1776_03b:0490c25": "半偈重復明其器世間化。「或作地水或作風",
    "T38n1776_03b:0490c26": "火」。上來八偈，明其變化自在之行。自下第二",
    "T38n1776_03b:0490c27": "明救苦行。有其六偈：初之四偈救濟人苦，後",
    "T38n1776_03b:0490c28": "之兩偈救惡道苦。前四偈中初之三偈，於三",
    "T38n1776_03b:0490c29": "劫時能救物苦。內劫有三，所謂飢饉、疾病、刀",
    "T38n1776_03b:0491a01": "兵，事如經說。人壽漸短至十歲時，飢饉劫起，",
    "T38n1776_03b:0491a02": "七年七月七日之頃，五穀不熟，人民死盡，希",
    "T38n1776_03b:0491a03": "在一二。度是已後，人相慈愛。以慈善故，人壽",
    "T38n1776_03b:0491a04": "轉長至八萬四千歲，樂極憍恣，人壽退減，還",
    "T38n1776_03b:0491a05": "至十歲復飢饉起，凡𨒬七反。過七飢已疫病",
    "T38n1776_03b:0491a06": "劫起，於其七月七日之中，惡氣流行遇者皆",
    "T38n1776_03b:0491a07": "死，度是還長。復𨒬七飢，還一疫病。如是𨒬過",
    "T38n1776_03b:0491a08": "七七飢劫、一七疫病，復𨒬七飢，然後有一刀兵",
    "T38n1776_03b:0491a09": "劫起。人心極惡，手攬草木皆成刀劍，共相殘",
    "T38n1776_03b:0491a10": "害，七日都盡，希在一二而得免脫。三劫如是。",
    "T38n1776_03b:0491a11": "菩薩能於此三劫時救濟物苦，初救疫病、次",
    "T38n1776_03b:0491a12": "救飢饉、後救刀兵，文皆可知。第四一偈餘時",
    "T38n1776_03b:0491a13": "救苦。餘時亦五，救飢、病、刀兵苦。「若有大戰立",
    "T38n1776_03b:0491a14": "等力」者，二國相征，齊立兵刀，不相臣屬。菩薩",
    "T38n1776_03b:0491a15": "爾時現大威勢，降伏二家皆使和安。前救人",
    "T38n1776_03b:0491a16": "苦，下救地獄，後救畜生。亦救餓鬼，文略不",
    "T38n1776_03b:0491a17": "說。此之六偈明救苦行。自下第三明其巧便",
    "T38n1776_03b:0491a18": "攝物之行。於中十偈，相從為四：初之四偈，自",
    "T38n1776_03b:0491a19": "有所為饒益眾生；次有三偈，隨他異作；次有",
    "T38n1776_03b:0491a20": "一偈，自有所為饒益眾生；末後兩偈，隨他異",
    "T38n1776_03b:0491a21": "作。就初四偈自所為中，初之兩偈亂行示現。",
    "T38n1776_03b:0491a22": "「在欲行禪」，於中初法、次喻、後合，文皆可知。",
    "T38n1776_03b:0491a23": "第三一偈逆行示現，「現作婬女引諸好色，先",
    "T38n1776_03b:0491a24": "以欲牽後令入法」。第四一偈順行示現，「或為",
    "T38n1776_03b:0491a25": "邑主或作商導國師大臣，以此福祐利益眾",
    "T38n1776_03b:0491a26": "生」。此初段竟。次有三偈隨他作中，初偈「貧者",
    "T38n1776_03b:0491a27": "作無盡藏」，與其財物。於中初半正明所為，後",
    "T38n1776_03b:0491a28": "半攝益。中間一偈「有憍慢者，現作大力而降",
    "T38n1776_03b:0491a29": "伏之」。於中初半正明所作，後半攝益。末後一",
    "T38n1776_03b:0491b01": "偈「有恐怖」者，現作安慰。於中初半正明所為，",
    "T38n1776_03b:0491b02": "後半攝益。此第二竟。次有一偈，自所為中「現",
    "T38n1776_03b:0491b03": "離婬欲五通仙」，正明所為，下半化益。末後兩",
    "T38n1776_03b:0491b04": "偈隨他作中，前偈身益現作童僕，後偈財益",
    "T38n1776_03b:0491b05": "所須皆給。上來合有三十九偈，隨問別答。自",
    "T38n1776_03b:0491b06": "下三偈總以結嘆。於中初偈自嘆顯勝，中間",
    "T38n1776_03b:0491b07": "一偈寄佛顯勝，末後一偈寄人顯勝。初自嘆",
    "T38n1776_03b:0491b08": "中，「如是道無量」，牒以總嘆。如上自利利他之",
    "T38n1776_03b:0491b09": "道，隨別細論，廣多無量。下別嘆之。「所行無崖",
    "T38n1776_03b:0491b10": "智慧無邊」，別嘆自行。所行功德無有崖畔，智",
    "T38n1776_03b:0491b11": "慧之行亦無邊際。「度無數眾」，別嘆利他。寄佛",
    "T38n1776_03b:0491b12": "歎中，「假令一切佛」，歎人廣也。「於無數億劫」，歎",
    "T38n1776_03b:0491b13": "時長也。「讚嘆其德猶尚不盡」，所嘆多也。諸佛",
    "T38n1776_03b:0491b14": "共嘆猶尚不盡，何況餘人。寄人顯中，「誰聞",
    "T38n1776_03b:0491b15": "是法不發心」者，寄智顯勝令人同發。「除不消",
    "T38n1776_03b:0491b16": "人癡無智者」，簡愚顯勝。聞法拒違，不肯消伏，",
    "T38n1776_03b:0491b17": "名不消人。",
    "T38n1776_03b:0491b18": "9 入不二法門品(三末-四本)「入不二法門品」者，〈問疾〉至此明修教行，教行",
    "T38n1776_03b:0491b19": "既成便能入證。此品廣明證入平等不二之",
    "T38n1776_03b:0491b20": "理，因以標品，是故名入不二品。此品之中四",
    "T38n1776_03b:0491b21": "門分別：一定其所辨、二釋來意、第三解不入",
    "T38n1776_03b:0491b22": "二門義、四隨文釋。所辨如何？有人釋言：此品",
    "T38n1776_03b:0491b23": "宗顯不二之理，非辨行德。即文以求，此品宗",
    "T38n1776_03b:0491b24": "明入不二行，非正論理。此云何知？向前標言",
    "T38n1776_03b:0491b25": "入不二品。「維摩」下問。「云何菩薩入不二門」下，",
    "T38n1776_03b:0491b26": "諸菩薩隨所辨說，皆悉結言「是為菩薩入不",
    "T38n1776_03b:0491b27": "二門」，明知宗顯入不二行，不唯明理。若唯明",
    "T38n1776_03b:0491b28": "理，何須言入？所辨如是。次釋來意。於中有二：",
    "T38n1776_03b:0491b29": "一、就維摩以釋來意。〈問疾〉至此，廣顯維摩所",
    "T38n1776_03b:0491c01": "修所成，明解脫相，此彰維摩入不二門，明解",
    "T38n1776_03b:0491c02": "脫性。性猶體也，相必依體故須辨之。又就維",
    "T38n1776_03b:0491c03": "摩顯德之中，義別四對：前之三對，教行門中",
    "T38n1776_03b:0491c04": "所行所成，從此以下是第四對，證行門中所",
    "T38n1776_03b:0491c05": "行所成。此品所行；下〈香積品〉取飯香積、小室",
    "T38n1776_03b:0491c06": "廣容，明其所成。所行實證，起用所依，故次辨",
    "T38n1776_03b:0491c07": "之。二、就所化菩薩以釋。〈問疾〉至此，教諸菩薩",
    "T38n1776_03b:0491c08": "修習教行，教行既成便能入證，故此品中廣",
    "T38n1776_03b:0491c09": "顯不二，教令證入。故下文中五千菩薩聞說",
    "T38n1776_03b:0491c10": "不二得無生忍，來意如是。次須解釋入不二",
    "T38n1776_03b:0491c11": "義，於中初先釋其名義、後辨其相。名義如何？",
    "T38n1776_03b:0491c12": "言不二者，無異之謂，即是經中一實義也。實",
    "T38n1776_03b:0491c13": "之理妙寂離相，如如平等亡於彼此，故云不",
    "T38n1776_03b:0491c14": "二。問曰：諸法有一二三乃至眾多，翻彼說理，",
    "T38n1776_03b:0491c15": "理應不一不二不三乃至眾多，以何義故偏",
    "T38n1776_03b:0491c16": "言不二？釋言：不一乃至不多，經有說處。故《涅",
    "T38n1776_03b:0491c17": "槃》云「除一法相，不可算數。」但今且就一不二",
    "T38n1776_03b:0491c18": "門而辨道理，餘略不論。良以二者彼此通謂，",
    "T38n1776_03b:0491c19": "是故偏對而說不二。又復二者別法之始，今",
    "T38n1776_03b:0491c20": "此為明理體無別，故偏對二而說不二。雖說",
    "T38n1776_03b:0491c21": "不二，不一不三乃至眾多悉入其中。是義云",
    "T38n1776_03b:0491c22": "何？若立一相，以一對多，即是其二；翻對彼二，",
    "T38n1776_03b:0491c23": "故名不二。若立多相，以多對少，還即是二；翻",
    "T38n1776_03b:0491c24": "對彼二，故名不二。又立多相，於多法中兩兩",
    "T38n1776_03b:0491c25": "相對，亦即是二；翻對彼二，故名不二。以是義",
    "T38n1776_03b:0491c26": "故，遣一遣多悉入不二。多少既然，遣染遣淨、",
    "T38n1776_03b:0491c27": "遣縛遣解、遣有遣無，類皆同爾。若立有相，以",
    "T38n1776_03b:0491c28": "有對無，即是其二；翻對彼二，名為不二。若立",
    "T38n1776_03b:0491c29": "無相，以無對有，還是其二；翻對彼二，名為不",
    "T38n1776_03b:0492a01": "二。若當定立非有無相，以非有無對有對無，",
    "T38n1776_03b:0492a02": "即復是二：翻對彼二，名為不二。乃至建立不",
    "T38n1776_03b:0492a03": "二門相，不二對二，還復是二；翻對彼二，名為",
    "T38n1776_03b:0492a04": "不二。是故不二，有相皆遣、有理悉收，故偏名",
    "T38n1776_03b:0492a05": "之。理體名法，此不二法形對佛性、空、如等義，",
    "T38n1776_03b:0492a06": "門別不同，故名為門。又能通人趣入名門，捨",
    "T38n1776_03b:0492a07": "相證會名之為入。名義如是。次辨其相。此不",
    "T38n1776_03b:0492a08": "二門是法界中一門義也。門別雖一，而妙旨",
    "T38n1776_03b:0492a09": "虛融，義無不在。無不在故，一切諸法皆是不",
    "T38n1776_03b:0492a10": "二。諸法皆是，豈有所局？但此文中且約三十",
    "T38n1776_03b:0492a11": "三人所辨以彰其異，所辨雖異要攝唯二：一、",
    "T38n1776_03b:0492a12": "遣相門。二相雙捨名為不二，非有所留。二、融",
    "T38n1776_03b:0492a13": "相門。二法同體名為不二，非有所遣。遣相門",
    "T38n1776_03b:0492a14": "中曲復有三：一、就妄情所取法中相對分二，",
    "T38n1776_03b:0492a15": "翻除彼二名為不二。如下文說「我我所二。因",
    "T38n1776_03b:0492a16": "有我故便有我所，若無有我則無我所，是為",
    "T38n1776_03b:0492a17": "不二。」如是等也。二、情實相對以別其二，翻對",
    "T38n1776_03b:0492a18": "此二名為不二。是義云何？據情望實，情外有",
    "T38n1776_03b:0492a19": "實，將實對情名之為二。據實望情，情本不有，",
    "T38n1776_03b:0492a20": "情既不有實亦亡對，故云不二。如下文說「實",
    "T38n1776_03b:0492a21": "不實二。其實見者尚不見實，何況非實？」如是",
    "T38n1776_03b:0492a22": "等也。三、唯就實。離相平等名為不二。是義云",
    "T38n1776_03b:0492a23": "何？就實論實，由來無異。異既不有，一亦亡對，",
    "T38n1776_03b:0492a24": "故曰不二。如下文中維摩默顯，義應當此。遣",
    "T38n1776_03b:0492a25": "相如是。融相門中義別亦三：一、就妄情所起",
    "T38n1776_03b:0492a26": "法中義別分二，二法同體名為不二。如經中",
    "T38n1776_03b:0492a27": "說「無常即苦，苦即無常。」是無常苦同體無別，",
    "T38n1776_03b:0492a28": "名為不二。如是一切真妄兩別名之為二，相",
    "T38n1776_03b:0492a29": "依不離名為不二。如下文說「明無明二。無明",
    "T38n1776_03b:0492b01": "實性即是明，名為不二。」如是等也。三、就真中",
    "T38n1776_03b:0492b02": "義別分二，二法同體名為不二。於此門中曲",
    "T38n1776_03b:0492b03": "分有四：一、就真體隨義分二。如來藏中具過",
    "T38n1776_03b:0492b04": "無量恒沙佛法，彼法同體名為不二。如經中",
    "T38n1776_03b:0492b05": "說「過恒沙法，不離不脫、不異不思。」如是等也。",
    "T38n1776_03b:0492b06": "又如下說「空即無相，無相即無願，名為不二。」",
    "T38n1776_03b:0492b07": "亦是其義。二、就真中體用分二。如依真心緣",
    "T38n1776_03b:0492b08": "起集成一切種法，體用無別名為不二。如經",
    "T38n1776_03b:0492b09": "中說「佛性如來無二無別。」如是等也。三、就真",
    "T38n1776_03b:0492b10": "體所起法中隨義分二。彼二同依一佛性體",
    "T38n1776_03b:0492b11": "名為不二。如經中說「佛性與彼不善法俱名",
    "T38n1776_03b:0492b12": "為無明，與善法俱稱之為明。明與無明凡夫",
    "T38n1776_03b:0492b13": "謂二，智者了達其性無二，無二之性即是實",
    "T38n1776_03b:0492b14": "性。」如是等也。四、就真性所起法中相別分二。",
    "T38n1776_03b:0492b15": "如依佛性緣起集成一切行德，於彼德中諸",
    "T38n1776_03b:0492b16": "行同體，緣起相成名為不二。如下文說「布施",
    "T38n1776_03b:0492b17": "迴向一切智二，布施性即是迴向智性。」如是",
    "T38n1776_03b:0492b18": "等也。不二雖眾，要不出此。言其入者，義別有",
    "T38n1776_03b:0492b19": "四：一、就信明入。於此不二信順不違，故名為",
    "T38n1776_03b:0492b20": "入。二、就解說入。於此不二解觀相應，名之為",
    "T38n1776_03b:0492b21": "入。三、就行論入。依空照見明了現前，不見二",
    "T38n1776_03b:0492b22": "相，可以住中，名入不二。不見二相，是其心也。",
    "T38n1776_03b:0492b23": "明了不二，是其觀也。四、就證辨入。亡情契實",
    "T38n1776_03b:0492b24": "名之為證，於得證時不見如外有心能觀。既",
    "T38n1776_03b:0492b25": "無有心，寧復心外有如所觀，不見能觀，妄想",
    "T38n1776_03b:0492b26": "不行；不見所觀，虛偽不起。虛偽不起，如不離",
    "T38n1776_03b:0492b27": "心；妄想不行；心不離如。是則真名入不二門。",
    "T38n1776_03b:0492b28": "入不二義辨之麁爾。次釋其文。於此品中文",
    "T38n1776_03b:0492b29": "別有二：第一廣辨入不二門，二明說益，五千",
    "T38n1776_03b:0492c01": "菩薩得無生忍。前中有三：一、維摩問，諸菩薩",
    "T38n1776_03b:0492c02": "等以言遣相名入不二。二、諸菩薩問，文殊對",
    "T38n1776_03b:0492c03": "之，以言遣言明其不二。三、文殊問，維摩因問",
    "T38n1776_03b:0492c04": "以默遣言而顯不二。此三皆是化之分齊，息",
    "T38n1776_03b:0492c05": "想教入之階降也。若論自覺相應境界，不可",
    "T38n1776_03b:0492c06": "言彰、叵以默顯。何故如是？據實以求，法外本",
    "T38n1776_03b:0492c07": "無音聲文字，何言能彰？法外亦無形相可得，",
    "T38n1776_03b:0492c08": "誰用默顯？無言能彰，證處亡詮；非默能顯，證",
    "T38n1776_03b:0492c09": "處絕相。詮相悉無，他所莫測，是故名為自覺",
    "T38n1776_03b:0492c10": "境界。覺處無他，自亦亡對。問曰：此品闡玄之",
    "T38n1776_03b:0492c11": "極，若使默外猶有自覺相應境界，何故不論？",
    "T38n1776_03b:0492c12": "釋言：為化極於言默，言默之外不復可陳。不",
    "T38n1776_03b:0492c13": "可陳處從來未辨，豈獨今哉！就初段中，維摩",
    "T38n1776_03b:0492c14": "先問，菩薩後說。就前問中，「爾時維摩」，舉能問",
    "T38n1776_03b:0492c15": "人。「謂眾菩薩言：諸仁者」，告命所問。言告稱謂。",
    "T38n1776_03b:0492c16": "「云何菩薩入不二」等，正宣問辭。問曰：維摩深",
    "T38n1776_03b:0492c17": "體不二，何不自說，乃問菩薩令使說乎？釋有",
    "T38n1776_03b:0492c18": "五義：第一、為彰不二之門，眾聖因證，顯法要",
    "T38n1776_03b:0492c19": "勝令人重敬，故須問之。第二、為顯不二之理",
    "T38n1776_03b:0492c20": "門別眾多，隨人示入。第三、為彰不二義廣，諸法",
    "T38n1776_03b:0492c21": "悉是，令人遍學。第四、為欲對之顯己所問淵",
    "T38n1776_03b:0492c22": "深，令人趣求，故須問之。五、維摩所得，藉淺趣",
    "T38n1776_03b:0492c23": "入，故須問之諸菩薩令說。下諸菩薩隨得別",
    "T38n1776_03b:0492c24": "說。義門無量，隨義具說，說亦叵盡，今此略列",
    "T38n1776_03b:0492c25": "三十一人以彰所說。就初人中，言「有菩薩名",
    "T38n1776_03b:0492c26": "法自在」，標別說人。下明所說。言「諸仁者生滅",
    "T38n1776_03b:0492c27": "二」，反立二相。生滅之義汎解有二：一有為法",
    "T38n1776_03b:0492c28": "自相生滅、二染淨法對治生滅。自相生滅義",
    "T38n1776_03b:0492c29": "別有三：一、分段無常，報起名生、報盡稱滅。二、",
    "T38n1776_03b:0493a01": "念無常，初起名生、後謝稱滅。三、自性無常，相",
    "T38n1776_03b:0493a02": "有名生、虛無說滅。自相生滅，要略唯此。對治",
    "T38n1776_03b:0493a03": "生滅，義則有四：一、就染說，凡起名生、聖斷稱",
    "T38n1776_03b:0493a04": "滅。二、就淨說，修起名生、緣治終息說以為滅。",
    "T38n1776_03b:0493a05": "又復淨法為惡所敗亦名為滅。三、雙就染淨",
    "T38n1776_03b:0493a06": "約速說之。染起名生、淨壞稱滅。又復真淨為",
    "T38n1776_03b:0493a07": "惑隱覆亦名為滅。四、雙就染淨約悟說之。淨",
    "T38n1776_03b:0493a08": "起名生，又復本隱性淨之法為緣顯了始現",
    "T38n1776_03b:0493a09": "名生，染息稱滅。汎辨如是。今此所論，通則皆",
    "T38n1776_03b:0493a10": "是。即文以求，偏就染淨對治門說，對治門中",
    "T38n1776_03b:0493a11": "偏就染說，染起名生、終斷稱滅。生滅兩分故",
    "T38n1776_03b:0493a12": "名為二。下翻此二以明不二。於此門中，二相",
    "T38n1776_03b:0493a13": "雙遣為不二矣，先辨、後結。辨中初言「法本不",
    "T38n1776_03b:0493a14": "生，今則不滅」，解不二義。不生不滅，汎解有",
    "T38n1776_03b:0493a15": "四：一、生死染法虛集無性，以無性故，生無所",
    "T38n1776_03b:0493a16": "生、滅無所滅。二、生死染法妄相而有，妄體空",
    "T38n1776_03b:0493a17": "相則無相，以無相故，生無所生、滅無所滅。三、",
    "T38n1776_03b:0493a18": "生死染法妄想而有，如夢所見心外無法，妄",
    "T38n1776_03b:0493a19": "想情有道理實無，以實無故，生無所生、滅無",
    "T38n1776_03b:0493a20": "所滅。四、生死染法如來藏起，窮之即實，實性",
    "T38n1776_03b:0493a21": "平等，生則無生、滅則無滅。以是義故，本無所",
    "T38n1776_03b:0493a22": "生、今無所滅，不生不滅故曰不二。「得此不生」，",
    "T38n1776_03b:0493a23": "解釋入義。於前無生無滅法中，慧心安住名",
    "T38n1776_03b:0493a24": "無生忍，從緣亦應名無滅忍，初約彰名偏言",
    "T38n1776_03b:0493a25": "無生。上來正辨。「是為」下結。第二人中，初「德",
    "T38n1776_03b:0493a26": "首曰」，標人別說。曰猶辭也。下彰所說。「我我",
    "T38n1776_03b:0493a27": "所二」，反舉二相。汎解有四：一、凡夫所立我人",
    "T38n1776_03b:0493a28": "等性名之為我，五陰諸法是我所有名為我",
    "T38n1776_03b:0493a29": "所。二、五陰集成假名眾生名之為我，五陰是",
    "T38n1776_03b:0493b01": "其我家所有名為我所。三、眾生內報名之為",
    "T38n1776_03b:0493b02": "我，外諸境界說為我所。四、就真法佛性為我，",
    "T38n1776_03b:0493b03": "真性三歸我中所有名為我所，故《涅槃》云「知",
    "T38n1776_03b:0493b04": "我我所，是人出世。」今此所論，義當前三。自下",
    "T38n1776_03b:0493b05": "翻之，以顯不二。於此門中，二相雙遣名為不",
    "T38n1776_03b:0493b06": "二，先辨、後結。辨中初言「因有我故便有我所」，",
    "T38n1776_03b:0493b07": "反明無二。「若無有我則無我所」，順明不二。經",
    "T38n1776_03b:0493b08": "中破法凡有八種：一、推因破。如推五陰破眾",
    "T38n1776_03b:0493b09": "生相，推其往因破現常性，如是一切。二、推果",
    "T38n1776_03b:0493b10": "破。如推當果破現無因，如是一切。三、推理破。",
    "T38n1776_03b:0493b11": "如下文說「色性自空」，如是等也。四、推實破。譬",
    "T38n1776_03b:0493b12": "如世人見繩為蛇，推繩破蛇；迷如來藏起於",
    "T38n1776_03b:0493b13": "生死，推藏破之，如是一切。五、推名破。如說",
    "T38n1776_03b:0493b14": "乳時不得酪名，明知無酪；女不名婦，明無兒",
    "T38n1776_03b:0493b15": "性，如是一切。六、推對破。如《地論》說「若有作者",
    "T38n1776_03b:0493b16": "則有作事，若無作者則無作事。」又如下說「有",
    "T38n1776_03b:0493b17": "縛有解，無縛無解」，如是一切。七、責情破。如經",
    "T38n1776_03b:0493b18": "中說「愚癡所盲，貪著於我」，「三界虛妄，但一心",
    "T38n1776_03b:0493b19": "作」，如是一切。八，推智破。如說「智者不得有無，",
    "T38n1776_03b:0493b20": "明法無、明法無性；牟尼不著，明法無性。」如是",
    "T38n1776_03b:0493b21": "一切。破法不同，有此八種。今言無我則無我",
    "T38n1776_03b:0493b22": "所，是前第六推對破之。云何無我？分別有三，",
    "T38n1776_03b:0493b23": "如上所辨。一、五陰法非是神我，名為無我。二、",
    "T38n1776_03b:0493b24": "假眾生中無其我性，故名無我。第三、假名眾",
    "T38n1776_03b:0493b25": "生亦無，名為無我。言無所者，誰前無我，亦有",
    "T38n1776_03b:0493b26": "三種：一、五陰法非是妄計神我所有，名無我",
    "T38n1776_03b:0493b27": "所。第二、假名我所法中無有定性，名無我所。",
    "T38n1776_03b:0493b28": "第三、假名我所亦無，無我及所，名為不二。「是",
    "T38n1776_03b:0493b29": "為」下結。第三人中，初「不眴曰」，標人別說。下明",
    "T38n1776_03b:0493c01": "所說。「受不受二」，反明二相。汎解有二：一、約因",
    "T38n1776_03b:0493c02": "說。凡夫心識取著諸法，名之為受；聖人離取，",
    "T38n1776_03b:0493c03": "名為不受。二、約果說。凡夫受於生死之身，名",
    "T38n1776_03b:0493c04": "之為受；聖人不生，名為不受。今此所論，就初",
    "T38n1776_03b:0493c05": "言耳。下翻此二以顯不二，二相雙遣為不二",
    "T38n1776_03b:0493c06": "矣。先辨、後結。「若法不受不可得」者，明無二相。",
    "T38n1776_03b:0493c07": "聖人了達諸法皆空，無可貪取，名為不受。以",
    "T38n1776_03b:0493c08": "不受故無法應心，名「不可得」。「無取無捨」，明無",
    "T38n1776_03b:0493c09": "二心。無法可取所以無受，無法可捨故無不",
    "T38n1776_03b:0493c10": "受。「無作無行」，明無二行。以無取故，無有凡夫",
    "T38n1776_03b:0493c11": "造作諸業，名為無作。以無捨故，亦無聖人除",
    "T38n1776_03b:0493c12": "斷之行，名為無行。「是為」下結。第四人中，初「德",
    "T38n1776_03b:0493c13": "頂曰」，標人別說。下明所說。「垢淨為二」，反立二",
    "T38n1776_03b:0493c14": "相，煩惱名垢、聖德名淨。下翻此二以明不二，",
    "T38n1776_03b:0493c15": "二相雙遣為不二矣。先辨、後結。「見垢實性則",
    "T38n1776_03b:0493c16": "無淨」者，第一義空是垢實性，是實性中無有",
    "T38n1776_03b:0493c17": "垢相，無垢相故亦無除垢淨相可取，名無淨",
    "T38n1776_03b:0493c18": "相。「順滅相」者，滅是涅槃，法本不然、今則無滅",
    "T38n1776_03b:0493c19": "是涅槃相。無垢無淨同涅槃相，名順滅矣。「是",
    "T38n1776_03b:0493c20": "為」下結。第五人中，初「善宿曰」，標人別說。下明",
    "T38n1776_03b:0493c21": "所說。「動念為二」，反舉二相。心識有八，相從為",
    "T38n1776_03b:0493c22": "三：一、分別事識，謂六識心；二是妄識，謂第七",
    "T38n1776_03b:0493c23": "識；三是真識，謂第八識。此三如彼八識章中",
    "T38n1776_03b:0493c24": "具廣分別。彼妄識中麁細不同，義別六重：一",
    "T38n1776_03b:0493c25": "是根本不覺知心，謂無明地。二是業識，依前",
    "T38n1776_03b:0493c26": "無明，不覺妄念忽然而動，動故名業。三是轉",
    "T38n1776_03b:0493c27": "識，依前妄念，心相漸麁轉起外境，故名為轉。",
    "T38n1776_03b:0493c28": "四者現識，依前所起虛浪境界應現自心，如",
    "T38n1776_03b:0493c29": "夢所起一切境界現於夢心，故名為現。五是",
    "T38n1776_03b:0494a01": "智識，於己自心所現法中，分別違順染淨等",
    "T38n1776_03b:0494a02": "別，似於智解，故名智識。六相續識，論中亦名",
    "T38n1776_03b:0494a03": "不斷識矣。妄境牽心，心隨妄境，相乘不斷如",
    "T38n1776_03b:0494a04": "海波浪，名不斷識。又能持於事識業果令不斷",
    "T38n1776_03b:0494a05": "絕，亦名不斷。此六差別，如論具辨。今言是動，",
    "T38n1776_03b:0494a06": "是彼業識妄動之心。言是念者，是彼轉識乃",
    "T38n1776_03b:0494a07": "至不斷。根本無明不覺知心未有分別，所以",
    "T38n1776_03b:0494a08": "不舉。下翻此二以明不二，二相雙遣為不二",
    "T38n1776_03b:0494a09": "矣。先辨、後結。辨中「不動則無念」者，於情分齊，",
    "T38n1776_03b:0494a10": "依動起念；於真常寂，業動本無。以無動故，念",
    "T38n1776_03b:0494a11": "心不生。道言「無念無分別」者，無妄識中動念",
    "T38n1776_03b:0494a12": "心故，六種分別事識亦無，名無分別。此解不",
    "T38n1776_03b:0494a13": "二。通達此二，彰其入義。「是為」下結。第六人中，",
    "T38n1776_03b:0494a14": "初「善眼曰」，標人別說。下彰所說。初言「一相無",
    "T38n1776_03b:0494a15": "相二」者，反立二相。此就真中義別分二：一相",
    "T38n1776_03b:0494a16": "是有，無相是無。於真法中攝別成總，諸法同",
    "T38n1776_03b:0494a17": "體名為一相；以別分總，諸法悉空名為無相。",
    "T38n1776_03b:0494a18": "有無兩分，名為二矣。下會此二以為不二。於",
    "T38n1776_03b:0494a19": "此門中二法同體，名為不二。先辨、後結。「若知",
    "T38n1776_03b:0494a20": "一相即是無相」，知有即無，亦不取無；知無即",
    "T38n1776_03b:0494a21": "有，以即有故不偏取無。「入平等者」，解釋入義。",
    "T38n1776_03b:0494a22": "有無同體離於偏著，故名平等。「是為」下結。第",
    "T38n1776_03b:0494a23": "七人中，初「妙臂曰」，標人別說。下明所說。言「菩",
    "T38n1776_03b:0494a24": "薩心聲聞心二」，反舉二相。下翻此二以為不",
    "T38n1776_03b:0494a25": "二，二相雙遣為不二矣。先辨、後結。「觀心相空",
    "T38n1776_03b:0494a26": "如幻化」者，破相入如。觀心相空，明心非有，不",
    "T38n1776_03b:0494a27": "但無性，乃至因緣心相亦無，名心相空。「如幻",
    "T38n1776_03b:0494a28": "化者」，明心非無。因緣之法有無同體，以同體",
    "T38n1776_03b:0494a29": "故說無為有，有即非有；說有為無，無即非無。",
    "T38n1776_03b:0494b01": "有即非有，故心相空；無即非無，故如幻化。「無",
    "T38n1776_03b:0494b02": "菩薩心無聲聞心」，證如遣相。理處無情，故無",
    "T38n1776_03b:0494b03": "菩薩聲聞心別。「是為」下結。第八人中，初「弗沙",
    "T38n1776_03b:0494b04": "曰」，標人別說。下顯所說。「善不善二」，反舉二相。",
    "T38n1776_03b:0494b05": "分別有三：一、約情說，違損下沈名為不善，順",
    "T38n1776_03b:0494b06": "益上昇目之為善。若從是義，凡夫十惡名為",
    "T38n1776_03b:0494b07": "不善，從凡至佛一切善法悉名為善。二、望理",
    "T38n1776_03b:0494b08": "說。違理不善，順理名善。若從是義，凡夫一切",
    "T38n1776_03b:0494b09": "三性之業取性心起悉名不善三業，賢聖所",
    "T38n1776_03b:0494b10": "修善法方名為善。三、望實說。佛性是實，望彼",
    "T38n1776_03b:0494b11": "佛性如來藏法，性違不善，體順是善。若從是",
    "T38n1776_03b:0494b12": "義，凡夫諸業乃至三乘緣治善法相順性違",
    "T38n1776_03b:0494b13": "悉是不善，諸佛菩薩真證善法方為善。善惡",
    "T38n1776_03b:0494b14": "兩分故名為二。下翻此二以為不二，二相雙",
    "T38n1776_03b:0494b15": "遣為不二矣。先辨、後結。辨中「不起善不善」者，",
    "T38n1776_03b:0494b16": "善惡皆空，故悉不起，此明離相即解不二。「入",
    "T38n1776_03b:0494b17": "無相」等，明其證實，即解入義。第一義空名無",
    "T38n1776_03b:0494b18": "相際。始觀名入，窮證名達。「是為」下結。第九人",
    "T38n1776_03b:0494b19": "中初「師子曰」，標人別說。下彰所說。「罪福為二」，",
    "T38n1776_03b:0494b20": "反舉二相。前善不善據因分二，此罪與福就",
    "T38n1776_03b:0494b21": "果分二，罪為罪報、福名福報。下翻此二以為",
    "T38n1776_03b:0494b22": "不二，二相雙遣為不二矣。先辨、後結。辨中初",
    "T38n1776_03b:0494b23": "言「若達罪性與福無異」，破相入如。何者是性，",
    "T38n1776_03b:0494b24": "而言無異？淺如論之相空為性，空理不殊名",
    "T38n1776_03b:0494b25": "為不異。深則佛性真心為性，體一故曰無異。",
    "T38n1776_03b:0494b26": "「以金剛慧決了此相，無縛無解」，證實離相。破",
    "T38n1776_03b:0494b27": "相之智名金剛慧。明見罪福二種實相，名決",
    "T38n1776_03b:0494b28": "此相。於此實中罪福本無，名無縛解。以罪本",
    "T38n1776_03b:0494b29": "無，所以無縛，福亦不有，所以無解。「是為」下結。",
    "T38n1776_03b:0494c01": "第十人中「師子意曰」，標人別說。下明所說。「漏",
    "T38n1776_03b:0494c02": "無漏二」，反立二相。煩惱連注其猶創漏，故名",
    "T38n1776_03b:0494c03": "為漏。聖德斷除，名為無漏。下翻此二以明不",
    "T38n1776_03b:0494c04": "二，二相雙遣為不二矣。先辨、後結。辨中「若得",
    "T38n1776_03b:0494c05": "諸法等」者，破相入如。染淨一如，名諸法等。言",
    "T38n1776_03b:0494c06": "「不起漏無漏相」者，契實離相。言不起漏，離前",
    "T38n1776_03b:0494c07": "漏相；不起不漏，離無漏相。此離染淨，名為不",
    "T38n1776_03b:0494c08": "二。言「不著相」，不取有相。「亦不住無」，不取無相。",
    "T38n1776_03b:0494c09": "此離有無，名為不二。「是為」下結。第十一中初",
    "T38n1776_03b:0494c10": "「淨解曰」，標人別說。下彰所說。「為無為二」，反舉",
    "T38n1776_03b:0494c11": "二相。言有為者，解有兩義：一、就法外四相以",
    "T38n1776_03b:0494c12": "釋。為之言作，法外四相能有所作，故曰有為，",
    "T38n1776_03b:0494c13": "生能生法乃至滅能滅諸法故。二、就法體四",
    "T38n1776_03b:0494c14": "相以釋。四相集起名之曰為，色等諸法皆此",
    "T38n1776_03b:0494c15": "有為，故曰有為。翻離此二名曰無為。何法是",
    "T38n1776_03b:0494c16": "乎？汎解有三：一、就色說。生死之色是其有為，",
    "T38n1776_03b:0494c17": "諸佛常色乃至佛性真常色等名曰無為。二、",
    "T38n1776_03b:0494c18": "就心說。妄心有為，諸佛常心乃至八識佛性",
    "T38n1776_03b:0494c19": "心等名曰無為。第、三約就非色心說。如《毘曇》",
    "T38n1776_03b:0494c20": "中所辨，十四不相應行名曰有為。諸明四",
    "T38n1776_03b:0494c21": "相、名字句等，是十四也。虛空、數法及非數滅，",
    "T38n1776_03b:0494c22": "乃至真如第一義空，通攝悉是非色心中無",
    "T38n1776_03b:0494c23": "為法也。汎論如是。今就心說，妄想之心生滅",
    "T38n1776_03b:0494c24": "流注名曰有為，真心常寂故曰無為。下反此",
    "T38n1776_03b:0494c25": "二以明不二。於此門中，遣妄唯真名為不二。",
    "T38n1776_03b:0494c26": "先辨、後結。辨中「若離一切數」者，明遣妄也。於",
    "T38n1776_03b:0494c27": "妄心中，諸心心法各各異別，名一切數，謂想",
    "T38n1776_03b:0494c28": "受等。證實反望，從來無此，是故名離一切數",
    "T38n1776_03b:0494c29": "矣。「即心如空」，明澄真也。真心之體性如虛",
    "T38n1776_03b:0495a01": "空，心外無有諸數之別，去妄唯真，故心如空。",
    "T38n1776_03b:0495a02": "有妄對真名之為二，離妄唯真，真即絕對，故",
    "T38n1776_03b:0495a03": "曰不二。今因此言，明諸心有數無數。心有三",
    "T38n1776_03b:0495a04": "重，義如上辨：一事識心、二妄識心、三真識心。",
    "T38n1776_03b:0495a05": "此三重中，初六事識，一向有數。想受行等雖",
    "T38n1776_03b:0495a06": "與心王同在一時，作用別故。第八真心一向",
    "T38n1776_03b:0495a07": "無數，諸法同體如虛空故。第七識中麁細六",
    "T38n1776_03b:0495a08": "重，已如上辨，是無明識乃至相續。此六重中，",
    "T38n1776_03b:0495a09": "根本四重心識微細，諸心心法未曾別起，別",
    "T38n1776_03b:0495a10": "相難得不說有數。以無數故，論中名為不相",
    "T38n1776_03b:0495a11": "應染。不相應者，論自釋言：即心不覺，常無別",
    "T38n1776_03b:0495a12": "異，名不相應。後之兩重心麁用別，別相可得，",
    "T38n1776_03b:0495a13": "說有諸數。以有數故，論中名為心相應染。言",
    "T38n1776_03b:0495a14": "相應者，論自釋言：心異念異，同知同緣，故號",
    "T38n1776_03b:0495a15": "相應。心是心王，念是心法，此二同緣，故曰相",
    "T38n1776_03b:0495a16": "應。細實如此。然今此中總相分之，妄中說數、",
    "T38n1776_03b:0495a17": "真中不辨。此解不二。「以清淨慧無所礙」者，釋",
    "T38n1776_03b:0495a18": "其人義。證真降妄名清淨慧，不為妄纏名無",
    "T38n1776_03b:0495a19": "所礙。此德成時名入不二。「是為」下結。第十二",
    "T38n1776_03b:0495a20": "中「那羅延曰」，標人別說。下彰所說。「世出世二」，",
    "T38n1776_03b:0495a21": "反舉二相。分別有三：一、約位以分。見道以前",
    "T38n1776_03b:0495a22": "名為世間，見道已上名為出世。二、隨義以別。",
    "T38n1776_03b:0495a23": "隨相之行，從凡至佛悉名世間。故《地論》言「世",
    "T38n1776_03b:0495a24": "行有三，廣、大、無量。廣謂初地乃至六地，大謂",
    "T38n1776_03b:0495a25": "七地，無量是其八地已上。」證如實慧名為出",
    "T38n1776_03b:0495a26": "世，故《地論》中法無我智名為出世。三、約理事",
    "T38n1776_03b:0495a27": "以彰二別。事為世間，理為出世。今據後門。下",
    "T38n1776_03b:0495a28": "翻此二以明不二。於此門中，會二同體以為",
    "T38n1776_03b:0495a29": "不二，非全破遣。先辨、後結。辨中初言「世間性",
    "T38n1776_03b:0495b01": "空即是出世」，正會二法以明不二。言性空者，",
    "T38n1776_03b:0495b02": "汎解有二：一、因緣法中無其定性，名為性空，",
    "T38n1776_03b:0495b03": "如《成實》說。二、妄相諸法自性空寂，不假因緣",
    "T38n1776_03b:0495b04": "分段為空，故名性空。如陽炎水，自性非水，不",
    "T38n1776_03b:0495b05": "待塵大分為無水。今據後義。以世體空，無世",
    "T38n1776_03b:0495b06": "可在，名為出世，非有可離名為出矣。即世無",
    "T38n1776_03b:0495b07": "世、無世恒世，故曰不二。下釋入義。「於其中」者，",
    "T38n1776_03b:0495b08": "於前世間出世間中。言「不入」者，明有即空，無",
    "T38n1776_03b:0495b09": "世可在，故曰不入。言「不出」者，明空即有，常隨",
    "T38n1776_03b:0495b10": "世間，故曰不出。言「不溢」者，溢是盈溢增長之",
    "T38n1776_03b:0495b11": "謂。以不入故不增世間，故曰不溢。言「不散」者，",
    "T38n1776_03b:0495b12": "以不出故，常隨世間而不除捨，故曰不散。「是",
    "T38n1776_03b:0495b13": "為」下結。第十三中初「善意曰」，標人別說。下彰",
    "T38n1776_03b:0495b14": "所說。噵言「生死涅槃二」者，反舉二相。下反此",
    "T38n1776_03b:0495b15": "二以明不二，二相雙遣為不二矣。先辨、後結。",
    "T38n1776_03b:0495b16": "辨中初言「見生死性則無生死」，遣生死相。生",
    "T38n1776_03b:0495b17": "死體空名生死性，於此性中無生死相，故無",
    "T38n1776_03b:0495b18": "生死。下約此無遣涅槃相。言「無縛」者，生死性",
    "T38n1776_03b:0495b19": "中無生死故，所以無縛。言「無解」者，此推對破，",
    "T38n1776_03b:0495b20": "以無縛故，不可對之說涅槃解。言「不然」者，以",
    "T38n1776_03b:0495b21": "無縛故，本來不然。言「不滅」者，本無然故，今無",
    "T38n1776_03b:0495b22": "所滅。此解不二。「如是解者」，解釋入義。「是為」下",
    "T38n1776_03b:0495b23": "結。第十四中初「現見曰」，標人別說。下彰所說。",
    "T38n1776_03b:0495b24": "「盡不盡二」，反立二相。妄息名盡，真德常住名",
    "T38n1776_03b:0495b25": "為不盡。下翻此二以明不二，二相雙遣為不",
    "T38n1776_03b:0495b26": "二矣。先辨、後結。辨中「法若究竟盡」者，牒舉前",
    "T38n1776_03b:0495b27": "盡。簡異無常生滅之盡，故云究竟。「若不盡」者，",
    "T38n1776_03b:0495b28": "牒前不盡。「皆無盡」者，前二皆空。空理常住，故",
    "T38n1776_03b:0495b29": "曰無盡。又於空理無法可除，亦名無盡。言「無",
    "T38n1776_03b:0495c01": "盡相即是空」者，指斥其體。上來至此破相入",
    "T38n1776_03b:0495c02": "如。「空則無有盡不盡」者，明實離相。此解不二。",
    "T38n1776_03b:0495c03": "「如是入者」，彰其入義。「是為」下結。第十五中初",
    "T38n1776_03b:0495c04": "「普守曰」，標人別說。下明所說。「我無我二」，反立",
    "T38n1776_03b:0495c05": "二相。分別有三：一、凡夫人取陰為我，聖智觀",
    "T38n1776_03b:0495c06": "察知陰非我。此一五陰於凡為我，於聖非我，",
    "T38n1776_03b:0495c07": "故名為二。二、五陰和合成假人，凡夫於中立",
    "T38n1776_03b:0495c08": "有定性名之為我，聖智觀察但假無性名為",
    "T38n1776_03b:0495c09": "無我。三、妄相諸法集成人相名之為我，聖智",
    "T38n1776_03b:0495c10": "深觀人相空無名為無我。下翻此二以明不",
    "T38n1776_03b:0495c11": "二，二相雙遣為不二矣。先辨、後結。「我尚不可",
    "T38n1776_03b:0495c12": "得非我何可得」，破相入實。向前三重我皆叵",
    "T38n1776_03b:0495c13": "得，何有遣我無我可得？「見我實性不起二」者，",
    "T38n1776_03b:0495c14": "證實遣相。非有非無如來藏體是我實性，此",
    "T38n1776_03b:0495c15": "亦是其無我實性。且約我說，於此實中從來",
    "T38n1776_03b:0495c16": "無我，二無對我，無我可取，故不起二。「是為」下",
    "T38n1776_03b:0495c17": "結。",
    "T38n1776_03b:0495c18": "維摩義記卷第三末"
}