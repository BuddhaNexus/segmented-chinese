{
    "X82n1571_120:0714c09": "五燈全書卷第一百二十",
    "X82n1571_120:0714c11": "京都聖感禪寺住持(臣)僧　(超永)　編輯",
    "X82n1571_120:0714c12": "京都古華嚴寺住持(臣)僧　(超揆)　較閱　進",
    "X82n1571_120:0714c13": "呈",
    "X82n1571_120:0714c14": "　　未詳法嗣",
    "X82n1571_120:0714c15": "永福靈江浩首座依古林於饒州永福。居第一座。結",
    "X82n1571_120:0714c16": "夏秉拂。僧問。進一步時如何。座曰。撞墻撞壁。曰退一",
    "X82n1571_120:0714c17": "步時如何。座曰。墮坑落塹。曰不進不退時如何。座曰。",
    "X82n1571_120:0714c18": "立地死漢。",
    "X82n1571_120:0714c19": "老素首座生平一關深隱。罕有識之者。天曆間。有僧",
    "X82n1571_120:0714c20": "得其山居述懷三偈手跡。詣紫籜。求竺元和尚著語。",
    "X82n1571_120:0714c21": "竺元曰。諸方皆以其不出世不說法為恨。今讀此三",
    "X82n1571_120:0714c22": "偈。如金鐘大鏞一擊。眾響俱廢。謂之不說法可乎。偈",
    "X82n1571_120:0714c23": "曰。傳燈讀罷鬢先華。功業猶爭幾落叉。午睡起來塵",
    "X82n1571_120:0714c24": "滿案。半簷斜日落庭花。尖頭屋子不教低。上有長林",
    "X82n1571_120:0715a01": "下有池。夜久驚猋掠黃葉。却如蓬底雨來時。浮世光",
    "X82n1571_120:0715a02": "陰自不多。題詩聊復答年華。今朝我在長松下。背立",
    "X82n1571_120:0715a03": "西風數亂鴉。",
    "X82n1571_120:0715a04": "鴈山羅漢寺證首座目瞽。見道明白。晨朝躬自汛掃。",
    "X82n1571_120:0715a05": "或問。者片田地。掃得乾淨也未。座豎起苕帚示之。又",
    "X82n1571_120:0715a06": "問。真淨界中。本無一塵。掃個甚麼。座亦豎起苕帚示",
    "X82n1571_120:0715a07": "之。甞題九牛山偈曰。四五成羣知幾年。春來秋去飽",
    "X82n1571_120:0715a08": "風烟。清溪有水何曾飲。綠野不耕長自眠。個個脚跟",
    "X82n1571_120:0715a09": "皆點地。頭頭鼻孔盡撩天。尋常只在千峰頂。大地人",
    "X82n1571_120:0715a10": "來作麼牽。",
    "X82n1571_120:0715a11": "淨慈元菴會藏主臨安人。參晦機于淨慈。居蒙堂。因",
    "X82n1571_120:0715a12": "修涅槃堂。有偈曰。涅槃一路盡掀翻。觸處工夫見不",
    "X82n1571_120:0715a13": "難。洗面驀然摸著鼻。繡鍼眼裏好藏山。晦機稱賞之。",
    "X82n1571_120:0715a14": "杭州天目一山魁菴主蘇州人也。天資敏捷。通內外",
    "X82n1571_120:0715a15": "典。與平石砥友善。棲遲巖谷。不與世接。僅有山麓洪",
    "X82n1571_120:0715a16": "氏子弟。往來送供。一夕洪氏婦夢。主乘肩輿至其舍。",
    "X82n1571_120:0715a17": "覺而產一子。翌日登山候之。果化去矣。因名應魁。字",
    "X82n1571_120:0715a18": "士元。幼讀書。補邑庠。娶妻生子。年三十。一旦忽自猛",
    "X82n1571_120:0715a19": "省。遂棄家。既茅于東峰絕頂。晝夜精勤行道。一日空",
    "X82n1571_120:0715a20": "室和尚。因避宼。自徑山過其廬。見其舉止閒雅。應對",
    "X82n1571_120:0715a21": "從容。叩其所以。乃知其為一山後身也。因謂之曰。公",
    "X82n1571_120:0715a22": "前身與平石翁。為莫逆交。翁今年垂九十。尚耳目聰",
    "X82n1571_120:0715a23": "明。何不通個信息。亦見一夢兩覺。而夢覺一如乎。主",
    "X82n1571_120:0715a24": "欣然揮毫。作偈寄之曰。語寄天童老平石。一念非今",
    "X82n1571_120:0715b01": "亦非昔。欲聽寒山夜半鐘。吳江依舊連天碧。",
    "X82n1571_120:0715b02": "溫州壽昌絕照輝禪師甞坐夏于淨慈東圊寮。壁間",
    "X82n1571_120:0715b03": "有水墨大士像。師朝夕禮拜。懇禱甚切。一日忽見淨",
    "X82n1571_120:0715b04": "瓶水。從壁湧出。通身慶快。從此智鑑日明。甞有偈曰。",
    "X82n1571_120:0715b05": "工夫未到方圓地。幾度憑闌獨自愁。今日是三明日",
    "X82n1571_120:0715b06": "四。雪霜容易上人頭。有志者聞之。莫不興起。葢其至",
    "X82n1571_120:0715b07": "誠感人如此。",
    "X82n1571_120:0715b08": "溫州靈雲省菴思禪師性方介。台之寧海人。兄弟四",
    "X82n1571_120:0715b09": "人師居長。同時發心出家。祖父遺業。悉散與宗親。偏",
    "X82n1571_120:0715b10": "叩諸方。後出世靈雲。次遷靈巖　結夏上堂。以大圓",
    "X82n1571_120:0715b11": "覺。牛角馬角。為我伽藍。瓜籃菜籃　上堂。舉趙州狗",
    "X82n1571_120:0715b12": "子無佛性話頌曰。狗子佛性無。狗子佛性有。猴愁摟",
    "X82n1571_120:0715b13": "搜頭。狗走抖擻口　晚年退居靈雲之前山。至正甲",
    "X82n1571_120:0715b14": "申。空室。偕數衲往謁。時師年踰九十矣。龐眉皓髮。頎",
    "X82n1571_120:0715b15": "然清聳。拽履而出。且行且問曰。何處來。空室曰江心。",
    "X82n1571_120:0715b16": "師曰。深幾百丈。室曰。謾老和尚不得。師曰。且坐喫茶。",
    "X82n1571_120:0715b17": "徐觀其壁間題。有詈僧詩。格調頗肖寒山。其辭曰。五",
    "X82n1571_120:0715b18": "瘟不打頭自髠。黃布遮身便是僧。佛法世法都不會。",
    "X82n1571_120:0715b19": "噇猪噇狗十分能。空室須臾拜辭。不敢再犯其鋒。",
    "X82n1571_120:0715b20": "文獻黃潛居士字晉卿。婺之義烏人。天曆初。詔天下",
    "X82n1571_120:0715b21": "僧儒善書者。會集杭州淨慈。泥金書大藏尊經。士亦",
    "X82n1571_120:0715b22": "預焉。每食必與眾僧共處。若別為冶具。則不樂。甚至",
    "X82n1571_120:0715b23": "詬罵不食而去　甞題懸崖墨蘭曰。嫋嫋春風一樣",
    "X82n1571_120:0715b24": "吹。託身高處擬何為。從他自作顛倒想。要見懸崖撒",
    "X82n1571_120:0715c01": "手時　又題東坡像贊曰。五祖禪師世外人。娑婆久",
    "X82n1571_120:0715c02": "已斷生因。誰將描邈虗空手。去覓他年身外身　題",
    "X82n1571_120:0715c03": "山谷像曰。笑殺當年老晦堂。相逢剛道桂花香。披圖",
    "X82n1571_120:0715c04": "面目渾依舊。鼻孔何曾有短長　士以文章名世。蔚",
    "X82n1571_120:0715c05": "為一代儒宗。以其造詣入微。不覺冥符聖意。況與吾",
    "X82n1571_120:0715c06": "輩雜處。不肎自異。亦可尚矣。",
    "X82n1571_120:0715c07": "明州育王虗菴實首座寄臥雲菴主偈曰。黃金園裏",
    "X82n1571_120:0715c08": "馬交馳。徑寸多成按劒疑。月曬梅花千樹雪。臥雲一",
    "X82n1571_120:0715c09": "枕夢回時。",
    "X82n1571_120:0715c10": "明州天童幻菴住首座禮應菴祖塔偈曰。眈眈睡虎",
    "X82n1571_120:0715c11": "管窺斑。便把中峰作靠山。不得破沙盆一個。兒孫乞",
    "X82n1571_120:0715c12": "活也應難。",
    "X82n1571_120:0715c13": "明州天童默中唯西堂詠蠶偈曰。桑空柘盡始心休。",
    "X82n1571_120:0715c14": "綿密工夫一繭收。爐炭鑊湯[拚ㄙ+ㄊ]得入。為人只在一絲",
    "X82n1571_120:0715c15": "頭。",
    "X82n1571_120:0715c16": "宜興佛隴可上座聽雨偈曰。簷頭滴瀝甚分明。迷己",
    "X82n1571_120:0715c17": "眾生喚作聲。我亦年來多逐物。春宵一枕夢難成。",
    "X82n1571_120:0715c18": "瑞州九峰壽首座臨終偈曰。七十二年。者邊那邊。喫",
    "X82n1571_120:0715c19": "十方飯。參達磨禪。今朝一擲翻身去。笑破傍觀[此/束]半",
    "X82n1571_120:0715c20": "邊。",
    "X82n1571_120:0715c21": "天台山上雲峰無盡祖燈禪師四明王氏子。初見日",
    "X82n1571_120:0715c22": "溪詠于天寧。復參方山。洎諸大老。尋卓錫上雲峰。影",
    "X82n1571_120:0715c23": "不出山者五十載。洪武己酉。二月八日。示微疾。夜將",
    "X82n1571_120:0715c24": "半。顧左右曰。天向明乎。曰未也。或曰。和尚正當此際",
    "X82n1571_120:0716a01": "何如。師破顏笑曰。昔德山坐疾。僧問。還有不病者麼。",
    "X82n1571_120:0716a02": "德曰有。僧曰。如何是不病者。德曰。阿[口*耶]阿[口*耶]。恁麼喚",
    "X82n1571_120:0716a03": "作病得麼。眾無語。師曰。色身無常。早求證悟。時至吾",
    "X82n1571_120:0716a04": "去矣。侍者執紙乞偈。師曰。終不無偈。便未可死耶。侍",
    "X82n1571_120:0716a05": "者請益堅。乃書曰。生滅與去來。本是如來藏。拶倒五",
    "X82n1571_120:0716a06": "須彌。廓然無背向。投筆端坐而逝。",
    "X82n1571_120:0716a07": "杭州僊林寺雪庭禪師仁和桂氏子。毀齒喪父。患痘",
    "X82n1571_120:0716a08": "風。雙目短視。數求出家。謁休休于僊林。一見契合。因",
    "X82n1571_120:0716a09": "閱楞嚴。至于一毫端現寶王剎。有疑。後詣江陰乾明",
    "X82n1571_120:0716a10": "寺。覩萬佛閣金碧崢嶸于眉宇間。忽有省。弘治改元",
    "X82n1571_120:0716a11": "除夕。聞鐘聲。數年行履。不覺瓦解。述偈曰。圓響心非",
    "X82n1571_120:0716a12": "聞。大千同一照。抹過上頭關。更不存元妙。乙卯。休休",
    "X82n1571_120:0716a13": "應淨慈請。師復依侍。乃蒙印可。師自號幻寄。嘗曰。夫",
    "X82n1571_120:0716a14": "幻即寄之踪。寄乃幻之跡。幻起寄亡。全寄是幻。幻逐",
    "X82n1571_120:0716a15": "寄生。全幻是寄。翳目生華。山河大地。華翳不生。真空",
    "X82n1571_120:0716a16": "實際。幻之寄之。誠哉兒戲。",
    "X82n1571_120:0716a17": "金陵永寧古淵清禪師聞鷄鳴有省。占偈曰。喔喔金",
    "X82n1571_120:0716a18": "鷄報曉時。不因渠響詎能知。三千世界渾如雪。井底",
    "X82n1571_120:0716a19": "泥蛇舞柘枝。",
    "X82n1571_120:0716a20": "淮南祐上座者久歷叢席。儕輩重之。客鼎州天王寺。",
    "X82n1571_120:0716a21": "以道自牧。人不得而親疎。居無何。語眾曰。吾去矣。或",
    "X82n1571_120:0716a22": "謂其戲也。迫之求頌。即索毫楮。大書曰。來不入門。去",
    "X82n1571_120:0716a23": "不出戶。打破虗空。更無回互。拍手呵呵歸去來。白雲",
    "X82n1571_120:0716a24": "散盡青山露。乃趺坐奄化。主事僧亟呼撼之。師復張",
    "X82n1571_120:0716b01": "目。舉手謝曰。不致上累。善為保重。是時郡守蘇公。亦",
    "X82n1571_120:0716b02": "往致敬。撫其遺體曰。可謂了事衲僧也。",
    "X82n1571_120:0716b03": "嘉興聖壽宜翁可觀禪師出家于南屏。從車溪得省。",
    "X82n1571_120:0716b04": "建炎初。主聖壽。遷當湖德藏。退隱竹菴。每自怡曰。松",
    "X82n1571_120:0716b05": "風山月。我無盡衣鉢也。乾道辛卯。丞相魏[木*巳]。請主吳",
    "X82n1571_120:0716b06": "之北禪。入院適重九。指座曰。胸中一寸灰已冷。頭上",
    "X82n1571_120:0716b07": "千莖雪未消。老步只宜平地去。不知何事又登高。",
    "X82n1571_120:0716b08": "吉州武功山白雲明星禪師閩之長汀張氏子。投龍",
    "X82n1571_120:0716b09": "歸通。落髮受具。專修止觀。忽嘆曰。大丈夫。道業未就。",
    "X82n1571_120:0716b10": "如生死何。遂徧叩名宿。機緣或契。師不自少肯。見盤",
    "X82n1571_120:0716b11": "龍陽。頓釋凝滯。陽以衣拂付之。隱瀟峰二十餘年。太",
    "X82n1571_120:0716b12": "守汪公勉師出世。師復移茅深入。學侶嚮至。漸成精",
    "X82n1571_120:0716b13": "藍。一日辭眾曰。吾去矣。眾問何往。師示偈曰。明月落",
    "X82n1571_120:0716b14": "波心。白雲橫嶺。上欲識本來機鐵。牛吞大象。語畢。端",
    "X82n1571_120:0716b15": "坐而逝。全身塔于本山。世壽八十有四。",
    "X82n1571_120:0716b16": "佛妙禪師昆明人也。出家于天華寺。洪武癸亥赴京。",
    "X82n1571_120:0716b17": "賜衣鉢錫杖。遊兩浙。宣德己酉十二月。沐浴更衣。書",
    "X82n1571_120:0716b18": "偈曰。去年七十九。今年滿八十。萬里為參尋。世緣今",
    "X82n1571_120:0716b19": "已畢。擲筆端坐而化。",
    "X82n1571_120:0716b20": "徑山傑峰英禪師為徑山首座。歸鄞。楚石琦有偈。送",
    "X82n1571_120:0716b21": "曰。凌霄峰頭第一座。摩訶衍法皆明破。百非四句俱",
    "X82n1571_120:0716b22": "已離。白雪陽春誰敢和　上堂。衲僧行履豈尋常。出",
    "X82n1571_120:0716b23": "匣吹毛不隱藏。奪食驅耕全正令。東西無復鬼分贓。",
    "X82n1571_120:0716b24": "徑山敬菴莊禪師台州人。自幼厭葷穢。薄世塵。父母",
    "X82n1571_120:0716c01": "捨出家。遍參知識。了徹宗源。往依全室于天界。全處",
    "X82n1571_120:0716c02": "以二座。未幾推主徑山。道化隆盛。永樂十二年。奉詔",
    "X82n1571_120:0716c03": "入京。同修大典。寓天界。少師姚公等。交章薦師住持。",
    "X82n1571_120:0716c04": "堅辭不受。歸徑山示寂。塔于水嶺小池上。",
    "X82n1571_120:0716c05": "待詔沈士榮居士建安人。洪武中。為翰林院待詔。甞",
    "X82n1571_120:0716c06": "著續原教論辯解一十四篇。其論略曰。人之為類不",
    "X82n1571_120:0716c07": "同。故聖人之教不一。此教之迹。所以異也。然為善不",
    "X82n1571_120:0716c08": "同。同歸于治。窮其至妙。不出一心。此教之理。所以同",
    "X82n1571_120:0716c09": "也。此心也。此理也。天下未甞有異也。迹之雖異。若推",
    "X82n1571_120:0716c10": "而極之。必當致其同也。又曰。若得本忘末。不為迹之",
    "X82n1571_120:0716c11": "所惑。研窮心性之原。直趨至善之地。則殊途同歸。無",
    "X82n1571_120:0716c12": "有彼此之間矣。又曰。是心也。變而不動。死而不滅。斯",
    "X82n1571_120:0716c13": "理之明。昭如皎日。且安得而自蔽歟。若人識此心。悟",
    "X82n1571_120:0716c14": "此理。在儒為真儒。在僧為聖僧矣。心昏理迷。莫知所",
    "X82n1571_120:0716c15": "往。本之既失。諍論復何益哉。又曰。儒者志在排佛。故",
    "X82n1571_120:0716c16": "作人死斷滅之說。以破生死輪迴之論。不知反違周",
    "X82n1571_120:0716c17": "孔聖人之意。甚則撥無因果。廢滅天理。以造物歸于",
    "X82n1571_120:0716c18": "無知。善惡皆無果報。至仁夭暴壽。敬慎蒙禍。淫佚獲",
    "X82n1571_120:0716c19": "福。小人徼倖。君子無辜。不明前因。曲為之說。理則不",
    "X82n1571_120:0716c20": "通。障正知見。惑亦甚焉。又曰。自漢以來。經書迭至。究",
    "X82n1571_120:0716c21": "其指歸。誠所謂窮心性之原。入至善之地者也。又非",
    "X82n1571_120:0716c22": "但文字而已。至如日月雲霞。飛潛動植。色聲香味。而",
    "X82n1571_120:0716c23": "咸臻妙理。此教之體也。得失違順。生死苦樂。事物遷",
    "X82n1571_120:0716c24": "流。而常住真性。此教之相也。文音語默。食作動息。威",
    "X82n1571_120:0717a01": "儀典章。而隨機普應。此教之用也。具是三者。其道大",
    "X82n1571_120:0717a02": "行矣。孰能排而毀之。拒而絕之乎。智者體吾佛之理。",
    "X82n1571_120:0717a03": "觀孔聖之道。性理之學。益加詳焉。而勸善戒惡之文。",
    "X82n1571_120:0717a04": "尤為緊切。大有功于名教。豈可自生違背。蔽吾心之",
    "X82n1571_120:0717a05": "良知也哉　其觀心解略曰。心該萬法。法徹心源。至",
    "X82n1571_120:0717a06": "理難知。觀心斯得。故世尊初成正覺。歎云。奇哉。我今",
    "X82n1571_120:0717a07": "普見一切眾生。具有如來智慧德相。但以妄想執著。",
    "X82n1571_120:0717a08": "而不能證得。葢人由迷此心體。不知反求。外為六塵",
    "X82n1571_120:0717a09": "所惑。內生沉掉二病。是以局促無知。偏僻異見。唯佛",
    "X82n1571_120:0717a10": "如來返觀此心。頓悟本性。成等正覺。故于世間無量",
    "X82n1571_120:0717a11": "百千法門。出世間無量百千法門。莫不洞明無礙。廓",
    "X82n1571_120:0717a12": "徹無違。故號三界大師十方慈父。今儒者尚自不識",
    "X82n1571_120:0717a13": "本心。豈能以心觀物哉。又曰。葢不識自心。則其本已",
    "X82n1571_120:0717a14": "失。安能觀物明理哉。又曰。虞書曰。人心惟危。道心惟",
    "X82n1571_120:0717a15": "微。惟精惟一。允執厥中者。此心學之源也。人心妄想",
    "X82n1571_120:0717a16": "也。由執著顛倒故危。道心天理也。非思議之所能及",
    "X82n1571_120:0717a17": "故微。精者不昧。一者不雜。由無思故不昧。無為故不",
    "X82n1571_120:0717a18": "雜。乃能盡其至誠。固守此中道也。中者即中庸之中。",
    "X82n1571_120:0717a19": "在心而不在物。在內而不在外。子思所謂。喜怒哀樂",
    "X82n1571_120:0717a20": "未發者。是也。後儒但以情識未動。即是中義。與吾佛",
    "X82n1571_120:0717a21": "一念無生之理。相近。止欠悟耳。儒者釋中云。不偏不",
    "X82n1571_120:0717a22": "倚。無過不及。乃已發中節之和也。便違子思之意矣。",
    "X82n1571_120:0717a23": "葢喜怒哀樂未發之時。無有形相可見。豈有偏倚過",
    "X82n1571_120:0717a24": "與不及之事乎。又曰。彼既不知觀心之妙。徒欲以徧",
    "X82n1571_120:0717b01": "計之妄心。觀物以窮理。譬如塵鏡未磨。水漩未止。擬",
    "X82n1571_120:0717b02": "求鑒物。未之有也。自不知此理。在內惟務外求。故學",
    "X82n1571_120:0717b03": "解益多。去道愈遠矣。又曰。一日觀心證理。則天下萬",
    "X82n1571_120:0717b04": "物萬事之理。皆貫通焉。夫子亦曰。一日克己復禮。天",
    "X82n1571_120:0717b05": "下歸仁焉。則亦求其在內者矣　其內教外教辯略",
    "X82n1571_120:0717b06": "曰。教有內外不同。故造理有淺深之異。求之于內。心",
    "X82n1571_120:0717b07": "性是也。求之于外。學解是也。故心通則萬法俱融。著",
    "X82n1571_120:0717b08": "相則目前自昧。嗚呼外求之失。斯為甚矣。今儒學之",
    "X82n1571_120:0717b09": "弊。浮華者固以辭章為事。純實者亦不過以文義為",
    "X82n1571_120:0717b10": "宗。其視心學。則皆罔然也。宋之大儒。深知其病。又知",
    "X82n1571_120:0717b11": "吾心上工夫為有本。是當敦本抑末。以斥其言語文",
    "X82n1571_120:0717b12": "字之非可也。何自為矛盾歟。又曰。昔者聖人。皆以內",
    "X82n1571_120:0717b13": "學為本。而推其用于外。後世文儒務外。遂不知有心",
    "X82n1571_120:0717b14": "學之源。乃以學解為事。惟宋河南之學。始言性理。而",
    "X82n1571_120:0717b15": "有實踐之跡。然但知心之用。而不究心之體。遂不知",
    "X82n1571_120:0717b16": "養未發之中。又昧太極之理。在兩儀未判之先。或以",
    "X82n1571_120:0717b17": "物理為性理。故本末體用。于是乎不明。而堯舜周孔",
    "X82n1571_120:0717b18": "之道微矣。又曰。悟則謂之內。解則謂之外。此內教外",
    "X82n1571_120:0717b19": "教。所以不同也。儒者專用力于外。凡知解所不能及",
    "X82n1571_120:0717b20": "者。不復窮究。故不知允執厥中之道。天理流行之處。",
    "X82n1571_120:0717b21": "皆在思慮不起。物欲淨盡之時。履踐雖專。終不入聖",
    "X82n1571_120:0717b22": "人之域矣　其作用是性解略曰。大覺無思。乃徧知",
    "X82n1571_120:0717b23": "于法界。識情有著。徒妄起于塵勞。佛與眾生。本同一",
    "X82n1571_120:0717b24": "體。但因迷悟。見有殊途。佛性只在眼耳鼻舌之間。妙",
    "X82n1571_120:0717c01": "用不離見聞覺知之際。直是一塵不受。一法不舍。名",
    "X82n1571_120:0717c02": "為直至道場。頓見本來面目。又曰。經云。如我按指。海",
    "X82n1571_120:0717c03": "印發光。汝暫舉心。塵勞先起。若無心體會。則森羅萬",
    "X82n1571_120:0717c04": "象。一鑑照然。此按指發光。所謂一念不生全體現也。",
    "X82n1571_120:0717c05": "若說是性。即是認著影子。使毫釐繫念。瞥爾情生。業",
    "X82n1571_120:0717c06": "相宛然。仍前迷倒。此舉心塵起。所謂六根纔動被雲",
    "X82n1571_120:0717c07": "遮也。到此著力不得。又曰。三代而上。未有佛可名。惟",
    "X82n1571_120:0717c08": "聖帝繼天立極。推本于天。言人得此明覺之理于天。",
    "X82n1571_120:0717c09": "故曰天命之謂性。性者。言人皆以此明覺為體也。率",
    "X82n1571_120:0717c10": "依此覺性而常不昧。謂之道。修者。即養其喜怒哀樂",
    "X82n1571_120:0717c11": "未發之中也。中者。私欲未起之時。純乎天理者也。私",
    "X82n1571_120:0717c12": "欲未起。則無思無為。寂然不動。寂者誠也。至誠無息。",
    "X82n1571_120:0717c13": "故曰道不可須臾離也。繼之以戒謹恐懼。不覩不聞",
    "X82n1571_120:0717c14": "之際。不使隱微之或動。皆是養此未發之中。常覺不",
    "X82n1571_120:0717c15": "昧故發為中節之和。則仁義禮智。不待思而中矣。斯",
    "X82n1571_120:0717c16": "所以為教。後章言。誠者寂也。明者覺也。寂而覺。曰天",
    "X82n1571_120:0717c17": "之道。覺而寂。曰人之道。皆修道之義也。又曰。聖人得",
    "X82n1571_120:0717c18": "此理。乃立世間治教之法。吾佛得此理。乃立世間出",
    "X82n1571_120:0717c19": "世間解脫之法。儒門但明天人之道。吾佛則明四聖",
    "X82n1571_120:0717c20": "六凡之道。若盡天人之道。則可以趨佛道矣。其于性",
    "X82n1571_120:0717c21": "理不明。則天人之理。有所不明。又安能究佛氏之理",
    "X82n1571_120:0717c22": "乎。士識遠材全。深達法相。議論縱橫無礙。剖發幽瞖。",
    "X82n1571_120:0717c23": "直明心宗。而辭旨猶善巧精妙。其曰續原教。亦可謂",
    "X82n1571_120:0717c24": "克纘鐔津之緒者哉。",
    "X82n1571_120:0718a01": "杭州雲棲蓮池袾宏大師郡之仁和沈氏子。年十七",
    "X82n1571_120:0718a02": "補邑庠。每書生死事大四字于案頭。一日失手碎茶",
    "X82n1571_120:0718a03": "甌。有省。作七筆勾見志。投西山性天祝髮。北遊參徧",
    "X82n1571_120:0718a04": "融。復謁笑巖于柳巷。求開示。巖曰。阿你三千里外來",
    "X82n1571_120:0718a05": "開示我。我有甚麼開示你。師恍然辭歸。過東昌道中。",
    "X82n1571_120:0718a06": "聞樵樓鼓聲。忽大悟。述偈曰。三十年前事可疑。三千",
    "X82n1571_120:0718a07": "里外遇何奇。焚香擲戟渾閒事。魔佛空爭是與非",
    "X82n1571_120:0718a08": "　後住雲棲。侍郎王公宗沐問。夜來老鼠唧唧。說盡一",
    "X82n1571_120:0718a09": "部華嚴經。師曰猫兒突出時如何。王無語。師自代曰。",
    "X82n1571_120:0718a10": "走却法師留下講案。遂頌曰。老鼠唧唧。華嚴歷歷。奇",
    "X82n1571_120:0718a11": "哉王侍郎。却被畜生惑。猫兒突出畵堂前。床頭說法",
    "X82n1571_120:0718a12": "無消息。無消息。大方廣佛華嚴經。世主妙嚴品第一",
    "X82n1571_120:0718a13": "　時因饑荒。疫癘盛行。餓莩載道。當道發儲賑濟。命",
    "X82n1571_120:0718a14": "醫救療。舉師董其事。銓部虞公淳熙。問慧日點五百",
    "X82n1571_120:0718a15": "病僧因緣。師曰。慧日自甘窮子。捨己從人。西院屈陷",
    "X82n1571_120:0718a16": "平民。將生就死。可惜五百僧。只解點著便行。曾無一",
    "X82n1571_120:0718a17": "個高臥不起。致令慧日顯異惑眾。禍及兒孫。郡主深",
    "X82n1571_120:0718a18": "切民瘼。我山僧急趨時難。倉卒中。失帶了竹杖子。不",
    "X82n1571_120:0718a19": "免奮空拳。向居士癰腫上。劈地一下。敢保沈疴潰散。",
    "X82n1571_120:0718a20": "毒血淋漓。萬脉流通。百骸舒暢。雖然如是。云何一人。",
    "X82n1571_120:0718a21": "能令眾生。不見道。陽回片葉。春滿千林。者事且止。只",
    "X82n1571_120:0718a22": "如終日把竹杖子。東指西揮。不如一直在木頭上。朝",
    "X82n1571_120:0718a23": "持暮守。守來守去。忽然枯木重花。便是死人再活。說",
    "X82n1571_120:0718a24": "甚麼竹木管取。盡大地草木叢林。悉皆成佛去也。何",
    "X82n1571_120:0718b01": "以故。青青物外虗空體。即是如來堅實心　問參禪",
    "X82n1571_120:0718b02": "念佛可融通否。師曰。若然是兩物。用得融通著　問",
    "X82n1571_120:0718b03": "世尊默然良久。外道謂開我迷雲。空生宴坐不言。帝",
    "X82n1571_120:0718b04": "釋曰善說般若。意旨如何。師曰。良久處欲望開迷。陰",
    "X82n1571_120:0718b05": "霾萬里。宴坐邊擬聞般若。說竟多時。雖然如是。鞭頭",
    "X82n1571_120:0718b06": "得旨。空裏飛花者。畢竟見個甚麼　示採蕨者曰。心",
    "X82n1571_120:0718b07": "訣教我如何譚。蹉過山前好時節。蕨蕨。豎起拳頭向",
    "X82n1571_120:0718b08": "君說　新春日示眾。今日賀新春。歲時重換却。昨日",
    "X82n1571_120:0718b09": "作麼生。十二月廿八　甞自贊曰。十畵九不像。惱殺",
    "X82n1571_120:0718b10": "丹青匠。庶幾此近之。權留作供養。若道者便是。依然",
    "X82n1571_120:0718b11": "成兩樣。不兩樣。三十棒　臨終時。預于半月前別眾",
    "X82n1571_120:0718b12": "曰。吾將他往矣。人皆莫測。至期示微疾。面西端坐而",
    "X82n1571_120:0718b13": "逝。",
    "X82n1571_120:0718b14": "紫柏達觀真可大師句曲沈氏子。性慷慨激烈。弱不",
    "X82n1571_120:0718b15": "好弄。不喜見婦人。年十七剃髮遊方。聞誦張拙偈斷",
    "X82n1571_120:0718b16": "除妄想重增病趨向真如亦是邪。大疑之。一日齋次。",
    "X82n1571_120:0718b17": "忽大悟。乃曰。使我在臨濟德山座下。一掌便醒。安用",
    "X82n1571_120:0718b18": "如何若何。北遊京師。參徧融。萬曆癸卯秋。忽妖書發。",
    "X82n1571_120:0718b19": "師罹難。先是神宗手書般若經。偶汗下漬紙。疑當易",
    "X82n1571_120:0718b20": "函。遣近侍質于師。師以偈進曰。御汗一滴。萬世津梁。",
    "X82n1571_120:0718b21": "無窮法藏。從此放光。上大悅。由是注意焉。適見章奏。",
    "X82n1571_120:0718b22": "意甚憐之。在法不能免。因逮及旨下。著審而已。栲訊",
    "X82n1571_120:0718b23": "時。師神色自若。持議甚正。以衰老殘軀。備當笞楚。抵",
    "X82n1571_120:0718b24": "死不屈。十二月五日入獄。法司定罪。欲死師。師說偈",
    "X82n1571_120:0718c01": "曰。一笑由來別有因。那知大塊不容塵。從茲收拾孃",
    "X82n1571_120:0718c02": "生足。鐵橛花開不待春。又曰。世法若此。久住何為。及",
    "X82n1571_120:0718c03": "索浴罷。囑侍者曰。吾去矣。幸謝江南諸護法。復說偈",
    "X82n1571_120:0718c04": "曰。事來方見英雄骨。達老吳生豈宿緣。我自西歸君",
    "X82n1571_120:0718c05": "自北。多生晤語更泠然。語畢。端坐而逝。時明神宗萬",
    "X82n1571_120:0718c06": "曆癸卯十二月十七日也。壽六十有一。臘四十有一。",
    "X82n1571_120:0718c07": "塔全身于徑山文殊臺左。所著有紫柏集。行世。",
    "X82n1571_120:0718c08": "瑞州黃檗無念深有禪師黃州麻城熊氏子。偶遊蕩",
    "X82n1571_120:0718c09": "山。有宿衲。謂師曰。十方一粒米。重如須彌山。若還不",
    "X82n1571_120:0718c10": "了道。披毛戴角還。師悚然。又聞僧舉。僧問大休。如何",
    "X82n1571_120:0718c11": "是西來意。休曰黃瓜茄子。師大疑。遂往五臺伏牛。遍",
    "X82n1571_120:0718c12": "叩知識。一夕聞哭笑二聲相觸。有省。又一日失手。櫃",
    "X82n1571_120:0718c13": "葢打頭。渾身汗流。撫掌笑曰。遍大地是個無念。何疑",
    "X82n1571_120:0718c14": "之有。往龍湖。同李卓吾居士。到駟馬山。會有講主至。",
    "X82n1571_120:0718c15": "士問主曰。清淨本然。云何忽生山河大地。主依文講",
    "X82n1571_120:0718c16": "罷。士顧謂師曰。你試說看。師擬開口。士將師膝上一",
    "X82n1571_120:0718c17": "推曰。者個聻。師忽大悟。有偈曰。四十餘年不住功。窮",
    "X82n1571_120:0718c18": "來窮去轉無踪。而今窮到無依倚。始悔從前錯用功",
    "X82n1571_120:0718c19": "　住後僧問。道果有耶。果無耶。師曰。說有說無。二俱",
    "X82n1571_120:0718c20": "成謗。曰如何即得。師曰。無求即得。曰如何是道之體。",
    "X82n1571_120:0718c21": "師曰。滿口道不著。曰四大離散時如何。師豎起拳曰。",
    "X82n1571_120:0718c22": "者個不屬四大　問古人迸却咽喉唇吻。道將一句。",
    "X82n1571_120:0718c23": "者一句如何道。師曰。我不迸却咽喉唇吻。你且道一",
    "X82n1571_120:0718c24": "句看。僧無對。師曰。你被音聲塞却口　問見性成佛",
    "X82n1571_120:0719a01": "是否。師曰是。曰性是無形底。如何得見。師曰。性是有",
    "X82n1571_120:0719a02": "形底。只你不見。曰請和尚指出我看。師曰。我說汝不",
    "X82n1571_120:0719a03": "見　問如何出離生死。師召僧。僧應諾。師曰。從者裏",
    "X82n1571_120:0719a04": "出。曰和尚說底話。某甲不曉得。師曰。等你曉得。堪作",
    "X82n1571_120:0719a05": "甚麼　復友人書曰。山中兀坐不聞動息。學道要趂",
    "X82n1571_120:0719a06": "初心猛利。就要討個分曉。日用對境逢緣。纔得出脫。",
    "X82n1571_120:0719a07": "不然日久月深。漸忘精進。依舊流于世情耳。近時學",
    "X82n1571_120:0719a08": "道人。只圖口舌利便。見識聰明。忘却本命元辰。直待",
    "X82n1571_120:0719a09": "病苦臨身。手脚忙亂時。一些也用不著。又不恨自己",
    "X82n1571_120:0719a10": "念頭不切。立志差錯。反說先聖佛祖。也只如此。便是",
    "X82n1571_120:0719a11": "毀謗如來正法輪。自夢未醒。且莫錯會。古聖一言半",
    "X82n1571_120:0719a12": "句。如吹毛劒。銕釘飯。木札羹。塗毒鼓。無你側耳處。無",
    "X82n1571_120:0719a13": "你下口處。無你著意處。無你近傍處。狹路相逢。眨眼",
    "X82n1571_120:0719a14": "蹉過。到者裏。情枯想絕。思盡神窮。寒暑兩忘。寢食俱",
    "X82n1571_120:0719a15": "廢。于無可捉摸處。驀地猛省。馳求心一時頓息。慶快",
    "X82n1571_120:0719a16": "平生。更不隨逐聲色。知見全消。是非泯跡。到此田地。",
    "X82n1571_120:0719a17": "但是聰明解會。能所神通。脫手讓與他人。終日如癡",
    "X82n1571_120:0719a18": "似訥虗腹閒心。世人莫能識。鬼神覰不見。閻老子何",
    "X82n1571_120:0719a19": "處著眼。纔是真自在也。",
    "X82n1571_120:0719a20": "夔州白馬寺儀峰方彖禪師達州羅氏子。參金佛山",
    "X82n1571_120:0719a21": "雲菴。令看如何是鬼神覷不破之機。三年有省。出峽。",
    "X82n1571_120:0719a22": "徧謁知識。結茅雙溪。一日午炊。聞甑中作聲。忽大悟。",
    "X82n1571_120:0719a23": "作頌曰。三元三要沒來由。用盡機思無處求。驀地一",
    "X82n1571_120:0719a24": "聲何所作。白雲青峰齊點頭。甞遊浙中。菴居杭之清",
    "X82n1571_120:0719b01": "平。真寂印甞依之。一日師舉青峰丙丁童子來求火",
    "X82n1571_120:0719b02": "話詰之曰。青峰恁麼道。法眼亦恁麼道。為甚麼有悟",
    "X82n1571_120:0719b03": "不悟。印曰。初以識心湊泊。所以不悟。後乃直下承當。",
    "X82n1571_120:0719b04": "故能大悟。師遽舉拳揮案一下。厲聲曰。恁麼則汝今",
    "X82n1571_120:0719b05": "大悟耶。印擬議。師便痛罵趂出。印直得汗流浹背。由",
    "X82n1571_120:0719b06": "茲憤志力參。萬曆壬辰。師歸白馬。僧問。如何是西來",
    "X82n1571_120:0719b07": "意。師曰。兩頭燒火一頭烟。師手中常執一鼗鼓。一面",
    "X82n1571_120:0719b08": "書矗字。一面書犇字。凡應機。多舉而搖之。示寂。塔于",
    "X82n1571_120:0719b09": "龍神山。",
    "X82n1571_120:0719b10": "廣信府鵞湖養菴心禪師郡之上饒朱氏子。偶過戚",
    "X82n1571_120:0719b11": "屬。會道者。談四生之義。師于言下。洞了物我平等大",
    "X82n1571_120:0719b12": "意。往洛之太平落髮。南還焦山度臘。聞江中推船聲。",
    "X82n1571_120:0719b13": "有省。述偈曰。夜靜江空闊。推船[囗@力][囗@力]聲。不知何所往。",
    "X82n1571_120:0719b14": "擔子半邊輕。謁華山。聞山拈一段生涯六不收話。有",
    "X82n1571_120:0719b15": "疑。猛提七日。身心脫然　尋歸里。住靈山。甞畵大圓",
    "X82n1571_120:0719b16": "相于壁間曰。內寫莫教塗黑。外寫勿使傷曰。有人向",
    "X82n1571_120:0719b17": "圈裏圈外。下得註脚者。許汝學道無疑。不然。總是懡",
    "X82n1571_120:0719b18": "[怡台+羅]　後遷鵞湖。十年不立座元。無異來參。以趙州無",
    "X82n1571_120:0719b19": "字話相契。請居厥職。贈以偈曰。鵞湖十載虗元位。一",
    "X82n1571_120:0719b20": "旦緣何立少年。兩道眉毛八個繓。須知佛祖不容前",
    "X82n1571_120:0719b21": "　又甞置無門鎖室中。以驗方來。偈曰。上古留傳鎖。",
    "X82n1571_120:0719b22": "憑君智鑰開。若無開鎖法。相見不須來　萬曆丁卯",
    "X82n1571_120:0719b23": "二月晦日。上堂說法。置齋作別。復示偈曰。八十餘年",
    "X82n1571_120:0719b24": "幻夢中。銕牛耕破太虗空。臨行一句相分付。半夜金",
    "X82n1571_120:0719c01": "烏帶日紅。端坐而逝。",
    "X82n1571_120:0719c02": "韶州曹溪憨山德清大師全椒蔡氏子。幼習儒業。年",
    "X82n1571_120:0719c03": "十二。禮報恩林為師。十九芟染受具。與妙峰為友。偶",
    "X82n1571_120:0719c04": "閱肇論。至梵志出家白首而歸。鄰人見之曰。昔人猶",
    "X82n1571_120:0719c05": "在耶。梵志曰。吾猶昔人。非昔人也。忽有省。曰今日始",
    "X82n1571_120:0719c06": "知鼻孔向下。妙峰曰。何所得耶。師曰。夜來兩個泥牛。",
    "X82n1571_120:0719c07": "鬬入水中去。至今絕消息。峰笑曰。且喜有住山本錢。",
    "X82n1571_120:0719c08": "尋往燕都。參笑巖寶祖。寶問。何處來。師曰南方。寶曰。",
    "X82n1571_120:0719c09": "記得來時路麼。師曰。一過便休。寶曰。子却來處分明。",
    "X82n1571_120:0719c10": "師便禮拜。後為黃冠所誣。坐以私創寺院。遣戌雷州。",
    "X82n1571_120:0719c11": "至韶陽。禮祖偈曰。曹溪滴水自靈源。流入滄溟浪拍",
    "X82n1571_120:0719c12": "天。多少魚龍爭變化。源頭一脉尚泠然。越十有一年。",
    "X82n1571_120:0719c13": "免戌留曹溪。又九年。始還僧服。乃歸匡廬。結菴五乳",
    "X82n1571_120:0719c14": "峰。作逸老計　師甞過德山禮祖塔。偈曰。堂前閒托",
    "X82n1571_120:0719c15": "鉢。獅子漫調兒。覿面難回處。低頭不語時。未明末後",
    "X82n1571_120:0719c16": "句。翻使至今疑。為問三年事。因何得早知　山居偈",
    "X82n1571_120:0719c17": "曰。生平踪跡任東西。投老那能擇木棲。縱使脊梁剛",
    "X82n1571_120:0719c18": "似銕。奈何脛骨軟如泥。閒從絕壑看雲起。坐對孤峰",
    "X82n1571_120:0719c19": "聽鳥啼。不必更拈言外句。現前聲色是全提　復還",
    "X82n1571_120:0719c20": "曹溪。未幾忽告眾曰。緣與時違。化將焉託。一期事畢。",
    "X82n1571_120:0719c21": "吾將歸矣。索浴更衣。端坐而化。時明熹宗天啟癸亥",
    "X82n1571_120:0719c22": "十月十三日也。壽七十有八。臘五十有九。供全身于",
    "X82n1571_120:0719c23": "南華祖堂。所著夢遊集四十卷。行世。",
    "X82n1571_120:0719c24": "杭州真寂聞谷廣印禪師嘉善周氏子。母夢元武神",
    "X82n1571_120:0720a01": "仗劒。率諸甲士。擁護其門而生。七歲常瞑目端坐。父",
    "X82n1571_120:0720a02": "母送率杭州開元寺。剃度後。師歸省親。母誡之曰。三",
    "X82n1571_120:0720a03": "朝新婦。一世禪和。子其勉之。師每述其兩句。終身受",
    "X82n1571_120:0720a04": "用不盡。一日見壁間法界圖。問其師曰。十界從心生。",
    "X82n1571_120:0720a05": "心從何處生。其師不能答。時儀峰和尚。結茅清平。往",
    "X82n1571_120:0720a06": "叩之。峰曰。汝要會。須妙悟始得。師曰。如何得悟去。峰",
    "X82n1571_120:0720a07": "乃教看雲門露字。師一聞便信。直下挨拶。至忘寢食。",
    "X82n1571_120:0720a08": "尋上雙徑。結茅白雲峰下。看亮座主參馬祖因緣。疑",
    "X82n1571_120:0720a09": "不能釋。一日見黃瑞香花。忽大悟曰。却是虗空講得",
    "X82n1571_120:0720a10": "經。碌磚瓦礫正堪聽。向來扭揑娘生鼻。錯認葫蘆作",
    "X82n1571_120:0720a11": "淨瓶。于是往雲棲。盡得蓮池大師之益　次參龍池",
    "X82n1571_120:0720a12": "傳和尚。適傳負暄堦下。師問曰。和尚在那裏。傳曰。恰",
    "X82n1571_120:0720a13": "好不在。師即展禮。人事畢。傳出所著德山托鉢頌示",
    "X82n1571_120:0720a14": "師。且曰。汝別頌看。師即頌曰。末後之句有也無。德山",
    "X82n1571_120:0720a15": "父子太誵訛。同條生不同條死。活得三年恨轉多。傳",
    "X82n1571_120:0720a16": "喜甚。謂師曰。何不承當此事。共相唱和。師不自肯。傳",
    "X82n1571_120:0720a17": "曰。更欲如何。師曰。視圓悟大慧。為多愧耳。傳憮然曰。",
    "X82n1571_120:0720a18": "當今學者未會先會。那能得不自肯如子者乎。老僧",
    "X82n1571_120:0720a19": "當避一頭地矣。瀕行。傳送至門外。撫師背曰。老姪。我",
    "X82n1571_120:0720a20": "還疑你在。師曰。甚處疑某甲。傳曰。如何是密啟其意。",
    "X82n1571_120:0720a21": "師曰。今日不打宜興轉。傳呵呵大笑。師頂笠便行。北",
    "X82n1571_120:0720a22": "遊五臺。還真寂。四眾懇請開堂。師堅持不肯。遂南遊。",
    "X82n1571_120:0720a23": "隱建州廢寺。及自閩歸。司理黃端伯復以為請。師曰。",
    "X82n1571_120:0720a24": "某孀居久矣。豈更適人耶　師生平滴水滴凍。不肯",
    "X82n1571_120:0720b01": "一念外馳。雖洞透祖關。而挽回流俗。終不以悟。自居。",
    "X82n1571_120:0720b02": "教律三宗鼎立。師皆能洞晣其微。時或為眾演說。聞",
    "X82n1571_120:0720b03": "者靡不心服　崇禎丙子臘月。辭眾告寂。塔全身于",
    "X82n1571_120:0720b04": "孔青之陽。",
    "X82n1571_120:0720b05": "海虞破山洞聞法乘禪師別號雪柏。吳江李氏子。少",
    "X82n1571_120:0720b06": "從華山剃度。單身行脚。參紫柏可尊者。可問。一句中",
    "X82n1571_120:0720b07": "具三元即不問。一元中具三要如何。師屈指曰。也是",
    "X82n1571_120:0720b08": "死蛇當頭。可大悅。以禪虎稱之。一時名重叢林　師",
    "X82n1571_120:0720b09": "住天目中雲菴。雪嶠信參次。師坐火箱。口喃喃地。信",
    "X82n1571_120:0720b10": "即跳入火箱同坐曰。口喃喃地作甚麼。師笑曰。汝從",
    "X82n1571_120:0720b11": "何處來。到此天目。信曰。從無陰陽地上來。師默然。信",
    "X82n1571_120:0720b12": "即跳下火箱　林皋豫參。師適在山門相遇。師曰。那",
    "X82n1571_120:0720b13": "裏來。豫展兩手。師曰。這裏天王殿倒却。還知麼。豫曰。",
    "X82n1571_120:0720b14": "既是天王殿。為甚麼倒却。師曰賊　師一日謂嚴天",
    "X82n1571_120:0720b15": "池曰。穹窿山昨夜點頭矣。不知居士道個甚麼。勿謂",
    "X82n1571_120:0720b16": "三世諸佛口挂東壁也。如居士灑灑落落。不妨我多",
    "X82n1571_120:0720b17": "多和和　師住破山。舉漢月藏為首座。每言。近日禪",
    "X82n1571_120:0720b18": "病。往往摶量公案。註解因緣。磨楞合縫。稱斤度兩。不",
    "X82n1571_120:0720b19": "惟自隔千生。更復陷人無算　天啟三年七月。臨示",
    "X82n1571_120:0720b20": "寂。呼侍者。至即為坐脫。供全身三七日。儼然如生。世",
    "X82n1571_120:0720b21": "壽七十二。塔于破山寺。南牧雲門。刊師語錄十卷。行",
    "X82n1571_120:0720b22": "世。雪嶠信為之序。",
    "X82n1571_120:0720b23": "翠巖古雪通喆禪師開爐上堂。翠巖啟大爐鞴。柴炭",
    "X82n1571_120:0720b24": "渾無半塊。一雙赤手空拳。煅盡凡情聖解。且道煅盡",
    "X82n1571_120:0720c01": "後如何。火裏蝍蟟吞却螃蠏　上堂。南泉斬猫。歸宗",
    "X82n1571_120:0720c02": "斬蛇。金牛喚飯。趙州喫茶。盡謂是宗門向上全提底",
    "X82n1571_120:0720c03": "時節。仔細檢點將來。俱未作家。何故。淨白地上。不可",
    "X82n1571_120:0720c04": "撒沙　上堂。今朝臘月十五。屋角。梅花正吐。長連床",
    "X82n1571_120:0720c05": "上衲僧承當。切忌莽鹵。不莽鹵。焦尾大蟲原是虎。喝",
    "X82n1571_120:0720c06": "一喝　上堂。三十年前。登山涉水。歷盡艱辛。覓個住",
    "X82n1571_120:0720c07": "處不可得。三十年後。南北東西。無非住處。四方延請",
    "X82n1571_120:0720c08": "不肯住。大眾未得住處時。辛苦馳求。既得住處後。為",
    "X82n1571_120:0720c09": "甚不肯住。還知此意麼。滿頭白髮離巖谷。半夜穿雲",
    "X82n1571_120:0720c10": "入市廛　上堂。翠巖有句話頭。不假著意參求。若人",
    "X82n1571_120:0720c11": "直下薦得。成佛也是縣疣。且道是甚麼話頭。拽拄杖",
    "X82n1571_120:0720c12": "下座　問趙州道。佛之一字。吾不喜聞。是如何。師曰。",
    "X82n1571_120:0720c13": "一翳在眼。空花亂墜　問如何是本來面目。師曰。階",
    "X82n1571_120:0720c14": "前石磉盤。僧禮拜。師曰。看看磉盤動也　問如何是",
    "X82n1571_120:0720c15": "應無所住。而生其心。師曰。八角磨盤空裏走　問萬",
    "X82n1571_120:0720c16": "法歸一。一歸何處。師曰。紅爐飛片雪　問不離當念",
    "X82n1571_120:0720c17": "時如何。師曰。猢猻繫露柱　問如何是萬象之中獨",
    "X82n1571_120:0720c18": "露身。師曰。火裏銕牛行　問如何是衲衣下事。師曰。",
    "X82n1571_120:0720c19": "炎天不著袴。曰如何是法身。師曰。皮褁骨　問如何",
    "X82n1571_120:0720c20": "諸佛出身處。師曰。搕[打丁+(天/韭)]堆頭　問如何是五家宗旨。",
    "X82n1571_120:0720c21": "師曰。姑蘇城外寒山寺。黃鶴樓前鸚鵡洲　問如何",
    "X82n1571_120:0720c22": "是正眼。師曰。金州漆　問牛頭未見四祖時如何。師",
    "X82n1571_120:0720c23": "曰。茅屋畵麟門。曰見後如何。師曰。縣崖生石耳　問",
    "X82n1571_120:0720c24": "疑情頓發時如何。師曰。萬里一條鐵。曰本來成現事。",
    "X82n1571_120:0721a01": "何故最難明。師曰。演若迷頭心自狂　問昔日聞風。",
    "X82n1571_120:0721a02": "今朝覿面。覿面一句。請師分付。師曰。棒打石人頭。",
    "X82n1571_120:0721a03": "黃介子居士諱毓祺。毗陵澄江聞人也。慧業夙稟。博",
    "X82n1571_120:0721a04": "綜內外典籍。久遊天童磬山之門。有所契入。曾作語",
    "X82n1571_120:0721a05": "錄序。有石磬音嘹亮。聾人耳更聞。斯言不我欺也。昔",
    "X82n1571_120:0721a06": "漢武以兵法教去病病。曰。不在學古。顧方略何如。明",
    "X82n1571_120:0721a07": "皇示韓幹御府圖。幹曰。不願觀也。去病胸中有活法。",
    "X82n1571_120:0721a08": "韓幹胸中有活馬。磬山胸中有活元。要猛虎口邊拾",
    "X82n1571_120:0721a09": "得。毒蛇頭上安挑。為天下人。抽釘拔楔。豈口耳所能",
    "X82n1571_120:0721a10": "傳授耶。我于是錄。聊窺一班云云。後天童將順世。以",
    "X82n1571_120:0721a11": "衲衣贈之。至甲申鼎革。士罹難南都獄中。一日書偈",
    "X82n1571_120:0721a12": "扇頭。寄同參古南門曰。劒樹刀山掉臂過。長伸兩脚",
    "X82n1571_120:0721a13": "自為摩。三千善逝原非佛。百萬波旬豈是魔。潦倒不",
    "X82n1571_120:0721a14": "妨天亦醉。掀翻一任水生波。夜來夢作修羅手。其奈",
    "X82n1571_120:0721a15": "雙九忽跳何。遂擲筆而終。",
    "X82n1571_120:0721a16": "僧摩居士馬一騰永嘉人。自幼警敏。好讀異書。過目",
    "X82n1571_120:0721a17": "不忘。補邑弟子員。文有時譽。保舉授州刺史。不應。其",
    "X82n1571_120:0721a18": "為學。不事章句。直窺理奧。早已歸心內典。深智弘慈。",
    "X82n1571_120:0721a19": "雅欲度盡一世。首著明明德論。頓覺自性虗通。年二",
    "X82n1571_120:0721a20": "十八。聞屠門宰割聲。遂不食。受戒于天台無盡燈。後",
    "X82n1571_120:0721a21": "從華嚴悟入。具無師智。得大辨才。再參博山來。默承",
    "X82n1571_120:0721a22": "印可。欲留薙染。顧謂各從所願。重取雲門臨濟語句",
    "X82n1571_120:0721a23": "及趙州睦州公案。反覆徵詰。瞥然透豁。嗣是胸臆中。",
    "X82n1571_120:0721a24": "便有丹霞良遂榜樣。且謂一入博山。勝古人三登九",
    "X82n1571_120:0721b01": "上也。厥後一以提唱佛祖正令為宗。至于福田利益。",
    "X82n1571_120:0721b02": "如放生掩骼施藥濟貧諸事。皆以無緣慈行之。則徧",
    "X82n1571_120:0721b03": "游吳越金陵豫草楚粵諸名區都會間。杖履所至。緇",
    "X82n1571_120:0721b04": "白趨風。一以平等遇之。三根普接。宿願初心。無不喪",
    "X82n1571_120:0721b05": "其所懷。來而得所未曾有者。及門林增志太史延之",
    "X82n1571_120:0721b06": "入燕。都人士。以及海內諸名雋嚮往者。不異在吳越",
    "X82n1571_120:0721b07": "時。覿面酬機。俾人人踴躍抃舞。甞之市。見避難諸困",
    "X82n1571_120:0721b08": "民饑寒狀。乃拉同人。合金衣食之。輙微行手給。歡聲",
    "X82n1571_120:0721b09": "沸地。亡何示疾。一榻獨坐。捉麈揮毫。不殊平昔。差少",
    "X82n1571_120:0721b10": "飲食耳。易簀前。及門張二無。入室求示。士舉圓覺經",
    "X82n1571_120:0721b11": "居一切時不起妄想。不獨世諦是妄想。即于出世妙",
    "X82n1571_120:0721b12": "法。若起絲毫見。便是命根不斷。又曰。古德室中三問",
    "X82n1571_120:0721b13": "如版鳴。為甚犬吠等語。皆是勘驗學人。欲打斷命根",
    "X82n1571_120:0721b14": "辣手。若于此處擬議。早已白雲萬里。二無領略微旨。",
    "X82n1571_120:0721b15": "越一日。櫛沐更衣。書遺囑曰。我夙願在勝果山中。櫬",
    "X82n1571_120:0721b16": "過武林。便當以此山為斯丘。復語增志曰。奄忽之期。",
    "X82n1571_120:0721b17": "不出隔宿。汝但勿離左右。志曰。預知時至。亦如是乎。",
    "X82n1571_120:0721b18": "士曰。此時非專指一期生死。乃一切聖凡同時圓寂",
    "X82n1571_120:0721b19": "也。說個預知。猶是揑目生花。魏元起問曰。弟子于祖",
    "X82n1571_120:0721b20": "師關棙。未能轉身。士指臥榻曰。此高多少。起曰。七尺",
    "X82n1571_120:0721b21": "八尺。士曰。莫錯會。任澹公問曰。生平于此事。非不深",
    "X82n1571_120:0721b22": "信。只未免儱侗。士曰。若生死岸頭。亦復儱侗得去。正",
    "X82n1571_120:0721b23": "是不惡。陸文垓問曰。向參父母未生前。至今未有消",
    "X82n1571_120:0721b24": "息。士曰。汝未到無消息地。垓曰。師向謂青色青光作",
    "X82n1571_120:0721c01": "麼生。士曰。我于今又不與麼。說淨土黑如漆。黃以實",
    "X82n1571_120:0721c02": "後到。拜于床下。士合十。實問曰。師有囑付麼。士曰。若",
    "X82n1571_120:0721c03": "世法事。則從來不起一念。若出世法事。則西天東土",
    "X82n1571_120:0721c04": "諸佛祖。從無實法與人。若曰有可囑付。便好三十棒。",
    "X82n1571_120:0721c05": "復書偈曰。此事不容商量。開口打斷脊梁。不容商量",
    "X82n1571_120:0721c06": "處。可道一句麼。駱駝形狀古于象。南人驚呌自愴惶。",
    "X82n1571_120:0721c07": "擲筆而逝。所著有半樹菴錄。南詢草。宗門三關。彌陀",
    "X82n1571_120:0721c08": "十咏。心識源流圖說。王舍城遺草等書。士生于萬曆",
    "X82n1571_120:0721c09": "庚辰夏。卒于崇禎丁丑秋。世壽五十有八。塔于勝果",
    "X82n1571_120:0721c10": "山麓。",
    "X82n1571_120:0721c11": "太史蔣超虎臣居士江南金壇人。謁鐵舟海于金山。",
    "X82n1571_120:0721c12": "問山河大地俱有壞時。且道金山壞不壞。海伸一足",
    "X82n1571_120:0721c13": "曰。向這裏下得一轉語。便見端的。士曰。下語也不難。",
    "X82n1571_120:0721c14": "祇恐與師隔一層了也。海曰。恁麼道又爭得。士曰。和",
    "X82n1571_120:0721c15": "尚又如何。海曰。切莫當面錯過。士諾諾。又問。蘇長公",
    "X82n1571_120:0721c16": "與佛印禪師。玉帶機緣。請師代一轉語。海曰。山衲若",
    "X82n1571_120:0721c17": "代語。玉帶又要還了也。士曰。畢竟下甚麼語。方得相",
    "X82n1571_120:0721c18": "應。海曰。莫謂山衲無語好。士曰。將謂別有。海曰。今日",
    "X82n1571_120:0721c19": "方始瞥地那。士一日舉似同年孝孫則。孝曰。何不道",
    "X82n1571_120:0721c20": "是語何有。是坐何處　士寓孝則居士園久之。孝問",
    "X82n1571_120:0721c21": "曰。邇來不見兄有禪。士曰。禪可見麼。孝曰。試道看。士",
    "X82n1571_120:0721c22": "曰。想不必道。次日孝謂士曰。大悲閣記。是兄的。是古",
    "X82n1571_120:0721c23": "人的。士曰。是我的。孝曰。兄忘却了也。士點首。後入都",
    "X82n1571_120:0721c24": "寄書曰。此行良苦。幸蚤為我賦招魂也。孝復曰。安得",
    "X82n1571_120:0722a01": "便心動。北風有何惡。士請告歸。道經高郵。乃別孝曰。",
    "X82n1571_120:0722a02": "予將浪蕩。了此一生。孝曰。何處去。士曰。過得廬山又",
    "X82n1571_120:0722a03": "峩嶺矣。後果終于峩眉伏虎寺。臨寂留詩一律曰。翛",
    "X82n1571_120:0722a04": "然猿鶴自相親。老衲無端墮業塵。直向鑊湯求避熱。",
    "X82n1571_120:0722a05": "又從大海去翻身。功名傀儡場中物。妻子骷髏隊裏",
    "X82n1571_120:0722a06": "人。只有君親無報答。生生一念祝能仁。題畢。趺坐擲",
    "X82n1571_120:0722a07": "筆而逝。",
    "X82n1571_120:0722a08": "江西泐潭元白可尊宿楚之武攸鄧氏子。受業雲居",
    "X82n1571_120:0722a09": "顓。久依金粟悟。出住泐潭。上堂。死蛇把作活蛇弄。曹",
    "X82n1571_120:0722a10": "家女千古風流。雪峰攛下拄杖。真個嚇人。寶峰攛下",
    "X82n1571_120:0722a11": "拄杖。可有要喫嚇的衲僧麼。平地商量。千峰互峻。一",
    "X82n1571_120:0722a12": "任當堂。打破古鏡　上堂。有時言句硬如鐵。有時言",
    "X82n1571_120:0722a13": "句軟如綿。遇薑則辣。遇鹽則鹹。且道遇著達磨祖師。",
    "X82n1571_120:0722a14": "如個什麼。西天梵語。東土華言　土堂。道不屬修。屬",
    "X82n1571_120:0722a15": "修非道。心不屬知。屬知非心。不是心。不是物。喚作道",
    "X82n1571_120:0722a16": "得麼。牆外底。牆外底。此去靖安三十里。足下何人不",
    "X82n1571_120:0722a17": "得知　上堂。入道無難。惟嫌揀擇。大的大。小的小。拈",
    "X82n1571_120:0722a18": "過一邊。只如三月桃花。九月菊花。安頓何處。一春一",
    "X82n1571_120:0722a19": "秋。一放一收。豁開法眼。不見來由　上堂東峰發曉。",
    "X82n1571_120:0722a20": "日輪出也。地爐發紅。凍冰釋也。衲僧發急。也個什麼。",
    "X82n1571_120:0722a21": "元正初六。光陰甚速。誰不曾聞。皷聲塗毒　頌拈花",
    "X82n1571_120:0722a22": "微笑曰。說一遭記一遍。耳聞深處多坑塹。翻身吐出",
    "X82n1571_120:0722a23": "鐵囫圇。聲色頭邊開八面。刃上鋒機上箭。賺殺騎獅",
    "X82n1571_120:0722a24": "跨象人。剎竿倒却何曾見　頌一喝耳聾曰。打失一",
    "X82n1571_120:0722b01": "星火。一喝三日聾。大家只是看。山君咬大蟲。",
    "X82n1571_120:0722b03": "五燈全書卷第一百二十"
}