{
    "T45n1887B_001:0716a24": "法界圖記叢髓錄卷上之一",
    "T45n1887B_001:0716a26": "一乘法界圖。合詩一印。五十四角。二百一十",
    "T45n1887B_001:0716a27": "字。",
    "T45n1887B_001:0716a28": "夫大聖善教無方。應機隨病非一。迷之者守",
    "T45n1887B_001:0716a29": "跡。不知失體。勤而歸宗未日。故依理據教。略",
    "T45n1887B_001:0716b01": "制盤詩。冀以執名之徒。還歸無名真源。讀詩",
    "T45n1887B_001:0716b02": "之法。宜從中法為始。盤迴屈曲。乃至佛為終。",
    "T45n1887B_001:0716b03": "隨印道讀。",
    "T45n1887B_001:0716b04": "　　　死涅槃常共和是故界實寶殿窮坐",
    "T45n1887B_001:0716b05": "　　　生意如出繁理益行法意如捉巧實",
    "T45n1887B_001:0716b06": "　　　覺不人境中事利者嚴歸資糧善際",
    "T45n1887B_001:0716b07": "　　　正思大能昧冥得還莊家得以緣中",
    "T45n1887B_001:0716b08": "　　　便議賢人三然器本寶隨分陀無道",
    "T45n1887B_001:0716b09": "　　　時雨普海印無隨際盡無尼羅得床",
    "T45n1887B_001:0716b10": "　　　心寶佛十別分生叵息妄想必不舊",
    "T45n1887B_001:0716b11": "　　　發益生滿虛空眾法佛為名動不來",
    "T45n1887B_001:0716b12": "　　　初成別隔亂雜不性餘境妙不守自",
    "T45n1887B_001:0716b13": "　　　十方一切塵中仍圓非真微無名性",
    "T45n1887B_001:0716b14": "　　　含即念一念亦即融知性極相無隨",
    "T45n1887B_001:0716b15": "　　　中是劫即一如相無所甚深絕寂緣",
    "T45n1887B_001:0716b16": "　　　塵無遠量無是互二智證切一來成",
    "T45n1887B_001:0716b17": "　　　微量劫九世十世相諸法不動本一",
    "T45n1887B_001:0716b18": "　　　一一即多切一即一一中多切一中",
    "T45n1887B_001:0716b19": "一乘法界圖(至)二百一十字。大記云。以此一",
    "T45n1887B_001:0716b20": "乘法界圖等分配儼師五重海印。謂一乘法界",
    "T45n1887B_001:0716b21": "配忘像海印(記破初幅云此配釋)。圖之一字配現像海印。",
    "T45n1887B_001:0716b22": "謂圖者像也。經云。即如其像現神通力。藏師",
    "T45n1887B_001:0716b23": "釋云。如其所念。如上一百二十四問及下至",
    "T45n1887B_001:0716b24": "第六會來所說法門。答此問者皆於如來法",
    "T45n1887B_001:0716b25": "界身中無不圓明。頓現其像(云云)。下經云。清",
    "T45n1887B_001:0716b26": "淨法身中。無像而不現故也(已上)。此文通於",
    "T45n1887B_001:0716b27": "內證外化。今約內證配也。合詩一印配佛外",
    "T45n1887B_001:0716b28": "餉海印。謂詩表普賢機。印表佛外向心。佛外",
    "T45n1887B_001:0716b29": "向心印冥合普賢大機內向心頭故也。五十",
    "T45n1887B_001:0716c01": "四角配普賢入定觀海印。謂普賢內證有二",
    "T45n1887B_001:0716c02": "義。一若約佛普賢門。則普賢入定非但窮證。",
    "T45n1887B_001:0716c03": "外向心印亦乃通證初二海印。以普賢向內",
    "T45n1887B_001:0716c04": "則十佛。十佛向外則普賢故。二若約就機作",
    "T45n1887B_001:0716c05": "區門。則於佛外向唯證一分以未滿故。今約",
    "T45n1887B_001:0716c06": "後義。於此淨藏定中五教乃至無量乘根性",
    "T45n1887B_001:0716c07": "生熟及法界諸法頭角頓現故也。二百一十",
    "T45n1887B_001:0716c08": "字配普賢出定在心中及現語言海印。謂於",
    "T45n1887B_001:0716c09": "此海印分示五周因果等法施設文字語言故",
    "T45n1887B_001:0716c10": "也。神琳之意。則一乘法界圖者。法界之法是",
    "T45n1887B_001:0716c11": "所證。今日我心是能證。即此能所不可得。處",
    "T45n1887B_001:0716c12": "是一能修之人行位名乘。如是不動之軌則",
    "T45n1887B_001:0716c13": "分齊成故。云法界也。法界法之本位是吾五",
    "T45n1887B_001:0716c14": "尺身。欲示此義畫作全法界一身之像故云",
    "T45n1887B_001:0716c15": "圖也。謂圖印中盤者是三乘也。謂背一乘平",
    "T45n1887B_001:0716c16": "道教中無住本體。盤蟄一念不生不二之處。",
    "T45n1887B_001:0716c17": "乃至著於一相一跡之中報佛果故。迴者是",
    "T45n1887B_001:0716c18": "小乘也。謂不知有法空真如。但自迴著人空",
    "T45n1887B_001:0716c19": "理故。屈者是人天也。謂不知有出世行德。屈",
    "T45n1887B_001:0716c20": "執五戒八戒人天業故。曲者是三途也。謂不",
    "T45n1887B_001:0716c21": "知有人天行業。曲執邪見墮三途故。如是畫",
    "T45n1887B_001:0716c22": "盡三乘三途之相故。云畫作全法界一身之",
    "T45n1887B_001:0716c23": "像也。",
    "T45n1887B_001:0716c24": "法融大德記云。一乘法界圖有二重簡取。一",
    "T45n1887B_001:0716c25": "簡教分唯取證分。謂一乘之法通於證教而",
    "T45n1887B_001:0716c26": "言界者簡教分也。以證分者一乘法之究竟",
    "T45n1887B_001:0716c27": "際故。二唯簡三乘通取一乘證教二分。謂以",
    "T45n1887B_001:0716c28": "一乘簡三乘故。此一乘之一及此下離始終",
    "T45n1887B_001:0716c29": "之一朱印。與儼師本末相生門中一字印並",
    "T45n1887B_001:0717a01": "一義也。大經之首按一字印者。欲明一部始",
    "T45n1887B_001:0717a02": "終所說文文句句唯現一也。又五卷疏對邪",
    "T45n1887B_001:0717a03": "現正之處按一字印者。於諸法中若生二解",
    "T45n1887B_001:0717a04": "則是邪。知法是一即是正也。謂若菩薩起一",
    "T45n1887B_001:0717a05": "嗔心。則六十門普行成百萬障也。良以嗔心",
    "T45n1887B_001:0717a06": "起於自他別執之中故。云若生二解即是邪",
    "T45n1887B_001:0717a07": "也。若菩薩起同體大悲。則百萬障門成六十",
    "T45n1887B_001:0717a08": "普行也。謂見三世間法是自身心。為起同體",
    "T45n1887B_001:0717a09": "大悲故。云知法是一即是正也。又入法界品",
    "T45n1887B_001:0717a10": "抄按一字印者。若見諸法為二為三。即犯八",
    "T45n1887B_001:0717a11": "根本罪。不得入於一乘法界。若於諸法不生",
    "T45n1887B_001:0717a12": "二解。即得入於一乘法界故也。此中亦爾。從",
    "T45n1887B_001:0717a13": "始至終非是詮二詮三。只要現一故耳。所言",
    "T45n1887B_001:0717a14": "一者。無能所中且強分之。有能觀一有所觀",
    "T45n1887B_001:0717a15": "一。謂若了自身心總攝諸法。無側無遺絕能",
    "T45n1887B_001:0717a16": "所。則為能觀一。即此身心住處為所觀一也。",
    "T45n1887B_001:0717a17": "問於此一中。云何得入。答修止觀也。問云何",
    "T45n1887B_001:0717a18": "止觀。答若依一乘修止觀者。以六相印印十",
    "T45n1887B_001:0717a19": "普法不動各位融而為一。了了分明者觀也。",
    "T45n1887B_001:0717a20": "如印印物不舉不轉。如是觀智稱契於法。離",
    "T45n1887B_001:0717a21": "能絕所一無分別而不動者止也。乘者於上",
    "T45n1887B_001:0717a22": "一處能決定信名為乘也。不如是信不名乘",
    "T45n1887B_001:0717a23": "也。若三乘則聞真如之法不能頓信。漸次信",
    "T45n1887B_001:0717a24": "故。有十信。不能頓解。漸次解故。有十解。乃",
    "T45n1887B_001:0717a25": "至不能頓證。漸次證故。有十證。如是漸次至",
    "T45n1887B_001:0717a26": "佛果。故名為乘也。乘如實道來成正覺者。是",
    "T45n1887B_001:0717a27": "其義也。若一乘則於上一處。若起圓信即是",
    "T45n1887B_001:0717a28": "圓證故名乘也。一運即一切運者即此義也。",
    "T45n1887B_001:0717a29": "法者是我身心也。界者即此身心統包絕待",
    "T45n1887B_001:0717b01": "前後際斷。即是法之究竟邊際義也。圖者像",
    "T45n1887B_001:0717b02": "也。如為不知象人畫作象像而示之。如是行",
    "T45n1887B_001:0717b03": "者不知自之身心是法界佛。故畫作法界佛",
    "T45n1887B_001:0717b04": "像而指示也。",
    "T45n1887B_001:0717b05": "入法界品抄云。今入法界隨所相應成法",
    "T45n1887B_001:0717b06": "分齊先離其過。初發心菩薩趣向大乘有",
    "T45n1887B_001:0717b07": "八根本罪。燒盡一切善根墮於惡趣。離安",
    "T45n1887B_001:0717b08": "隱處失人天樂。亦失大乘境界之樂也。一",
    "T45n1887B_001:0717b09": "生五濁世有餘善根。近善知識。歸趣深法。",
    "T45n1887B_001:0717b10": "發無上心。聞甚深法。讀誦受持。向小智人",
    "T45n1887B_001:0717b11": "讀誦解說。他人聞已驚疑怖畏。於菩提心",
    "T45n1887B_001:0717b12": "而生退沒。樂聲聞乘。是第一重罪。唯須知",
    "T45n1887B_001:0717b13": "根了心次第為說從淺至深。又語人言。汝",
    "T45n1887B_001:0717b14": "何能發大乘心。不如早向聲聞緣覺入於",
    "T45n1887B_001:0717b15": "涅槃。是第二重罪。又語人言。汝何用學戒",
    "T45n1887B_001:0717b16": "威儀當速發大乘心。受持讀誦大乘經典。",
    "T45n1887B_001:0717b17": "身口意業當得清淨亦不受惡報。是第三",
    "T45n1887B_001:0717b18": "重罪。又語人言。汝不應讀誦聲聞經典。當",
    "T45n1887B_001:0717b19": "覆聲聞經典。聲聞法中不能斷結使惑。當",
    "T45n1887B_001:0717b20": "聽受清淨大乘甚深經典。此能滅惡生菩",
    "T45n1887B_001:0717b21": "提。善有信受者二人俱得。第四重罪。又為",
    "T45n1887B_001:0717b22": "求利故說大乘法。見說大乘得利憎毀輕",
    "T45n1887B_001:0717b23": "嫉。是第五重罪。又為求利故我解深法。不",
    "T45n1887B_001:0717b24": "言從他聞得違負諸佛菩薩。是第六重罪。",
    "T45n1887B_001:0717b25": "又作旃陀羅行。取他善比丘物及三寶物。",
    "T45n1887B_001:0717b26": "賞上官人及與大王。依王官力輕善比丘",
    "T45n1887B_001:0717b27": "嗔嫌憎嫉。是第七重罪。又作惡行。自恃王",
    "T45n1887B_001:0717b28": "官勝力。及恃財施。輕善比丘。戲辱鬪亂。非",
    "T45n1887B_001:0717b29": "法說法。捨正經律。違法立制。於善行比丘",
    "T45n1887B_001:0717c01": "及坐禪讀誦經典無惱生惱。已惱增長。是",
    "T45n1887B_001:0717c02": "第八重罪。若已犯者當依虛空藏菩薩懺",
    "T45n1887B_001:0717c03": "罪滅之。初發心菩薩若欲弘通大法利益",
    "T45n1887B_001:0717c04": "自他者。先離前過。後依第九地法師。法門",
    "T45n1887B_001:0717c05": "即應法界。",
    "T45n1887B_001:0717c06": "真秀大德記云。一者無他之義。三乘云性一",
    "T45n1887B_001:0717c07": "也。一乘云緣一也。緣一者。隨約是中道及如",
    "T45n1887B_001:0717c08": "也。此是迴向品百句如謂日如月如等也。雖",
    "T45n1887B_001:0717c09": "即是如。而有日名日相。月名月相。不無名相。",
    "T45n1887B_001:0717c10": "然約普賢證者。無此名相。但為引三乘依名",
    "T45n1887B_001:0717c11": "相耳。此約普賢教分辨也。問隨約是中道已",
    "T45n1887B_001:0717c12": "是甚深。更約何義為普賢證耶。答隨約是中",
    "T45n1887B_001:0717c13": "道及如者。依三乘教用日名日相等故。云與",
    "T45n1887B_001:0717c14": "教相應也。此證分者言語道斷故絕名也。心",
    "T45n1887B_001:0717c15": "行處滅故離相也。問若爾此處與淨名默何",
    "T45n1887B_001:0717c16": "別。答淨名默者以名相倒。離此名相方為默",
    "T45n1887B_001:0717c17": "也。九會佛默名相中默故玄別也。謂不捨名",
    "T45n1887B_001:0717c18": "相即此名相中默。非如虛空都無物也。此約",
    "T45n1887B_001:0717c19": "普賢證分辨耳。問言語道斷心行處滅亦極",
    "T45n1887B_001:0717c20": "甚深。更約何義為十佛境界耶。答前雖是默",
    "T45n1887B_001:0717c21": "名相中默若果分則初初不見名相處也。問",
    "T45n1887B_001:0717c22": "若爾此處無法無物耶。答如前位中所論之",
    "T45n1887B_001:0717c23": "法初初無也。問然則此中實無法耶。答具有",
    "T45n1887B_001:0717c24": "也。問有何物耶。答此是古德所云反情見處",
    "T45n1887B_001:0717c25": "也。乘是運載義。問上一字中既有三義。乘亦",
    "T45n1887B_001:0717c26": "爾耶。答爾也。從異果之因至異因之果者三",
    "T45n1887B_001:0717c27": "乘乘義。今約因即果義名運載也。此是普賢",
    "T45n1887B_001:0717c28": "教分也。背因果名相。約言語道斷心行處滅",
    "T45n1887B_001:0717c29": "之義。則是普賢證分運載義也。性海果分則",
    "T45n1887B_001:0718a01": "不可說。故唯云不思議乘。此約不動名為乘",
    "T45n1887B_001:0718a02": "也。法有三義。一自體名法。約三乘云。牛自體",
    "T45n1887B_001:0718a03": "外有馬。馬自體有牛也。約一乘云。此法側無",
    "T45n1887B_001:0718a04": "彼法。彼法側無此法故云自體也。二對意名",
    "T45n1887B_001:0718a05": "法。約三乘云。第六意識所對名為法塵。約",
    "T45n1887B_001:0718a06": "一乘。則無盡意識所對名為法也。三軌則義",
    "T45n1887B_001:0718a07": "可知。界亦三義。一性別義。約三乘云。善惡無",
    "T45n1887B_001:0718a08": "記三性各別故也。約一乘則於三性中隨舉",
    "T45n1887B_001:0718a09": "全盡各互無側故。云性別。二因義。約三乘云。",
    "T45n1887B_001:0718a10": "唯生眼識名為眼識。名言種子。約一乘則通",
    "T45n1887B_001:0718a11": "生六識為眼識。名言種子也。二持義。約三乘",
    "T45n1887B_001:0718a12": "云。異果之因持異因之果。約一乘則全果之",
    "T45n1887B_001:0718a13": "因持全因之果故云持也。圖則依海印像表",
    "T45n1887B_001:0718a14": "一乘三乘教及根欲。謂朱印之前後差別者。",
    "T45n1887B_001:0718a15": "三乘教也。朱印之圓者一乘教也。印之前後",
    "T45n1887B_001:0718a16": "差別中字則三乘根欲也。印之圓滿中字。則",
    "T45n1887B_001:0718a17": "一乘根器也。",
    "T45n1887B_001:0718a18": "法融德記云。合詩一印者。一道朱畫合諸黑",
    "T45n1887B_001:0718a19": "字方成圓印故云合詩。問書黑字後畫朱畫",
    "T45n1887B_001:0718a20": "耶。畫朱畫後書黑字耶。答二俱是也。先書後",
    "T45n1887B_001:0718a21": "畫者。以理從事之義。先畫後書者。以事從理",
    "T45n1887B_001:0718a22": "之義也。儼師雖作七十三印。但欲現其一印",
    "T45n1887B_001:0718a23": "之義。而相和尚深得師意故。唯作此一根本",
    "T45n1887B_001:0718a24": "印也。",
    "T45n1887B_001:0718a25": "真秀德記云。詩者圖文有七言三十句故云",
    "T45n1887B_001:0718a26": "詩耳。非約韵言也。一印者。欲現一大緣起故",
    "T45n1887B_001:0718a27": "也。",
    "T45n1887B_001:0718a28": "大記云。五十四角者。下文云。何故印文唯有",
    "T45n1887B_001:0718a29": "一道。答表如來一音故云云。將性起品十種",
    "T45n1887B_001:0718b01": "音歷。對五乘機。即成五十。此能應佛具將四",
    "T45n1887B_001:0718b02": "攝四無量故。云四角也。",
    "T45n1887B_001:0718b03": "真秀記云。五十四角者。表人知識。謂五十五",
    "T45n1887B_001:0718b04": "知識也。以合初後二文殊故唯五十四。合舉",
    "T45n1887B_001:0718b05": "初後通取中間為一圓智。普賢知識是所證",
    "T45n1887B_001:0718b06": "理。法界諸法不出理智故也。二百一十字者。",
    "T45n1887B_001:0718b07": "法知識也。謂離世間品普惠雲興二百句問。",
    "T45n1887B_001:0718b08": "普賢瓶瀉二千句答。每一句問。皆以十句答。",
    "T45n1887B_001:0718b09": "故云一十也。",
    "T45n1887B_001:0718b10": "大記云。二百一十字者。五周因果。除初因果",
    "T45n1887B_001:0718b11": "於後四周簡果取因。於四周因各有五十位。",
    "T45n1887B_001:0718b12": "故成二百。其四周中所有果位合四為一。欲",
    "T45n1887B_001:0718b13": "現此果同是十佛果故。言一十也。問何故除",
    "T45n1887B_001:0718b14": "初因果耶。答但是所信非所成行故。問何故",
    "T45n1887B_001:0718b15": "果位合為一耶。答因位既有差別。平等詮",
    "T45n1887B_001:0718b16": "相別故。果應亦爾。然欲現同是十佛果故總",
    "T45n1887B_001:0718b17": "為一耳。又云。此海印中所現三世間十門十",
    "T45n1887B_001:0718b18": "法也。謂下文十錢喻及十普法為二十。二十",
    "T45n1887B_001:0718b19": "各論十玄。合為二百。并本十玄故云二百一",
    "T45n1887B_001:0718b20": "十也。又此印為總。七十三印為別。就別印中。",
    "T45n1887B_001:0718b21": "將七十印歷三際印。一際各七十故合為二",
    "T45n1887B_001:0718b22": "百一十也。故合二百一十印成一海印三昧",
    "T45n1887B_001:0718b23": "總相印也。七言三十句者。前之法喻各十。",
    "T45n1887B_001:0718b24": "并本十玄合為三十。此三十句不出經題七",
    "T45n1887B_001:0718b25": "字故。以七言造詩也。是故法界之法雖云無",
    "T45n1887B_001:0718b26": "盡。不出二百一十字。總此即成三十句。又",
    "T45n1887B_001:0718b27": "總此不出七字。又總此不出理智。又總此",
    "T45n1887B_001:0718b28": "不出一最清淨法界。是故題云一乘法界圖",
    "T45n1887B_001:0718b29": "也。",
    "T45n1887B_001:0718c01": "清涼疏總釋題名中云。第六卷攝相盡者。",
    "T45n1887B_001:0718c02": "謂從後漸卷乃至不出九會。九會不離初",
    "T45n1887B_001:0718c03": "會。初會不離總題。總題不出理智。非理不",
    "T45n1887B_001:0718c04": "智。故理外無智。非智不理。故智外無理。則",
    "T45n1887B_001:0718c05": "理智不二。亦攝智從理。離體無用。攝用歸",
    "T45n1887B_001:0718c06": "體。體性自離。故體即非體。本來清淨。強名",
    "T45n1887B_001:0718c07": "之清淨法界。是以極從無盡乃至一字無",
    "T45n1887B_001:0718c08": "字。皆攝花嚴性海。無有遺餘。",
    "T45n1887B_001:0718c09": "大聖善教(至)隨病非一。法融記云。大聖者。於",
    "T45n1887B_001:0718c10": "諸教中今此教主最尊勝故也。問下四教中",
    "T45n1887B_001:0718c11": "能化所化皆不及耶。答爾也。問三乘能化三",
    "T45n1887B_001:0718c12": "身但是一乘十身之大用。何云不及耶。答既",
    "T45n1887B_001:0718c13": "云但是十身之用故不及也。問十佛即自受",
    "T45n1887B_001:0718c14": "用佛即樹下佛也。何云不及耶。答若約此義",
    "T45n1887B_001:0718c15": "可云及焉。然欲辨教品云不及耳。",
    "T45n1887B_001:0718c16": "清涼疏教起因緣中云。今說此經佛為真",
    "T45n1887B_001:0718c17": "為應為一為多。若言真者。何名釋迦居娑",
    "T45n1887B_001:0718c18": "婆界人天同見。若云應者。那言遮那處蓮",
    "T45n1887B_001:0718c19": "花藏大菩薩見見佛法身。若云一者。何以",
    "T45n1887B_001:0718c20": "多處別現。若云異者。何以復言而不分身。",
    "T45n1887B_001:0718c21": "故說此經佛並非前說。即是法界無盡身",
    "T45n1887B_001:0718c22": "雲真應相融一多無礙(云云)。先明十身後彰",
    "T45n1887B_001:0718c23": "無礙。言十身者。自有二義。一約融三世",
    "T45n1887B_001:0718c24": "間為十身者。一眾生身。二國土身。三業報",
    "T45n1887B_001:0718c25": "身。四聲聞身。五緣覺身。六菩薩身。七如",
    "T45n1887B_001:0718c26": "來身。八智身。九法身。十虛空身。二就佛",
    "T45n1887B_001:0718c27": "上自有十身。一菩提身。二願身。三化身。四",
    "T45n1887B_001:0718c28": "力持身。五相好莊嚴身。六威勢身。七意生",
    "T45n1887B_001:0718c29": "身。八福德身。九法身。十智身(云云)。言無礙",
    "T45n1887B_001:0719a01": "者。略有十義。一用周無礙云云。十圓通無",
    "T45n1887B_001:0719a02": "礙。謂此佛身即理即事。即一即多。即依即",
    "T45n1887B_001:0719a03": "正。即人即法。即此即彼。即情即非情。即深",
    "T45n1887B_001:0719a04": "即廣。即因即果。即三身即十身。同一無礙",
    "T45n1887B_001:0719a05": "法界身雲。",
    "T45n1887B_001:0719a06": "法融記云。善教者。約三乘。則此生他世順益",
    "T45n1887B_001:0719a07": "者善也。此生他世違損者惡也。於此二中無",
    "T45n1887B_001:0719a08": "可記別者無記也。約一乘。則只是善也。何者。",
    "T45n1887B_001:0719a09": "謂儼師云。圓通之致處無不善觸緣斯順不",
    "T45n1887B_001:0719a10": "擇物而施(已上)。故知一乘唯一善耳。問若爾",
    "T45n1887B_001:0719a11": "無記與惡只一善耶。答爾也。問爾則舉惡時",
    "T45n1887B_001:0719a12": "亦如是耶。答爾也。然云善者約隨舉無側義",
    "T45n1887B_001:0719a13": "云耳。無方者。若三乘則隨說一二乃至無量",
    "T45n1887B_001:0719a14": "非是無方。何者。三乘之教隨別機說故非無",
    "T45n1887B_001:0719a15": "方。一乘之教隨說諦緣度等徹於海印究竟",
    "T45n1887B_001:0719a16": "之際自在而說故云無方也。應機隨病非一",
    "T45n1887B_001:0719a17": "者。猶如小醫各別與藥。若大醫王普集天下",
    "T45n1887B_001:0719a18": "種種諸物作一團藥。無問病之若于差別。平",
    "T45n1887B_001:0719a19": "等普與。病無不治。一乘之佛亦復如是。普應",
    "T45n1887B_001:0719a20": "諸教機根之病。唯以一種海印定法稱根而",
    "T45n1887B_001:0719a21": "說。聲聞人中與全海印四諦之法。獨覺人中",
    "T45n1887B_001:0719a22": "與全海印緣生之法。菩薩人中與全海印六",
    "T45n1887B_001:0719a23": "度之法。乃至熟頓人中亦全全與之耳。",
    "T45n1887B_001:0719a24": "大記云。不四教人皆病機也。圓機則不爾也。",
    "T45n1887B_001:0719a25": "又圓教之機有大病也。起一嗔心即有百千",
    "T45n1887B_001:0719a26": "障礙門故。",
    "T45n1887B_001:0719a27": "真秀記云。大聖者。對下三乘小聖云大聖也。",
    "T45n1887B_001:0719a28": "善教者。文持教也。此文持教從海印定全體",
    "T45n1887B_001:0719a29": "而起故。於一喚水言中火木等法皆具來也。",
    "T45n1887B_001:0719b01": "於一言中諸法具來。故云教具足。此水言中",
    "T45n1887B_001:0719b02": "有水濕義。水濕義中具火熱等法界諸義。故",
    "T45n1887B_001:0719b03": "云義具足。如是諸義於水言具。是故合云一",
    "T45n1887B_001:0719b04": "大緣起教也。問欲用火時用喚水言中所至",
    "T45n1887B_001:0719b05": "之火耶。答此但水緣故。若用火時用火言中",
    "T45n1887B_001:0719b06": "來至之火也。問若爾水來中火與火來中火",
    "T45n1887B_001:0719b07": "別耶。答至故同也。問若爾何須更起火來辭",
    "T45n1887B_001:0719b08": "耶。答既須火處須起火辭。問若火來中火方",
    "T45n1887B_001:0719b09": "得用者。水來中火非實火耶。答是實火也。然",
    "T45n1887B_001:0719b10": "而是成。水之火故。與火中之火為門別也。",
    "T45n1887B_001:0719b11": "無方應機者。如上善教稱法界。無別取捨之",
    "T45n1887B_001:0719b12": "方所故云無方。此謂無盡圓滿總相教也。應",
    "T45n1887B_001:0719b13": "普賢機也。隨病非一者。下四教也。",
    "T45n1887B_001:0719b14": "旨歸章云。夫以主教圓通盡虛空於塵剎。",
    "T45n1887B_001:0719b15": "帝珠方廣攬法界於毫端。無礙鎔融。盧舍",
    "T45n1887B_001:0719b16": "那之妙境有涯斯泯。普賢眼之玄鑒浩汗",
    "T45n1887B_001:0719b17": "微言。實叵尋其旨趣。宏深法海尤穿測於",
    "T45n1887B_001:0719b18": "宗源。今略舉大綱。開茲十義。撮其機要稱",
    "T45n1887B_001:0719b19": "曰旨歸。庶探玄之士粗識其致焉。說經處",
    "T45n1887B_001:0719b20": "第一。夫圓滿教起必周側於塵方既為盡。",
    "T45n1887B_001:0719b21": "法界之談詎可分其處別。今從狹至寬。略",
    "T45n1887B_001:0719b22": "開十處。初此閻浮。二周百億。三盡十方。四",
    "T45n1887B_001:0719b23": "遍塵道。五通異界。六談別塵。七歸花藏。八",
    "T45n1887B_001:0719b24": "重攝剎。九猶帝網。十餘佛同云云。演經時",
    "T45n1887B_001:0719b25": "第二。夫以常恒之說前後際而無涯。況念",
    "T45n1887B_001:0719b26": "劫圓融豈可辨其時分。今略舉修短分齊",
    "T45n1887B_001:0719b27": "折為十重。初唯一念。二盡七日。三遍三際。",
    "T45n1887B_001:0719b28": "四攝同類。五收異劫。六念攝劫。七復重收。",
    "T45n1887B_001:0719b29": "八異界時。九彼相入。十本收末(云云)。說",
    "T45n1887B_001:0719c01": "經佛第三。問說此經佛盧舍那身既在如",
    "T45n1887B_001:0719c02": "前無盡時處。其佛為是一身為是多身(云云)。",
    "T45n1887B_001:0719c03": "今現此義略辨十重。一用周無礙。二相遍",
    "T45n1887B_001:0719c04": "無礙。三寂用無礙。四依起無礙。五真應無",
    "T45n1887B_001:0719c05": "礙。六分圓無礙。七因果無礙。八依正無礙。",
    "T45n1887B_001:0719c06": "九潛入無礙。十圓通無礙。說經眾第四。夫",
    "T45n1887B_001:0719c07": "眾海繁廣。豈塵算能知。今統略大綱亦現",
    "T45n1887B_001:0719c08": "十位。一果德眾。二常隨眾。三嚴會眾。四供",
    "T45n1887B_001:0719c09": "養眾。五奇特眾。六影響。七表法眾。八證",
    "T45n1887B_001:0719c10": "法眾。九所益眾。十現法眾。說經儀第五。夫",
    "T45n1887B_001:0719c11": "以無限大悲周眾生界施化。萬品儀式難",
    "T45n1887B_001:0719c12": "量。今就通別各開十例。通而論之。或以音",
    "T45n1887B_001:0719c13": "聲。或現妙色。或以奇香。或以上味。或以妙",
    "T45n1887B_001:0719c14": "觸。或以法境。或內六根。或四威儀。或弟子",
    "T45n1887B_001:0719c15": "人物。或一切所作。皆堪攝物。次別現言聲",
    "T45n1887B_001:0719c16": "亦有十例。一如來語業圓音自說。二如來",
    "T45n1887B_001:0719c17": "毛孔出聲說法。三如來光明舒音演法。四",
    "T45n1887B_001:0719c18": "令菩薩口業說法。五令菩薩毛孔出聲說",
    "T45n1887B_001:0719c19": "法。六令菩薩光明亦出聲說法。七令剎海",
    "T45n1887B_001:0719c20": "出聲說法。八令一切眾生說法。九以三世",
    "T45n1887B_001:0719c21": "音聲說法。十以一切法皆出聲說法。示經",
    "T45n1887B_001:0719c22": "教第六。圓教微言必窮法界既盡。如來無",
    "T45n1887B_001:0719c23": "盡辯力各遍虛空。毛端剎海復各盡窮未",
    "T45n1887B_001:0719c24": "來際。頓說常說時處無邊。若斯之教豈可",
    "T45n1887B_001:0719c25": "限其部秩。今約准經文析為十類。一異說",
    "T45n1887B_001:0719c26": "經。二同說經。三普眼經。四上本經。五中本",
    "T45n1887B_001:0719c27": "經。六下本經。七略本經。八主伴經。九眷屬",
    "T45n1887B_001:0719c28": "經。十圓滿經。現經義第七。夫以義海宏深",
    "T45n1887B_001:0719c29": "真源眇漫。略開二類各辨十門。先明所摽",
    "T45n1887B_001:0720a01": "之法浩汗無涯。撮為十對用以統收。一教",
    "T45n1887B_001:0720a02": "義一對。二理事一對。三境智一對。四行位",
    "T45n1887B_001:0720a03": "一對。五因果一對。六依正一對。七體用一",
    "T45n1887B_001:0720a04": "對。八人法一對。九逆順一對。十應感一對。",
    "T45n1887B_001:0720a05": "次明所現理趣者。巧辯自在勢變。多端。亦",
    "T45n1887B_001:0720a06": "舉十例以現無礙。一性相無礙。二廣狹無",
    "T45n1887B_001:0720a07": "礙。三一多無礙。四相入無礙。五相是無礙。",
    "T45n1887B_001:0720a08": "六隱現無礙。七微細無礙。八帝網無礙。九",
    "T45n1887B_001:0720a09": "十世無礙。十主伴無礙。釋經意第八。夫以",
    "T45n1887B_001:0720a10": "法相圓融寔有所因。因緣無量略辨十種。",
    "T45n1887B_001:0720a11": "一為明諸法無定相故。二唯心現故。三如",
    "T45n1887B_001:0720a12": "幻事故。四如夢現故。五勝通力故。六深定",
    "T45n1887B_001:0720a13": "用故。七解脫力故。八因無限故。九緣起相",
    "T45n1887B_001:0720a14": "田故。十法性融通故。明經益第九。夫以信",
    "T45n1887B_001:0720a15": "向趣入此普賢法圓通頓益廣大無邊。略",
    "T45n1887B_001:0720a16": "攝經文現其十種。見聞益。二發心益。三起",
    "T45n1887B_001:0720a17": "行益。四攝位益。五速證益。六滅障益。七輕",
    "T45n1887B_001:0720a18": "利益。八造修益。九頓得益。十稱性益。現經",
    "T45n1887B_001:0720a19": "圓第十。夫以法界圓通緣無不契。謂上九",
    "T45n1887B_001:0720a20": "門所現之法總合為一大緣起法。隨有一",
    "T45n1887B_001:0720a21": "處即有一切無礙圓融無盡自在。若隨義",
    "T45n1887B_001:0720a22": "分開亦有十門。一處圓。二時圓。三佛圓。四",
    "T45n1887B_001:0720a23": "眾圓。五儀圓。六教圓。七義圓。八意圓。九",
    "T45n1887B_001:0720a24": "益圓。十普圓。以同一無礙大緣起故。自在",
    "T45n1887B_001:0720a25": "難量不思議故。是謂花嚴無盡法海窮盡",
    "T45n1887B_001:0720a26": "法界越虛空界。唯普賢智方窮其底。",
    "T45n1887B_001:0720a27": "迷之者(至)歸宗未日。法記云。迷之者者。下四",
    "T45n1887B_001:0720a28": "教人也。以不知一乘無住本法故也。守跡不",
    "T45n1887B_001:0720a29": "知失體者。比如獵人空守兔跡。不知兔身之",
    "T45n1887B_001:0720b01": "遠也。如是三乘之人三無數劫如說修行所得",
    "T45n1887B_001:0720b02": "之果只是迹耳。守為究竟。不知失其一乘實",
    "T45n1887B_001:0720b03": "體故也。勤而歸宗未日者。無量億那由他劫",
    "T45n1887B_001:0720b04": "行六波羅密。修習種種菩提分法故云勤也。",
    "T45n1887B_001:0720b05": "然而還於一乘之家無日故云歸宗未日也。",
    "T45n1887B_001:0720b06": "依理據教(至)無名真源。法記云。依理據教者。",
    "T45n1887B_001:0720b07": "理則忘像海印。謂佛心中證三世間。而佛證",
    "T45n1887B_001:0720b08": "心一無分別也。教則現像海印。謂佛所證三",
    "T45n1887B_001:0720b09": "世間法不動。各位性在中道了了現現也。是",
    "T45n1887B_001:0720b10": "故依忘像理道二朱畫。據現像教列多黑字。",
    "T45n1887B_001:0720b11": "作圓印也。略制盤詩者。黑字盤於朱畫。朱畫",
    "T45n1887B_001:0720b12": "盤於黑字故云盤也。黑盤於朱則事遍於理。",
    "T45n1887B_001:0720b13": "朱盤於黑則理遍於事也。大記云。冀以執名",
    "T45n1887B_001:0720b14": "之徒還歸無名真源者。有以外化有名相際",
    "T45n1887B_001:0720b15": "並為執名。直約內證為無名真源。然執名之",
    "T45n1887B_001:0720b16": "徒但下四教無名真源者。若約實則內證外",
    "T45n1887B_001:0720b17": "化一無分別之處。故下文云。若約理云。證教",
    "T45n1887B_001:0720b18": "兩法舊來中道一無分別也。且約所證。佛證",
    "T45n1887B_001:0720b19": "則名為證分。菩薩證則名為教分耳。問守迹",
    "T45n1887B_001:0720b20": "之人歸真源時。捨前所守教迹而後歸耶。所",
    "T45n1887B_001:0720b21": "守之迹即所歸之源耶。答如後問。若爾解緣",
    "T45n1887B_001:0720b22": "起實體一乘之人亦解四諦緣生等耶。答見",
    "T45n1887B_001:0720b23": "其不動諦緣之名即是無盡圓通之法也。問",
    "T45n1887B_001:0720b24": "若爾守迹之人亦解無盡圓通之法耶。答約",
    "T45n1887B_001:0720b25": "我則非他約其則不開也。",
    "T45n1887B_001:0720b26": "中法為始(至)隨印道讀。法記云。中法為始盤",
    "T45n1887B_001:0720b27": "迴屈曲乃至佛為終者。盤迴則直見印圓。屈",
    "T45n1887B_001:0720b28": "曲則約諸角曲也。問若約印道即離始終。何",
    "T45n1887B_001:0720b29": "故約字法始佛終耶。答若直約理則雖無始",
    "T45n1887B_001:0720c01": "終。如其不示始終則不得入法方便故也。隨",
    "T45n1887B_001:0720c02": "印道者。若唯約字則三乘別教。若唯約印則",
    "T45n1887B_001:0720c03": "一乘別教。以印隨字以字隨印則一乘同教。",
    "T45n1887B_001:0720c04": "若具此三則一乘圓教也。以印隨字者。一乘",
    "T45n1887B_001:0720c05": "垂於三乘。以字隨印者。三乘參於一乘。上參",
    "T45n1887B_001:0720c06": "下垂並同教。",
    "T45n1887B_001:0720c07": "教分記云。同教者(云云)。初約法相交參以",
    "T45n1887B_001:0720c08": "明一乘。謂如三乘中。亦有說因陀羅微細",
    "T45n1887B_001:0720c09": "等而主伴不具。或亦說花藏世界而不說",
    "T45n1887B_001:0720c10": "十等。或一乘中亦有三乘法相等。謂如十",
    "T45n1887B_001:0720c11": "眼中亦具五眼。十通中亦有六通。而義理",
    "T45n1887B_001:0720c12": "全別。此即一乘垂於三乘。三乘參於一乘。",
    "T45n1887B_001:0720c13": "是即兩宗交接連綴引攝成根欲性令入別",
    "T45n1887B_001:0720c14": "教一乘故也。",
    "T45n1887B_001:0720c15": "大記云。就圖印文有多義釋。有云。以儼師五",
    "T45n1887B_001:0720c16": "重海印配釋者。初四重則不分文句故皆通",
    "T45n1887B_001:0720c17": "配也。約第五重亦具五重。以此第五重所具",
    "T45n1887B_001:0720c18": "五重分配諸句。則初證分四句初二重海印",
    "T45n1887B_001:0720c19": "也。次真性下緣起分十四句則第三重海印",
    "T45n1887B_001:0720c20": "也。次能人下利他行四句則第四重海印也。",
    "T45n1887B_001:0720c21": "次是故行者下修行方便四句則第五重海印",
    "T45n1887B_001:0720c22": "也。後四句是修行所得之益也。初四句中初",
    "T45n1887B_001:0720c23": "一句影不現海印。次一句影現海印。次一句",
    "T45n1887B_001:0720c24": "釋前法性無二相也。後一句釋前諸法本來",
    "T45n1887B_001:0720c25": "寂也。問題中約法則法界圖。約喻則海印圖。",
    "T45n1887B_001:0720c26": "與此中法性何別耶。答緣起分中分界種海",
    "T45n1887B_001:0720c27": "各別配者。以隨行者之心故爾。若證分則本",
    "T45n1887B_001:0720c28": "不分示界種海故。但是一味法界之處。是故",
    "T45n1887B_001:0720c29": "法界海印法性同一量也。是故初會中分界",
    "T45n1887B_001:0721a01": "種海。第二會中不言三別。而但總云佛剎不",
    "T45n1887B_001:0721a02": "可思議也。依於此印。若是上根直入證分。若",
    "T45n1887B_001:0721a03": "是中根真性下教分之中而能得入。若是下",
    "T45n1887B_001:0721a04": "根於後行者下修行方便之中方始得入也。",
    "T45n1887B_001:0721a05": "表訓真定等十餘德從和尚所學此印時。問",
    "T45n1887B_001:0721a06": "云。不動吾身即是法身自體之義云何得見。",
    "T45n1887B_001:0721a07": "於是和尚即以四句偈子而答之云。諸緣根",
    "T45n1887B_001:0721a08": "本我。一切法源心。語言大要宗。真實善知識。",
    "T45n1887B_001:0721a09": "仍云。汝等當善用心耳。表訓德作五觀釋。一",
    "T45n1887B_001:0721a10": "實相觀。二無住觀。三性起觀。四緣起觀。五",
    "T45n1887B_001:0721a11": "因緣觀也。初觀者法源心與大要宗也。後四",
    "T45n1887B_001:0721a12": "觀者根本我也。因說頌曰。我是諸緣所成法",
    "T45n1887B_001:0721a13": "諸緣以我得成緣。是因緣觀。以緣成我我無",
    "T45n1887B_001:0721a14": "體。以我成緣緣無性。是緣起觀諸法有無元",
    "T45n1887B_001:0721a15": "來一。有無諸法本無二。是性起觀。有時非有",
    "T45n1887B_001:0721a16": "還同無。無時非無還同有。是無住觀。諸法本",
    "T45n1887B_001:0721a17": "來不移動。能觀之心亦不起。是實相觀作此",
    "T45n1887B_001:0721a18": "五觀以呈和尚。和尚曰。是也。以此五觀准三",
    "T45n1887B_001:0721a19": "十句。則證分四句實相觀。次十四句無住觀。",
    "T45n1887B_001:0721a20": "次四句性起觀緣起觀。後諸句緣起觀因緣",
    "T45n1887B_001:0721a21": "觀也。真定德作三門釋。一理事具德門。二事",
    "T45n1887B_001:0721a22": "融現理門。三修行增長門。於此三門表訓德。",
    "T45n1887B_001:0721a23": "加不動建立門為四門也。以此准三十句者。",
    "T45n1887B_001:0721a24": "證分四句不動建立門。次十四句理事具德",
    "T45n1887B_001:0721a25": "及事融現理門。後諸句修行增長門也。謂十",
    "T45n1887B_001:0721a26": "四句中初四句理事具德門。此中初一句無",
    "T45n1887B_001:0721a27": "住體故理。次一句無住相故事。後二句無住",
    "T45n1887B_001:0721a28": "用也。具德者。真性理中具六道因果小乘因",
    "T45n1887B_001:0721a29": "果乃至圓教因果等普賢二十二位。二十二",
    "T45n1887B_001:0721b01": "位中具真性體故也。後十句則事融現理門",
    "T45n1887B_001:0721b02": "也。謂一塵鎔融含十方之道理現前故也。修",
    "T45n1887B_001:0721b03": "行增長門者。若分配諸句。雖屬利他四句。然",
    "T45n1887B_001:0721b04": "此中意始從證分或徵或釋。令知自身即是",
    "T45n1887B_001:0721b05": "法性耳。又以四滿義科。則證分四句行實滿",
    "T45n1887B_001:0721b06": "義。真性甚深下證滿義。初發心時下法滿義。",
    "T45n1887B_001:0721b07": "是故行者下人滿義此辭。亦是訓德之義。上",
    "T45n1887B_001:0721b08": "元元年在皇福寺說也。行滿者。但行滿則是",
    "T45n1887B_001:0721b09": "證分故。證滿者。為是證分滿足之法方得一",
    "T45n1887B_001:0721b10": "中一切一即一切等無礙自在故。法滿者。初",
    "T45n1887B_001:0721b11": "發心時便成正覺者以法滿足方得成故。人",
    "T45n1887B_001:0721b12": "滿者。不動凡身即滿足佛故。如此印中以此",
    "T45n1887B_001:0721b13": "四義科。文亦於一部大經之中以此四義科",
    "T45n1887B_001:0721b14": "也。謂行滿者一部始終只是十佛內證也。證",
    "T45n1887B_001:0721b15": "滿者一部始終一多大小無障礙義也。法滿",
    "T45n1887B_001:0721b16": "者一部始終唯初發心即滿足法成正覺義",
    "T45n1887B_001:0721b17": "也。人滿者一部始終即此凡身是自體佛義",
    "T45n1887B_001:0721b18": "也。印則分配諸句。經則亦通配始終自在科",
    "T45n1887B_001:0721b19": "也。",
    "T45n1887B_001:0721b20": "十句章云。十隔越科文成義自在者。欲成",
    "T45n1887B_001:0721b21": "初會義。若餘諸會處法文句等在於此初",
    "T45n1887B_001:0721b22": "自在能成。如初會義餘亦爾。准之。其相云",
    "T45n1887B_001:0721b23": "何。若問初會名何耶。答是忉利天會。若問",
    "T45n1887B_001:0721b24": "說何法。答是十住法如是言說不違能成",
    "T45n1887B_001:0721b25": "義。何以故。初會論時為諸會本故。能攝",
    "T45n1887B_001:0721b26": "諸會。如初會餘會亦爾。隨約是本能攝前",
    "T45n1887B_001:0721b27": "後也。",
    "T45n1887B_001:0721b28": "法性圓融(至)非餘境。法記云。何者是法。借",
    "T45n1887B_001:0721b29": "因分詮。若強指者。汝身心是。何是性。即圓融",
    "T45n1887B_001:0721c01": "是也。云何圓融。無二相故。一故無二。二而無",
    "T45n1887B_001:0721c02": "二耶。非是一故無二。即其二相直云無二何",
    "T45n1887B_001:0721c03": "是諸法。法性是也。何故不動圓融故。何故本",
    "T45n1887B_001:0721c04": "來寂。無二相故。本來寂處可得名耶。不可名",
    "T45n1887B_001:0721c05": "目。以無名故。何故無名。以無相故。何故無",
    "T45n1887B_001:0721c06": "相。絕一切故。若爾此中修證亦絕耶。絕也。實",
    "T45n1887B_001:0721c07": "無修證耶。實無也然而聖亦修證。要須修證。",
    "T45n1887B_001:0721c08": "如何修證。若可誨者是教分故。唯大文夫善",
    "T45n1887B_001:0721c09": "用心處非餘境也。此證分中一切諸法具耶",
    "T45n1887B_001:0721c10": "闕耶。具也。若爾亦具遍計非法耶。何得具耶。",
    "T45n1887B_001:0721c11": "爾則闕耶。何得闕耶。謂無有一物非普法故。",
    "T45n1887B_001:0721c12": "何得具耶。不動遍計非法即滿足法。何得闕",
    "T45n1887B_001:0721c13": "耶。故儼師云。一乘中何法缺。非法缺。何法",
    "T45n1887B_001:0721c14": "不缺。非法不缺也。",
    "T45n1887B_001:0721c15": "真記云。法性者。微塵法性。須彌山法性。一尺",
    "T45n1887B_001:0721c16": "法性。五尺法性。若約今日五尺法性論者。微",
    "T45n1887B_001:0721c17": "塵法性須彌山法性等。不動自位稱成五尺。",
    "T45n1887B_001:0721c18": "不增小位不減大位而能成也。圓融者。微塵",
    "T45n1887B_001:0721c19": "法滿五尺。須彌山法契五尺故也。無二相者。",
    "T45n1887B_001:0721c20": "微塵雖滿。須彌雖契。只唯五尺故也。諸法者。",
    "T45n1887B_001:0721c21": "指前法也。不動者。指前性也。性者無住法性",
    "T45n1887B_001:0721c22": "也。故此和尚云。約今日五尺身之不動為無",
    "T45n1887B_001:0721c23": "住也。本來寂者。指前無二相也。只是五尺法",
    "T45n1887B_001:0721c24": "性側無餘物故。云本來寂也。無名無相絕一",
    "T45n1887B_001:0721c25": "切者。如上初初不見名相處也。證智所知非",
    "T45n1887B_001:0721c26": "餘境者。唯佛與佛乃可能知故也。",
    "T45n1887B_001:0721c27": "古記云。表訓德問相和尚言。云何無住。和",
    "T45n1887B_001:0721c28": "尚曰。即我凡夫五尺身稱於三際而不動",
    "T45n1887B_001:0721c29": "者是無住也。問若約三際分之則多種五",
    "T45n1887B_001:0722a01": "尺耶。和尚云。以是緣之五尺故。須一即一",
    "T45n1887B_001:0722a02": "須多即多也。問若稱三際而不動者即有",
    "T45n1887B_001:0722a03": "住耶。和尚曰。若不見五尺住處。將來有住",
    "T45n1887B_001:0722a04": "無住我當說也。又月瑜寺會神琳德云。昔",
    "T45n1887B_001:0722a05": "相元師問真定師云。無住故無住耶。有住",
    "T45n1887B_001:0722a06": "而無住耶。答二並不是。問若爾云何無住",
    "T45n1887B_001:0722a07": "耶。答唯是令住故云無住耳。問無住令住",
    "T45n1887B_001:0722a08": "耶。有住令住耶。答亦並不是已上。此則問",
    "T45n1887B_001:0722a09": "雖堪問不堪答。答雖堪答不堪問處也。若",
    "T45n1887B_001:0722a10": "假言者非如有為法剎那不住故云無住。",
    "T45n1887B_001:0722a11": "非如無為法三際不住故云無住也。又林",
    "T45n1887B_001:0722a12": "德說法之時。大雲法師君白言。緣起分說",
    "T45n1887B_001:0722a13": "法如是。證分說法云何。林德默然有頃云。",
    "T45n1887B_001:0722a14": "答之已了也。雲法師君未會。林德云。君之",
    "T45n1887B_001:0722a15": "起此問時。所坐之床及一切法界諸法同",
    "T45n1887B_001:0722a16": "時發問者是耳。但君問而餘一切法不起",
    "T45n1887B_001:0722a17": "問者非也。法師君白六。法界咽喉無盡舌",
    "T45n1887B_001:0722a18": "端同時發問者緣起分之問乎。林德云。三",
    "T45n1887B_001:0722a19": "世間法同時發問者證分之問。稱於默然",
    "T45n1887B_001:0722a20": "不動者證分之說。三世間法各住自位本",
    "T45n1887B_001:0722a21": "來不動者證分之聞也。",
    "T45n1887B_001:0722a22": "真性其深至隨緣成。法記云。上證分中指其",
    "T45n1887B_001:0722a23": "身心直示法性由無名相機難得入故。以法",
    "T45n1887B_001:0722a24": "性轉名真性令其習也。比如盲人欲學織錦。",
    "T45n1887B_001:0722a25": "匠者教云。當集具來。而彼盲人執草繩來。如",
    "T45n1887B_001:0722a26": "是證分絕一切故。唯證所知。然以八識妄心",
    "T45n1887B_001:0722a27": "而欲證入故。於此人不能直指證分之處。乃",
    "T45n1887B_001:0722a28": "下一步假作真性之名以示之也。甚深者。入",
    "T45n1887B_001:0722a29": "真性之門。謂花藏世界之甚深與彌勒樓閣",
    "T45n1887B_001:0722b01": "之甚深也。花藏世界甚深者。以一一塵中見",
    "T45n1887B_001:0722b02": "法界故。是故約一微塵求其內外並不可得。",
    "T45n1887B_001:0722b03": "彌勒樓閣甚深者。謂彌勒彈指開樓閣門。善",
    "T45n1887B_001:0722b04": "財入已頓見三世自身及法與諸善友故也。",
    "T45n1887B_001:0722b05": "極微妙者中道也。非謂離二邊故以為中道。",
    "T45n1887B_001:0722b06": "即約諸邊云中道也。不守自性等者。由自無",
    "T45n1887B_001:0722b07": "性。以他為性。由他無性。以自為性。故云不守",
    "T45n1887B_001:0722b08": "自性隨緣成也。",
    "T45n1887B_001:0722b09": "真記云。問真性與上法性何別。答有云別也。",
    "T45n1887B_001:0722b10": "謂法性則通真妄取圓融。又通情非情也。此",
    "T45n1887B_001:0722b11": "則唯是真而又唯是有情門。以下釋真性段",
    "T45n1887B_001:0722b12": "約眾生十二支故也。然而今約實云。真性即",
    "T45n1887B_001:0722b13": "是法性也。所謂真性之體甚深微妙者。但以",
    "T45n1887B_001:0722b14": "不存自性攬諸緣成故也。若約三乘論者。自",
    "T45n1887B_001:0722b15": "性清淨心隨無明之風緣成差別萬法也。若",
    "T45n1887B_001:0722b16": "自一乘義。則以緣前無法故。非先有真性而",
    "T45n1887B_001:0722b17": "隨緣成。且吾今日或為水用或為石用。緣中",
    "T45n1887B_001:0722b18": "法界諸法無遺頓起故也。如是法中而有水",
    "T45n1887B_001:0722b19": "名水相。石名石相等。故不無名相。而此名相",
    "T45n1887B_001:0722b20": "即無名相。是故且約眾生一無明支。歷十番",
    "T45n1887B_001:0722b21": "觀。則不動無明名相即甚深法無所取捨。故",
    "T45n1887B_001:0722b22": "云微妙。是故不動名相即成無側名相。若約",
    "T45n1887B_001:0722b23": "普賢證。則不動無側名相即正離名絕相。若",
    "T45n1887B_001:0722b24": "約十佛證。則初初不見名相等也。如無明支",
    "T45n1887B_001:0722b25": "既爾。乃至老死支皆亦如是。是故經云。一切",
    "T45n1887B_001:0722b26": "諸如來無有說佛法。隨其所應化而為演說",
    "T45n1887B_001:0722b27": "法。無有說者證分說則教分。",
    "T45n1887B_001:0722b28": "道身章云。若定自古則緣起有性不得自",
    "T45n1887B_001:0722b29": "在。所謂緣起者無性。無性者無住。無住者",
    "T45n1887B_001:0722c01": "不偏於一。不偏於一者無所不當。問如是",
    "T45n1887B_001:0722c02": "等理豈不自古。答三乘中先置一法此法",
    "T45n1887B_001:0722c03": "隨緣。一乘不爾。緣即是法。緣外無隨緣之",
    "T45n1887B_001:0722c04": "法。既云自古。即知是今緣起故爾。若定住",
    "T45n1887B_001:0722c05": "古又定住今非緣起。故可云緣起法以無",
    "T45n1887B_001:0722c06": "性為真性矣。",
    "T45n1887B_001:0722c07": "大記云。訓德意則真者無住本法也。性者本",
    "T45n1887B_001:0722c08": "分種也。本分種者。若指文處初會果地玉海",
    "T45n1887B_001:0722c09": "也。以此五海為本識體。約此本識。後諸會中",
    "T45n1887B_001:0722c10": "或云種性。或云行業。或云願善決定等也。謂",
    "T45n1887B_001:0722c11": "若上根人直依證分得自身心正即法性。然",
    "T45n1887B_001:0722c12": "此證處絕名相。故中下之人未能信得。故說",
    "T45n1887B_001:0722c13": "五海是汝本識之源。由是前機得自身心即",
    "T45n1887B_001:0722c14": "是法性。是故依此真性方始建立本識義。故",
    "T45n1887B_001:0722c15": "於諸教中或說具分賴耶。或說一分生滅賴",
    "T45n1887B_001:0722c16": "耶等。唯普賢機得自本識是五海之源。故云",
    "T45n1887B_001:0722c17": "十佛普賢大人境。問真性既如是甚深微妙。",
    "T45n1887B_001:0722c18": "於何義中分二十二位耶。答以不守自性故。",
    "T45n1887B_001:0722c19": "隨我所須地獄乃至佛果等緣成二十二位",
    "T45n1887B_001:0722c20": "也。如是二十二位以普字印。印則皆普賢自",
    "T45n1887B_001:0722c21": "體故。第三重海印正是普賢大人之境也。",
    "T45n1887B_001:0722c22": "崇業師觀釋中。釋明難品心性是一之文",
    "T45n1887B_001:0722c23": "云。藏師約寄位釋故立遮救重難。儼師直",
    "T45n1887B_001:0722c24": "約一乘種種心濕過海義釋。故云心以無",
    "T45n1887B_001:0722c25": "分別為一性。云何能成種種事耶。此問意",
    "T45n1887B_001:0722c26": "者。前光明覺品中佛之智光稱周法界現",
    "T45n1887B_001:0722c27": "只一佛智也。所以其中列六道因果及小",
    "T45n1887B_001:0722c28": "乘因果乃至圓教因果等普賢二十二位",
    "T45n1887B_001:0722c29": "者。以一乘中普賢為教分之軌。十佛為證",
    "T45n1887B_001:0723a01": "分之軌故也。是故欲示教分之軌故列之",
    "T45n1887B_001:0723a02": "耳。欲得佛智。若除一物必不得全法界之",
    "T45n1887B_001:0723a03": "智。是故要以六道因果小乘因果等為普",
    "T45n1887B_001:0723a04": "賢阿含位。融鍊其心得成一佛智。故以佛",
    "T45n1887B_001:0723a05": "智為普賢證也。因此問云。佛智是一。云何",
    "T45n1887B_001:0723a06": "能生六道乃至佛等種種身心果報等耶。",
    "T45n1887B_001:0723a07": "故經答云。諸法不自在求實不可得。是故",
    "T45n1887B_001:0723a08": "一切法二俱不相知。眼耳鼻舌身心意諸",
    "T45n1887B_001:0723a09": "情根。因此轉眾苦。而實無所轉。法性無所",
    "T45n1887B_001:0723a10": "轉示現故。於彼無示現示現無所有。釋曰",
    "T45n1887B_001:0723a11": "諸法者通於一性及種種果也。謂一無自故",
    "T45n1887B_001:0723a12": "以種種為一。種種無自故以一為種種也。",
    "T45n1887B_001:0723a13": "是故善惡趣中種種身心皆不相知自位不",
    "T45n1887B_001:0723a14": "動。故云不自在也。是故儼師云。無分別不",
    "T45n1887B_001:0723a15": "住故。能成眾事也(已上)。不自在者不住義。",
    "T45n1887B_001:0723a16": "不住義者不動義。疏云。作無主故者。若其",
    "T45n1887B_001:0723a17": "身心有主宰而造諸業者。受種種果。若身",
    "T45n1887B_001:0723a18": "心無主而造業者。如虛空動作故不受種",
    "T45n1887B_001:0723a19": "種果也。然而從虛空之因生虛空之果故。",
    "T45n1887B_001:0723a20": "因果之義亦不礙也。疏云。文云不相知者。",
    "T45n1887B_001:0723a21": "非謂情知。今言知者。力性作也。者力則塵",
    "T45n1887B_001:0723a22": "數緣力是中門也。性則無住法性是即門",
    "T45n1887B_001:0723a23": "也。作者不思議作是中即門之果也。一切",
    "T45n1887B_001:0723a24": "諸法要具中即方有所作也。非是有自性",
    "T45n1887B_001:0723a25": "法去來之義。故云中門者虛空建立門。即",
    "T45n1887B_001:0723a26": "門者虛空動作門也。故儼師云。緣者無側",
    "T45n1887B_001:0723a27": "義。無側者力性作也。昔林德云。明難一",
    "T45n1887B_001:0723a28": "心海者過於濕。起信一心海者留於濕也。",
    "T45n1887B_001:0723a29": "若立在濕留海中答者。義有所礙。若立在",
    "T45n1887B_001:0723b01": "濕過海中答者。義無所礙也。質應大德在",
    "T45n1887B_001:0723b02": "大白山智悟師藪結夏之次。得大經中法",
    "T45n1887B_001:0723b03": "性無所轉文。及孔目中性種性本有習種",
    "T45n1887B_001:0723b04": "性修生者非佛法所樂。乃至云法性外有修",
    "T45n1887B_001:0723b05": "生起者緣起可增失等文。呈於林德云。此",
    "T45n1887B_001:0723b06": "是濕過海之證耶。林德曰。是也。解云。緣起",
    "T45n1887B_001:0723b07": "可增失者。若謂所證之理從古而有。能證",
    "T45n1887B_001:0723b08": "之智今適始起者。則以智證理之際望其",
    "T45n1887B_001:0723b09": "未證之時。有增勝義。故云緣起可增之失",
    "T45n1887B_001:0723b10": "也。智是緣起也。此中約眼耳等為法性也。",
    "T45n1887B_001:0723b11": "問何故上云由眼耳等故眾苦轉也。而次",
    "T45n1887B_001:0723b12": "復云是法性故無所轉耶。答不知一切法",
    "T45n1887B_001:0723b13": "是普賢身故。此眼耳等對善惡境起諸業",
    "T45n1887B_001:0723b14": "果轉眾苦也。今知一切是普賢身。故眼耳",
    "T45n1887B_001:0723b15": "等物正即法性無所轉也。若眼耳等非法",
    "T45n1887B_001:0723b16": "性者。緣起可增失也。問何知是普賢身耶。",
    "T45n1887B_001:0723b17": "答經中普賢云。得此究竟三世平等清淨",
    "T45n1887B_001:0723b18": "法身。復得清淨無上色身。則何有一物非",
    "T45n1887B_001:0723b19": "普賢耶。問此普賢身如何見耶。答經云。普",
    "T45n1887B_001:0723b20": "賢身相如虛空。依真而住。非國土。如是見",
    "T45n1887B_001:0723b21": "也。又何者吾身虛空是也。何者虛空。吾身",
    "T45n1887B_001:0723b22": "是也。以無側故。又六道即是虛空。虛空即",
    "T45n1887B_001:0723b23": "是六道也。頌曰。虛空法界為身心。行住坐",
    "T45n1887B_001:0723b24": "臥念相續。所見諸物亦身心。念念相續無",
    "T45n1887B_001:0723b25": "絕已。空三印文云。心性者三種世間為濕",
    "T45n1887B_001:0723b26": "過海心。依海起波。二波波皆三世間。故是",
    "T45n1887B_001:0723b27": "濕過海心。依海起波則海因波果。依波起",
    "T45n1887B_001:0723b28": "海則波因海果。同時互為因果也。此是大",
    "T45n1887B_001:0723b29": "緣起□俗諦大法。",
    "T45n1887B_001:0723c01": "一中一切(至)多即一。法記云。問何故不守自",
    "T45n1887B_001:0723c02": "性隨緣成之次明此句耶。答凡緣起法二無別",
    "T45n1887B_001:0723c03": "自性。互相以他而為自性。方能隨緣無側而",
    "T45n1887B_001:0723c04": "起。故不守自性之次明一中一切等義也。問",
    "T45n1887B_001:0723c05": "若緣起法隨起無側者。唯是緣前無法之義",
    "T45n1887B_001:0723c06": "耶。答就緣論之。緣前無法。就性論之。緣前",
    "T45n1887B_001:0723c07": "有法。何者。就緣論時。現於今日緣中之五尺",
    "T45n1887B_001:0723c08": "是緣起本法無側而立。故緣以前無一法也。",
    "T45n1887B_001:0723c09": "就性論時。本有性起法體也。",
    "T45n1887B_001:0723c10": "真記云。一中一切等二句重現緣起體之隨",
    "T45n1887B_001:0723c11": "緣成義令明了也。初一句因果道理門。謂得",
    "T45n1887B_001:0723c12": "一而定得十。得十定得一。得因而即得果。得",
    "T45n1887B_001:0723c13": "果即得因也。十緣是因。所成之一是果。此因",
    "T45n1887B_001:0723c14": "果者即一時中二位不動。故云因果道理門。",
    "T45n1887B_001:0723c15": "次一句德用自在門。謂此即彼彼即此。無礙",
    "T45n1887B_001:0723c16": "無側。故云德用自在門及位動門也。問前是",
    "T45n1887B_001:0723c17": "中門故有力無力門。此是即門故有體無體門",
    "T45n1887B_001:0723c18": "何云用耶。答此則因緣當體即因即果之義",
    "T45n1887B_001:0723c19": "名為用耳。非力用之用。問一中一切者。十緣",
    "T45n1887B_001:0723c20": "是因。所成之一是果。然則合能所成為十一",
    "T45n1887B_001:0723c21": "耶。答於一緣中約望他之義為能成因。絕待",
    "T45n1887B_001:0723c22": "之義為所成果。然此二義無二故非十一也。",
    "T45n1887B_001:0723c23": "大記云。一中一切下欲現大緣起中因果道",
    "T45n1887B_001:0723c24": "理及德用自在之義。故有此二句也。崇業師",
    "T45n1887B_001:0723c25": "云。三乘亦有此義也。謂若初教賴耶識中三",
    "T45n1887B_001:0723c26": "性種子與本識體同無記性故也。解云。本識",
    "T45n1887B_001:0723c27": "體中薰成之義是體門。又德用自在義也。三",
    "T45n1887B_001:0723c28": "性種子隨能薰別者是力門。因果道理義也。",
    "T45n1887B_001:0723c29": "若熟教中如來藏體是德用自在之義。若生",
    "T45n1887B_001:0724a01": "若滅者以是用故因果道理之義也。若一乘",
    "T45n1887B_001:0724a02": "中隨法辨因故。十普法中隨舉一法具體具",
    "T45n1887B_001:0724a03": "用。體則德用自在。用則因果道理也。",
    "T45n1887B_001:0724a04": "道身章云。問西風波非東風波。東風波非",
    "T45n1887B_001:0724a05": "西風波。但約二波之水體不二義得言即",
    "T45n1887B_001:0724a06": "門。則約二波不得即門。若爾但約此事彼",
    "T45n1887B_001:0724a07": "事理體無二得言即門。何得二事不除論",
    "T45n1887B_001:0724a08": "相即門耶。答若放二風水無二波。既無二",
    "T45n1887B_001:0724a09": "波。以何即何乎。既以此即彼。故可知不除",
    "T45n1887B_001:0724a10": "二波論相即耳。非約理體論相即矣。此中",
    "T45n1887B_001:0724a11": "此波之水與彼波之水□體是一。故波雖",
    "T45n1887B_001:0724a12": "無盡體言即一者三乘義耳。若非此波即",
    "T45n1887B_001:0724a13": "無彼波。若非彼波即無此波。是中門。此波",
    "T45n1887B_001:0724a14": "非自性故在於彼波。彼波非自性故在於",
    "T45n1887B_001:0724a15": "此波。是即門者一乘也。",
    "T45n1887B_001:0724a16": "古記云。入即之中諸家立名非一。謂或云",
    "T45n1887B_001:0724a17": "中門即門。或云相入相即。或云相在相是。",
    "T45n1887B_001:0724a18": "或云相資相攝。或云互相依持力無力義。",
    "T45n1887B_001:0724a19": "互相形奪體無體義。又古人云。中門如灯",
    "T45n1887B_001:0724a20": "光相入。故但諸灯用相入耳。即門如波水",
    "T45n1887B_001:0724a21": "相收。故波體水體無一相即耳。",
    "T45n1887B_001:0724a22": "一微塵中(至)亦如是。法記云。微塵者。初教云。",
    "T45n1887B_001:0724a23": "極微塵。熟教云。空隣塵。一乘云。總相塵。此",
    "T45n1887B_001:0724a24": "總相塵者。須小即小。須大即大。故塵中頓現",
    "T45n1887B_001:0724a25": "十方也。問下教有方分之塵者與一乘塵何",
    "T45n1887B_001:0724a26": "別。答一乘塵須方分即有方分。須無方分即",
    "T45n1887B_001:0724a27": "無方分。隨須自在故別也。問無方分之塵非",
    "T45n1887B_001:0724a28": "更碎耶。答亦須碎盡。何者。若其情謂所計之",
    "T45n1887B_001:0724a29": "無方分則要須用六相分析也。",
    "T45n1887B_001:0724b01": "真記云。一微塵中含十方者。攝十方界成一",
    "T45n1887B_001:0724b02": "塵故云含十方耶。攬十方界成一塵已新新",
    "T45n1887B_001:0724b03": "更含十方耶。答二義俱得。問成一塵時攝十",
    "T45n1887B_001:0724b04": "方盡更無有餘。何得新新含耶。答是須處須",
    "T45n1887B_001:0724b05": "故。成一塵時。須十方盡須新新含時。亦不礙",
    "T45n1887B_001:0724b06": "後後起也。",
    "T45n1887B_001:0724b07": "大記云。一微塵者。佛剎塵數劫中勤修所鍊",
    "T45n1887B_001:0724b08": "故。方能含受十方世界無礙自在。此是事法",
    "T45n1887B_001:0724b09": "最細之初位。真定德云。事融現理門者。約塵",
    "T45n1887B_001:0724b10": "含十方之道理云耳。非謂一塵泯融同理也。",
    "T45n1887B_001:0724b11": "道身章云。相和尚曰。一微塵中含十方世",
    "T45n1887B_001:0724b12": "界者。同是無住故爾。元師問云。微塵無住",
    "T45n1887B_001:0724b13": "小。十方世界無住大耶。答一量也。問若爾",
    "T45n1887B_001:0724b14": "何言塵小十方世界大耶。答微塵與十方",
    "T45n1887B_001:0724b15": "世界各無自性唯無住耳。所言塵小世界",
    "T45n1887B_001:0724b16": "大者。是須處須耳。非是小故云小大故云",
    "T45n1887B_001:0724b17": "大。所謂不知塵小世界大機中令知塵小",
    "T45n1887B_001:0724b18": "世界大故。且說塵小世界大耳。非是一向",
    "T45n1887B_001:0724b19": "塵小自性世界大自性矣。亦得云塵大世",
    "T45n1887B_001:0724b20": "界小。道理齊一無住實相也。",
    "T45n1887B_001:0724b21": "古記云。有彌碎彌小之塵。有彌碎彌大之",
    "T45n1887B_001:0724b22": "塵。有彌碎如本之塵也。俱舍頌曰。極微微",
    "T45n1887B_001:0724b23": "金水。兔羊牛隙塵。蟣虱麥指節。後後增七",
    "T45n1887B_001:0724b24": "倍(已上)。隙塵者。遊於窓隙日光之塵人眼",
    "T45n1887B_001:0724b25": "所見也。折此至七分之一分者天眼所見",
    "T45n1887B_001:0724b26": "也。此上二塵窓隙塵也。析此天眼所見至",
    "T45n1887B_001:0724b27": "七分之一分者鐵塵。初果所見。析此至七",
    "T45n1887B_001:0724b28": "之一銅塵。第二果所見。析此至七之一銀",
    "T45n1887B_001:0724b29": "塵。第三果所見。析此至七之一金塵。第四",
    "T45n1887B_001:0724c01": "果所見。析此至七之一水塵。大獨覺所見。",
    "T45n1887B_001:0724c02": "析此至七之一微塵。三十四念斷結得菩",
    "T45n1887B_001:0724c03": "提之佛所見。解云。此上並是遍計分所攝。",
    "T45n1887B_001:0724c04": "析此至七之一極微塵。初教菩薩所見。析",
    "T45n1887B_001:0724c05": "此至七之一似塵。自受用佛所見。解云。此",
    "T45n1887B_001:0724c06": "上依他分所攝。析此至七之一法塵。終教",
    "T45n1887B_001:0724c07": "佛所見。析此至七之一空塵。頓教佛所見。",
    "T45n1887B_001:0724c08": "解云。終教以後圓成分所攝。此中色心二",
    "T45n1887B_001:0724c09": "法皆是真如所成也。此終教法塵者意識",
    "T45n1887B_001:0724c10": "所緣也。初教亦說意識所緣。然終教中立",
    "T45n1887B_001:0724c11": "一意識。故約第一義一心眼所見為法塵",
    "T45n1887B_001:0724c12": "也。析此至七之一總相塵。普賢眼所見。此",
    "T45n1887B_001:0724c13": "普眼所見之塵則三乘五眼終不能得見",
    "T45n1887B_001:0724c14": "也。故此經中欲示不共別教之義。約微塵",
    "T45n1887B_001:0724c15": "虛空為初位也。問此一乘之塵與三乘理",
    "T45n1887B_001:0724c16": "何別。答約三乘云則是理也。約普眼所見",
    "T45n1887B_001:0724c17": "則是最細事法也。此上所說初雖引俱舍。",
    "T45n1887B_001:0724c18": "實非彼論義。此是林德授融秀之義。約觀",
    "T45n1887B_001:0724c19": "心體聖教而說也。",
    "T45n1887B_001:0724c20": "又記云。七微者。窓遊塵。羊毛塵。兔毛塵。",
    "T45n1887B_001:0724c21": "牛毛塵。金塵。水塵。極微塵也。解云。窓遊",
    "T45n1887B_001:0724c22": "塵者。遊於窓隙日光也。羊毛塵者。析窓遊",
    "T45n1887B_001:0724c23": "塵為七分故。唯止羊毛末也。兔毛塵者。析",
    "T45n1887B_001:0724c24": "羊毛塵為七故。不止羊毛唯止兔毛末也。",
    "T45n1887B_001:0724c25": "牛毛塵者。析兔毛塵為七故。唯止牛腹下",
    "T45n1887B_001:0724c26": "毛末也。析此為七者透金而出金不礙也。",
    "T45n1887B_001:0724c27": "析此為七者透過於水水不能潤也。析此",
    "T45n1887B_001:0724c28": "為七者是極微也。此一一塵皆生子故名七",
    "T45n1887B_001:0724c29": "母塵也。此極微塵於初教中三無數劫分而",
    "T45n1887B_001:0725a01": "析之。約此初教之塵。於終教中不可計劫",
    "T45n1887B_001:0725a02": "分而析之。至一乘中二佛世界塵數劫中",
    "T45n1887B_001:0725a03": "分而析之。至最細際方為一乘極微塵也。",
    "T45n1887B_001:0725a04": "無量遠劫(至)隔別成法。記云。無量遠劫即一",
    "T45n1887B_001:0725a05": "念者。竪析一髮為十分乃至百分千分。以其",
    "T45n1887B_001:0725a06": "一分置玉板上。舉利刃斷。約其利刃至板之",
    "T45n1887B_001:0725a07": "時為一念也。",
    "T45n1887B_001:0725a08": "真記云。十世者。一云第十世也。謂總相念故。",
    "T45n1887B_001:0725a09": "一云十世也。謂總別合舉故。問總相一世取",
    "T45n1887B_001:0725a10": "現在一念者。別相之世唯是八耶。答約現",
    "T45n1887B_001:0725a11": "在一念。望現在之過未。則前後相對而立別",
    "T45n1887B_001:0725a12": "相之中。故別相之世是九非八。不望前後統",
    "T45n1887B_001:0725a13": "包絕待。則為總相第十世也。",
    "T45n1887B_001:0725a14": "大記云。九世即入成十世耶。為約十世更論",
    "T45n1887B_001:0725a15": "即入耶。答二義並得。故康藏云。然此九世迭",
    "T45n1887B_001:0725a16": "相即入故成一總句。總別合成十世也。此十",
    "T45n1887B_001:0725a17": "世具足別異同時現現成緣起故得相入也。",
    "T45n1887B_001:0725a18": "解云。初釋九世即入成十世也。後釋約十世",
    "T45n1887B_001:0725a19": "令相即入也。",
    "T45n1887B_001:0725a20": "旨歸圓通鈔云。三乘中立法孤單故時隔",
    "T45n1887B_001:0725a21": "於法。法既流轉故時流轉也。一乘中立法",
    "T45n1887B_001:0725a22": "圓滿故時隔於法。法不流轉故時不流轉",
    "T45n1887B_001:0725a23": "也。故纓絡經云。佛告梵摩達王說。汝前臥",
    "T45n1887B_001:0725a24": "狗是汝過去身。捋我是汝未來佛(云云)。又",
    "T45n1887B_001:0725a25": "羅國僧智通乃相和尚十聖弟子之一也。",
    "T45n1887B_001:0725a26": "居大白山彌理嵓穴修花嚴觀。忽一日見",
    "T45n1887B_001:0725a27": "大猪過穴門。及通依常禮木刻尊像盡具",
    "T45n1887B_001:0725a28": "誠懇。像語通曰。過穴之猪是汝過去之身。",
    "T45n1887B_001:0725a29": "我即是汝當果之佛也。通聞此語即悟三世",
    "T45n1887B_001:0725b01": "一際之旨。後詣相和尚敘之。和尚知其成",
    "T45n1887B_001:0725b02": "器。遂以法界圖印授之也(已上)。則與梵摩",
    "T45n1887B_001:0725b03": "達王事。雖時有正像之異處亦中邊之殊。",
    "T45n1887B_001:0725b04": "然其因緣亦相類也(云云)。三乘中過去唯",
    "T45n1887B_001:0725b05": "狗位。現在唯人位。未來唯佛位。故從過去",
    "T45n1887B_001:0725b06": "狗至現在人。從現在人至未來佛。故云三",
    "T45n1887B_001:0725b07": "乘中立法孤單故以時隔法。法是無常。時",
    "T45n1887B_001:0725b08": "亦無常。一乘中過去狗中具人佛。現在人",
    "T45n1887B_001:0725b09": "中具狗佛。未來佛中具狗人。故不從過去",
    "T45n1887B_001:0725b10": "狗遷到現在人。不從現在人轉至未來佛",
    "T45n1887B_001:0725b11": "也。故云一乘中立法交徹故以時隔法。法",
    "T45n1887B_001:0725b12": "是常住故時亦常住也。問法雖是一。互望",
    "T45n1887B_001:0725b13": "而成九世耶。如九世別法亦別耶。答如後",
    "T45n1887B_001:0725b14": "義。謂且約吾身。於一年中約月。則一年十",
    "T45n1887B_001:0725b15": "二月故吾身亦十二也。一月三十日故身",
    "T45n1887B_001:0725b16": "亦三十也。一日十二時故身亦十二也。一",
    "T45n1887B_001:0725b17": "時八刻故身亦八也。如是一年三百六十",
    "T45n1887B_001:0725b18": "日一日百刻故身亦三萬六千也。故如九",
    "T45n1887B_001:0725b19": "世別法亦別也。問約五位論九世者。昨昨",
    "T45n1887B_001:0725b20": "日是過去過去故唯一也。昨日者約當體",
    "T45n1887B_001:0725b21": "則過去現在。望今日則現在過去。故具二",
    "T45n1887B_001:0725b22": "也。今日者望昨日則過去未來。約當體則",
    "T45n1887B_001:0725b23": "現在現在。望明日則未來過去。故具三也。",
    "T45n1887B_001:0725b24": "明日者望今日則現在未來。約當體則未",
    "T45n1887B_001:0725b25": "來現在。故具二也。明明日是未來未來故",
    "T45n1887B_001:0725b26": "唯一也。是故唯是五位互望論故成九世。",
    "T45n1887B_001:0725b27": "則法唯是一。互望論故亦成九世法也。何",
    "T45n1887B_001:0725b28": "故云如九世別法亦別耶。答康藏云。以時",
    "T45n1887B_001:0725b29": "與法不相離故故知爾也。三乘中色心等",
    "T45n1887B_001:0725c01": "是法。約此法上前後遷流之義立為時。故",
    "T45n1887B_001:0725c02": "時即假也。是故不論此義。一乘中以時與",
    "T45n1887B_001:0725c03": "法不相離故。時亦是實也。是故如時之別",
    "T45n1887B_001:0725c04": "法亦別也。",
    "T45n1887B_001:0725c05": "道身章云。如一夜中夢。已過父及未生子",
    "T45n1887B_001:0725c06": "各三有九。覺時見之。但在一念心中。非此",
    "T45n1887B_001:0725c07": "心中片分為父。片分為我。片分為子。總在",
    "T45n1887B_001:0725c08": "一心。隨舉即攝。九人無所相知。而非絕無",
    "T45n1887B_001:0725c09": "九人之別。又非一念之外立三為有。立六",
    "T45n1887B_001:0725c10": "為無。有無同處一念而非有無之別(已上)。",
    "T45n1887B_001:0725c11": "是故但其無我報心。全為父全為我全為子",
    "T45n1887B_001:0725c12": "故。如九世別法亦別也。問現在一念簡餘",
    "T45n1887B_001:0725c13": "八世之別義與於九世中無偏當之總義何",
    "T45n1887B_001:0725c14": "別。答儼尊者以喻示相和尚云。如人夢見",
    "T45n1887B_001:0725c15": "父及祖父登上蓋屋。子與孫子在下輸瓦。",
    "T45n1887B_001:0725c16": "自處中間傳次而授也。祖父是過去。過去",
    "T45n1887B_001:0725c17": "故唯一位。父是過去現在。現在過去故具",
    "T45n1887B_001:0725c18": "二位。中間身則是過去未來現在現在未",
    "T45n1887B_001:0725c19": "來過去故具三位。子是現在未來未來現",
    "T45n1887B_001:0725c20": "在故具二位。孫子是未來故唯一位也。其",
    "T45n1887B_001:0725c21": "在中間傳瓦之人約當體則簡餘八世。故",
    "T45n1887B_001:0725c22": "現在現在也。通夢五人則於九世中無偏",
    "T45n1887B_001:0725c23": "當也。故此人上具有二義。是故以總別時",
    "T45n1887B_001:0725c24": "隔法也。",
    "T45n1887B_001:0725c25": "道身章云。儼師遷神十个日前。學徒進所",
    "T45n1887B_001:0725c26": "問訊。師問大眾曰。經中一微塵中含十方",
    "T45n1887B_001:0725c27": "世界與無量劫即一念等言。汝等作何物",
    "T45n1887B_001:0725c28": "看。眾人白云。緣起法無自性小不住小大",
    "T45n1887B_001:0725c29": "不住大短不住短長不住長故爾耶。師曰。",
    "T45n1887B_001:0726a01": "然之然矣。而猶生白云何謂師曰。莫須多",
    "T45n1887B_001:0726a02": "噵。只言一故。",
    "T45n1887B_001:0726a03": "初發心時(至)常共和。法記云。問何故九世十",
    "T45n1887B_001:0726a04": "世相即之次說初發心時便成正覺之義耶。",
    "T45n1887B_001:0726a05": "答證分之法不可得故。或有行人於此無分",
    "T45n1887B_001:0726a06": "故。為此人以證分之法性轉示之云。一無自",
    "T45n1887B_001:0726a07": "性以一切為性。一塵無自性以十方為性。無",
    "T45n1887B_001:0726a08": "量劫無自性以一念為性。一念無自性以無",
    "T45n1887B_001:0726a09": "量劫為性。如是名為甚深真性也。行人意謂。",
    "T45n1887B_001:0726a10": "已知真性如何得證。故復誨云。要當以此真",
    "T45n1887B_001:0726a11": "性為心而發。於是行人如是而發。故發心即",
    "T45n1887B_001:0726a12": "滿果也。是故住涅槃時常遊生死。遊生死時",
    "T45n1887B_001:0726a13": "常住涅槃。故云生死涅槃常共和也。",
    "T45n1887B_001:0726a14": "所詮章佛種性文云。第三約一乘有二說。",
    "T45n1887B_001:0726a15": "一攝前諸教所明種性。並皆具足主伴成",
    "T45n1887B_001:0726a16": "宗。以同教故。攝方便故。二據別教種性。甚",
    "T45n1887B_001:0726a17": "深因果無二。通依及正。盡三世間。該收一",
    "T45n1887B_001:0726a18": "切。理事解行諸法門本來滿足已成熟訖",
    "T45n1887B_001:0726a19": "故。大經云。菩薩種性甚深廣大與法界虛",
    "T45n1887B_001:0726a20": "空等。此之謂也。",
    "T45n1887B_001:0726a21": "真記云。初發心時便正覺者。約同教云。三賢",
    "T45n1887B_001:0726a22": "十地中十解初發心住成滿。佛復治地住等",
    "T45n1887B_001:0726a23": "成滿。佛此無明昧之殊然寄現也。若自別教。",
    "T45n1887B_001:0726a24": "即吾身心名正覺耳。無寄十解位也。生死涅",
    "T45n1887B_001:0726a25": "槃常共和者。若寄位云。寂滅涅槃之體從緣",
    "T45n1887B_001:0726a26": "成生死。成生死時即性淨涅槃之體故也。約",
    "T45n1887B_001:0726a27": "一乘。則生死涅槃非本自有在。吾須緣。何者。",
    "T45n1887B_001:0726a28": "須生死緣中即具涅槃。須涅槃緣中即具生",
    "T45n1887B_001:0726a29": "死故也。問何者生死。何者涅槃。答生死即汝",
    "T45n1887B_001:0726b01": "身。涅槃即汝身。",
    "T45n1887B_001:0726b02": "探玄釋經中初發心菩薩即是佛之文云。",
    "T45n1887B_001:0726b03": "或云因中說果。或云解同佛境。或云約理",
    "T45n1887B_001:0726b04": "平等。若約三乘教亦得。如上說。今尋上下",
    "T45n1887B_001:0726b05": "文。約一乘圓教始終相攝圓融無礙。得始",
    "T45n1887B_001:0726b06": "即得終。窮終方原始。一由陀羅尼門緣起",
    "T45n1887B_001:0726b07": "相攝故。二由普賢菩提心遍該六位故。即",
    "T45n1887B_001:0726b08": "因是果也。三由法性無始終故。發心入始",
    "T45n1887B_001:0726b09": "即正是終故。是故上文云。初發心時便成",
    "T45n1887B_001:0726b10": "正覺。具足惠身不由他悟也。",
    "T45n1887B_001:0726b11": "妙理圓成觀云。今辨此義略分四別。一唯",
    "T45n1887B_001:0726b12": "因門。從無始時盡未來際。恒是菩薩修萬",
    "T45n1887B_001:0726b13": "行故。或純或雜無有休息。何以故。於一一",
    "T45n1887B_001:0726b14": "行無究竟故。眾生界不可盡故。經云。我常",
    "T45n1887B_001:0726b15": "於十方國土中行菩薩行。謂虛空不可盡",
    "T45n1887B_001:0726b16": "眾生不可盡故無成也。如文殊為諸佛師。",
    "T45n1887B_001:0726b17": "摩耶為諸佛母。此並住因門攝化也。二唯",
    "T45n1887B_001:0726b18": "果門。盡前後際恒是佛故。何以故。德相全",
    "T45n1887B_001:0726b19": "真不墮時數無盡極故。三亦因亦果門。謂",
    "T45n1887B_001:0726b20": "有發心及成正覺於一切時念念發心念念",
    "T45n1887B_001:0726b21": "成佛故。罪因非果門。謂無心可發。無佛",
    "T45n1887B_001:0726b22": "可成故。真法界中無二性故。",
    "T45n1887B_001:0726b23": "道身章云。問三世間為佛身心者。佛身大",
    "T45n1887B_001:0726b24": "寬故眾生等在佛身心耶。眾生業果即是",
    "T45n1887B_001:0726b25": "佛耶。答二義共得。舍那品云。佛一毛孔中",
    "T45n1887B_001:0726b26": "無量眾生住。各自受苦樂而不知去來等。",
    "T45n1887B_001:0726b27": "又亦得眾生業果等即正是佛。問眾生業",
    "T45n1887B_001:0726b28": "果即是佛者。從古即佛。何言初發心時方",
    "T45n1887B_001:0726b29": "成佛耶。答從古是佛。而發心時方知是佛",
    "T45n1887B_001:0726c01": "耳。如夢走馳。自夢即寂。而悟朝方知走即",
    "T45n1887B_001:0726c02": "臥耳。",
    "T45n1887B_001:0726c03": "大記云。初發心時等者。二十二位之中隨何",
    "T45n1887B_001:0726c04": "一位起善惡心。為初發心即是便正覺也。問",
    "T45n1887B_001:0726c05": "以起善心為發心正覺者可也。何以起惡心",
    "T45n1887B_001:0726c06": "為初發心亦正覺耶。答約無住別教。則二十",
    "T45n1887B_001:0726c07": "二位皆是無住之位故。始起惡心之時乃至",
    "T45n1887B_001:0726c08": "攝於後際佛果故也。問若爾無住別教中亦",
    "T45n1887B_001:0726c09": "有如是發心正覺之義耶。答隨於何位起善",
    "T45n1887B_001:0726c10": "惡心便正覺者。非謂先迷後覺。但本來覺故",
    "T45n1887B_001:0726c11": "云正覺耳。生死涅槃等者。二十二位中三途",
    "T45n1887B_001:0726c12": "五乘等所有分段變易。及圓教中分段變易。",
    "T45n1887B_001:0726c13": "合取為生死邊。其中所有二四涅槃及十涅",
    "T45n1887B_001:0726c14": "槃。合取為涅槃邊。此二互不相知一無分別",
    "T45n1887B_001:0726c15": "故。云常共和也。",
    "T45n1887B_001:0726c16": "問然財生死非所厭。何故至相云六道因果",
    "T45n1887B_001:0726c17": "依厭求脫耶。答望二乘等諸有情故作是說",
    "T45n1887B_001:0726c18": "耳。若約普賢門云。皆實自德更無異事也。問",
    "T45n1887B_001:0726c19": "若爾三途之因十惡等業為所修耶。答約實",
    "T45n1887B_001:0726c20": "則爾。是故滿足王知識事等是實法門也。問",
    "T45n1887B_001:0726c21": "若爾者。何故云如幻法門等耶。答但隨三乘",
    "T45n1887B_001:0726c22": "相如是云耳。又言罪福者。約我人實執位云",
    "T45n1887B_001:0726c23": "耳。若離此執。一切罪福如幻如空。如是法中",
    "T45n1887B_001:0726c24": "有何罪福。故云幻也。",
    "T45n1887B_001:0726c25": "觀師釋滿足王法門云。此教所說一切皆",
    "T45n1887B_001:0726c26": "實。何以言化。答自力攝生一切皆實。逆行",
    "T45n1887B_001:0726c27": "苦事須云權化得。此中意化亦是實。實體",
    "T45n1887B_001:0726c28": "遍故。實亦化故也。",
    "T45n1887B_001:0726c29": "道身云。一乘緣者。隨舉一法總攝餘法無",
    "T45n1887B_001:0727a01": "餘。為此一法之緣耳。四緣等諸緣之實皆",
    "T45n1887B_001:0727a02": "消於一乘。問若以此門亦得云。作十惡生",
    "T45n1887B_001:0727a03": "天。修十善墮獄。答至得此意得云。此義末",
    "T45n1887B_001:0727a04": "得。此意非粗。所傳儼師恒噵了。問淺深方",
    "T45n1887B_001:0727a05": "須。答義云云。問一乘殺彼生時。能殺亦死",
    "T45n1887B_001:0727a06": "亦有罪耶。答解行以上自在位中逆順並",
    "T45n1887B_001:0727a07": "修。見聞以下劣凡夫者不能見機。漫殺物",
    "T45n1887B_001:0727a08": "命於物無益亦自墮獄。如彼鼠子效師子",
    "T45n1887B_001:0727a09": "跳墮火坑等(云云)。問三世間皆是佛者。草",
    "T45n1887B_001:0727a10": "木取用則害佛身得罪耶。答以佛言雖皆",
    "T45n1887B_001:0727a11": "是佛。以眾生云都非是佛。斷有何罪(云云)。",
    "T45n1887B_001:0727a12": "眾生與草木是須處所須雖同我。內眾生",
    "T45n1887B_001:0727a13": "者殺而有罪之所須也。草木者斷取無罪",
    "T45n1887B_001:0727a14": "之所須矣。",
    "T45n1887B_001:0727a15": "理事冥然(至)大人境。法記云。此中理事者。生",
    "T45n1887B_001:0727a16": "死無性以涅槃為性。涅槃無性以生死為性。",
    "T45n1887B_001:0727a17": "則生死涅槃之無性為理。無性之生死涅槃",
    "T45n1887B_001:0727a18": "為事。故古人云。緣起無性無性緣起也。緣起",
    "T45n1887B_001:0727a19": "無性是理。無性緣起是事也。理亦真性之理。",
    "T45n1887B_001:0727a20": "事亦真性之事。故云冥然無分別此是十佛",
    "T45n1887B_001:0727a21": "普賢境也。",
    "T45n1887B_001:0727a22": "真記云。理事冥然等者。總明上意。上來所現",
    "T45n1887B_001:0727a23": "雖有多法。而不出理事故也。十佛普賢境者。",
    "T45n1887B_001:0727a24": "問緣起分唯普賢境。何云十佛耶。答佛外向",
    "T45n1887B_001:0727a25": "心與普賢心冥合不分故。正取普賢而不分。",
    "T45n1887B_001:0727a26": "義中并舉十佛耳。",
    "T45n1887B_001:0727a27": "大記云。理事冥然等者。通結證教二分大意",
    "T45n1887B_001:0727a28": "耶。唯教分耶。答一云通結也。謂下句云十佛",
    "T45n1887B_001:0727a29": "普賢大人境故。一云唯結教分。謂證分結云",
    "T45n1887B_001:0727b01": "證智所知非餘境故。問初意中何理何事耶。",
    "T45n1887B_001:0727b02": "答證分理。緣起分事也。則證教無分別也。故",
    "T45n1887B_001:0727b03": "下文云。證教兩法舊來中道一無分別也。又",
    "T45n1887B_001:0727b04": "約證分以佛證心為理。所現三世間注為事。",
    "T45n1887B_001:0727b05": "又緣起分中無住本法為理。二十二位為事。",
    "T45n1887B_001:0727b06": "是故證分理事無分別者十佛大人境。教分",
    "T45n1887B_001:0727b07": "理事無分別者普賢大人境也。此意則證分",
    "T45n1887B_001:0727b08": "唯是十佛之境。教分之中不言十佛也。謂內",
    "T45n1887B_001:0727b09": "向則十佛。外向則普賢故。今通結內外之時",
    "T45n1887B_001:0727b10": "如是言耳。後意則問。既云十佛大人境也。何",
    "T45n1887B_001:0727b11": "云唯結教分耶。答緣起分中亦有十佛。以此",
    "T45n1887B_001:0727b12": "教分亦是十佛外向門故也。此約佛與普賢",
    "T45n1887B_001:0727b13": "相續各別之義。",
    "T45n1887B_001:0727b14": "簡義章云。八尺柱相為事。柱之無生為理",
    "T45n1887B_001:0727b15": "者。三乘之義。若一乘中即此八尺柱相為",
    "T45n1887B_001:0727b16": "理。柱之無生為事。又理平等則事亦平等。",
    "T45n1887B_001:0727b17": "事差別則理亦差別也。若體解大道則自",
    "T45n1887B_001:0727b18": "事以外何處得理。故至相云。冲宗不遺於",
    "T45n1887B_001:0727b19": "玄想。圓道莫簡於始門。蓋在此矣。三乘說",
    "T45n1887B_001:0727b20": "平等一心。一乘說種種心。則亦得言三乘",
    "T45n1887B_001:0727b21": "理平等一乘理差別。問只其名異。所詮則",
    "T45n1887B_001:0727b22": "應無別耶。答須理即理。須事即事。所須緣",
    "T45n1887B_001:0727b23": "別理事有殊。然以一柱隨須立。故全體無",
    "T45n1887B_001:0727b24": "二。問理事平等差別四句云何。答立在同",
    "T45n1887B_001:0727b25": "教應作四句。此別教中不作四句。以法深",
    "T45n1887B_001:0727b26": "言淺故。但一柱言下須理即理。須事即事。",
    "T45n1887B_001:0727b27": "平等差別隨須皆得。是故須而即圓。噵而",
    "T45n1887B_001:0727b28": "即是無側無陰。據而中道。約而滿宗。非前",
    "T45n1887B_001:0727b29": "非後。一乘幽致厥爾。請虛襟而取焉。",
    "T45n1887B_001:0727c01": "能人海印(至)得利益。法記云。海印中真自利",
    "T45n1887B_001:0727c02": "利他。謂攝入三世間法是自利。現現三世間",
    "T45n1887B_001:0727c03": "法是利他。然一乘中無利他也。何者。所化眾",
    "T45n1887B_001:0727c04": "生是自內證五海之中眾生故。應機而起能",
    "T45n1887B_001:0727c05": "被之。教從自海印定中所起故也。繁出如意",
    "T45n1887B_001:0727c06": "者。從海印定所起之教為如意也。此有二義。",
    "T45n1887B_001:0727c07": "一稱於佛意故。二稱於眾生之意故。名為如",
    "T45n1887B_001:0727c08": "意。比如輪王所有如意。在王藏內不雨眾寶。",
    "T45n1887B_001:0727c09": "若轉輪王以此如意出置幢上。為貧窮人請",
    "T45n1887B_001:0727c10": "雨。眾寶隨其所須雨種種物。無不如意。然此",
    "T45n1887B_001:0727c11": "物等本不在於如意珠內及輪王身。而虛空",
    "T45n1887B_001:0727c12": "中但以眾生之感及王勢力。此如意珠雨寶",
    "T45n1887B_001:0727c13": "無盡也。如是以佛誓願及眾生感。海印之教",
    "T45n1887B_001:0727c14": "應眾生也。在藏內時喻佛內證。出置幢上雨",
    "T45n1887B_001:0727c15": "寶之時喻佛外化也。不思議者。從不思議內",
    "T45n1887B_001:0727c16": "證而起。應不可說。眾生數起故也。雨寶益生",
    "T45n1887B_001:0727c17": "滿虛空者。虛空無邊故世界無邊世界無邊",
    "T45n1887B_001:0727c18": "故眾生無邊。於此無邊眾生。如是之教無所",
    "T45n1887B_001:0727c19": "不被故也。眾生隨器得利益者。此如意教於",
    "T45n1887B_001:0727c20": "三乘五乘無量乘等一切眾生中各各稱根令",
    "T45n1887B_001:0727c21": "得利益故也。問若爾於此花嚴得三乘別果",
    "T45n1887B_001:0727c22": "耶。答無也。謂此大經中具無量乘故。乃於此",
    "T45n1887B_001:0727c23": "經所具無量乘中。大品經等得別果耳。",
    "T45n1887B_001:0727c24": "真記云。海印三昧者。自證離言。何故利他之",
    "T45n1887B_001:0727c25": "初明耶。答表利他緣起無別自體。但依十佛",
    "T45n1887B_001:0727c26": "內證海印所起故也。若不爾者。道有私隱故。",
    "T45n1887B_001:0727c27": "繁出等者。於念念中起如意教盡未來際無",
    "T45n1887B_001:0727c28": "休息故。又但一念全攝法界無側故也。是故",
    "T45n1887B_001:0727c29": "云不思議也。雨寶者。約教云寶也。又是眾生",
    "T45n1887B_001:0728a01": "受用種種寶物也。滿虛空者。眾生蒙不思議",
    "T45n1887B_001:0728a02": "教。則知其不動凡心與法性虛空只是一物",
    "T45n1887B_001:0728a03": "本自圓滿故也。隨器得利者。山王普機得總",
    "T45n1887B_001:0728a04": "相教。差別小機得差別教。各自成益故也。大",
    "T45n1887B_001:0728a05": "記云。海印者。通證教二分故明於教分耳。又",
    "T45n1887B_001:0728a06": "此四句是第四重海印故也。問第四重海印",
    "T45n1887B_001:0728a07": "是定內故利他相隱。何故以配利他耶。答第",
    "T45n1887B_001:0728a08": "四重內具同別二教故。若直約一道朱印而",
    "T45n1887B_001:0728a09": "論。即無差別故是別教。若約屈曲而言。是差",
    "T45n1887B_001:0728a10": "別故即同教中逐機之義也。是故逐機屈曲",
    "T45n1887B_001:0728a11": "之朱印故云如意教也。是故前云依理據教",
    "T45n1887B_001:0728a12": "者。約第三重則無住理無住教也。約第四重",
    "T45n1887B_001:0728a13": "則無住理如意教也。約此第四重四句更以",
    "T45n1887B_001:0728a14": "五重海印分配。則初二句如次配初二海印。",
    "T45n1887B_001:0728a15": "次十句第三海印。次一句後二海印也。謂下",
    "T45n1887B_001:0728a16": "文釋此海印云。究竟清淨湛然明白三種世",
    "T45n1887B_001:0728a17": "間於中現現等故。和尚之意此中海印非唯",
    "T45n1887B_001:0728a18": "一向當第四重。是以此中更分配也。初句影",
    "T45n1887B_001:0728a19": "離海印。次句影現海印。故云繁出如意等。次",
    "T45n1887B_001:0728a20": "句第三重。能化之佛雨十普法之寶。益普賢",
    "T45n1887B_001:0728a21": "機也。後句於第四重。如意教之朱印稱機屈",
    "T45n1887B_001:0728a22": "曲。故云眾生隨器也。於第五重。起言說法令",
    "T45n1887B_001:0728a23": "機信解行證。故云得利益也。然以第四重正",
    "T45n1887B_001:0728a24": "義釋者。能人者能化佛也。海印者淨藏定也。",
    "T45n1887B_001:0728a25": "繁出如意者如意教之朱印應機現現也。雨",
    "T45n1887B_001:0728a26": "寶益生滿虛空者。雨十普法於正為中全全",
    "T45n1887B_001:0728a27": "而應。謂一道朱印圓滿現現也。眾生隨器得",
    "T45n1887B_001:0728a28": "利益者。於兼轉引遠為之中分分而應。謂隨",
    "T45n1887B_001:0728a29": "彼機宜各令得益。如大角則大曲。小角則小",
    "T45n1887B_001:0728b01": "曲。隨字而屈曲也。",
    "T45n1887B_001:0728b02": "觀釋中釋經猶如明淨鏡隨其面像現內外",
    "T45n1887B_001:0728b03": "無所有業性亦如是之文云。鏡有三種。謂",
    "T45n1887B_001:0728b04": "如來藏鏡。錠光[王*頗][王*梨]鏡。海印鏡也。如來藏",
    "T45n1887B_001:0728b05": "鏡與所現像是一體故不可分也。若取去",
    "T45n1887B_001:0728b06": "像鏡亦隨破。是故吾身即如來藏。不可別",
    "T45n1887B_001:0728b07": "取故。若知業果是如來藏鏡中之像。則六",
    "T45n1887B_001:0728b08": "道因果即不生也。然若得鏡時所現之像",
    "T45n1887B_001:0728b09": "如氷泯也。以熟教之中本末無二。如水與",
    "T45n1887B_001:0728b10": "波無別。然而波是能依。水是所依故。得",
    "T45n1887B_001:0728b11": "水之時波息水現故也。海印鏡中所現像",
    "T45n1887B_001:0728b12": "者。吾五尺身具三世間無別住處。故云無",
    "T45n1887B_001:0728b13": "住。即此無住亦云不動。既不動無側之吾",
    "T45n1887B_001:0728b14": "身故。從何處轉何處耶。此所現像正即鏡",
    "T45n1887B_001:0728b15": "體故。得鏡之時像不泯也。",
    "T45n1887B_001:0728b16": "心輪鈔云。問始成正覺佛心何故名海印",
    "T45n1887B_001:0728b17": "耶。答以一海字印三世間離分別三合為",
    "T45n1887B_001:0728b18": "一。佛明白之心名曰海印。於中無普賢文",
    "T45n1887B_001:0728b19": "殊等九會助化亦無九會處所。故經偈云。",
    "T45n1887B_001:0728b20": "一切諸如來無有說佛法也。欲向機緣說",
    "T45n1887B_001:0728b21": "自所證之法(云云)。故經偈云。隨其所應化而",
    "T45n1887B_001:0728b22": "為演說法。然說法有五。佛說。菩薩說。剎",
    "T45n1887B_001:0728b23": "說。眾生說。三世一切說。",
    "T45n1887B_001:0728b24": "是故行者(至)得資糧。法記云。行者則凡諸信",
    "T45n1887B_001:0728b25": "向普法之人也。本際則內證海印也。叵息妄",
    "T45n1887B_001:0728b26": "想必不得者。以二我執為妄想也。如上內證",
    "T45n1887B_001:0728b27": "海印之際無我之人乃能得至。若存我則必",
    "T45n1887B_001:0728b28": "不得至故也。如海邊井有海水故不得令渴。",
    "T45n1887B_001:0728b29": "如是意識人法二我由彼末那及黎耶海藏而",
    "T45n1887B_001:0728c01": "還起。何者。黎耶本識是我之根。其末那識是",
    "T45n1887B_001:0728c02": "我之莖。六及前五皆是二我出入之門故也。",
    "T45n1887B_001:0728c03": "比如有人欲上須彌。乾八海竟依陸而行得",
    "T45n1887B_001:0728c04": "上須彌。如是行者若欲返本。漸息八識妄想",
    "T45n1887B_001:0728c05": "海已而得至者。三乘義也。一乘之中若履初",
    "T45n1887B_001:0728c06": "海即履諸海踐須彌頂。故不移一步得還本",
    "T45n1887B_001:0728c07": "際也。無緣善巧等者。問何故息妄想次有此",
    "T45n1887B_001:0728c08": "句耶。答欲還本際要息妄想。欲息妄想。要須",
    "T45n1887B_001:0728c09": "無緣故也。問無緣者何。答五識緣於五塵境",
    "T45n1887B_001:0728c10": "時。意識同緣。其末那則向內執我。黎耶本識",
    "T45n1887B_001:0728c11": "緣三類境。是以不能捉如意也。以無緣故得",
    "T45n1887B_001:0728c12": "聖者意名為善捉如意也。歸家者。歸法性家",
    "T45n1887B_001:0728c13": "也。得資糧者。行者加行方便也。",
    "T45n1887B_001:0728c14": "真記云。息妄想者。約寄位云。初智求斷不可",
    "T45n1887B_001:0728c15": "得斷。以中後智求斷亦爾。故論云。非初非中",
    "T45n1887B_001:0728c16": "後。然以不可得斷而為斷故。斷義得成。故論",
    "T45n1887B_001:0728c17": "云。前中後取也。若直約一乘則舉其障體量",
    "T45n1887B_001:0728c18": "等法界舉智亦爾。故至相云。如緣起性如是",
    "T45n1887B_001:0728c19": "斷也。若以別障之智欲斷別智之障者。以不",
    "T45n1887B_001:0728c20": "息妄想故必不得也。持戒亦爾。若別取善以",
    "T45n1887B_001:0728c21": "為能防。取其不善以為所防。如是持者猶名",
    "T45n1887B_001:0728c22": "破戒人也。無緣善巧等者無分別也。如意者",
    "T45n1887B_001:0728c23": "教也。歸家者還真源也。資糧者二千道品等",
    "T45n1887B_001:0728c24": "也。",
    "T45n1887B_001:0728c25": "觀釋云。小乘中戒有受有捨。大乘中戒有",
    "T45n1887B_001:0728c26": "受無捨。一乘中戒無受無捨。謂熟教中教",
    "T45n1887B_001:0728c27": "其背本逐末之人知自本覺如來藏故。有",
    "T45n1887B_001:0728c28": "其所受。得本覺已恒自覺故。無所捨也。一",
    "T45n1887B_001:0728c29": "乘之戒本無受捨離能所防。以第二地佛",
    "T45n1887B_001:0729a01": "□□為一乘戒。而一乘中無諸凡小及與",
    "T45n1887B_001:0729a02": "菩薩。唯有滿足之佛故也。於十善中初三",
    "T45n1887B_001:0729a03": "是名號品身業所行。次四是四諦品口業",
    "T45n1887B_001:0729a04": "所行。次三是光明覺品意業所行。如是三",
    "T45n1887B_001:0729a05": "業示現法界一切諸法皆是佛之三業。今",
    "T45n1887B_001:0729a06": "此吾身是佛十善之所感得。是故本無迷",
    "T45n1887B_001:0729a07": "時更無受法。竟三世際恒自不動亦無捨",
    "T45n1887B_001:0729a08": "法。身外無境。境外無身。離能所防。",
    "T45n1887B_001:0729a09": "大記云。問前第四重內得益之機如何見耶。",
    "T45n1887B_001:0729a10": "答普賢有二義。若約八會助化之義不云機",
    "T45n1887B_001:0729a11": "也。於第三重方為機也。若約第四重。則威光",
    "T45n1887B_001:0729a12": "善財皆是淨藏定中得益之機也。但是定內",
    "T45n1887B_001:0729a13": "所得之益於定外說示耳。約是義故云得利",
    "T45n1887B_001:0729a14": "益也。於此第五重內以所流所目之機方為",
    "T45n1887B_001:0729a15": "所化也。問若威光善財正是定內得益之機。",
    "T45n1887B_001:0729a16": "則唯初後二會是定內耶。答若約第四重。則",
    "T45n1887B_001:0729a17": "八會之法皆是定內。然且舉威光善財云耳。",
    "T45n1887B_001:0729a18": "謂法界品抄云。一乘求知識唯是定內。故知",
    "T45n1887B_001:0729a19": "以定內事示之耳。問何故第三重內不以威",
    "T45n1887B_001:0729a20": "光善財等為機耶。答彼第三重則是不共別",
    "T45n1887B_001:0729a21": "教故。但以普賢方為機也。於第四重具同別",
    "T45n1887B_001:0729a22": "教故。以威光善財而為機也。故法界品抄云。",
    "T45n1887B_001:0729a23": "若依三乘科文者有五相等。是以見聞解行",
    "T45n1887B_001:0729a24": "等三生依三乘位現一乘耳。此三生位於第",
    "T45n1887B_001:0729a25": "四重內無淺深。於第五重有淺深也。言行",
    "T45n1887B_001:0729a26": "者者。約第五重則所流所目機也。若第四重",
    "T45n1887B_001:0729a27": "則威光善財也。然約實則□諸體□□嚴之",
    "T45n1887B_001:0729a28": "人皆是此中行者。而威光善財修行□□故",
    "T45n1887B_001:0729a29": "偏舉□此行者等知自身心舍那體。故云還",
    "T45n1887B_001:0729b01": "本際也。問於第四重內以何為本際耶。答",
    "T45n1887B_001:0729b02": "威光善財所得花藏世界果及塵數法門等是",
    "T45n1887B_001:0729b03": "也。言妄想者通所流所目等也。謂下教之人",
    "T45n1887B_001:0729b04": "守自教跡執為究竟故。約此迷執總為妄想。",
    "T45n1887B_001:0729b05": "若斷此執要須用六相刃也。且熟教中於三",
    "T45n1887B_001:0729b06": "祇劫覺四相夢計有真如。謂為究竟。守迹而",
    "T45n1887B_001:0729b07": "住故。以六相中異相印印之。則其所斷竟前",
    "T45n1887B_001:0729b08": "二十夢各位不動而歷然差別也。是故若入",
    "T45n1887B_001:0729b09": "一乘要息三乘。謂斷妄想之心若不息。其謂",
    "T45n1887B_001:0729b10": "斷妄想之妄想。則以不息妄想故必不得入",
    "T45n1887B_001:0729b11": "也。然則斷妄想之心斷除不起。是名此中息",
    "T45n1887B_001:0729b12": "妄想也。又云。所謂妄想者。凡自身心之外希",
    "T45n1887B_001:0729b13": "佛求法之心總為妄想也。一云。以別教義釋",
    "T45n1887B_001:0729b14": "此文者。應云不息妄想。若息妄想必不得故",
    "T45n1887B_001:0729b15": "也。然而下句既云隨分得資糧故。約同教釋",
    "T45n1887B_001:0729b16": "者宜也。以此是其因緣觀故。問下文釋行者",
    "T45n1887B_001:0729b17": "云。行者者見聞一乘普法已去。乃至此約別",
    "T45n1887B_001:0729b18": "教一乘說也。何故此云同教耶。答此約所目",
    "T45n1887B_001:0729b19": "別教云耳。非是不共先住別教。所云見聞一",
    "T45n1887B_001:0729b20": "乘普法者。立在第五重海印。約定外見聞云",
    "T45n1887B_001:0729b21": "耳。言善巧捉如意等者。比如盲人由其盲故",
    "T45n1887B_001:0729b22": "迷自寶所。長年貧困遠乞他鄉。有具眼人心",
    "T45n1887B_001:0729b23": "生哀憫。為持一索繫彼寶所。以其一末授盲",
    "T45n1887B_001:0729b24": "人手而指誨云。汝若不失尋索而行。則返汝",
    "T45n1887B_001:0729b25": "寶所。盲人聞已不失尋行得至寶所。其寶所",
    "T45n1887B_001:0729b26": "中亦有靈藥。以藥氣力眼得開明。所有眾寶",
    "T45n1887B_001:0729b27": "自在取用。行者亦爾。智眼盲故迷自內證法",
    "T45n1887B_001:0729b28": "性寶所。無始時來窮乞於他。有大聖者起大",
    "T45n1887B_001:0729b29": "悲願。垂一中一切多中一等陀羅尼索授於",
    "T45n1887B_001:0729c01": "行者信心之手。以真性甚深之一末繫彼證",
    "T45n1887B_001:0729c02": "分寶所。而教誡云。汝若不失勤行精進則必",
    "T45n1887B_001:0729c03": "直返汝法性寶宅。行者信受得聖者意捉如",
    "T45n1887B_001:0729c04": "意教。初發心時便開十眼。不動一步直入內",
    "T45n1887B_001:0729c05": "證法性寶所。受用無盡自家珍寶。是故行人",
    "T45n1887B_001:0729c06": "若欲還歸法性家者。要須善捉陀羅尼索持",
    "T45n1887B_001:0729c07": "而勿失為資糧也。",
    "T45n1887B_001:0729c08": "道身云。問修與不修別。何得以佛言皆覺",
    "T45n1887B_001:0729c09": "乎。答佛無量劫修意非為古無新得。亦非",
    "T45n1887B_001:0729c10": "有所斷煩惱故欲斷。知煩惱本無所斷名",
    "T45n1887B_001:0729c11": "為斷耳。又法之實者三世間照矚為一大",
    "T45n1887B_001:0729c12": "緣起。舊來如是無量劫修證得法者。豈但",
    "T45n1887B_001:0729c13": "我覺簡除他人及與不石乎。若爾是增減",
    "T45n1887B_001:0729c14": "邊大邪見非正道。又道身云。有文云。一",
    "T45n1887B_001:0729c15": "斷一切斷。有文云實無所斷。彼是則此非。",
    "T45n1887B_001:0729c16": "此是則彼非。云何會通。答以德言之。從始",
    "T45n1887B_001:0729c17": "無障。以惑望之。覆無盡德。若實無所斷者。",
    "T45n1887B_001:0729c18": "何故迷人未得。若有所斷者。所斷者何。文",
    "T45n1887B_001:0729c19": "云。非初非中後。前中後取故。三時之中不",
    "T45n1887B_001:0729c20": "得斷相。而覺以去三時無障。道理不在斷",
    "T45n1887B_001:0729c21": "不斷中。隨機言斷。又無所斷。欲為機者。尋",
    "T45n1887B_001:0729c22": "教證入。斷與無斷無礙實相如是設耳。相",
    "T45n1887B_001:0729c23": "和尚曰。惑者但用無體智具體用。問無體",
    "T45n1887B_001:0729c24": "何得有用。答體是無住實相。迷用為惑迷",
    "T45n1887B_001:0729c25": "用息耳。無體可斷。問一斷一切斷者。既無",
    "T45n1887B_001:0729c26": "體。約何為一及一切耶。答可約所障法門",
    "T45n1887B_001:0729c27": "故。云一與一切。以障一即一切法門故。",
    "T45n1887B_001:0729c28": "古記云。大海非是毒藥所壞。大空非是利",
    "T45n1887B_001:0729c29": "劍所傷。緣起三毒亘三際。直得無分別耳。",
    "T45n1887B_001:0730a01": "非更息滅方為斷也。",
    "T45n1887B_001:0730a02": "以陀羅尼至名為佛。法記云。陀羅尼者。法界",
    "T45n1887B_001:0730a03": "法之無盡義也。問眾多法故云無盡耶。但約",
    "T45n1887B_001:0730a04": "一法亦云無盡耶。答二義皆得。實寶殿者。約",
    "T45n1887B_001:0730a05": "證分則法性處也。約緣起分則花藏世界離",
    "T45n1887B_001:0730a06": "染真性也。問若以陀羅尼莊嚴法性實寶殿",
    "T45n1887B_001:0730a07": "者。證分之處可許。重重中即微細等義耶。答",
    "T45n1887B_001:0730a08": "以彼證分不可說故。不說如是義耳。然法無",
    "T45n1887B_001:0730a09": "遺鈌滿足一切故。因陀羅等究竟之極乃證分",
    "T45n1887B_001:0730a10": "也。問花藏世界離染真性是何。答佛外向門",
    "T45n1887B_001:0730a11": "是也。花藏淨土三乘共學處故。隨三乘機分",
    "T45n1887B_001:0730a12": "界離海。若約自宗。唯一海耳。無三品也。窮坐",
    "T45n1887B_001:0730a13": "者。十世相應應稱法界故也。中道者。以三世",
    "T45n1887B_001:0730a14": "間為自身心。無有一物非身心者故也。舊來",
    "T45n1887B_001:0730a15": "者。上證分中本來寂也。不動者。上證分中諸",
    "T45n1887B_001:0730a16": "法不動也。比如有人在床入睡。夢中迴行三",
    "T45n1887B_001:0730a17": "十餘驛。覺後方知不動在床。此中亦爾。從本",
    "T45n1887B_001:0730a18": "法性經三十句還至法性只一不動故。云舊",
    "T45n1887B_001:0730a19": "來不動也。問此義與熟教中迷於一心流轉",
    "T45n1887B_001:0730a20": "六道悟復一心之義有何異乎。答彼熟教中",
    "T45n1887B_001:0730a21": "泯二十夢方歸一心。此宗之中不動夢念即",
    "T45n1887B_001:0730a22": "法性故。無所棄捨。無別所歸。故逈異也。",
    "T45n1887B_001:0730a23": "真記云。陀羅尼者。總持也。實寶殿者。世界",
    "T45n1887B_001:0730a24": "海也。窮坐實際中道床者。徹到一乘究竟真",
    "T45n1887B_001:0730a25": "源也。舊來不動名為佛者。問何故具縛有情",
    "T45n1887B_001:0730a26": "舊來成佛耶。答如其未起修緣之時不得名",
    "T45n1887B_001:0730a27": "為舊來成佛。何者。今日發心緣中法界諸法",
    "T45n1887B_001:0730a28": "方頓起故。須智緣中煩惱等□為成智之緣",
    "T45n1887B_001:0730a29": "而起。須煩惱緣中亦如是也。是故要待今日",
    "T45n1887B_001:0730b01": "發心之緣無側起時方舊來成耳。緣以前無",
    "T45n1887B_001:0730b02": "一法故。不云舊來也。若三乘則有所尊定本",
    "T45n1887B_001:0730b03": "故。唯取始覺即同本覺之義論也。一乘不爾。",
    "T45n1887B_001:0730b04": "無所尊定本本末不定故。隨須皆得一。",
    "T45n1887B_001:0730b05": "大記云。實寶殿者。或云國土海。或云性起果",
    "T45n1887B_001:0730b06": "與三德差別果也。然三德非究竟故。正是性",
    "T45n1887B_001:0730b07": "起果也。窮坐實際中道床者。因位學窮至於",
    "T45n1887B_001:0730b08": "果位故也。舊來不動名為佛者。初起法字終",
    "T45n1887B_001:0730b09": "至佛字。初起終至是一處故也。是以和尚所",
    "T45n1887B_001:0730b10": "云行行本處至至發處蓋此意也。",
    "T45n1887B_001:0730b11": "古記云。一乘之中舊來成佛有二義也。一",
    "T45n1887B_001:0730b12": "不修眾生已成佛義。二已成諸佛本不修",
    "T45n1887B_001:0730b13": "義。若須六相可得此旨。謂佛為總相。眾生",
    "T45n1887B_001:0730b14": "為別相。一切眾生是佛義齊。以為同相。一",
    "T45n1887B_001:0730b15": "切眾生各不相。是以為異相。一切眾生緣",
    "T45n1887B_001:0730b16": "起究竟正即是佛。以為成相。一切眾生各",
    "T45n1887B_001:0730b17": "住自位舊來不動以為壞相也。",
    "T45n1887B_001:0730b18": "大記云。此印大意以其白紙表器世間。謂如",
    "T45n1887B_001:0730b19": "白紙本不染色。點墨即黑點朱即赤。器界亦",
    "T45n1887B_001:0730b20": "爾。不局淨穢。眾生處則染穢。賢聖處則清",
    "T45n1887B_001:0730b21": "淨。故以其黑字表眾生世間。謂如黑字一等",
    "T45n1887B_001:0730b22": "皆黑箇箇不同。眾生亦爾。煩惱無明皆自暗",
    "T45n1887B_001:0730b23": "覆種種差別。故以其朱畫表智正覺世間。謂",
    "T45n1887B_001:0730b24": "如朱畫一道不斷始終連環貫諸字中光色分",
    "T45n1887B_001:0730b25": "明。佛智亦爾。平等廣大遍眾生心。十世相應",
    "T45n1887B_001:0730b26": "圓明照矚故。是故此印具三世間。若約觀釋",
    "T45n1887B_001:0730b27": "即有四義。一若取白紙則黑字朱畫皆去。故",
    "T45n1887B_001:0730b28": "字與朱畫不離於紙。如是若離器界無佛眾",
    "T45n1887B_001:0730b29": "生。故於器中具生及佛也。是故經云。於一微",
    "T45n1887B_001:0730c01": "塵中現有三惡道人天阿修羅各各受業報。",
    "T45n1887B_001:0730c02": "於一微塵中各示那由他無數億諸佛於中而",
    "T45n1887B_001:0730c03": "說法。一塵中有塵數剎。二剎有難思佛。一",
    "T45n1887B_001:0730c04": "一佛處眾會中我見恒演菩提行。又云。一微",
    "T45n1887B_001:0730c05": "塵中普現三世一切佛佛事。二約黑字亦爾。",
    "T45n1887B_001:0730c06": "故於生中具器及佛也。是故經云。於一毛孔",
    "T45n1887B_001:0730c07": "中普見十方剎。彼剎妙莊嚴諸佛菩薩會。一",
    "T45n1887B_001:0730c08": "一毛孔中億剎不思議種種相莊嚴。未曾有",
    "T45n1887B_001:0730c09": "迫隘。一切剎土及諸佛在我身內無所礙。我",
    "T45n1887B_001:0730c10": "於一切毛孔中現佛境界諦觀察。又云。菩薩",
    "T45n1887B_001:0730c11": "知自心念念常有佛成正覺。乃至云。如自心",
    "T45n1887B_001:0730c12": "一切眾生心亦復如是。悉有如來成等正覺。",
    "T45n1887B_001:0730c13": "三約朱畫亦爾。故於佛中具器及生也。是故",
    "T45n1887B_001:0730c14": "經云。三世一切劫佛剎及諸法諸根心心法一",
    "T45n1887B_001:0730c15": "切虛妄法。於一佛身中此法皆悉現。普盡十",
    "T45n1887B_001:0730c16": "方諸剎海所有一切眾生海。佛智平等如虛",
    "T45n1887B_001:0730c17": "空悉能現現毛孔中。又云。一切諸佛於一念",
    "T45n1887B_001:0730c18": "中悉能示現無量世界無量無數清淨眾生。",
    "T45n1887B_001:0730c19": "四白紙黑字朱畫皆全相收不可別取。而三",
    "T45n1887B_001:0730c20": "物各異。如是三種世間融通相攝混為一團",
    "T45n1887B_001:0730c21": "而為門各別歷然不動也。故此一印若以器",
    "T45n1887B_001:0730c22": "門觀則是器海印。是故經云。花藏世界所有",
    "T45n1887B_001:0730c23": "塵。一一塵中見法界。普光現佛如雲集。此是",
    "T45n1887B_001:0730c24": "如來剎自在。以眾生門取則是眾生海印。以",
    "T45n1887B_001:0730c25": "佛門取則是佛海印。是故疏云。眾生心中佛",
    "T45n1887B_001:0730c26": "為佛心內眾生說法。佛心內眾生聽眾生心",
    "T45n1887B_001:0730c27": "中佛說法也。問若爾何但局云能人海印耶。",
    "T45n1887B_001:0730c28": "答約實如是非局於佛。且從妄盡心澄之義。",
    "T45n1887B_001:0730c29": "假名能人海印耳。",
    "T45n1887B_001:0731a01": "法界圖記叢髓錄卷上之一"
}