{
    "T18n0871_001:0291c21": "金剛頂瑜伽略述三十七尊心要",
    "T18n0871_001:0291c23": "大廣智三藏和上於",
    "T18n0871_001:0291c24": "含暉院承明殿道場說",
    "T18n0871_001:0291c25": "爾時毘盧遮那如來。於須彌盧金剛摩尼寶",
    "T18n0871_001:0291c26": "峯樓閣。至已。金剛界如來。以一切如來加持。",
    "T18n0871_001:0291c27": "於一切如來獅子座。一切面安立。時大菩提",
    "T18n0871_001:0291c28": "心不動如來。大福德聚寶生如來。三摩地妙",
    "T18n0871_001:0291c29": "法藏觀自在王如來。毘首羯磨成就一切事",
    "T18n0871_001:0292a01": "業不空成就如來。一切如來加持自身。婆伽",
    "T18n0871_001:0292a02": "梵釋迦牟尼如來。一切平等善通達故。一切",
    "T18n0871_001:0292a03": "方平等。觀察四方而坐。",
    "T18n0871_001:0292a04": "夫修行者初發信心。以表菩提心。即大圓鏡",
    "T18n0871_001:0292a05": "智紇哩娜野心。是眾生內心。安吽字為種",
    "T18n0871_001:0292a06": "子。所變種子為月輪。於輪光明中。想五智金",
    "T18n0871_001:0292a07": "剛杵光明照徹。即易杵為金剛薩埵。即普賢",
    "T18n0871_001:0292a08": "菩薩之異名。此表東方阿閦如來金剛部也。",
    "T18n0871_001:0292a09": "即大圓鏡智是也。次當禮南方福德聚寶生",
    "T18n0871_001:0292a10": "如來。想持摩尼寶缾。想與一切如來灌頂。即",
    "T18n0871_001:0292a11": "虛空藏菩薩。執摩尼寶珠。成滿一切眾生所",
    "T18n0871_001:0292a12": "求之願。由此福德聚功德。無量無邊赫奕威",
    "T18n0871_001:0292a13": "光。所求預滿。此乃寶生如來寶部所攝也。",
    "T18n0871_001:0292a14": "即平等性智也。次禮西方阿彌陀如來。表一",
    "T18n0871_001:0292a15": "切如來三摩地智。由初發心便能轉法輪。辯",
    "T18n0871_001:0292a16": "無言說。理無涯際。語部所收。能令眾生聰明",
    "T18n0871_001:0292a17": "利智。此乃西方法部所攝也。即妙觀察智也。",
    "T18n0871_001:0292a18": "次禮北方不空成就如來也。以大慈方便。能",
    "T18n0871_001:0292a19": "成一切如來事業。及以眾生事業。由毘首羯",
    "T18n0871_001:0292a20": "磨菩薩善巧智方便。能成就一切有情菩提",
    "T18n0871_001:0292a21": "心。畢竟不退。坐菩提道場。降伏眾魔。多諸方",
    "T18n0871_001:0292a22": "便無令沮壞。亦能變虛空為庫藏。其中珍寶",
    "T18n0871_001:0292a23": "滿虛空中。供養十方微塵一切諸佛。此虛空",
    "T18n0871_001:0292a24": "庫菩薩。即毘首羯磨菩薩之異名。行願所成",
    "T18n0871_001:0292a25": "印。傳堅固解脫之門。善能護持三密門之大",
    "T18n0871_001:0292a26": "印方便。此乃業部所攝。即成所作智也。其",
    "T18n0871_001:0292a27": "所禮四方佛儀軌。乃至真言。具在經中明說。",
    "T18n0871_001:0292a28": "應知其中方毘盧遮那佛。即如來部也。報身",
    "T18n0871_001:0292a29": "圓滿。萬德莊嚴。於須彌盧頂寶峯樓閣大摩",
    "T18n0871_001:0292b01": "尼寶殿。坐金剛臺。成等正覺。降伏眾魔。於諸",
    "T18n0871_001:0292b02": "毛孔放大光明。十方如來及諸聖眾。咸來同",
    "T18n0871_001:0292b03": "證。十地滿足菩薩。皆歸此會。各處本方座",
    "T18n0871_001:0292b04": "位。住三摩地心。皆從毘盧遮那如來心內智",
    "T18n0871_001:0292b05": "中。流出無量無邊祕密法門。菩薩修行相應",
    "T18n0871_001:0292b06": "三昧。瑜伽理智滿法界心。此大菩提五智圓",
    "T18n0871_001:0292b07": "滿。即毘盧遮那如來真如法界智。處中位",
    "T18n0871_001:0292b08": "也。",
    "T18n0871_001:0292b09": "次入十六大菩薩三摩地位。",
    "T18n0871_001:0292b10": "夫修真言行人。須知十六大菩薩三摩地次",
    "T18n0871_001:0292b11": "第各各不同。於三昧耶心。差別有異。且如金",
    "T18n0871_001:0292b12": "剛薩埵。東方為首。大菩提心。從初發意堅固",
    "T18n0871_001:0292b13": "勇猛。住三摩地智。自受用身光明赫奕。廣照",
    "T18n0871_001:0292b14": "無邊。執五智金剛杵。據其座位。傲慢自在。即",
    "T18n0871_001:0292b15": "金剛薩埵之事。經偈曰。",
    "T18n0871_001:0292b16": "　奇哉大普賢　　堅薩埵自然",
    "T18n0871_001:0292b17": "　從堅固無身　　獲得薩埵身",
    "T18n0871_001:0292b18": "雖證薩埵正位。而見惑未除。一切有情將何",
    "T18n0871_001:0292b19": "引化。須行四攝法而濟度之。四攝法者何。布",
    "T18n0871_001:0292b20": "施愛語利行同事等。而攝取之。所以金剛王",
    "T18n0871_001:0292b21": "菩薩。執雙金剛鉤。用為召集。而攝召之。即",
    "T18n0871_001:0292b22": "不空王菩薩妙用也。經偈曰。",
    "T18n0871_001:0292b23": "　奇哉不空王　　金剛所生鉤",
    "T18n0871_001:0292b24": "　由遍一切佛　　最勝能鉤召",
    "T18n0871_001:0292b25": "雖有鉤召。然未具大悲之心。須發愛念一切",
    "T18n0871_001:0292b26": "有情。而興救護。於是金剛愛菩薩。乃執大",
    "T18n0871_001:0292b27": "悲之箭。能射二乘計執之心。若能所未忘。",
    "T18n0871_001:0292b28": "豈為濟拔。持此大悲弓箭。亦能殺害一切煩",
    "T18n0871_001:0292b29": "惱。直取菩提。即金剛愛菩薩。之行位經偈",
    "T18n0871_001:0292c01": "曰。",
    "T18n0871_001:0292c02": "　奇哉自性淨　　隨染欲自然",
    "T18n0871_001:0292c03": "　離欲清淨故　　以染而調伏",
    "T18n0871_001:0292c04": "由斯勝行。極喜善哉。即獲一切善法三種祕",
    "T18n0871_001:0292c05": "密心。善口善意善身。三善法門三業清淨。",
    "T18n0871_001:0292c06": "讚善功德無量無邊。即善哉菩薩之本事也。",
    "T18n0871_001:0292c07": "經偈曰。",
    "T18n0871_001:0292c08": "　奇哉我善哉　　諸一切勝智",
    "T18n0871_001:0292c09": "　所離分別者　　能生究竟喜",
    "T18n0871_001:0292c10": "已上金剛部四菩薩也。",
    "T18n0871_001:0292c11": "由斯善法。果願未圓。須臾灌頂。莊嚴瑩飾",
    "T18n0871_001:0292c12": "其體。即虛空藏菩薩。持摩尼寶缾。復想一切",
    "T18n0871_001:0292c13": "如來發生大摩尼寶灌頂大菩薩。受位。乃至",
    "T18n0871_001:0292c14": "轉輪王住位時。悉皆為之。利益恒沙。無邊福",
    "T18n0871_001:0292c15": "德聚威德自在。此乃虛空藏菩薩之福智也。",
    "T18n0871_001:0292c16": "經偈曰。",
    "T18n0871_001:0292c17": "　奇哉妙灌頂　　無上金剛寶",
    "T18n0871_001:0292c18": "　由佛無所著　　名為三界主",
    "T18n0871_001:0292c19": "雖受灌頂。未獲威光。須得日輪圓光。洞照千",
    "T18n0871_001:0292c20": "界。所以持金剛光明之日。赫奕暉煥。皎徹無",
    "T18n0871_001:0292c21": "涯。雖有微塵數日。莫能映奪也。此乃金剛",
    "T18n0871_001:0292c22": "威光菩薩之照徹也。經偈曰。",
    "T18n0871_001:0292c23": "　奇哉無比光　　照耀有情界",
    "T18n0871_001:0292c24": "　能靜清淨者　　諸佛救世者",
    "T18n0871_001:0292c25": "既光明廣大。功業彌高。錫賚酬賞。須有檀",
    "T18n0871_001:0292c26": "施。即金剛幢菩薩建立。大摩尼幢上。安如",
    "T18n0871_001:0292c27": "意寶珠光。明照曜雨。摩尼百寶幢蓋。繒幡",
    "T18n0871_001:0292c28": "微妙香華。而皆施與一切有情所須隨意滿",
    "T18n0871_001:0292c29": "足檀波羅蜜行願。具大悲心。無量珍財。施",
    "T18n0871_001:0293a01": "無所施。所得無得之心。此乃金剛幢菩薩大",
    "T18n0871_001:0293a02": "悲願力也偈曰。",
    "T18n0871_001:0293a03": "　奇哉無比幢　　一切益成就",
    "T18n0871_001:0293a04": "　一切意滿者　　令滿一切願",
    "T18n0871_001:0293a05": "既蒙施利。喜悅成心。即獲奇特之志。發言歡",
    "T18n0871_001:0293a06": "喜微笑悅樂。廣度有情喜捨之心。能事備",
    "T18n0871_001:0293a07": "矣。此金剛笑菩薩。奇特之喜智也偈曰。",
    "T18n0871_001:0293a08": "　奇哉我大笑　　諸勝甚奇特",
    "T18n0871_001:0293a09": "　安立佛利益　　常住妙等引",
    "T18n0871_001:0293a10": "已上寶部四菩薩也。",
    "T18n0871_001:0293a11": "雖能滿願。由恐散動。散動具有六種散動(作意",
    "T18n0871_001:0293a12": "散動自性散動外散動內散動相散動座散動是名六種散動)不能制止心王。須修",
    "T18n0871_001:0293a13": "三摩地法。以住其心殊勝行門微妙理義大",
    "T18n0871_001:0293a14": "悲方便。而筏喻之。勝義菩提行願因茲頓證。",
    "T18n0871_001:0293a15": "此乃觀自在菩薩之悲智也偈曰。",
    "T18n0871_001:0293a16": "　奇哉我勝義　　本清淨自然",
    "T18n0871_001:0293a17": "　諸法如筏喻　　清淨而可得",
    "T18n0871_001:0293a18": "雖悟法圓滿。結使煩惱。仍未遣之。於是文殊",
    "T18n0871_001:0293a19": "師利大菩薩。般若波羅蜜圓滿。智慧無涯。",
    "T18n0871_001:0293a20": "遂乃操持智劍。劃斷繒網。除害四魔二乘確",
    "T18n0871_001:0293a21": "執之心而無所住。不居空有。永絕二邊。能斷",
    "T18n0871_001:0293a22": "一切有情結使之心。常住無為智慧圓明。即",
    "T18n0871_001:0293a23": "文殊般若之智慧也偈曰。",
    "T18n0871_001:0293a24": "　奇哉一切佛　　我聞微妙音",
    "T18n0871_001:0293a25": "　由慧無色故　　音聲而可得",
    "T18n0871_001:0293a26": "由斯斷惑。須妙法斯傳。即纔發心即轉法輪",
    "T18n0871_001:0293a27": "菩薩。住三摩地心。起大悲願行。轉正法輪。輪",
    "T18n0871_001:0293a28": "輻光明動。大千界。三輪清淨。於諸曼陀羅以",
    "T18n0871_001:0293a29": "主宰。於諸魔所而教令之。調伏有情正受三",
    "T18n0871_001:0293b01": "昧。即金剛場菩薩之智輪用也偈曰。",
    "T18n0871_001:0293b02": "　奇哉金剛輪　　我金剛勝行",
    "T18n0871_001:0293b03": "　由纔發心故　　能轉妙法輪",
    "T18n0871_001:0293b04": "妙法既轉。須頓入無言語文字本空。真如法",
    "T18n0871_001:0293b05": "界。平等修多羅藏。怛沙法門圓滿。悟大乘",
    "T18n0871_001:0293b06": "無無不開演。以茲勝法。共諸佛談論。念誦",
    "T18n0871_001:0293b07": "律良一代真言備在此也。乃無言菩薩語智",
    "T18n0871_001:0293b08": "三摩地智也偈曰。",
    "T18n0871_001:0293b09": "　奇哉我祕密　　我名祕密語",
    "T18n0871_001:0293b10": "　所說微妙法　　遠離諸戲論",
    "T18n0871_001:0293b11": "已上四菩薩法部也。",
    "T18n0871_001:0293b12": "雖通語智。而諸佛事業及眾生事業。未成就",
    "T18n0871_001:0293b13": "之。即入一切業用善巧門之所成辨。廣興供",
    "T18n0871_001:0293b14": "養。利樂有情。以虛空為庫藏。是中珍寶滿虛",
    "T18n0871_001:0293b15": "空中。給濟蒼生。五種之施令無匱乏。十方如",
    "T18n0871_001:0293b16": "來一切諸佛微塵剎海。普心供養。即毘首羯",
    "T18n0871_001:0293b17": "磨菩薩善巧智也偈曰。",
    "T18n0871_001:0293b18": "　奇哉我不空　　我一切業多",
    "T18n0871_001:0293b19": "　無功作佛事　　能轉金剛業",
    "T18n0871_001:0293b20": "既具事業。堅固精進。而妙用之。若不精修。",
    "T18n0871_001:0293b21": "魔即得便而生進退。所以被精進鎧甲。持萬",
    "T18n0871_001:0293b22": "行修心。守護法門。令不退轉。即慈護廣大。",
    "T18n0871_001:0293b23": "能除懈怠護堅猛之智。頓成究竟菩提。無不",
    "T18n0871_001:0293b24": "被矣。此乃難敵精進菩薩之大慈護也偈曰。",
    "T18n0871_001:0293b25": "　奇哉堅固甲　　我堅固固者",
    "T18n0871_001:0293b26": "　由堅固無身　　獲得堅固身",
    "T18n0871_001:0293b27": "精進既具。天魔蘊魔。及煩惱魔等。須摧伏之。",
    "T18n0871_001:0293b28": "示金剛藥叉形。作可畏色。熾焰赫奕。恚怒威",
    "T18n0871_001:0293b29": "猛。持金剛牙安自口中。能食一切有情無始",
    "T18n0871_001:0293c01": "無明。及諸執見。而摧滅之。作大悲方便。而能",
    "T18n0871_001:0293c02": "恐怖一切如來。此乃金剛藥叉菩薩大悲方",
    "T18n0871_001:0293c03": "便之智也偈曰。",
    "T18n0871_001:0293c04": "　奇哉大方便　　諸佛之悲愍",
    "T18n0871_001:0293c05": "　由有形寂靜　　示作暴怒形",
    "T18n0871_001:0293c06": "由斯威猛。解脫之理。而助成之。三輪菩際",
    "T18n0871_001:0293c07": "眾生。祕密金剛而能濟度。大權方便三密加",
    "T18n0871_001:0293c08": "持。祕印心傳。住三摩地。一切法要而能解縛。",
    "T18n0871_001:0293c09": "脫苦與樂住四無量心。此乃金剛拳菩薩密",
    "T18n0871_001:0293c10": "印智也偈曰。",
    "T18n0871_001:0293c11": "　奇哉我堅縛　　我堅三昧耶",
    "T18n0871_001:0293c12": "　成諸意樂故　　解脫者為縛",
    "T18n0871_001:0293c13": "已上四菩薩羯磨部也。",
    "T18n0871_001:0293c14": "阿閦如來於內心。證得金剛波羅蜜。入金剛",
    "T18n0871_001:0293c15": "三昧耶加持一切三摩地智。自受用故。從",
    "T18n0871_001:0293c16": "五峯光明金剛菩提心三摩地智中。流出金",
    "T18n0871_001:0293c17": "剛光明。遍照十方世界。淨一切眾生大菩提",
    "T18n0871_001:0293c18": "心。還來收一聚。為令印一切菩薩。自受用",
    "T18n0871_001:0293c19": "三昧耶智故。成金剛波羅蜜菩薩形。持金剛",
    "T18n0871_001:0293c20": "杵於毘盧遮那如來前月輪而住。偈曰。",
    "T18n0871_001:0293c21": "　奇哉一切佛　　我堅金剛身",
    "T18n0871_001:0293c22": "　由堅無身故　　獲得金剛身",
    "T18n0871_001:0293c23": "寶生如來於內心。證得虛空寶大摩尼藏功",
    "T18n0871_001:0293c24": "德三摩地智。自受用故。從虛空寶大摩尼藏",
    "T18n0871_001:0293c25": "功德三摩地智。流出虛空寶光明。遍照十方",
    "T18n0871_001:0293c26": "世界。令一切眾生功德圓滿。還來收一聚。為",
    "T18n0871_001:0293c27": "令印一切菩薩。受用三昧耶智故。成金剛寶",
    "T18n0871_001:0293c28": "波羅蜜菩薩形。持大摩尼寶。於毘盧遮那如",
    "T18n0871_001:0293c29": "來右邊月輪而住。偈曰。",
    "T18n0871_001:0294a01": "　奇哉一切佛　　我名寶金剛",
    "T18n0871_001:0294a02": "　於一切印眾　　堅灌頂理趣",
    "T18n0871_001:0294a03": "觀自在王如來於內心。證得大蓮華智慧三",
    "T18n0871_001:0294a04": "摩地智。自受用故。從大蓮華智慧三摩地智。",
    "T18n0871_001:0294a05": "流出蓮華光明。遍照十方世界。淨一切眾生",
    "T18n0871_001:0294a06": "客塵煩惱。還來收一聚。為令印一切菩薩。受",
    "T18n0871_001:0294a07": "用三昧耶自受用智故。成法波羅蜜菩薩形。",
    "T18n0871_001:0294a08": "持大蓮華。於毘盧遮那如來後月輪而住。偈",
    "T18n0871_001:0294a09": "曰。",
    "T18n0871_001:0294a10": "　奇哉一切佛　　法金剛我淨",
    "T18n0871_001:0294a11": "　由自性清淨　　令貪染無垢",
    "T18n0871_001:0294a12": "不空成就如來於內心。證得羯磨金剛大精",
    "T18n0871_001:0294a13": "進三摩地智。自受用故。從羯磨金剛大精進",
    "T18n0871_001:0294a14": "三摩地智。流出羯磨光明。遍照十方世界。令",
    "T18n0871_001:0294a15": "一切眾生。除一切懈怠成大精進。還來收一",
    "T18n0871_001:0294a16": "聚。為令印一切菩薩。自受用三摩耶智故。成",
    "T18n0871_001:0294a17": "羯磨波羅蜜菩薩形。持羯磨金剛。於毘盧遮",
    "T18n0871_001:0294a18": "那如來左邊月輪而住。偈曰。",
    "T18n0871_001:0294a19": "　奇哉一切佛　　我多業金剛",
    "T18n0871_001:0294a20": "　由一成一切　　佛界善作業",
    "T18n0871_001:0294a21": "已上四波羅蜜大菩薩堅固之體。由若虛空。",
    "T18n0871_001:0294a22": "無能沮壞。為焰塵雲霧能翳空界。日月之光",
    "T18n0871_001:0294a23": "猶為障礙。一切眾生。本來自性清淨。為客塵",
    "T18n0871_001:0294a24": "煩惱能所二相。纏染其心。不得自在。今此妄",
    "T18n0871_001:0294a25": "想。所有本體自空。了諸法不生。空有無礙。",
    "T18n0871_001:0294a26": "於是毘盧遮那佛。即住菩提心觀。徹照圓明。",
    "T18n0871_001:0294a27": "流出適悅。莊嚴種種供養。此乃金剛喜戲菩",
    "T18n0871_001:0294a28": "薩大菩提心之妙用也。於不動如來曼荼羅",
    "T18n0871_001:0294a29": "左邊月輪而住。偈曰。",
    "T18n0871_001:0294b01": "　奇哉無比有　　諸佛中供養",
    "T18n0871_001:0294b02": "　由貪染供養　　能轉諸供養",
    "T18n0871_001:0294b03": "今具喜戲供養。毘盧遮那佛。於內心流出金",
    "T18n0871_001:0294b04": "剛寶鬘。嚴飾其體。即集眾寶。用為莊嚴。寶聚",
    "T18n0871_001:0294b05": "光明福德圓滿。五種施願而能滿足。於南方",
    "T18n0871_001:0294b06": "寶生如來曼荼羅左邊月輪而住。偈曰。",
    "T18n0871_001:0294b07": "　奇哉我無比　　稱為寶供養",
    "T18n0871_001:0294b08": "　於三界王勝　　教勅受供養",
    "T18n0871_001:0294b09": "寶鬘供養已。即毘盧遮那於內心。流出大悲",
    "T18n0871_001:0294b10": "方便。住三摩地心。發歌讚諷詠。而興供養已。",
    "T18n0871_001:0294b11": "獲得六十四種梵音住說法無礙。其音清雅。",
    "T18n0871_001:0294b12": "令眾樂簫瑟箜篌。而能供養。此即音聲為佛",
    "T18n0871_001:0294b13": "事也。法利言說。本體自空。真如凝然法界清",
    "T18n0871_001:0294b14": "淨。此乃金剛歌菩薩供養語智也。於觀自在",
    "T18n0871_001:0294b15": "王如來曼荼羅左邊月輪而住。偈曰。",
    "T18n0871_001:0294b16": "　奇哉成歌詠　　我供諸見者",
    "T18n0871_001:0294b17": "　由此供養故　　諸法如響應",
    "T18n0871_001:0294b18": "雖具歌詠。而未獲神通。即毘盧遮那佛於內",
    "T18n0871_001:0294b19": "心中。流出如來事業。及眾生事業。作善巧智",
    "T18n0871_001:0294b20": "及自受用智。種種供養。結金剛舞印。廣大儀",
    "T18n0871_001:0294b21": "軌。現大神通。妙舞莊嚴以為佛事。微塵佛剎",
    "T18n0871_001:0294b22": "供養恒沙。於三昧門出入無礙。此乃金剛舞",
    "T18n0871_001:0294b23": "菩薩妙用也。依不空成就如來曼荼羅左邊",
    "T18n0871_001:0294b24": "月輪而住。偈曰。",
    "T18n0871_001:0294b25": "　奇哉廣供養　　作諸供養故",
    "T18n0871_001:0294b26": "　由金剛舞儀　　安立佛供養",
    "T18n0871_001:0294b27": "已上四菩薩內供養也。",
    "T18n0871_001:0294b28": "阿閦如來於內心中。流出焚香菩薩。供養毘",
    "T18n0871_001:0294b29": "盧遮那如來。其香雲海遍周法界。見聞覺知",
    "T18n0871_001:0294c01": "者。能生適悅。能遍入諸佛體中。悅樂歡喜。此",
    "T18n0871_001:0294c02": "乃金剛焚香菩薩作大佛事供養也偈曰。",
    "T18n0871_001:0294c03": "　奇哉大供養　　悅澤具端嚴",
    "T18n0871_001:0294c04": "　由薩埵遍入　　速疾證菩提",
    "T18n0871_001:0294c05": "香已供養。寶生如來於內心。流出微妙覺華。",
    "T18n0871_001:0294c06": "而奉獻毘盧遮那如來。由金剛寶蓮。其華開",
    "T18n0871_001:0294c07": "敷光明。厥色鮮美。福德之聚種種莊嚴。能施",
    "T18n0871_001:0294c08": "有情安樂之願。此乃金剛華菩薩而妙用",
    "T18n0871_001:0294c09": "也偈曰。",
    "T18n0871_001:0294c10": "　奇哉一切佛　　能作諸莊嚴",
    "T18n0871_001:0294c11": "　由如來寶性　　速疾獲供養",
    "T18n0871_001:0294c12": "華已供養。未獲光明。即觀自在王如來。於內",
    "T18n0871_001:0294c13": "心中。流出金剛智燈。承事供養毘盧遮那如",
    "T18n0871_001:0294c14": "來。光明照徹。獲得如來五眼清淨。內外障色。",
    "T18n0871_001:0294c15": "悉咸覩見。於內智燈。照一切法。本性清淨",
    "T18n0871_001:0294c16": "由若摩尼。百光千明無能映蔽。智慧之日由",
    "T18n0871_001:0294c17": "斯燈焉。此乃金剛燈菩薩智照也偈曰。",
    "T18n0871_001:0294c18": "　奇哉我廣大　　供養燈端嚴",
    "T18n0871_001:0294c19": "　由速具光明　　獲一切佛眼",
    "T18n0871_001:0294c20": "燈既供養。未獲清涼。即不空成就如來。於內",
    "T18n0871_001:0294c21": "心中。流出金剛塗香菩薩。執持香印。供養毘",
    "T18n0871_001:0294c22": "盧遮那如來。此妙塗香。能除一切有情欝熱",
    "T18n0871_001:0294c23": "之疾。能獲如來五分法身戒定慧解脫解脫",
    "T18n0871_001:0294c24": "知見。莊嚴其體。亦能證得清冷菩提之心廣",
    "T18n0871_001:0294c25": "大圓滿。此乃金剛塗香菩薩供養也偈曰。",
    "T18n0871_001:0294c26": "　奇哉香供養　　我微妙悅意",
    "T18n0871_001:0294c27": "　由如來香故　　授與一切身",
    "T18n0871_001:0294c28": "已上四菩薩外供養也。",
    "T18n0871_001:0294c29": "八供養已畢。四攝之事未圓。即毘盧遮那內",
    "T18n0871_001:0295a01": "心中。流出金剛鉤菩薩。而召集之。夫為鉤",
    "T18n0871_001:0295a02": "者。有四攝義。愛語布施利行同事。而能運",
    "T18n0871_001:0295a03": "度無量眾生。復有難調眾魔。而能折伏。亦能",
    "T18n0871_001:0295a04": "控制狂象。而皆順從。即此大菩提心廣大圓",
    "T18n0871_001:0295a05": "滿。堅固猛利。決定不退。亦能召集一切賢聖。",
    "T18n0871_001:0295a06": "降臨道場。能滿一切真言行菩薩。速證悉地。",
    "T18n0871_001:0295a07": "此乃金剛鉤菩薩召集之智也偈曰。",
    "T18n0871_001:0295a08": "　奇哉一切佛　　鉤誓我堅固",
    "T18n0871_001:0295a09": "　由我遍鉤召　　集諸曼荼羅",
    "T18n0871_001:0295a10": "既具鉤義。引攝之事未圓。即毘盧遮那佛內",
    "T18n0871_001:0295a11": "心中。流出金剛索菩薩。能禁制一切煩惱無",
    "T18n0871_001:0295a12": "明忘想昏闇之心。能縛一切苦輪。令得解脫。",
    "T18n0871_001:0295a13": "復能等引禪定大菩提心。一切印眾皆來聚",
    "T18n0871_001:0295a14": "會。微塵佛剎。咸悉降臨曼荼羅道場共作佛",
    "T18n0871_001:0295a15": "事偈曰。",
    "T18n0871_001:0295a16": "　奇哉一切佛　　我堅金剛索",
    "T18n0871_001:0295a17": "　設入諸微塵　　我復引入此",
    "T18n0871_001:0295a18": "索義既辨。制止之理未行。即毘盧遮那佛於",
    "T18n0871_001:0295a19": "內心中。流出金剛鎖菩薩。其鎖是制止之義。",
    "T18n0871_001:0295a20": "能閉一切諸惡趣門。起大慈悲。於一切有情",
    "T18n0871_001:0295a21": "而生救護。能縛一切眾印。及以如來使。俱由",
    "T18n0871_001:0295a22": "解脫得大涅槃。復令微塵海會如來。於此道",
    "T18n0871_001:0295a23": "場。住三摩地心。同密嚴佛會作大佛事。偈曰。",
    "T18n0871_001:0295a24": "　奇哉一切佛　　大堅金剛鎖",
    "T18n0871_001:0295a25": "　令諸縛脫者　　有情利故縛",
    "T18n0871_001:0295a26": "雖具鎖義制止之事。遍入理智而未圓通。即",
    "T18n0871_001:0295a27": "毘盧遮那佛於內心中。流出金剛鈴菩薩。執",
    "T18n0871_001:0295a28": "持光明磬。而供養之。發生無量微妙之音。一",
    "T18n0871_001:0295a29": "切聖眾聞者靡不歡喜。諸佛惡字種子。能遍",
    "T18n0871_001:0295b01": "入一切如來身心中。瑩如明鏡。於無量有情",
    "T18n0871_001:0295b02": "身田。中大種智。能於諸佛所。捨身而作僮",
    "T18n0871_001:0295b03": "僕。承事供養。於三摩地中。適悅歡樂。此乃",
    "T18n0871_001:0295b04": "金剛鈴菩薩之妙響也偈曰。",
    "T18n0871_001:0295b05": "　奇哉一切佛　　我堅金剛入",
    "T18n0871_001:0295b06": "　為一切主宰　　亦即為僮僕",
    "T18n0871_001:0295b07": "此乃一切如來三昧耶。鉤召引入縛調伏也。",
    "T18n0871_001:0295b08": "結三昧耶印已。能令修行人天諸三摩地佛",
    "T18n0871_001:0295b09": "性海中。適悅安樂由斯供養。",
    "T18n0871_001:0295b10": "次入五如來供養法。即入毘盧遮那佛觀。結",
    "T18n0871_001:0295b11": "遍照尊如來印。觀門即身心清淨。圓滿菩提。",
    "T18n0871_001:0295b12": "廓周法界。",
    "T18n0871_001:0295b13": "次入金剛薩埵三摩地印。堅固菩提心。",
    "T18n0871_001:0295b14": "次入虛空藏菩薩大寶印。獲得一切眾生所",
    "T18n0871_001:0295b15": "願滿足。無所匱乏。",
    "T18n0871_001:0295b16": "次入蓮華三昧耶觀自在菩薩印。由此清淨",
    "T18n0871_001:0295b17": "無染著故。獲得一切殊勝微妙之法。",
    "T18n0871_001:0295b18": "次入羯磨大菩薩三摩地。能成一切如來事",
    "T18n0871_001:0295b19": "業。眾生事業所有修持。無不成就。此乃毘盧",
    "T18n0871_001:0295b20": "遮那及四大菩薩。即同五如來也。",
    "T18n0871_001:0295b21": "次當修行十六大菩薩供養。是諸大菩薩。為",
    "T18n0871_001:0295b22": "供養故。各持器械之印。布在身上諸支分間。",
    "T18n0871_001:0295b23": "能為如來作大佛事。",
    "T18n0871_001:0295b24": "初金剛薩埵持五智金剛杵印。以表堅固勇",
    "T18n0871_001:0295b25": "猛菩提心。",
    "T18n0871_001:0295b26": "次金剛王菩薩。持金剛雙鉤印。行四攝法。召",
    "T18n0871_001:0295b27": "一切如來及一切有情。無不雲集。置之右",
    "T18n0871_001:0295b28": "脇。以為幖幟。",
    "T18n0871_001:0295b29": "次結金剛愛菩薩弓箭之印。能令愛念一切",
    "T18n0871_001:0295c01": "有情。又能射二乘見執之心。置之左脇。用",
    "T18n0871_001:0295c02": "為隨。一切色相無所染著。",
    "T18n0871_001:0295c03": "次結娑度大菩薩歡喜印。一切如來及諸聖",
    "T18n0871_001:0295c04": "眾。皆善哉彈指讚歎隨喜。置之腰後。以表善",
    "T18n0871_001:0295c05": "哉。",
    "T18n0871_001:0295c06": "　已上金剛部四大供養也。",
    "T18n0871_001:0295c07": "次當結虛空藏大菩薩大寶印。能滿一切有",
    "T18n0871_001:0295c08": "情所求。皆得。置之於額。雨種種寶。亦持摩尼",
    "T18n0871_001:0295c09": "寶瓶。與一切如來灌頂。",
    "T18n0871_001:0295c10": "次當結金剛威光大菩薩印。威光赫奕。能蔽",
    "T18n0871_001:0295c11": "千日。持金剛之日。面前旋轉。如轉日輪。",
    "T18n0871_001:0295c12": "次結金剛幢菩薩印。由如意寶幢。能滿一切",
    "T18n0871_001:0295c13": "有情求願。滿足。置之直上。由若寶幢。",
    "T18n0871_001:0295c14": "次結金剛笑菩薩印。能令一切賢聖諸佛海",
    "T18n0871_001:0295c15": "會及天仙等。靡不歡喜。置之口已上。以表大",
    "T18n0871_001:0295c16": "喜笑也。",
    "T18n0871_001:0295c17": "　已上寶部四供養菩薩也。",
    "T18n0871_001:0295c18": "次當入蓮華部三摩地。由此住觀自在菩薩",
    "T18n0871_001:0295c19": "觀。能令有情。於法無礙無所染污。即持蓮華",
    "T18n0871_001:0295c20": "印安在口中。清淨法音之所演化。",
    "T18n0871_001:0295c21": "次當入文殊室利菩薩智慧之觀。當令有情。",
    "T18n0871_001:0295c22": "辦明正法持智慧之劍。能破邪山。絕二乘見",
    "T18n0871_001:0295c23": "執之心。住法空無相無願解脫門。安於右耳",
    "T18n0871_001:0295c24": "輪邊。以為止住。",
    "T18n0871_001:0295c25": "次當入法輪清淨觀。能轉無上之法輪。三",
    "T18n0871_001:0295c26": "轉法輪。三大千。廣度有情。即金剛因菩薩。",
    "T18n0871_001:0295c27": "持金剛輪器杖。安在左耳。以為幖幟。",
    "T18n0871_001:0295c28": "次當入無言三昧耶。一切萬法皆離言語。言",
    "T18n0871_001:0295c29": "語性空本來常寂。亦無所說。即金剛語菩薩。",
    "T18n0871_001:0296a01": "持金剛舌。即安在頂後以表無言。",
    "T18n0871_001:0296a02": "　已上四親近菩薩法部也。",
    "T18n0871_001:0296a03": "次業部十七供養。即金剛喜戲菩薩。能令有",
    "T18n0871_001:0296a04": "情適悅歡喜。持三鈷之杵。安於頂上。成就一",
    "T18n0871_001:0296a05": "切如來事業。眾生事業悉皆成就。",
    "T18n0871_001:0296a06": "次當金剛鬘印莊嚴之事業。眾寶所成羂索",
    "T18n0871_001:0296a07": "寶鬘。以為嚴飾。此印安於額上也。",
    "T18n0871_001:0296a08": "次金剛歌菩薩。能成如來六十四種梵音歌",
    "T18n0871_001:0296a09": "讚吟詠。皆成殊勝。持箜篌之印。置在右肩。",
    "T18n0871_001:0296a10": "所出言音皆成妙法。",
    "T18n0871_001:0296a11": "次金剛舞菩薩。神通自在。變化十方。舉動施",
    "T18n0871_001:0296a12": "為無非佛事。此四菩薩。北方四親近大菩薩",
    "T18n0871_001:0296a13": "也。業部所管。",
    "T18n0871_001:0296a14": "次結外供養菩薩印。即金剛焚香。及金剛華",
    "T18n0871_001:0296a15": "金剛燈乃至塗香菩薩等。以為十七雜供養。",
    "T18n0871_001:0296a16": "金剛寶印供養。能令有情所求滿願。以金剛",
    "T18n0871_001:0296a17": "妓樂歌讚諷誦簫瑟箜篌微妙法音。以為供",
    "T18n0871_001:0296a18": "養。",
    "T18n0871_001:0296a19": "次結劫樹印。能令諸有情。能滿殊勝之願。百",
    "T18n0871_001:0296a20": "千珍寶玩弄諸物。名衣上服凡有所須。於此",
    "T18n0871_001:0296a21": "樹間皆得滿足。無有乏少。",
    "T18n0871_001:0296a22": "次結羯磨三昧耶印。常作思惟。於虛空中。",
    "T18n0871_001:0296a23": "所有一切諸如來。我皆承事供養。一一佛前。",
    "T18n0871_001:0296a24": "想有此身瞻禮供養。",
    "T18n0871_001:0296a25": "次應入達磨三昧耶印。常作思惟。我今此",
    "T18n0871_001:0296a26": "身與諸佛菩薩身等。觀法實性。無有差別更",
    "T18n0871_001:0296a27": "無異相。即同一切如來之身也。",
    "T18n0871_001:0296a28": "　已上修行三摩地法也。",
    "T18n0871_001:0296a29": "次行六波羅蜜法。運度有情。於四無量心弘",
    "T18n0871_001:0296b01": "誓願發菩提心。即當證悟。",
    "T18n0871_001:0296b02": "次入六波羅蜜觀行。檀波羅蜜者。為是寶部。",
    "T18n0871_001:0296b03": "所以亦由無住檀施。等虛空界一切有情所求",
    "T18n0871_001:0296b04": "之者。隨意滿願。皆施與之。復於生死之中。愍",
    "T18n0871_001:0296b05": "念眾生。為救護故。悉令滿足。亦能護菩提心。",
    "T18n0871_001:0296b06": "未度者令度。未安者令安。亦能雨種種珍寶。",
    "T18n0871_001:0296b07": "廣施有情。令使圓滿富樂豐饒。令得解脫。",
    "T18n0871_001:0296b08": "戒波羅蜜者。三聚淨戒。一攝律儀戒。二攝善",
    "T18n0871_001:0296b09": "法戒。三攝眾生戒。亦云饒益有情戒。一切戒",
    "T18n0871_001:0296b10": "行。皆攝律儀所管。由持戒故。獲得身口意清",
    "T18n0871_001:0296b11": "淨果報。此即同毘盧遮那如來滿法界身如",
    "T18n0871_001:0296b12": "如之體。亦云斷德也。攝善法戒者。一切善法。",
    "T18n0871_001:0296b13": "皆屬此戒。亦云智德。即是毘盧遮那如來圓",
    "T18n0871_001:0296b14": "滿報身也。色相莊嚴。光明赫奕。據須彌頂。為",
    "T18n0871_001:0296b15": "諸菩薩說大乘經是。饒益有情者。即是釋迦",
    "T18n0871_001:0296b16": "牟尼如來化身也。由如來於此世界愍念有",
    "T18n0871_001:0296b17": "情。作變化身種種方便。救度眾生令登彼岸。",
    "T18n0871_001:0296b18": "即名恩德。由此三德之義。總而言之。戒波羅",
    "T18n0871_001:0296b19": "蜜之所攝化也。",
    "T18n0871_001:0296b20": "忍波羅蜜者有五義。一伏忍。二信忍。三順忍。",
    "T18n0871_001:0296b21": "四無生忍。五寂滅忍。伏忍配東方。信忍配南",
    "T18n0871_001:0296b22": "方。順忍配西方。無生忍屬北方。寂滅忍配中",
    "T18n0871_001:0296b23": "央方。於此五方即五如來也。地前三賢伏",
    "T18n0871_001:0296b24": "忍。且初地二地三地。配於信忍。四地五地",
    "T18n0871_001:0296b25": "六地。配於順忍也。七地八地九地。配在無",
    "T18n0871_001:0296b26": "生忍。十地滿足配也。等妙覺者。配於寂",
    "T18n0871_001:0296b27": "滅忍。由持忍波羅蜜故。所生之處。令得端正",
    "T18n0871_001:0296b28": "果報眷屬圍繞。功德廣大無量無邊。不可窮",
    "T18n0871_001:0296b29": "盡。見聞之者。悉皆歡喜。恭敬隨順。喜悅從心",
    "T18n0871_001:0296c01": "此即忍波羅蜜之行相也。",
    "T18n0871_001:0296c02": "精進波羅蜜者。若人修行。不能精進勤行苦",
    "T18n0871_001:0296c03": "行。至求解脫者。魔即得便。墮在泥犁生死",
    "T18n0871_001:0296c04": "海中。巡環六道。無由得出。所以須被精進",
    "T18n0871_001:0296c05": "鎧甲。摧懈怠之魔。萬行精修。悉皆成就。威德",
    "T18n0871_001:0296c06": "自在由若日輪。三千威儀八萬細行。皆由持",
    "T18n0871_001:0296c07": "此戒也。精進波羅蜜行相也。",
    "T18n0871_001:0296c08": "禪波羅蜜者。凡人修行。心多散亂為計屬。即",
    "T18n0871_001:0296c09": "備六種散動。纏繞身心。念不安。不得解脫。",
    "T18n0871_001:0296c10": "所以須住心一境。更不緣異緣。於四種禪法",
    "T18n0871_001:0296c11": "中。住如來清淨禪中。永除妄想。須住無住之",
    "T18n0871_001:0296c12": "住。常依離念之心。實相圓明。廓周法界。大菩",
    "T18n0871_001:0296c13": "提路由此致焉。此禪波羅蜜也。",
    "T18n0871_001:0296c14": "智慧波羅蜜者。智能了別。慧乃由辨明。由",
    "T18n0871_001:0296c15": "如明鏡能鑒眾色。大小乘法無有差謬。除其",
    "T18n0871_001:0296c16": "我執二相。住大乘心。圓滿菩提。證真如際。即",
    "T18n0871_001:0296c17": "是如來平等法身。修行者結六波羅蜜印。誦",
    "T18n0871_001:0296c18": "六波羅蜜真言。住六波羅蜜觀門。即同一切",
    "T18n0871_001:0296c19": "如來解脫如如智也。法身。由此六種方便。即",
    "T18n0871_001:0296c20": "入三空解脫門。所為空無相無願解脫門。",
    "T18n0871_001:0296c21": "一切萬法舉體皆空。無一事而不真。無一物",
    "T18n0871_001:0296c22": "而不實。真空妙有。實相圓明。即誦愚[口*皿]耶真",
    "T18n0871_001:0296c23": "言。即是毘盧遮那如來正體圓智也。由斯勝",
    "T18n0871_001:0296c24": "上之義。轉便結如來口印。住三密門觀。誦三",
    "T18n0871_001:0296c25": "祕密真言。一切有情無不解脫。所出法要。迴",
    "T18n0871_001:0296c26": "施眾生。見聞覺知悉超三界。結四大印。誦四",
    "T18n0871_001:0296c27": "種真言。誦百字明。住三摩地心。持珠念誦。持",
    "T18n0871_001:0296c28": "念畢已。誦種種讚歎。獻種種名華。誦百字真",
    "T18n0871_001:0296c29": "言。即入塵剎佛海。運心廣大。供養法事既畢。",
    "T18n0871_001:0297a01": "則從前羯磨三十七尊印。後便結三昧契及",
    "T18n0871_001:0297a02": "十六大供養乃至十七雜供養。已後獻閼伽。",
    "T18n0871_001:0297a03": "迴向發願。然即入三昧耶。心住三摩地觀門。",
    "T18n0871_001:0297a04": "念誦即經行。息念。轉讀大乘華嚴楞伽等經。",
    "T18n0871_001:0297a05": "思惟佛道。國師大三藏和上。於含暉院承明",
    "T18n0871_001:0297a06": "殿大道場。頃因餘暇。披讀梵經。忻然熙顏。",
    "T18n0871_001:0297a07": "法樂虛適。開大慈之戶。誘諸童朦。大啟良緣。",
    "T18n0871_001:0297a08": "令使知見。我之祕教浩汗無涯。法體幽微實",
    "T18n0871_001:0297a09": "難窮際。今且依瑜伽教跡。略為指南。真言行",
    "T18n0871_001:0297a10": "門。爰開理趣。今說能觀。毘盧遮那佛報身是。",
    "T18n0871_001:0297a11": "所觀四智如來也。能觀是四方如來。所觀是",
    "T18n0871_001:0297a12": "十六大菩薩也。能觀是心。所觀是境。八供養",
    "T18n0871_001:0297a13": "及四大護菩薩等。各具能所。雖具能所。能",
    "T18n0871_001:0297a14": "所之體本空。空有之理本無。中道之心斯契。",
    "T18n0871_001:0297a15": "今此建立金剛界三十七尊大曼荼羅。及賢",
    "T18n0871_001:0297a16": "劫千佛外金剛部二十天及四十天等。此為",
    "T18n0871_001:0297a17": "初原。展轉相生無量曼荼羅也。",
    "T18n0871_001:0297a18": "今復建立降三世忿怒曼荼羅會三十七尊調",
    "T18n0871_001:0297a19": "伏法則。文殊乃至諸天外金剛部。稍異諸",
    "T18n0871_001:0297a20": "法。且依修證。略述指陳。於三昧耶心。出入無",
    "T18n0871_001:0297a21": "礙。精修理智。住菩提心。舒展無涯。廓周法",
    "T18n0871_001:0297a22": "界。或聚即入金剛光明峯內。若出虛空。遍",
    "T18n0871_001:0297a23": "滿虛空。微塵海會如來。咸來同證。又傳心",
    "T18n0871_001:0297a24": "印。指示微細觀門。金剛一乘以為心要。",
    "T18n0871_001:0297a25": "又說護摩之法。獲益無窮。凡所施為。須依師",
    "T18n0871_001:0297a26": "受。爐數壇所為不同義。蘇蜜柴薪俱申妙",
    "T18n0871_001:0297a27": "用。至如供養香藥飲食。息災調伏法則又別。",
    "T18n0871_001:0297a28": "真言加句。引入道場法事。皆依本部。亦不同",
    "T18n0871_001:0297a29": "其揆也。今此啟鑿。令斷眾疑依此修行。必",
    "T18n0871_001:0297b01": "無差謬。即欲依經廣說。義密難申。諸餘軌儀。",
    "T18n0871_001:0297b02": "備在經內。且約金剛界三十七尊。修集要門。",
    "T18n0871_001:0297b03": "輪環鉤帶而敷演也。弟子等既蒙法施。喜躍",
    "T18n0871_001:0297b04": "增深。虔恭一心。佇立而聽。依口鈔寫。而私記",
    "T18n0871_001:0297b05": "焉。",
    "T18n0871_001:0297b06": "次入空無相無願解脫門者。所謂空者。一切",
    "T18n0871_001:0297b07": "法皆空。空之體亦空。空亦不可得也。無相者。",
    "T18n0871_001:0297b08": "地水火風男女等相。并青黃赤白。於此十",
    "T18n0871_001:0297b09": "相。一切萬法舉體皆空。以為一切相空不可",
    "T18n0871_001:0297b10": "得也。無願者。凡所修道。絕三界希望之心。有",
    "T18n0871_001:0297b11": "所願求。皆是有相。永絕妄想。斷所願求之心。",
    "T18n0871_001:0297b12": "無願無求。是真解脫。由此三相空故。即入解",
    "T18n0871_001:0297b13": "脫法門。悟斯正理。即身有光明。廓周法界。即",
    "T18n0871_001:0297b14": "同毘盧遮那正體智也。皆由誦愚[口*皿]耶真言。",
    "T18n0871_001:0297b15": "結此密印。即入三密觀解脫門。一境一心。即",
    "T18n0871_001:0297b16": "當證悟。次三祕密口印。由此三密。三業清淨。",
    "T18n0871_001:0297b17": "觀於此身滿法界。微塵盡是一切諸佛。於一",
    "T18n0871_001:0297b18": "一佛前。皆有自身。於諸佛足下。禮拜承事。供",
    "T18n0871_001:0297b19": "養懺悔發願四大印者。初金剛薩埵。想五智",
    "T18n0871_001:0297b20": "之杵。常在菩提心月輪上。其杵發無量光明。",
    "T18n0871_001:0297b21": "即成菩提心智也。",
    "T18n0871_001:0297b22": "第二寶印。即虛空藏菩薩金剛福德之聚。珍",
    "T18n0871_001:0297b23": "寶無窮。亦能灌頂一切如來。滿眾生願也。",
    "T18n0871_001:0297b24": "次觀自在菩薩。由斯印故。能令法界清淨。入",
    "T18n0871_001:0297b25": "無言觀門。於舌上。觀五智金剛光明赫奕說",
    "T18n0871_001:0297b26": "法無礙。即入勝義菩提印也。第四羯磨印者。",
    "T18n0871_001:0297b27": "想羯磨金剛杵。結此杵印。在於月輪。心上旋",
    "T18n0871_001:0297b28": "轉滿法界輪。諸佛所願皆得滿足。承事供養",
    "T18n0871_001:0297b29": "無所闕乏。復於自身同於諸佛。一切供養無",
    "T18n0871_001:0297c01": "不滿願。即虛空庫菩薩之所同事也。",
    "T18n0871_001:0297c02": "已上六段親於阿闍梨所決譯也。",
    "T18n0871_001:0297c03": "金剛界瑜伽略述三十七尊心要",
    "T18n0871_001:0297c04": "貞享三年五月十五日",
    "T18n0871_001:0297c05": "點之了印版原多書誤文義叵辨拙解所",
    "T18n0871_001:0297c06": "及且訓點之後之君子請尋善本校正之",
    "T18n0871_001:0297c07": "云　河南金剛乘佛子淨嚴(四十八載)"
}