{
    "T15n0587_004:0079a04": "勝思惟梵天所問經卷第四",
    "T15n0587_004:0079a06": "元魏天竺三藏菩提流支譯",
    "T15n0587_004:0079a07": "爾時，網明童子菩薩白佛言：「世尊！若有菩薩，",
    "T15n0587_004:0079a08": "悕望功德利而發菩提心者，不得名為發大",
    "T15n0587_004:0079a09": "乘也。何以故？一切諸法無功德利，以無對",
    "T15n0587_004:0079a10": "治處故。世尊！菩薩摩訶薩不應為功德利故",
    "T15n0587_004:0079a11": "發菩提心，但為大悲故，為滅眾生諸苦惱故，",
    "T15n0587_004:0079a12": "生諸善法故，解脫諸邪見故，滅除諸病故，",
    "T15n0587_004:0079a13": "捨我所貪著故，不觀憎愛故，不沒世法故，厭",
    "T15n0587_004:0079a14": "患有為故，安住涅槃故，發菩提心。世尊！菩",
    "T15n0587_004:0079a15": "薩不應於諸眾生求其恩報，亦不應觀作與",
    "T15n0587_004:0079a16": "不作，又於苦樂心不傾動。",
    "T15n0587_004:0079a17": "「世尊！何謂菩薩摩訶薩諸善根清淨？」佛言：",
    "T15n0587_004:0079a18": "「善男子！菩薩善根若生轉輪聖王位處，不得",
    "T15n0587_004:0079a19": "名為善根清淨；若生帝釋王中，若生梵天王",
    "T15n0587_004:0079a20": "中，亦不得名善根清淨。在所生處乃至畜生",
    "T15n0587_004:0079a21": "自不失善根，亦令眾生生諸善根，是名菩薩",
    "T15n0587_004:0079a22": "善根清淨。「復次，網明！云何菩薩善根清淨？",
    "T15n0587_004:0079a23": "善男子布施善根清淨，以捨一切資生故。",
    "T15n0587_004:0079a24": "持戒善根清淨，以除熱惱得清涼故。忍辱善",
    "T15n0587_004:0079a25": "根清淨，以心不分別故。精進善根清淨，以",
    "T15n0587_004:0079a26": "離懈怠故。禪定善根清淨，以不念餘乘故。",
    "T15n0587_004:0079a27": "智慧善根清淨，以離諸見故。慈善根清淨，",
    "T15n0587_004:0079a28": "以平等見故。悲善根清淨，以直心清淨故。",
    "T15n0587_004:0079a29": "喜善根清淨，以樂諸法不生愛故。捨善根清",
    "T15n0587_004:0079b01": "淨，以離諸過故。不捨菩提心善根清淨，以",
    "T15n0587_004:0079b02": "不貪聲聞辟支佛地故。」",
    "T15n0587_004:0079b03": "爾時，文殊師利法王子在於大會，默然而住",
    "T15n0587_004:0079b04": "無所論說。爾時，勝思惟梵天白佛言：「世尊！",
    "T15n0587_004:0079b05": "世尊！此文殊師利法王子在大會坐，云何於",
    "T15n0587_004:0079b06": "此所說法中，默然而住無所論說？」爾時，世尊",
    "T15n0587_004:0079b07": "告文殊師利法王子言：「文殊師利！汝今於此",
    "T15n0587_004:0079b08": "所說法中，可少說之。」文殊師利白佛言：「世",
    "T15n0587_004:0079b09": "尊！佛所證法為何等相？」佛言：「文殊師利！佛",
    "T15n0587_004:0079b10": "所證法無有相貌。」文殊師利言：「世尊！彼法可",
    "T15n0587_004:0079b11": "說可演可論不？」佛言：「文殊師利！彼法不可說",
    "T15n0587_004:0079b12": "不可演不可論也。」文殊師利言：「世尊！若彼法",
    "T15n0587_004:0079b13": "不可說不可演不可論者，則不可示。」",
    "T15n0587_004:0079b14": "爾時，勝思惟梵天謂文殊師利法王子言：「文",
    "T15n0587_004:0079b15": "殊師利！汝不為眾生演說法耶？」文殊師利問",
    "T15n0587_004:0079b16": "言：「梵天！於法性中頗有二相耶？」答言：「無也。」",
    "T15n0587_004:0079b17": "文殊師利問言：「梵天！一切諸法不入法性",
    "T15n0587_004:0079b18": "中耶？」答言：「如是。」文殊師利言：「若彼法性是",
    "T15n0587_004:0079b19": "不二相，一切諸法入法性中，云何當為眾生",
    "T15n0587_004:0079b20": "說法？」梵天問言：「頗有說法亦無二耶？」答言：「梵",
    "T15n0587_004:0079b21": "天！若決定得說者聽者，可有說法而無有二。」",
    "T15n0587_004:0079b22": "梵天問言：「如來豈可不說法耶？」答言：「梵天！",
    "T15n0587_004:0079b23": "佛雖說法，不以二相。何以故？如來說法無二",
    "T15n0587_004:0079b24": "說故，雖有所說而無二也。」梵天問言：「若一",
    "T15n0587_004:0079b25": "切法無二，云何諸凡夫無二作二？」答言：「梵天！",
    "T15n0587_004:0079b26": "凡夫之人貪著我故分別為二，若不二者終",
    "T15n0587_004:0079b27": "不為二，雖復種種分別為二，然其實際無有",
    "T15n0587_004:0079b28": "二相。」梵天問言：「云何而識無二法耶？」答言：",
    "T15n0587_004:0079b29": "「梵天！若無二可識則非無二。何以故？梵天！",
    "T15n0587_004:0079c01": "無二相者不可識也。梵天！而如來不說二法，",
    "T15n0587_004:0079c02": "彼法如說無如是也。何以故？以彼法無名字",
    "T15n0587_004:0079c03": "章句故。」梵天問言：「如來說法取何法耶？」答",
    "T15n0587_004:0079c04": "言：「梵天！如來說法無所取也。」梵天問言：「佛",
    "T15n0587_004:0079c05": "所說法可不取涅槃耶？」問言：「梵天！於涅槃中",
    "T15n0587_004:0079c06": "涅槃有取捨耶？」答言：「涅槃不去不來。」文殊",
    "T15n0587_004:0079c07": "師利言：「如是，梵天！佛所說法不去不來。」梵",
    "T15n0587_004:0079c08": "天問言：「是法云何聽？」答言：「如所說。」梵天問",
    "T15n0587_004:0079c09": "言：「云何如所說？」答言：「梵天！如不識不聞，如",
    "T15n0587_004:0079c10": "不識不聞如是說。」梵天問言：「誰能聽如來如",
    "T15n0587_004:0079c11": "是法？」答言：「梵天！不著不漏諸境界者。」梵天",
    "T15n0587_004:0079c12": "問言：「誰能知是法？」答言：「梵天！以何等人不",
    "T15n0587_004:0079c13": "諍訟無識不隨喜者。」",
    "T15n0587_004:0079c14": "梵天問言：「云何比丘名多諍訟？」答言：「梵天！",
    "T15n0587_004:0079c15": "若比丘是好是惡，是相應是不相應，此名諍",
    "T15n0587_004:0079c16": "訟。是理是非理此名諍訟，是垢是淨此名諍",
    "T15n0587_004:0079c17": "訟，是善是不善此名諍訟，是法可呵是法不",
    "T15n0587_004:0079c18": "可呵，是法有漏是法無漏，是法世間是法出",
    "T15n0587_004:0079c19": "世間，是法有為是法無為，是持戒是破戒，是",
    "T15n0587_004:0079c20": "可作是不可作，是可得是不可得。梵天！此名",
    "T15n0587_004:0079c21": "諍訟。「梵天！若於法中有高下心貪著取受，",
    "T15n0587_004:0079c22": "皆是諍訟，佛所說法無有諍訟。梵天！樂戲",
    "T15n0587_004:0079c23": "論者無不諍訟，樂諍訟者無沙門法，樂沙門",
    "T15n0587_004:0079c24": "法者無有妄想。」梵天問言：「云何比丘隨佛語",
    "T15n0587_004:0079c25": "隨佛教？」答言：「梵天！若比丘稱讚毀辱其心不",
    "T15n0587_004:0079c26": "動，是名隨佛教。不隨文字語言，是名隨佛語。",
    "T15n0587_004:0079c27": "又若比丘滅一切法相，是名隨佛教。不違於",
    "T15n0587_004:0079c28": "義，是名隨佛語。又若比丘守護於法，是名隨",
    "T15n0587_004:0079c29": "佛教。不違佛語，是名隨佛語。」",
    "T15n0587_004:0080a01": "梵天問言：「云何比丘能守護法？」答言：「梵天！",
    "T15n0587_004:0080a02": "若比丘不違平等、不壞法性，是則名為能守",
    "T15n0587_004:0080a03": "護法。」梵天問言：「云何比丘親近於佛？」答言：",
    "T15n0587_004:0080a04": "「梵天！若比丘於諸法中，不見有法若近若遠，",
    "T15n0587_004:0080a05": "是則名為親近於佛。」梵天問言：「云何比丘給",
    "T15n0587_004:0080a06": "侍於佛？」答言：「梵天！若比丘身口意無所作，",
    "T15n0587_004:0080a07": "是名比丘給侍於佛。」梵天問言：「誰能供養佛？」",
    "T15n0587_004:0080a08": "答言：「梵天！不起罪業，不起福業，不起無動",
    "T15n0587_004:0080a09": "業者。」梵天問言：「誰能見佛？」答言：「梵天！若不",
    "T15n0587_004:0080a10": "著肉眼，不著天眼，不著慧眼，不著法眼，不",
    "T15n0587_004:0080a11": "著佛眼者。」梵天問言：「誰能見法？」答言：「梵天！",
    "T15n0587_004:0080a12": "不逆諸因緣法者。」梵天問言：「誰能順見諸因",
    "T15n0587_004:0080a13": "緣？」答言：「梵天！不起平等，不見平等，不生不",
    "T15n0587_004:0080a14": "滅者。」梵天問言：「誰得真智？」答言：「梵天！不生",
    "T15n0587_004:0080a15": "不滅諸漏法者。」梵天問言：「誰能隨學如來戒？」",
    "T15n0587_004:0080a16": "答言：「梵天！不起不受不取不捨者。」梵天問言：",
    "T15n0587_004:0080a17": "「誰名正行？」答言：「梵天！不隨三界者。」梵天問",
    "T15n0587_004:0080a18": "言：「誰為善人？」答言：「梵天！不受後身者。」梵天",
    "T15n0587_004:0080a19": "問言：「誰為樂人？」答言：「梵天！無我無我所者。」",
    "T15n0587_004:0080a20": "梵天問言：「誰為得脫？」答言：「梵天！不壞縛者。」",
    "T15n0587_004:0080a21": "梵天問言：「誰為得度？」答言：「梵天！不住世間、",
    "T15n0587_004:0080a22": "不住涅槃者。」梵天問言：「漏盡比丘盡何事耶？」",
    "T15n0587_004:0080a23": "答言：「梵天！若有所盡不名漏盡，知諸漏空相，",
    "T15n0587_004:0080a24": "隨如是知名為漏盡。」梵天問言：「誰為實語？」",
    "T15n0587_004:0080a25": "答言：「梵天！離諸言論道者。」梵天問言：「誰為入",
    "T15n0587_004:0080a26": "道？」答言：「梵天！凡夫者有入道，聖行者知一",
    "T15n0587_004:0080a27": "切有為法，無所從來無所至去，則無入道。」梵",
    "T15n0587_004:0080a28": "天問言：「誰能見聖諦？」答言：「梵天！若於諸法",
    "T15n0587_004:0080a29": "無所見者。何以故？隨所有見皆為虛妄，無",
    "T15n0587_004:0080b01": "所見者乃名為實。」梵天問言：「不見何法名為",
    "T15n0587_004:0080b02": "見諦？」答言：「梵天！不見一切法名為實諦。」",
    "T15n0587_004:0080b03": "梵天問言：「如是實法當於何求？」答言：「梵天！",
    "T15n0587_004:0080b04": "當於四顛倒中求。」梵天問言：「汝以何意作如",
    "T15n0587_004:0080b05": "是說？」答言：「梵天！求四顛倒，不得常、不得樂、",
    "T15n0587_004:0080b06": "不得我、不得淨，若不得常以常無故，是即無",
    "T15n0587_004:0080b07": "常；以何處無樂，是即為苦；以何處無我，是",
    "T15n0587_004:0080b08": "即無我；以何處無淨，是即不淨。梵天！諸法",
    "T15n0587_004:0080b09": "無我是為聖諦。若人求實諦，是人不識苦；",
    "T15n0587_004:0080b10": "若人斷集，是人不識集；若人見滅，是人不",
    "T15n0587_004:0080b11": "識滅；若人求道，是人不識道。」梵天問言：「云",
    "T15n0587_004:0080b12": "何修道？」文殊師利答言：「梵天！若不分別是",
    "T15n0587_004:0080b13": "法是非法，離於二相，名為修道。以如是道，",
    "T15n0587_004:0080b14": "求一切法不可得故，是名為道。如是道者，",
    "T15n0587_004:0080b15": "不住世間不住涅槃。何以故？不離不至乃",
    "T15n0587_004:0080b16": "名聖道。」",
    "T15n0587_004:0080b17": "爾時，平等行梵天婆羅門大婆羅子白文殊師",
    "T15n0587_004:0080b18": "利法王子言：「文殊師利！云何優婆塞歸依佛、",
    "T15n0587_004:0080b19": "歸依法、歸依僧？」答言：「善男子！若優婆塞不",
    "T15n0587_004:0080b20": "起二見，云何名為不起二見？謂不起我見",
    "T15n0587_004:0080b21": "不起他見，不起我見不起佛見，不起我見",
    "T15n0587_004:0080b22": "不起法見，不起我見不起僧見，是名優婆",
    "T15n0587_004:0080b23": "塞歸依佛、法、僧。「復次，善男子！若優婆塞不",
    "T15n0587_004:0080b24": "以色見佛，不以受想行識見佛，是名優婆塞",
    "T15n0587_004:0080b25": "歸依佛。善男子！若優婆塞不分別諸法，不",
    "T15n0587_004:0080b26": "戲論諸法，是名優婆塞歸依法。善男子！若",
    "T15n0587_004:0080b27": "優婆塞信無為法僧，而不離有為法信無為",
    "T15n0587_004:0080b28": "法，是名優婆塞歸依僧。「復次，善男子！若優",
    "T15n0587_004:0080b29": "婆塞不見佛、不見法、不見僧，是名優婆塞歸",
    "T15n0587_004:0080c01": "依佛、歸依法、歸依僧。」",
    "T15n0587_004:0080c02": "爾時，平等行梵天婆羅門大婆羅子白文殊師",
    "T15n0587_004:0080c03": "利法王子言：「文殊師利！是諸菩薩發菩提心",
    "T15n0587_004:0080c04": "者，為趣何所？」答言：「善男子！趣於虛空。何以",
    "T15n0587_004:0080c05": "故？阿耨多羅三藐三菩提同虛空故。」平等行",
    "T15n0587_004:0080c06": "言：「文殊師利！云何菩薩名發阿耨多羅三",
    "T15n0587_004:0080c07": "藐三菩提心？」答言：「善男子！若菩薩知一切",
    "T15n0587_004:0080c08": "發非發，一切法非法，一切眾生非眾生，是",
    "T15n0587_004:0080c09": "名菩薩發阿耨多羅三藐三菩提心。」",
    "T15n0587_004:0080c10": "爾時，平等行梵天婆羅門大婆羅子白佛言：",
    "T15n0587_004:0080c11": "「世尊！所言菩薩，菩薩者為何謂耶？以何義",
    "T15n0587_004:0080c12": "故名為菩薩？」佛言：「善男子！若菩薩於邪定",
    "T15n0587_004:0080c13": "眾生起大悲心，於正定眾生不見殊異，故名",
    "T15n0587_004:0080c14": "菩薩。何以故？善男子！菩薩不為正定眾生、",
    "T15n0587_004:0080c15": "不為不定眾生故發心，但為度脫邪定眾生",
    "T15n0587_004:0080c16": "故，而起大悲，發阿耨多羅三藐三菩提心，",
    "T15n0587_004:0080c17": "故名菩薩。何以故？善男子！菩薩於邪定眾",
    "T15n0587_004:0080c18": "生起大悲心，願大菩提，故名菩薩。」爾時，名",
    "T15n0587_004:0080c19": "菩提菩薩白佛言：「世尊！我亦樂說，以何義",
    "T15n0587_004:0080c20": "故名為菩薩。」佛言：「便說。」菩提菩薩言：「譬如",
    "T15n0587_004:0080c21": "若男子、女人受一日八戒無毀無缺，若菩薩",
    "T15n0587_004:0080c22": "如是從初發心乃至成佛，於其中間常修淨",
    "T15n0587_004:0080c23": "行，故名菩薩。世尊！若菩薩從初發心乃至",
    "T15n0587_004:0080c24": "道場不動心故，名為菩薩。」堅意菩薩言：「若",
    "T15n0587_004:0080c25": "菩薩成就深固慈心常念眾生，故名菩薩。」度",
    "T15n0587_004:0080c26": "眾生菩薩言：「譬如橋船渡人不惓無有分",
    "T15n0587_004:0080c27": "別，若菩薩有如是心，度一切眾生，故名菩",
    "T15n0587_004:0080c28": "薩。」斷惡道菩薩言：「若菩薩於諸佛國土足投",
    "T15n0587_004:0080c29": "地處，即時一切惡道皆滅，故名菩薩。」觀世",
    "T15n0587_004:0081a01": "自在菩薩言：「若菩薩眾生見者，即得必定於",
    "T15n0587_004:0081a02": "阿耨多羅三藐三菩提，又稱其名得免驚怖，",
    "T15n0587_004:0081a03": "故名菩薩。」得大勢至菩薩言：「若菩薩足投地",
    "T15n0587_004:0081a04": "處，震動三千大千世界及魔宮殿，故名菩薩。」",
    "T15n0587_004:0081a05": "無疲惓菩薩言：「若菩薩劫數猶如恒河沙等",
    "T15n0587_004:0081a06": "為一日夜，以如是日三十為月，數如是月十",
    "T15n0587_004:0081a07": "二為歲，以是歲數若過百千萬億數劫，得",
    "T15n0587_004:0081a08": "值一佛，如是乃於恒河沙等諸如來所，行諸",
    "T15n0587_004:0081a09": "梵行修集功德，然後乃受阿耨多羅三藐三",
    "T15n0587_004:0081a10": "菩提記，心不休息無有疲惓，故名菩薩。」導師",
    "T15n0587_004:0081a11": "菩薩言：「若菩薩於墮邪道諸眾生等，生大悲",
    "T15n0587_004:0081a12": "心令入正道不求恩報，故名菩薩。」大彌樓山",
    "T15n0587_004:0081a13": "菩薩言：「若菩薩於一切法無所分別，如彌樓",
    "T15n0587_004:0081a14": "山一於眾色，故名菩薩。」那羅延菩薩言：「若",
    "T15n0587_004:0081a15": "菩薩不為一切煩惱所壞，故名菩薩。」心力菩",
    "T15n0587_004:0081a16": "薩言：「若菩薩以心思惟一切諸法，而自身心",
    "T15n0587_004:0081a17": "不壞不損，故名菩薩。」師子遊步自在菩薩言：",
    "T15n0587_004:0081a18": "「若菩薩於諸論中不怖不畏，得深法忍，能使",
    "T15n0587_004:0081a19": "諸魔一切外道悉皆驚怖，故名菩薩。」不可思",
    "T15n0587_004:0081a20": "議菩薩言：「若菩薩知心及法不可思議，無所",
    "T15n0587_004:0081a21": "思惟無所分別，故名菩薩。」善寂天子言：「若",
    "T15n0587_004:0081a22": "菩薩能於一切天宮中生，而無所染亦不得",
    "T15n0587_004:0081a23": "是無染之法，故名菩薩。」實語菩薩言：「若菩",
    "T15n0587_004:0081a24": "薩有所發言常以真實，乃至夢中亦無妄語，",
    "T15n0587_004:0081a25": "故名菩薩。」喜見菩薩言：「若菩薩能見一切色",
    "T15n0587_004:0081a26": "皆是佛色，故名菩薩。」常悲菩薩言：「若菩薩",
    "T15n0587_004:0081a27": "見墮生死苦惱眾生，不著自身一切諸樂，唯",
    "T15n0587_004:0081a28": "除法樂教化眾生，故名菩薩。」心無礙菩薩言：",
    "T15n0587_004:0081a29": "「若菩薩能於一切煩惱眾魔而不瞋礙，故名",
    "T15n0587_004:0081b01": "菩薩。」常喜根菩薩言：「若菩薩常以喜根自滿",
    "T15n0587_004:0081b02": "其願，亦滿他願所作皆辦，故名菩薩。」散疑",
    "T15n0587_004:0081b03": "女菩薩言：「若菩薩於一切法中不生疑悔，",
    "T15n0587_004:0081b04": "故名菩薩。」師子童子菩薩言：「若菩薩亦無男",
    "T15n0587_004:0081b05": "法亦無女法，而現一切種種色身，以為成就",
    "T15n0587_004:0081b06": "諸眾生故，故名菩薩。」寶女菩薩言：「若菩薩",
    "T15n0587_004:0081b07": "於諸寶中不生愛樂但樂三寶，故名菩薩。」毘",
    "T15n0587_004:0081b08": "舍佉達多優婆夷言：「若菩薩有所得者則無",
    "T15n0587_004:0081b09": "菩提，若不得一切法，不生一切法，不滅一",
    "T15n0587_004:0081b10": "切法，故名菩薩。」跋陀婆羅大賢士言：「若菩",
    "T15n0587_004:0081b11": "薩有諸眾生聞其名者，即得必定於阿耨多",
    "T15n0587_004:0081b12": "羅三藐三菩提，故名菩薩。」寶月童子言：「若",
    "T15n0587_004:0081b13": "菩薩常能修行童子梵行，乃至不以心念五",
    "T15n0587_004:0081b14": "欲，何況身受，故名菩薩。」忉利天子曼陀羅",
    "T15n0587_004:0081b15": "華香菩薩言：「若菩薩持戒熏心常流功德諸",
    "T15n0587_004:0081b16": "善法香，不流餘香，故名菩薩。」作喜菩薩言：",
    "T15n0587_004:0081b17": "「若菩薩喜樂三法，謂供養佛，守護正法，教",
    "T15n0587_004:0081b18": "化眾生，故名菩薩。」勝思惟梵天言：「若菩薩",
    "T15n0587_004:0081b19": "見一切法皆是佛法，故名菩薩。」彌勒菩薩",
    "T15n0587_004:0081b20": "言：「若菩薩眾生見者即得入於大慈三昧，故",
    "T15n0587_004:0081b21": "名菩薩。」文殊師利法王子言：「若菩薩雖說諸",
    "T15n0587_004:0081b22": "法，而不起法想，不起我想，不起他想，故名",
    "T15n0587_004:0081b23": "菩薩。」網明童子菩薩言：「若菩薩光明能滅",
    "T15n0587_004:0081b24": "一切眾生諸煩惱闇，故名菩薩。」普華菩薩言：",
    "T15n0587_004:0081b25": "「若菩薩見滿十方諸佛世界眾華敷榮，故名",
    "T15n0587_004:0081b26": "菩薩。」如是諸菩薩隨其樂說辯才，各各說已。",
    "T15n0587_004:0081b27": "爾時，佛告平等行梵天婆羅門大婆羅子言：",
    "T15n0587_004:0081b28": "「善男子！若菩薩能代一切眾生受諸苦惱，亦",
    "T15n0587_004:0081b29": "復能捨一切福事與諸眾生，故名菩薩。」",
    "T15n0587_004:0081c01": "爾時，勝思惟梵天問平等行梵天婆羅門大婆",
    "T15n0587_004:0081c02": "羅子言：「善男子！仁者今以何行為行？」答言：",
    "T15n0587_004:0081c03": "「梵天！以何等行一切有為法諸眾生行，我如",
    "T15n0587_004:0081c04": "是行。」梵天問言：「一切有為法諸眾生以何為",
    "T15n0587_004:0081c05": "行？」答言：「梵天！諸佛所行，是一切有為法諸",
    "T15n0587_004:0081c06": "眾生行。」梵天問言：「諸佛以何為行？」答言：「梵",
    "T15n0587_004:0081c07": "天！諸佛以第一義空為行。」梵天問言：「善男",
    "T15n0587_004:0081c08": "子！若一切凡夫所行，諸佛亦以是行，佛與眾",
    "T15n0587_004:0081c09": "生有何差別？」平等行梵天婆羅門大婆羅子",
    "T15n0587_004:0081c10": "言：「梵天！仁者欲令空中有差別耶？」答言：「不",
    "T15n0587_004:0081c11": "也。」文殊師利問勝思惟大梵天言：「梵天！如",
    "T15n0587_004:0081c12": "來可不說一切法空耶？」答言：「如是。」文殊師利",
    "T15n0587_004:0081c13": "言：「是故，梵天！一切諸法無有差別，是諸行",
    "T15n0587_004:0081c14": "相亦復如是無差別相，是故如來不說諸法",
    "T15n0587_004:0081c15": "有種種相。」",
    "T15n0587_004:0081c16": "平等行梵天婆羅門大婆羅子問文殊師利法",
    "T15n0587_004:0081c17": "王子言：「文殊師利！如諸言語所說行者，何",
    "T15n0587_004:0081c18": "等名行？」答言：「善男子！以何等處有四正行，是",
    "T15n0587_004:0081c19": "人名為行處。」「梵天！善男子以何等人行四",
    "T15n0587_004:0081c20": "梵行，彼人所行非是梵行？以何等行行四梵",
    "T15n0587_004:0081c21": "行，彼人名為成就梵行？」「善男子！雖於空閑",
    "T15n0587_004:0081c22": "曠野中行，離於梵行，彼人不名成就梵行，非",
    "T15n0587_004:0081c23": "是善巧知於梵行。善男子！復有雖於樓殿堂",
    "T15n0587_004:0081c24": "閣金銀床榻妙好被褥，於此中行成就梵行，",
    "T15n0587_004:0081c25": "彼人真實成就梵行，真是善巧知於梵行。」曰：",
    "T15n0587_004:0081c26": "「若見我見非智見耶？」答言：「善男子！如是，如",
    "T15n0587_004:0081c27": "是。善男子！若見我見彼非智見。善男子！如",
    "T15n0587_004:0081c28": "人如實善知金性，則知柔軟不柔軟者。如是",
    "T15n0587_004:0081c29": "見我能清淨智。」曰：「為說何者是我見耶？」答言：",
    "T15n0587_004:0082a01": "「善男子！所謂無我法體常也。善男子！我常",
    "T15n0587_004:0082a02": "無體本來不成，以彼如是畢竟決定，故說名",
    "T15n0587_004:0082a03": "我。」曰：「如我解文殊師利所說法義，若見我者",
    "T15n0587_004:0082a04": "即是見佛。何以故？我體佛體無分別故。」文",
    "T15n0587_004:0082a05": "殊師利：「何等人能見如來耶？」答言：「善男子！",
    "T15n0587_004:0082a06": "若能不改我見相者。何以故？我見法見佛見",
    "T15n0587_004:0082a07": "平等。」曰：「頗有無所行名為正行耶？」答言：「有。善",
    "T15n0587_004:0082a08": "男子！若不行一切有為法者，是名正行。」曰：「云",
    "T15n0587_004:0082a09": "何而行名為正行？」答言：「善男子！若不為知",
    "T15n0587_004:0082a10": "故行，不為斷故行，不為證故行，不為修故",
    "T15n0587_004:0082a11": "行，是名正行。」曰：「頗有人不見佛，而彼人慧眼",
    "T15n0587_004:0082a12": "清淨？」答言：「有。善男子！諸佛如來不見二相，",
    "T15n0587_004:0082a13": "彼人則有聖眼清淨。」曰：「慧眼見何等法？」答",
    "T15n0587_004:0082a14": "言：「善男子！若見一法不名慧眼。善男子！慧",
    "T15n0587_004:0082a15": "眼不見有為諸法，亦復不見無為法也。何以",
    "T15n0587_004:0082a16": "故？以彼般若無分別故。以是義故，般若不見",
    "T15n0587_004:0082a17": "有為諸法，彼無為法亦過慧眼，是故不見。」",
    "T15n0587_004:0082a18": "曰：「頗有正行比丘不得道果？」答言：「有。善男子！",
    "T15n0587_004:0082a19": "於正行中無果無得亦無正行，彼處亦無修",
    "T15n0587_004:0082a20": "行一法。善男子！亦於彼處無果可得，以無分",
    "T15n0587_004:0082a21": "別故。善男子！若不得一法乃名為得。善男子！",
    "T15n0587_004:0082a22": "若分別言我有所得，彼人我慢，以正行中無",
    "T15n0587_004:0082a23": "增上慢，以無增上慢則無證無得。」曰：「為得何",
    "T15n0587_004:0082a24": "法說名得道？」答言：「善男子！以何等法不生，",
    "T15n0587_004:0082a25": "本來不生後亦不生，為得彼法故說實法。」曰：",
    "T15n0587_004:0082a26": "「若法不生何等法證？」答言：「善男子！若知不生",
    "T15n0587_004:0082a27": "即說彼知，名為證法。見有為法一切不生，是",
    "T15n0587_004:0082a28": "即名為得證正定。」曰：「以何名為證正定耶？」答",
    "T15n0587_004:0082a29": "言：「善男子！我及涅槃平等無二，無有差別，",
    "T15n0587_004:0082b01": "故說名為證正定也。以隨正定，是故說名證",
    "T15n0587_004:0082b02": "正定也。以畢竟得平等法故，說名正定。又",
    "T15n0587_004:0082b03": "以能令得了義故，說名正定。以不戲論諸三",
    "T15n0587_004:0082b04": "昧故，說名正定。」爾時，世尊讚文殊師利法王",
    "T15n0587_004:0082b05": "子言：「善哉！善哉！文殊師利！快說此言，誠如",
    "T15n0587_004:0082b06": "汝說。如是，文殊師利！汝說此法時，七千比",
    "T15n0587_004:0082b07": "丘不受諸法漏盡心得解脫，三萬二千諸天",
    "T15n0587_004:0082b08": "遠塵離垢於諸法中得法眼淨，有十千人離",
    "T15n0587_004:0082b09": "欲得定，有二百人發阿耨多羅三藐三菩提",
    "T15n0587_004:0082b10": "心，五百菩薩得無生法忍。」",
    "T15n0587_004:0082b11": "爾時，勝思惟梵天白佛言：「世尊！是文殊師利",
    "T15n0587_004:0082b12": "法王子，能作佛事大饒益眾生，令無量眾生",
    "T15n0587_004:0082b13": "入於涅槃。」佛言：「善男子！汝亦饒益無量眾",
    "T15n0587_004:0082b14": "生令入涅槃。」文殊師利問言：「梵天！汝謂眾",
    "T15n0587_004:0082b15": "生有數量耶？」答言：「不也。」問言：「梵天！頗有眾",
    "T15n0587_004:0082b16": "生如來說不？又頗有眾生有眾生體不？」答言：",
    "T15n0587_004:0082b17": "「無也。」問言：「梵天！於汝意云何？汝謂如來有",
    "T15n0587_004:0082b18": "生有滅耶？」答言：「不也。」問言：「梵天！若如是者，",
    "T15n0587_004:0082b19": "何等眾生如來令入於涅槃耶？」梵天答言：「以",
    "T15n0587_004:0082b20": "何等法性，文殊師利法王子如是說法，如",
    "T15n0587_004:0082b21": "是無世間無涅槃。」文殊師利言：「梵天！如是，",
    "T15n0587_004:0082b22": "如是，如來不見世間，不見涅槃。梵天！如來",
    "T15n0587_004:0082b23": "所化聲聞弟子，彼人亦不見世間，不見涅槃。",
    "T15n0587_004:0082b24": "梵天！所言涅槃唯是言說，然無有人行於世",
    "T15n0587_004:0082b25": "間，亦無有人行於涅槃。」梵天問言：「諸有所",
    "T15n0587_004:0082b26": "說諍訟言語，如此言語說何等法？」答言：「梵天！",
    "T15n0587_004:0082b27": "是戲論耳，不說眾生。梵天！若有戲論，然則",
    "T15n0587_004:0082b28": "常無我慢。以是義故，於無物中而戲論也。",
    "T15n0587_004:0082b29": "以知無實有戲論故，不見戲論。若不見戲論，",
    "T15n0587_004:0082c01": "彼人不行世間，若不行世間則不異見，以",
    "T15n0587_004:0082c02": "不異見故說涅槃。」梵天問言：「文殊師利！所",
    "T15n0587_004:0082c03": "言入涅槃者，以何等對治而說涅槃？」答言：「梵",
    "T15n0587_004:0082c04": "天！入涅槃者，彼此因緣不相和合，不起無",
    "T15n0587_004:0082c05": "明，不起世間行。若不起行是則不生，若不",
    "T15n0587_004:0082c06": "生者即名涅槃，若不起諸行名為寂靜，彼法",
    "T15n0587_004:0082c07": "名為得證聖道，以常不生，如是名為說四聖",
    "T15n0587_004:0082c08": "諦。」",
    "T15n0587_004:0082c09": "爾時，平等行梵天婆羅門大婆羅子謂文殊師",
    "T15n0587_004:0082c10": "利法王子言：「文殊師利！如仁所說皆是真實？」",
    "T15n0587_004:0082c11": "文殊師利言：「善男子！一切言說皆是真實。」",
    "T15n0587_004:0082c12": "曰：「虛妄言說亦真實耶？」答言：「如是。何以故？",
    "T15n0587_004:0082c13": "善男子！是諸言說皆為虛妄，無處無方；若",
    "T15n0587_004:0082c14": "法虛妄無處無方，即是真實。以是義故，一",
    "T15n0587_004:0082c15": "切言說皆是真實。善男子！提婆達多所有語",
    "T15n0587_004:0082c16": "言與如來語無異無別。何以故？諸有言說一",
    "T15n0587_004:0082c17": "切皆是如來言說，不出如故，諸有言語所",
    "T15n0587_004:0082c18": "說之事，一切皆以無所說故得有所說，是",
    "T15n0587_004:0082c19": "以一切言說皆等，文字同故，文字空故。」曰：",
    "T15n0587_004:0082c20": "「如來可不說凡夫語賢聖語耶？」文殊師利言：",
    "T15n0587_004:0082c21": "「如是。善男子！可不如彼文字言語聖人說",
    "T15n0587_004:0082c22": "法，凡夫亦以文字章句有所說耶？」答言：「如是。」",
    "T15n0587_004:0082c23": "曰：「頗有文字分別言語，此是凡夫文字言語，",
    "T15n0587_004:0082c24": "此是聖人文字言語耶？」答言：「無也。」文殊師",
    "T15n0587_004:0082c25": "利言：「善男子！如彼言語名字章句，不分別",
    "T15n0587_004:0082c26": "無分別，如是一切聖人離諸分別。是故聖",
    "T15n0587_004:0082c27": "人無名字說，聖人所行非言語相，亦非法",
    "T15n0587_004:0082c28": "相，非眾生相，如鼓䗍等眾緣和合而有",
    "T15n0587_004:0082c29": "音聲，是諸音聲無所分別。如是，善男子！諸",
    "T15n0587_004:0083a01": "賢聖人善知一切眾因緣故，於諸言說悉皆",
    "T15n0587_004:0083a02": "平等無所分別。」平等行菩薩言：「文殊師利！",
    "T15n0587_004:0083a03": "如佛所說，大眾集會當行二事，若如實說法，",
    "T15n0587_004:0083a04": "若聖默然。文殊師利！何者如實說法？何者是",
    "T15n0587_004:0083a05": "聖默然？」答言：「善男子！若說法不違佛、不違",
    "T15n0587_004:0083a06": "法、不違僧，是名如實說法；若知法即是佛，",
    "T15n0587_004:0083a07": "離相即是法，無為即是僧，是名聖默然。「又，",
    "T15n0587_004:0083a08": "善男子！若依四念處有所說，是名如實說法；",
    "T15n0587_004:0083a09": "若於一切法無所憶念，是名聖默然。若依四",
    "T15n0587_004:0083a10": "正勤有所說，是名如實說法；若於平等不作",
    "T15n0587_004:0083a11": "平等非不作平等，是名聖默然。若依四如意",
    "T15n0587_004:0083a12": "足有所說，是名如實說法；若不捨身口意，是",
    "T15n0587_004:0083a13": "名聖默然。若依五根五力有所說，是名如實",
    "T15n0587_004:0083a14": "說法；若不隨他語而有所信，為不取不捨故",
    "T15n0587_004:0083a15": "分別諸法，一心安住無念念中，若信諸法自",
    "T15n0587_004:0083a16": "性清淨，離一切戲論諸因緣行，是名聖默然。",
    "T15n0587_004:0083a17": "「若依七菩提分有所說，是名如實說法；若常",
    "T15n0587_004:0083a18": "行捨心無所分別，無增無減，是名聖默然。",
    "T15n0587_004:0083a19": "若依八聖道有所說，是名如實說法；若知諸",
    "T15n0587_004:0083a20": "法相如彼栰喻，不依法行，不依非法行，是",
    "T15n0587_004:0083a21": "名聖默然。「善男子！於三十七菩提分法，若",
    "T15n0587_004:0083a22": "能以言語建立開示分別演說，是名如實說",
    "T15n0587_004:0083a23": "法，如實說故，是名如實說法；若身證是法，",
    "T15n0587_004:0083a24": "而不離身見法，亦不離法見身，於是觀中不",
    "T15n0587_004:0083a25": "見二相不見不二相，如是現前見而不見，是",
    "T15n0587_004:0083a26": "名聖默然。",
    "T15n0587_004:0083a27": "「復次，善男子！若不妄想著我，亦不妄想著他，",
    "T15n0587_004:0083a28": "不妄想著法非法非非法妄想，而有所說，是",
    "T15n0587_004:0083a29": "名如實說法；若得不可說法想，能離一切名",
    "T15n0587_004:0083b01": "字言語音聲，得不動處入離行心，是名聖默",
    "T15n0587_004:0083b02": "然。「復次，善男子！若於一切眾生，知諸根力",
    "T15n0587_004:0083b03": "如是說法，是名如實說法；若常在於定心不",
    "T15n0587_004:0083b04": "散亂，是名聖默然。」",
    "T15n0587_004:0083b05": "爾時，平等行梵天婆羅門大婆羅子白文殊師",
    "T15n0587_004:0083b06": "利法王子言：「文殊師利！如我解文殊師利所",
    "T15n0587_004:0083b07": "說法義，諸聲聞人辟支佛等，一切無有如實",
    "T15n0587_004:0083b08": "說法、無聖默然。何以故？不能了知一切眾",
    "T15n0587_004:0083b09": "生諸根利鈍，亦復不能常在定故。文殊師利！",
    "T15n0587_004:0083b10": "世間若有以真實語而問言曰：『誰是世間如",
    "T15n0587_004:0083b11": "實說法？何者世間聖默然住？』當為說言諸佛",
    "T15n0587_004:0083b12": "是也。文殊師利！當為正說諸佛是也。何以故？",
    "T15n0587_004:0083b13": "諸佛如來具諸根力，善知眾生諸根利鈍，常在",
    "T15n0587_004:0083b14": "定故。」佛告文殊師利法王子言：「如是，如是！",
    "T15n0587_004:0083b15": "如平等行善男子所說，唯諸如來有此二法。」",
    "T15n0587_004:0083b16": "爾時，長老須菩提白佛言：「世尊！我親從佛",
    "T15n0587_004:0083b17": "聞、從佛親受，汝等集會當行二事，若如實說",
    "T15n0587_004:0083b18": "法、若聖默然。世尊！若聲聞人不能行者，云何",
    "T15n0587_004:0083b19": "如來勅諸比丘，行如實說法？行聖默然？」佛",
    "T15n0587_004:0083b20": "言：「須菩提！於汝意云何？若聲聞人不從他",
    "T15n0587_004:0083b21": "聞，能如實說法聖默然不？」須菩提言：「不也。",
    "T15n0587_004:0083b22": "世尊！」佛言：「須菩提！是故當知，一切聲聞辟",
    "T15n0587_004:0083b23": "支佛人，皆悉無有如實說法、無聖默然。」爾",
    "T15n0587_004:0083b24": "時，文殊師利法王子問長老須菩提言：「長老",
    "T15n0587_004:0083b25": "須菩提！如來如實了知眾生八萬四千心行，",
    "T15n0587_004:0083b26": "汝知不乎？汝於此中能有智慧，隨其所應為",
    "T15n0587_004:0083b27": "說法不？」答言：「不能。」文殊師利言：「今須菩提",
    "T15n0587_004:0083b28": "能入觀一切眾生心三昧，通達一切眾生心",
    "T15n0587_004:0083b29": "心所行，自心他心無所礙不？」答言：「不能。」文",
    "T15n0587_004:0083c01": "殊師利言：「如來如實了知眾生八萬四千心",
    "T15n0587_004:0083c02": "行，隨其所應為說法藥，又常住定平等相",
    "T15n0587_004:0083c03": "中心不動搖，而常通達一切眾生心心所行，",
    "T15n0587_004:0083c04": "而不思惟無障無閡。今須菩提能如是不？」",
    "T15n0587_004:0083c05": "答言：「不能。」文殊師利言：「如來如實了知眾生",
    "T15n0587_004:0083c06": "八萬四千心行，如實說法藥而常在定，平等",
    "T15n0587_004:0083c07": "相中心不搖動，亦常通達一切眾生心心所",
    "T15n0587_004:0083c08": "行，而不思惟無障無礙。須菩提！是故當知，",
    "T15n0587_004:0083c09": "一切聲聞辟支佛人非其境界。「須菩提！或有",
    "T15n0587_004:0083c10": "眾生多婬欲者，以觀淨故而得解脫，不以不",
    "T15n0587_004:0083c11": "淨，唯佛能知。或有眾生多瞋恚者，以觀過故",
    "T15n0587_004:0083c12": "而得解脫，不以慈心，唯佛能知。或有眾生",
    "T15n0587_004:0083c13": "多愚癡者，以不共語而得解脫，不以說法，",
    "T15n0587_004:0083c14": "唯佛能知。或有眾生等分行者，不以淨觀，",
    "T15n0587_004:0083c15": "不以不淨觀，不以觀過，不以慈心，不以不",
    "T15n0587_004:0083c16": "共語，不以說法，而得解脫者，隨其根性以",
    "T15n0587_004:0083c17": "諸法平等而為說法令得解脫，唯佛能知。",
    "T15n0587_004:0083c18": "是故，須菩提！佛於如實說法人中最為第一，",
    "T15n0587_004:0083c19": "於聖默然中最為第一。」",
    "T15n0587_004:0083c20": "爾時，長老須菩提白文殊師利法王子言：「文",
    "T15n0587_004:0083c21": "殊師利！若諸聲聞辟支佛人，不能如是如實",
    "T15n0587_004:0083c22": "說法，不能如是聖默然者，諸菩薩摩訶薩，",
    "T15n0587_004:0083c23": "有能成就如是功德如實說法聖默然不？」答",
    "T15n0587_004:0083c24": "言：「唯佛當知。」於是佛告長老須菩提言：「須",
    "T15n0587_004:0083c25": "菩提！有三昧名入一切語言心不散亂，諸菩",
    "T15n0587_004:0083c26": "薩等若能成就此三昧者，一切皆得如是功",
    "T15n0587_004:0083c27": "德。」爾時，文殊師利謂平等行菩薩言：「善男子！",
    "T15n0587_004:0083c28": "為諸眾生八萬四千行故，說八萬四千法藏，",
    "T15n0587_004:0083c29": "名為如實說法；常在一切滅受想行定中，名",
    "T15n0587_004:0084a01": "聖默然。善男子！我若一劫若餘殘劫，說是二",
    "T15n0587_004:0084a02": "義，如實說法、聖默然相，不可窮盡，然說法辯",
    "T15n0587_004:0084a03": "才亦不盡也。」於是，佛告平等行菩薩言：「善男",
    "T15n0587_004:0084a04": "子！乃往過去無量無邊，於不可數阿僧祇劫，",
    "T15n0587_004:0084a05": "時世有佛號曰普光如來乃至佛婆伽婆，劫",
    "T15n0587_004:0084a06": "名名稱，國名喜見。彼普光如來喜見世界七",
    "T15n0587_004:0084a07": "寶莊嚴，豐樂安隱無諸怖畏，天人熾盛，其",
    "T15n0587_004:0084a08": "地皆以眾寶莊嚴。「善男子！彼喜見國土，有",
    "T15n0587_004:0084a09": "四百億諸四天下，一一天下縱廣八萬四千",
    "T15n0587_004:0084a10": "由旬。其中諸城縱廣正等，各一由旬，皆以眾",
    "T15n0587_004:0084a11": "寶而為校飾。彼一一城皆有二萬五千聚落，",
    "T15n0587_004:0084a12": "而圍遶之，一一聚落無量百千萬數人眾，充",
    "T15n0587_004:0084a13": "滿其中安居止住。人見色像心皆喜悅無可",
    "T15n0587_004:0084a14": "憎惡，亦皆悉得念佛三昧，是以國土名曰喜",
    "T15n0587_004:0084a15": "見。若他方世界諸來菩薩，皆得快樂，餘國",
    "T15n0587_004:0084a16": "不爾。「善男子！其普光佛以三乘法為弟子說，",
    "T15n0587_004:0084a17": "亦多廣說如是法言，若如實說法，若聖默然。",
    "T15n0587_004:0084a18": "「善男子！爾時上方藥王佛國，有二菩薩：一",
    "T15n0587_004:0084a19": "名無盡意；二名益意。詣憙見國普光佛所，",
    "T15n0587_004:0084a20": "頭面禮足，右遶三匝，恭敬合掌，却住一面。",
    "T15n0587_004:0084a21": "時普光佛為二菩薩，廣分別說淨明三昧言。",
    "T15n0587_004:0084a22": "「善男子！何故名曰淨明三昧？善男子！若有",
    "T15n0587_004:0084a23": "菩薩入是三昧，即時得離一切煩惱，於諸佛",
    "T15n0587_004:0084a24": "法得淨光明，是故名曰淨明三昧。又前際一",
    "T15n0587_004:0084a25": "切法淨，後際一切法淨，現在一切法淨，是",
    "T15n0587_004:0084a26": "三世法畢竟清淨，以彼清淨常清淨故，是以",
    "T15n0587_004:0084a27": "說言一切諸法自性清淨常清淨也。「何謂諸",
    "T15n0587_004:0084a28": "法自性清淨？謂一切法自性是空，離一切法",
    "T15n0587_004:0084a29": "有所得故。一切諸法自性無相，離一切法諸",
    "T15n0587_004:0084b01": "分別故。一切諸法自性無願，以一切法不取",
    "T15n0587_004:0084b02": "不捨無求無欲、諸法畢竟自性離故，是名諸",
    "T15n0587_004:0084b03": "法性常清淨。以何等世間性，涅槃亦爾，同",
    "T15n0587_004:0084b04": "彼法性；以何等涅槃性，一切諸法，亦同彼",
    "T15n0587_004:0084b05": "性；以是故說一切諸法自心性清淨。「善男子！",
    "T15n0587_004:0084b06": "譬如虛空若受垢染無有是處，心性亦爾，若",
    "T15n0587_004:0084b07": "有垢染無有是處。善男子！譬如虛空雖為煙",
    "T15n0587_004:0084b08": "塵雲霧覆翳不明不淨，而不能染虛空之性。",
    "T15n0587_004:0084b09": "善男子！虛空之性若染污者，終不得名為清",
    "T15n0587_004:0084b10": "淨也，以彼虛空實不可染，是故說為虛空，虛",
    "T15n0587_004:0084b11": "空如是。「善男子！雖有為行一切眾生，有不正",
    "T15n0587_004:0084b12": "念起諸煩惱，然其彼心自性清淨不可染污。",
    "T15n0587_004:0084b13": "若染污者彼常垢污不可清淨，以不染污，是",
    "T15n0587_004:0084b14": "故彼心自性清淨心得解脫。善男子！如是名",
    "T15n0587_004:0084b15": "入淨明三昧門。「善男子！彼普光佛，為二菩薩",
    "T15n0587_004:0084b16": "說如是法，彼二菩薩聞是三昧，於諸法中得",
    "T15n0587_004:0084b17": "不可思議法之光明。",
    "T15n0587_004:0084b18": "勝思惟梵天所問經卷第四"
}