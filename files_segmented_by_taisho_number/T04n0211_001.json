{
    "T04n0211_001:0575b15": "法句譬喻經卷第一",
    "T04n0211_001:0575b17": "晉世沙門法炬共法立譯",
    "T04n0211_001:0575b18": "無常品第一",
    "T04n0211_001:0575b19": "昔者天帝釋五德離身，自知命盡當下生世",
    "T04n0211_001:0575b20": "間，在陶作家受驢胞胎。何謂五德？一者身",
    "T04n0211_001:0575b21": "上光滅，二者頭上華萎，三者不樂本坐，四",
    "T04n0211_001:0575b22": "者腋下汗臭，五者塵土著身。以此五事自知",
    "T04n0211_001:0575b23": "福盡，甚大愁憂。自念三界之中，濟人苦厄唯",
    "T04n0211_001:0575b24": "有佛耳，於是奔馳往到佛所。時佛在耆闍崛",
    "T04n0211_001:0575b25": "山石室中，坐禪入普濟三昧。天帝見佛，稽首",
    "T04n0211_001:0575b26": "作禮伏地，至心三自歸命佛法聖眾，未起之",
    "T04n0211_001:0575b27": "間其命忽出，便至陶家驢母腹中作子。時",
    "T04n0211_001:0575b28": "驢自解走瓦坏間破壞坏器，其主打之，尋時",
    "T04n0211_001:0575b29": "傷胎，其神即還入故身中，五德還備復為天",
    "T04n0211_001:0575c01": "帝。佛三昧覺，讚言：「善哉天帝！能於殞命之際",
    "T04n0211_001:0575c02": "歸命三尊，罪對已畢，不更勤苦。」爾時世尊以",
    "T04n0211_001:0575c03": "偈頌曰：",
    "T04n0211_001:0575c04": "「所行非常，　　謂興衰法，　　夫生輒死，",
    "T04n0211_001:0575c05": "　此滅為樂。　　譬如陶家，　　埏埴作器，",
    "T04n0211_001:0575c06": "　一切要壞，　　人命亦然。」",
    "T04n0211_001:0575c07": "帝釋聞偈，知無常之要，達罪福之變，解興衰",
    "T04n0211_001:0575c08": "之本，遵寂滅之行，歡喜奉受得須陀洹道。",
    "T04n0211_001:0575c09": "昔佛在舍衛國精舍中，為諸天人龍鬼說法。",
    "T04n0211_001:0575c10": "時國王波斯匿大夫人，年過九十卒得重病，",
    "T04n0211_001:0575c11": "毉藥望差遂便喪亡。王及國臣如法葬送，",
    "T04n0211_001:0575c12": "遷神墳墓。葬送畢訖，還過佛所，脫服跣韈前",
    "T04n0211_001:0575c13": "禮佛足。佛命令坐而問之曰：「王所從來衣麤",
    "T04n0211_001:0575c14": "形異，何所施為也？」王稽首曰：「國大夫人年過",
    "T04n0211_001:0575c15": "九十間得重病，奄便喪亡，遣送靈柩遷葬墳",
    "T04n0211_001:0575c16": "墓，今始來還過覲聖尊。」佛告王曰：「自古至今",
    "T04n0211_001:0575c17": "大畏有四：生則老枯病無光澤，死則神去親",
    "T04n0211_001:0575c18": "屬別離，是謂為四。不與人期，萬物無常難得",
    "T04n0211_001:0575c19": "久居，一日過去；人命亦然，如五河流晝夜無",
    "T04n0211_001:0575c20": "息，人命駛疾亦復如是。」於是世尊即說偈言：",
    "T04n0211_001:0575c21": "「如河駛流，　　往而不返，　　人命如是，",
    "T04n0211_001:0575c22": "　逝者不還。」",
    "T04n0211_001:0575c23": "佛告大王：「世皆有是，無長存者，皆當歸死，無",
    "T04n0211_001:0575c24": "有脫者。往昔國王、諸佛真人、五通仙士，亦皆",
    "T04n0211_001:0575c25": "過去，無能住者，空為悲感以殞軀形。夫為孝",
    "T04n0211_001:0575c26": "子哀愍亡者，為福為德以歸流之，福祐往追",
    "T04n0211_001:0575c27": "如餉遠人。」佛說是時，王及群臣莫不歡喜，忘",
    "T04n0211_001:0575c28": "憂除患，諸來一切皆得道迹。",
    "T04n0211_001:0575c29": "昔佛在羅閱祇竹園中，與諸弟子入城受請，",
    "T04n0211_001:0576a01": "說法畢訖，晡時出城。道逢一人驅大群牛放",
    "T04n0211_001:0576a02": "還入城，肥飽跳騰轉相觝觸。於是世尊即說",
    "T04n0211_001:0576a03": "偈言：",
    "T04n0211_001:0576a04": "「譬人操杖，　　行牧食牛，　　老死猶然，",
    "T04n0211_001:0576a05": "　亦養命去。　　千百非一，　　族姓男女，",
    "T04n0211_001:0576a06": "　貯聚財產，　　無不衰喪。　　生者日夜，",
    "T04n0211_001:0576a07": "　命自攻削，　　壽之消盡，　　如[榮木+巾][雨/井]水。」",
    "T04n0211_001:0576a08": "佛到竹林洗足却坐，阿難即前稽首問言：",
    "T04n0211_001:0576a09": "「世尊！向者道中說此三偈，不審其義？願蒙",
    "T04n0211_001:0576a10": "開化。」佛告阿難：「汝見有人驅放群牛不？」「唯",
    "T04n0211_001:0576a11": "然見之。」佛告阿難：「此屠家群牛，本有千頭，",
    "T04n0211_001:0576a12": "屠兒日日遣人出城，求好水草養令肥長，",
    "T04n0211_001:0576a13": "擇取肥者日牽殺之。殺之死者過半，而餘者",
    "T04n0211_001:0576a14": "不覺，方相觝觸跳騰鳴吼，傷其無智故說",
    "T04n0211_001:0576a15": "偈耳。」佛語阿難：「何但此牛？世人亦爾。計於",
    "T04n0211_001:0576a16": "吾我不知非常，饕餮五欲養育其身，快心極",
    "T04n0211_001:0576a17": "意更相殘賊，無常宿對卒至無期，曚曚不覺，",
    "T04n0211_001:0576a18": "何異於此也？」時坐中有貪養比丘二百人，聞",
    "T04n0211_001:0576a19": "法自勵，逮六神通，得阿羅漢。眾坐悲喜，為佛",
    "T04n0211_001:0576a20": "作禮。",
    "T04n0211_001:0576a21": "昔佛在舍衛國祇樹給孤獨園，為諸弟子",
    "T04n0211_001:0576a22": "說法。時有梵志女，年十四五，端正聰辯，父甚",
    "T04n0211_001:0576a23": "憐愛，卒得重病即便喪亡，田有熟麥為野火",
    "T04n0211_001:0576a24": "所燒，梵志得此憂惱愁憒失意恍惚，譬如",
    "T04n0211_001:0576a25": "狂人不能自解。傳聞人說佛為大聖、天人之",
    "T04n0211_001:0576a26": "師，演說經道忘憂除患。於是梵志往到佛所，",
    "T04n0211_001:0576a27": "作禮長跪白佛言：「素少子息，唯有一女，愛以",
    "T04n0211_001:0576a28": "忘憂，卒得重病捨我喪亡，天性悼愍，情不自",
    "T04n0211_001:0576a29": "勝。唯願世尊垂神開化，釋我憂結。」佛告梵志：",
    "T04n0211_001:0576b01": "「世有四事，不可得久。何謂為四？一者有常必",
    "T04n0211_001:0576b02": "無常，二者富貴必貧賤，三者合會必別離，",
    "T04n0211_001:0576b03": "四者強健必當死。」於是世尊即說偈言：",
    "T04n0211_001:0576b04": "「常者皆盡，　　高者必墮，　　合會有離，",
    "T04n0211_001:0576b05": "　生者有死。」",
    "T04n0211_001:0576b06": "梵志聞偈心即開解，願作比丘，鬚髮自墮即",
    "T04n0211_001:0576b07": "成比丘，重惟非常得羅漢道。",
    "T04n0211_001:0576b08": "昔佛在羅閱祇耆闍崛山中。時城內有婬女",
    "T04n0211_001:0576b09": "人，名曰蓮華，姿容端正國中無雙，大臣子弟",
    "T04n0211_001:0576b10": "莫不尋敬。爾時蓮華善心自生，欲棄世事作",
    "T04n0211_001:0576b11": "比丘尼，即詣山中就到佛所，未至中道有流",
    "T04n0211_001:0576b12": "泉水，蓮華飲水澡手，自見面像容色紅輝",
    "T04n0211_001:0576b13": "頭髮紺青，形貌方正挺特無比，心自悔曰：「人",
    "T04n0211_001:0576b14": "生於世形體如此，云何自棄行作沙門？且當",
    "T04n0211_001:0576b15": "順時快我私情。」念已便還。佛知蓮華應當化",
    "T04n0211_001:0576b16": "度，化作一婦人端正絕世，復勝蓮華數千萬",
    "T04n0211_001:0576b17": "倍，尋路逆來。蓮華見之心甚愛敬，即問化人：",
    "T04n0211_001:0576b18": "「從何所來？夫主兒子父兄中外皆在何許？云",
    "T04n0211_001:0576b19": "何獨行而無將從？」化人答言：「從城中來，欲還",
    "T04n0211_001:0576b20": "歸家，雖不相識寧可共還，到泉水上坐息",
    "T04n0211_001:0576b21": "共語不？」蓮華言：「善。」二人相將還到水上，",
    "T04n0211_001:0576b22": "陳意委曲。化人睡來枕蓮華膝眠，須臾之頃",
    "T04n0211_001:0576b23": "忽然命絕，膖脹臭爛腹潰蟲出，齒落髮墮",
    "T04n0211_001:0576b24": "肢體解散，蓮華見之心大驚怖。「云何好人忽",
    "T04n0211_001:0576b25": "便無常？此人尚爾，我豈久存？故當詣佛精進",
    "T04n0211_001:0576b26": "學道。」即至佛所，五體投地，作禮已訖，具以所",
    "T04n0211_001:0576b27": "見向佛說之。佛告蓮華：「人有四事不可恃怙。",
    "T04n0211_001:0576b28": "何謂為四？一者少壯會當歸老，二者強健會",
    "T04n0211_001:0576b29": "當歸死，三者六親聚歡娛樂會當別離，",
    "T04n0211_001:0576c01": "四者財寶積聚要當分散。」於是世尊即說偈",
    "T04n0211_001:0576c02": "言：",
    "T04n0211_001:0576c03": "「老則色衰，　　所病自壞，　　形敗腐朽，",
    "T04n0211_001:0576c04": "　命終其然。　　是身何用？　　恒漏臭處，",
    "T04n0211_001:0576c05": "　為病所困，　　有老死患。　　嗜欲自恣，",
    "T04n0211_001:0576c06": "　非法是增，　　不見聞變，　　壽命無常。",
    "T04n0211_001:0576c07": "　非有子恃，　　亦非父兄，　　為死所迫，",
    "T04n0211_001:0576c08": "　無親可怙。」",
    "T04n0211_001:0576c09": "蓮華聞法欣然解釋，觀身如化命不久停，唯",
    "T04n0211_001:0576c10": "有道德泥洹永安，即前白佛願為比丘尼。佛",
    "T04n0211_001:0576c11": "言：「善哉！」頭髮自墮，即成比丘尼，思惟止觀即",
    "T04n0211_001:0576c12": "得羅漢。諸在坐者聞佛所說，莫不歡喜。",
    "T04n0211_001:0576c13": "昔佛在王舍城竹園中說法。時有梵志兄弟",
    "T04n0211_001:0576c14": "四人，各得五通，却後七日皆當命盡，自共議",
    "T04n0211_001:0576c15": "言：「五通之力，反覆天地、手捫日月、移山住",
    "T04n0211_001:0576c16": "流，靡所不能，寧當不能避此死對？」一人言：「吾",
    "T04n0211_001:0576c17": "入大海，上不出現、下不至底，正處其中，無常",
    "T04n0211_001:0576c18": "殺鬼安知我處？」一人言：「吾入須彌山中，還合",
    "T04n0211_001:0576c19": "其表令無際現，無常殺鬼安知吾處？」一人言：",
    "T04n0211_001:0576c20": "「吾當輕舉隱虛空中，無常殺鬼安知吾處？」一",
    "T04n0211_001:0576c21": "人言：「吾當藏入大市之中，無常殺鬼趣得一",
    "T04n0211_001:0576c22": "人，何必求吾也？」四人議訖相將辭王：「吾等壽",
    "T04n0211_001:0576c23": "算餘有七日，今欲逃命冀當得脫，還乃覲省",
    "T04n0211_001:0576c24": "唯願進德。」於是別去，各到所在。七日期滿，",
    "T04n0211_001:0576c25": "各以命終，猶果熟落。市監白王：「有一梵志卒",
    "T04n0211_001:0576c26": "死市中。」王乃悟曰：「四人避對，一人已死，其",
    "T04n0211_001:0576c27": "餘三人豈得獨免？」王即嚴駕往至佛所，作禮",
    "T04n0211_001:0576c28": "却坐，王白佛言：「近有梵志兄弟四人，各獲",
    "T04n0211_001:0576c29": "五通，自知命盡皆共避之，不審今者皆能得",
    "T04n0211_001:0577a01": "脫不？」佛告大王：「人有四事，不可得離。何謂為",
    "T04n0211_001:0577a02": "四？一者在中陰中，不得不受生。二者已生，不",
    "T04n0211_001:0577a03": "得不受老。三者已老，不得不受病。四者已",
    "T04n0211_001:0577a04": "病，不得不受死。」於是世尊即說偈言：",
    "T04n0211_001:0577a05": "「非空非海中，　　非入山石間，",
    "T04n0211_001:0577a06": "　無有地方所，　　脫之不受死。",
    "T04n0211_001:0577a07": "　是務是吾作，　　當作令致是，",
    "T04n0211_001:0577a08": "　人為此躁擾，　　履踐老死憂。",
    "T04n0211_001:0577a09": "　知此能自靜，　　如是見生盡，",
    "T04n0211_001:0577a10": "　比丘厭魔兵，　　從生死得度。」",
    "T04n0211_001:0577a11": "王聞佛言歎曰：「善哉！誠如尊教，四人避對一",
    "T04n0211_001:0577a12": "人已死，祿命有分餘復然矣。」群臣從官莫不",
    "T04n0211_001:0577a13": "信受。",
    "T04n0211_001:0577a14": "法句譬喻經教學品第二",
    "T04n0211_001:0577a15": "昔佛在舍衛國祇樹精舍。佛告諸比丘：「當勤",
    "T04n0211_001:0577a16": "修道除棄陰蓋，心明神定可免眾苦。」有一比",
    "T04n0211_001:0577a17": "丘志不明達，飽食入室閉房靜眠，愛身快意",
    "T04n0211_001:0577a18": "不觀非常，冥冥懈怠無復晝夜。却後七日其",
    "T04n0211_001:0577a19": "命將終，佛愍傷之，懼墮惡道，即入其室，彈",
    "T04n0211_001:0577a20": "指覺曰：",
    "T04n0211_001:0577a21": "「咄起何為寐？　　螉螺蜯蠹類，",
    "T04n0211_001:0577a22": "　隱蔽以不淨，　　迷惑計為身。",
    "T04n0211_001:0577a23": "　焉有被斫瘡，　　心如嬰病痛，",
    "T04n0211_001:0577a24": "　遘于眾厄難，　　而反為用眠？",
    "T04n0211_001:0577a25": "　思而不放逸，　　為仁學仁迹，",
    "T04n0211_001:0577a26": "　從是無有憂，　　常念自滅意。",
    "T04n0211_001:0577a27": "　正見學務增，　　是為世間明，",
    "T04n0211_001:0577a28": "　所生福千倍，　　終不墮惡道。」",
    "T04n0211_001:0577a29": "比丘聞偈即便驚寤，見佛親誨加敬悚息，",
    "T04n0211_001:0577b01": "即起稽首為佛作禮。佛告比丘：「汝寧自識本",
    "T04n0211_001:0577b02": "宿命不？」比丘對曰：「陰蓋所覆，實不自識也。」佛",
    "T04n0211_001:0577b03": "告比丘：「昔維衛佛時，汝曾出家，貪身利養，",
    "T04n0211_001:0577b04": "不念經戒，飽食却眠不念非常，命終魂神生",
    "T04n0211_001:0577b05": "螉蟲中，積五萬歲。壽盡復為螺蜯之蟲、樹",
    "T04n0211_001:0577b06": "中蠹蟲，各五萬歲。此四品蟲生長冥中，貪身",
    "T04n0211_001:0577b07": "愛命樂處幽隱，以冥為家不憙光明，一眠之",
    "T04n0211_001:0577b08": "時百歲乃覺，纏綿罪網不求出要。今始罪畢",
    "T04n0211_001:0577b09": "得為沙門，如何睡眠不知厭足？」於是比丘重",
    "T04n0211_001:0577b10": "聞宿緣，慚怖自責，五蓋雲除即得羅漢。",
    "T04n0211_001:0577b11": "昔佛在舍衛國祇樹給孤獨園，與諸天人四",
    "T04n0211_001:0577b12": "輩說法。時有一年少比丘，為人頑愚質直踈",
    "T04n0211_001:0577b13": "野，未解道要，情意興盛思想於欲，陽氣隆",
    "T04n0211_001:0577b14": "盛不能自制，以此為惱不獲度世。坐自思惟：",
    "T04n0211_001:0577b15": "「有根斷者，然後清淨，可得道迹。」即至檀越",
    "T04n0211_001:0577b16": "家從之借斧，還房閉戶脫去衣服，坐木板上",
    "T04n0211_001:0577b17": "欲自斫陰。「正坐此陰令我勤苦，經歷生死無",
    "T04n0211_001:0577b18": "央數劫，三塗六趣皆由色欲，不斷此者無緣",
    "T04n0211_001:0577b19": "得道。」佛知其意愚癡乃爾，道從制心心是根",
    "T04n0211_001:0577b20": "源，不知當死自害墮罪長受苦痛。於是世",
    "T04n0211_001:0577b21": "尊往入其房，即問比丘：「欲作何等？」放斧著衣",
    "T04n0211_001:0577b22": "禮佛自陳：「學道日久未解法門，每坐禪定垂",
    "T04n0211_001:0577b23": "當得道為欲所蓋，陽氣隆盛意惑目冥，不",
    "T04n0211_001:0577b24": "覺天地。諦自責念事皆由此，是以借斧欲斷",
    "T04n0211_001:0577b25": "制之。」佛告比丘：「卿何愚癡不解道理？欲求道",
    "T04n0211_001:0577b26": "者先斷其癡然後制心，心者善惡之根源。欲",
    "T04n0211_001:0577b27": "斷根者先制其心，心定意解然後得道。」於是",
    "T04n0211_001:0577b28": "世尊即說偈言：",
    "T04n0211_001:0577b29": "「學先斷母，　　率君二臣，　　廢諸營從，",
    "T04n0211_001:0577c01": "　是上道人。」",
    "T04n0211_001:0577c02": "佛告比丘：「十二因緣以癡為本，癡者眾罪之",
    "T04n0211_001:0577c03": "源。智者眾行之本，先當斷癡然後意定。」佛",
    "T04n0211_001:0577c04": "說是已，比丘慚愧即自責言：「我為愚癡迷惑",
    "T04n0211_001:0577c05": "來久，不解古典使如此耳，今佛所說甚為妙",
    "T04n0211_001:0577c06": "哉！」內思正定安般守意，制心伏情杜閉諸",
    "T04n0211_001:0577c07": "欲，即得定意，在於佛前逮得應真。",
    "T04n0211_001:0577c08": "昔佛在羅閱祇國靈鷲山中，為諸天人國王",
    "T04n0211_001:0577c09": "大臣說甘露法。有一比丘剛猛勇健，佛知其",
    "T04n0211_001:0577c10": "意，遣至山後鬼神谷中，令樹下坐數息求定，",
    "T04n0211_001:0577c11": "知息長短安般守意，斷求滅苦可得泥洹。比",
    "T04n0211_001:0577c12": "丘受教往至谷中欲坐定意，但聞山中鬼神",
    "T04n0211_001:0577c13": "語聲，不見其形但有音聲，悚息怖懼不能自",
    "T04n0211_001:0577c14": "寧，意欲悔還即自念言：「居家大富宗族，又",
    "T04n0211_001:0577c15": "強出家學道，獨見安處鬼神深山，既無伴侶",
    "T04n0211_001:0577c16": "又無行人，但有諸鬼數來怖人。」思惟如是，未",
    "T04n0211_001:0577c17": "去之間，於是世尊往到其邊，坐一樹下而問",
    "T04n0211_001:0577c18": "之曰：「汝獨在此將無怖懼耶？」比丘稽首白",
    "T04n0211_001:0577c19": "言：「初未曾入山在此實憂，須臾之間有一",
    "T04n0211_001:0577c20": "野象王來在邊，倚一樹臥心獨歡喜，遠離",
    "T04n0211_001:0577c21": "諸象一何快哉？」佛知象意告比丘曰：「汝寧知",
    "T04n0211_001:0577c22": "是象所由來不？」對曰：「不審。」佛告比丘：「此象眷",
    "T04n0211_001:0577c23": "屬大小五百餘頭，厭患小象捨來至此倚樹",
    "T04n0211_001:0577c24": "而臥，自念得離恩愛牢獄一何快哉？象是畜",
    "T04n0211_001:0577c25": "生猶思閑靜，況汝捨家欲求度世，方以獨自",
    "T04n0211_001:0577c26": "欲求伴侶？愚冥伴侶多所傷敗，獨住無對亦",
    "T04n0211_001:0577c27": "無謀議，寧獨修道不用愚伴。」於是世尊即說",
    "T04n0211_001:0577c28": "偈言：",
    "T04n0211_001:0577c29": "「學無朋類，　　不得善友，　　寧獨守善，",
    "T04n0211_001:0578a01": "　不與愚偕。　　樂戒學行，　　奚用伴為？",
    "T04n0211_001:0578a02": "　獨善無憂，　　如空野象。」",
    "T04n0211_001:0578a03": "佛說是時，比丘意解，內思聖教即得應真；谷",
    "T04n0211_001:0578a04": "中鬼神亦皆聞解，為佛弟子受誓誡勅，不復",
    "T04n0211_001:0578a05": "侵民。佛與比丘共還精舍。",
    "T04n0211_001:0578a06": "法句譬喻經護戒品第二",
    "T04n0211_001:0578a07": "昔佛在舍衛國祇桓精舍，為諸天人宣演經",
    "T04n0211_001:0578a08": "法。時羅閱祇國有二新學比丘，欲往見佛。二",
    "T04n0211_001:0578a09": "國中間曠無人民，于時旱熱泉水枯竭，二人",
    "T04n0211_001:0578a10": "飢渴熱暍呼吸，故泉之中有升餘水，而有細",
    "T04n0211_001:0578a11": "蟲不可得飲。二人相對曰：「故從遠來欲望見",
    "T04n0211_001:0578a12": "佛，不圖今日沒命於此也。」一人言曰：「且當飲",
    "T04n0211_001:0578a13": "水以濟吾命，進前見佛，焉知其餘也。」一人答",
    "T04n0211_001:0578a14": "曰：「佛之明戒，仁慈為首，殘生自活見佛無益；",
    "T04n0211_001:0578a15": "寧守戒而死，不犯戒而生也。」一人即起極意",
    "T04n0211_001:0578a16": "快飲，於是進路。一人不飲遂致殞命，即生第",
    "T04n0211_001:0578a17": "二忉利天上，思惟自省即識宿命持戒不犯，",
    "T04n0211_001:0578a18": "今來生此。信哉福報其不遠矣。即持華香下",
    "T04n0211_001:0578a19": "到佛所，為佛作禮却住一面。其飲水者道路",
    "T04n0211_001:0578a20": "疲頓經日乃達，見佛神德至尊巍巍，稽首禮",
    "T04n0211_001:0578a21": "畢涕泣自陳：「我伴一人於彼命終，感其不達，",
    "T04n0211_001:0578a22": "願佛知之。」佛言：「吾已明矣。」佛以手指曰：「今",
    "T04n0211_001:0578a23": "此天人則汝伴也，全戒生天又先至矣。」於是",
    "T04n0211_001:0578a24": "世尊披胸示之。「汝觀我形，不奉我戒，雖云見",
    "T04n0211_001:0578a25": "我，我不見汝也；去我萬里奉行經戒，此人則",
    "T04n0211_001:0578a26": "為在我目前。」於是世尊即說偈言：",
    "T04n0211_001:0578a27": "「學而多聞，　　持戒不失，　　兩世見譽，",
    "T04n0211_001:0578a28": "　所願者得；　　學而寡聞，　　持戒不完，",
    "T04n0211_001:0578a29": "　兩世受痛，　　喪其本願。　　夫學有二，",
    "T04n0211_001:0578b01": "　常親多聞，　　安諦解義，　　雖困不耶。」",
    "T04n0211_001:0578b02": "於是比丘聞偈慚怖，稽首悔過嘿思所行。天",
    "T04n0211_001:0578b03": "人聞偈心意欣悅，逮得法眼，天人眾會莫不",
    "T04n0211_001:0578b04": "奉行。",
    "T04n0211_001:0578b05": "法句譬喻經多聞品第三",
    "T04n0211_001:0578b06": "昔舍衛國有一貧家，夫婦慳惡不信道德，佛",
    "T04n0211_001:0578b07": "愍其愚，現為貧凡沙門詣門分衛。時夫不在，",
    "T04n0211_001:0578b08": "其婦罵詈無有道理。沙門語曰：「吾為道士乞",
    "T04n0211_001:0578b09": "匃自居，不得罵詈，唯望一食耳。」主人婦曰：",
    "T04n0211_001:0578b10": "「若汝立死食尚叵得，況今平健欲望我食？但",
    "T04n0211_001:0578b11": "稽留時節，不如早去。」於是沙門住立其前，戴",
    "T04n0211_001:0578b12": "眼抒氣便現死相，身體膖脹鼻口蟲出，腹",
    "T04n0211_001:0578b13": "潰腸爛不淨流漫。其婦見此恐怖失聲，棄",
    "T04n0211_001:0578b14": "而捨走。於是道人忽然捨去，去舍數里坐樹",
    "T04n0211_001:0578b15": "下息。其夫來歸道中見婦，怪其驚怖。其婦語",
    "T04n0211_001:0578b16": "夫：「有一沙門見怖如此。」夫大瞋怒，問為所",
    "T04n0211_001:0578b17": "在？婦曰：「已去，想亦未遠。」夫即執弓帶刀，尋",
    "T04n0211_001:0578b18": "迹往逐，張弓拔刀奔走直前欲斫道人。道人",
    "T04n0211_001:0578b19": "即化作琉璃小城以自圍遶，其人繞城數匝",
    "T04n0211_001:0578b20": "不能得入，即問道人：「何不開門？」道人曰：「欲使",
    "T04n0211_001:0578b21": "開門，棄汝弓刀。」其人自念：「當隨其語，若當",
    "T04n0211_001:0578b22": "得入手拳加之。」尋棄弓刀。門故不開，復語",
    "T04n0211_001:0578b23": "道人：「已棄弓刀，門何不開？」道人曰：「吾使汝",
    "T04n0211_001:0578b24": "棄心中惡意弓刀耳，非謂手中弓刀也。」於是",
    "T04n0211_001:0578b25": "其人心驚體悸：「道人神聖乃知我心。」即便叩",
    "T04n0211_001:0578b26": "頭悔過，稽首道人曰：「我有弊妻不識真人，",
    "T04n0211_001:0578b27": "使我興惡，願小垂慈莫便見捨，今欲將來勸",
    "T04n0211_001:0578b28": "令修道。」即起還歸。其妻問曰：「沙門所在？」其夫",
    "T04n0211_001:0578b29": "具說神變之德，「今者在彼，卿自宜往改悔滅",
    "T04n0211_001:0578c01": "罪。」於是夫妻至道人所，五體悔過願為弟子，",
    "T04n0211_001:0578c02": "長跪問曰：「道人神變聖達乃爾，有琉璃城",
    "T04n0211_001:0578c03": "堅固難踰，志明意定，永無憂患，行何道德致",
    "T04n0211_001:0578c04": "此神妙？」道人答曰：「吾博學無厭奉法不懈，",
    "T04n0211_001:0578c05": "精進持戒慧不放逸，緣是得道自致泥洹。」",
    "T04n0211_001:0578c06": "於是道人因說偈言：",
    "T04n0211_001:0578c07": "「多聞能持故，　　奉法為垣牆，",
    "T04n0211_001:0578c08": "　精進難踰毀，　　從是戒慧成。",
    "T04n0211_001:0578c09": "　多聞令志明，　　已明智慧增，",
    "T04n0211_001:0578c10": "　智則博解義，　　見義行法安。",
    "T04n0211_001:0578c11": "　多聞能除憂，　　能以定為歡，",
    "T04n0211_001:0578c12": "　善說甘露法，　　自致得泥洹。",
    "T04n0211_001:0578c13": "　聞為知法律，　　解疑亦見正，",
    "T04n0211_001:0578c14": "　從聞捨非法，　　行到不死處。」",
    "T04n0211_001:0578c15": "道人說偈已，現佛光相，洪暉赫奕照曜天地。",
    "T04n0211_001:0578c16": "夫妻驚愕精神戰懼，改惡洗心頭腦打地，壞",
    "T04n0211_001:0578c17": "二十億惡，得須陀洹道。",
    "T04n0211_001:0578c18": "昔佛在拘睒尼國美音精舍，與諸四輩廣說",
    "T04n0211_001:0578c19": "大法。有一梵志道士，智博通達眾經備舉無",
    "T04n0211_001:0578c20": "事不貫，貢高自譽天下無比，求敵而行，無敢",
    "T04n0211_001:0578c21": "應者。晝日執炬行城市中，人問之曰：「何以",
    "T04n0211_001:0578c22": "晝日執炬而行？」梵志答曰：「世皆愚冥目無",
    "T04n0211_001:0578c23": "所見，是以執炬以照之耳。觀察世間，無敢言",
    "T04n0211_001:0578c24": "者。」佛知梵志宿福應度，而行貢高求勝名譽，",
    "T04n0211_001:0578c25": "不計無常自恃憍恣，如是當墮太山地獄，無",
    "T04n0211_001:0578c26": "央數劫求出甚難。佛即化作一賢者，居肆上",
    "T04n0211_001:0578c27": "坐，即呼梵志：「何為作此？」梵志答曰：「以眾人",
    "T04n0211_001:0578c28": "冥晝夜不見明，故執炬火而照之耳。」賢者重",
    "T04n0211_001:0578c29": "問梵志：「經中有四明法，為知之不？」對曰：「不",
    "T04n0211_001:0579a01": "審。何謂四明法？」「一者明於天文地理和調",
    "T04n0211_001:0579a02": "四時，二者明於星宿分別五行，三者明於治",
    "T04n0211_001:0579a03": "國綏化有方，四者明於將兵固而無失。卿為",
    "T04n0211_001:0579a04": "梵志，有此四明法以不？」梵志慚愧，棄炬叉手",
    "T04n0211_001:0579a05": "有不及心。佛知其意即還復身，光明炳然晃",
    "T04n0211_001:0579a06": "照天地，便持梵聲為梵志說偈言：",
    "T04n0211_001:0579a07": "「若多少有聞，　　自大以憍人，",
    "T04n0211_001:0579a08": "　是如盲執燭，　　照彼不自明。」",
    "T04n0211_001:0579a09": "佛說偈已告梵志曰：「冥中之甚無過於汝，而",
    "T04n0211_001:0579a10": "晝執炬行入大國，如卿所知何如一塵？」梵志",
    "T04n0211_001:0579a11": "聞之有慚愧色，即便叩頭願為弟子。佛即受",
    "T04n0211_001:0579a12": "之令作沙門，意解妄止即得應真。",
    "T04n0211_001:0579a13": "昔舍衛國有大長者，名曰須達，得須陀洹。",
    "T04n0211_001:0579a14": "有親友長者名曰好施，不信佛道及諸醫術，",
    "T04n0211_001:0579a15": "時得重病痿頓著床。宗親知友皆就省問，勸",
    "T04n0211_001:0579a16": "令治病，至死不肯。答眾人言：「吾事日月忠",
    "T04n0211_001:0579a17": "孝君父，畢命於此終不改志。」須達語曰：「吾",
    "T04n0211_001:0579a18": "所事師號曰為佛，神德廣被見者得福，可試",
    "T04n0211_001:0579a19": "請來說經呪願，聽其所說言行進趣何如餘",
    "T04n0211_001:0579a20": "道，事之與不隨卿所志。以卿病久不時除差，",
    "T04n0211_001:0579a21": "勸卿請佛冀蒙其福。」好施曰：「佳。卿便為吾",
    "T04n0211_001:0579a22": "請佛及眾弟子。」須達即便請佛及僧，往詣其",
    "T04n0211_001:0579a23": "門。佛放光明內外通徹，長者見光欣然身輕。",
    "T04n0211_001:0579a24": "佛前就坐，慰問長者：「所病何如？昔事何神？",
    "T04n0211_001:0579a25": "作何療治？」長者白佛：「奉事日月君長先人，",
    "T04n0211_001:0579a26": "恭敬齋戒祈請萬端，得病經時未蒙恩祐，醫",
    "T04n0211_001:0579a27": "藥針灸居門所忌，經戒福德素所不知，先人",
    "T04n0211_001:0579a28": "以來守死於此。」佛告長者：「人生世間，橫死有",
    "T04n0211_001:0579a29": "三：有病不治為一橫死，治而不慎為二橫死，",
    "T04n0211_001:0579b01": "憍恣自用不達逆順為三橫死。如此病者，非",
    "T04n0211_001:0579b02": "日月天地先人君父所能除遣，當以明道隨",
    "T04n0211_001:0579b03": "時安濟。一者四大寒熱當須醫藥，二者眾邪",
    "T04n0211_001:0579b04": "惡鬼當須經戒，三者奉事賢聖矜濟窮厄。德",
    "T04n0211_001:0579b05": "威神祇福祐群生，以大智慧消去陰蓋，奉行",
    "T04n0211_001:0579b06": "如此現世安吉終無抂橫，戒慧清淨世世常",
    "T04n0211_001:0579b07": "安。」於是世尊即說偈言：",
    "T04n0211_001:0579b08": "「事日為明故，　　事父為恩故，",
    "T04n0211_001:0579b09": "　事君以力故，　　聞故事道人。",
    "T04n0211_001:0579b10": "　人為命事毉，　　欲勝依豪強，",
    "T04n0211_001:0579b11": "　法在智慧處，　　福行世世明。",
    "T04n0211_001:0579b12": "　察友在為務，　　別伴在急時，",
    "T04n0211_001:0579b13": "　觀妻在房樂，　　欲知智在說。",
    "T04n0211_001:0579b14": "　為能師見道，　　解疑令學明，",
    "T04n0211_001:0579b15": "　亦與清淨本，　　能奉持法藏。",
    "T04n0211_001:0579b16": "　聞能今世利，　　妻子昆弟友，",
    "T04n0211_001:0579b17": "　亦致後世福，　　積聞成聖智。",
    "T04n0211_001:0579b18": "　能攝為解義，　　解則戒不穿，",
    "T04n0211_001:0579b19": "　受法猗法者，　　從是疾得安。",
    "T04n0211_001:0579b20": "　是能散憂恚，　　亦除不祥衰，",
    "T04n0211_001:0579b21": "　欲得安隱吉，　　當事多聞者。」",
    "T04n0211_001:0579b22": "於是長者聞佛說法，心意疑結[火*霍]然雲除，",
    "T04n0211_001:0579b23": "良毉進療委心道德，四大安靜眾患消除，如",
    "T04n0211_001:0579b24": "飲甘露，中外怡懌身安心定，得須陀洹道，",
    "T04n0211_001:0579b25": "宗室國人莫不敬奉。",
    "T04n0211_001:0579b26": "昔羅閱祇國南有大山，去城二百里，南土諸",
    "T04n0211_001:0579b27": "國路由此山。山道深邃，有五百賊依嶮劫人，",
    "T04n0211_001:0579b28": "後遂縱橫所害狼藉，眾賈被毒王路不通，國",
    "T04n0211_001:0579b29": "王追討不能擒獲。時佛在國哀愍群生，念",
    "T04n0211_001:0579c01": "彼賊輩不知罪福，世有如來而目不覩，法鼓",
    "T04n0211_001:0579c02": "日震而耳不聞。「吾不往度，如石沈淵。」化作",
    "T04n0211_001:0579c03": "一人著好衣服，乘馬帶劍手執弓矢，鞍勒嚴",
    "T04n0211_001:0579c04": "飾金銀莊校，以明月珠埀絡馬體，跨馬鳴",
    "T04n0211_001:0579c05": "絃往入山中。群賊見之以為成事，作賊積年",
    "T04n0211_001:0579c06": "未有此便，卵之投石與此何異？群賊齊頭住",
    "T04n0211_001:0579c07": "前圍繞，挽弓拔刀諍欲剝脫。於是化人舉弓一",
    "T04n0211_001:0579c08": "發，使五百賊各被一箭，以刀指擬各被一瘡，",
    "T04n0211_001:0579c09": "瘡重箭深即皆顛倒。五百群賊宛轉臥地叩",
    "T04n0211_001:0579c10": "頭歸降。「為是何神威力乃爾？乞蒙原赦以活",
    "T04n0211_001:0579c11": "微命，願時拔箭使瘡除愈，今者瘡痛不可堪",
    "T04n0211_001:0579c12": "忍。」化人答曰：「是瘡不痛、箭不為深，天下瘡重",
    "T04n0211_001:0579c13": "莫過於憂，殘害之甚莫過於愚。汝懷貪得之",
    "T04n0211_001:0579c14": "憂、殘殺之愚，刀瘡毒箭終不可愈。此二事",
    "T04n0211_001:0579c15": "者，根本深固，勇力壯士所不能拔。唯有經戒",
    "T04n0211_001:0579c16": "多聞慧義，以此明道療治心病，拔除憂愛愚",
    "T04n0211_001:0579c17": "癡貢高，制伏剛強豪富貪欲，積德學慧乃可",
    "T04n0211_001:0579c18": "得除，長獲安隱。」於是化人即現佛身，相好挺",
    "T04n0211_001:0579c19": "特金顏英妙，即說偈言：",
    "T04n0211_001:0579c20": "「斫瘡無過憂，　　射箭無過愚，",
    "T04n0211_001:0579c21": "　是壯莫能拔，　　唯從多聞除。",
    "T04n0211_001:0579c22": "　盲者從得眼，　　闇者從得燭，",
    "T04n0211_001:0579c23": "　示導世間人，　　如目將無目。",
    "T04n0211_001:0579c24": "　是故可捨癡，　　離慢豪富樂，",
    "T04n0211_001:0579c25": "　務學事聞者，　　是名積聚德。」",
    "T04n0211_001:0579c26": "於是五百人見佛光相，重聞此偈，叩頭歸命",
    "T04n0211_001:0579c27": "剋心悔過，刀瘡毒箭自然除愈，歡喜心開即",
    "T04n0211_001:0579c28": "受五戒，國界安寧莫不歡喜。",
    "T04n0211_001:0579c29": "法句譬喻經篤信品第四",
    "T04n0211_001:0580a01": "昔者舍衛國東南有大江，水既深而廣，有五",
    "T04n0211_001:0580a02": "百餘家居在岸邊，未聞道德度世之行，習於",
    "T04n0211_001:0580a03": "剛強欺詐為務，貪利自恣快心極意。世尊常",
    "T04n0211_001:0580a04": "念其應度者當往度之，知此諸家福應當度，",
    "T04n0211_001:0580a05": "於是世尊往至水邊坐一樹下。村人見佛光",
    "T04n0211_001:0580a06": "相奇異，莫不驚肅，皆往禮敬，或拜或揖問訊",
    "T04n0211_001:0580a07": "起居。佛命令坐為說經法，眾人聞之而心不",
    "T04n0211_001:0580a08": "信，習於欺怠不信真言。佛便化作一人從江",
    "T04n0211_001:0580a09": "南來，足行水上正沒其踝，來至佛前稽首禮",
    "T04n0211_001:0580a10": "佛。眾人見之莫不驚怪，問化人曰：「吾等先人",
    "T04n0211_001:0580a11": "以來居此江邊，未曾聞人行水上者，卿是何",
    "T04n0211_001:0580a12": "人？有何道術履水不沒？願聞其意。」化人答曰：",
    "T04n0211_001:0580a13": "「吾是江南愚直之人，聞佛在此貪樂道德，至",
    "T04n0211_001:0580a14": "南岸邊不時得度。問彼岸人水為深淺？彼人",
    "T04n0211_001:0580a15": "見語：『水可齊踝，何不涉渡？』吾信其言，便爾來",
    "T04n0211_001:0580a16": "過，無他異術。」佛時讚言：「善哉善哉！夫執信",
    "T04n0211_001:0580a17": "誠諦可度生死之淵，數里之江何足為奇？」於",
    "T04n0211_001:0580a18": "是世尊即說偈言：",
    "T04n0211_001:0580a19": "「信能渡淵，　　攝為船師，　　精進除苦，",
    "T04n0211_001:0580a20": "　慧到彼岸。　　士有信行，　　為聖所譽，",
    "T04n0211_001:0580a21": "　樂無為者，　　一切縛解。　　信乃得道，",
    "T04n0211_001:0580a22": "　法致滅度，　　從聞得智，　　所到有明。",
    "T04n0211_001:0580a23": "　信之與戒，　　慧意能行，　　健夫度慧，",
    "T04n0211_001:0580a24": "　從是脫淵。」",
    "T04n0211_001:0580a25": "於是村人聞佛所說、見信之證，心開信堅，皆",
    "T04n0211_001:0580a26": "受五戒為清信士，明信日修法教普聞。",
    "T04n0211_001:0580a27": "昔佛在世，時有大長者名修陀羅，財富無",
    "T04n0211_001:0580a28": "數信向道德，自誓常以臘月八日請佛及僧，",
    "T04n0211_001:0580a29": "終身子孫奉行不廢。長者亡時囑兒勿廢。兒",
    "T04n0211_001:0580b01": "名比羅陀，後日漸貧居無所有，臘月已至無",
    "T04n0211_001:0580b02": "有供辦，愁慼不樂。佛遣目連往問比羅陀：「汝",
    "T04n0211_001:0580b03": "父直月欲至，當設何計？」比羅陀答言：「亡父教",
    "T04n0211_001:0580b04": "令不敢違之，唯願世尊勿見忽棄也。八日中",
    "T04n0211_001:0580b05": "時廻光臨眄。」目連還白如是。比羅陀即將妻",
    "T04n0211_001:0580b06": "子至外家質取百兩金，還舍供辦，一切具",
    "T04n0211_001:0580b07": "足。佛與千二百五十眾僧，往詣其舍，坐畢行",
    "T04n0211_001:0580b08": "水下食，澡竟還於精舍。比羅陀歡喜不敢悔",
    "T04n0211_001:0580b09": "恨，其日夜半諸故藏中，自然寶物悉滿如故。",
    "T04n0211_001:0580b10": "比羅陀夫婦明旦見之，喜而且懼，懼官見問",
    "T04n0211_001:0580b11": "所從得此？夫妻共議當往問佛。尋到佛所具",
    "T04n0211_001:0580b12": "白如此。佛告比羅陀：「安意快用勿有疑難，汝",
    "T04n0211_001:0580b13": "之履信不違父教，持戒慚愧沒命不二，聞施",
    "T04n0211_001:0580b14": "慧道七財滿具，福德所致非為災變。智者能",
    "T04n0211_001:0580b15": "行，不問男女所生之處，福應自然。」於是世尊，",
    "T04n0211_001:0580b16": "即說偈言：",
    "T04n0211_001:0580b17": "「信財戒財，　　慚愧亦財，　　聞財施財，",
    "T04n0211_001:0580b18": "　慧為七財。　　從信守戒，　　常淨觀法，",
    "T04n0211_001:0580b19": "　慧而履行，　　奉教不忘。　　生有此財，",
    "T04n0211_001:0580b20": "　不問男女，　　終已不貧，　　賢者識真。」",
    "T04n0211_001:0580b21": "比羅陀聞佛所說益加篤信，稽首佛足歡喜還",
    "T04n0211_001:0580b22": "家，具宣佛教誨其妻子，遂相承繼皆得道迹。",
    "T04n0211_001:0580b23": "法句譬喻經戒慎品第五",
    "T04n0211_001:0580b24": "昔波羅奈國有山，去城四五十里，有五沙門",
    "T04n0211_001:0580b25": "處山學道。晨旦出山人間乞食，食訖還山晚",
    "T04n0211_001:0580b26": "暮乃到，往還疲極不堪坐禪思惟正定，歷年",
    "T04n0211_001:0580b27": "如是不能得道。佛愍念之勞而無獲，化作一",
    "T04n0211_001:0580b28": "道人往到其所，問諸道人：「隱居修道得無勞",
    "T04n0211_001:0580b29": "惓？」諸沙門言：「吾等在此去城既遠，四大之",
    "T04n0211_001:0580c01": "身當須飲食，日日供給往還疲勞，經年歷",
    "T04n0211_001:0580c02": "歲勤苦竟已，晝日往返暮輒疲頓，不暇復得",
    "T04n0211_001:0580c03": "修道，為當正爾畢命而已。」道人語曰：「夫為道",
    "T04n0211_001:0580c04": "者，以戒為本攝心為行，賤形貴真捐棄軀命，",
    "T04n0211_001:0580c05": "食以支形守意正定，內學止觀滅意得道，養",
    "T04n0211_001:0580c06": "身順情安得免苦？願諸道人明日莫行，吾當",
    "T04n0211_001:0580c07": "供養，使諸道人休息一日。」時五沙門意大歡",
    "T04n0211_001:0580c08": "喜怪未曾有，安心定意不復憂行。明日日中，",
    "T04n0211_001:0580c09": "此化道人送食而來，食訖安和心意惔怕，於",
    "T04n0211_001:0580c10": "是化人為說偈言：",
    "T04n0211_001:0580c11": "「比丘立戒，　　守攝諸根，　　食知自節，",
    "T04n0211_001:0580c12": "　寤意令應。　　以戒降心，　　守意正定，",
    "T04n0211_001:0580c13": "　內學止觀，　　無忘正智。　　明哲守戒，",
    "T04n0211_001:0580c14": "　內思正智，　　行道如應，　　自淨除苦。」",
    "T04n0211_001:0580c15": "化道人說此偈已，顯現佛身光相之容，於是",
    "T04n0211_001:0580c16": "五沙門精神震疊，咸思惟戒，即得阿羅漢",
    "T04n0211_001:0580c17": "道。",
    "T04n0211_001:0580c18": "法句譬喻經惟念品第六",
    "T04n0211_001:0580c19": "昔佛在世時，弗加沙王與瓶沙王親友。弗加",
    "T04n0211_001:0580c20": "沙王未知佛道，作七寶華以遺瓶沙，瓶沙王",
    "T04n0211_001:0580c21": "得之轉奉上佛，白佛言：「弗加沙王與我為",
    "T04n0211_001:0580c22": "友，遺我此華，今已上佛，願令彼王心開意解，",
    "T04n0211_001:0580c23": "見佛聞法奉敬聖眾。當以何物以報所遺？」佛",
    "T04n0211_001:0580c24": "告瓶沙：「寫十二因緣經，送持與之。彼王得",
    "T04n0211_001:0580c25": "經心必信解。」即寫經卷，別書文曰：「卿以寶華",
    "T04n0211_001:0580c26": "見遺，今以法華相上，詳思其義果報深美，",
    "T04n0211_001:0580c27": "到便誦習以同道味。」弗加沙王得經讀之，尋",
    "T04n0211_001:0580c28": "省反覆亘然信解，喟然嘆曰：「道化真妙精義",
    "T04n0211_001:0580c29": "安神，國榮五欲憂惱之元，累劫習迷始今",
    "T04n0211_001:0581a01": "乃寤，顧視流俗無可貪樂。」即召群臣國付太",
    "T04n0211_001:0581a02": "子，便自剃頭行作沙門，法服持鉢詣羅閱祇",
    "T04n0211_001:0581a03": "城外，在陶家窰中寄宿，明日當入城分衛，",
    "T04n0211_001:0581a04": "食訖當至佛所奉受經戒。佛以神通知弗加",
    "T04n0211_001:0581a05": "沙明日食時其命將終，故從遠來不得見佛，",
    "T04n0211_001:0581a06": "又不聞經甚可憐愍，於是世尊化作沙門，往",
    "T04n0211_001:0581a07": "至陶家欲求寄宿。陶家語曰：「向有一沙門",
    "T04n0211_001:0581a08": "在彼窰中，可往共止宿也。」把草入窰坐於",
    "T04n0211_001:0581a09": "一面，問弗加沙：「從何所來？師為是誰？以何因",
    "T04n0211_001:0581a10": "緣行作沙門？為見佛未？」弗加沙言：「吾未見佛，",
    "T04n0211_001:0581a11": "聞十二因緣便作沙門，明日入城乃分衛已，",
    "T04n0211_001:0581a12": "當往見佛耳。」化沙門言：「人命危脆朝夕有變，",
    "T04n0211_001:0581a13": "無常宿對卒至無期，但當觀身四大所由，合",
    "T04n0211_001:0581a14": "成散滅各還其本。思惟覺意空淨無想，專念",
    "T04n0211_001:0581a15": "三尊、布施戒德，能知無常見佛無異，方念明",
    "T04n0211_001:0581a16": "日種無益想。」時化沙門即說偈言：",
    "T04n0211_001:0581a17": "「夫人得善利，　　乃來自歸佛，",
    "T04n0211_001:0581a18": "　是故當晝夜，　　常念佛法眾。",
    "T04n0211_001:0581a19": "　己知自覺意，　　是為佛弟子，",
    "T04n0211_001:0581a20": "　常當晝夜念，　　佛與法及眾。",
    "T04n0211_001:0581a21": "　念身念非常，　　念戒布施德，",
    "T04n0211_001:0581a22": "　空不願無想，　　晝夜當念是。」",
    "T04n0211_001:0581a23": "時化沙門在於窰中，為弗加沙說非常之要，",
    "T04n0211_001:0581a24": "弗加沙王思惟意定，即得阿那含道。佛知已",
    "T04n0211_001:0581a25": "解，為現佛身光明相好。弗加沙王驚喜踊躍，",
    "T04n0211_001:0581a26": "稽首作禮。佛重告之曰：「罪對無常，畢故莫恐。」",
    "T04n0211_001:0581a27": "弗加沙王言：「敬奉尊教。」忽然別去。明日食時，",
    "T04n0211_001:0581a28": "弗加沙王入城分衛，於城門中逢新產牸牛",
    "T04n0211_001:0581a29": "護犢，觝殺弗加沙王潰腹命終，即生阿那含",
    "T04n0211_001:0581b01": "天。佛遣諸弟子耶旬起塔，佛語諸弟子：「罪",
    "T04n0211_001:0581b02": "對之根不可不慎。」",
    "T04n0211_001:0581b03": "法句譬喻經慈仁品第七",
    "T04n0211_001:0581b04": "昔佛在羅閱祇，去國五百里有山，山中有一",
    "T04n0211_001:0581b05": "家，有百二十二人。生長山藪殺獵為業，衣",
    "T04n0211_001:0581b06": "皮食肉初不田作，奉事鬼神不識三尊。佛以",
    "T04n0211_001:0581b07": "聖智明其應度，往詣其家坐一樹下。男子行",
    "T04n0211_001:0581b08": "獵，唯有婦女在，見佛光相明照天地，山中木",
    "T04n0211_001:0581b09": "石皆變金色，大小驚喜，知佛神人，皆往禮拜",
    "T04n0211_001:0581b10": "供施坐席。佛為諸母人說殺生之罪、行慈之",
    "T04n0211_001:0581b11": "福，恩愛一時會有離別。諸母人聞經歡喜，前",
    "T04n0211_001:0581b12": "白佛言：「山民貪害以肉為食，欲設微供，願當",
    "T04n0211_001:0581b13": "納受。」佛告諸母人：「諸佛之法不以肉食，吾已",
    "T04n0211_001:0581b14": "食來不須復辦。」因告之曰：「夫人生世所食無",
    "T04n0211_001:0581b15": "數，何以不作有益之食，而殘害群生以自濟",
    "T04n0211_001:0581b16": "活，死墮惡道損而無益？人食五穀，當愍眾生，",
    "T04n0211_001:0581b17": "蠕動之類莫不貪生，殺彼活已殃罪不朽，慈",
    "T04n0211_001:0581b18": "仁不殺世世無患。」於是世尊即說偈言：",
    "T04n0211_001:0581b19": "「為仁不殺，　　常能攝身，　　是處不死，",
    "T04n0211_001:0581b20": "　所適無患。　　不殺為仁，　　慎言守心，",
    "T04n0211_001:0581b21": "　是處不死，　　所適無患。　　垂拱無為，",
    "T04n0211_001:0581b22": "　不害眾生，　　無所嬈惱，　　是應梵天。",
    "T04n0211_001:0581b23": "　常以慈哀，　　淨如佛教，　　知足知止，",
    "T04n0211_001:0581b24": "　是度生死。」",
    "T04n0211_001:0581b25": "佛說偈已男子獵還，諸婦聽經不復行迎。其",
    "T04n0211_001:0581b26": "夫驚疑怪不如常，棄肉來歸謂有變故，至見",
    "T04n0211_001:0581b27": "諸婦皆坐佛前叉手聽經，瞋恚聲張欲圖毀",
    "T04n0211_001:0581b28": "佛。諸婦諫曰：「此是神人，勿興惡意也。」即各悔",
    "T04n0211_001:0581b29": "過為佛作禮。佛重為說不殺之福、殘害之罪。",
    "T04n0211_001:0581c01": "夫主意解長跪白佛：「吾等生長深山，以殺獵",
    "T04n0211_001:0581c02": "自居，罪過累積，當行何法得免重殃？」於是世",
    "T04n0211_001:0581c03": "尊即說偈言：",
    "T04n0211_001:0581c04": "「履仁行慈，　　博愛濟眾，　　有十一譽，",
    "T04n0211_001:0581c05": "　福常隨身。　　臥安覺安，　　不見惡夢，",
    "T04n0211_001:0581c06": "　天護仁愛，　　不毒不兵，　　水火不喪，",
    "T04n0211_001:0581c07": "　所在得利，　　死昇梵天，　　是為十一。」",
    "T04n0211_001:0581c08": "佛說偈已，男女大小百二十二人，歡欣信受",
    "T04n0211_001:0581c09": "皆奉持五戒。佛語瓶沙王：「給其田地賜與穀",
    "T04n0211_001:0581c10": "食。」仁化廣普國界安寧。",
    "T04n0211_001:0581c11": "昔有大國王名和默，處在邊境未覩三尊聖妙",
    "T04n0211_001:0581c12": "之化，奉事梵志外道妖蠱，舉國奉邪，殺生祭",
    "T04n0211_001:0581c13": "祀以此為常。時王母病痿頓著床，使諸醫師",
    "T04n0211_001:0581c14": "不蒙湯藥，遣諸毉女所在請求，經年歷歲",
    "T04n0211_001:0581c15": "未得除差。更召國內諸婆羅門得二百人，",
    "T04n0211_001:0581c16": "請入令坐供設飲食而告之曰：「吾大夫人病",
    "T04n0211_001:0581c17": "困經久，不知何故乃使如此？卿等多智，明識",
    "T04n0211_001:0581c18": "相法天地星宿，有何不可具見告示？」諸婆羅",
    "T04n0211_001:0581c19": "門言：「星宿倒錯陰陽不調故使爾耳。」王曰：「作",
    "T04n0211_001:0581c20": "何方宜使得除愈？」婆羅門言：「當於城外平治",
    "T04n0211_001:0581c21": "淨處，郊祠四山日月星宿，當得百頭畜生，種",
    "T04n0211_001:0581c22": "種各異類，及一小兒，殺以祠天。王自躬身將",
    "T04n0211_001:0581c23": "母至彼，跪拜請命，然後乃差。」王即供辦如其",
    "T04n0211_001:0581c24": "所言，驅人象馬牛羊百頭，隨道悲鳴震動",
    "T04n0211_001:0581c25": "天地，從東門出當就祭壇殺以祠天。世尊大",
    "T04n0211_001:0581c26": "慈普濟眾生，愍是國王頑愚之甚，云何興惡",
    "T04n0211_001:0581c27": "殺眾生命，欲救一人？於是世尊將從大眾往",
    "T04n0211_001:0581c28": "到其國，在城東門道路逢王及婆羅門輩，所",
    "T04n0211_001:0581c29": "驅畜生悲鳴而來。王遙見佛，如日初出如月盛",
    "T04n0211_001:0582a01": "滿，光相炳然照曜天地，人民見者莫不愛敬，",
    "T04n0211_001:0582a02": "所驅畜生祭餟之具，皆願求脫。王即前進下",
    "T04n0211_001:0582a03": "車却蓋，為佛作禮，叉手長跪問訊世尊。佛命",
    "T04n0211_001:0582a04": "令坐問欲所至？拱手答言：「國大夫人得病",
    "T04n0211_001:0582a05": "經久，良醫神祇無不周遍，今始欲行解謝星",
    "T04n0211_001:0582a06": "宿四山五嶽，為母請命冀蒙得差。」佛告大王：",
    "T04n0211_001:0582a07": "「善聽一言。欲得穀食當行耕種，欲得大富當",
    "T04n0211_001:0582a08": "行布施，欲得長命當行大慈，欲得智慧當行",
    "T04n0211_001:0582a09": "學問；行此四事，隨其所種還得其果。夫富貴",
    "T04n0211_001:0582a10": "之家，不貪貧賤之食，諸天以七寶為宮殿，衣",
    "T04n0211_001:0582a11": "食自然，豈當捨甘露之飡來食麤穢也？祠祀",
    "T04n0211_001:0582a12": "婬亂以邪為正，殺生求生去生道遠，殺害眾",
    "T04n0211_001:0582a13": "命欲救一人，安得如此？」於是世尊即說偈言：",
    "T04n0211_001:0582a14": "「若人壽百歲，　　勤事天下神，",
    "T04n0211_001:0582a15": "　象馬用祭祀，　　不如行一慈。」",
    "T04n0211_001:0582a16": "佛說偈時即放光明烈照天地，三塗八難莫",
    "T04n0211_001:0582a17": "不歡喜，各得其所。國王和默聞說妙法，又覩",
    "T04n0211_001:0582a18": "光明甚大歡喜，即得道迹；病母聞法，五情悅",
    "T04n0211_001:0582a19": "豫所患消除。二百梵志覩佛光相，重聞其言，",
    "T04n0211_001:0582a20": "慚愧悔過，願為弟子。佛盡受之，皆作沙門",
    "T04n0211_001:0582a21": "各得如願。王及大臣請佛供養一月乃去，以",
    "T04n0211_001:0582a22": "法治正國遂興隆。",
    "T04n0211_001:0582a23": "法句譬喻經言語品第八",
    "T04n0211_001:0582a24": "昔弗加沙王入羅閱祇城分衛，於城門中為",
    "T04n0211_001:0582a25": "新產牸牛所觝殺。牛主怖懅，賣牛轉與他人。",
    "T04n0211_001:0582a26": "其人牽牛欲飲之，牛從後復觝殺其主。其主",
    "T04n0211_001:0582a27": "有子，瞋恚取牛殺之，於市賣肉。有田舍人買",
    "T04n0211_001:0582a28": "取牛頭，貫擔持歸去舍里餘，坐樹下息，以牛",
    "T04n0211_001:0582a29": "頭掛樹枝上，須臾繩斷牛頭來下正墮人上，",
    "T04n0211_001:0582b01": "牛角刺人即時命終。一日之中凡殺三人。瓶沙",
    "T04n0211_001:0582b02": "王聞之，怪其如此，即與群臣行詣佛所，到作",
    "T04n0211_001:0582b03": "禮畢却坐王位，叉手白佛言：「大可怪！世尊！一",
    "T04n0211_001:0582b04": "頭牸牛而殺三人，將有變故？願聞其意。」佛告",
    "T04n0211_001:0582b05": "瓶沙王：「罪對有原，非適今也。」王曰：「願聞其",
    "T04n0211_001:0582b06": "由。」佛言：「往昔有賈客三人，到他國治生，寄住",
    "T04n0211_001:0582b07": "孤獨老母舍，應雇舍直，見老母孤獨，欺不欲",
    "T04n0211_001:0582b08": "與，伺老母不在，默聲捨去竟不與直。老母來",
    "T04n0211_001:0582b09": "歸不見賈客，即問比居，云皆已去。老母瞋恚，",
    "T04n0211_001:0582b10": "尋後追逐疲頓乃及，責索舍直。三賈客逆罵",
    "T04n0211_001:0582b11": "詈言：『我前已相與，云何復索？』同聲共觝不肯",
    "T04n0211_001:0582b12": "與直。老母單弱不能奈何，懊惱呪誓語三賈",
    "T04n0211_001:0582b13": "客：『我今窮厄，何忍欺觝於我？願我後世所生",
    "T04n0211_001:0582b14": "之處，若當相值要當殺汝，正使得道終不相",
    "T04n0211_001:0582b15": "置也，殺汝乃休，不爾不止。』」佛語瓶沙王：",
    "T04n0211_001:0582b16": "「爾時老母者，今此牸牛是也；三賈客者，弗迦",
    "T04n0211_001:0582b17": "沙等三人為牛所觝殺者是也。」於是世尊即",
    "T04n0211_001:0582b18": "說偈言：",
    "T04n0211_001:0582b19": "「惡言罵詈，　　憍陵蔑人，　　興起是行，",
    "T04n0211_001:0582b20": "　疾怨茲生。　　遜言順辭，　　尊敬於人，",
    "T04n0211_001:0582b21": "　棄結忍惡，　　疾怨自滅。　　夫士之生，",
    "T04n0211_001:0582b22": "　斧在口中，　　所以斬身，　　由其惡言。」",
    "T04n0211_001:0582b23": "佛說是時，瓶沙王官屬一切莫不恭肅，願崇",
    "T04n0211_001:0582b24": "善行，作禮而去。◎",
    "T04n0211_001:0582b25": "◎法句譬喻經雙要品第九",
    "T04n0211_001:0582b26": "昔舍衛國王名波斯匿，來至佛所，下車却蓋",
    "T04n0211_001:0582b27": "解劍脫履拱手直進，五體投地稽首足下長",
    "T04n0211_001:0582b28": "跪白佛：「願以來日於四街道施設微食，欲使",
    "T04n0211_001:0582b29": "國人知佛至尊，願令眾生遠鬼妖蠱，悉奉五",
    "T04n0211_001:0582c01": "戒以消國患。」佛言：「善哉！夫為國主宜有明導，",
    "T04n0211_001:0582c02": "率民以道求來世福。」王曰：「至真請退嚴辦。」手",
    "T04n0211_001:0582c03": "自為饌，身往奉迎佛與眾僧，俱至四衢。佛至",
    "T04n0211_001:0582c04": "就座，即行澡水手自斟酌。佛飯食畢，於四",
    "T04n0211_001:0582c05": "道頭為王說法，觀者無數。時有兩商人，一人",
    "T04n0211_001:0582c06": "念曰：「佛如帝王，弟子猶忠臣，佛陳明法，弟",
    "T04n0211_001:0582c07": "子誦宣，斯王明矣，知佛可尊屈意奉之。」一人",
    "T04n0211_001:0582c08": "念曰：「斯王愚哉！爾為國王將復何求？佛者",
    "T04n0211_001:0582c09": "若牛，弟子猶車，彼牛牽車東西南北，佛亦",
    "T04n0211_001:0582c10": "如是，子有何道而下意奉之？」二人俱去行三",
    "T04n0211_001:0582c11": "十里，亭宿沽酒共飲平論屬事。其善念者",
    "T04n0211_001:0582c12": "四王護之，其惡念者太山鬼神，令酒入腹如",
    "T04n0211_001:0582c13": "火燒身，出亭路臥宛轉轍中，晨商人車五",
    "T04n0211_001:0582c14": "百乘轢殺之焉。伴明日求之已然，曰：「還國",
    "T04n0211_001:0582c15": "見疑殺人取物去。」不義輕身，委財逝至。他",
    "T04n0211_001:0582c16": "國國王崩亡，無有大子，讖書云：「中土有",
    "T04n0211_001:0582c17": "微人當王斯土。」故王有神馬，任王必屈膝。即",
    "T04n0211_001:0582c18": "具嚴駕神馬印綬，行求國主，觀者數千。商",
    "T04n0211_001:0582c19": "人亦出，國太史曰：「彼有黃雲之蓋，斯王者氣",
    "T04n0211_001:0582c20": "也。」神馬屈膝舐商人足，群臣豫作香湯澡",
    "T04n0211_001:0582c21": "浴，拜為國王，於是遂處位聽省國事。深自思",
    "T04n0211_001:0582c22": "曰：「余無微善何緣獲此？必是佛恩使之然也。」",
    "T04n0211_001:0582c23": "即與群臣向舍衛國遙稽首曰：「賤人無德，蒙",
    "T04n0211_001:0582c24": "世尊慈恩得王此國，明日願與應真眾俱",
    "T04n0211_001:0582c25": "埀意顧斯，一時三月。」佛告阿難：「勅諸比丘，明",
    "T04n0211_001:0582c26": "日彼王請，皆當作變化，令彼國王人民歡喜。」",
    "T04n0211_001:0582c27": "各作神足往到彼國，皆次就座如法儼然，下",
    "T04n0211_001:0582c28": "食畢訖澡手，為王說法。王曰：「吾本微人素無",
    "T04n0211_001:0582c29": "快德，何緣獲斯？」佛告王曰：「昔彼大王飯佛",
    "T04n0211_001:0583a01": "於四衢道，王心念言：『佛如國王，弟子猶臣下。』",
    "T04n0211_001:0583a02": "王種斯核，今自獲果。後一人云：『佛者若牛，",
    "T04n0211_001:0583a03": "弟子猶車。』彼人自種車轢之核，今在太山",
    "T04n0211_001:0583a04": "地獄為火車所轢。自獲其果，然非王勇健所",
    "T04n0211_001:0583a05": "能致矣，為善福隨為惡禍追，此為自作，非天",
    "T04n0211_001:0583a06": "龍鬼神所不能與此。」於是世尊即說偈言：",
    "T04n0211_001:0583a07": "「心為法本，　　心尊心使，　　中心念惡，",
    "T04n0211_001:0583a08": "　即言即行，　　罪苦自追，　　車轢於轍。",
    "T04n0211_001:0583a09": "　心為法本，　　心尊心使，　　中心念善，",
    "T04n0211_001:0583a10": "　即言即行，　　福樂自追，　　如影隨形。」",
    "T04n0211_001:0583a11": "佛說經偈已，王及臣民聽者無數，皆大歡喜，",
    "T04n0211_001:0583a12": "逮得法眼。",
    "T04n0211_001:0583a13": "◎昔長者須達買太子園田，共造精舍奉上",
    "T04n0211_001:0583a14": "世尊，各請佛及僧供養一月，佛為二人廣陳明",
    "T04n0211_001:0583a15": "法，皆得道跡。太子祇陀歡喜還東宮，歎佛",
    "T04n0211_001:0583a16": "之德，作樂自娛。祇弟瑠璃，常在王邊，時王",
    "T04n0211_001:0583a17": "素服與諸近臣及後宮夫人，往詣佛所稽首",
    "T04n0211_001:0583a18": "禮畢，一心聽經，瑠璃在後典衛御座。時諸倿",
    "T04n0211_001:0583a19": "臣阿薩陀等，姦謀啟曰：「試著大王印綬，坐御",
    "T04n0211_001:0583a20": "座上，如似王不？」於是瑠璃即隨其言，被服昇",
    "T04n0211_001:0583a21": "座，諸倿臣等皆共拜賀：「正似大王！」「千載遭遇",
    "T04n0211_001:0583a22": "黎庶之願，豈使東宮[門@視][門@俞]於此？此之御座豈",
    "T04n0211_001:0583a23": "可昇而復下也？」即率所從貫甲拔劍，自就",
    "T04n0211_001:0583a24": "到祇洹精舍，斥徙大王不得還宮，與王官",
    "T04n0211_001:0583a25": "屬戰祇洹間，殺王近臣五百餘人。王與夫人",
    "T04n0211_001:0583a26": "播迸，晨夜至舍夷國，中道飢餓，王噉蘆菔",
    "T04n0211_001:0583a27": "腹脹而薨。於是瑠璃遂即專制，便拔劍入東",
    "T04n0211_001:0583a28": "宮斫殺兄祇。祇知無常，心不恐懼顏色不變，",
    "T04n0211_001:0583a29": "含笑熙怡甘心受刃，命未絕間，聞虛空中自",
    "T04n0211_001:0583b01": "然音樂聲迎其魂神。佛於祇洹即說偈言：",
    "T04n0211_001:0583b02": "「造喜後喜，　　行善兩喜，　　彼喜惟歡，",
    "T04n0211_001:0583b03": "　見福心安。　　今歡後歡，　　為善兩歡，",
    "T04n0211_001:0583b04": "　厥為自祐，　　受福悅豫。」",
    "T04n0211_001:0583b05": "是時瑠璃王尋興兵眾伐舍夷國，殺害釋種",
    "T04n0211_001:0583b06": "道跡之人，殘暴無道五逆兼備。佛記瑠璃不",
    "T04n0211_001:0583b07": "孝不忠眾罪深重，却後七日當為地獄火所",
    "T04n0211_001:0583b08": "燒殺，又太史記記與佛同。王大怖懅即乘船",
    "T04n0211_001:0583b09": "入江。「吾今處水，火焉得來？」七日日中，有自",
    "T04n0211_001:0583b10": "然火從水中出，燒船覆沒，王亦被燒，恐怖毒",
    "T04n0211_001:0583b11": "熱忽然沈終。於是世尊即說偈言：",
    "T04n0211_001:0583b12": "「造憂後憂，　　行惡兩憂，　　彼憂唯懼，",
    "T04n0211_001:0583b13": "　見罪心懅。　　今悔後悔，　　為惡兩悔，",
    "T04n0211_001:0583b14": "　厥為自殃，　　受罪熱惱。」",
    "T04n0211_001:0583b15": "佛說是已告諸比丘：「太子祇者，不貪榮位守",
    "T04n0211_001:0583b16": "死懷道，上生天上安樂自然；瑠璃王者，狂愚",
    "T04n0211_001:0583b17": "快意，死墮地獄受苦無數。一切世間豪貴貧",
    "T04n0211_001:0583b18": "賤，皆歸無常，無長存者。是以高士殞命全行，",
    "T04n0211_001:0583b19": "為精神寶。」佛說是時莫不信受。◎",
    "T04n0211_001:0583b20": "◎昔耆闍崛山後有婆羅門七十餘家，宿福應",
    "T04n0211_001:0583b21": "度，佛到其村現道神化，眾人見佛光相巍巍",
    "T04n0211_001:0583b22": "莫不敬伏。佛坐樹下問諸梵志：「居此山中為",
    "T04n0211_001:0583b23": "幾何世？有何方業以自供給？」答曰：「居此以",
    "T04n0211_001:0583b24": "來三十餘世，田作畜牧以此為業。」又問：「奉脩",
    "T04n0211_001:0583b25": "何行求離生死？」答曰：「事日月水火，隨時祭祠。",
    "T04n0211_001:0583b26": "若有死者，大小聚會，唱生梵天以離生死。」佛",
    "T04n0211_001:0583b27": "語諸婆羅門：「夫田作畜牧祭祠日月水火唱",
    "T04n0211_001:0583b28": "叫生天，非是長存離生死法。極福無過二十八",
    "T04n0211_001:0583b29": "天，無有道慧還墮三塗；唯有出家修清淨志，",
    "T04n0211_001:0583c01": "履行寂義可得泥洹。」於是世尊即說偈言：",
    "T04n0211_001:0583c02": "「以真為偽，　　以偽為真，　　是為邪計，",
    "T04n0211_001:0583c03": "　不得真利。　　知真為真，　　見偽為偽，",
    "T04n0211_001:0583c04": "　是為正計，　　必得真利。　　世皆有死，",
    "T04n0211_001:0583c05": "　三界無安，　　諸天雖樂，　　福盡亦喪。",
    "T04n0211_001:0583c06": "　觀諸世間，　　無生不終，　　欲離生死，",
    "T04n0211_001:0583c07": "　當行道真。」",
    "T04n0211_001:0583c08": "七十婆羅門聞佛所說，欣然意解願作沙門。",
    "T04n0211_001:0583c09": "佛言：「善來比丘！」鬚髮自墮，皆成沙門。佛與",
    "T04n0211_001:0583c10": "比丘共還精舍，至於中路，顧戀妻息各有退",
    "T04n0211_001:0583c11": "意，時遇天雨益懷憂慘。佛知其意，便於道",
    "T04n0211_001:0583c12": "邊化作數十間舍，入中避雨，而舍穿漏。佛因",
    "T04n0211_001:0583c13": "舍漏而說偈言：",
    "T04n0211_001:0583c14": "「蓋屋不密，　　天雨則漏，　　意不惟行，",
    "T04n0211_001:0583c15": "　婬泆為穿。　　蓋屋善密，　　雨則不漏，",
    "T04n0211_001:0583c16": "　攝意惟行，　　婬匿不生。」",
    "T04n0211_001:0583c17": "七十沙門聞說此偈，雖強自進猶懷瞢瞢，雨",
    "T04n0211_001:0583c18": "止前行。地有故紙，佛告比丘取之，受教即",
    "T04n0211_001:0583c19": "取。佛問比丘：「以為何紙？」諸比丘白佛：「此裹",
    "T04n0211_001:0583c20": "香紙，今雖捐棄處香如故。」佛復前行，地有斷",
    "T04n0211_001:0583c21": "索，佛告比丘取之，受教即取。佛復問曰：「此",
    "T04n0211_001:0583c22": "何等索？」諸比丘白佛：「其索腥臭，此繫魚之索。」",
    "T04n0211_001:0583c23": "佛語比丘：「夫物本淨，皆由因緣以興罪福，",
    "T04n0211_001:0583c24": "近賢明則道義隆，友愚闇則殃罪臻。譬彼",
    "T04n0211_001:0583c25": "紙索近香則香，繫魚則腥，漸染翫習各不自",
    "T04n0211_001:0583c26": "覺。」於是世尊即說偈言：",
    "T04n0211_001:0583c27": "「鄙夫染人，　　如近臭物，　　漸迷習非，",
    "T04n0211_001:0583c28": "　不覺成惡。　　賢夫染人，　　如附香熏，",
    "T04n0211_001:0583c29": "　進智習善，　　行成芳潔。」",
    "T04n0211_001:0584a01": "七十沙門重聞此偈，知家欲為穢藪，妻子為",
    "T04n0211_001:0584a02": "桎梏，執信堅固。往至精舍，攝意惟行，得羅",
    "T04n0211_001:0584a03": "漢道。",
    "T04n0211_001:0584a04": "法句譬喻經放逸品第十",
    "T04n0211_001:0584a05": "昔佛在世，時有五百賈客從海中出，大持七",
    "T04n0211_001:0584a06": "寶還歸本國，經歷深山為惡鬼所迷不能得",
    "T04n0211_001:0584a07": "出，糧食乏盡窮頓困厄遂皆餓死，所齎寶貨",
    "T04n0211_001:0584a08": "散在山間。時有沙門在山中學，見其如此便",
    "T04n0211_001:0584a09": "起想念：「吾勤苦學道積已七年，不能得道又",
    "T04n0211_001:0584a10": "復貧窮無以自濟。此寶物無主，取之持歸用",
    "T04n0211_001:0584a11": "立門戶。」於是下山拾取寶物，藏著一處訖",
    "T04n0211_001:0584a12": "便出山，求呼兄弟負馳持歸。方到道半，佛",
    "T04n0211_001:0584a13": "念比丘應當得度，佛便化作一比丘尼，剃頭",
    "T04n0211_001:0584a14": "法服，莊面畫眉金銀瓔珞，隨谷入山。道逢",
    "T04n0211_001:0584a15": "沙門，頭面作禮問訊起居。道人呵比丘尼",
    "T04n0211_001:0584a16": "曰：「為道之法應得爾不？剃頭著法衣，云何復",
    "T04n0211_001:0584a17": "莊面畫眉瓔珞身體也？」比丘尼答曰：「沙門",
    "T04n0211_001:0584a18": "之法為應爾不？辭親學道山居靜志，云何復",
    "T04n0211_001:0584a19": "取非其財物，貪欲忘道快心放意？不計無",
    "T04n0211_001:0584a20": "常，生世如寄，罪報延長。」於是比丘尼為說偈",
    "T04n0211_001:0584a21": "言：",
    "T04n0211_001:0584a22": "「比丘謹慎戒，　　放逸多憂愆，",
    "T04n0211_001:0584a23": "　變諍小致大，　　積惡入火焚。",
    "T04n0211_001:0584a24": "　守戒福致喜，　　犯戒有懼心，",
    "T04n0211_001:0584a25": "　能斷三界漏，　　此乃近涅槃。」",
    "T04n0211_001:0584a26": "是時比丘尼說此偈已，為現佛身相好光明。",
    "T04n0211_001:0584a27": "沙門見之悚然毛竪，稽首佛足悔過自陳：「愚",
    "T04n0211_001:0584a28": "癡迷謬違犯正教，往而不返，其將奈何？」於是",
    "T04n0211_001:0584a29": "世尊即說偈言：",
    "T04n0211_001:0584b01": "「若前放逸，　　後能自禁，　　是照世間，",
    "T04n0211_001:0584b02": "　念定其宜。　　過失為惡，　　追覆以善，",
    "T04n0211_001:0584b03": "　是照世間，　　念善其宜。　　少壯捨家，",
    "T04n0211_001:0584b04": "　盛修佛教，　　是照世間，　　如月雲消。",
    "T04n0211_001:0584b05": "　人前為惡，　　後止不犯，　　是照世間，",
    "T04n0211_001:0584b06": "　如月雲消。」",
    "T04n0211_001:0584b07": "於是比丘重聞此偈結解貪止，稽首佛足還",
    "T04n0211_001:0584b08": "到樹下，數息相隨止觀還淨，獲道果證成阿",
    "T04n0211_001:0584b09": "羅漢。",
    "T04n0211_001:0584b10": "法句譬喻經心意品第十一",
    "T04n0211_001:0584b11": "昔佛在世，時有一道人，在河邊樹下學道，十",
    "T04n0211_001:0584b12": "二年中貪想不除，走心散意但念六欲，目",
    "T04n0211_001:0584b13": "色耳聲鼻香口味身更心法，身靜意遊曾無寧",
    "T04n0211_001:0584b14": "息，十二年中不能得道。佛知可度，化作沙門",
    "T04n0211_001:0584b15": "往至其所，樹下共宿。須臾月明，有龜從河",
    "T04n0211_001:0584b16": "中出來至樹下，復有一水狗飢行求食，與龜",
    "T04n0211_001:0584b17": "相逢便欲噉龜，龜縮其頭尾及其四脚藏於",
    "T04n0211_001:0584b18": "甲中，不能得噉。水狗小遠，復出頭足行步如",
    "T04n0211_001:0584b19": "故，不能奈何遂便得脫。於是道人問化沙門：",
    "T04n0211_001:0584b20": "「此龜有護命之鎧，水狗不能得其便。」化沙",
    "T04n0211_001:0584b21": "門答曰：「吾念世人不如此龜，不知無常放",
    "T04n0211_001:0584b22": "恣六情，外魔得便形壞神去，生死無端輪",
    "T04n0211_001:0584b23": "轉五道，苦惱百千皆意所造，宜自勉勵求滅",
    "T04n0211_001:0584b24": "度安。」於是化沙門即說偈言：",
    "T04n0211_001:0584b25": "「有身不久，　　皆當歸土，　　形壞神去，",
    "T04n0211_001:0584b26": "　寄住何貪？　　心豫造處，　　往來無端，",
    "T04n0211_001:0584b27": "　念多邪僻，　　自為招患。　　是意自造，",
    "T04n0211_001:0584b28": "　非父母為，　　可勉向正，　　為福勿廻。",
    "T04n0211_001:0584b29": "　藏六如龜，　　防意如城，　　慧與魔戰，",
    "T04n0211_001:0584c01": "　勝則無患。」",
    "T04n0211_001:0584c02": "於是比丘聞說此偈，貪斷望止，即得羅漢道。",
    "T04n0211_001:0584c03": "知化沙門是佛世尊，敬肅整服稽首佛足，天",
    "T04n0211_001:0584c04": "龍鬼神莫不歡喜。",
    "T04n0211_001:0584c05": "法句譬喻經華香品第十二",
    "T04n0211_001:0584c06": "昔佛在舍衛國，國東南海中有臺，臺上有華",
    "T04n0211_001:0584c07": "香樹，樹木清淨。有婆羅門女五百人，奉事",
    "T04n0211_001:0584c08": "異道意甚精進，不知有佛。於時諸女自相謂",
    "T04n0211_001:0584c09": "曰：「我等稟形生為女人，從少至老為三事所",
    "T04n0211_001:0584c10": "鑑不得自由，命又短促形如幻化當復死亡。",
    "T04n0211_001:0584c11": "不如共至華香臺上採取香華，精進持齋降",
    "T04n0211_001:0584c12": "屈梵天當從求願，願生梵天長壽不死，又得",
    "T04n0211_001:0584c13": "自在無有鑑忌，離諸罪對無復憂患。」即齎供",
    "T04n0211_001:0584c14": "具往至臺上，採取華香奉事梵天，一心持齋",
    "T04n0211_001:0584c15": "願屈尊神。於是世尊見此諸女雖為俗齋，其",
    "T04n0211_001:0584c16": "心精進應可化度，即與大眾弟子菩薩天龍",
    "T04n0211_001:0584c17": "鬼神，飛昇虛空往至臺上坐於樹下。諸女歡",
    "T04n0211_001:0584c18": "喜，謂是梵天，自相慶慰得我所願矣。時一天",
    "T04n0211_001:0584c19": "人語諸女言：「此非梵天，是三界尊，號名為佛，",
    "T04n0211_001:0584c20": "度人無量。」於是諸女前至佛所，為佛作禮前",
    "T04n0211_001:0584c21": "白佛言：「我等多垢今為女人，求離鑑撿願生",
    "T04n0211_001:0584c22": "梵天。」佛言：「諸女！快得善利乃發此願。世有二",
    "T04n0211_001:0584c23": "事其報明審，為善受福、為惡受殃。世間之苦、",
    "T04n0211_001:0584c24": "天上之樂，有為之煩、無為之寂，誰能選擇取",
    "T04n0211_001:0584c25": "其真者？善哉諸女乃有明志。」於是世尊即說",
    "T04n0211_001:0584c26": "偈言：",
    "T04n0211_001:0584c27": "「孰能擇地，　　捨鑑取天，　　誰說法句，",
    "T04n0211_001:0584c28": "　如擇善華。　　學者擇地，　　捨鑑取天，",
    "T04n0211_001:0584c29": "　善說法句，　　能採德華。　　知世坏喻，",
    "T04n0211_001:0585a01": "　幻法忽有，　　斷魔華敷，　　不現死生。",
    "T04n0211_001:0585a02": "　見身如沫，　　幻法自然，　　斷魔華敷，",
    "T04n0211_001:0585a03": "　不現死生。」",
    "T04n0211_001:0585a04": "於是諸女聞佛此偈，願學真道為比丘尼，頭",
    "T04n0211_001:0585a05": "髮自墮法衣具足，思惟寂定即得羅漢道。阿",
    "T04n0211_001:0585a06": "難白佛言：「今此諸女素有何德。乃令世尊就",
    "T04n0211_001:0585a07": "而度之，一聞說法出家得道也？」佛告阿難：「昔",
    "T04n0211_001:0585a08": "迦葉佛時有大長者，財富無數，夫人婇女有",
    "T04n0211_001:0585a09": "五百人。其性妬惡門不妄開，夫人婇女欲往",
    "T04n0211_001:0585a10": "見佛，終不肯聽。後日國王請諸大臣，上殿",
    "T04n0211_001:0585a11": "宴會，會輒竟日，時夫人婇女見長者入會，便",
    "T04n0211_001:0585a12": "共至佛所稽首作禮，小坐聽經各發願言：『令",
    "T04n0211_001:0585a13": "我世世莫與惡人共相遭遇，所生之處恒與",
    "T04n0211_001:0585a14": "道德聖人相值，聞來世有佛名釋迦文，願與",
    "T04n0211_001:0585a15": "相值出家學道奉持訓誨。』」佛語阿難：「爾時夫",
    "T04n0211_001:0585a16": "人婇女五百人者，今此五百比丘尼是。本願",
    "T04n0211_001:0585a17": "懇惻，今應得度，是以世尊就度之耳。」佛說",
    "T04n0211_001:0585a18": "是時莫不歡喜。",
    "T04n0211_001:0585a19": "◎法句譬喻經卷第一"
}