{
    "T35n1735_030:0723c18": "大方廣佛華嚴經疏卷第三十(已下入第",
    "T35n1735_030:0723c19": "三十經)",
    "T35n1735_030:0723c21": "唐清涼山大華嚴寺沙門澄觀撰",
    "T35n1735_030:0723c22": "第八真如相迴向長行中二。先廣明後結示。",
    "T35n1735_030:0723c23": "前中亦二。先明位行後辨位果。前中亦三。",
    "T35n1735_030:0723c24": "今初標名。善根合如以成迴向。從所依立",
    "T35n1735_030:0723c25": "名義通能所。故本業云。常照有無二諦。一",
    "T35n1735_030:0723c26": "切法一合相故。若梵本中。具名真如相自性",
    "T35n1735_030:0723c27": "迴向。相即德相性即體性。以二非即離。所",
    "T35n1735_030:0723c28": "以雙舉多說德相。唐本單名。即以法界印",
    "T35n1735_030:0723c29": "為其性。此與前後異者。謂第七明會事向",
    "T35n1735_030:0724a01": "理。故云平等。此明事盡理現故。行等同",
    "T35n1735_030:0724a02": "如。第九明從體起用。第十明用同體。同",
    "T35n1735_030:0724a03": "體而用。餘如第四迴向會釋。第二依徵廣釋",
    "T35n1735_030:0724a04": "中三。初明隨相迴向。二佛子菩薩摩訶薩以",
    "T35n1735_030:0724a05": "此善根下。離相迴向。三佛子此菩薩摩訶薩",
    "T35n1735_030:0724a06": "如是迴向時得一切下。迴向成益。初中分二。",
    "T35n1735_030:0724a07": "先積善迴向。後佛子菩薩摩訶薩若見下。觸",
    "T35n1735_030:0724a08": "境迴向。前中亦二。先明所迴行體。後菩薩爾",
    "T35n1735_030:0724a09": "時慧眼下。攝將迴向。前中亦二。先積集資糧。",
    "T35n1735_030:0724a10": "後成就無量下結德成就。今初文有十句。初",
    "T35n1735_030:0724a11": "一為總。謂正念堅明下。九為別文有三節。",
    "T35n1735_030:0724a12": "初三正念菩提。一遠離迷惑是明了義。專意",
    "T35n1735_030:0724a13": "修行即為正念。正念是定明了是慧。定慧雙",
    "T35n1735_030:0724a14": "運為道之源。二契理不動故曰深心。緣不",
    "T35n1735_030:0724a15": "能沮成不壞業。即自分堅住。三求佛不退",
    "T35n1735_030:0724a16": "即勝進堅住。次四句正念化生。初句為總勇",
    "T35n1735_030:0724a17": "求兼濟。為大法故下三句別。一悲智雙運",
    "T35n1735_030:0724a18": "為明了。般若為眾德之本故。二進善去漏",
    "T35n1735_030:0724a19": "為正念。三悲增智圓為堅住。後三正念三",
    "T35n1735_030:0724a20": "寶。一念佛。二護法。三信增。上有正念下",
    "T35n1735_030:0724a21": "句堅固。影略該攝。二結德成就。文有四句。",
    "T35n1735_030:0724a22": "前三結前。一非止上十故云無量。二三統",
    "T35n1735_030:0724a23": "而收之。不出福智大悲。末句生後迴向。第",
    "T35n1735_030:0724a24": "二攝將迴向中二。先觀察善根本期迴向。",
    "T35n1735_030:0724a25": "二以諸善根下正明迴向。今初有三。初總標。",
    "T35n1735_030:0724a26": "次其諸善下別顯。三如是下總結。於中二先",
    "T35n1735_030:0724a27": "結種類多門有十句。謂隨前求緣等有多",
    "T35n1735_030:0724a28": "差別。一通遊非一故。如一趣入。為用有門",
    "T35n1735_030:0724a29": "為用空門。乃至無量故。慈行童女云諸佛",
    "T35n1735_030:0724b01": "各以異門令我入此普莊嚴門。二隨其一",
    "T35n1735_030:0724b02": "門緣何為境為佛為法等。三隨一境上相",
    "T35n1735_030:0724b03": "貌不同。四相所依事。謂色心等。五隨一事",
    "T35n1735_030:0724b04": "上有多分位。六施等萬行。七能詮名字。八",
    "T35n1735_030:0724b05": "分別決擇。九生多知見。十若定若慧上中下",
    "T35n1735_030:0724b06": "修。後其中下結修本意。本意既然寧不迴向。",
    "T35n1735_030:0724b07": "第二正明迴向分二。初向菩提。二佛子菩",
    "T35n1735_030:0724b08": "薩摩訶薩如為己身。下迴向眾生。前中有二",
    "T35n1735_030:0724b09": "十願分三。初十願願成智行。即菩提因果。",
    "T35n1735_030:0724b10": "二得三昧下四。願周遍利生即化用因果。一",
    "T35n1735_030:0724b11": "化所依。二化時處。三知藥治。四識病宜。三",
    "T35n1735_030:0724b12": "得自在下六。願普嚴佛剎即淨土因果。一",
    "T35n1735_030:0724b13": "神通智嚴淨事土。二入理。智嚴法性土。亦",
    "T35n1735_030:0724b14": "非嚴嚴故。三事理無礙智嚴帝網土。四以",
    "T35n1735_030:0724b15": "前三嚴用化眾生。上四因圓後二果滿。第二",
    "T35n1735_030:0724b16": "迴向眾生文三。初牒前起後。即從後倒牒",
    "T35n1735_030:0724b17": "前之三段。二所謂下。正顯迴向文有八句。",
    "T35n1735_030:0724b18": "初二願離三障。障礙之言義兼煩惱。次四",
    "T35n1735_030:0724b19": "成四智。後二結二果。謂菩提涅槃。菩提不",
    "T35n1735_030:0724b20": "唯四智故云無量。三佛子下總結所為。第",
    "T35n1735_030:0724b21": "二觸境迴向。大同淨行對境發願。於中五。",
    "T35n1735_030:0724b22": "一列所見境。二見是事下覩境成德。謂增",
    "T35n1735_030:0724b23": "悲智。三以佛善根下總明迴向。亦是迴向之",
    "T35n1735_030:0724b24": "德。四菩薩爾時下別明迴向。五佛子下迴向",
    "T35n1735_030:0724b25": "成益。前三可知。四中初句總標。標將說別。",
    "T35n1735_030:0724b26": "上起行中云。以諸善根方便迴向。未知迴",
    "T35n1735_030:0724b27": "向其相云何。故云爾時如是迴向。後所謂下",
    "T35n1735_030:0724b28": "別顯。顯如是言。三十一願皆言令得可愛",
    "T35n1735_030:0724b29": "樂者。由見可愛樂境。起可愛樂善故。願",
    "T35n1735_030:0724c01": "成可愛樂德。釋此諸願通有二意。一橫對",
    "T35n1735_030:0724c02": "上境發等流願。二豎配地位以彰總願。總",
    "T35n1735_030:0724c03": "者隨見一境即發多願。該因果故。言橫",
    "T35n1735_030:0724c04": "對者。初之十願對上國土。一若見國土當",
    "T35n1735_030:0724c05": "願眾生見法性土。二土之供具。三通受用",
    "T35n1735_030:0724c06": "變化淨土。餘皆土中之事可以意得。對此一",
    "T35n1735_030:0724c07": "境發十願者。以一例諸皆應有多。不欲",
    "T35n1735_030:0724c08": "繁文。下漸從略。次得無畏下三願。對上園",
    "T35n1735_030:0724c09": "林。無漏法林無所畏故。總持三昧為園苑",
    "T35n1735_030:0724c10": "故。次一願對上草木。善觀五乘。三草二木智",
    "T35n1735_030:0724c11": "差別故。次三對華。神通等法如華開敷。處",
    "T35n1735_030:0724c12": "眾開演皆華敷故。果之一種留在後明。從",
    "T35n1735_030:0724c13": "發大悲下一願以對一境。謂大悲熏心以對",
    "T35n1735_030:0724c14": "上香。令根喜悅如彼上服。生如來家得珍",
    "T35n1735_030:0724c15": "寶分。以調伏行為聖財物。無礙辯說為莊",
    "T35n1735_030:0724c16": "嚴具。可樂世界猶如於村。悟入多門等彼",
    "T35n1735_030:0724c17": "城邑。無礙無本如彼聚落。畢竟無二若國",
    "T35n1735_030:0724c18": "無二王。證離欲際方得自在。無戲論法為",
    "T35n1735_030:0724c19": "離諠雜。後之三句即對前果。二豎配地位",
    "T35n1735_030:0724c20": "者。文分為二前顯因圓。後三果滿。前中分",
    "T35n1735_030:0724c21": "三。初七未入法者令得入法。即是地前。一",
    "T35n1735_030:0724c22": "最初發心同佛見理。二行法供養。此二十",
    "T35n1735_030:0724c23": "信。三生諸佛前。四解心見法。此二十住。五",
    "T35n1735_030:0724c24": "如說行即是十行。六同善友見。七觸境無",
    "T35n1735_030:0724c25": "違。此二十向。二證得下十七願。已入法者令",
    "T35n1735_030:0724c26": "得入地。初三初地。一證如理。二得教光。",
    "T35n1735_030:0724c27": "三成施行。次一二地行不慮誤犯故無所",
    "T35n1735_030:0724c28": "畏。愛語偏多故能說法。次二三地行。習諸",
    "T35n1735_030:0724c29": "禪定求多聞故。次有三願如次三地。謂焰",
    "T35n1735_030:0725a01": "慧觀道品。難勝具神通。現前深般若。次方",
    "T35n1735_030:0725a02": "便下二願七地行。謂方便偏多故。雖善修空",
    "T35n1735_030:0725a03": "無相。而慈悲不捨眾生。故云平等大悲。次",
    "T35n1735_030:0725a04": "二八地行。謂諸佛勸起利他大心。無間現",
    "T35n1735_030:0725a05": "前常悅豫故。得無生忍真生家故。次二九地",
    "T35n1735_030:0725a06": "行。善知稠林能調伏故。四十無礙辯善說",
    "T35n1735_030:0725a07": "法故。次二十地行。得入劫智入微塵世界",
    "T35n1735_030:0725a08": "等。廣利樂故。能受如來大法雨故。三有四",
    "T35n1735_030:0725a09": "願。已入地者成普賢位。一一切境中得無礙",
    "T35n1735_030:0725a10": "見。覺法本源無根本故二得無二住斷二",
    "T35n1735_030:0725a11": "障故。三住真實際等如來故。四得寂滅",
    "T35n1735_030:0725a12": "忍無戲論故。第二三願明果滿者。即是三",
    "T35n1735_030:0725a13": "德。亦初金剛智而為能斷。次離二礙以為",
    "T35n1735_030:0725a14": "所斷。此二為無間道。後一解脫道。證成出",
    "T35n1735_030:0725a15": "現智周法界故。用前二釋文旨有據。次第",
    "T35n1735_030:0725a16": "無差。金剛幢之。巧談非說者之穽鑿也。第五",
    "T35n1735_030:0725a17": "迴向成益中。先明得時。後得智下正顯十",
    "T35n1735_030:0725a18": "句。攝為五對。一以因感緣。由智內明外為",
    "T35n1735_030:0725a19": "友攝。二以緣感因。外蒙慧照內滅癡冥。",
    "T35n1735_030:0725a20": "此除障益。三由勤修入三慧業。此明學益。",
    "T35n1735_030:0725a21": "四上學證智自善普充。此證入益。五盡善",
    "T35n1735_030:0725a22": "福源。入實智海。此成二嚴益。即為向實際",
    "T35n1735_030:0725a23": "之本。以智窮入故。第二離相迴向。即向實",
    "T35n1735_030:0725a24": "際。此與前諸迴向小異。前多攝相歸性。少",
    "T35n1735_030:0725a25": "有依性起相。今此多顯性相無礙。以為如",
    "T35n1735_030:0725a26": "相故。上諸標文。皆躡前隨相之時。今不要",
    "T35n1735_030:0725a27": "對前以成無礙。故無時字。文分為二。初直",
    "T35n1735_030:0725a28": "明迴向。後譬如下對如廣辯。今初分二。初",
    "T35n1735_030:0725a29": "順如之行。二於諸佛法下。順如之益。前中",
    "T35n1735_030:0725b01": "亦二。先約心明則止觀雙運。不著有無。後",
    "T35n1735_030:0725b02": "雖善下別約行明。則權實雙行。不違性相。",
    "T35n1735_030:0725b03": "今初復二。一止寂妄取不違體用。二等觀",
    "T35n1735_030:0725b04": "下觀達空有信智雙圓。前中初二句標。次其",
    "T35n1735_030:0725b05": "心下二句釋上句。無所取故。下句離能取",
    "T35n1735_030:0725b06": "故。不捨下明其不違。一不違因。二不違",
    "T35n1735_030:0725b07": "法。三不違果。所以不違者不著無故。觀",
    "T35n1735_030:0725b08": "中初觀真空。善順下觀其妙有。二權實雙行",
    "T35n1735_030:0725b09": "中。初句立宗。以無礙為宗。次句同喻。如幻",
    "T35n1735_030:0725b10": "相有體即虛故。後知一切下合及出所因。一",
    "T35n1735_030:0725b11": "法無性故。二觀一切下觀無著故。上二順於",
    "T35n1735_030:0725b12": "空如。三知如實下知一實故。則順不空如。",
    "T35n1735_030:0725b13": "四知諸法下結成無違。五與諸下結成所作。",
    "T35n1735_030:0725b14": "謂能橫入一道豎入一門。二順如益中十",
    "T35n1735_030:0725b15": "句五對。令四心彌固。一上安深法下淨眾",
    "T35n1735_030:0725b16": "生。即廣大心。二二我不生世見斯絕。即不顛",
    "T35n1735_030:0725b17": "倒心。三於境無染出世勤修。四不依世間。",
    "T35n1735_030:0725b18": "正道唯固。上二即第一心。無住涅槃為第一",
    "T35n1735_030:0725b19": "故。五妄見斯寂。了實體同即常心。常不捨",
    "T35n1735_030:0725b20": "離同體悲故。第二對如廣辯如相迴向。生",
    "T35n1735_030:0725b21": "此段文略以五門分別。一釋名。真謂真實",
    "T35n1735_030:0725b22": "顯非虛妄。如謂如常表無變易。此法相宗。",
    "T35n1735_030:0725b23": "若法性宗云不變為真。順緣曰如。由不變",
    "T35n1735_030:0725b24": "故。與有為法有非一義。由順緣故。與有",
    "T35n1735_030:0725b25": "為法有非異義。而起信云。無遣曰真無立",
    "T35n1735_030:0725b26": "曰如。唯就遮詮頓彰真理。二明種類。或唯",
    "T35n1735_030:0725b27": "一味無有差別。或分為二。即生空真如法",
    "T35n1735_030:0725b28": "空真如。又安立非安立二。又空不空二。並如",
    "T35n1735_030:0725b29": "常釋。或分為三。約三性辨如瑜伽等。或分",
    "T35n1735_030:0725c01": "為七。謂一流轉真如。即諸行流轉實性。二實",
    "T35n1735_030:0725c02": "相真如。謂思惟諸法無二我性。三唯識真",
    "T35n1735_030:0725c03": "如。即唯識性。四安立。五邪行。六清淨。七正",
    "T35n1735_030:0725c04": "行。上四即如次四諦體性。如顯揚說。或分為",
    "T35n1735_030:0725c05": "十。十地當明。或有百門十十無盡。如今經",
    "T35n1735_030:0725c06": "辨。則上來所列皆是其中一義。設言通一",
    "T35n1735_030:0725c07": "切法亦一義耳。三辨德用。一成依持用。與",
    "T35n1735_030:0725c08": "一切法而為所依。此能持故。二成觀境。謂",
    "T35n1735_030:0725c09": "為賢聖證觀境故。亦是百門之一德耳。起",
    "T35n1735_030:0725c10": "信說有三大。一者體大。謂真如平等不增",
    "T35n1735_030:0725c11": "減故。二相大。謂具足無量性功德故。三用",
    "T35n1735_030:0725c12": "大。能生一切世間出世間善因果故。然彼依",
    "T35n1735_030:0725c13": "心說於三大。真如乃是其一。以一統二。二",
    "T35n1735_030:0725c14": "皆屬如。然違真名惡契如則滅。順真為善",
    "T35n1735_030:0725c15": "稱如則大。約善順義故說如為善因。然違",
    "T35n1735_030:0725c16": "順雖殊離如則無可違故。惡亦以如為體",
    "T35n1735_030:0725c17": "若會此經。百門之內。或體或相或用或兼",
    "T35n1735_030:0725c18": "實。則一一皆通體等。故為百門融通理事。",
    "T35n1735_030:0725c19": "使重重無盡猶如帝網。四約教不同可以",
    "T35n1735_030:0725c20": "思準。五釋文者。然此百門古釋非一。一英法",
    "T35n1735_030:0725c21": "師十十分之。如次配於十位中如。一賢首",
    "T35n1735_030:0725c22": "位。二十住。三十行。四十向。五淨心地。六行",
    "T35n1735_030:0725c23": "迹地。七決定地。八究竟地。九等覺地。十佛地",
    "T35n1735_030:0725c24": "更有諸德各分十門。賢首並皆不許。遠公",
    "T35n1735_030:0725c25": "分三。初十配地前。次八十八句配地上。後",
    "T35n1735_030:0725c26": "二句佛地中如。理皆難通。佛地何以無前如",
    "T35n1735_030:0725c27": "德。如第二門真實為性。何以不得通於諸",
    "T35n1735_030:0725c28": "位。若取隨位之德以立如名。如十地十如",
    "T35n1735_030:0725c29": "理則可通。然又不出其相。實則百門之德",
    "T35n1735_030:0726a01": "必貫之一如。能如之德豈無異相。異相難",
    "T35n1735_030:0726a02": "見。且從不分分亦無過故。末句云。究竟清",
    "T35n1735_030:0726a03": "淨義同於果。今且十十科之。以配十地十",
    "T35n1735_030:0726a04": "如。初遍一切及無相為相等。即遍滿真如之",
    "T35n1735_030:0726a05": "義。二中無能測量無有比對。即最勝義。三中",
    "T35n1735_030:0726a06": "於法無礙為眾法眼。即勝流義。四中無著無",
    "T35n1735_030:0726a07": "住等。即無攝受義。五中畢竟無盡無有變易。",
    "T35n1735_030:0726a08": "即類無別義。六中無有分別體性無生。即無",
    "T35n1735_030:0726a09": "染淨義。七中無所不在住有無法。即法無別",
    "T35n1735_030:0726a10": "義。八中體性清淨體性平等。即不增減義。九",
    "T35n1735_030:0726a11": "中遍一切法是佛境界。即智自在義。十中住",
    "T35n1735_030:0726a12": "一切地。成就一切諸佛菩薩等。即業自在義。",
    "T35n1735_030:0726a13": "其中餘義。可以類取。隨地別顯。唯說十如。",
    "T35n1735_030:0726a14": "一具一切十十成百。欲顯如德無量無邊。",
    "T35n1735_030:0726a15": "地前通修。等覺遍等如來窮證。然異從義別",
    "T35n1735_030:0726a16": "體本常融。但契一如自含眾德。非由作意",
    "T35n1735_030:0726a17": "順差別如。能同迴向亦融攝無礙。稱如起",
    "T35n1735_030:0726a18": "行體即是如。但人信如德尚迷迴向。故以",
    "T35n1735_030:0726a19": "如德喻迴向德。若取文義便者。應云真如",
    "T35n1735_030:0726a20": "體相遍一切處善根迴向。以同如故。亦遍",
    "T35n1735_030:0726a21": "一切無邊際等。又遍一切方得同如。百門",
    "T35n1735_030:0726a22": "之內各有二句。上即所同之如德。下善根下",
    "T35n1735_030:0726a23": "能同迴向之德。最初十中初門顯在緣中故。",
    "T35n1735_030:0726a24": "無不遍。二明不變故云真實。三明隨緣即",
    "T35n1735_030:0726a25": "不變。云恒守本性。四示其性。五示其相。此",
    "T35n1735_030:0726a26": "五一向就如以辨。次二對智以說故為智",
    "T35n1735_030:0726a27": "境。八顯真如非境為境。謂要忘境方契如",
    "T35n1735_030:0726a28": "境故。如之本性非安立故。九即安立如。十",
    "T35n1735_030:0726a29": "即如常之義。餘可思準。逐難當解。十二。云",
    "T35n1735_030:0726b01": "充滿一切者。謂若色若心。若大若小等。極",
    "T35n1735_030:0726b02": "微剎那亦皆圓滿。非分滿故。如不可分。分",
    "T35n1735_030:0726b03": "則多過。即由此義及下。四十不離諸法",
    "T35n1735_030:0726b04": "故。諸法隨如遍一塵中故。下果中得此門",
    "T35n1735_030:0726b05": "故。一毛容納一切剎等。十四無比對者。法",
    "T35n1735_030:0726b06": "性不並真故。十五六俱是不壞人惑不同。",
    "T35n1735_030:0726b07": "十七寂而常照智即如用故。二十二既以照",
    "T35n1735_030:0726b08": "明為體。何無照矚之眼。又由見如成法",
    "T35n1735_030:0726b09": "眼故。大般若云。三世諸佛皆以性空而為",
    "T35n1735_030:0726b10": "佛眼。三十云無根本者。前無所依故即無",
    "T35n1735_030:0726b11": "住本故。三十七。云安住者。由無所住安",
    "T35n1735_030:0726b12": "住真實故。四十一畢竟無盡者。雖在諸法",
    "T35n1735_030:0726b13": "諸法盡而體常。又正在法中取不可盡。如",
    "T35n1735_030:0726b14": "芥子之空故。五十一性常覺悟者。能內熏發",
    "T35n1735_030:0726b15": "起厭求故。五十二不可失壞者。在於生死",
    "T35n1735_030:0726b16": "染而不染故。五十三即大智光明遍照法界",
    "T35n1735_030:0726b17": "義故。五十四離言真如。六十一無所不在者。",
    "T35n1735_030:0726b18": "上遍一切即無邊際。今隨一一法皆全在中。",
    "T35n1735_030:0726b19": "六十二在晝夜乃至盡未來者。一念長劫各",
    "T35n1735_030:0726b20": "各收如各各依如故。得念劫互收互入。七",
    "T35n1735_030:0726b21": "十住有無者。理無惑計。有無常實故。七十二",
    "T35n1735_030:0726b22": "性覺為明離念為潔。八十九非可修者無所",
    "T35n1735_030:0726b23": "得故。非不可修者為聖境故。九十五捨離",
    "T35n1735_030:0726b24": "諸漏者。準梵本云阿那薩攞嚩此云無漏。",
    "T35n1735_030:0726b25": "今言捨者性本捨故。猶心體離念。九十六",
    "T35n1735_030:0726b26": "云無有少法而能壞亂令其少分非覺悟者。",
    "T35n1735_030:0726b27": "如遍非情則有少分非是覺悟。況經云佛",
    "T35n1735_030:0726b28": "性除於瓦石。論云在非情數中名為法性。",
    "T35n1735_030:0726b29": "在有情數中名為佛性。明知。非情非有覺",
    "T35n1735_030:0726c01": "性故。應釋言。以性從緣則情非情異為性",
    "T35n1735_030:0726c02": "亦殊。如涅槃等。泯緣從性則非覺不覺。本",
    "T35n1735_030:0726c03": "絕百非言亡四句。若二性互融則無非覺",
    "T35n1735_030:0726c04": "悟。起信云。以色性即智性故。說名智身。以",
    "T35n1735_030:0726c05": "智性即色性故。說名法身遍一切處。論云。",
    "T35n1735_030:0726c06": "菩提菩提斷俱名為菩提。說智及智處俱名",
    "T35n1735_030:0726c07": "為般若。亦可證此。既二性相即緣復即性",
    "T35n1735_030:0726c08": "故。無少分非覺悟者。況心為總相。又融攝",
    "T35n1735_030:0726c09": "重重哉。九十七。云過去非始等者。過去初",
    "T35n1735_030:0726c10": "際所以名始。未來為終故稱為未。現在似",
    "T35n1735_030:0726c11": "有已未分之。無暫住時故名為異。今明真",
    "T35n1735_030:0726c12": "如。雖遍三世之中。體絕三世初中後相。故",
    "T35n1735_030:0726c13": "並言非。迴向亦爾。雖為眾生新新起願。同",
    "T35n1735_030:0726c14": "彼真如遍三世中。而令永離三世生死之",
    "T35n1735_030:0726c15": "相。方名清淨。而晉本云。過去非同未來非故",
    "T35n1735_030:0726c16": "現在非異。若以今文會取。非同過去之始。",
    "T35n1735_030:0726c17": "雖在未來非是性本故有。又晉經誤將後",
    "T35n1735_030:0726c18": "門三世無分別。同入此門。致令百數缺一",
    "T35n1735_030:0726c19": "紛然異解。繁不敘之。言三世無分別者。前",
    "T35n1735_030:0726c20": "約遮詮不同三世。今約顯詮常無分別。意",
    "T35n1735_030:0726c21": "旨相似故。晉本合之耳。又上不同三世總顯",
    "T35n1735_030:0726c22": "非故。今無分別亦明非故。而性相互融能",
    "T35n1735_030:0726c23": "新能故。新故雙絕矣第三迴向成益。及結名",
    "T35n1735_030:0726c24": "並顯可知。大文第二菩薩住此下明位果。初",
    "T35n1735_030:0726c25": "牒得因。後證得下正顯所得。文有十句。初",
    "T35n1735_030:0726c26": "總餘別。皆云無量者同如廣大無盡故。皆",
    "T35n1735_030:0726c27": "云得佛者。同佛所證故。作佛事故。大文",
    "T35n1735_030:0726c28": "第二佛子下。總以結示。第二應頌二十九偈",
    "T35n1735_030:0726c29": "分四。初六頌隨相。於中先二所迴行體。後",
    "T35n1735_030:0727a01": "四迴向之行。二有十六偈。頌離相迴向。於",
    "T35n1735_030:0727a02": "中先九頌對如廣辯。後七却頌約法直明",
    "T35n1735_030:0727a03": "菩薩住是不思議等。宜善思之。三彼諸佛",
    "T35n1735_030:0727a04": "子下六偈頌迴向成益。四一偈結迴向意並",
    "T35n1735_030:0727a05": "可知(從此已下入第三十一經)第九無著無縛解脫迴向。長",
    "T35n1735_030:0727a06": "行中亦先明位行。後顯位果。前中亦三。今",
    "T35n1735_030:0727a07": "初牒名徵起。謂理智無依。不為能所見著",
    "T35n1735_030:0727a08": "相惑所縛。由此即名解脫。此約行體釋之。",
    "T35n1735_030:0727a09": "故本業云。以諸法無二般若無生。二諦平等",
    "T35n1735_030:0727a10": "三世一合相故。又解脫者。亦作用自在如不",
    "T35n1735_030:0727a11": "思議等。此約行用。由攝善根皆用迴向普",
    "T35n1735_030:0727a12": "賢三業無邊自在德用故。於何無縛著耶。",
    "T35n1735_030:0727a13": "謂心等十以自身有心身口業果。及所作佛",
    "T35n1735_030:0727a14": "事。有世界佛剎眾生法智等故。不為何等",
    "T35n1735_030:0727a15": "所縛著耶。略如上說。別有十事五對。一由",
    "T35n1735_030:0727a16": "離凡故不縛生死。以出小乘不著二乘。",
    "T35n1735_030:0727a17": "二離六識取不縛外境。離第七執不著",
    "T35n1735_030:0727a18": "於內。三離現行縛無種子著。四不取有縛",
    "T35n1735_030:0727a19": "不執空著。五無惑障縛無智障著。皆縛麁",
    "T35n1735_030:0727a20": "著細。若約一事由著故縛。義如總中。或縛",
    "T35n1735_030:0727a21": "著一義。此約無礙大用受名。通能所迴向。",
    "T35n1735_030:0727a22": "約脫惑障無縛無著。即是解脫。約用解脫。",
    "T35n1735_030:0727a23": "乃無縛著之解脫。若望心等。亦是無縛著之",
    "T35n1735_030:0727a24": "心。即上體用並無其性。第二廣釋中分三。",
    "T35n1735_030:0727a25": "一明所迴善根。二佛子下能迴向行。三菩薩",
    "T35n1735_030:0727a26": "摩訶薩如是迴向時如三世下。明迴向成益。",
    "T35n1735_030:0727a27": "今初先總標尊重。以一毫之善皆佛因故。",
    "T35n1735_030:0727a28": "無非佛所流故。次所謂下別顯。後於如是",
    "T35n1735_030:0727a29": "下總結並可知。第二迴向行中二。先仍前",
    "T35n1735_030:0727b01": "進修擬將迴向。二以諸下正明行願。今初",
    "T35n1735_030:0727b02": "亦二先總牒前後。究竟下別顯修相。文有",
    "T35n1735_030:0727b03": "十句。前五修前即釋尊重等言。謂一欣樂故。",
    "T35n1735_030:0727b04": "尊重。二信解故忍可。三自隨順。四令他順。",
    "T35n1735_030:0727b05": "五總顯無著以該上四。後五進修。一積集",
    "T35n1735_030:0727b06": "勝進。二志樂普賢無方德用。三上入佛境。",
    "T35n1735_030:0727b07": "四善根增勢。五知見逾明。第二正明願行",
    "T35n1735_030:0727b08": "中。義有十門文分為二。第一廣顯其相。二",
    "T35n1735_030:0727b09": "佛子菩薩摩訶薩以彼善根如是迴向所謂心",
    "T35n1735_030:0727b10": "無縛下總結多門。前中分二。先明眾生及",
    "T35n1735_030:0727b11": "菩提迴向。後佛子菩薩摩訶薩以無著無縛",
    "T35n1735_030:0727b12": "解脫心迴向不分別下。實際迴向。前明廣大",
    "T35n1735_030:0727b13": "後顯甚深。廣大迴向。有六十門。甚深之內",
    "T35n1735_030:0727b14": "有二十門。并前尊重進修復二十門。總有百",
    "T35n1735_030:0727b15": "門。顯圓融無盡。深廣無礙為大迴向。就廣",
    "T35n1735_030:0727b16": "大六十門。廣顯普賢自在德用。大分為二。",
    "T35n1735_030:0727b17": "初之四門。總顯餘皆別明。今初前三成三業。",
    "T35n1735_030:0727b18": "以下諸門不出三業故。後一精進通策萬",
    "T35n1735_030:0727b19": "行故。於中無著無縛解脫心。是能迴之心。",
    "T35n1735_030:0727b20": "成就普賢身業正是所向。他皆倣此。前諸",
    "T35n1735_030:0727b21": "善根即是所迴故。以諸善根之言下流八十",
    "T35n1735_030:0727b22": "門內。此一迴向不願成佛。願成普賢者。",
    "T35n1735_030:0727b23": "以普賢通於位前及以位後。得道不捨因",
    "T35n1735_030:0727b24": "行窮盡生界。利樂有情故。願成普賢。兼",
    "T35n1735_030:0727b25": "二迴向。下別顯中。一一門內。皆攝法界自在",
    "T35n1735_030:0727b26": "德用。或理或行或智或境。或自行或化生。或",
    "T35n1735_030:0727b27": "體或用或因或果。或人或法。皆各總攝一切",
    "T35n1735_030:0727b28": "法故。不可相從。別科略分為二。初二十三",
    "T35n1735_030:0727b29": "門。顯普賢自分究竟。即位中普賢。後三十四",
    "T35n1735_030:0727c01": "門。顯普賢勝進究竟。即位後普賢。二分無礙",
    "T35n1735_030:0727c02": "是普賢德。前即因圓果滿。後即得道。不捨",
    "T35n1735_030:0727c03": "因行故。二段中皆含因果。今初分三。初四",
    "T35n1735_030:0727c04": "成普賢總持德。二有十二願。成普賢自在",
    "T35n1735_030:0727c05": "力用。三有七願願成普賢行。然諸門德多",
    "T35n1735_030:0727c06": "約三業。今初總持亦具三業。初一語業總",
    "T35n1735_030:0727c07": "持。二身業見佛。三意業解了。後一三業用之",
    "T35n1735_030:0727c08": "時處。標名約時辨用就處。文互顯耳。第二",
    "T35n1735_030:0727c09": "力用中復二。初九願。一多攝入自在。文有三",
    "T35n1735_030:0727c10": "業化時處等可知。後三廣大自在可知。第",
    "T35n1735_030:0727c11": "三成普賢行中分二。初四願成神通。二有",
    "T35n1735_030:0727c12": "三願願成四辨。初一總具四辯。次二別顯",
    "T35n1735_030:0727c13": "法義。初法後義。即顯果滿究竟。第二始從此",
    "T35n1735_030:0727c14": "生下。明勝進究竟。而言因者乃果中之因。",
    "T35n1735_030:0727c15": "於中分三。初有九門。攝法廣大自在德。次",
    "T35n1735_030:0727c16": "有十五門相即相入重重德後有十門。明",
    "T35n1735_030:0727c17": "微細容持甚深德。初中分六。初三願成智。",
    "T35n1735_030:0727c18": "前一實智後二方便智。初是照行方便。後一",
    "T35n1735_030:0727c19": "照方便之方便。二有二願成利益不空三",
    "T35n1735_030:0727c20": "業。三有一願廣大三業。廣大眾生者具大",
    "T35n1735_030:0727c21": "心故。四一願成清淨三業。五一願諸根三業。",
    "T35n1735_030:0727c22": "別有十四根。皆以勝用增上光顯義。故立",
    "T35n1735_030:0727c23": "以根名。初聰利等三根約眼等六。兼五受",
    "T35n1735_030:0727c24": "根聰利者。領覽敏疾故。調順者內無剛強",
    "T35n1735_030:0727c25": "故。自在者。外境不牽故。餘約信等五根。初",
    "T35n1735_030:0727c26": "一信根信心無盡故。亦兼命根。次一進次一",
    "T35n1735_030:0727c27": "念。唯念佛平等故。次一定及精進。以不退",
    "T35n1735_030:0727c28": "轉是定義故。餘七皆慧。金剛界根者義兼定",
    "T35n1735_030:0727c29": "慧。金剛三昧即。是定故。金剛正智即是慧故。",
    "T35n1735_030:0728a01": "界即是性智了心性名上定故。亦即未知",
    "T35n1735_030:0728a02": "當知根。現觀位中得不壞故。金剛焰者。焰",
    "T35n1735_030:0728a03": "通事理及能所故。即已知根已成智故。離",
    "T35n1735_030:0728a04": "世間品云。如金剛根證知一切諸法性故。",
    "T35n1735_030:0728a05": "即此界根。又云金剛光焰根。普照一切佛境",
    "T35n1735_030:0728a06": "界故。佛境有二。一所觀境通於事理。二分",
    "T35n1735_030:0728a07": "齊境即能觀智。亦得稱境。次三調化。後二",
    "T35n1735_030:0728a08": "果圓惑淨。即具知根也。六一願神力三業。文",
    "T35n1735_030:0728a09": "雖缺語義亦兼具。第二即入重重德中分六。",
    "T35n1735_030:0728a10": "初三入普賢門。一行門。二智門。三法門。二",
    "T35n1735_030:0728a11": "有三願成普賢方便。一深心方便。以契理",
    "T35n1735_030:0728a12": "深心故。於一心能現多心。二迴向方便。一",
    "T35n1735_030:0728a13": "身悉包一切。但向一身已向一切。故云方",
    "T35n1735_030:0728a14": "便。三大願方便。以無得心入佛境故。三有",
    "T35n1735_030:0728a15": "二願入普賢位。初一始入於地故。能入剎",
    "T35n1735_030:0728a16": "無礙。後一終成故得灌頂成智。於中三。初",
    "T35n1735_030:0728a17": "標能所知。次所謂下列所知想。有五十二。",
    "T35n1735_030:0728a18": "其業行界解根等。皆十力智所知。如初會釋",
    "T35n1735_030:0728a19": "餘亦攝在其內。持謂執持善惡。地謂斷證",
    "T35n1735_030:0728a20": "分齊。菩薩成者解行正命。菩薩壞者戒見邪",
    "T35n1735_030:0728a21": "命。餘皆可知。後如是等想下結能知德。謂",
    "T35n1735_030:0728a22": "離四過失具五功德。四有四願成普賢智。",
    "T35n1735_030:0728a23": "一成行智無機不知。以化眾生為其行",
    "T35n1735_030:0728a24": "故。二大願智。無處不知。願遍化故。三窮",
    "T35n1735_030:0728a25": "業智了因緣故。四知法智知化法故。五",
    "T35n1735_030:0728a26": "有二願。願成普賢聽說。初耳無不聽。次舌",
    "T35n1735_030:0728a27": "無不演。六有一願成知根德。一攝一切。",
    "T35n1735_030:0728a28": "於中言大行王者。以遍知根於化行自在",
    "T35n1735_030:0728a29": "故。一根知一切根者有二義。一約理融。二",
    "T35n1735_030:0728b01": "約事別。謂如一人有多乘根性。一一乘中",
    "T35n1735_030:0728b02": "有無量品。如聲聞中有信行法行等。此二",
    "T35n1735_030:0728b03": "通有退思護住等上中下根。隨於一品。復有",
    "T35n1735_030:0728b04": "信等種種善根之異。第三得色甚微細下十",
    "T35n1735_030:0728b05": "門。明願得普賢微細知法。以所知之事幽",
    "T35n1735_030:0728b06": "微故。能知之智微細。微細有二。一準無性",
    "T35n1735_030:0728b07": "攝論。以難知故。二就經宗。於一法中。有一",
    "T35n1735_030:0728b08": "切法炳然齊現故。如文云眾生業報微細等。",
    "T35n1735_030:0728b09": "即約初義。如來在母胎等。通於二義。十",
    "T35n1735_030:0728b10": "門即為十段。第一明世間法微細智。瑜伽。",
    "T35n1735_030:0728b11": "云色微細性有三。一損減微細性。即析至",
    "T35n1735_030:0728b12": "極微。二種類微細性。謂如風等色中有色。",
    "T35n1735_030:0728b13": "三心自在轉微細性。即色無色界色。如經",
    "T35n1735_030:0728b14": "說有天住一毛端量地處展轉無礙。此三",
    "T35n1735_030:0728b15": "即難知微細也。餘之難知類此。各有異義。",
    "T35n1735_030:0728b16": "文中分三。初標得所依。次得色下列所得",
    "T35n1735_030:0728b17": "法。後如是等下。結能知之德。不怖甚深不",
    "T35n1735_030:0728b18": "迷理事。亂謂錯謬。散謂不專。濁謂垢染。劣",
    "T35n1735_030:0728b19": "無堪任。今皆反此。上明離過下顯成德。一",
    "T35n1735_030:0728b20": "緣謂專注一境。故不散。善寂謂心境兩忘。故",
    "T35n1735_030:0728b21": "不亂。即定而知名善分別。故不迷。即照而止",
    "T35n1735_030:0728b22": "名善住。故不怖。此能知之德。以在初門義",
    "T35n1735_030:0728b23": "通下九。皆應爾知。第二知眾生趣微細智。",
    "T35n1735_030:0728b24": "住謂住壽餘並可知。第三知菩薩行德微細",
    "T35n1735_030:0728b25": "智。列所得中有二十句。前十別類後十同",
    "T35n1735_030:0728b26": "明三昧。第四知菩薩位德大用智於中三。",
    "T35n1735_030:0728b27": "初標所修。次悉知下列所得。有四十一種。",
    "T35n1735_030:0728b28": "初十一事位行成滿。後生兜率下。三十事明",
    "T35n1735_030:0728b29": "位滿大用。現八相等。其中有菩薩佛名。因",
    "T35n1735_030:0728c01": "果之異。皆是用中之事耳。其微細之事。離世",
    "T35n1735_030:0728c02": "間品。及不思議法品廣明。三如是下結能知",
    "T35n1735_030:0728c03": "德。謂成普賢自在行德。德亦名益此德通",
    "T35n1735_030:0728c04": "從諸智而生。亦可別配恐厭繁文。於中云",
    "T35n1735_030:0728c05": "心非心等者。以識緣境名為心地。以智了",
    "T35n1735_030:0728c06": "境名非心地。識所了境通於善惡。善唯有",
    "T35n1735_030:0728c07": "漏。智所了境唯無漏。善漏無漏境心能含之。",
    "T35n1735_030:0728c08": "心即名藏故。晉經云究竟了知思議不思議",
    "T35n1735_030:0728c09": "地諸功德藏。言於非心處示生於心者。即",
    "T35n1735_030:0728c10": "非心量之心量也。由此故能離言語道。安",
    "T35n1735_030:0728c11": "住智等故。晉經云於不思議出生思議。",
    "T35n1735_030:0728c12": "示諸法門離言語道。上經云菩薩住是不",
    "T35n1735_030:0728c13": "思議。於中思議不可盡。入此不可思議處。",
    "T35n1735_030:0728c14": "思與非思俱寂滅。即斯義也。以心與非心",
    "T35n1735_030:0728c15": "生滅真如非即離故。不為此釋令人誤解。",
    "T35n1735_030:0728c16": "謂使無情有心。設令無情有心。既云示生。",
    "T35n1735_030:0728c17": "於理無失。餘文可知。第五知眾生界智。其",
    "T35n1735_030:0728c18": "第二知眾生趣。即十力中自業智境。此知生",
    "T35n1735_030:0728c19": "界即是性異。十力之中種種界智境故。晉經。",
    "T35n1735_030:0728c20": "云入眾生性微細也。文中亦三。初標德所",
    "T35n1735_030:0728c21": "依。次得一切下列所得智。於中十句。初總",
    "T35n1735_030:0728c22": "所謂下別。別言眾生界分別等者。亦可言",
    "T35n1735_030:0728c23": "眾生分別界等。一分別者。自性強思起邪",
    "T35n1735_030:0728c24": "見等。二言說界者。依邪師教名言熏習等。",
    "T35n1735_030:0728c25": "三謂戒見等。四五可知。六欲求趣天。有",
    "T35n1735_030:0728c26": "求趣靜慮邪梵行。求趣無色無想。各謂",
    "T35n1735_030:0728c27": "為涅槃故。七謂諸行界。諸求眾生行各異",
    "T35n1735_030:0728c28": "故。隨一邪求。有裸形等種種殊故。八多貪",
    "T35n1735_030:0728c29": "瞋等雜染異故。九聞一乘三乘無量乘等。皆",
    "T35n1735_030:0729a01": "清淨故。又染淨二句通前七句。謂又染分別",
    "T35n1735_030:0729a02": "淨分別等。又通有四義故甚深微細。一顛",
    "T35n1735_030:0729a03": "倒即空故。二理有真實故。三緣成離念故。四",
    "T35n1735_030:0729a04": "相入無羇故。三如是下結能知德業。初結德。",
    "T35n1735_030:0729a05": "後廣攝下明作業。亦有通別思以配之。第",
    "T35n1735_030:0729a06": "六知世界智。文三。初總標。次所謂下別顯。",
    "T35n1735_030:0729a07": "有二十一智。初九直語器界。次九明其受",
    "T35n1735_030:0729a08": "用。其一多相作。亦是菩薩受用。後三正知無",
    "T35n1735_030:0729a09": "取著故。二如是下顯能知德。於中亦有通",
    "T35n1735_030:0729a10": "別。別可思之。第七知法界智。此顯即理之",
    "T35n1735_030:0729a11": "事法界。故云一切法界即事之理。復云不",
    "T35n1735_030:0729a12": "生等。亦初標所修。次得下辨所得。初句總",
    "T35n1735_030:0729a13": "餘十別。後如是下。結能知之德唯就通說。",
    "T35n1735_030:0729a14": "於中初。標二利滿足。後不捨下釋成滿義。",
    "T35n1735_030:0729a15": "普賢行滿不出二種。一證道二化道。初離",
    "T35n1735_030:0729a16": "二邊顯證道滿。不捨於義此離空邊。不著",
    "T35n1735_030:0729a17": "於法此離有邊。故得平等無礙之智。言知",
    "T35n1735_030:0729a18": "無礙本。即是所證。次不住下雙照二諦。明",
    "T35n1735_030:0729a19": "化道滿可知。第八知入劫智初標。次所謂",
    "T35n1735_030:0729a20": "下列。後如是等下。結能知德亦是益相。先結",
    "T35n1735_030:0729a21": "後益可知。第九知法智。初標。次所謂下列。",
    "T35n1735_030:0729a22": "文有十句義有四重。一法體具德。二一切",
    "T35n1735_030:0729a23": "入一等明法用即入。三入非法等明理事",
    "T35n1735_030:0729a24": "相即。亦有無相即。以非法有三義。一非善法",
    "T35n1735_030:0729a25": "故。二非即是無如兔角等。三非即是理。今是",
    "T35n1735_030:0729a26": "後二。次云無法亦即非法。晉本名非。今譯",
    "T35n1735_030:0729a27": "以非進二義。故互明之。依第二義。則法",
    "T35n1735_030:0729a28": "本自無。因緣生諸故云安立。若依第三。則",
    "T35n1735_030:0729a29": "從無住本立一切法。故不相違。四入方便",
    "T35n1735_030:0729b01": "無餘。是體用善巧。後如是下結德可知。第",
    "T35n1735_030:0729b02": "十得總知一切盡無餘微細智故。晉經十句。",
    "T35n1735_030:0729b03": "皆有無餘之言。文中分四。初總標。二所謂",
    "T35n1735_030:0729b04": "下別列。即牒前十門名或小變。次或不等",
    "T35n1735_030:0729b05": "會意皆同。三乃至下結所不說。四生如影",
    "T35n1735_030:0729b06": "下顯知之德。亦有通別。通從前生別則次",
    "T35n1735_030:0729b07": "第。對前十句。一外剎是心之影像故。今能知",
    "T35n1735_030:0729b08": "剎則知影像。二眾生想現故云如夢。三者",
    "T35n1735_030:0729b09": "果報緣生故如幻。四心性寂然緣感成異故",
    "T35n1735_030:0729b10": "云如響。五說時如化。六即空界。七言語本",
    "T35n1735_030:0729b11": "寂。八即法界。九世間無依。十出世間行即是",
    "T35n1735_030:0729b12": "佛法。第二迴向實際。文有十對。初即假實",
    "T35n1735_030:0729b13": "對。二即人法。求菩提故名菩提薩埵。三即",
    "T35n1735_030:0729b14": "體用亦名能所。梁攝論云。於分別依他起",
    "T35n1735_030:0729b15": "性。不見所行行。及能行道。即此義也。謂證",
    "T35n1735_030:0729b16": "智能行則出離故。第九因果。等正覺者。約人",
    "T35n1735_030:0729b17": "契法異前菩提。三中雖有菩薩行意取所",
    "T35n1735_030:0729b18": "行。此約為因故不重也。十法即教法教智",
    "T35n1735_030:0729b19": "相對。餘並可知。第二佛子下總結多門。由",
    "T35n1735_030:0729b20": "心無縛。今身等皆無縛著也。第三菩薩下",
    "T35n1735_030:0729b21": "行成利益。初牒後顯。顯有十句。初總餘別。",
    "T35n1735_030:0729b22": "別中一迴向者。正起修行。二道者常遊法",
    "T35n1735_030:0729b23": "徑。三迴向教。四平等智。五所緣境。六功行絕",
    "T35n1735_030:0729b24": "修。是佛善根。七了見本源成如來性。八無",
    "T35n1735_030:0729b25": "礙悲智是佛所行。如出現品。九無盡體用是",
    "T35n1735_030:0729b26": "分齊境。第三結名。從初廣說故有心言。第",
    "T35n1735_030:0729b27": "二位果。成三種果。一現成果。於中先自利。",
    "T35n1735_030:0729b28": "後為欲。下利他。二在在下成當得果。初自",
    "T35n1735_030:0729b29": "利。後盡未來下兼於自他。三普賢下明終成",
    "T35n1735_030:0729b30": "果。因果無礙。第二應頌。五十一偈分二。先",
    "T35n1735_030:0729c01": "頌位行。後二位果。前中三。初三頌所迴善",
    "T35n1735_030:0729c02": "根。二所修下四十四頌。頌迴向行。三過去下",
    "T35n1735_030:0729c03": "二頌。頌行成利益。今初。云不為自己等者。",
    "T35n1735_030:0729c04": "照理大智。無私自他同體大悲利益迴向。",
    "T35n1735_030:0729c05": "二頌迴向中。但頌廣大略不頌甚深。以遍",
    "T35n1735_030:0729c06": "在廣大中故。文二。初一偈頌普賢自分究",
    "T35n1735_030:0729c07": "竟。餘頌勝進究竟。於中前長行有三。一攝",
    "T35n1735_030:0729c08": "法廣大德。二即入重重德。三微細容持德。今",
    "T35n1735_030:0729c09": "通頌之但顯微細。於中分十。第一有三偈。",
    "T35n1735_030:0729c10": "頌世間微細智二一偈頌眾生趣。趣由行",
    "T35n1735_030:0729c11": "別故。三有二偈。超頌第五眾生界。界即根",
    "T35n1735_030:0729c12": "性故。四有三偈。頌第三菩薩行德。菩薩亦",
    "T35n1735_030:0729c13": "受眾生之稱。神通等行名顯。三昧等行名",
    "T35n1735_030:0729c14": "隱。餘義細詳。五十方下二十七偈。頌第四",
    "T35n1735_030:0729c15": "位德大用。於中三。初一總。次二十三別頌",
    "T35n1735_030:0729c16": "因果八相等。後三頌能知之德。六有數下一",
    "T35n1735_030:0729c17": "偈。頌第八知劫智。七一偈頌第六世界智。",
    "T35n1735_030:0729c18": "八二偈頌第七法界智。九一偈頌第九知法",
    "T35n1735_030:0729c19": "智。以法與法界性相互舉。前分二門義必",
    "T35n1735_030:0729c20": "相通。偈居一處。十有二偈。頌一切法智成",
    "T35n1735_030:0729c21": "益位果。二段可知(已下入第三十二經)第十等法界無量",
    "T35n1735_030:0729c22": "迴向。於長行中。先位行後位果。前中亦三。",
    "T35n1735_030:0729c23": "初牒名徵起。次依徵廣釋。後依釋結名。今",
    "T35n1735_030:0729c24": "初謂稱法界起大用故。然等者入義。故本",
    "T35n1735_030:0729c25": "分中名入法界。法界無量即是所入。何法能",
    "T35n1735_030:0729c26": "入略有其四。一所迴行法。謂法施之行稱法",
    "T35n1735_030:0729c27": "界施故。二所行行體廣大無邊故。三能迴之",
    "T35n1735_030:0729c28": "智。四所向之德。謂以稱法界之大智。迴等",
    "T35n1735_030:0729c29": "法界之善根。向同法界之大用。成法界之行",
    "T35n1735_030:0730a01": "體。此則位滿至極故。標法界之名。當法受",
    "T35n1735_030:0730a02": "稱。等何法界。此通四義。一等理法界故。",
    "T35n1735_030:0730a03": "經云。如法界一性如法界自性清淨。善根",
    "T35n1735_030:0730a04": "迴向亦復如是。其文非一。二等事法界。經",
    "T35n1735_030:0730a05": "云欲見等法界無量諸佛。調伏等法界無量",
    "T35n1735_030:0730a06": "眾生。或願起等法界無量行。或願成等法",
    "T35n1735_030:0730a07": "界無量德。或願得等法界無量果。皆即理",
    "T35n1735_030:0730a08": "之事也。三等理事無礙法界。經云。願一切眾",
    "T35n1735_030:0730a09": "生。作修行無相道法師。以諸妙相而自莊",
    "T35n1735_030:0730a10": "嚴。則相無相無礙。皆其類也。四等事事無礙",
    "T35n1735_030:0730a11": "法界故。經云一佛剎中現一切佛剎等。然",
    "T35n1735_030:0730a12": "其四事全等四種法界。融而無二故。此能等",
    "T35n1735_030:0730a13": "即是所等。非有二物。而可依之故。上稱入",
    "T35n1735_030:0730a14": "入無所入。本業但云法界無等入言。即斯",
    "T35n1735_030:0730a15": "意也。彼釋云。覺一切法第一義諦中道無相。",
    "T35n1735_030:0730a16": "一切法皆一相照故。第一中道即是所入。皆",
    "T35n1735_030:0730a17": "一相照即是能入。此二無二即是法界。故不",
    "T35n1735_030:0730a18": "可但以事法界為名。言無量者。亦有二",
    "T35n1735_030:0730a19": "義。一無分量即理法界。二無數量即事法界。",
    "T35n1735_030:0730a20": "前迴向明依體起用。此明體用無礙圓極",
    "T35n1735_030:0730a21": "自在。即以法施及諸相。應普賢自在大善巧",
    "T35n1735_030:0730a22": "德。為其位體。第二佛子已下依徵廣釋。文",
    "T35n1735_030:0730a23": "分為三。初明所迴善根。二以此善根下攝將",
    "T35n1735_030:0730a24": "迴向。三佛子菩薩摩訶薩如是迴向時安住",
    "T35n1735_030:0730a25": "下。迴向成德。初中二。先明行依身位。第二",
    "T35n1735_030:0730a26": "廣行下依位起行。今初。如第十地得離垢",
    "T35n1735_030:0730a27": "三昧。受智職位。內得此定灌心首故。外示",
    "T35n1735_030:0730a28": "表彰白繒繫頂。法從喻稱名離垢繒。但有",
    "T35n1735_030:0730a29": "此相知得彼定。表位成滿方能雲雨說法。",
    "T35n1735_030:0730b01": "以益群生。名法師位。然斯位滿總有五重。",
    "T35n1735_030:0730b02": "一約信滿如賢首品說便得灌頂而升位",
    "T35n1735_030:0730b03": "等。二約解滿如灌頂住。及海幢處說三約",
    "T35n1735_030:0730b04": "行滿。如第十行入因陀羅網法界等。四善",
    "T35n1735_030:0730b05": "巧願滿。如此位辨。五約證滿如十地說。此",
    "T35n1735_030:0730b06": "五重內。隨一成處必具理行。內相應故皆",
    "T35n1735_030:0730b07": "名位滿。然信解等殊故不相濫。若約圓融。",
    "T35n1735_030:0730b08": "但一位滿即因究竟。更不待餘。又若得一",
    "T35n1735_030:0730b09": "即得餘位。總一法界受職之位。隨門差別五",
    "T35n1735_030:0730b10": "位不同。法體融通全攝無礙。不同餘教。二",
    "T35n1735_030:0730b11": "依位起行中二。先明起行。後佛子下顯其",
    "T35n1735_030:0730b12": "行成。又前即利他。後明自利。又前明自分。",
    "T35n1735_030:0730b13": "後顯勝進。今初十一句。初總餘別。別謂慈等",
    "T35n1735_030:0730b14": "皆是法施。夫法施者。生解之妙方。起行之",
    "T35n1735_030:0730b15": "根本。入聖道之階漸。越苦海之津梁。古德",
    "T35n1735_030:0730b16": "云。此經中託人以弘道。多歎法師之勝德。",
    "T35n1735_030:0730b17": "寄行以表法。每引普賢為末篇。故知法施",
    "T35n1735_030:0730b18": "之功。過財施之難喻。於中十句。一慈悲安",
    "T35n1735_030:0730b19": "物於菩提心。二益物無息。上二即廣大心。",
    "T35n1735_030:0730b20": "三大心長善揀非餘為。四究竟調御御以",
    "T35n1735_030:0730b21": "佛道。上二即第一心。五法日普照。六等勸修",
    "T35n1735_030:0730b22": "善。晉經云。欲使眾生修諸善根。上二即常",
    "T35n1735_030:0730b23": "心常愛眾生。同於己故名為平等。七心淨",
    "T35n1735_030:0730b24": "無礙。即不顛倒心。顛倒有二。一心染能所",
    "T35n1735_030:0730b25": "之化。今不生於化。其化大焉名智自在。二",
    "T35n1735_030:0730b26": "見無能所便趣寂滅。今不捨善業無滯事",
    "T35n1735_030:0730b27": "理。八示果寶渚故云商主。安隱正道俱通",
    "T35n1735_030:0730b28": "因果。果即涅槃菩提。因即八正萬行。九導以",
    "T35n1735_030:0730b29": "萬行之因。上二即作義利。亦第一心也。十增",
    "T35n1735_030:0730c01": "長不壞為護念也。初令發心終令成就。有",
    "T35n1735_030:0730c02": "始有卒其唯聖人。然廣等四心。般若雖當",
    "T35n1735_030:0730c03": "發心住中。位位皆用。第二行成中二。初牒",
    "T35n1735_030:0730c04": "前。晉經。云菩薩行法施等一切善法。後攝",
    "T35n1735_030:0730c05": "受下正顯成相。文顯可知。第二攝將迴向。",
    "T35n1735_030:0730c06": "文小異前。諸段通下總有二十一門。若通",
    "T35n1735_030:0730c07": "將上十句法施善根。共成諸段。理無間然。",
    "T35n1735_030:0730c08": "今且分三。初九門別對十一句善根以明",
    "T35n1735_030:0730c09": "迴向。即自分迴向。次四門通顯迴向之意。三",
    "T35n1735_030:0730c10": "有八門。更以異門別明迴向。即勝進迴向。",
    "T35n1735_030:0730c11": "今初即為九段。第一願聞法見佛修二利",
    "T35n1735_030:0730c12": "行。對前二句。於中二。初一願總明餘皆別",
    "T35n1735_030:0730c13": "顯。今初初句牒前起後。願得已下正顯願",
    "T35n1735_030:0730c14": "辭。一切境者。文局初段。義總該於二十一",
    "T35n1735_030:0730c15": "段。迴向皆一切境。此一切境廣大如法界。理",
    "T35n1735_030:0730c16": "事事事皆無障礙。如此之境皆得增長成就。",
    "T35n1735_030:0730c17": "後別顯中二。初願聞法受持。即成上文廣行",
    "T35n1735_030:0730c18": "法施之義。二願念佛修行。成上饒益無休。",
    "T35n1735_030:0730c19": "於中亦二。初正明念佛之行。次又願下。迴",
    "T35n1735_030:0730c20": "念佛善成二利行。於中亦二。先總為一切。",
    "T35n1735_030:0730c21": "遍於時處修菩薩行。後一切諸佛下別。明",
    "T35n1735_030:0730c22": "修行。梵行為萬行之本。故偏明之。於中三。",
    "T35n1735_030:0730c23": "初總舉所願。二所謂下列所修之行。三佛子",
    "T35n1735_030:0730c24": "下通難釋成。二中有二十梵行。與智論所",
    "T35n1735_030:0730c25": "列十戒多同。所謂不缺不破。不穿不雜。隨",
    "T35n1735_030:0730c26": "道無著智所讚。自在隨定具足。通用性戒而",
    "T35n1735_030:0730c27": "為根本。今開為二十一。不破在初者。謂持",
    "T35n1735_030:0730c28": "四重十重。若犯此者猶破器無用故。二不",
    "T35n1735_030:0730c29": "缺者。謂持僧殘。殘如器缺猶可修補。三",
    "T35n1735_030:0731a01": "持方便。若念破戒事。染心共語。聞環釧聲",
    "T35n1735_030:0731a02": "皆名為雜。四持波逸提如白珪之玷。雖則",
    "T35n1735_030:0731a03": "可磨亦不為也。五定心相應乃至吉羅。亦",
    "T35n1735_030:0731a04": "不誤失。六緣不能壞上三。皆不穿戒。穿如",
    "T35n1735_030:0731a05": "漏器不堪受道。前六皆律儀。七即智所讚。",
    "T35n1735_030:0731a06": "謂事理無違契聖心故。八不依名利果報",
    "T35n1735_030:0731a07": "九不得能持所持。由有此二雖秉御自",
    "T35n1735_030:0731a08": "他。於世間中得自在也。次三皆隨道戒。十",
    "T35n1735_030:0731a09": "揀小道。十一顯是佛行。十二兼能通達非",
    "T35n1735_030:0731a10": "道。故云無礙。皆隨中道也。十三無著即見",
    "T35n1735_030:0731a11": "真成聖。次四即具足戒。謂觀中道具事理",
    "T35n1735_030:0731a12": "故。一事理無違。二順理而行則常不滅。三",
    "T35n1735_030:0731a13": "心能詣理。四對餘超勝。無動已下皆隨定",
    "T35n1735_030:0731a14": "戒。謂隨首楞嚴定。不起滅定。現諸威儀。雖",
    "T35n1735_030:0731a15": "示十法界像。無戒不行。而寂然不動。順境",
    "T35n1735_030:0731a16": "不能亂違境而無恚。又安住無比。即住大",
    "T35n1735_030:0731a17": "慈悲。無動無亂即捨心常現。無恚即喜是四",
    "T35n1735_030:0731a18": "等心。亦名梵行。第三通難釋成者。有伏難",
    "T35n1735_030:0731a19": "云。菩薩期心先人後己。今先自行豈不相",
    "T35n1735_030:0731a20": "違。故下釋云。但自修行便能益物。此亦成",
    "T35n1735_030:0731a21": "上安立眾生於菩提心。及以菩提心長養善",
    "T35n1735_030:0731a22": "根。文中分二。初正明二重徵釋。今初先總",
    "T35n1735_030:0731a23": "明。後令一切下別顯。有十二句。總顯持犯。",
    "T35n1735_030:0731a24": "前六明有持德。安住者。通住諸戒。開曉者",
    "T35n1735_030:0731a25": "明閑持犯。三善行。四惡止。五心無垢。六智",
    "T35n1735_030:0731a26": "能照。後六明無犯過。一不起心過故無塵",
    "T35n1735_030:0731a27": "染。二不犯身口故無業報障。照明開曉不",
    "T35n1735_030:0731a28": "翳於理。三由不犯則二世清涼。四離無慚",
    "T35n1735_030:0731a29": "及悔纏所縛。五離惡因惡果。六不自惱惱",
    "T35n1735_030:0731b01": "他成波羅蜜。二徵釋中二。初正徵反釋。後",
    "T35n1735_030:0731b02": "重徵順釋。今初徵意云。自他行異。如何自行",
    "T35n1735_030:0731b03": "便是為他。釋意云。自身不正其令不從。故",
    "T35n1735_030:0731b04": "上自行便為為物。淨名云。若自有縛能解",
    "T35n1735_030:0731b05": "彼縛。無有是處。攝論云。若自住邪行。設欲",
    "T35n1735_030:0731b06": "正他非。是人終不能制止他過失。文有十",
    "T35n1735_030:0731b07": "句。例上可知。二重徵意云。石雖不利而能",
    "T35n1735_030:0731b08": "利刀。自雖不行何妨化物。今云不能益",
    "T35n1735_030:0731b09": "者。其故何耶。釋意云。若自犯教他便成顛",
    "T35n1735_030:0731b10": "倒。菩薩無倒。必言行相符故。要如說而行方",
    "T35n1735_030:0731b11": "能如行而說。文中先總明後菩薩下別顯。初",
    "T35n1735_030:0731b12": "門竟。第二復次願得法廣演以益自他。亦",
    "T35n1735_030:0731b13": "成上文為調御師。示一切智道。文分為三。",
    "T35n1735_030:0731b14": "初牒前起後。次所謂下正明。三是為下總",
    "T35n1735_030:0731b15": "結。二中二願。初一願總明得法。文有四節。",
    "T35n1735_030:0731b16": "一得法。二解說。三益機。四摧滅下成自德",
    "T35n1735_030:0731b17": "二。一願別明演法。釋前四段故。晉經異論",
    "T35n1735_030:0731b18": "之下。無願我之言。文分為五。初總明。二於",
    "T35n1735_030:0731b19": "一一下明得法。三獲無所畏下能演。四為欲",
    "T35n1735_030:0731b20": "令下明所為機並可知。五作是念言下。自",
    "T35n1735_030:0731b21": "修成德即為物勤修。自成已德成十種德。",
    "T35n1735_030:0731b22": "初二云遍。遍於事理。餘八云等兼等無礙。",
    "T35n1735_030:0731b23": "影略其文。其中云住者即聖天梵等。第三總",
    "T35n1735_030:0731b24": "結中。上成自德亦為攝生故。復重。云為令",
    "T35n1735_030:0731b25": "眾生成一切智。第三復次願得二利行圓。成",
    "T35n1735_030:0731b26": "上作法藏日獲智見佛等皆普照故。文中二。",
    "T35n1735_030:0731b27": "先通二利。後又願下別明二利。即成上文。",
    "T35n1735_030:0731b28": "於諸眾生其心平等。初以自等於理。後如我",
    "T35n1735_030:0731b29": "所得下令物等自。第四復次願行稱法界。",
    "T35n1735_030:0731c01": "成上心淨無染及智慧自在。以動合法界",
    "T35n1735_030:0731c02": "故無所染。是以末云。永不失壞諸清淨行。",
    "T35n1735_030:0731c03": "此章多同理法界也。如智因理發故同法",
    "T35n1735_030:0731c04": "界。餘皆準之。即向實際意也。第五復次有",
    "T35n1735_030:0731c05": "十四願。願得見佛解法。成上大智商主。初",
    "T35n1735_030:0731c06": "三自成智性是商主德。餘為眾生是商主",
    "T35n1735_030:0731c07": "事。第六復次願解法界。即理法界。豈以此",
    "T35n1735_030:0731c08": "文而名隨相。然此中云如晉經云解。解契",
    "T35n1735_030:0731c09": "於理故名為如。即是成前安隱正道。文有",
    "T35n1735_030:0731c10": "十句。一不隨緣變。二不守自性故為法本。",
    "T35n1735_030:0731c11": "三如亦復如是其自體故。晉經中名為如如。",
    "T35n1735_030:0731c12": "四非是能依。五不暫離如六隨緣無性即是",
    "T35n1735_030:0731c13": "如性。七無性。亦無本來寂靜。八無二性離能",
    "T35n1735_030:0731c14": "所故。九不隨三世。十一味平等。第七復次",
    "T35n1735_030:0731c15": "願眾生成法師。即成上而作導首。導首即",
    "T35n1735_030:0731c16": "是法師。上為他作今令他作。仁王經說十三",
    "T35n1735_030:0731c17": "法師。如來滅後流化不絕。亦名法師。如法",
    "T35n1735_030:0731c18": "華菩薩藏經。各有其品。今此多就極勝而",
    "T35n1735_030:0731c19": "說。於中有二十法師。七云如眼者。現證非",
    "T35n1735_030:0731c20": "聞見故。九無相之相是妙相故。二十唯有說",
    "T35n1735_030:0731c21": "法能安世間。第八復次不取著迴向。即向",
    "T35n1735_030:0731c22": "實際。此及第九。成上作不可壞堅固善友。此",
    "T35n1735_030:0731c23": "之一段明堅固緣文顯可知。第九離過成",
    "T35n1735_030:0731c24": "德迴向。先十七句離過。即離可壞緣。後但",
    "T35n1735_030:0731c25": "為下成德。明其所為。為不可壞堅固善友。",
    "T35n1735_030:0731c26": "今初前十五事護煩惱行。於中初二不耽",
    "T35n1735_030:0731c27": "現境。次一不求當報。餘通二世。後一護小",
    "T35n1735_030:0731c28": "乘行。其第十六。若解脫三昧唯小乘因。諸",
    "T35n1735_030:0731c29": "禪三昧通生死因。未得不求已得不著。誰",
    "T35n1735_030:0732a01": "復求死。所謂求生生必死故。求和合者除",
    "T35n1735_030:0732a02": "涅槃樂。皆有合故。沙彌求龍是懷毒迴向。",
    "T35n1735_030:0732a03": "願為魔王即壞善迴向。後顯成德亦是所",
    "T35n1735_030:0732a04": "求。在文易了。大文第二四門。總顯迴向之",
    "T35n1735_030:0732a05": "意。故初不云復以善根。但云以彼善根迴",
    "T35n1735_030:0732a06": "向時。居然揀別四門即為四別。初一門明",
    "T35n1735_030:0732a07": "應向實際。及向眾生。第二門明應向菩",
    "T35n1735_030:0732a08": "提。第三門明應離過。第四門明有成益。",
    "T35n1735_030:0732a09": "初門為二。初明應向實際。後又為令下明",
    "T35n1735_030:0732a10": "應向眾生。今初本性即不變性。法性即隨",
    "T35n1735_030:0732a11": "緣性。眾生是人即無分量。無諍是法理事不",
    "T35n1735_030:0732a12": "乖自性。則起無所起。諸法則橫該本寂。三",
    "T35n1735_030:0732a13": "世則豎入無差。以知法性為緣。則生起佛",
    "T35n1735_030:0732a14": "種。依性依用無退失時。照斯實際實智行",
    "T35n1735_030:0732a15": "立。後應向眾生中。有二十所為。七云十力",
    "T35n1735_030:0732a16": "輪者。圓滿摧伏故。十四云無畏菩提心者。",
    "T35n1735_030:0732a17": "不畏生死長遠眾生難度。轉依難證萬行難",
    "T35n1735_030:0732a18": "修。菩提曠遠故。第二應向菩提者。有二十",
    "T35n1735_030:0732a19": "二迴向。前三無為字欲成二十。故於中前",
    "T35n1735_030:0732a20": "二十迴向。明因圓果滿。後二明得果不捨",
    "T35n1735_030:0732a21": "因。窮未來際以化物。第三明應離過中",
    "T35n1735_030:0732a22": "有標徵釋。及第四成益。文並易知。大文第",
    "T35n1735_030:0732a23": "三有八門。更以異門別明迴向。即是勝進。",
    "T35n1735_030:0732a24": "文分四別。第一二門迴向眾生。二有三門",
    "T35n1735_030:0732a25": "迴向菩提。三有二門總顯所為。四有一門",
    "T35n1735_030:0732a26": "迴向實際。今初分二。前門願得圓音。後門",
    "T35n1735_030:0732a27": "總令具德。今初以法師位故。欲令物同得",
    "T35n1735_030:0732a28": "圓音演法要故。有四十五種音聲。即密迹",
    "T35n1735_030:0732a29": "經中六十種音。但數不足。次多不同名或小",
    "T35n1735_030:0732b01": "異。彼第一名吉祥。與此淨妙義同名異。二",
    "T35n1735_030:0732b02": "名柔軟次第與名全同。三可樂即此第五。",
    "T35n1735_030:0732b03": "四悅意。即此第二十一歡喜音。五清淨即此",
    "T35n1735_030:0732b04": "第六。六離垢即此二十三遠離癡翳。七顯耀。",
    "T35n1735_030:0732b05": "即此第三十一一切法光明照耀音。乃至第",
    "T35n1735_030:0732b06": "六十宣諸德音。即此第二十九能說不可說",
    "T35n1735_030:0732b07": "字句差別智藏音。然彼無天鼓。今此缺彼師",
    "T35n1735_030:0732b08": "子龍鳴。好雨海雷龍王。真陀羅伎哀鸞。鷹暢",
    "T35n1735_030:0732b09": "鶴鳴等。以從喻說。此略不論。又此所明顯",
    "T35n1735_030:0732b10": "德廣大。如彼但云普入眾會音。此則云普",
    "T35n1735_030:0732b11": "至法界無量眾會道場等。法有所本不可",
    "T35n1735_030:0732b12": "不知。名言不同無俟全會。中間云音聲",
    "T35n1735_030:0732b13": "智者。在心為智宣吐稱音。皆應具二影略",
    "T35n1735_030:0732b14": "而說。第八。云不可說功德莊嚴者。大悲芬",
    "T35n1735_030:0732b15": "陀利經說。以三千界眾生功德為一聚。更",
    "T35n1735_030:0732b16": "增十倍不及如來一毛功德。展轉乃至無",
    "T35n1735_030:0732b17": "見頂。前一切功德總為一聚。更增百千萬億",
    "T35n1735_030:0732b18": "那由他阿僧祇倍。不及如來胸中。大種所發",
    "T35n1735_030:0732b19": "音聲一聲功德。彼約總說即此別明。然六十",
    "T35n1735_030:0732b20": "種中不出有二。一約具德如柔軟等。二",
    "T35n1735_030:0732b21": "約無失。如不下劣等故。不下劣初。有又以",
    "T35n1735_030:0732b22": "此善根之言。通言音聲者。聲謂四聲為音",
    "T35n1735_030:0732b23": "之依。音謂五音。依五行別。木聲壅其音角。",
    "T35n1735_030:0732b24": "火聲熾其音徵。土聲寬其音宮。金聲清其音",
    "T35n1735_030:0732b25": "商。水聲濁其音羽。若一音之義廣在下文。第",
    "T35n1735_030:0732b26": "二總令眾生具德中十句。前五果滿後五因",
    "T35n1735_030:0732b27": "圓。第二三門迴向菩提分三。初一門得正",
    "T35n1735_030:0732b28": "果。次一二果因圓。後一依報果滿。今初。然上",
    "T35n1735_030:0732b29": "眾生得果有其十句。各應有多。今但廣初",
    "T35n1735_030:0732c01": "一身則餘可例取。文中三。初明得身。次顯",
    "T35n1735_030:0732c02": "身用後總結所成。前中初總相。所謂下別",
    "T35n1735_030:0732c03": "相。身是同相餘是異相。成壞可知。然此十身",
    "T35n1735_030:0732c04": "通法通智。一光明者。身光智光無不照故。",
    "T35n1735_030:0732c05": "二體無闇障。能鑒徹故。三體不受染。若彼",
    "T35n1735_030:0732c06": "潤玉涅而不緇。四淨德內充如玉無瑕翳。",
    "T35n1735_030:0732c07": "五非暫時淨揀異下流。上三就體辨。次三",
    "T35n1735_030:0732c08": "對境以明。六不為塵坌對上清淨。七極微",
    "T35n1735_030:0732c09": "不著對極清淨。八垢穢無污對上不染。若",
    "T35n1735_030:0732c10": "就內德即煩惱障盡。名為離塵。習氣亦亡",
    "T35n1735_030:0732c11": "名極離塵。所知不住名離心垢。九具相具",
    "T35n1735_030:0732c12": "德。十形充法界智遍十方。山河事理不能",
    "T35n1735_030:0732c13": "障礙。二於一切下依身起用。前四色身用。",
    "T35n1735_030:0732c14": "前三羅一身於法界。後一收萬像於一身。次",
    "T35n1735_030:0732c15": "示諸下五句智身用。後示菩薩行願下。通二",
    "T35n1735_030:0732c16": "身用。後菩薩下總結所成。第二門願二果因",
    "T35n1735_030:0732c17": "圓中二。初即理起用行。後入一切下即事",
    "T35n1735_030:0732c18": "入玄行。今初。初成行緣身隨住故次眾生見",
    "T35n1735_030:0732c19": "下利他不空。後於善知識下兼通二利。後入",
    "T35n1735_030:0732c20": "玄中智契名入。無邊法界通身智入(從此已下入第三十",
    "T35n1735_030:0732c21": "三經)第三門願成依果。文分為二。先總明。後",
    "T35n1735_030:0732c22": "其一一下別顯。今初十句初牒前起後。後九",
    "T35n1735_030:0732c23": "正顯願相。一願清淨。二願莊嚴。三分量普",
    "T35n1735_030:0732c24": "周。四純善。五無障礙。六具淨光。七有佛現。",
    "T35n1735_030:0732c25": "八融攝。九舉一例餘。一剎之展量同法界。",
    "T35n1735_030:0732c26": "一剎之卷顯現無餘。展卷無礙。是一佛剎。",
    "T35n1735_030:0732c27": "如一佛剎剎剎皆然。準上華藏。及後人嚴",
    "T35n1735_030:0732c28": "塵塵尚然。況復剎剎。第二別顯中分二。先",
    "T35n1735_030:0732c29": "顯寶嚴。後如寶莊嚴下類顯餘嚴。今初分",
    "T35n1735_030:0733a01": "三初總標次所謂下別顯。三是為菩薩下總",
    "T35n1735_030:0733a02": "結。二中復二。先通顯寶嚴。後佛子下別明",
    "T35n1735_030:0733a03": "人寶嚴。前中以阿僧祇數。但有九十四數。",
    "T35n1735_030:0733a04": "以晉經皆云無量阿僧祇。初有數事。但云",
    "T35n1735_030:0733a05": "無量則阿僧祇言。非是數中之一。但是無數",
    "T35n1735_030:0733a06": "之言。若定是數便為限局。今就九十四內。",
    "T35n1735_030:0733a07": "寶樹之中有無量妙寶。以為華果為一。宮",
    "T35n1735_030:0733a08": "殿中有無量菩薩為二。初段顯因之後。有",
    "T35n1735_030:0733a09": "無數寶藏為三。一一瓔珞中百千菩薩上妙",
    "T35n1735_030:0733a10": "莊嚴為四。下寶枝中有不思議鳥為五。寶",
    "T35n1735_030:0733a11": "華中有無量菩薩為六。足滿百數。文中",
    "T35n1735_030:0733a12": "分二。初十八事略明顯勝。初略明。如是一",
    "T35n1735_030:0733a13": "切下舉因顯勝。後復有下八十二事廣顯。於",
    "T35n1735_030:0733a14": "中分五。第一二十四事。唯以外寶為嚴。其",
    "T35n1735_030:0733a15": "間三兩。亦標以事名釋以法門。且從多判。",
    "T35n1735_030:0733a16": "二復有阿僧祇寶光明下。有十五事。標以事",
    "T35n1735_030:0733a17": "名釋以法門。欲顯即事成法門故。三寶",
    "T35n1735_030:0733a18": "修習下三事。唯約法門。顯即法可貴非要",
    "T35n1735_030:0733a19": "託事。四寶座下二十二事。約於事寶能成",
    "T35n1735_030:0733a20": "法門。或顯依中有正明雜莊嚴。五寶眾生",
    "T35n1735_030:0733a21": "下十八事。顯於內身六根三業。皆名為寶。",
    "T35n1735_030:0733a22": "並圓明可貴故。此上諸事。或純或雜或依正",
    "T35n1735_030:0733a23": "無礙。皆以事事無礙法門因所感故。若將",
    "T35n1735_030:0733a24": "一因各對一事。如以寂忍為因所感寶衣",
    "T35n1735_030:0733a25": "等。恐繁不顯觀者思之。復將一因成一切",
    "T35n1735_030:0733a26": "果。四句融通義如常說。二人寶嚴者。法華",
    "T35n1735_030:0733a27": "云。彼國何故名曰大寶莊嚴。其國中以菩薩",
    "T35n1735_030:0733a28": "為大寶故。所以楚魏之朝。亦不以金玉為",
    "T35n1735_030:0733a29": "珍。而以賢臣為寶。遍法界微塵之處。有多",
    "T35n1735_030:0733b01": "菩薩。可謂大心嚴剎也。三結成寶嚴可知。",
    "T35n1735_030:0733b02": "二類顯餘嚴。有十一事。一一皆有上之百",
    "T35n1735_030:0733b03": "事。并前一百則一千二百。言次第乃至過此",
    "T35n1735_030:0733b04": "百倍者。若言嚴事過者。則不應言皆如寶",
    "T35n1735_030:0733b05": "嚴。若準晉經云衣蓋幢旛乃至百事莊嚴。",
    "T35n1735_030:0733b06": "即以香等為百。過此倍之三字譯者不妙。",
    "T35n1735_030:0733b07": "若別理通者。以前寶嚴但列百事。非止唯",
    "T35n1735_030:0733b08": "百。應過百倍則百百為萬。表圓融萬行。則",
    "T35n1735_030:0733b09": "應迴文云摩尼寶嚴皆如寶莊嚴。如是廣",
    "T35n1735_030:0733b10": "說。次第乃至過此百倍。理則無違。第三二",
    "T35n1735_030:0733b11": "門迴向所為中。初一門應為眾生。後門應",
    "T35n1735_030:0733b12": "為菩提。今初有二十三句初之二句文。雖",
    "T35n1735_030:0733b13": "在初義通二處。第三成就眾生是為總句。",
    "T35n1735_030:0733b14": "下皆是別。始自信心終成種智。其文並顯。",
    "T35n1735_030:0733b15": "二應向菩提中。明因圓果滿大用無盡。亦",
    "T35n1735_030:0733b16": "顯可知。第四迴向實際。有二十九句。皆云",
    "T35n1735_030:0733b17": "法界者。理事無礙法界也。皆云住者。智契",
    "T35n1735_030:0733b18": "即事之理無所住故。住即入義以安住故。",
    "T35n1735_030:0733b19": "法界無二即是等義。初云無量住者。一切善",
    "T35n1735_030:0733b20": "根皆是所住。今以無住之住。便同法界無",
    "T35n1735_030:0733b21": "量。他皆倣此。第三迴向成益文有十句。皆",
    "T35n1735_030:0733b22": "言安住者。由上智契故能得安也。身等即",
    "T35n1735_030:0733b23": "差別事法。今即平等清淨。平等清淨即是",
    "T35n1735_030:0733b24": "法界無盡。法界清淨即是所得。智能安住",
    "T35n1735_030:0733b25": "全同法界。由八安住成後二用。一一音普",
    "T35n1735_030:0733b26": "斷物疑。二上住佛德。佛德雖多略舉其",
    "T35n1735_030:0733b27": "四。謂十力四無畏。十自在六神通名廣大德。",
    "T35n1735_030:0733b28": "對上種智為佛二嚴。是出離法。三佛子下",
    "T35n1735_030:0733b29": "依釋結名。大文第二菩薩下位果分三。初",
    "T35n1735_030:0733c01": "標得因。次成滿下列其所得。三如是等下",
    "T35n1735_030:0733c02": "結得之相。二中略顯三種果滿。一因果利",
    "T35n1735_030:0733c03": "益滿。二於念念下見佛自在滿。初總標。後所",
    "T35n1735_030:0733c04": "謂下別顯。皆以體用理量但無障礙。是佛自",
    "T35n1735_030:0733c05": "在。三又得下清淨果滿。由淨惑障見性淨",
    "T35n1735_030:0733c06": "故。亦先標。所謂下列文顯可知。三結能得",
    "T35n1735_030:0733c07": "之相。平等者離能所知故。餘並易了。長行",
    "T35n1735_030:0733c08": "已竟。偈文在下。大文第六從爾時佛神力下。",
    "T35n1735_030:0733c09": "瑞應分於中二。先動地生信。後佛神力故",
    "T35n1735_030:0733c10": "下。興供表行於中三。一供因。二外事供。三",
    "T35n1735_030:0733c11": "阿僧祇下內事三業供。大文第七如於此世",
    "T35n1735_030:0733c12": "界下。結通十方。以是通方之說故。準上諸",
    "T35n1735_030:0733c13": "會或結瑞應。今此結說故別開章。大文第",
    "T35n1735_030:0733c14": "八爾時復。以佛神力下。證成分。云百萬",
    "T35n1735_030:0733c15": "者位過前故。大文第九爾時金剛下偈讚勸",
    "T35n1735_030:0733c16": "修分。於中二先序意。後正說偈。於中亦二。",
    "T35n1735_030:0733c17": "先明第十迴向偈後歎勝勸修。前中三十",
    "T35n1735_030:0733c18": "六偈分三。初九偈頌所迴善根。次七偈頌",
    "T35n1735_030:0733c19": "迴向行。後二十偈頌位果。二中分三。初二",
    "T35n1735_030:0733c20": "偈總頌前文九段迴向。次一偈頌迴向嚴剎。",
    "T35n1735_030:0733c21": "後四偈頌二段中迴向所為。三菩薩具足下。",
    "T35n1735_030:0733c22": "頌位果中三。初一偈頌見佛自在。由己自",
    "T35n1735_030:0733c23": "在方見佛自在。次十七偈頌得清淨中。一",
    "T35n1735_030:0733c24": "念中普入三世一切諸佛眾會道場智清淨。",
    "T35n1735_030:0733c25": "上云八者必在供養故。此廣顯。此是力能。",
    "T35n1735_030:0733c26": "不可頌前願成所為。後過去下二偈總結",
    "T35n1735_030:0733c27": "第十迴向。然上且依麁相而分。菩薩縱任辯",
    "T35n1735_030:0733c28": "才體勢包攝大旨無異。故不委論第二此是",
    "T35n1735_030:0733c29": "下。歎勝勸修通於十向。於中九偈分二先",
    "T35n1735_030:0734a01": "六偈舉人就行以歎勝。謂是菩薩所行如來",
    "T35n1735_030:0734a02": "所說。六度隨相等行法界離相。等行故是超",
    "T35n1735_030:0734a03": "勝。後智者所有下。三偈結歎勸修大文第",
    "T35n1735_030:0734a04": "十末。後二偈校量功德。德既無限宜可修",
    "T35n1735_030:0734a05": "行。然此顯德。深勝高遠者。一圓融教故。",
    "T35n1735_030:0734a06": "二約殊勝願力故。登地已上寄位階差故。",
    "T35n1735_030:0734a07": "每結云若以殊勝願力復過於此不可數",
    "T35n1735_030:0734a08": "知。勿謂此深便言地劣。第五會竟。",
    "T35n1735_030:0734a09": "大方廣佛華嚴經疏卷第三十"
}