{
    "T23n1442_026:0766a02": "根本說一切有部毘奈耶卷第二",
    "T23n1442_026:0766a03": "十六",
    "T23n1442_026:0766a05": "三藏法師義淨奉　制譯",
    "T23n1442_026:0766a06": "毀訾語學處第二之餘",
    "T23n1442_026:0766a07": "此中犯相其事云何？",
    "T23n1442_026:0766a08": "總攝頌曰：",
    "T23n1442_026:0766a09": "　種族及工巧，　　業形相病五，",
    "T23n1442_026:0766a10": "　罪及煩惱類，　　惡罵為後邊。",
    "T23n1442_026:0766a11": "別攝頌曰：",
    "T23n1442_026:0766a12": "　種姓織毛針。　　鐵銅及皮作、",
    "T23n1442_026:0766a13": "　陶師并剃髮、　　木竹作并奴。",
    "T23n1442_026:0766a14": "若苾芻作毀呰語意，往婆羅門種苾芻處作",
    "T23n1442_026:0766a15": "如是語：「具壽！汝是婆羅門種出家，今非沙門",
    "T23n1442_026:0766a16": "非婆羅門。」時彼苾芻聞是語已，隨惱不惱，此",
    "T23n1442_026:0766a17": "苾芻得惡作罪。",
    "T23n1442_026:0766a18": "若苾芻作毀呰意，往剎帝利種苾芻處作如",
    "T23n1442_026:0766a19": "是語：「具壽！汝是剎帝利種出家，今非沙門",
    "T23n1442_026:0766a20": "非婆羅門。」時彼苾芻聞是語已，隨惱不惱，",
    "T23n1442_026:0766a21": "此苾芻得惡作罪。若苾芻作毀呰意，往薜",
    "T23n1442_026:0766a22": "舍種苾芻處作如是語：「具壽！汝是薜舍種出",
    "T23n1442_026:0766a23": "家，今非沙門非婆羅門。」時彼苾芻聞是語已，",
    "T23n1442_026:0766a24": "隨惱不惱，此苾芻得波逸底迦罪。若苾芻作",
    "T23n1442_026:0766a25": "毀呰意，往戍達羅種苾芻處作如是語：「具壽！",
    "T23n1442_026:0766a26": "汝是戍達羅種出家，今非沙門非婆羅門。」時",
    "T23n1442_026:0766a27": "彼苾芻聞是語已，隨惱不惱，此苾芻得波逸",
    "T23n1442_026:0766a28": "底迦罪。",
    "T23n1442_026:0766a29": "若苾芻作毀呰意，往織師種苾芻處作如是",
    "T23n1442_026:0766b01": "語：「具壽！汝織師種出家，今非沙門非婆羅門。」",
    "T23n1442_026:0766b02": "時彼苾芻聞是語已，隨惱不惱此苾芻得波",
    "T23n1442_026:0766b03": "逸底迦罪。",
    "T23n1442_026:0766b04": "若苾芻作毀呰意，往毛作人種苾芻處作如",
    "T23n1442_026:0766b05": "是語：「具壽！汝是毛作人種出家，今非沙門非",
    "T23n1442_026:0766b06": "婆羅門。」時彼苾芻聞是語已，隨惱不惱，此苾",
    "T23n1442_026:0766b07": "芻得波逸底迦罪。",
    "T23n1442_026:0766b08": "若苾芻作毀呰意，往縫衣種苾芻處作如是",
    "T23n1442_026:0766b09": "語：「具壽！汝是縫衣種出家，今非沙門非婆羅",
    "T23n1442_026:0766b10": "門。」時彼苾芻聞是語已，隨惱不惱，此苾芻得",
    "T23n1442_026:0766b11": "波逸底迦罪。如是乃至鐵作種、銅作種、皮作",
    "T23n1442_026:0766b12": "種、陶師種、剃髮種、木匠種、竹師種、奴種，皆應",
    "T23n1442_026:0766b13": "廣說准上應知，此論種族訖。",
    "T23n1442_026:0766b14": "若苾芻作毀呰意，往婆羅門種苾芻處作如",
    "T23n1442_026:0766b15": "是語：「具壽！汝是婆羅門種出家，今非沙門非",
    "T23n1442_026:0766b16": "婆羅門。汝今宜應學自工巧及諸技術，謂婆",
    "T23n1442_026:0766b17": "羅門所有威儀法式，洗淨執瓶及取灰土，讀",
    "T23n1442_026:0766b18": "誦規矩瓮聲蓬聲四薜陀書，作諸施會施受",
    "T23n1442_026:0766b19": "方法。」時彼苾芻聞是語已，隨惱不惱，此苾芻",
    "T23n1442_026:0766b20": "得惡作罪。",
    "T23n1442_026:0766b21": "若苾芻作毀呰意，往剎帝利種苾芻處作如",
    "T23n1442_026:0766b22": "是語：「具壽！汝是剎帝利種出家，今非沙門非",
    "T23n1442_026:0766b23": "婆羅門。汝今宜應學自工巧及諸技術，若剎",
    "T23n1442_026:0766b24": "帝利所有威儀法式，所謂乘象馬車執持弓",
    "T23n1442_026:0766b25": "箭，迴轉進趣執鉤執索排之[矛*(替曰+貝)]類，斬截斫刺",
    "T23n1442_026:0766b26": "相扠相撲射聲等術。」時彼苾芻聞是語已，隨",
    "T23n1442_026:0766b27": "惱不惱，此苾芻得惡作罪。若苾芻作毀呰意，",
    "T23n1442_026:0766b28": "往薜舍種苾芻處作如是語：「具壽！汝是薜舍",
    "T23n1442_026:0766b29": "種出家，今非沙門非婆羅門。汝今宜應學自",
    "T23n1442_026:0766c01": "工巧，若薜舍所有威儀法式，所謂耕田牧牛",
    "T23n1442_026:0766c02": "及興易等。」時彼苾芻聞是語已，隨惱不惱此",
    "T23n1442_026:0766c03": "苾芻得波逸底迦罪。",
    "T23n1442_026:0766c04": "若苾芻作毀呰意，往戍達羅種苾芻處作如",
    "T23n1442_026:0766c05": "是語：「具壽！汝是戍達羅種出家，非沙門非婆",
    "T23n1442_026:0766c06": "羅門。汝今宜應學自工巧，若戍達羅所有威",
    "T23n1442_026:0766c07": "儀法式，所謂擔運樵薪餧飼諸畜。」時彼苾芻",
    "T23n1442_026:0766c08": "聞是語已，隨惱不惱，而彼苾芻得波逸底迦",
    "T23n1442_026:0766c09": "罪。",
    "T23n1442_026:0766c10": "若苾芻作毀呰意，往織師種苾芻處作如是",
    "T23n1442_026:0766c11": "語：「具壽！汝是織師種出家，非沙門非婆羅門。",
    "T23n1442_026:0766c12": "汝今宜應學自工巧，所有大疊小疊及披",
    "T23n1442_026:0766c13": "蓋物并麻紵衣等。」時彼苾芻聞是語已，隨惱",
    "T23n1442_026:0766c14": "不惱，此苾芻得波逸底迦罪。",
    "T23n1442_026:0766c15": "若苾芻作毀呰意，往織毛種苾芻所作如是",
    "T23n1442_026:0766c16": "語：「具壽！汝是織毛種出家，非沙門非婆羅門。",
    "T23n1442_026:0766c17": "汝今宜應學自工巧，所謂大小氍毺，或厚或",
    "T23n1442_026:0766c18": "薄方圓座褥等。」時彼苾芻聞是語已，隨惱不",
    "T23n1442_026:0766c19": "惱，此苾芻得波逸底迦罪。",
    "T23n1442_026:0766c20": "若苾芻作毀呰意，往縫衣種苾芻所作如是",
    "T23n1442_026:0766c21": "語：「具壽！汝是縫衣種出家，非沙門非婆羅",
    "T23n1442_026:0766c22": "門。汝今宜應學自工巧，所謂頭帽衫襖大小",
    "T23n1442_026:0766c23": "褌袴。」時彼苾芻聞是語已，隨惱不惱，而此苾",
    "T23n1442_026:0766c24": "芻得波逸底迦罪。",
    "T23n1442_026:0766c25": "若苾芻作毀呰意，往鐵師種苾芻所作如是",
    "T23n1442_026:0766c26": "語：「具壽！汝是鐵師種出家，非沙門非婆羅門。",
    "T23n1442_026:0766c27": "汝今宜應學自工巧，所謂大小鐵鉢針刀剃",
    "T23n1442_026:0766c28": "具斧钁等物。」時彼苾芻聞是語已，隨惱不惱，",
    "T23n1442_026:0766c29": "而此苾芻得波逸底迦罪。",
    "T23n1442_026:0767a01": "若苾芻作毀呰意，往銅作種苾芻所作如是",
    "T23n1442_026:0767a02": "語：「具壽！汝是銅作種出家，非沙門非婆羅門。",
    "T23n1442_026:0767a03": "汝今宜應學自工巧，所謂銅盤瓶器、鈴鐸等",
    "T23n1442_026:0767a04": "物。」時彼苾芻聞是語已，隨惱不惱，而此苾芻",
    "T23n1442_026:0767a05": "得波逸底迦罪。",
    "T23n1442_026:0767a06": "若苾芻作毀呰意，往皮作種苾芻所作如是",
    "T23n1442_026:0767a07": "語：「具壽！汝是皮作種出家，非沙門非婆羅門。",
    "T23n1442_026:0767a08": "汝今宜應學自工巧，所謂富羅鞋履鞍韉坐",
    "T23n1442_026:0767a09": "具等物。」時彼苾芻聞是語已，隨惱不惱，而此",
    "T23n1442_026:0767a10": "苾芻同前得罪。",
    "T23n1442_026:0767a11": "若苾芻作毀呰意，往陶師種苾芻所作如是",
    "T23n1442_026:0767a12": "語：「具壽！汝是陶師種出家，非沙門非婆羅門。",
    "T23n1442_026:0767a13": "汝今宜應學自工巧，所謂瓶瓨甌器等物。」時",
    "T23n1442_026:0767a14": "彼苾芻聞是語已，隨惱不惱，而此苾芻同前",
    "T23n1442_026:0767a15": "得罪。若苾芻作毀呰意，往剃髮種苾芻所作",
    "T23n1442_026:0767a16": "如是語：「具壽！汝是剃髮種出家，非沙門非婆",
    "T23n1442_026:0767a17": "羅門。汝今宜應學自工巧，所謂剃髮剪爪料",
    "T23n1442_026:0767a18": "理卷舒等事。」時彼苾芻聞是語已，隨惱不惱，",
    "T23n1442_026:0767a19": "而此苾芻同前得罪。",
    "T23n1442_026:0767a20": "若苾芻作毀呰意，往木作種苾芻所作如是",
    "T23n1442_026:0767a21": "語：「具壽！汝是木作種出家，非沙門非婆羅門。",
    "T23n1442_026:0767a22": "汝今宜應學自工巧，所謂床座門窓屋舍等",
    "T23n1442_026:0767a23": "事。」時彼苾芻聞是語已，隨惱不惱，而此苾芻",
    "T23n1442_026:0767a24": "同前得罪。",
    "T23n1442_026:0767a25": "若苾芻作毀呰意，往竹作種苾芻所作如是",
    "T23n1442_026:0767a26": "語：「具壽！汝是竹作種出家，非沙門非婆羅門。",
    "T23n1442_026:0767a27": "汝今宜應學自工巧，所謂箱箕席扇傘蓋鼻",
    "T23n1442_026:0767a28": "筒等事。」時彼苾芻聞是語已，隨惱不惱，而此",
    "T23n1442_026:0767a29": "苾芻同前得罪。",
    "T23n1442_026:0767b01": "若苾芻作毀呰意，往奴種苾芻所作如是語：",
    "T23n1442_026:0767b02": "「具壽！汝是奴種出家，非沙門非婆羅門。汝今",
    "T23n1442_026:0767b03": "宜應學自工巧，所謂與他濯足洗身驅馳使",
    "T23n1442_026:0767b04": "役等事。」時彼苾芻聞是語已，隨惱不惱，而此",
    "T23n1442_026:0767b05": "苾芻同前得罪。此論工巧訖。",
    "T23n1442_026:0767b06": "若苾芻作毀呰意，往婆羅門種苾芻所作如",
    "T23n1442_026:0767b07": "是語：「具壽！汝是婆羅門種出家，非沙門非",
    "T23n1442_026:0767b08": "婆羅門。汝今宜應作其自業，謂婆羅門所",
    "T23n1442_026:0767b09": "有威儀法式，洗淨執瓶等業。」如前廣說。時彼",
    "T23n1442_026:0767b10": "苾芻聞是語已，隨惱不惱，而此苾芻得惡作",
    "T23n1442_026:0767b11": "罪。如是剎帝利種令作自業，廣說如前得惡",
    "T23n1442_026:0767b12": "作罪。若薜舍戍達羅及於諸類，乃至奴所作",
    "T23n1442_026:0767b13": "業，廣說如前，准事應說加其器具，而此苾芻",
    "T23n1442_026:0767b14": "得波逸底迦罪。此論作業訖。",
    "T23n1442_026:0767b15": "若苾芻作毀呰意，往跛躄苾芻所作如是語：",
    "T23n1442_026:0767b16": "「具壽！汝是跛躄出家，非沙門非婆羅門。」時彼",
    "T23n1442_026:0767b17": "苾芻聞是語已，隨惱不惱，而此苾芻得波逸",
    "T23n1442_026:0767b18": "底迦罪。如是乃至眇目、盲瞎、曲脊、侏儒、聾瘂、",
    "T23n1442_026:0767b19": "柺行可惡相貌，向彼說時，彼聞是語，隨惱不",
    "T23n1442_026:0767b20": "惱，而此苾芻皆得波逸底迦罪。此論形相訖。",
    "T23n1442_026:0767b21": "若苾芻作毀呰意，往病癩苾芻所作如是語：",
    "T23n1442_026:0767b22": "「具壽！汝是病癩出家，非沙門非婆羅門。」時彼",
    "T23n1442_026:0767b23": "苾芻聞是語已，隨惱不惱，而此苾芻同前得",
    "T23n1442_026:0767b24": "罪。如是身生疥癬、禿瘡、噎饖、變吐、漧痟、熱",
    "T23n1442_026:0767b25": "虐、風氣、癲狂、水腫、痔漏塊等所有諸病。若",
    "T23n1442_026:0767b26": "苾芻作毀呰意，往如是病苾芻所作如是語：",
    "T23n1442_026:0767b27": "「具壽！汝是帶病出家，非沙門非婆羅門。」時彼",
    "T23n1442_026:0767b28": "苾芻聞是語已，隨惱不惱，而此苾芻同前得",
    "T23n1442_026:0767b29": "罪。此論病訖。",
    "T23n1442_026:0767c01": "云何為罪？若苾芻作毀呰意，往苾芻所作如",
    "T23n1442_026:0767c02": "是語：「具壽！汝犯波羅市迦，非沙門非婆羅門。」",
    "T23n1442_026:0767c03": "時彼苾芻聞是語已，隨惱不惱，而此苾芻同",
    "T23n1442_026:0767c04": "前得罪。「如是汝犯僧伽伐尸沙、窣吐羅底也、",
    "T23n1442_026:0767c05": "波逸底迦罪、波羅提提舍尼、突色訖里多，",
    "T23n1442_026:0767c06": "非沙門非婆羅門。」時彼苾芻聞是語已，隨惱",
    "T23n1442_026:0767c07": "不惱，而此苾芻同前得罪。此論罪訖。",
    "T23n1442_026:0767c08": "云何煩惱？若苾芻作毀呰意，往苾芻所作",
    "T23n1442_026:0767c09": "如是語：「具壽！汝有瞋恚，非沙門非婆羅門。」",
    "T23n1442_026:0767c10": "時彼苾芻聞是語已，隨惱不惱，而此苾芻同",
    "T23n1442_026:0767c11": "前得罪。如是汝有恨覆惱、嫉慳、諂誑、無羞恥、",
    "T23n1442_026:0767c12": "惡行、邪見，同前得罪，是謂煩惱。",
    "T23n1442_026:0767c13": "云何惡罵？若苾芻作毀呰意，往苾芻所作種",
    "T23n1442_026:0767c14": "種鄙媟語而為罵詈。時彼苾芻聞是語已，同",
    "T23n1442_026:0767c15": "前得罪。無犯者，若一住處有多同名苾芻，若",
    "T23n1442_026:0767c16": "問他時他不識者，應報彼云是如是種類苾",
    "T23n1442_026:0767c17": "芻，悉皆無犯。又無犯者，謂最初犯人，或癡狂、",
    "T23n1442_026:0767c18": "心亂、痛惱所纏。",
    "T23n1442_026:0767c19": "離間語學處第三",
    "T23n1442_026:0767c20": "爾時佛在室羅伐城逝多林給孤獨園。爾時",
    "T23n1442_026:0767c21": "六眾苾芻於諸苾芻作離間語，時諸苾芻共",
    "T23n1442_026:0767c22": "相怨恨生大慚恥，各懷憂悒不能樂住，廢修",
    "T23n1442_026:0767c23": "正業讀誦思惟，久愛念心因斯斷絕。時諸少",
    "T23n1442_026:0767c24": "欲苾芻聞是事已，心生嫌賤作如是語：「云何",
    "T23n1442_026:0767c25": "苾芻於諸苾芻作離間語？」即以此緣具白世",
    "T23n1442_026:0767c26": "尊。世尊以此因緣集苾芻眾，知而故問六眾",
    "T23n1442_026:0767c27": "苾芻：「汝等實作如是離間語不？」答言：「實爾。」時",
    "T23n1442_026:0767c28": "世尊告曰：「汝非沙門、非隨順行，不清淨、不應",
    "T23n1442_026:0767c29": "為，非出家人之所應作。」世尊種種呵責已告",
    "T23n1442_026:0768a01": "諸苾芻曰：「汝等若作離間語者自損損他。汝",
    "T23n1442_026:0768a02": "當善聽！乃往古昔於險林中有母師子懷妊",
    "T23n1442_026:0768a03": "而住，凡母師子欲至產日，先多取肉後乃生",
    "T23n1442_026:0768a04": "兒。時母師子為求肉故，往牛群處隨逐而行。",
    "T23n1442_026:0768a05": "時有牸牛新生犢子，為護子故在後而行，時",
    "T23n1442_026:0768a06": "彼師子便殺牸牛牽往險林。是時犢子為貪",
    "T23n1442_026:0768a07": "乳故，逐死母行到其住處。師子見已便作是",
    "T23n1442_026:0768a08": "念：『此小犢兒我今亦取。』後更起念：『此不須殺，",
    "T23n1442_026:0768a09": "我若生兒將作朋友共為歡戲。』便即生兒，二",
    "T23n1442_026:0768a10": "俱乳養皆漸長大。後於異時母師子患臨命",
    "T23n1442_026:0768a11": "終際，並喚兩兒俱告之曰：『汝等二子一乳所",
    "T23n1442_026:0768a12": "資，我意無差義成兄弟，須知人世離間之徒，",
    "T23n1442_026:0768a13": "構合諂言滿贍部內，我終歿後宜好相看，背",
    "T23n1442_026:0768a14": "面之言勿復聽採。』作是語已即便命終。汝諸",
    "T23n1442_026:0768a15": "苾芻！諸法常爾。」即說頌曰：",
    "T23n1442_026:0768a16": "「積聚皆消散，　　崇高必墮落，",
    "T23n1442_026:0768a17": "　合會終別離，　　有命咸歸死。",
    "T23n1442_026:0768a18": "「時母師子既命過已，其兒於後取好麋鹿，熱",
    "T23n1442_026:0768a19": "肉熱血以自資養日漸長大。其牛由彼師子",
    "T23n1442_026:0768a20": "力故，所獲豐草隨情噉之形貌肥壯。時有老",
    "T23n1442_026:0768a21": "野干，常隨師子規覓殘食，師子每食熱血肉",
    "T23n1442_026:0768a22": "已疾還住處，與彼大牛而共歡戲，所有殘肉",
    "T23n1442_026:0768a23": "餘獸野干尋皆飡噉。時老野干作如是念：『我",
    "T23n1442_026:0768a24": "試觀察此師子王何處居止？』遂逐其後往至",
    "T23n1442_026:0768a25": "林中，見與牛王共為歡戲。見已便念：『此二皆",
    "T23n1442_026:0768a26": "當俱入我腹，我今宜可作離間事令其相殺。』",
    "T23n1442_026:0768a27": "時彼野干待師子去，向牛王邊垂耳而住。聖",
    "T23n1442_026:0768a28": "方國法，喚老者為舅、名少者為外甥。牛見野",
    "T23n1442_026:0768a29": "干年老喚言：『阿舅！豈可溫風吹身困極垂耳",
    "T23n1442_026:0768b01": "耶？』野干報曰：『外甥！何獨溫風吹我身體，更",
    "T23n1442_026:0768b02": "有音息有同火焰。』牛王報曰：『消息如何？』野干",
    "T23n1442_026:0768b03": "答曰：『我聞師子作如是語：「此肉聚牛能向何",
    "T23n1442_026:0768b04": "處？我無肉時即便殺之以充口腹。」』牛曰：『阿舅！",
    "T23n1442_026:0768b05": "勿作此語，我母終時俱告我曰：「汝之二子一",
    "T23n1442_026:0768b06": "乳所資，我意無差義成兄弟，須知人世離間",
    "T23n1442_026:0768b07": "之徒，搆合諂言滿贍部內，我終沒後宜好相",
    "T23n1442_026:0768b08": "看，背面之言勿復聽採。」』野干報曰：『外甥！看",
    "T23n1442_026:0768b09": "汝情懷死日無幾，我言利益而不見聽。』牛曰：",
    "T23n1442_026:0768b10": "『阿舅！以何相貌得知殺我？』野干答曰：『外甥！此",
    "T23n1442_026:0768b11": "之師子從窟出時，奮迅身體三聲哮吼四顧",
    "T23n1442_026:0768b12": "而望，如是次第來至汝前，即知此時方欲殺",
    "T23n1442_026:0768b13": "汝。』作是語已捨牛而去，詣師子邊垂耳而住。",
    "T23n1442_026:0768b14": "師子見已問言：『阿舅！豈可熱風觸體困極垂",
    "T23n1442_026:0768b15": "耳？』野干報曰：『外甥何但熱逼我身，更有惡",
    "T23n1442_026:0768b16": "言有同火焰。』師子曰：『消息如何？』野干答曰：",
    "T23n1442_026:0768b17": "『外甥！我聞牛王作如是語：「此噉草師子能向",
    "T23n1442_026:0768b18": "何處？此母昔時抂殺我母，我今必定決破其",
    "T23n1442_026:0768b19": "腹。」』師子報曰：『阿舅！勿作此語，我母終時俱告",
    "T23n1442_026:0768b20": "我曰：「汝之二子一乳所資，我意無差義成兄",
    "T23n1442_026:0768b21": "弟，須知人世離間之徒，搆合諂言滿贍部內，",
    "T23n1442_026:0768b22": "我終沒後宜好相看，背面之言勿復聽採。」』野",
    "T23n1442_026:0768b23": "干報曰：『外甥！看汝意謂死日無幾，我陳利",
    "T23n1442_026:0768b24": "益而不見聽。』師子曰：『阿舅！以何相貌得知殺",
    "T23n1442_026:0768b25": "我？』野干答曰：『外甥！此之牛王從窟出時，搖",
    "T23n1442_026:0768b26": "動身體出聲吼叫以脚爮地，如是次第來至",
    "T23n1442_026:0768b27": "汝前，即知此時方欲殺汝。』作是語已，捨之而",
    "T23n1442_026:0768b28": "去。「汝等苾芻！牛王與師子出窟之時，常作斯",
    "T23n1442_026:0768b29": "事而皆未曾將為過咎，後於異時師子出窟，",
    "T23n1442_026:0768c01": "奮迅身體三聲哮吼，四顧而望來向牛前。牛",
    "T23n1442_026:0768c02": "亦出窟，搖動身體出聲吼叫，以脚爮地向師",
    "T23n1442_026:0768c03": "子前。此常所為曾不存意，及其內心有離間",
    "T23n1442_026:0768c04": "想，彼二即便記所作事。牛見師子現相而來，",
    "T23n1442_026:0768c05": "便作是念：『此欲殺我。』師子見牛現其相貌，亦",
    "T23n1442_026:0768c06": "作是念：『此欲殺我。』師子即便以爪而搭彼牛",
    "T23n1442_026:0768c07": "項，牛便以角決師子腹，須臾之間二俱命過。",
    "T23n1442_026:0768c08": "時有諸天於虛空中說伽他曰：",
    "T23n1442_026:0768c09": "「『若聽惡人言，　　必無賢善事；",
    "T23n1442_026:0768c10": "　　師子牛相愛，　　野干令鬪死。』",
    "T23n1442_026:0768c11": "「汝諸苾芻！此傍生趣由其聽採離間之言，不",
    "T23n1442_026:0768c12": "憶母語遂至相殺。何況於人作離間語！是故",
    "T23n1442_026:0768c13": "汝等不應於他作離間事。」此是緣起，未制學",
    "T23n1442_026:0768c14": "處。爾時世尊復告諸苾芻：「復次，汝等更當善",
    "T23n1442_026:0768c15": "聽。乃往古昔於大險林有母師子及以母彪，",
    "T23n1442_026:0768c16": "皆養一兒，於此林中各不相見。曾於一時其",
    "T23n1442_026:0768c17": "母師子出行求食，時師子兒林內遊行，遂到",
    "T23n1442_026:0768c18": "母彪所居之處。其彪遙見作如是念：『我當殺",
    "T23n1442_026:0768c19": "此用充飲食。』復更思念：『此不須殺，當與我兒",
    "T23n1442_026:0768c20": "以為朋友共相歡戲。』時師子兒為飢所逼，遂",
    "T23n1442_026:0768c21": "向彪處共飲其乳。時彼師子還歸住處不見",
    "T23n1442_026:0768c22": "其兒，遂便尋覓周行山澤，見在彪邊而飲其",
    "T23n1442_026:0768c23": "乳。是時母彪見師子來遂欲奔走，師子告曰：",
    "T23n1442_026:0768c24": "『姊妹！幸勿奔馳，汝於我兒能生憐念，我今共",
    "T23n1442_026:0768c25": "汝一處同居，若我出時汝看二子。汝若覓食",
    "T23n1442_026:0768c26": "我護兩兒，善惡是同斯亦佳矣！』既合籌議遂",
    "T23n1442_026:0768c27": "即同居，便與兩兒各施名號，其師子兒名曰",
    "T23n1442_026:0768c28": "善牙，彪兒號為善髆，俱同育養皆漸長成。後",
    "T23n1442_026:0768c29": "於異時二母俱患臨命終際，並喚兩兒俱告之",
    "T23n1442_026:0769a01": "曰：『汝等二子一乳所資，我意無差義成兄弟，",
    "T23n1442_026:0769a02": "須知離間之輩充滿世間，我終沒後背面之",
    "T23n1442_026:0769a03": "言勿復聽採。』作是語已即便命終。汝諸苾芻！",
    "T23n1442_026:0769a04": "諸法常爾，如前說頌。「爾時二母俱命終已，其",
    "T23n1442_026:0769a05": "師子兒出外求食，飽飡血肉疾歸林藪。是時",
    "T23n1442_026:0769a06": "彪子若出行時久而方至，復於異時彪出求",
    "T23n1442_026:0769a07": "食，食咋殘肉疾疾而歸。師子見怪便問之曰：",
    "T23n1442_026:0769a08": "『兄弟！汝比求飡久而方至，何故今者疾疾而",
    "T23n1442_026:0769a09": "歸？』彪曰：『我藏餘肉疾噉而來。』師子告曰：『豈復",
    "T23n1442_026:0769a10": "汝噉陳臭肉耶？』答言：『我噉。』師子告曰：『我每出",
    "T23n1442_026:0769a11": "時取好麋鹿，上妙血肉飽食而歸，所有殘",
    "T23n1442_026:0769a12": "餘無心重顧。』彪言：『兄弟！汝有勇健堪得此為，",
    "T23n1442_026:0769a13": "我無力能食噉殘肉。』師子曰：『若如是者，求食",
    "T23n1442_026:0769a14": "之時與我同去，所得新肉可共俱飡。』作此籌",
    "T23n1442_026:0769a15": "量每多同去。「未同行時有老野干，隨逐師子",
    "T23n1442_026:0769a16": "噉其殘食，後見彪隨，野干生念：『此二皆當俱入",
    "T23n1442_026:0769a17": "我腹，我今宜可作離間事令其相殺。』時彼野",
    "T23n1442_026:0769a18": "干待無彪時，於師子邊垂耳而住。師子即便",
    "T23n1442_026:0769a19": "問野干曰：『阿舅！豈可溫風吹身困極垂耳耶？』",
    "T23n1442_026:0769a20": "野干報曰：『外甥！何獨溫風吹我身體，更有音",
    "T23n1442_026:0769a21": "息事同火焰。』師子報曰：『此言何義？』野干答曰：",
    "T23n1442_026:0769a22": "『我聞猛彪作如是語：「此食草師子能向何處？",
    "T23n1442_026:0769a23": "每以殘肉與我令噉，我若有便必當殺之。」』師",
    "T23n1442_026:0769a24": "子報曰：『阿舅！勿作此言，我母終時俱告我曰：",
    "T23n1442_026:0769a25": "「汝之二子一乳所資，我意無差事同兄弟，須",
    "T23n1442_026:0769a26": "知離間之輩充滿世間，我終沒後背面之言勿",
    "T23n1442_026:0769a27": "復聽採。」』野干報曰：『外甥！看汝情懷死日無幾，",
    "T23n1442_026:0769a28": "我陳利益汝不見聽。』師子曰：『阿舅！以何相貌",
    "T23n1442_026:0769a29": "得知殺我？』野干答曰：『外甥！此之猛彪從窟出",
    "T23n1442_026:0769b01": "時，奮迅身體三聲哮吼四顧而望，如是次第",
    "T23n1442_026:0769b02": "來至汝前，即知此時有心相殺。』作是語已，捨",
    "T23n1442_026:0769b03": "之而去，詣猛彪邊垂耳而住。彪見問言：『阿舅！",
    "T23n1442_026:0769b04": "豈可熱風觸體困極垂耳耶？』野干答曰：『外甥！",
    "T23n1442_026:0769b05": "何但熱逼我身，更有惡言有同火焰。』猛彪報",
    "T23n1442_026:0769b06": "曰：『消息如何？』野干答曰：『外甥！我聞師子作如",
    "T23n1442_026:0769b07": "是語：「此食殘彪能向何處？遣我辛苦求食與",
    "T23n1442_026:0769b08": "之，我若得便殺之噉肉。」』彪便報曰：『阿舅！勿作",
    "T23n1442_026:0769b09": "此語，我母終時俱告我曰：「汝之二子一乳所",
    "T23n1442_026:0769b10": "資，我意無差義成兄弟，須知離間之輩充滿",
    "T23n1442_026:0769b11": "世間，我終歿後背面之言勿復聽採。」』野干報",
    "T23n1442_026:0769b12": "曰：『外甥！看汝意謂死日無幾，我陳利益而不",
    "T23n1442_026:0769b13": "見聽。』彪言：『阿舅！以何相貌得知殺我？』野干答",
    "T23n1442_026:0769b14": "曰：『外甥！若見師子出窟之時，奮迅身體三聲",
    "T23n1442_026:0769b15": "哮吼，四顧而望來向汝前，即知師子有心殺",
    "T23n1442_026:0769b16": "汝。』野干作是語已，捨之而去。「汝等苾芻！師子",
    "T23n1442_026:0769b17": "與彪出窟之時常作斯事，而皆未曾將為過",
    "T23n1442_026:0769b18": "咎。後於異時師子出窟，奮迅身體三聲哮吼，",
    "T23n1442_026:0769b19": "四顧而望來向彪前。彪亦出窟，搖鼓身體吼",
    "T23n1442_026:0769b20": "叫三聲。周迴四望向師子前。此常所為曾不",
    "T23n1442_026:0769b21": "存意，及其內心有離間想，彼二即便記所作",
    "T23n1442_026:0769b22": "事。彪見師子現相而來，便作是念：『此欲殺我。』",
    "T23n1442_026:0769b23": "師子見彪，現其相已，亦作是念：『此欲殺我。』復",
    "T23n1442_026:0769b24": "更思念：『我有大力勇健無雙，此復何能殺害",
    "T23n1442_026:0769b25": "於我？我今且問何因殺我？』說伽他曰：",
    "T23n1442_026:0769b26": "「『形容極妹妙，　　勇健多奇力，",
    "T23n1442_026:0769b27": "　　善髆汝不應，　　惡心來害我。』",
    "T23n1442_026:0769b28": "「彪聞語已亦說伽他曰：",
    "T23n1442_026:0769b29": "「『形容極妹妙，　　勇健多奇力，",
    "T23n1442_026:0769c01": "　　善牙汝不應，　　惡心來害我。』",
    "T23n1442_026:0769c02": "「是時善牙問善髆曰：『誰復相告云我有心欲",
    "T23n1442_026:0769c03": "行殺害？』善髆答曰：『此老野干。』善髆于時亦問",
    "T23n1442_026:0769c04": "善牙曰：『誰復相告云我有心欲行殺害？』善牙",
    "T23n1442_026:0769c05": "答曰：『此老野干。』善牙報曰：『由此惡物鬪亂兩",
    "T23n1442_026:0769c06": "邊，令我親知幾欲相殺。』即喚野干撲之令死。",
    "T23n1442_026:0769c07": "時有諸天說伽他曰：",
    "T23n1442_026:0769c08": "「『不得因他語，　　棄捨於親友；",
    "T23n1442_026:0769c09": "　　若聞他語時，　　當須善觀察。",
    "T23n1442_026:0769c10": "　　野干居土穴，　　離間起惡心；",
    "T23n1442_026:0769c11": "　　是故有智人，　　不應輒生信。",
    "T23n1442_026:0769c12": "　　此惡癡野干，　　妄作鬪亂語；",
    "T23n1442_026:0769c13": "　　離間他親友，　　殺去心安樂。』",
    "T23n1442_026:0769c14": "「汝諸苾芻！此傍生趣作離間時自招斷命。何",
    "T23n1442_026:0769c15": "況於人！是故汝等不應於他作離間事。」爾時",
    "T23n1442_026:0769c16": "世尊以種種方便呵責六眾苾芻，告諸苾芻",
    "T23n1442_026:0769c17": "廣說如前，乃至「我觀十利，為諸聲聞弟子制",
    "T23n1442_026:0769c18": "其學處，應如是說：",
    "T23n1442_026:0769c19": "「若復苾芻離間語故，波逸底迦。」苾芻義如上，",
    "T23n1442_026:0769c20": "此謂六眾苾芻，若更有餘如是流類。離間語",
    "T23n1442_026:0769c21": "者，若苾芻於他苾芻處作離間意所有言說。",
    "T23n1442_026:0769c22": "得波逸底迦者義如上說。此中犯相其事云",
    "T23n1442_026:0769c23": "何？總攝頌曰：",
    "T23n1442_026:0769c24": "　種族及工巧，　　業形相病五，",
    "T23n1442_026:0769c25": "　罪及煩惱類，　　惡罵為後邊。",
    "T23n1442_026:0769c26": "別攝頌曰：",
    "T23n1442_026:0769c27": "　種謂是四姓，　　乃至於奴種，",
    "T23n1442_026:0769c28": "　工巧事皆同，　　作業亦如是。",
    "T23n1442_026:0769c29": "　於中有雜類、　　織師毛作針、",
    "T23n1442_026:0770a01": "　鐵匠銅作人、　　皮作陶師種、",
    "T23n1442_026:0770a02": "　剃髮并木作、　　及以竹作人，",
    "T23n1442_026:0770a03": "　類有十一殊，　　奴最居於後。",
    "T23n1442_026:0770a04": "若苾芻作離間意，往婆羅門種苾芻所作如",
    "T23n1442_026:0770a05": "是語：「具壽！有苾芻云：『汝是婆羅門種出家，非",
    "T23n1442_026:0770a06": "沙門非婆羅門。』」問言：「是誰？」答云：「某甲。」彰其名",
    "T23n1442_026:0770a07": "者得惡作罪，所說種族亦惡作罪。剎帝利種",
    "T23n1442_026:0770a08": "罪亦同此。若薜舍等乃至於奴，若彰其名及",
    "T23n1442_026:0770a09": "以種族，皆得波逸底迦罪。於中廣說如毀呰",
    "T23n1442_026:0770a10": "語學處。無犯者，謂最初犯人，癡狂、心亂、痛惱",
    "T23n1442_026:0770a11": "所纏。",
    "T23n1442_026:0770a12": "發舉學處第四",
    "T23n1442_026:0770a13": "爾時佛在室羅伐城給孤獨園。爾時六眾苾",
    "T23n1442_026:0770a14": "芻知和合眾如法斷諍已，更於羯磨而發舉",
    "T23n1442_026:0770a15": "之，作如是語：「此之諍事不善滅除，是惡斷事，",
    "T23n1442_026:0770a16": "更應詳審為其除滅。」時諸苾芻更為斷諍除",
    "T23n1442_026:0770a17": "滅其事，廢修善品讀誦思惟。少欲苾芻便生",
    "T23n1442_026:0770a18": "嫌賤，作如是語：「如何苾芻知和合眾如法斷",
    "T23n1442_026:0770a19": "諍已，更於羯磨發舉事如上說？」時諸苾芻以",
    "T23n1442_026:0770a20": "此因緣具白世尊。廣說如前，乃至「我觀十利，",
    "T23n1442_026:0770a21": "為諸聲聞弟子制其學處，應如是說：",
    "T23n1442_026:0770a22": "「若復苾芻知和合僧伽如法斷諍，事已除滅，",
    "T23n1442_026:0770a23": "後於羯磨處更發舉者，波逸底迦。」苾芻義如",
    "T23n1442_026:0770a24": "上。苾芻者，謂是六眾或復餘類。知者，謂自解",
    "T23n1442_026:0770a25": "了說向他人。和合者，謂同一味。眾者，謂佛弟",
    "T23n1442_026:0770a26": "子。如法斷者，謂如法如律如大師教。諍者，四",
    "T23n1442_026:0770a27": "諍：謂評論諍、非言諍、犯罪諍、作事諍。已除滅",
    "T23n1442_026:0770a28": "者，謂事消殄。後於羯磨更發舉者，謂發舉其",
    "T23n1442_026:0770a29": "事令不止息。墮義如上。此中犯相其事云何？",
    "T23n1442_026:0770b01": "若苾芻於評論諍事作評論諍事想，知事除",
    "T23n1442_026:0770b02": "滅作除滅想，或復生疑更發舉者，波逸底迦。",
    "T23n1442_026:0770b03": "事不除滅作除滅想，疑更發舉者，得突色訖",
    "T23n1442_026:0770b04": "里多。",
    "T23n1442_026:0770b05": "若苾芻於評論諍事作非言諍事想，知事除滅",
    "T23n1442_026:0770b06": "作除滅想，或復生疑更發舉者，波逸底迦。餘",
    "T23n1442_026:0770b07": "犯同前。若苾芻於評論諍事作犯罪諍事想，",
    "T23n1442_026:0770b08": "知事除滅作除滅想，或復生疑更發舉者，波",
    "T23n1442_026:0770b09": "逸底迦。餘犯同前。若苾芻於評論諍事作",
    "T23n1442_026:0770b10": "事諍事想，知事除滅作除滅想，或復生疑，得",
    "T23n1442_026:0770b11": "罪同前。如以評論諍事為初，望餘三諍而為",
    "T23n1442_026:0770b12": "四句；餘諍為首類此應知，廣說總有十六句。",
    "T23n1442_026:0770b13": "有五種別人。云何為五？謂主人、作羯磨人、與",
    "T23n1442_026:0770b14": "欲人、述自見人、客人。言主人者，謂於諍事了",
    "T23n1442_026:0770b15": "初中後。作羯磨人者，謂於此諍事為秉羯磨。",
    "T23n1442_026:0770b16": "與欲人者，謂於當時而與其欲。述自見人",
    "T23n1442_026:0770b17": "者，謂作羯磨時說其自見。客人者，謂於諍事",
    "T23n1442_026:0770b18": "不了初中後。於此五中初之三人，知和合眾",
    "T23n1442_026:0770b19": "於其諍事如法除殄，更發舉其事者得波逸",
    "T23n1442_026:0770b20": "底迦。後之二人於和合斷事，更發舉者得突",
    "T23n1442_026:0770b21": "色訖里多。境想句如常應知。又無犯者，最初",
    "T23n1442_026:0770b22": "犯人，或癡狂、心亂、痛惱所纏。",
    "T23n1442_026:0770b23": "獨與女人說法過五六語學處第五",
    "T23n1442_026:0770b24": "爾時佛在室羅伐城逝多林給孤獨園。時具壽",
    "T23n1442_026:0770b25": "鄔陀夷善解身相，於日初分時執持衣鉢，入",
    "T23n1442_026:0770b26": "室羅伐城次行乞食，至婆羅門居士舍，見有",
    "T23n1442_026:0770b27": "少婦問曰：「汝姑何如？」彼便答曰：「我姑暴急如",
    "T23n1442_026:0770b28": "兔中箭。」鄔陀夷報曰：「汝姑何過？由彼兩乳中",
    "T23n1442_026:0770b29": "間及隱密處有暴惡相，謂黑靨赤靨及以旋",
    "T23n1442_026:0770c01": "毛，是此之過。」作是語已取食而去。後於異時",
    "T23n1442_026:0770c02": "復至其舍，問其姑曰：「汝之新婦性行如何？」報",
    "T23n1442_026:0770c03": "曰：「我家新婦性多懶墮不事恭勤，惡罵好瞋",
    "T23n1442_026:0770c04": "出言麁獷。」鄔陀夷報曰：「新婦何過？說相同前，",
    "T23n1442_026:0770c05": "是此之過。」作是語已取食而去。時鄔陀夷便",
    "T23n1442_026:0770c06": "於他日入室羅伐城次行乞食，於婆羅門居",
    "T23n1442_026:0770c07": "士家，因為說法，問其姑曰：「汝新婦何如？」報言：",
    "T23n1442_026:0770c08": "「聖者！我之新婦，孝同親女或如小妹。」鄔陀",
    "T23n1442_026:0770c09": "夷曰：「非彼之德，由彼兩乳中間及隱密處有",
    "T23n1442_026:0770c10": "良善相，謂瓶魚文字盤屈等相，是此之德。」復",
    "T23n1442_026:0770c11": "於他日見其新婦，問言：「汝姑何如？」報言：「我姑",
    "T23n1442_026:0770c12": "如姊、如母。」鄔陀夷曰：「非彼之德，由彼兩乳中",
    "T23n1442_026:0770c13": "間如前。」具說所有徵相告已而去。彼婦及姑，",
    "T23n1442_026:0770c14": "後於異時因澡浴身體共相揩拭，於隱密處",
    "T23n1442_026:0770c15": "各覩其相，事同尊者鄔陀夷所言。及於後時",
    "T23n1442_026:0770c16": "因有鬪諍共相期剋，姑作是語：「汝敢對我為",
    "T23n1442_026:0770c17": "爭競耶？汝不自知與外男子私有交通。」答言：",
    "T23n1442_026:0770c18": "「我敢設盟，實無是事。」報曰：「若如是者，如何令",
    "T23n1442_026:0770c19": "他男子知汝隱處有靨等記？」于時新婦亦報",
    "T23n1442_026:0770c20": "姑曰：「我實無顏敢相斥觸，敢道家長與外交",
    "T23n1442_026:0770c21": "通，令他男子知其隱相，請勿多言宜息斯事。」",
    "T23n1442_026:0770c22": "及其彼二共懺謝已，更相問曰：「誰曾告汝隱",
    "T23n1442_026:0770c23": "處相耶？」答言：「聖者鄔陀夷！」姑云：「我亦曾見鄔",
    "T23n1442_026:0770c24": "陀夷說。」是時彼二各共譏嫌：「大德！何因故惱",
    "T23n1442_026:0770c25": "我等？」時有耆老苾芻，因乞食次來至其家，姑",
    "T23n1442_026:0770c26": "便問曰：「鄔陀夷者何如人也？」苾芻報曰：「彼是",
    "T23n1442_026:0770c27": "大臣子捨家棄俗持戒苾芻。」答曰：「若是持戒",
    "T23n1442_026:0770c28": "苾芻，何因得知女人隱處有靨等相耶？」苾芻",
    "T23n1442_026:0770c29": "報曰：「彼解身相知有靨等。」答曰：「豈可有相皆",
    "T23n1442_026:0771a01": "告人知？」苾芻聞已還至寺中告諸苾芻，諸苾",
    "T23n1442_026:0771a02": "芻以緣白佛。佛言：「由說法故有如是過失，從",
    "T23n1442_026:0771a03": "今已去不應俗家為女說法。」如佛所說不為",
    "T23n1442_026:0771a04": "女人說法。時諸苾芻入村乞食，女人白言：「聖",
    "T23n1442_026:0771a05": "者！為我說法。」苾芻報曰：「姊妹！世尊不許為女",
    "T23n1442_026:0771a06": "說法。」彼便答曰：「若仁不肯為說法者，我亦不",
    "T23n1442_026:0771a07": "能以食相施。」諸苾芻以緣白佛，佛言：「汝等苾",
    "T23n1442_026:0771a08": "芻應為女人作五句說法，告女人曰：『姊妹！色",
    "T23n1442_026:0771a09": "無常，乃至受想行識無常。』」苾芻入村乞食，女",
    "T23n1442_026:0771a10": "人白言：「聖者！為我說法。」苾芻為作五句說法：",
    "T23n1442_026:0771a11": "「姊妹！色等無常。」女復請曰：「更為說法。」苾芻報",
    "T23n1442_026:0771a12": "曰：「姊妹！佛但許此，不聽多說。」女人答言：「我亦",
    "T23n1442_026:0771a13": "但施少許飲食。」諸苾芻以緣白佛，佛言：「與作",
    "T23n1442_026:0771a14": "六句說法。報言：『姊妹！眼無常，乃至耳鼻舌身",
    "T23n1442_026:0771a15": "意無常。』」苾芻入村乞食，女人白言：「聖者！為我",
    "T23n1442_026:0771a16": "說法。」苾芻為作六句說法：「姊妹！眼等無常。」女",
    "T23n1442_026:0771a17": "復請曰：「更為說法。」苾芻報曰：「姊妹！佛但許此，",
    "T23n1442_026:0771a18": "不聽多說。」女人答言：「我亦但施少許飲食。」諸",
    "T23n1442_026:0771a19": "苾芻以緣白佛，佛言：「應置男子，隨意多說。」苾",
    "T23n1442_026:0771a20": "芻乞食入村，女人白言：「聖者！為我說法。」苾芻",
    "T23n1442_026:0771a21": "報曰：「應喚男子。」白言：「何用丈夫？」報曰：「世尊制",
    "T23n1442_026:0771a22": "戒：『應對男子為女說法，隨意多說。』」女曰：「善哉！",
    "T23n1442_026:0771a23": "我有護者仁復無畏，足得隨意為我說法。」便",
    "T23n1442_026:0771a24": "喚男子，苾芻說法而去。時六眾苾芻次行乞",
    "T23n1442_026:0771a25": "食到女人處，報言：「姊妹！可坐，我為說法。」女人",
    "T23n1442_026:0771a26": "白言：「聖者！小住，待我喚男子來。」六眾報曰：",
    "T23n1442_026:0771a27": "「何須男子？但令有一獼猴雞犬犢子小兒。」即",
    "T23n1442_026:0771a28": "為女人說法而去。時有耆老苾芻乞食而至，",
    "T23n1442_026:0771a29": "女人白言：「聖者！為我說法。」苾芻報言：「應喚男",
    "T23n1442_026:0771b01": "子，為汝說法。」女人白言：「聖者！此有獼猴雞犬",
    "T23n1442_026:0771b02": "犢子小兒，隨有一時即得說法。」苾芻報曰：「我",
    "T23n1442_026:0771b03": "不應對如此男子為女說法。」苾芻告曰：「誰教",
    "T23n1442_026:0771b04": "汝等將此當男而為說法？」女言：「聖者！六眾教",
    "T23n1442_026:0771b05": "我。」苾芻報曰：「非彼誰能作斯惡行。」諸苾芻以",
    "T23n1442_026:0771b06": "緣白佛，佛言：「應對有知男子方可說法。」",
    "T23n1442_026:0771b07": "如世尊說為女人說法應五六句。時六眾苾",
    "T23n1442_026:0771b08": "芻為女人說五句法時故心至六，說六句時",
    "T23n1442_026:0771b09": "故心至七。時有苾芻見而報曰：「具壽！如世尊",
    "T23n1442_026:0771b10": "說為女說法應五六句，何故仁今故至六七？」",
    "T23n1442_026:0771b11": "六眾報曰：「豈六七句飲酒噉蒜耶？」少欲苾芻",
    "T23n1442_026:0771b12": "聞生嫌賤，作如是語：「如世尊說：『為女說法不",
    "T23n1442_026:0771b13": "過五六句。』云何六眾苾芻故至六七語？」以緣",
    "T23n1442_026:0771b14": "白佛。佛以此緣集苾芻眾，乃至問六眾曰：",
    "T23n1442_026:0771b15": "「我制為女人說法但五六句，汝等故心說六",
    "T23n1442_026:0771b16": "七耶？」答言：「實爾。大德！」佛以種種呵責廣說如",
    "T23n1442_026:0771b17": "前，乃至「我今為諸弟子制其學處，應如是說：",
    "T23n1442_026:0771b18": "若復苾芻為女人說法過五六語，除有智男",
    "T23n1442_026:0771b19": "子，波逸底迦。」苾芻義如上，此謂六眾，若更有",
    "T23n1442_026:0771b20": "餘如是流類。女人者，謂是有力解善惡語。不",
    "T23n1442_026:0771b21": "得過五六語者，若說五句法時故心至六，若",
    "T23n1442_026:0771b22": "說六句法時故心至七。法者，若佛說若聲聞",
    "T23n1442_026:0771b23": "說。說者，謂口宣陳。除有智男子者，謂非無",
    "T23n1442_026:0771b24": "知解男子。波逸底迦義亦如上。此中犯相其",
    "T23n1442_026:0771b25": "事云何？若苾芻於上閣中以五六句為女說",
    "T23n1442_026:0771b26": "法，故心至六至七，各得波逸底迦。若在上閣",
    "T23n1442_026:0771b27": "為女說法已下至中閣，時彼女人亦隨下閣，",
    "T23n1442_026:0771b28": "作如是語：「聖者！更可為我宣說法要。」時彼苾",
    "T23n1442_026:0771b29": "芻應報彼曰：「姊妹！我已說訖。」彼云：「聖者！更願",
    "T23n1442_026:0771c01": "為我宣陳妙法。」時彼苾芻應五六句為其說",
    "T23n1442_026:0771c02": "法，若至六七得波逸底迦。如是乃至閣下，或",
    "T23n1442_026:0771c03": "復至門或至檐前，過說之時皆得墮罪。若教",
    "T23n1442_026:0771c04": "女誦時或復彼問，或復有智女人能於後後",
    "T23n1442_026:0771c05": "轉生異問者，應隨所問，答之無犯。又無犯者，",
    "T23n1442_026:0771c06": "最初犯人，或癡狂、心亂、痛惱所纏。",
    "T23n1442_026:0771c07": "與未圓具人同句讀誦學處第六",
    "T23n1442_026:0771c08": "爾時佛在室羅伐城逝多林。時六眾苾芻與",
    "T23n1442_026:0771c09": "未圓具人同句讀誦，於其住處作大囂聲，如",
    "T23n1442_026:0771c10": "婆羅門誦諸外論，又如俗眾在學堂中高聲",
    "T23n1442_026:0771c11": "習讀。于時世尊聞其住處音響諠聒，便告阿",
    "T23n1442_026:0771c12": "難陀曰：「何因住處作大囂聲，如婆羅門誦諸",
    "T23n1442_026:0771c13": "外論，又如俗眾在學堂中高聲習讀？」時阿難",
    "T23n1442_026:0771c14": "陀白言：「世尊此是六眾苾芻與未圓具人同",
    "T23n1442_026:0771c15": "句讀誦，為此寺中出大音聲，如婆羅門等具",
    "T23n1442_026:0771c16": "陳其事。」佛告阿難陀：「豈諸苾芻與未圓具人",
    "T23n1442_026:0771c17": "同句讀誦？」阿難陀白佛言：「同句讀誦。」爾時世",
    "T23n1442_026:0771c18": "尊以此因緣如前廣說，乃至問六眾苾芻曰：",
    "T23n1442_026:0771c19": "「汝等實與未圓具人同句讀誦不？」白佛言：「實",
    "T23n1442_026:0771c20": "爾。大德！」爾時世尊以種種呵責，乃至「我今為",
    "T23n1442_026:0771c21": "諸弟子制其學處，應如是說：若復苾芻與未",
    "T23n1442_026:0771c22": "近圓人同句讀誦教授法者，波逸底迦。」若",
    "T23n1442_026:0771c23": "復苾芻者，謂是六眾，若更有餘如是流類。未",
    "T23n1442_026:0771c24": "圓具人者，有兩種圓具：謂苾芻及苾芻尼，餘",
    "T23n1442_026:0771c25": "並名為未圓具者。言句者，有同句、前句。云何",
    "T23n1442_026:0771c26": "同句？謂圓具者云：「諸惡莫作。」時其未圓具者，",
    "T23n1442_026:0771c27": "便共一時云：「諸惡莫作。」是名同句。云何前句？",
    "T23n1442_026:0771c28": "謂圓具者云：「諸惡莫作。」聲未絕時，其未具者",
    "T23n1442_026:0771c29": "同聲道此句，遂在先云：「諸善奉行。」是名前句。",
    "T23n1442_026:0772a01": "云何同字？謂圓具者云「惡」字時。其未具者遂",
    "T23n1442_026:0772a02": "同時云「惡」，是名同字。云何前字？謂圓具者云",
    "T23n1442_026:0772a03": "「惡」字聲未絕時，其未具者同聲道「惡」字，遂在",
    "T23n1442_026:0772a04": "先云「善」，是名前字。言讀誦者，誦言領受。言",
    "T23n1442_026:0772a05": "法者，謂佛及聲聞所說之法。波逸底迦者義",
    "T23n1442_026:0772a06": "如上說。此中犯相其事云何？若苾芻於未圓",
    "T23n1442_026:0772a07": "具人作未圓具想及疑，與同句、先句讀誦法",
    "T23n1442_026:0772a08": "者，得根本罪。若於未圓具人作未圓具想",
    "T23n1442_026:0772a09": "及疑，與同字、先字讀誦法者，得根本罪。若於",
    "T23n1442_026:0772a10": "未圓具人作圓具想及疑，與其同句先句、同",
    "T23n1442_026:0772a11": "字先字說者，得惡作罪。若於圓具者作未圓",
    "T23n1442_026:0772a12": "具想及疑，同句先句、同字先字說者，得惡作",
    "T23n1442_026:0772a13": "罪。若於圓具作圓具想無犯。若口吃者若性",
    "T23n1442_026:0772a14": "急者，若捷語者並無犯。若教誦時、若教問時",
    "T23n1442_026:0772a15": "無犯。又無犯者，謂最初犯人，及癡狂、心亂、痛",
    "T23n1442_026:0772a16": "惱所纏。",
    "T23n1442_026:0772a17": "根本說一切有部毘奈耶卷第二十六"
}