{
    "T15n0613_003:0261a02": "禪祕要法經卷下",
    "T15n0613_003:0261a04": "後秦弘始年鳩摩羅什等",
    "T15n0613_003:0261a05": "於長安逍遙園譯",
    "T15n0613_003:0261a06": "「爾時復當自觀己身及以他身。我身他身從",
    "T15n0613_003:0261a07": "顛倒起，實無我所。若有我者，云何忽然見此",
    "T15n0613_003:0261a08": "餓鬼來在我邊？爾時復見無量餓鬼，其身長",
    "T15n0613_003:0261a09": "大無量無邊，頭如太山、咽如絲髮，飢火所",
    "T15n0613_003:0261a10": "逼叫喚求食。見此事已，當起慈心以身施",
    "T15n0613_003:0261a11": "鬼。餓鬼得已，噆食其體，即便飽滿。見是事",
    "T15n0613_003:0261a12": "已，復當更教觀眾多餓鬼。見諸餓鬼繞身四",
    "T15n0613_003:0261a13": "匝，如前以身食諸餓鬼。見此事已，復教攝",
    "T15n0613_003:0261a14": "身使心不散，自觀己身是不淨聚。作是觀時，",
    "T15n0613_003:0261a15": "尋自見身膿血諸肉皆段段壞聚在前地，見",
    "T15n0613_003:0261a16": "諸眾生爭取食之。既見此事，復當自觀其身，",
    "T15n0613_003:0261a17": "從諸苦生、從諸苦有，是敗壞法不久磨滅，",
    "T15n0613_003:0261a18": "餓鬼所食。作是相時，忽見身內心處有猛火，",
    "T15n0613_003:0261a19": "燒前池上一切蓮華，及諸餓鬼眾惡醜形，",
    "T15n0613_003:0261a20": "及與池水泓然都盡。見此事已，復當更教諦",
    "T15n0613_003:0261a21": "觀己身，如前完具身體平復。復當更觀己身",
    "T15n0613_003:0261a22": "一切毛孔，以慈心故血變成乳，從毛孔出。在",
    "T15n0613_003:0261a23": "地如池眾乳盈滿。復見眾多餓鬼至此池上，",
    "T15n0613_003:0261a24": "以宿罪故不得乳飲。爾時慈心視鬼如子，欲",
    "T15n0613_003:0261a25": "令飲乳，以鬼罪故乳變成膿。斯須之間復更",
    "T15n0613_003:0261a26": "慈心，以慈心故身毛孔中一切乳出，勝前數",
    "T15n0613_003:0261a27": "倍。念諸餓鬼，飢苦所逼何不來飲？爾時餓",
    "T15n0613_003:0261a28": "鬼其形長大數十由旬，舉足下足如五百乘",
    "T15n0613_003:0261a29": "車聲，來至行者前，唱言：『飢飢。』爾時行者即以",
    "T15n0613_003:0261b01": "慈心施乳，令飲餓鬼。飲時至口變化為膿，",
    "T15n0613_003:0261b02": "雖復為膿，以行者慈心故即得飽滿。見鬼",
    "T15n0613_003:0261b03": "飽已，復自觀身，即自見身足下火出，燒前",
    "T15n0613_003:0261b04": "眾生及以諸樹泓然都盡。爾時若見眾多異",
    "T15n0613_003:0261b05": "類，復還繫念諦觀己身，使心不動寂寞無念。",
    "T15n0613_003:0261b06": "既無念想，當發誓願：『願後世生，不受後",
    "T15n0613_003:0261b07": "有，不樂世間。』作此誓已，尋見前地猶如琉",
    "T15n0613_003:0261b08": "璃，見琉璃下有金色水，自見己身與地正",
    "T15n0613_003:0261b09": "等、與水色同。其水溫暖，水中生樹如七寶",
    "T15n0613_003:0261b10": "樹，枝葉蓊欝。上有四菓，菓聲如鈴，演說苦空",
    "T15n0613_003:0261b11": "無常無我。聞此聲已，自見己身沒於水中往",
    "T15n0613_003:0261b12": "趣樹所。諦自觀身，頂上水出，彌漫琉璃池",
    "T15n0613_003:0261b13": "中。忽然之頃復有火起，火中生風，猶如琉",
    "T15n0613_003:0261b14": "璃。復見頂上，從頂堅強至乎脚足，猶如金",
    "T15n0613_003:0261b15": "剛。復有火起，燒金剛盡，溫水枯涸。尋更觀",
    "T15n0613_003:0261b16": "身，我前見身內池中忽然有樹，枝葉具足，",
    "T15n0613_003:0261b17": "樹端有菓，其聲如鈴，演說苦空無常無我清",
    "T15n0613_003:0261b18": "淨之法。如此妙菓，有好音聲，香味具足。我今",
    "T15n0613_003:0261b19": "宜食。作此想已，即仰攀樹，取菓食之。纔得",
    "T15n0613_003:0261b20": "一菓，其味甘美無物可譬。既食菓已，見樹乾",
    "T15n0613_003:0261b21": "枯，其餘三菓尚有光明。食菓之後，身心恬",
    "T15n0613_003:0261b22": "澹無憂喜想。自觀心識是敗壞法，從諸苦",
    "T15n0613_003:0261b23": "有。諸苦根本，識為因緣。今觀此識，如水上",
    "T15n0613_003:0261b24": "泡無有暫停。四大無主、身無有我、識無依",
    "T15n0613_003:0261b25": "止。如是諸法，復七七四十九遍諦觀心識",
    "T15n0613_003:0261b26": "是敗壞法。爾時自見己身白如珂雪，節節相",
    "T15n0613_003:0261b27": "柱。復當更教，自以右手摩觸此身，見身如",
    "T15n0613_003:0261b28": "塵、骨末如粉，如粉塵地。尋復更教觀身如",
    "T15n0613_003:0261b29": "氣，從數息有，身如氣囊無有暫停。復當更",
    "T15n0613_003:0261c01": "教，尋自觀身如前，還為一白骨人。見骨人已，",
    "T15n0613_003:0261c02": "自觀己身如前還散猶如微塵，如人以粉用",
    "T15n0613_003:0261c03": "塗於地。尋見地上有青色骨人，復如前觀，",
    "T15n0613_003:0261c04": "末此青色骨人以用塗地。復更觀身如青微",
    "T15n0613_003:0261c05": "塵，塵變成骨人，其骨盡黑，復當如前以末塗",
    "T15n0613_003:0261c06": "地。復自觀身猶如黑地，見黑地中有四黑",
    "T15n0613_003:0261c07": "蛇，眼赤如火。蛇來逼身，吐毒欲害，不能為",
    "T15n0613_003:0261c08": "害，即變為火自燒己身。爾時空中有自然聲，",
    "T15n0613_003:0261c09": "恒說苦空無常無我等法。見此事時，一一毒",
    "T15n0613_003:0261c10": "蛇八十八頭為火所焚。見此事時，空中自",
    "T15n0613_003:0261c11": "然有水灑毒蛇身，眾火盡滅，八十八頭一切",
    "T15n0613_003:0261c12": "都消。出定之時，覺身安樂恬怕無為。復當更",
    "T15n0613_003:0261c13": "教，自觀己身無高大想，尋復見身自然高",
    "T15n0613_003:0261c14": "大，明顯可觀如七寶山，自見己心如摩尼",
    "T15n0613_003:0261c15": "珠。爾時復當如上觀空。作觀空時，自覺己身",
    "T15n0613_003:0261c16": "和悅柔軟快樂無比，前蓮華上七寶色光流",
    "T15n0613_003:0261c17": "入己心，在摩尼珠中滿足十過，七支七色",
    "T15n0613_003:0261c18": "皆悉具足。自觀身空亦無眾想，爾時頂上有",
    "T15n0613_003:0261c19": "自然光，似金色雲亦如寶蓋、色復似銀，從頂",
    "T15n0613_003:0261c20": "上入覆摩尼珠光上。出定入定恒見此事，見",
    "T15n0613_003:0261c21": "此事者，自然不殺、不盜、不邪婬、不妄語、不飲",
    "T15n0613_003:0261c22": "酒。」佛告阿難：「佛滅度後，四部弟子比丘、比丘",
    "T15n0613_003:0261c23": "尼、優婆塞、優婆夷作此觀者，名第二十六正",
    "T15n0613_003:0261c24": "觀，亦名得須陀洹道。若得此觀，要當審實，使",
    "T15n0613_003:0261c25": "身自然離五種惡，合修多羅、不違毘尼、隨順",
    "T15n0613_003:0261c26": "阿毘曇。此名須陀洹果相。」爾時阿難聞佛所",
    "T15n0613_003:0261c27": "說，歡喜奉行。",
    "T15n0613_003:0261c28": "佛告阿難：「若有行者得此觀者，宜當密藏勿",
    "T15n0613_003:0261c29": "妄宣傳，但當一心勤行精進。勤行精進已，復",
    "T15n0613_003:0262a01": "當更教諦觀地大。地大觀法亦如上說。觀地",
    "T15n0613_003:0262a02": "大已，次教觀水大。觀水大者，自觀己身身中",
    "T15n0613_003:0262a03": "諸水，身如琉璃剛強難壞。若見自身悉皆是",
    "T15n0613_003:0262a04": "水，當教易觀。若復見身盡成琉璃，亦教易觀",
    "T15n0613_003:0262a05": "觀於地大，使琉璃身猶如微氣，見水從眼中",
    "T15n0613_003:0262a06": "現。若見此事，名細微四大觀。復當更教從頭",
    "T15n0613_003:0262a07": "已上使水滿中，見水從眼中出，亦不墮地。自",
    "T15n0613_003:0262a08": "見己眼如水上沫亦滿水中。若見此事，頭水",
    "T15n0613_003:0262a09": "不溫不冷調和得所。水若溫者，是假偽觀。",
    "T15n0613_003:0262a10": "水色澄清，不溫不涼。次當更教觀腰已上水",
    "T15n0613_003:0262a11": "不溫不冷。復觀咽喉如琉璃筒，水入胸中，次",
    "T15n0613_003:0262a12": "下至腹乃至䏶膝，莫令入臂，使水澄清如",
    "T15n0613_003:0262a13": "頗梨精色。若覺水溫乃是真觀。此想成已，復",
    "T15n0613_003:0262a14": "教通徹四支諸節，水皆滿中，如琉璃器持用",
    "T15n0613_003:0262a15": "盛水。漸漸廣大，見滿一床，外人亦見。若見此",
    "T15n0613_003:0262a16": "水清冷乃是真水，若見餘相不名真實。入水",
    "T15n0613_003:0262a17": "光三昧，漸漸廣大滿一室內，水皆澄清如",
    "T15n0613_003:0262a18": "琉璃氣，漸漸廣大遍滿三千大千世界。見此",
    "T15n0613_003:0262a19": "事時，當於靜處一心安坐，勅諸同學皆使清",
    "T15n0613_003:0262a20": "淨不令憒閙。爾時復當見水上紫焰起，當自",
    "T15n0613_003:0262a21": "憶想：『此水從何處起？云何當盡？若言我是水",
    "T15n0613_003:0262a22": "者，我身無我，前已觀無我。今從無法中，水從",
    "T15n0613_003:0262a23": "何起？』作是念時，水性如氣，漸漸從頂上沒，水",
    "T15n0613_003:0262a24": "稍稍盡，唯身皮在。自見己身極為微薄，無物",
    "T15n0613_003:0262a25": "可譬，如微塵草束。復見身內忽然有火，燒",
    "T15n0613_003:0262a26": "身都盡。觀身無所，永無有我，我及眾生一切",
    "T15n0613_003:0262a27": "都無。爾時行者，心意恬怕，極為微細，無物",
    "T15n0613_003:0262a28": "可譬。此想成時，名第二十七真無我觀，亦名",
    "T15n0613_003:0262a29": "滅水大想，亦名向斯陀含。其餘微細賢聖法",
    "T15n0613_003:0262b01": "界微妙難勝，不可具說。行者坐時修諸三",
    "T15n0613_003:0262b02": "昧，得無我三昧時，當自然見佛。」佛告阿難：",
    "T15n0613_003:0262b03": "「汝今好受持是真實水大微妙境界，廣為未",
    "T15n0613_003:0262b04": "來一切眾生敷演廣說。」爾時阿難聞佛所說，",
    "T15n0613_003:0262b05": "歡喜奉行。",
    "T15n0613_003:0262b06": "佛告阿難：「得此觀已，復當更教水大觀法。此",
    "T15n0613_003:0262b07": "水大觀極為微細，使此水大與火大合，見身",
    "T15n0613_003:0262b08": "如氣、如琉璃影，觀臍四邊火焰俱起，見於火",
    "T15n0613_003:0262b09": "焰猶如日映。若見臍上有火光起，或有從鼻",
    "T15n0613_003:0262b10": "中出、或有從口中出，耳眼隨意出入。若見",
    "T15n0613_003:0262b11": "此事，見一切火從毛孔出。火出之後，有淥",
    "T15n0613_003:0262b12": "色水尋從火後。自見身中，水上火下、火上水",
    "T15n0613_003:0262b13": "下，觀身無身。此想成時，見身水火不溫不",
    "T15n0613_003:0262b14": "冷，身心寂爾安住無礙。此名斯陀含果，亦名",
    "T15n0613_003:0262b15": "境界實相。見此事時，出定入定恒不見身。入",
    "T15n0613_003:0262b16": "定之時，外人亦見水火從毛孔出、從毛孔入。",
    "T15n0613_003:0262b17": "貪婬多者，見火從頂上入、從身根出，然後遍",
    "T15n0613_003:0262b18": "滿身體；水亦復然。復當自觀頭上火，如閻浮",
    "T15n0613_003:0262b19": "檀那金光雲蓋，或見身下如七寶華，心中恬",
    "T15n0613_003:0262b20": "靜安隱快樂，世間樂事無以為譬。出定之",
    "T15n0613_003:0262b21": "時身亦安樂，令外眾生見已禪定三昧安隱",
    "T15n0613_003:0262b22": "金光金色。帝釋諸天恭敬禮拜竝言：『大德！汝",
    "T15n0613_003:0262b23": "今苦盡，必定當成斯陀含果。』聞已歡喜，修身",
    "T15n0613_003:0262b24": "禪定，心無繫礙安隱快樂，遊戲無我三昧中，",
    "T15n0613_003:0262b25": "亦漸入空三昧門，無願無作諸三昧等悉現",
    "T15n0613_003:0262b26": "在前。如此微妙善勝境界，行者坐時於禪定",
    "T15n0613_003:0262b27": "中自然分別。若鈍根者，大師世尊現前為說。",
    "T15n0613_003:0262b28": "以見佛故，聞法歡喜，應時即得斯陀含道。",
    "T15n0613_003:0262b29": "復當至心覆尋前觀，經二十五反，極令明",
    "T15n0613_003:0262c01": "利。」",
    "T15n0613_003:0262c02": "佛告阿難：「汝好持此第二十九水大觀，慎勿",
    "T15n0613_003:0262c03": "忘失。得此觀者，亦名斯陀含，亦名善往來",
    "T15n0613_003:0262c04": "往宿世善根業因緣故遇善知識清淨法行，",
    "T15n0613_003:0262c05": "汝乃當得此斯陀含道。」爾時阿難聞佛所說，",
    "T15n0613_003:0262c06": "歡喜奉行。",
    "T15n0613_003:0262c07": "佛告阿難：「若有比丘、比丘尼、優婆塞、優婆夷，",
    "T15n0613_003:0262c08": "若得此微妙水大觀已，復當更教安隱微妙",
    "T15n0613_003:0262c09": "最勝奇特火大觀法。作此觀時，自見臍中",
    "T15n0613_003:0262c10": "微妙火光，狀如蓮華，其色光明如和合百",
    "T15n0613_003:0262c11": "千萬億閻浮檀那金。見此事已，復當更教觀",
    "T15n0613_003:0262c12": "身內火。觀內火時，自見心火常有光明，過於",
    "T15n0613_003:0262c13": "百千萬億明月神珠，心光清淨亦復如是。出",
    "T15n0613_003:0262c14": "定入定如人持明火珠行，慮恐他見，唯自心",
    "T15n0613_003:0262c15": "中明了如是，他人不見。漸漸大明，見身猶如",
    "T15n0613_003:0262c16": "頗梨明鏡，見心亦如明月神珠。慮他人見，",
    "T15n0613_003:0262c17": "他人其實不見此事。入定之時，以心明故，見",
    "T15n0613_003:0262c18": "三千大千世界麁相，見閻浮提須彌山及大",
    "T15n0613_003:0262c19": "海水悉皆了了，復見大海水中摩尼珠王，其",
    "T15n0613_003:0262c20": "摩尼珠王焰出諸火。見此事已，爾時見佛為",
    "T15n0613_003:0262c21": "其廣說九次第定。九次第定者，九無閡、八解",
    "T15n0613_003:0262c22": "脫。如此等觀不須豫受，佛現前故，佛自為",
    "T15n0613_003:0262c23": "說。其利根者，聞佛說法九無礙道中，應時即",
    "T15n0613_003:0262c24": "得阿羅漢道，超越阿那含地，如好白㲲易染",
    "T15n0613_003:0262c25": "為色。若鈍根者，復當更教風大觀法。風大觀",
    "T15n0613_003:0262c26": "法者，見一切風極為微細、細中細者，可以心",
    "T15n0613_003:0262c27": "眼見而不可具說。風復雜火、火復雜風，水入",
    "T15n0613_003:0262c28": "火中、風入水中、火入風中，風火水等各隨毛",
    "T15n0613_003:0262c29": "孔如意自在。或復有風，十色具足，如十寶",
    "T15n0613_003:0263a01": "光，從身毛孔出、從頂上入，從臍中出、從足",
    "T15n0613_003:0263a02": "下入，一切身分中出、從眉間入，從眉間出、",
    "T15n0613_003:0263a03": "從一切身分入。如此種種無量境界，賢聖光",
    "T15n0613_003:0263a04": "明、賢聖種子、諸賢聖法，皆從此風大中起、從",
    "T15n0613_003:0263a05": "此風大中入。此風大觀，具足相貌微妙境",
    "T15n0613_003:0263a06": "界，唯阿羅漢能廣分別，不可具說，行者坐",
    "T15n0613_003:0263a07": "時當自然見。若見此事，練諸煩惱成阿那",
    "T15n0613_003:0263a08": "含。此風大觀，名第三十阿那含相應境界相。」",
    "T15n0613_003:0263a09": "佛告阿難：「汝好受持是阿那含相應最勝境",
    "T15n0613_003:0263a10": "界風大觀法，慎勿忘失。」爾時阿難聞佛所說，",
    "T15n0613_003:0263a11": "歡喜奉行。",
    "T15n0613_003:0263a12": "如是我聞：一時佛在舍衛國祇樹給孤獨園，",
    "T15n0613_003:0263a13": "與千二百五十比丘俱。爾時尊者摩訶迦葉",
    "T15n0613_003:0263a14": "有一弟子，是王舍大城苦得尼揵子兒，名阿",
    "T15n0613_003:0263a15": "祇達多，求尊者摩訶迦葉出家學道，修行苦",
    "T15n0613_003:0263a16": "行、具十二頭陀，經歷五年得阿那含果，不能",
    "T15n0613_003:0263a17": "增進成阿羅漢。即從坐起，至迦葉所，整衣服，",
    "T15n0613_003:0263a18": "叉手合掌，頂禮摩訶迦葉，白言：「和上！我隨",
    "T15n0613_003:0263a19": "和上，勤修精進如救頭然，已經五年。今得",
    "T15n0613_003:0263a20": "住於阿那含果，身心疲懈，不能增進無上解",
    "T15n0613_003:0263a21": "脫。唯願和上為我速說。」爾時摩訶迦葉即入",
    "T15n0613_003:0263a22": "三昧觀比丘心，知此比丘不盡諸漏，從此命",
    "T15n0613_003:0263a23": "終生阿那含天。從三昧起，告言：「法子！我今",
    "T15n0613_003:0263a24": "身心一切自在，入自在三昧，觀汝宿世所有",
    "T15n0613_003:0263a25": "業報，於此身上無緣得成羅漢道。」阿祇達多",
    "T15n0613_003:0263a26": "聞此語已，悲泣雨淚，白言：「和上！如我今者",
    "T15n0613_003:0263a27": "不樂生天。如困病人求無常力，我畏生死亦",
    "T15n0613_003:0263a28": "復如是。」爾時迦葉告言：「法子！善哉善哉。善",
    "T15n0613_003:0263a29": "男子！夫生死惡猶如猛火，燒滅一切，甚可",
    "T15n0613_003:0263b01": "厭患。我觀汝根不得明審，又復世尊與諸比",
    "T15n0613_003:0263b02": "丘在祇陀林，我今與汝俱往佛所。」時彼比丘",
    "T15n0613_003:0263b03": "著衣持鉢，隨迦葉後詣祇陀林，到於佛所。見",
    "T15n0613_003:0263b04": "佛世尊身如金山，處大眾中威德自在，三十",
    "T15n0613_003:0263b05": "二相八十種好皆悉備足。為佛作禮，繞佛七",
    "T15n0613_003:0263b06": "匝，却住一面，胡跪合掌白言：「世尊！我此弟",
    "T15n0613_003:0263b07": "子阿祇達多，隨從我後修十二頭陀，住深禪",
    "T15n0613_003:0263b08": "定，至阿那含不能增進竭煩惱海。唯願天尊",
    "T15n0613_003:0263b09": "為說甚深灌頂甘露淨解脫行。」",
    "T15n0613_003:0263b10": "爾時世尊告阿祇達言：「善哉善哉！阿祇達！快",
    "T15n0613_003:0263b11": "問是事，吾當為汝分別解說。諦聽善思。乃往",
    "T15n0613_003:0263b12": "過去無央數世，彼世有佛，名大光明如來、應",
    "T15n0613_003:0263b13": "供、正遍知、明行足、善逝、世間解、無上士、調御",
    "T15n0613_003:0263b14": "丈夫、天人師、佛、世尊。彼佛出世，三種示現",
    "T15n0613_003:0263b15": "教化眾生，度人周訖。於像法中有一大國名",
    "T15n0613_003:0263b16": "波羅奈，王名梵摩達多。王有太子，名忍辱鎧，",
    "T15n0613_003:0263b17": "堅發甚深阿耨多羅三藐三菩提心，求一切種",
    "T15n0613_003:0263b18": "智，自誓不殺、修十善業，於六波羅蜜無疲厭",
    "T15n0613_003:0263b19": "心。時彼國中有一長者名日月音，自在無量，",
    "T15n0613_003:0263b20": "唯有一子，忽遇熱病，風大入心，狂亂無智，手",
    "T15n0613_003:0263b21": "執利劍走入巷陌殺害眾生。時彼長者愛念",
    "T15n0613_003:0263b22": "子故，手擎香爐至四城門外燒香散華，發大",
    "T15n0613_003:0263b23": "誓願而作是言：『世間若有神仙聖人醫師呪",
    "T15n0613_003:0263b24": "師能救我子狂亂病者，一切所有悉用奉施。』",
    "T15n0613_003:0263b25": "爾時太子出城遊戲，見大長者修於慈心為",
    "T15n0613_003:0263b26": "子求願，心生歡喜而作是言：『此大長者勤修",
    "T15n0613_003:0263b27": "慈心普為一切，而長者子遇大重病；願諸神",
    "T15n0613_003:0263b28": "仙必興慈悲，來至此處救長者子。』語頃即",
    "T15n0613_003:0263b29": "有一大仙人，從於雪山騰虛而至，名曰光味，",
    "T15n0613_003:0263c01": "至長者所告長者言：『汝子所患從熱病起，因",
    "T15n0613_003:0263c02": "熱病故生大瞋恚，心脈悉開風大入心是故",
    "T15n0613_003:0263c03": "發狂。如此病者，如仙經說，風大動者當須無",
    "T15n0613_003:0263c04": "瞋善男子心血以用塗身、須善人髓服如大",
    "T15n0613_003:0263c05": "豆，可得除愈。』爾時長者聞仙人說，即於路",
    "T15n0613_003:0263c06": "中頂禮太子白言：『地天大仙人說我子所患，",
    "T15n0613_003:0263c07": "當用慈心無瞋人血及以骨髓乃可得差。我",
    "T15n0613_003:0263c08": "今正欲自刺我身出血食子、破骨出髓持與",
    "T15n0613_003:0263c09": "令服。唯願太子聽許此事。』",
    "T15n0613_003:0263c10": "「爾時太子告言：『長者！我聞佛說，若有眾生苦",
    "T15n0613_003:0263c11": "惱父母，墮大地獄無有出期。云何長者自破",
    "T15n0613_003:0263c12": "身體欲令子差？且忍須臾，當為長者作大方",
    "T15n0613_003:0263c13": "便。』爾時長者聞太子勅，心大歡喜，禮太子",
    "T15n0613_003:0263c14": "足，還至家中。象負其子送與太子，太子見",
    "T15n0613_003:0263c15": "已醍醐灌之。",
    "T15n0613_003:0263c16": "「爾時仙人告太子言：『設以此藥灌此男子經",
    "T15n0613_003:0263c17": "九十日，終不可差；要得慈心無瞋人血。』爾時",
    "T15n0613_003:0263c18": "太子內自思惟：『除我身外，其餘眾生皆當",
    "T15n0613_003:0263c19": "起瞋。我今為此救諸病苦、濟生死命，誓求",
    "T15n0613_003:0263c20": "佛道，於未來世若得成佛，亦當施此法身",
    "T15n0613_003:0263c21": "常命。』作此誓已，即刺身以血塗彼大長者子、",
    "T15n0613_003:0263c22": "破骨出髓與之令服。長者子服已，病得除愈。",
    "T15n0613_003:0263c23": "是時太子以破骨故，迷悶躄地。爾時天地",
    "T15n0613_003:0263c24": "六種震動，釋梵護世、無數天子僉然俱下，到",
    "T15n0613_003:0263c25": "太子所，告太子言：『汝今以身濟病眾生，欲求",
    "T15n0613_003:0263c26": "何等？為求帝釋、魔王、梵天、轉輪聖王？三界之",
    "T15n0613_003:0263c27": "中欲求何等？』",
    "T15n0613_003:0263c28": "「爾時太子白帝釋言：『我今所求，亦不欲三界",
    "T15n0613_003:0263c29": "之中尊榮豪貴。我所求者，乃願欲成阿耨多",
    "T15n0613_003:0264a01": "羅三藐三菩提。』爾時帝釋聞此語已，告太子",
    "T15n0613_003:0264a02": "言：『汝今刺身破骨出髓，身體戰掉，有慨恨不？』",
    "T15n0613_003:0264a03": "爾時太子即立誓願：『我從始刺身體乃至於",
    "T15n0613_003:0264a04": "今，若無慨恨大如毛髮，令我身體平復如故。』",
    "T15n0613_003:0264a05": "作此誓已，身體平復如前無異。爾時帝釋見",
    "T15n0613_003:0264a06": "此事已，白太子言：『太子威德奇特無比，有強",
    "T15n0613_003:0264a07": "大志必得成佛。太子成佛時，願先度我。』作此",
    "T15n0613_003:0264a08": "誓時，太子默然而說偈言：",
    "T15n0613_003:0264a09": "「『願我成佛時，　　普度諸天人，",
    "T15n0613_003:0264a10": "身心無罣礙，　　普慈愛一切，",
    "T15n0613_003:0264a11": "亦度於汝等，　　令諸眾生類，",
    "T15n0613_003:0264a12": "皆住大涅槃，　　永受於快樂。』",
    "T15n0613_003:0264a13": "「爾時太子說此偈已，諸天雨華持以供養，復",
    "T15n0613_003:0264a14": "雨無量百千珍寶積滿宮牆。太子得已持用",
    "T15n0613_003:0264a15": "布施，布施不止，修諸波羅蜜皆悉滿足，得成",
    "T15n0613_003:0264a16": "為佛。」佛告迦葉：「爾時波羅奈國王者，今我父",
    "T15n0613_003:0264a17": "王閱頭檀是。爾時月音長者，今汝摩訶迦葉",
    "T15n0613_003:0264a18": "是。爾時長者子，今阿祇達比丘是。爾時忍辱",
    "T15n0613_003:0264a19": "鎧太子者，今我釋迦牟尼佛是。爾時帝釋者，",
    "T15n0613_003:0264a20": "今舍利弗是。」",
    "T15n0613_003:0264a21": "佛告迦葉：「此阿祇達比丘，乃往過去風大動",
    "T15n0613_003:0264a22": "故發狂無知，是故今者入四大定，於風定中",
    "T15n0613_003:0264a23": "心疑不行。設使此人入風大定、觀四大者，頭",
    "T15n0613_003:0264a24": "破七分、心裂而死。當教此人修於慈心。」爾時",
    "T15n0613_003:0264a25": "世尊告阿祇達：「汝今當觀，一切眾生悉為五",
    "T15n0613_003:0264a26": "苦之所逼切。汝今應當生大慈心，欲免眾",
    "T15n0613_003:0264a27": "苦。觀色受想行識，悉皆無常苦空無我。」阿祇",
    "T15n0613_003:0264a28": "達聞佛說此，豁然意解，應時即得阿羅漢道，",
    "T15n0613_003:0264a29": "三明六通，具八解脫。即於佛前踊身空中，作",
    "T15n0613_003:0264b01": "十八變。作十八變已，從空中下，頂禮佛足，白",
    "T15n0613_003:0264b02": "言：「世尊！如來今者為我宣說往昔因緣，及說",
    "T15n0613_003:0264b03": "慈心、廣演四諦。我因佛力，尋時即破三界結",
    "T15n0613_003:0264b04": "業，成阿羅漢。唯願天尊為未來世濁惡眾",
    "T15n0613_003:0264b05": "生，惡業罪故生五濁世如此眾生，若修頭陀",
    "T15n0613_003:0264b06": "行諸禪定得阿那含，如我心疑停住不行，當",
    "T15n0613_003:0264b07": "修何法得離苦際？」",
    "T15n0613_003:0264b08": "佛告阿祇達：「諦聽諦聽，當善思之。如來今者",
    "T15n0613_003:0264b09": "因汝阿祇達，普為未來世一切眾生廣說",
    "T15n0613_003:0264b10": "從阿那含至阿羅漢，於其中間所有微細一",
    "T15n0613_003:0264b11": "切境界，當自分別。若風病多者入風大定時，",
    "T15n0613_003:0264b12": "因風大故喜發狂病，當教觀佛。教觀佛者，教",
    "T15n0613_003:0264b13": "觀如來十力、四無所畏、十八不共法、大慈大",
    "T15n0613_003:0264b14": "悲、三念處法。觀此法時，自然得見無量色身、",
    "T15n0613_003:0264b15": "微細妙相好。或有諸佛飛騰空中作十八變，",
    "T15n0613_003:0264b16": "或有諸佛一一相好，普現無量百千變化。見",
    "T15n0613_003:0264b17": "此事時，當起恭敬供養之心，作香華想普散",
    "T15n0613_003:0264b18": "諸佛。然後復當自思惟言：『我今身中五陰四",
    "T15n0613_003:0264b19": "大皆悉無常、生滅不住，結使枝條及使根",
    "T15n0613_003:0264b20": "本皆悉無常。我所念者，念佛十力、四無所畏、",
    "T15n0613_003:0264b21": "十八不共、大慈大悲，如是功德莊嚴色身，",
    "T15n0613_003:0264b22": "猶如寶瓶盛如意寶珠，寶珠力故映飾此",
    "T15n0613_003:0264b23": "瓶，珠無我所、瓶亦無住。但為眾生，佛亦如",
    "T15n0613_003:0264b24": "是，無有色性及與色像，解脫清淨。云何我今",
    "T15n0613_003:0264b25": "諦觀如來十力，是處非處力乃至漏盡力，十",
    "T15n0613_003:0264b26": "八不共法、大慈大悲，云何更見無量色像？』作",
    "T15n0613_003:0264b27": "此想已，見真金像滿娑婆世界，行住坐臥四",
    "T15n0613_003:0264b28": "威儀中皆說苦空無常無我。雖見此事，復",
    "T15n0613_003:0264b29": "當起意想：『是諸佛皆是戒、定、慧、解脫、解脫知",
    "T15n0613_003:0264c01": "見、十力、四無所畏、十八不共法、大慈大悲、三念",
    "T15n0613_003:0264c02": "處如此功德所共合成，云何有色？』作此",
    "T15n0613_003:0264c03": "想時一一諦觀，令一切佛身心無礙亦無色",
    "T15n0613_003:0264c04": "想。自見己身如空中雲，觀五受陰無諸性",
    "T15n0613_003:0264c05": "相，豁然歡喜。復還見身如蓮華聚，周匝遍",
    "T15n0613_003:0264c06": "滿三千大千世界。見諸坐佛坐己華上，為說",
    "T15n0613_003:0264c07": "甚深空無我無願無作聖賢十四境界門。」佛",
    "T15n0613_003:0264c08": "告阿祇達：「若有行者見此事已，當教慈心。",
    "T15n0613_003:0264c09": "教慈心者，教觀地獄。爾時行者即見十八地",
    "T15n0613_003:0264c10": "獄，火車爐炭、刀山劍樹受苦眾生，皆是己前",
    "T15n0613_003:0264c11": "身父母宗親眷屬，或是師徒、諸善知識。見一",
    "T15n0613_003:0264c12": "一人，阿鼻地獄猛火燒身。或復有人，節節火",
    "T15n0613_003:0264c13": "然、或上劍樹、或踏刀山、或投鑊湯、或入灰",
    "T15n0613_003:0264c14": "河、或飲沸𡱁、或噉熱鐵丸、或飲融銅、或臥",
    "T15n0613_003:0264c15": "鐵床、或抱銅柱、或入劍林碎身無數、或挑",
    "T15n0613_003:0264c16": "眼無數、持熱銅丸安眼眶中。或見餓鬼身",
    "T15n0613_003:0264c17": "形長大數十由旬，噉火噉炭、或飲膿血變",
    "T15n0613_003:0264c18": "成融銅，舉體火起、足跟銅流。或見闇冥鐵",
    "T15n0613_003:0264c19": "圍山間滿中眾生，狀如羅剎，更相食噉。見",
    "T15n0613_003:0264c20": "諸夜叉，裸形黑瘦，雙牙上出，頭上火然，首如",
    "T15n0613_003:0264c21": "牛頭，角端雨血。復見世間虎狼師子諸惡禽",
    "T15n0613_003:0264c22": "獸更相噉食，復見一切諸畜生苦。或見阿修",
    "T15n0613_003:0264c23": "羅，割截耳鼻受諸苦事。復見三界一切眾生，",
    "T15n0613_003:0264c24": "為欲所使，悉受苦惱。觀無想天，猶如電幻，",
    "T15n0613_003:0264c25": "不久當墮大地獄中。舉要言之，三界二十五",
    "T15n0613_003:0264c26": "有一切眾生，皆有三塗苦惱之業。",
    "T15n0613_003:0264c27": "「爾時行者觀見三界受苦眾生，其心明了如",
    "T15n0613_003:0264c28": "觀掌中，深起慈悲生憐愍心。見諸眾生宿行",
    "T15n0613_003:0264c29": "惡業故受惡報，見此事已，悲泣雨淚欲生救",
    "T15n0613_003:0265a01": "護，盡其心力不能救濟。爾時心中極生憐愍，",
    "T15n0613_003:0265a02": "厭患生死、不願久處，心生驚怖，如人捉刀欲",
    "T15n0613_003:0265a03": "來害己。見此事已更起慈悲，欲拔苦者無奈",
    "T15n0613_003:0265a04": "之何！爾時行者內自思惟：『是諸眾生因於無",
    "T15n0613_003:0265a05": "明，無明緣行，行緣識，識緣名色，名色緣六",
    "T15n0613_003:0265a06": "入，六入緣觸，觸緣受，受緣愛，愛緣取，取緣",
    "T15n0613_003:0265a07": "有，有緣生，生緣老死憂悲苦惱。』",
    "T15n0613_003:0265a08": "「爾時行者內自思惟：『此無明者，從何處來，孚",
    "T15n0613_003:0265a09": "乳產生遍滿三界？』觀此無明，假於地大而得",
    "T15n0613_003:0265a10": "成長，依於風大而得動搖，因於地大體堅",
    "T15n0613_003:0265a11": "不壞，火大照育，水成眾性。如是動作，風性",
    "T15n0613_003:0265a12": "不住、水性隨流、火性炎盛、地性堅鞕。此四",
    "T15n0613_003:0265a13": "大性，二上二下。諸方亦二，東方者成色陰性、",
    "T15n0613_003:0265a14": "南方者成受陰性、西方者成想陰性、北方者",
    "T15n0613_003:0265a15": "成行陰性、上方者成識陰性。此五受陰，依無",
    "T15n0613_003:0265a16": "明有，從觸受生。樂觸因緣生於諸受，受因緣",
    "T15n0613_003:0265a17": "生愛取有，有因緣故生於三界九十八使及",
    "T15n0613_003:0265a18": "諸結業，纏縛眾生無有出期。如是諸業，從無",
    "T15n0613_003:0265a19": "明有、依癡愛生。此無明者，本相所出，從何而",
    "T15n0613_003:0265a20": "生，遍布三界，於諸眾生為大纏縛？我今應",
    "T15n0613_003:0265a21": "觀無明識相從何處起。『此無明者，為是地",
    "T15n0613_003:0265a22": "大？為離地大？為與地合？為從地生？為從",
    "T15n0613_003:0265a23": "地滅？地性本空，推地無主，云何無明起癡",
    "T15n0613_003:0265a24": "愛想緣行而有？而此諸行及愛取有，為從",
    "T15n0613_003:0265a25": "風起？為從水生？為火所照？如此四大，一一",
    "T15n0613_003:0265a26": "諦觀。此諸大者，實無性相，同如實際。云何牽",
    "T15n0613_003:0265a27": "諸眾生纏在三界，為大煩惱之所燒然？』作此",
    "T15n0613_003:0265a28": "思惟已，怖畏生死、患生天樂，觀諸天宮，如夢",
    "T15n0613_003:0265a29": "如幻、如露如電、如呼聲響。普見一切三界眾",
    "T15n0613_003:0265b01": "生，猶如環旋受苦無窮。見此事已愁憂不樂，",
    "T15n0613_003:0265b02": "世間如駛水流，求涅槃道，剎那剎那頃欲求",
    "T15n0613_003:0265b03": "解脫。爾時復當更教數息，一數二隨、二數三",
    "T15n0613_003:0265b04": "隨、三數四隨、四數五隨、五數六隨、六數七",
    "T15n0613_003:0265b05": "隨、七數八隨、八數九隨、九數十隨、十數百",
    "T15n0613_003:0265b06": "隨、百數千隨，隨息多少攝氣令住。",
    "T15n0613_003:0265b07": "「爾時自見己身如百千萬億蓮華，一切萎",
    "T15n0613_003:0265b08": "脆，四面風來吹去萎華變成琉璃，如琉璃",
    "T15n0613_003:0265b09": "器自見其心如大華樹，從下方金剛際乃至",
    "T15n0613_003:0265b10": "三界頂，上有四菓。其菓微妙如如意珠，有六",
    "T15n0613_003:0265b11": "種光，遍照三千大千世界。行者見此事時，見",
    "T15n0613_003:0265b12": "金剛地際乃至上方三界之頂滿中諸佛，與",
    "T15n0613_003:0265b13": "大弟子眷屬圍繞。或有諸佛飛騰虛空，身上",
    "T15n0613_003:0265b14": "出水、身下出火，身下出水、身上出火，東踊",
    "T15n0613_003:0265b15": "西沒、西踊東沒、南踊北沒、北踊南沒、中踊邊",
    "T15n0613_003:0265b16": "沒、邊踊中沒。或現大身滿虛空中，大復現小",
    "T15n0613_003:0265b17": "如芥子許，變現自在隨意無礙。或見諸聲",
    "T15n0613_003:0265b18": "聞入四大定，身如火聚，諸火焰端猶如金筒",
    "T15n0613_003:0265b19": "盛眾色水。復見己身如彼入定。爾時當教行",
    "T15n0613_003:0265b20": "者而作是言：『汝所見者，雖是多佛及諸聲聞，",
    "T15n0613_003:0265b21": "汝今應觀此諸世尊，是無相身、是大解脫、是",
    "T15n0613_003:0265b22": "無學果。應當善攝汝心，如前數息。』此數息",
    "T15n0613_003:0265b23": "法有十六科，不可具說。",
    "T15n0613_003:0265b24": "「爾時行者既數息已，心意恬怕，寂然無見。",
    "T15n0613_003:0265b25": "復當更教觀心蓮華猶如華樹，樹上有菓",
    "T15n0613_003:0265b26": "如摩尼珠，現六種光。其光明顯，從三界頂照",
    "T15n0613_003:0265b27": "於下方金剛地際。見心華樹荄垂欲絕，然深",
    "T15n0613_003:0265b28": "無量。爾時當觀諸佛法身。諸佛法身者，因色",
    "T15n0613_003:0265b29": "身有。色身者譬如金瓶，法身者如摩尼珠。應",
    "T15n0613_003:0265c01": "當諦觀色身之內，十力、四無所畏、十八不共",
    "T15n0613_003:0265c02": "法、大慈大悲、無礙解脫，神智無量絕妙境",
    "T15n0613_003:0265c03": "界，非眼所見、非心所念。『一切諸法，無來無",
    "T15n0613_003:0265c04": "去、不住不壞，同如實際。凡夫愚癡，為老死大",
    "T15n0613_003:0265c05": "賊之所追逐，妄見顛倒。以顛倒故，墮落三塗",
    "T15n0613_003:0265c06": "愛欲河中，為駛水所漂、沒溺三界。我今云何",
    "T15n0613_003:0265c07": "同凡夫行，妄想見佛。我大和上釋迦牟尼",
    "T15n0613_003:0265c08": "佛，往昔之時，頭目髓腦、國城妻子持用布",
    "T15n0613_003:0265c09": "施，百千苦行求解脫法；今者已得超越生死",
    "T15n0613_003:0265c10": "住大涅槃，寂滅究竟更不復生。如過去佛法",
    "T15n0613_003:0265c11": "住常樂處，亦無去來現在諸智，身心不動恬",
    "T15n0613_003:0265c12": "怕無為。如此智慧所成就身，當有何想？云",
    "T15n0613_003:0265c13": "何變動？我今見者，從妄想現，屬諸因緣，故是",
    "T15n0613_003:0265c14": "顛倒色相之法。』作是思惟時，一切諸佛及諸",
    "T15n0613_003:0265c15": "賢聖，寂然隱身更不復現；唯一佛在，有四大",
    "T15n0613_003:0265c16": "弟子以為侍者。",
    "T15n0613_003:0265c17": "「爾時釋迦牟尼世尊，為於行者更說四大清",
    "T15n0613_003:0265c18": "淨觀法，告言：『法子！過去三世諸賢聖等，觀此",
    "T15n0613_003:0265c19": "行時，自然皆觀風大觀法。觀風大者，先觀身",
    "T15n0613_003:0265c20": "內，從心華樹生一微風。如是微風，漸漸增",
    "T15n0613_003:0265c21": "長遍滿身體。滿身體已，從毛孔出滿一房內。",
    "T15n0613_003:0265c22": "滿一房已，見此微風滿一庭內。滿一庭已，復",
    "T15n0613_003:0265c23": "見漸漸滿一頃地。滿一頃已，復更增廣滿一",
    "T15n0613_003:0265c24": "由旬。滿一由旬已，滿二由旬。滿二由旬已，",
    "T15n0613_003:0265c25": "滿三由旬。滿三由旬已，滿四由旬。滿四由",
    "T15n0613_003:0265c26": "旬已，滿五由旬。滿五由旬已，如此漸漸廣",
    "T15n0613_003:0265c27": "大滿十由旬。微風纔動，漸漸廣大遍滿",
    "T15n0613_003:0265c28": "三千大千世界，上至於頂、下至金剛際，遍",
    "T15n0613_003:0265c29": "此諸處已，還從頂入，令其心樹一切華葉漸",
    "T15n0613_003:0266a01": "漸萎落，自見己身如頗梨鏡表裏映徹。「『爾時",
    "T15n0613_003:0266a02": "復當教觀水大。觀水大者，先觀身內心華樹",
    "T15n0613_003:0266a03": "端出一微水如琉璃氣，漸漸增廣似白色雲",
    "T15n0613_003:0266a04": "遍滿身內。滿身內已，從六根出。頂上涌出，繞",
    "T15n0613_003:0266a05": "身七匝如白雲行。滴滴雨水其水柔軟，盈滿",
    "T15n0613_003:0266a06": "一床。滿一床已，漸漸廣大滿一房內。滿一房",
    "T15n0613_003:0266a07": "已，滿一庭中。滿一庭已，滿一城中。滿一城已，",
    "T15n0613_003:0266a08": "滿十頃地。滿十頃已，滿百頃地。滿百頃已，滿",
    "T15n0613_003:0266a09": "一由旬。水色正白，如白琉璃光。其氣微細，過",
    "T15n0613_003:0266a10": "於凡夫眼根境界。漸漸廣大滿二由旬。滿",
    "T15n0613_003:0266a11": "二由旬已，滿三由旬。滿三由旬已，滿四由",
    "T15n0613_003:0266a12": "旬。滿四由旬已，滿五由旬。滿五由旬已，",
    "T15n0613_003:0266a13": "漸漸廣大滿十由旬。滿十由旬已，漸漸廣",
    "T15n0613_003:0266a14": "大滿百由旬。滿百由旬已，漸漸廣大滿一閻",
    "T15n0613_003:0266a15": "浮提。滿一閻浮提已，漸漸廣大遍滿三千大",
    "T15n0613_003:0266a16": "千世界，上至三界頂、下至金剛際。如是水相，",
    "T15n0613_003:0266a17": "其氣如雲，還從頂入。「『見此事已，復更教觀",
    "T15n0613_003:0266a18": "火大。觀火大者，自觀身內心華樹端諸華葉",
    "T15n0613_003:0266a19": "間有微細火，猶如金光。從心端出，遍滿身",
    "T15n0613_003:0266a20": "內。從毛孔出，漸漸廣大，遍滿一床。滿一床",
    "T15n0613_003:0266a21": "已，滿一房內。滿一房已，漸漸廣大滿一庭",
    "T15n0613_003:0266a22": "中。滿一庭已，滿一城中。滿一城已，滿十頃",
    "T15n0613_003:0266a23": "地。滿十頃地已，滿百頃地。滿百頃地已，滿",
    "T15n0613_003:0266a24": "一由旬。火色變白，如真珠光更復鮮白，頗梨",
    "T15n0613_003:0266a25": "雪山不得為比。紅光照錯，以成文章。漸漸廣",
    "T15n0613_003:0266a26": "大滿二由旬。滿二由旬已，滿三由旬。滿三",
    "T15n0613_003:0266a27": "由旬已，滿四由旬。滿四由旬已，滿五由旬。滿",
    "T15n0613_003:0266a28": "五由旬已，漸漸廣大滿百由旬。滿百由旬已，",
    "T15n0613_003:0266a29": "漸漸廣大滿閻浮提。滿閻浮提已，漸漸廣大",
    "T15n0613_003:0266b01": "遍滿三千大千世界，上至三界頂、下至金剛",
    "T15n0613_003:0266b02": "際，還從頂入。「『見此事已，復當更教觀於地大。",
    "T15n0613_003:0266b03": "觀地大者，自見身內心樹諸華漸漸廣大，如",
    "T15n0613_003:0266b04": "金剛雲遍滿身內。滿身內已，復滿一床。",
    "T15n0613_003:0266b05": "滿一床已，遍滿一房。滿一房已，遍滿一",
    "T15n0613_003:0266b06": "庭。滿一庭已，遍滿一城。滿一城已，漸漸廣",
    "T15n0613_003:0266b07": "大遍滿十頃。滿十頃已，遍滿百頃。滿百頃",
    "T15n0613_003:0266b08": "已，滿一由旬。滿一由旬已，其色變青，漸漸",
    "T15n0613_003:0266b09": "廣大遍滿二由旬。滿二由旬已，滿三由旬。滿",
    "T15n0613_003:0266b10": "三由旬已，滿四由旬。滿四由旬已，滿五由旬。",
    "T15n0613_003:0266b11": "滿五由旬已，漸漸廣大滿百由旬。滿百由旬",
    "T15n0613_003:0266b12": "已，漸漸廣大滿閻浮提。滿閻浮提已，漸漸廣",
    "T15n0613_003:0266b13": "大遍滿三千大千世界，上至三界頂、下至金",
    "T15n0613_003:0266b14": "剛際，還從頂入。「『見此事已，復當更教還觀地",
    "T15n0613_003:0266b15": "大。觀此地大，如金剛雲難可摧碎，當云何",
    "T15n0613_003:0266b16": "滅？作此觀時，見佛世尊釋迦牟尼坐金剛",
    "T15n0613_003:0266b17": "座，與尊弟子眷屬五百，坐行者前，異口同音",
    "T15n0613_003:0266b18": "讚歎滅諦。聞此語已，當觀地大從因緣起，無",
    "T15n0613_003:0266b19": "明所持。無明無性，癡愛無主，虛偽因緣，假名",
    "T15n0613_003:0266b20": "無明，愛取有等皆屬此相。作此思惟時，見自",
    "T15n0613_003:0266b21": "心內眾華樹端漸漸火起燒金剛雲，一一",
    "T15n0613_003:0266b22": "雲於諸葉間與火合體遍滿身內。滿身內",
    "T15n0613_003:0266b23": "已，地火俱動遍滿一床。滿一床已，遍滿一",
    "T15n0613_003:0266b24": "房。滿一房已，遍滿一庭。滿一庭已，遍滿一",
    "T15n0613_003:0266b25": "城。滿一城已，漸漸廣大遍滿十頃。滿十頃",
    "T15n0613_003:0266b26": "已，遍滿百頃。滿百頃已，滿一由旬。滿一由",
    "T15n0613_003:0266b27": "旬已，滿二由旬。滿二由旬已，滿三由旬。滿三",
    "T15n0613_003:0266b28": "由旬已，滿四由旬。滿四由旬已，滿五由旬。滿",
    "T15n0613_003:0266b29": "五由旬已，漸漸廣大滿百由旬。滿百由旬已，",
    "T15n0613_003:0266c01": "漸漸廣大遍滿閻浮提。地火二大其性各異，",
    "T15n0613_003:0266c02": "更相鼓動，遍滿三千大千世界，上至三界頂、",
    "T15n0613_003:0266c03": "下至金剛際，還從頂入。「『見此事已，復當更教",
    "T15n0613_003:0266c04": "觀於風大。觀風大者，自觀身內心華樹間出",
    "T15n0613_003:0266c05": "紫色風，水大隨入滅此風色同為水色，風動",
    "T15n0613_003:0266c06": "水涌遍滿身內，漸漸廣大遍滿一床。滿一",
    "T15n0613_003:0266c07": "床已，滿一房內。滿一房已，遍滿一庭。滿一庭",
    "T15n0613_003:0266c08": "已，遍滿一城。滿一城已，漸漸廣大遍滿一由",
    "T15n0613_003:0266c09": "旬。滿一由旬已，風水二性其性各異，風吹此",
    "T15n0613_003:0266c10": "水如琉璃沫其色焰熾，更相鼓動，遍滿二",
    "T15n0613_003:0266c11": "由旬。滿二由旬已，滿三由旬。滿三由旬已，",
    "T15n0613_003:0266c12": "滿四由旬。滿四由旬已，滿五由旬。滿五由旬",
    "T15n0613_003:0266c13": "已，漸漸廣大滿百由旬。滿百由旬已，漸",
    "T15n0613_003:0266c14": "漸廣大遍滿閻浮提。滿閻浮提已，漸漸廣",
    "T15n0613_003:0266c15": "大遍滿三千大千世界，上至三界頂、下至金",
    "T15n0613_003:0266c16": "剛際。「『見此事已，自見己身身諸毛孔一切火",
    "T15n0613_003:0266c17": "起，此火光炎遍滿三界出三界外，如真金",
    "T15n0613_003:0266c18": "華，華上有菓，菓葉相次。彼菓光中演說",
    "T15n0613_003:0266c19": "四諦及十二因緣度生死法。復見身內一切",
    "T15n0613_003:0266c20": "水起，其水溫潤，從毛孔出流布三界無不遍",
    "T15n0613_003:0266c21": "滿。水色出光照三界頂，入火光菓中。復見身",
    "T15n0613_003:0266c22": "內一切風起遍滿身內，從毛孔出漸漸廣大，",
    "T15n0613_003:0266c23": "駛速飄疾遍滿三界，化為金雲，入火光菓中。",
    "T15n0613_003:0266c24": "復有地氣極為微薄，彌滿四大。見此事已，復",
    "T15n0613_003:0266c25": "當更教諦觀五陰。觀於色陰。此色陰者依地",
    "T15n0613_003:0266c26": "大有，地大不定從無明生，無明因緣妄見名",
    "T15n0613_003:0266c27": "色。觀此色相虛偽不真亦無生處，假因緣",
    "T15n0613_003:0266c28": "現。因緣性空，色陰亦然。受想行識性相皆",
    "T15n0613_003:0266c29": "空，中無堅實。觀此五陰，實無因緣亦無受",
    "T15n0613_003:0267a01": "有。如此四大，云何增長遍滿三界？作此思惟",
    "T15n0613_003:0267a02": "時，見一切火從一切毛孔出，遍滿三界，還",
    "T15n0613_003:0267a03": "從一切毛孔入。復見一切地大猶如金剛雲，",
    "T15n0613_003:0267a04": "從一切毛孔出，遍滿三界，還從一切毛孔",
    "T15n0613_003:0267a05": "入。復見水大猶如微塵，從一切毛孔出，遍",
    "T15n0613_003:0267a06": "滿三界，還從一切毛孔入。復見風大其勢羸",
    "T15n0613_003:0267a07": "劣，從一切毛孔出，遍滿三界，還從一切毛孔",
    "T15n0613_003:0267a08": "入。如是四大，從毛孔出、從毛孔入，往復反",
    "T15n0613_003:0267a09": "覆經八百遍。「『見此事已，如前數息已，閉氣",
    "T15n0613_003:0267a10": "而住經一七日。爾時自然見此大地漸漸",
    "T15n0613_003:0267a11": "空。見一床下漸漸空，見一房漸漸空。見一房",
    "T15n0613_003:0267a12": "已，見一庭地漸漸空。見一庭已，見一城地漸",
    "T15n0613_003:0267a13": "漸空。見一城已，見十頃地漸漸空。見十頃",
    "T15n0613_003:0267a14": "已，見百頃地漸漸空。見百頃已，見一由旬地",
    "T15n0613_003:0267a15": "漸漸空。見一由旬已，見二由旬地漸漸空。見",
    "T15n0613_003:0267a16": "二由旬已，見三由旬地漸漸空。見三由旬已，",
    "T15n0613_003:0267a17": "見四由旬地漸漸空。見四由旬已，見五由旬",
    "T15n0613_003:0267a18": "地漸漸空。見五由旬已，乃至見十由旬地漸",
    "T15n0613_003:0267a19": "漸空。見十由旬已，乃至見百由旬地漸漸空。",
    "T15n0613_003:0267a20": "見百由旬已，乃至見閻浮提八千由旬地漸",
    "T15n0613_003:0267a21": "漸空。見閻浮提已，見弗婆提地十千由旬漸",
    "T15n0613_003:0267a22": "漸空。見弗婆提已，見瞿耶尼地三萬由旬漸",
    "T15n0613_003:0267a23": "漸空。見瞿耶尼已，見欝單越地四萬由旬漸",
    "T15n0613_003:0267a24": "漸空。見欝單越已，見須彌山四大海水山河",
    "T15n0613_003:0267a25": "石壁四天下中一切所有見堅鞕物，一切悉",
    "T15n0613_003:0267a26": "皆漸漸空。見四天下已，心遂廣大，遍滿三千",
    "T15n0613_003:0267a27": "大千世界，諸堅鞕物，大地山河石壁，一切悉",
    "T15n0613_003:0267a28": "空，心無所寄。爾時自然見金剛際，有十四金",
    "T15n0613_003:0267a29": "剛輪。從金剛輪下，自然上踊，更相掁觸，至",
    "T15n0613_003:0267b01": "行者前。爾時心樹諸妙花端自然火起，燒諸",
    "T15n0613_003:0267b02": "華葉樹上四果，墮行者頂，從頂而入住於心",
    "T15n0613_003:0267b03": "中。爾時此心豁然明了，見障外事。復有六",
    "T15n0613_003:0267b04": "象，其色正黑，踏大地壞，吸飲諸水。風吹象",
    "T15n0613_003:0267b05": "殺，象耳出火，燒象都盡。四大毒蛇，走上樹",
    "T15n0613_003:0267b06": "端。見有一人似大力士，拔此大樹，下至金",
    "T15n0613_003:0267b07": "剛際、上至三界頂令樹動搖。行者心中四明",
    "T15n0613_003:0267b08": "珠果復出大火，燒樹荄絕，是時大樹散如微",
    "T15n0613_003:0267b09": "塵。』「行者見已，我今觀於水火風等及與水大，",
    "T15n0613_003:0267b10": "一切無常，須臾變滅。當自觀我身內四大，火",
    "T15n0613_003:0267b11": "起無窮，地水風等亦復如是。此無明相，空無",
    "T15n0613_003:0267b12": "所有、假偽顛倒，猶如霜炎屬於三界，緣於癡",
    "T15n0613_003:0267b13": "愛，三十三億念生法九百九十轉，次第念麁",
    "T15n0613_003:0267b14": "相，結使九十有八，枝條種子彌覆三界。",
    "T15n0613_003:0267b15": "為是眾結，受生無數，或墮地獄，猛火焚身；或",
    "T15n0613_003:0267b16": "為餓鬼，吞飲融銅、噉熱鐵丸，百千世中不",
    "T15n0613_003:0267b17": "聞水穀；或為畜生，駝驢猪狗數不可知；人",
    "T15n0613_003:0267b18": "中受苦，眾難非一。如是眾多，從癡愛得。今觀",
    "T15n0613_003:0267b19": "癡愛，性無所有。作是思惟時，釋迦牟尼佛放",
    "T15n0613_003:0267b20": "金色光，與諸聲聞眷屬圍繞，告行者言：『汝",
    "T15n0613_003:0267b21": "今知不？色相虛寂，受想行識亦復如是。汝",
    "T15n0613_003:0267b22": "今應當諦觀空無相無作無願三昧。空三昧",
    "T15n0613_003:0267b23": "者，觀色、色性及一切諸法，空無所有。如是",
    "T15n0613_003:0267b24": "眾空，名空三昧。無願三昧者，觀涅槃性寂滅",
    "T15n0613_003:0267b25": "無相。觀生死相，悉同如實際。作此觀時，不",
    "T15n0613_003:0267b26": "願生死、不樂涅槃。觀生死本際空寂，觀涅槃",
    "T15n0613_003:0267b27": "性相皆同入空，無有和合，是名無願三昧。無",
    "T15n0613_003:0267b28": "作三昧者，不見心、不見身及諸威儀有所修",
    "T15n0613_003:0267b29": "作，不見涅槃有起性相，但見滅諦通達空無",
    "T15n0613_003:0267c01": "所有。』爾時行者聞佛世尊說是空無相無願",
    "T15n0613_003:0267c02": "三昧，身心靜寂，遊三空門，猶如壯士屈申臂",
    "T15n0613_003:0267c03": "頃，應聲即得超越九十億生死洞然之結，成",
    "T15n0613_003:0267c04": "阿羅漢，不受後有、梵行已立、知如道真，豁然",
    "T15n0613_003:0267c05": "意解無復餘習，漏盡慧通自然而得，其餘五",
    "T15n0613_003:0267c06": "通要假修得。六通義廣說如阿毘曇。」爾時世",
    "T15n0613_003:0267c07": "尊為阿祇達說是賢聖空相應心境界，分",
    "T15n0613_003:0267c08": "別十一切入相已，默然安隱入無諍三昧，放",
    "T15n0613_003:0267c09": "眾色光普照世界。是時會中，二百五十比",
    "T15n0613_003:0267c10": "丘，心意開解成阿羅漢。五十優婆塞，破二",
    "T15n0613_003:0267c11": "十億洞然結，成須陀洹。天人大眾聞佛所",
    "T15n0613_003:0267c12": "說，皆大歡喜。爾時長老阿難即從坐起，白佛",
    "T15n0613_003:0267c13": "言：「世尊！如來初為迦絺羅難陀說不淨門，為",
    "T15n0613_003:0267c14": "禪難提比丘說數息法，為阿祇達說四大觀。",
    "T15n0613_003:0267c15": "如是眾多微妙法門，云何受持？當以何名宣",
    "T15n0613_003:0267c16": "示後世？」佛告阿難：「此經名『禪法祕要』，亦名『白",
    "T15n0613_003:0267c17": "骨觀門』，亦名『次第九想』，亦名『雜想觀法』，亦名",
    "T15n0613_003:0267c18": "『阿那般那方便』，亦名『次第四果想』，亦名『分別",
    "T15n0613_003:0267c19": "境界』。如是受持。慎勿忘失。」",
    "T15n0613_003:0267c20": "佛告阿難：「我滅度後，若有比丘、比丘尼、式叉",
    "T15n0613_003:0267c21": "摩尼、沙彌、沙彌尼、優婆塞、優婆夷，若有欲學",
    "T15n0613_003:0267c22": "三世佛法，斷生死種、度煩惱河、竭生死海、",
    "T15n0613_003:0267c23": "免愛種子、斷諸使流，厭五欲樂、樂涅槃者，",
    "T15n0613_003:0267c24": "學是觀。此觀功德如須彌山，流出眾光照",
    "T15n0613_003:0267c25": "四天下。行此觀者具沙門果，亦復如是。」",
    "T15n0613_003:0267c26": "佛告阿難：「佛滅度後，若有比丘、比丘尼、優婆",
    "T15n0613_003:0267c27": "塞、優婆夷欲學此法者，當離四種惡。何等為",
    "T15n0613_003:0267c28": "四？一者淨持禁戒，威儀不犯。於五眾戒若有",
    "T15n0613_003:0267c29": "所犯，應當至心懺悔清淨。戒清淨已，名莊嚴",
    "T15n0613_003:0268a01": "梵行。二者遠離憒閙，獨處閑靜，繫念一處，樂",
    "T15n0613_003:0268a02": "少語法。修行甚深十二頭陀，心無疲厭，如救",
    "T15n0613_003:0268a03": "頭然。三者掃偷婆塗地，施楊枝淨籌，及諸苦",
    "T15n0613_003:0268a04": "役，以除障罪。四者晝夜六時常坐不臥，不樂",
    "T15n0613_003:0268a05": "睡眠、身倚側者，樂常塜間樹下阿練若處，",
    "T15n0613_003:0268a06": "食若鹿食、死若鹿死。若有四眾行此四法者，",
    "T15n0613_003:0268a07": "當知此人是苦行人。如此苦行，不久必得四",
    "T15n0613_003:0268a08": "沙門果。」",
    "T15n0613_003:0268a09": "佛告阿難：「若有四眾，修繫念法，乃至觀見脚",
    "T15n0613_003:0268a10": "指端手指端一節少分白骨相極令明了，若",
    "T15n0613_003:0268a11": "見一指、若見一爪、一切諸白骨。當知此人以",
    "T15n0613_003:0268a12": "心利故，命終之後必定得生兜率陀天，滅三",
    "T15n0613_003:0268a13": "惡道一切苦患。雖未解脫，不墮惡道。當知此",
    "T15n0613_003:0268a14": "人功德不滅，已得免離三塗苦難，何況具足",
    "T15n0613_003:0268a15": "諸白骨人。見此骨人者，雖未解脫無漏功",
    "T15n0613_003:0268a16": "德，當知此人已免一切三塗八難苦厄之患，",
    "T15n0613_003:0268a17": "當知此人世世所生不離見佛，於未來世值",
    "T15n0613_003:0268a18": "遇彌勒龍華初會，必先聞法得證解脫。」",
    "T15n0613_003:0268a19": "佛告阿難：「若有比丘、比丘尼、優婆塞、優婆夷，",
    "T15n0613_003:0268a20": "於佛法中，為利養故貪求無厭，為好名聞而",
    "T15n0613_003:0268a21": "假偽作惡，實不坐禪，身口放逸行放逸行，貪",
    "T15n0613_003:0268a22": "利養故自言坐禪。如此比丘，犯偷蘭遮。過時",
    "T15n0613_003:0268a23": "不說，不自改悔，經須臾間即犯十三僧殘。若",
    "T15n0613_003:0268a24": "經一日至於二日，當知此比丘是天人中賊、",
    "T15n0613_003:0268a25": "羅剎魁膾，必墮惡道，犯大重罪。若比丘尼，妖",
    "T15n0613_003:0268a26": "冶邪媚欲求利養，如猫伺鼠貪求無厭，實不",
    "T15n0613_003:0268a27": "坐禪自言坐禪，身口放逸行放逸行，貪利養",
    "T15n0613_003:0268a28": "故自言坐禪。如此比丘尼，犯偷蘭遮。過時不",
    "T15n0613_003:0268a29": "說，不自改悔，經須臾間即犯十三僧殘。若經",
    "T15n0613_003:0268b01": "一日至於二日，當知此比丘尼，是天人中賊、",
    "T15n0613_003:0268b02": "羅剎魁膾，必墮惡道，犯大重罪。若比丘、比丘",
    "T15n0613_003:0268b03": "尼，實不見白骨，自言見白骨，乃至阿那般那。",
    "T15n0613_003:0268b04": "是比丘、比丘尼，誑惑諸天龍鬼神等，欺世間",
    "T15n0613_003:0268b05": "人，此惡人輩是波旬種，為妄語故，自說言我",
    "T15n0613_003:0268b06": "得不淨觀乃至頂法。此妄語人，命終之後，疾",
    "T15n0613_003:0268b07": "於雹雨必定當墮阿鼻地獄，壽命一劫。從地",
    "T15n0613_003:0268b08": "獄出，墮餓鬼中，八千歲中噉熱鐵丸。從餓鬼",
    "T15n0613_003:0268b09": "出墮畜生中，生恒負重、死復剝皮。經五百身",
    "T15n0613_003:0268b10": "還生人中，聾盲瘖瘂、癃殘百病以為衣服。如",
    "T15n0613_003:0268b11": "是經苦，不可具說。若優婆塞，實不坐禪自言",
    "T15n0613_003:0268b12": "坐禪，實不梵行自言梵行。是優婆塞，得失意",
    "T15n0613_003:0268b13": "罪，不淨有作不起，墮落臭旃陀羅，與惡為伴，",
    "T15n0613_003:0268b14": "是朽敗種不生善芽。貪利養故，多求無厭，",
    "T15n0613_003:0268b15": "經於一日乃至五日，犯大妄語。此大惡人，波",
    "T15n0613_003:0268b16": "旬所使，是旃陀羅、屠兒羅剎同類，必定當墮",
    "T15n0613_003:0268b17": "三惡道中。此優婆塞欲命終時，十八地獄火",
    "T15n0613_003:0268b18": "車鑪炭變化惡事一時迎之，必定當墮三惡",
    "T15n0613_003:0268b19": "趣中無有疑也。若優婆塞，實不得不淨觀乃",
    "T15n0613_003:0268b20": "至暖法，於大眾中起增上慢，唱如是言：『我得",
    "T15n0613_003:0268b21": "不淨觀乃至暖法。』當知此優婆塞，是天人中",
    "T15n0613_003:0268b22": "賊，欺誑世間天龍八部。此優婆塞命終之後，",
    "T15n0613_003:0268b23": "疾於雹雨必定當墮阿鼻地獄，滿一大劫。地",
    "T15n0613_003:0268b24": "獄壽盡，生餓鬼中，經八千歲噉熱鐵丸。從餓",
    "T15n0613_003:0268b25": "鬼出墮畜生中，生恒負重、死復剝皮。經五百",
    "T15n0613_003:0268b26": "身還生人中，聾盲瘖瘂、癃殘百病以為衣",
    "T15n0613_003:0268b27": "服。如是經苦，不可具說。若優婆夷，顯異惑",
    "T15n0613_003:0268b28": "眾，實非坐禪謂言坐禪。此優婆夷，得失意",
    "T15n0613_003:0268b29": "罪，垢結不淨不起，墮落不淨有作臭旃陀羅。",
    "T15n0613_003:0268c01": "此優婆夷與惡為伴，是魔眷屬，必定當墮三",
    "T15n0613_003:0268c02": "惡趣中。是優婆夷，過時不說、不自改悔，經須",
    "T15n0613_003:0268c03": "臾間，一日乃至五日。是優婆夷，貪求無厭，實",
    "T15n0613_003:0268c04": "非梵行自言梵行，實非坐禪自言坐禪。此大",
    "T15n0613_003:0268c05": "惡人，必定當墮三惡趣中，隨業受生。若優婆",
    "T15n0613_003:0268c06": "夷，實不得不淨觀乃至暖法，於大眾中唱如",
    "T15n0613_003:0268c07": "是言、起增上慢，自言：『我得不淨觀乃至暖法。』",
    "T15n0613_003:0268c08": "此優婆夷，是天人中賊。命終之後，疾於雹雨",
    "T15n0613_003:0268c09": "必定當墮阿鼻地獄，滿一大劫。地獄壽盡生",
    "T15n0613_003:0268c10": "餓鬼中，經八千歲噉熱鐵丸。從餓鬼出墮畜",
    "T15n0613_003:0268c11": "生中，生恒負重、死復剝皮。經五百身還生人",
    "T15n0613_003:0268c12": "中，聾盲瘖瘂、癃殘百病以為衣服。如是經",
    "T15n0613_003:0268c13": "苦，不可具說。」",
    "T15n0613_003:0268c14": "佛告阿難：「若比丘、比丘尼、優婆塞、優婆夷，繫",
    "T15n0613_003:0268c15": "念住意，心不散亂，端坐正受，住意一處，閉塞",
    "T15n0613_003:0268c16": "諸根。此人安心念定力故，雖無境界，捨身他",
    "T15n0613_003:0268c17": "世生兜率天，值遇彌勒。與彌勒俱下生閻",
    "T15n0613_003:0268c18": "浮提，龍華初會最先聞法悟解脫道。復次阿",
    "T15n0613_003:0268c19": "難！佛滅度後濁惡世中，若有比丘、比丘尼、優",
    "T15n0613_003:0268c20": "婆塞、優婆夷，實修梵行，行十二頭陀莊嚴身，",
    "T15n0613_003:0268c21": "心行念定，修白骨觀。觀於不淨入深境界，心",
    "T15n0613_003:0268c22": "眼明利通達禪法。如此四眾為增長佛法故、",
    "T15n0613_003:0268c23": "為法不滅故，當密身口意。猶如有人遇身心",
    "T15n0613_003:0268c24": "病，良醫處方當服醍醐。爾時病者則詣國",
    "T15n0613_003:0268c25": "王求乞醍醐，王慈愍故即以醍醐持用賜",
    "T15n0613_003:0268c26": "之，因勅病人服醍醐法，當於密屋無風塵處",
    "T15n0613_003:0268c27": "而取飲之，飲已閉口調四大氣勿令失度。若",
    "T15n0613_003:0268c28": "比丘、比丘尼服此甘露灌頂藥者，唯除知法",
    "T15n0613_003:0268c29": "教授之師，不得妄向他人宣說。若向他說，即",
    "T15n0613_003:0269a01": "失境界，亦犯十三僧殘之罪。若諸白衣，欲行",
    "T15n0613_003:0269a02": "禪定得五神通，尚不應向他人宣說，言我得",
    "T15n0613_003:0269a03": "神通仙呪術一切宜祕；何況出家受具足戒，",
    "T15n0613_003:0269a04": "若得不淨觀乃至暖法，不得妄向他人宣說。",
    "T15n0613_003:0269a05": "若向他說，即滅境界，使多眾生於佛法中生",
    "T15n0613_003:0269a06": "疑惑心。是故我今於此眾中，制諸比丘比丘",
    "T15n0613_003:0269a07": "尼，若得不淨觀乃至暖法，當密修行令心明",
    "T15n0613_003:0269a08": "利，唯向智者教授師說，不得廣傳向他人說。",
    "T15n0613_003:0269a09": "若向他說，為利養心，應時即犯十三僧殘。過",
    "T15n0613_003:0269a10": "時不懺，心無慚愧，亦犯重罪如上所說。」",
    "T15n0613_003:0269a11": "復次阿難：「佛滅度後現前無佛，四部弟子求",
    "T15n0613_003:0269a12": "解脫者，得不淨觀，當密藏祕勿令他知。譬如",
    "T15n0613_003:0269a13": "有人貧窮孤獨，生濁惡世屬無道王。彼貧窮",
    "T15n0613_003:0269a14": "人掘地求水，宿世因緣忽遇伏藏大獲珍",
    "T15n0613_003:0269a15": "寶。怖畏惡王，密藏此寶不令他知，但於屏處",
    "T15n0613_003:0269a16": "取此珍寶，以供妻子密受快樂。佛滅度後，四",
    "T15n0613_003:0269a17": "部弟子得禪樂者，亦復如是，當密藏之，不得",
    "T15n0613_003:0269a18": "廣說。若廣說者，犯大重罪。復次阿難！譬如長",
    "T15n0613_003:0269a19": "者獨有一子，遇大重病，鬚眉落盡。爾時長",
    "T15n0613_003:0269a20": "者內自思惟：『我今衰禍。唯此一子，遇此重",
    "T15n0613_003:0269a21": "病。當何處求覓良醫？』作此語已，大出財寶，",
    "T15n0613_003:0269a22": "募訪良醫。長者宿福，忽遇一醫多知經方。長",
    "T15n0613_003:0269a23": "者白言：『唯願大師起大慈悲。我有一子，遇患",
    "T15n0613_003:0269a24": "多時。唯願大師救療此患。設得愈病，今我家",
    "T15n0613_003:0269a25": "中大有財寶，猶如北方毘沙門天王。若子得",
    "T15n0613_003:0269a26": "差，唯除我身，一切奉上不敢違逆。』時彼良",
    "T15n0613_003:0269a27": "醫告長者言：『汝今能造七重闇室極令深",
    "T15n0613_003:0269a28": "密，然後可令汝子服藥。服此藥已，不得見人，",
    "T15n0613_003:0269a29": "不向他說。經四百日，兒乃可差。』」佛告阿難：「佛",
    "T15n0613_003:0269b01": "滅度後，佛四部眾弟子，若修禪定求解脫者，",
    "T15n0613_003:0269b02": "如重病人隨良醫教，當於靜處，若塜間、若林",
    "T15n0613_003:0269b03": "樹下、若阿練若處，修行甚深諸賢聖道。當密",
    "T15n0613_003:0269b04": "身口，於內心中修四梵行、修四念處、修四正",
    "T15n0613_003:0269b05": "勤、修四如意足、修五根、修五力、修七覺道、修",
    "T15n0613_003:0269b06": "八聖道分、修四禪、修四無量，心遊入甚深無",
    "T15n0613_003:0269b07": "量空三昧門，乃至得六神通。如是種種勝妙",
    "T15n0613_003:0269b08": "功德，但當一心密而行之，慎勿虛妄於多眾",
    "T15n0613_003:0269b09": "前自說得過人法。若說得過人法，如上所說，",
    "T15n0613_003:0269b10": "必定當墮阿鼻地獄。」佛告阿難：「我般涅槃後",
    "T15n0613_003:0269b11": "初一百歲，此不淨觀行閻浮提，攝放逸者令",
    "T15n0613_003:0269b12": "觀四諦。一日之中修無常觀得解脫者，如我",
    "T15n0613_003:0269b13": "住世等無有異。二百歲後，此閻浮提四部弟",
    "T15n0613_003:0269b14": "子二分之中一分弟子，修無常觀得解脫",
    "T15n0613_003:0269b15": "道。三百歲時，四部弟子四分之中一分弟",
    "T15n0613_003:0269b16": "子，修無常觀得解脫道。四百歲時，四部弟",
    "T15n0613_003:0269b17": "子五分之中一分弟子，修無常觀得解脫",
    "T15n0613_003:0269b18": "道。我涅槃後五百歲時，四部弟子十分之",
    "T15n0613_003:0269b19": "中一分弟子，修無常觀得解脫道。六百歲",
    "T15n0613_003:0269b20": "時，四部弟子百分之中一分弟子，修無常",
    "T15n0613_003:0269b21": "觀得解脫道。七百歲時，四部弟子千分之",
    "T15n0613_003:0269b22": "中一分弟子，修無常觀得解脫道。八百歲",
    "T15n0613_003:0269b23": "時，四部弟子萬分之中一分弟子，修無常",
    "T15n0613_003:0269b24": "觀得解脫道。九百歲時，四部弟子千萬分",
    "T15n0613_003:0269b25": "中一分弟子，修無常觀得解脫道。千歲之",
    "T15n0613_003:0269b26": "時，四部弟子億分之中十人百人，修無常",
    "T15n0613_003:0269b27": "觀得解脫道。過千歲已，此無常觀雖復流",
    "T15n0613_003:0269b28": "行閻浮提中，億億千萬眾多弟子若一若兩，",
    "T15n0613_003:0269b29": "修無常觀得解脫道。千五百歲後，若有比丘、",
    "T15n0613_003:0269c01": "比丘尼、優婆塞、優婆夷，讚歎宣說無常苦空",
    "T15n0613_003:0269c02": "無我觀者，多有眾生懷嫉妬心，或以刀斫、或",
    "T15n0613_003:0269c03": "以瓦礫打拍彼人，罵言：『癡人！世間何處有無",
    "T15n0613_003:0269c04": "常觀苦空無我？身肌白淨無量，云何反說身",
    "T15n0613_003:0269c05": "為不淨？汝大惡人，宜合驅擯。此相現時。百千",
    "T15n0613_003:0269c06": "人中。無有一人修無常觀。』此相現時，法幢崩、",
    "T15n0613_003:0269c07": "慧日沒，一切眾生盲無眼目。釋迦牟尼佛雖",
    "T15n0613_003:0269c08": "有弟子，所著袈裟如木頭幡自然變白。諸比",
    "T15n0613_003:0269c09": "丘尼猶如婬女，衒賣色以用自活。諸優婆塞",
    "T15n0613_003:0269c10": "如旃陀羅，殺生無度。諸優婆夷邪婬無道，欺",
    "T15n0613_003:0269c11": "誑百端。此相現時，釋迦牟尼無上正法永沒",
    "T15n0613_003:0269c12": "無餘。」佛告阿難：「汝持佛語，為未來世四部弟",
    "T15n0613_003:0269c13": "子當廣宣說分別其義，慎勿忘失。復次阿難！",
    "T15n0613_003:0269c14": "汝當為來世諸眾生等當宣此言：『如來大法",
    "T15n0613_003:0269c15": "不久必沒。汝等於佛法中應勤精進，當觀苦",
    "T15n0613_003:0269c16": "空無常無我等法。』」佛說此語時，八千天子悟",
    "T15n0613_003:0269c17": "解無常，遠塵離垢，得法眼淨。五百比丘，即",
    "T15n0613_003:0269c18": "於座上不受諸法，漏盡意解成阿羅漢。爾時",
    "T15n0613_003:0269c19": "長者阿祇達，并千二百五十比丘，諸天龍神，",
    "T15n0613_003:0269c20": "聞佛說此無常觀門，心開意解，皆悉達解苦",
    "T15n0613_003:0269c21": "空無常，頂禮佛足，歡喜奉行。",
    "T15n0613_003:0269c22": "禪祕要法經卷下"
}