{
    "T19n1019_001:0707c06": "No. 1019",
    "T19n1019_001:0707c07": "大方廣佛華嚴經入法界品四十",
    "T19n1019_001:0707c08": "二字觀門",
    "T19n1019_001:0707c10": "開府儀同三司特進試鴻臚卿",
    "T19n1019_001:0707c11": "肅國公食邑三千戶賜紫贈司",
    "T19n1019_001:0707c12": "空諡大鑒正號大廣智大興善",
    "T19n1019_001:0707c13": "寺三藏沙門不空奉　詔譯",
    "T19n1019_001:0707c14": "爾時善財童子從天宮下。向迦毘羅城。至善",
    "T19n1019_001:0707c15": "知眾藝童子所。頭頂禮敬於一面立。白言聖",
    "T19n1019_001:0707c16": "者。我已發阿耨多羅三藐三菩提心。而未知",
    "T19n1019_001:0707c17": "菩薩云何學菩薩行。云何修菩薩道。我聞聖",
    "T19n1019_001:0707c18": "者善能教誨。願為我說。時彼童子告善財",
    "T19n1019_001:0707c19": "言。善男子我得菩薩解脫。名善知眾藝。我恒",
    "T19n1019_001:0707c20": "稱持入此解脫根本之字。",
    "T19n1019_001:0707c21": "􆿅　阿上字時名由菩薩威德入無差別境",
    "T19n1019_001:0707c22": "界般若波羅蜜門。悟一切法本不生故。",
    "T19n1019_001:0707c23": "􄗽　囉字時。入無邊際差別般若波羅蜜門。",
    "T19n1019_001:0707c24": "悟一切法離塵垢故。",
    "T19n1019_001:0707c25": "􄖵　跛字時。入法界際般若波羅蜜門。悟一",
    "T19n1019_001:0707c26": "切法勝義諦不可得故。",
    "T19n1019_001:0707c27": "􄑼　左輕呼字時入普輪斷差別般若波羅蜜",
    "T19n1019_001:0707c28": "門。悟一切法無諸行故。",
    "T19n1019_001:0707c29": "􄖩　曩舌頭呼字時。入無阿賴耶際般若波羅蜜",
    "T19n1019_001:0708a01": "門。悟一切法性相不可得故。",
    "T19n1019_001:0708a02": "􄙊　攞字時。入無垢般若波羅蜜門。悟一切",
    "T19n1019_001:0708a03": "法出世間故。愛支因緣永不現故。",
    "T19n1019_001:0708a04": "􄕯　娜字時。入不退轉加行般若波羅蜜門。",
    "T19n1019_001:0708a05": "悟一切法調伏寂靜真如平等無分別故。",
    "T19n1019_001:0708a06": "􄗍　麼字時。入金剛場般若波羅蜜門悟一",
    "T19n1019_001:0708a07": "切法離縛解故。",
    "T19n1019_001:0708a08": "􄓲　拏上字時。入普遍輪般若波羅蜜門。悟",
    "T19n1019_001:0708a09": "一切法離熱矯穢得清凉故。",
    "T19n1019_001:0708a10": "􄙮　灑字時。入海藏般若波羅蜜門。悟一切",
    "T19n1019_001:0708a11": "法無罣礙故。",
    "T19n1019_001:0708a12": "􄙖　嚩字時。入普遍生安住般若波羅蜜門。",
    "T19n1019_001:0708a13": "悟一切法言語道斷故。",
    "T19n1019_001:0708a14": "􄕗　多上字時。入照曜塵垢般若波羅蜜門。",
    "T19n1019_001:0708a15": "悟一切法真如不動故。",
    "T19n1019_001:0708a16": "􄗱　野字時。入差別積聚般若波羅蜜門。悟",
    "T19n1019_001:0708a17": "一切法如實不生故。",
    "T19n1019_001:0708a18": "􆵋　瑟吒二合上字時。入普遍光明息除熱惱",
    "T19n1019_001:0708a19": "般若波羅蜜門。悟一切法制伏任持相不",
    "T19n1019_001:0708a20": "可得故。",
    "T19n1019_001:0708a21": "􄑀　迦上字時。入差別種類般若波羅蜜門。",
    "T19n1019_001:0708a22": "悟一切法作者不可得故。",
    "T19n1019_001:0708a23": "􄙺　娑上字時。入現前降霔大雨般若波羅",
    "T19n1019_001:0708a24": "蜜門。悟一切法時平等性不可得故。",
    "T19n1019_001:0708a25": "􄗥　莽輕呼字時。入大迅疾眾峯般若波羅蜜",
    "T19n1019_001:0708a26": "門。悟一切法我所執性不可得故。",
    "T19n1019_001:0708a27": "􄑘　誐字時。入普遍輪長養般若波羅蜜門。",
    "T19n1019_001:0708a28": "悟一切法行取性不可得故。",
    "T19n1019_001:0708a29": "􄕣　他上字時。入真如無差別般若波羅蜜",
    "T19n1019_001:0708b01": "門。悟一切法處所不可得故。",
    "T19n1019_001:0708b02": "􄒶　惹字時。入世間流轉窮源清淨般若波",
    "T19n1019_001:0708b03": "羅蜜門。悟一切法能所生起不可得故。",
    "T19n1019_001:0708b04": "􅁤　娑嚩二合字時。入念一切佛莊嚴般若波",
    "T19n1019_001:0708b05": "羅蜜門。悟一切法安隱性不可得故。",
    "T19n1019_001:0708b06": "􄕻　馱字時。入觀察法界道場般若波羅蜜",
    "T19n1019_001:0708b07": "門。悟一切法能持界性不可得故。",
    "T19n1019_001:0708b08": "􄙢　捨字時。入隨順一切佛教般若波羅蜜",
    "T19n1019_001:0708b09": "門。悟一切法寂靜性不可得故。",
    "T19n1019_001:0708b10": "􄑌　佉上字時入現行因地智慧藏般若波羅",
    "T19n1019_001:0708b11": "蜜門。悟一切法如虛空性不可得故。",
    "T19n1019_001:0708b12": "􄚴　訖灑二合字時。入決擇息諸業海藏般若",
    "T19n1019_001:0708b13": "波羅蜜門。悟一切法窮盡性不可得故。",
    "T19n1019_001:0708b14": "􆶩　娑多二合上字時。入摧諸煩惱清淨光明般",
    "T19n1019_001:0708b15": "若波羅蜜門。悟一切法住持處非處令不",
    "T19n1019_001:0708b16": "動轉性不可得故。",
    "T19n1019_001:0708b17": "􄓎　孃輕呼上字時。入生世間了別般若波羅蜜",
    "T19n1019_001:0708b18": "門。悟一切法能所知性不可得故。",
    "T19n1019_001:0708b19": "􅚼　囉他二合上字時。入逆生死輪智道場般若",
    "T19n1019_001:0708b20": "波羅蜜門。悟一切法執著義性不可得故。",
    "T19n1019_001:0708b21": "􄗙　婆引去字時。入一切宮殿道場莊嚴般若",
    "T19n1019_001:0708b22": "波羅蜜門。悟一切法可破壞性不可得故。",
    "T19n1019_001:0708b23": "􄒪　磋上字時。入修行加行藏蓋差別道場般",
    "T19n1019_001:0708b24": "若波羅蜜門。悟一切法欲樂覆性不可得",
    "T19n1019_001:0708b25": "故。",
    "T19n1019_001:0708b26": "􅋌　娑麼二合字時。入現見十方諸佛旋般若",
    "T19n1019_001:0708b27": "波羅蜜門。悟一切法可憶念性不可得故。",
    "T19n1019_001:0708b28": "􅁰　訶嚩二合字時。入觀察一切眾生堪任力",
    "T19n1019_001:0708b29": "遍生海藏般若波羅蜜門。悟一切法可呼",
    "T19n1019_001:0708c01": "召性不可得故。",
    "T19n1019_001:0708c02": "􈇐　哆娑二合字時。入一切功德海趣入修行",
    "T19n1019_001:0708c03": "源底般若波羅蜜門。悟一切法勇健性不",
    "T19n1019_001:0708c04": "可得故。",
    "T19n1019_001:0708c05": "􄑤　伽去字時。入持一切法雲堅固海藏般若",
    "T19n1019_001:0708c06": "波羅蜜門。悟一切法厚平等性不可得故。",
    "T19n1019_001:0708c07": "􄓦　姹上字時。入願往詣十方現前見一切佛",
    "T19n1019_001:0708c08": "般若波羅蜜門。悟一切法積集性不可得",
    "T19n1019_001:0708c09": "故。",
    "T19n1019_001:0708c10": "􄕋　儜上字時。入字輪積集俱胝字般若波羅",
    "T19n1019_001:0708c11": "蜜門。悟一切法離諸諠諍無往無來行住",
    "T19n1019_001:0708c12": "坐臥不可得故。",
    "T19n1019_001:0708c13": "􄗁　頗字時。入成熟一切眾生際往詣道場",
    "T19n1019_001:0708c14": "般若波羅蜜門。悟一切法遍滿果報不可",
    "T19n1019_001:0708c15": "得故。",
    "T19n1019_001:0708c16": "􆱰　塞迦二合上字時。入無著無礙解脫地藏",
    "T19n1019_001:0708c17": "光明輪普照般若波羅蜜門。悟一切法積",
    "T19n1019_001:0708c18": "聚蘊性不可得故。",
    "T19n1019_001:0708c19": "􈇑　也娑上二合字時。入宣說一切佛法境界",
    "T19n1019_001:0708c20": "般若波羅蜜門。悟一切法衰老性相不可",
    "T19n1019_001:0708c21": "得故。",
    "T19n1019_001:0708c22": "􈂽　室左二合上字時。入一切虛空以法雲雷震",
    "T19n1019_001:0708c23": "吼普照般若波羅蜜門。悟一切法聚集足",
    "T19n1019_001:0708c24": "跡不可得故。",
    "T19n1019_001:0708c25": "􄓚　吒上字時。入無我利益眾生究竟邊際般",
    "T19n1019_001:0708c26": "若波羅蜜門。悟一切法相驅迫性不可得",
    "T19n1019_001:0708c27": "故。",
    "T19n1019_001:0708c28": "􄓾　荼引去字時。入法輪無差別藏般若波",
    "T19n1019_001:0708c29": "羅蜜門。悟一切法究竟處所不可得故。",
    "T19n1019_001:0709a01": "善男子我稱如是入諸解脫根本字時。此四",
    "T19n1019_001:0709a02": "十二般若波羅蜜為首。入無量無數般若波",
    "T19n1019_001:0709a03": "羅蜜門。",
    "T19n1019_001:0709a04": "又善男子如是字門。是能悟入法空邊際。除",
    "T19n1019_001:0709a05": "如是字。表諸法空。更不可得。何以故如是字",
    "T19n1019_001:0709a06": "義不可宣說。不可顯示。不可執取。不可書持。",
    "T19n1019_001:0709a07": "不可觀察。離諸相故。善男子譬如虛空是一",
    "T19n1019_001:0709a08": "切物所歸趣處。此諸字門亦復如是。諸法空",
    "T19n1019_001:0709a09": "義皆入此門。方得顯了。若菩薩摩訶薩於如",
    "T19n1019_001:0709a10": "是入諸字門。得善巧智。於諸言音所詮所表。",
    "T19n1019_001:0709a11": "皆無罣礙。於一切法平等空性。盡能證持。",
    "T19n1019_001:0709a12": "於眾言音咸得善巧。若菩薩摩訶薩。能聽如",
    "T19n1019_001:0709a13": "是入諸字門。印阿上字印。聞已受持。讀誦通",
    "T19n1019_001:0709a14": "利為他解說。不貪名利。由此因緣得二十種",
    "T19n1019_001:0709a15": "殊勝功德。何等二十。謂得強憶念。得勝慚愧。",
    "T19n1019_001:0709a16": "得堅固力。得法旨趣。得增上覺。得殊勝慧。得",
    "T19n1019_001:0709a17": "無礙辯。得總持門。得無疑惑。得違順語不生",
    "T19n1019_001:0709a18": "恚愛。得無高下平等而住。得於有情言音善",
    "T19n1019_001:0709a19": "巧。得蘊善巧處善巧界善巧。得緣起善巧因",
    "T19n1019_001:0709a20": "善巧緣善巧法善巧。得根勝劣智善巧他心",
    "T19n1019_001:0709a21": "智善巧。得觀星曆善巧。得天耳智善巧宿住",
    "T19n1019_001:0709a22": "隨念智善巧神境智善巧死生智善巧。得漏",
    "T19n1019_001:0709a23": "盡智善巧。得說處非處智善巧。得往來等威",
    "T19n1019_001:0709a24": "儀路善巧。是為得二十種殊勝功德。善男子",
    "T19n1019_001:0709a25": "我唯知此入諸解脫根本字智。如諸菩薩摩",
    "T19n1019_001:0709a26": "訶薩。能於一切世間善巧之法。以智通達。到",
    "T19n1019_001:0709a27": "於彼岸。而我云何能知能說彼功德行。時善",
    "T19n1019_001:0709a28": "財童子。頭面敬禮眾藝之足。遶無數匝戀仰",
    "T19n1019_001:0709a29": "而去。"
}