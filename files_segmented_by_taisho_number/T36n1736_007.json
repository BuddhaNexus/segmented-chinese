{
    "T36n1736_007:0047c12": "6大方廣佛華嚴經隨疏演義鈔卷",
    "T36n1736_007:0047c13": "第七",
    "T36n1736_007:0047c15": "唐清涼山大華嚴寺沙門澄觀述",
    "T36n1736_007:0047c16": "疏「二、陳隋」下，天台四教，中二：先敘昔、後",
    "T36n1736_007:0047c17": "順違。前中亦二：先師宗、後立教。師宗言陳",
    "T36n1736_007:0047c18": "隋者，故《天台傳》云「陳隋二代，三帝門師。」謂",
    "T36n1736_007:0047c19": "陳朝一帝，即是後主。隋有二帝，即文帝、煬",
    "T36n1736_007:0047c20": "帝。煬帝為晉王時，即請為菩薩戒師。終",
    "T36n1736_007:0047c21": "於煬帝之時，故云陳隋二代。天台，山名，舉",
    "T36n1736_007:0047c22": "處辯人。僧名智顗，而言智者，帝為立號，",
    "T36n1736_007:0047c23": "美其德也。「承南嶽」者，故韋虛舟傳云「自佛",
    "T36n1736_007:0047c24": "教東流，祕密斯闡，思大師之所證，智者大師",
    "T36n1736_007:0047c25": "之所弘。故思大師一見，便云：『昔日靈山同",
    "T36n1736_007:0047c26": "聽《法華》。宿緣所追，今復來矣。』又入道場澄",
    "T36n1736_007:0047c27": "心云：『非汝不證，非我不知。』」師資傳芳，故",
    "T36n1736_007:0047c28": "並序耳。疏「立四教云」下，正立，中二：先正",
    "T36n1736_007:0047c29": "立四教、後通相料揀。前中四教，即為四別。",
    "T36n1736_007:0048a01": "每教皆有三節：一立名、二所證、三所被。其",
    "T36n1736_007:0048a02": "四教所詮，即四種四諦：一生滅四諦、二無生",
    "T36n1736_007:0048a03": "四諦、三無量四諦、四無作四諦，廣如〈四諦",
    "T36n1736_007:0048a04": "品〉。今初。「一、三藏教」者，立名，至下當釋。疏「此",
    "T36n1736_007:0048a05": "教明因緣」下，辯所詮理。其因緣之言，通於",
    "T36n1736_007:0048a06": "四教，因緣故生滅、因緣故即空、因緣故假名、",
    "T36n1736_007:0048a07": "因緣故中道。因緣為主故，四教皆帶之。言",
    "T36n1736_007:0048a08": "「生滅四真諦理」者，苦以逼迫為義、集以增",
    "T36n1736_007:0048a09": "長生死為事、道以除患為功、滅以累盡",
    "T36n1736_007:0048a10": "為名。有苦可知、有集可斷、有滅可證、有",
    "T36n1736_007:0048a11": "道可修。迷則苦集生而真道滅，悟則苦集",
    "T36n1736_007:0048a12": "滅而正道生，有可生滅，故云生滅四諦。苦",
    "T36n1736_007:0048a13": "定是苦等，故得名真。疏「正教」下，明所被。鹿",
    "T36n1736_007:0048a14": "苑初轉法輪，俱隣五人見諦成道等，但有小",
    "T36n1736_007:0048a15": "乘得道，未有大乘得道，故言「傍化為菩",
    "T36n1736_007:0048a16": "薩」。《智度論》云「佛於《阿含》中雖為彌勒授",
    "T36n1736_007:0048a17": "記，亦不說種種菩薩行。」故菩薩為傍也。",
    "T36n1736_007:0048a18": "疏「二者通教」等者，文分為三：初正立、二引",
    "T36n1736_007:0048a19": "證、三解妨。初中亦有三段：初名，即以同釋",
    "T36n1736_007:0048a20": "通。故《法華》云「我等同入法性」，肇公云「三乘",
    "T36n1736_007:0048a21": "同觀性空而得道也」，即三獸度河，一水無",
    "T36n1736_007:0048a22": "二耳。疏「此教」下，辯所詮。從緣生法，無性",
    "T36n1736_007:0048a23": "即空，非色敗空。不要析破，故云即空。若",
    "T36n1736_007:0048a24": "約《中論》偈明四句，初教即「因緣所生法」，此",
    "T36n1736_007:0048a25": "教即「我說即是空」，第三「亦名為假名」，第四",
    "T36n1736_007:0048a26": "「亦是中道義」，故此云因緣即空。言「無生四真",
    "T36n1736_007:0048a27": "諦」者，第二種四諦也。謂解苦無苦名為苦",
    "T36n1736_007:0048a28": "諦，解集無和合名為集諦，解滅無滅，解道",
    "T36n1736_007:0048a29": "無道。四諦性空，本無生滅，不同初教有可",
    "T36n1736_007:0048b01": "生滅。疏「是摩訶衍初門」者，揀非深極。言",
    "T36n1736_007:0048b02": "初門者，以空遣有，未彰妙有中道義故。",
    "T36n1736_007:0048b03": "疏「正為菩薩」下，所被機。雙明二空，故云正",
    "T36n1736_007:0048b04": "為菩薩。言「傍為二乘」者，初以空門遣蕩",
    "T36n1736_007:0048b05": "小乘執心，令漸通泰，故云傍通。疏「大品」下，",
    "T36n1736_007:0048b06": "二引證，此雙正名及所被機。既三乘當學，",
    "T36n1736_007:0048b07": "故是通教三同稟也。二乘既學，即傍為也。云",
    "T36n1736_007:0048b08": "何？欲得三乘當學般若。如云了法無生",
    "T36n1736_007:0048b09": "名般若者，當聲聞學無生，便云一切諸法",
    "T36n1736_007:0048b10": "皆悉空寂，無生無滅、無大無小、無漏無為。",
    "T36n1736_007:0048b11": "如是思惟，便於嚴土利他不生喜樂，但欲",
    "T36n1736_007:0048b12": "趣寂，故成聲聞乘。若聞無生，知從緣生故",
    "T36n1736_007:0048b13": "無生，從緣滅故無滅。無生無滅，因緣之理，如",
    "T36n1736_007:0048b14": "是學者成緣覺乘。若聞無生，便知一切諸",
    "T36n1736_007:0048b15": "法本自不生、今則無滅，即生滅而無生滅，",
    "T36n1736_007:0048b16": "故不礙於生滅，滅惡生善、悲智兼濟，成菩",
    "T36n1736_007:0048b17": "薩乘。同學一無生而成三乘，故若欲成自",
    "T36n1736_007:0048b18": "乘，當學無生般若。又如無所得是般若，羅",
    "T36n1736_007:0048b19": "漢得之，實無有法名阿羅漢；緣覺得之，不",
    "T36n1736_007:0048b20": "得緣相；菩薩得之，心無罣礙。以無所得能",
    "T36n1736_007:0048b21": "得菩提，故言三乘同稟般若。以此義推，則",
    "T36n1736_007:0048b22": "二乘人同學二空也。而云等者，具云欲得",
    "T36n1736_007:0048b23": "緣覺乘當學般若波羅蜜，欲得菩薩乘當",
    "T36n1736_007:0048b24": "學般若波羅蜜。此明般若能成一切道果",
    "T36n1736_007:0048b25": "也。疏「然教理智斷」下，解妨難。謂有難云：此",
    "T36n1736_007:0048b26": "通別教名，皆《智論》中共般若、不共般若以",
    "T36n1736_007:0048b27": "立。何不二名共教、三名不共教，而云通別",
    "T36n1736_007:0048b28": "耶？故今釋云：通則上通別圓、下通二乘，遠",
    "T36n1736_007:0048b29": "近俱通；共但共小，得近無遠，故名通耳。別",
    "T36n1736_007:0048c01": "有二義：不名、不共，次下當釋。又言皆通",
    "T36n1736_007:0048c02": "者，上之八字字各一義，一教通、二理通等。",
    "T36n1736_007:0048c03": "一教通者，三乘同稟因緣即空之教。二理通",
    "T36n1736_007:0048c04": "者，同見偏真之理。三智通者，同得巧度一",
    "T36n1736_007:0048c05": "切智。四斷通者，菩薩界內惑斷，見思同也。",
    "T36n1736_007:0048c06": "五行通者，見修無漏，行同也。六位通者，從乾",
    "T36n1736_007:0048c07": "慧地乃至辟支佛地，位法同也。七因通者，九",
    "T36n1736_007:0048c08": "無間同也。八果通者，九解脫、二種涅槃，界",
    "T36n1736_007:0048c09": "同也。通義雖八，因教方知，故名通教。餘教",
    "T36n1736_007:0048c10": "例知。疏「三、別教者」下，文中分二：先正釋、後「不",
    "T36n1736_007:0048c11": "名」下通妨難。初中亦三：立名可知。「此教」下，",
    "T36n1736_007:0048c12": "二明所詮。因緣假名，當《中論》第三句。無量",
    "T36n1736_007:0048c13": "四真諦理，即第三四諦。言無量者，苦有無",
    "T36n1736_007:0048c14": "量相，非諸聲聞緣覺所知，集滅道各有無量",
    "T36n1736_007:0048c15": "相等。疏「的化菩薩」下，三明所被機，即《華嚴．",
    "T36n1736_007:0048c16": "法界品》意。疏「不名不共」下，二通妨難。初牒",
    "T36n1736_007:0048c17": "疑情。謂有難言：既言別即不共，便是《智論》不",
    "T36n1736_007:0048c18": "共般若。何不名為不共教耶？疏「兼欲」下，",
    "T36n1736_007:0048c19": "解釋。以別有二義：一不共二乘義，如上說；",
    "T36n1736_007:0048c20": "二歷別不融，故名為別。若云不共，不兼後",
    "T36n1736_007:0048c21": "義，故云「兼欲揀非圓故」。疏「以一因」下，出非",
    "T36n1736_007:0048c22": "圓之相。「一因逈出」者，對他顯別，不同通",
    "T36n1736_007:0048c23": "教三乘通修。今一道出離，逈超二乘，亦離",
    "T36n1736_007:0048c24": "二邊以顯中道故。「一果不融」下，當法明",
    "T36n1736_007:0048c25": "別。一果不融者，果別謂三德三身各不融",
    "T36n1736_007:0048c26": "故，不能一德一切德等故。「歷別而修」者，當",
    "T36n1736_007:0048c27": "體以明因別，修布施時非戒等故，初地不",
    "T36n1736_007:0048c28": "知二地功德等故。疏「不得因果圓融」者，因",
    "T36n1736_007:0048c29": "果互望不融，不能因該果海果徹因源故。",
    "T36n1736_007:0049a01": "疏「四、圓教」下，文中亦二：先正立、後對前結",
    "T36n1736_007:0049a02": "成。前中又二：先釋義、後引證。前中亦三節。",
    "T36n1736_007:0049a03": "釋名，可知。疏「此教」下，辯所詮，略無無作四",
    "T36n1736_007:0049a04": "諦之言。言「不思議因緣二諦中道」者，即論",
    "T36n1736_007:0049a05": "第四句，亦是中道義。而言不思議者，佛性",
    "T36n1736_007:0049a06": "中道故。又因緣即空故，不可作因緣思；即",
    "T36n1736_007:0049a07": "假故，不可作空思；即中道故，不可作二",
    "T36n1736_007:0049a08": "思。即一而三、即三而一，為不思議。因緣二",
    "T36n1736_007:0049a09": "諦即真俗二諦，中道即第一義諦，三諦義",
    "T36n1736_007:0049a10": "也。又融二諦即是中道，不似通教多約真",
    "T36n1736_007:0049a11": "諦、別教多約俗諦。言「事理具足」者，通多約",
    "T36n1736_007:0049a12": "理、別多約事，圓中舉事乃是即理之事、舉",
    "T36n1736_007:0049a13": "理乃是即事之理，無理不明、無事不具。",
    "T36n1736_007:0049a14": "言「不偏不別」者，不偏謂非偏真，不滯一",
    "T36n1736_007:0049a15": "邊故。不別者謂不歷別，必須融攝故。餘",
    "T36n1736_007:0049a16": "如大意合離中辯。疏「但化」下，三所被根",
    "T36n1736_007:0049a17": "也。最上利根，即圓融之機也。疏「華嚴經",
    "T36n1736_007:0049a18": "云」下，引證。即晉經，今當七十三。經云「佛為",
    "T36n1736_007:0049a19": "說修多羅，名圓滿因輪。」偈中云「彼佛知眾",
    "T36n1736_007:0049a20": "根將熟，而來此會化群生，顯現神變大莊",
    "T36n1736_007:0049a21": "嚴，靡不親近而恭敬。佛以一音方便說，法",
    "T36n1736_007:0049a22": "燈普照修多羅，無量眾生意柔軟，悉蒙與授",
    "T36n1736_007:0049a23": "菩提記。」義則大同，名有小異耳。疏「別則教",
    "T36n1736_007:0049a24": "理等」下，對前結成，謂別圓各有教等八事。",
    "T36n1736_007:0049a25": "別教八者：一教別，謂恒沙佛法，別教菩薩",
    "T36n1736_007:0049a26": "不通二乘。二理別者，藏識有恒沙俗諦之",
    "T36n1736_007:0049a27": "理也。三智別者，道種智也。四斷別者，塵沙",
    "T36n1736_007:0049a28": "無知界外見修，無明斷也。五行別者，歷劫修",
    "T36n1736_007:0049a29": "諸波羅蜜，自行化他之行也。六位別者，謂三",
    "T36n1736_007:0049b01": "十心伏無明是賢位，十地發真斷無明是",
    "T36n1736_007:0049b02": "聖位，是謂別也。七因別者，無礙金剛之因",
    "T36n1736_007:0049b03": "別也。八果別者，解脫涅槃四德，異二乘也。",
    "T36n1736_007:0049b04": "圓教八義者：一教圓，正說中道，言教不偏",
    "T36n1736_007:0049b05": "也。二理圓，中道即一切佛法也。三智圓，一",
    "T36n1736_007:0049b06": "切種智也。四斷圓，不斷而斷，無明惑斷也。",
    "T36n1736_007:0049b07": "五行圓，一行一切行也。六位圓，從初住一",
    "T36n1736_007:0049b08": "地具足諸地功德也。七因圓，雙照二諦，自",
    "T36n1736_007:0049b09": "然流入也。八果圓，妙覺不思議三德之果，",
    "T36n1736_007:0049b10": "不縱不橫、不並不別也。故云「圓則教等皆圓」。",
    "T36n1736_007:0049b11": "疏「又此四教」下，第二通相料揀。於中三段：",
    "T36n1736_007:0049b12": "一立教所因。然依《中論》三觀之偈，而用此",
    "T36n1736_007:0049b13": "偈有三重不同：一則一教之中各成三觀，",
    "T36n1736_007:0049b14": "如前大意合離中辯。二四句各配一教，如",
    "T36n1736_007:0049b15": "向立教中明三離合，用之以成四教，如今",
    "T36n1736_007:0049b16": "文是。如云從假入空，義同因緣所生法，我",
    "T36n1736_007:0049b17": "說即是空。從空入假者，義同亦為是假名，以",
    "T36n1736_007:0049b18": "連第二空句故。從假入中者，義同亦是中",
    "T36n1736_007:0049b19": "道義，以連上假名句故。今合初二句成初",
    "T36n1736_007:0049b20": "二教，通用四句為別圓兩教。「從假入空析",
    "T36n1736_007:0049b21": "體異」者，謂觀因緣假有之法皆悉空寂。云",
    "T36n1736_007:0049b22": "何知空？若云色者，唯五根五境及無表色，",
    "T36n1736_007:0049b23": "此十一色合成色蘊，色蘊故空。又於此中",
    "T36n1736_007:0049b24": "一一推徵，謂一眼色從八微生假合成色，",
    "T36n1736_007:0049b25": "析至極微都無實色，故曰色空。此名析法",
    "T36n1736_007:0049b26": "成藏教也。若云因緣所生即無自性，舉體",
    "T36n1736_007:0049b27": "即空不須析破。如《淨名》云「色性自空，非色",
    "T36n1736_007:0049b28": "滅空。」體達此色，有來即空，故云體法明空，",
    "T36n1736_007:0049b29": "通教起也。「從空入假」等者，即三觀邐迤，故",
    "T36n1736_007:0049c01": "成別教。謂先觀真諦本來空寂，出觀入俗，",
    "T36n1736_007:0049c02": "涉有化生、淨佛國土等，故云從空入假。由",
    "T36n1736_007:0049c03": "入俗故，又多流散。次觀中道動寂無二，遠",
    "T36n1736_007:0049c04": "離空有動寂二邊。三觀不在一時，故名別",
    "T36n1736_007:0049c05": "教。「三觀一心」等者，即空即假即中，即一而",
    "T36n1736_007:0049c06": "三、則三而一，非先非後、非一非三，亦如",
    "T36n1736_007:0049c07": "前大意合離中第四義辯。疏「又此四教」下，",
    "T36n1736_007:0049c08": "第二辯其所釋，揀異餘師。餘師或云：《般若》",
    "T36n1736_007:0049c09": "是空教，《法華》是中道教，《涅槃》是常住教。此是",
    "T36n1736_007:0049c10": "圓教、此是偏教、局定一經。今則不爾、故云",
    "T36n1736_007:0049c11": "「一部之中容有多故」。而言容有者，不必具",
    "T36n1736_007:0049c12": "多，或一或二或三或四。故彼師云：三藏但",
    "T36n1736_007:0049c13": "謂明小，故方等對，謂呼《淨名》等為方等教，",
    "T36n1736_007:0049c14": "對小說大；《般若》帶，謂帶小說大；《華嚴》兼，",
    "T36n1736_007:0049c15": "兼別說圓；《法華》無復兼但對帶，唯說圓",
    "T36n1736_007:0049c16": "教。但者唯一教，對則具四。如《淨名》云「諸仁",
    "T36n1736_007:0049c17": "者！是身無常、無強無力無堅，速朽之法不可",
    "T36n1736_007:0049c18": "信也」等，即藏教也。迦延章云「不生不滅是",
    "T36n1736_007:0049c19": "無常義」等，即通教也。富樓章云「無以穢食",
    "T36n1736_007:0049c20": "置於寶器，無以瑠璃同彼水精。」大非小",
    "T36n1736_007:0049c21": "分，即別教也。如須菩提章云「不斷婬怒癡，",
    "T36n1736_007:0049c22": "亦不與俱。不壞於身而起一相，不滅癡",
    "T36n1736_007:0049c23": "愛起於明脫」等，皆即圓教，故具四也。《般若》",
    "T36n1736_007:0049c24": "部中唯有三教，無前藏教，已被訶破，不為",
    "T36n1736_007:0049c25": "彼故。《華嚴》兼者，以寄位修行，行布羅列，兼",
    "T36n1736_007:0049c26": "斯一分故。《法華》唯此一事實，故更無餘教。而",
    "T36n1736_007:0049c27": "《涅槃》十仙果證羅漢者，具於四教。若爾，寧",
    "T36n1736_007:0049c28": "異方等？雖有四教而皆知常住，故得異",
    "T36n1736_007:0049c29": "前垂入涅槃，意欲普收故得具四，如文",
    "T36n1736_007:0050a01": "有之。疏「又更以四種」下，第三用四儀式，",
    "T36n1736_007:0050a02": "復成八教，謂一頓教、二漸教、三不定教、四",
    "T36n1736_007:0050a03": "祕密教。初即《華嚴經》，初成頓說故。二即始從",
    "T36n1736_007:0050a04": "鹿苑終至鶴林，三乘一乘並稱為漸。若約",
    "T36n1736_007:0050a05": "化法，頓教攝二，謂圓及別。漸教具四，謂藏、",
    "T36n1736_007:0050a06": "通、別、圓。然此二教，本是劉虯初立，以南中",
    "T36n1736_007:0050a07": "諸師加於不定。三教漸中，初開有三，即是岌",
    "T36n1736_007:0050a08": "公，故云「漸頓如岌公」。後二即於不定教中",
    "T36n1736_007:0050a09": "開出，而與前不定不同，謂從一音異解中",
    "T36n1736_007:0050a10": "分成此二。《淨名》云「佛以一音演說法，眾",
    "T36n1736_007:0050a11": "生各各隨所解，普得受行獲其利，斯則神",
    "T36n1736_007:0050a12": "力不共法。」釋曰：各聞不同，即所說不定。謂聞",
    "T36n1736_007:0050a13": "大者知彼聞小，聞小者知彼聞大，即名",
    "T36n1736_007:0050a14": "不定，故云「若互相知名為不定」。若聞小乘不",
    "T36n1736_007:0050a15": "知彼人聞大，聞大乘者不知此人聞小，",
    "T36n1736_007:0050a16": "即名祕密，故云「互不相知」。謂聞大不知彼",
    "T36n1736_007:0050a17": "聞小，小即於聞大者為祕密；聞小不知",
    "T36n1736_007:0050a18": "彼聞大，大即於聞小者為祕密。此之二教",
    "T36n1736_007:0050a19": "所說化法，俱通藏通別圓，故頓中唯二化法。",
    "T36n1736_007:0050a20": "餘三具四教法，是故以化儀取法。《華嚴》之",
    "T36n1736_007:0050a21": "圓是頓中之圓，《法華》之圓是漸中之圓，漸頓",
    "T36n1736_007:0050a22": "之儀二經則異。圓教化法，二經不殊。大師本",
    "T36n1736_007:0050a23": "意判教如是。又詺圓教亦名為頓，故云圓",
    "T36n1736_007:0050a24": "頓止觀。由此，亦謂《華嚴》名為頓頓，《法華》名",
    "T36n1736_007:0050a25": "為漸頓，以是頓儀中圓頓、漸儀中圓頓故。",
    "T36n1736_007:0050a26": "疏「此師立義」下，第二辯順違。復二：初聰",
    "T36n1736_007:0050a27": "明順違，初順、後「但三藏教」下辯違。以",
    "T36n1736_007:0050a28": "名濫故，故靜法與作四種過：一濫涉大乘",
    "T36n1736_007:0050a29": "失，以大乘亦有三藏，應名三藏教故。二大",
    "T36n1736_007:0050b01": "無三藏失，以彼不名三藏故。三特違至",
    "T36n1736_007:0050b02": "教失，彼云不得親近小乘三藏學者，有小",
    "T36n1736_007:0050b03": "乘言揀異大乘故，明知三藏不唯屬小。四",
    "T36n1736_007:0050b04": "有不定失，以小乘諸部有不立三故。如",
    "T36n1736_007:0050b05": "經量部但立經律二藏故。有立五藏，《成實》",
    "T36n1736_007:0050b06": "三外立於雜藏及菩薩藏故。以有此四失",
    "T36n1736_007:0050b07": "故，總許其破。云「名似小濫」，正許初失，然下",
    "T36n1736_007:0050b08": "皆為通。疏「所以爾者」下，別為會釋。於中三",
    "T36n1736_007:0050b09": "段：初別釋藏教難。文有四節，以通五難。",
    "T36n1736_007:0050b10": "謂上四失之外，第五云何不立小乘？難言四",
    "T36n1736_007:0050b11": "節者，一出三藏名之所據，通違至教之",
    "T36n1736_007:0050b12": "失及濫涉大乘失。謂大小乘論同立此名",
    "T36n1736_007:0050b13": "故，濫涉之失不在於己。若有難言：《智論》之內",
    "T36n1736_007:0050b14": "小乘之名隨自宗語，三藏之稱隨他宗言，",
    "T36n1736_007:0050b15": "非共名也。故今釋云：《智論》是隨他名。《成論》",
    "T36n1736_007:0050b16": "小乘云何亦名三藏？豈隨他宗耶？即由上",
    "T36n1736_007:0050b17": "義，不違至教，以羅什譯經多依《智論》。小乘",
    "T36n1736_007:0050b18": "三藏為欲成文，二言雙舉。小乘之過不在",
    "T36n1736_007:0050b19": "三藏，但責其心小耳，故訶小乘，不責所",
    "T36n1736_007:0050b20": "詮三藏。疏「初對舊醫」者，第二明立三藏",
    "T36n1736_007:0050b21": "所以。四教之初敵對舊醫之三，故須特立",
    "T36n1736_007:0050b22": "三藏。三又條然不同，故無濫涉大乘，所以",
    "T36n1736_007:0050b23": "偏從立號。亦猶五塵皆色，而色獨得總名。",
    "T36n1736_007:0050b24": "故三藏雖通標總名，便為小乘別稱。言",
    "T36n1736_007:0050b25": "舊醫者，即《涅槃》第二，新舊二醫之喻。舊醫",
    "T36n1736_007:0050b26": "即喻外道。戒定慧者，然各有二：一邪、二",
    "T36n1736_007:0050b27": "正。舊邪戒者，謂雞狗等；正戒者，謂十",
    "T36n1736_007:0050b28": "善道。舊邪定者，九十五種所說鬼神之法，",
    "T36n1736_007:0050b29": "或能知世吉凶現神變相也；正者，即四禪、",
    "T36n1736_007:0050c01": "四無量、四無色、發五通是也。舊邪慧者，因",
    "T36n1736_007:0050c02": "身邊見，發諸邪智，撥無因果，食糞裸形等",
    "T36n1736_007:0050c03": "也；正者，即因身邊見發諸世智，說有因",
    "T36n1736_007:0050c04": "果諸善法也。今佛說三藏教，所明戒定慧，",
    "T36n1736_007:0050c05": "即是新醫從遠方來，曉八種術，如來所說。",
    "T36n1736_007:0050c06": "一戒者，即五種得戒，發一切律儀無作有作，",
    "T36n1736_007:0050c07": "如五部毘尼是也。二定者，即依八背捨入",
    "T36n1736_007:0050c08": "九次第定等，發六神通是也。三慧者，即是",
    "T36n1736_007:0050c09": "生滅四諦，破身邊二見六十二見，發真無",
    "T36n1736_007:0050c10": "漏，成十一智、三無漏根是也。此戒定慧，一",
    "T36n1736_007:0050c11": "切外道尚不聞名，況有其分？故云初對舊",
    "T36n1736_007:0050c12": "醫等。言三事條然不同者，上對舊醫、下",
    "T36n1736_007:0050c13": "對通別圓教。由不同故立三藏名，即由此",
    "T36n1736_007:0050c14": "義諸部多明三藏。從多立名，非不定失。",
    "T36n1736_007:0050c15": "疏「通教融三故」下，第三明後三不稱三",
    "T36n1736_007:0050c16": "藏所以，即正通大無三藏失。謂大乘雖有",
    "T36n1736_007:0050c17": "三藏，各有融拂等義，故不立名，非無其",
    "T36n1736_007:0050c18": "體。言通教意融三者，融至空寂故。故《法句",
    "T36n1736_007:0050c19": "經》云「若說諸持戒，無善無威儀，戒相如",
    "T36n1736_007:0050c20": "虛空，持者欲迷倒。若學諸三昧，是動非坐",
    "T36n1736_007:0050c21": "禪，心隨境界流，云何名為定？」無智無得，方",
    "T36n1736_007:0050c22": "名真智。般若無知，如智雙寂等，皆是意融三",
    "T36n1736_007:0050c23": "也。疏「別教依一法性而顯三」者，以一法性",
    "T36n1736_007:0050c24": "統之，亦不得迢然有別。一一法門不離法",
    "T36n1736_007:0050c25": "性，故云「以知法性離五欲過故，隨順修",
    "T36n1736_007:0050c26": "行尸波羅蜜。以知法性無亂想故，隨順修",
    "T36n1736_007:0050c27": "行禪波羅蜜。以知法性本有智慧光明無",
    "T36n1736_007:0050c28": "癡暗故，隨順修行般若波羅蜜」等。疏「圓教",
    "T36n1736_007:0050c29": "三一無障礙」者，即三而一、即一而三，非唯",
    "T36n1736_007:0051a01": "一體統之，一學之中攝三皆盡。一行尚具",
    "T36n1736_007:0051a02": "一切，何況三耶？疏「所以不名小乘」下，第四明",
    "T36n1736_007:0051a03": "不名小乘所以，通第五難。謂有難言：何以",
    "T36n1736_007:0051a04": "不名小乘，強立三藏而招多失？故今通云：",
    "T36n1736_007:0051a05": "以有大乘故，不得名小。彼教之中亦有菩",
    "T36n1736_007:0051a06": "薩，謂是大乘。大乘之中望之，皆稱三藏小",
    "T36n1736_007:0051a07": "教。言「六度菩薩」者，謂三僧祇耶別修六度，",
    "T36n1736_007:0051a08": "各有滿時，皆是有漏未入見道，以無常狼",
    "T36n1736_007:0051a09": "伏貪愛羊，令煩惱脂消、功德身肥，直至菩",
    "T36n1736_007:0051a10": "提樹下，三十四心一時斷結，以見諦十六心",
    "T36n1736_007:0051a11": "八忍八智，及非想一地修惑分為九品，各有",
    "T36n1736_007:0051a12": "九無間九解脫，成其十八，故有三十四耳。",
    "T36n1736_007:0051a13": "廣如《俱舍》、《涅槃》等說。言「成真佛」者，大乘",
    "T36n1736_007:0051a14": "說此斷惑成佛，乃是八相化身。小乘謂為實",
    "T36n1736_007:0051a15": "成，故屬小教。故《涅槃》中詺此執實，以為",
    "T36n1736_007:0051a16": "二乘曲見。疏「故藏通別圓之義」下，第二總釋",
    "T36n1736_007:0051a17": "四教難。謂有難言：三藏教亦有通別圓義，乃",
    "T36n1736_007:0051a18": "至圓教亦有藏通別義，何以不得互名而",
    "T36n1736_007:0051a19": "局定耶？故今答云：四教雖皆四義互有餘三",
    "T36n1736_007:0051a20": "義，傍不成本義。如三學大德禪師，雖有戒",
    "T36n1736_007:0051a21": "定慧，但成禪義，以禪長故；餘但兼故，不",
    "T36n1736_007:0051a22": "盡妙故，不名律法。餘二亦然。言「互有」者，",
    "T36n1736_007:0051a23": "三藏教中亦通有無常，三乘同稟；亦別為",
    "T36n1736_007:0051a24": "菩薩說四弘六度；亦為菩薩說一切種智",
    "T36n1736_007:0051a25": "故，故藏教有三矣。通教有三者，亦說三藏",
    "T36n1736_007:0051a26": "故，應名三藏；亦說道種智故，應名別教；",
    "T36n1736_007:0051a27": "亦說一切種智，應名為圓教。別教具三",
    "T36n1736_007:0051a28": "者，亦說三藏故，亦說無生空理故，亦說中",
    "T36n1736_007:0051a29": "道一切種智故。圓教亦說三藏故，亦說真",
    "T36n1736_007:0051b01": "空之理故，亦說歷劫階位修行故，亦應得",
    "T36n1736_007:0051b02": "有餘三名。故總答云：雖則四教各傍兼有，",
    "T36n1736_007:0051b03": "覈定不成。云何不成？初藏教通等不成者，",
    "T36n1736_007:0051b04": "雖有同稟無常，二乘一生得發真斷結，菩",
    "T36n1736_007:0051b05": "薩三祇不證，故通義不成。雖為菩薩別說",
    "T36n1736_007:0051b06": "四弘六度，不詮別理、不斷別惑，由約生",
    "T36n1736_007:0051b07": "滅四諦而起於見，豈得稱別？雖說一切種",
    "T36n1736_007:0051b08": "智者，菩薩因中不得即具種智。又此種智",
    "T36n1736_007:0051b09": "唯照二諦、不照中道，豈得稱圓？是則覈",
    "T36n1736_007:0051b10": "後三義不成，但成當教三藏義耳。通教三",
    "T36n1736_007:0051b11": "不成者，雖說三藏，一相無相故。又云已",
    "T36n1736_007:0051b12": "得故，雖說道種智，秖照界內俗，非如來藏",
    "T36n1736_007:0051b13": "恒沙功德故。雖說一切種智，秖照二諦，非",
    "T36n1736_007:0051b14": "照中道不思議二諦故。故覈三教之義不",
    "T36n1736_007:0051b15": "成，但成通教義耳。別教三不成者，雖說",
    "T36n1736_007:0051b16": "三藏恒沙佛法、無量戒定慧，異生滅三故。",
    "T36n1736_007:0051b17": "雖說無生空理，是不可得空，非但是空二",
    "T36n1736_007:0051b18": "乘同見故。雖說中道一切種智，非初住發",
    "T36n1736_007:0051b19": "心即具一切種智故。故藏通圓三義皆不",
    "T36n1736_007:0051b20": "成，但成別義耳。圓教三不成者，雖說三",
    "T36n1736_007:0051b21": "藏，皆約真如實相佛性涅槃故。雖有真空",
    "T36n1736_007:0051b22": "之理，即佛性真空，二乘不知，何況得入。雖",
    "T36n1736_007:0051b23": "說歷別階位法門，無不與實相相應，一",
    "T36n1736_007:0051b24": "攝一切故。是則藏通別三義皆不成，但圓",
    "T36n1736_007:0051b25": "教義耳。故云覈其定實，餘三不成，但成當教",
    "T36n1736_007:0051b26": "中義耳。疏「但判華嚴」下，第三重通圓別二",
    "T36n1736_007:0051b27": "教，定其去取，以彼判諸經。云華嚴兼，謂",
    "T36n1736_007:0051b28": "兼別教。是則迷其行布謂為別教，但取",
    "T36n1736_007:0051b29": "圓融以為圓教。離成二教，各失一邊；合",
    "T36n1736_007:0051c01": "而融通，方成了義，順華嚴宗，由行布圓融",
    "T36n1736_007:0051c02": "二互相攝故。如前行位中辯。若與之者，則",
    "T36n1736_007:0051c03": "名異義同，故無大過。若奪之者，則失《華嚴》",
    "T36n1736_007:0051c04": "本意，故今不取。是故此段名定其去取。餘義",
    "T36n1736_007:0051c05": "廣在四教，要略已備。疏「三、唐初海東」中，先",
    "T36n1736_007:0051c06": "正立、後順違。前中二：先正立、然後「三乘共學」",
    "T36n1736_007:0051c07": "下解釋。是則未明法空成別，非四諦十二",
    "T36n1736_007:0051c08": "因緣等別，具明二空為通，不取三乘共學",
    "T36n1736_007:0051c09": "故。前二依天台而有小異，以不共釋一",
    "T36n1736_007:0051c10": "乘，非合三為一。疏「然此」下，辯順違。先",
    "T36n1736_007:0051c11": "出義本。「自言」下，正辯順違。良以自謙非",
    "T36n1736_007:0051c12": "攝一切，故得無失。若有別理，推在攝不盡",
    "T36n1736_007:0051c13": "中故。疏「四、賢首弟子」下，亦二：先正立、後順",
    "T36n1736_007:0051c14": "違。前中五：一總以標舉、二「論云」下引論為據、",
    "T36n1736_007:0051c15": "三「言四教」下正明所立、四「初教謂」下別示",
    "T36n1736_007:0051c16": "其相、五「廣如」下結廣從略。彼疏又明：此所",
    "T36n1736_007:0051c17": "立教，依所詮法性以顯能詮。初教法性全",
    "T36n1736_007:0051c18": "隱，次一法性分顯，三即分隱，四即全顯。法性",
    "T36n1736_007:0051c19": "雖一，顯有不同，故成四耳。若約乘收，其第",
    "T36n1736_007:0051c20": "二教即是小乘，三即三乘中大乘，四即一乘。",
    "T36n1736_007:0051c21": "此亦多同光宅四乘。疏「然今」下辯順違中，",
    "T36n1736_007:0051c22": "先別破、後結非。前中又二：先破初一、後破",
    "T36n1736_007:0051c23": "後三。今初，有邪正混雜過。「若對教主」下遮",
    "T36n1736_007:0051c24": "救。恐有救言：若不識邪，安能知正？邪正",
    "T36n1736_007:0051c25": "對辯則是皁白分明。故今遮云：若欲爾",
    "T36n1736_007:0051c26": "者，應總分邪正，然後於邪正中方可分其",
    "T36n1736_007:0051c27": "大小等耳。故為立式，如此方先分三教，",
    "T36n1736_007:0051c28": "於儒教中方辯九流七經，於道教中方",
    "T36n1736_007:0051c29": "論道德之別，於佛教中方論大小權實，",
    "T36n1736_007:0052a01": "則無混濫。不然，即如西域，先分內外，外中",
    "T36n1736_007:0052a02": "方分六師或十宗等。等者，等取內教之中",
    "T36n1736_007:0052a03": "分大小等。言「六師」者，《淨名》云「一富單那",
    "T36n1736_007:0052a04": "名也迦葉姓也、二末伽梨名也俱奢梨母名也子、三刪闍",
    "T36n1736_007:0052a05": "夜名也毘羅胝母名子、四阿蓍多名也翅舍欽婆羅",
    "T36n1736_007:0052a06": "弊衣也、五迦羅鳩馱名也迦旃延姓也、六尼揵陀名也若",
    "T36n1736_007:0052a07": "提母也子。」此六各起一見。一起斷見言：一切",
    "T36n1736_007:0052a08": "法空，無君臣父子忠孝之道。二末迦梨俱舍",
    "T36n1736_007:0052a09": "梨子，起常見言：一切苦樂不由行業，性自",
    "T36n1736_007:0052a10": "有之。三起自然見，執道不須修，八萬劫苦",
    "T36n1736_007:0052a11": "盡即自然解脫，如轉縷丸於高山頂，旋盡",
    "T36n1736_007:0052a12": "自止。立解脫因，謂解脫為因。非因計因，",
    "T36n1736_007:0052a13": "是邪因也。撥道不須修，是邪見也。四即苦",
    "T36n1736_007:0052a14": "行外道，自拔頭髮、五熱炙身即得解脫。非",
    "T36n1736_007:0052a15": "道計道，亦戒取也。五起邊見，執一切法亦",
    "T36n1736_007:0052a16": "有亦無，不同佛法因緣故有、無性故無。由",
    "T36n1736_007:0052a17": "執有即定性之有，即是常見；執無即定性",
    "T36n1736_007:0052a18": "之無，即是斷見。斷常乖中，合成邊見也。六",
    "T36n1736_007:0052a19": "謂一切苦樂果報皆由過業、不藉現緣，前",
    "T36n1736_007:0052a20": "世業盡即苦盡，縱現修道亦不能斷。此人",
    "T36n1736_007:0052a21": "信有前世業為因，非邪見，撥無現緣即是",
    "T36n1736_007:0052a22": "少分邪見。道能盡苦，撥無不能。道計非道，亦",
    "T36n1736_007:0052a23": "是邪見。六師之計，具如《涅槃》。此六各起一",
    "T36n1736_007:0052a24": "見，如第六地引。疏「又依涅槃為半滿」下，破",
    "T36n1736_007:0052a25": "後三教。然彼師之意，以真如有二分，具說",
    "T36n1736_007:0052a26": "二分為具分，唯說不變為一分。但明生",
    "T36n1736_007:0052a27": "空為半，具顯二空為滿。今難半滿乃有",
    "T36n1736_007:0052a28": "二義：一若約第二義已稱為滿，不合唯得",
    "T36n1736_007:0052a29": "一分。若滿中有一分義者，《涅槃》滿字亦唯一",
    "T36n1736_007:0052b01": "分，則亦未滿，故云不應復有一分之言。一分",
    "T36n1736_007:0052b02": "之言，意在第三教也。二有救言：《涅槃》但約",
    "T36n1736_007:0052b03": "二空論半滿，不約真如等者。則違《涅槃》，",
    "T36n1736_007:0052b04": "《涅槃》既云「空者所謂生死，不空者所謂大般",
    "T36n1736_007:0052b05": "涅槃。」何得言唯約二空而論半滿？是知",
    "T36n1736_007:0052b06": "二空猶是《涅槃》半字，雙照空不空方為滿",
    "T36n1736_007:0052b07": "耳。故彼經云「聲聞之人但見於空、不見不",
    "T36n1736_007:0052b08": "空，菩薩見空及與不空。」故疏云「豈彼不說",
    "T36n1736_007:0052b09": "妙有而訶空耶。」「故其所立」下，總非也。疏「一、",
    "T36n1736_007:0052b10": "波頗三藏」者，據《般若燈論．序》云「中天竺三",
    "T36n1736_007:0052b11": "藏波頗蜜多，唐言朋友。學兼半滿、博綜",
    "T36n1736_007:0052b12": "群詮，喪我怡神、搜玄養性，遊方在念、利物",
    "T36n1736_007:0052b13": "為懷，故能附杙傳身、舉烟召侶，󰂛氷霜",
    "T36n1736_007:0052b14": "而越葱嶺、犯風雪而渡沙河，時積五年、",
    "T36n1736_007:0052b15": "途經四萬，以大唐貞觀元年歲次娶嘴，十",
    "T36n1736_007:0052b16": "一月二十日，頂戴梵文至于京輦。昔秦徵",
    "T36n1736_007:0052b17": "童壽苦用兵戈、漢請摩騰遠勞蕃使，詎",
    "T36n1736_007:0052b18": "可方茲感應道契冥符、家國休祥德人爰降？",
    "T36n1736_007:0052b19": "有司奏見，殊悅帝心。其年有勅，安置大興",
    "T36n1736_007:0052b20": "善寺，仍請譯出《寶星陀羅尼經》、《般若燈論》、《莊",
    "T36n1736_007:0052b21": "嚴論》等。」疏「阿含」，具云阿爰摩，此云教也。",
    "T36n1736_007:0052b22": "疏「此釋名局」下，辯順違。以上立義各指一",
    "T36n1736_007:0052b23": "經，一經之中皆有四諦觀行等。諸如《華嚴》、",
    "T36n1736_007:0052b24": "《涅槃》皆有〈四聖諦品〉廣顯其相，大乘等經",
    "T36n1736_007:0052b25": "非無觀行等故。疏「二、賢首所立」等者，以下",
    "T36n1736_007:0052b26": "文依之，故今略指。然昔來更有耆闍法師",
    "T36n1736_007:0052b27": "立六種教：一因緣宗教；二假名宗教；三不",
    "T36n1736_007:0052b28": "真宗教，謂說諸法如幻化理；四真宗教，謂說",
    "T36n1736_007:0052b29": "諸法真空理故；五常宗教，說真理恒沙功",
    "T36n1736_007:0052c01": "德常恒等故；六圓宗教，如諸師今不序",
    "T36n1736_007:0052c02": "者。前四名即衍公四宗義，在立宗之初；第五",
    "T36n1736_007:0052c03": "同第五時；第六同諸師圓教，故略不引。又",
    "T36n1736_007:0052c04": "真宗說真空理、常宗說真理恒沙功德常恒，",
    "T36n1736_007:0052c05": "既真宗真理非常宗，應同無常。又三與四",
    "T36n1736_007:0052c06": "但法喻之別，故並不引。上來此方立教竟。",
    "T36n1736_007:0052c07": "第二序西域中，文分為二：先正序、後順",
    "T36n1736_007:0052c08": "違。前中，賢首《起信論疏》初義理分齊中序",
    "T36n1736_007:0052c09": "之。於中二：一總序源由、二雙釋所立。今",
    "T36n1736_007:0052c10": "初。然真諦、笈多、波頗三藏皆是西域，而躬",
    "T36n1736_007:0052c11": "親在斯分教，故屬此方所收；下二大德，本",
    "T36n1736_007:0052c12": "是西方分教，故云西域耳。那爛陀者，此",
    "T36n1736_007:0052c13": "云施無厭。然案《唐三藏傳》，似智光，乃戒賢",
    "T36n1736_007:0052c14": "弟子。而今云「同時」者，或恐名同人異，或是",
    "T36n1736_007:0052c15": "師資，不妨立義所宗復異。又準無行禪師",
    "T36n1736_007:0052c16": "書亦云「西方有二宗並行，一宗無著、天親；",
    "T36n1736_007:0052c17": "一宗龍樹、提婆。龍樹之宗，玄標纔舉，則無",
    "T36n1736_007:0052c18": "著牽羊；翎羽暫騰，則陳那亂轍。」則同時定",
    "T36n1736_007:0052c19": "有二宗。又案《西域記》，唐三藏初遇龍樹宗",
    "T36n1736_007:0052c20": "師，欲從學法。師令服藥求得長生，方能",
    "T36n1736_007:0052c21": "窮究。三藏自思本欲求經，恐仙術不成，辜",
    "T36n1736_007:0052c22": "我夙願。遂不學此宗，乃學法相之宗。若藏",
    "T36n1736_007:0052c23": "和上義分齊云「法藏於文明年中，幸遇中",
    "T36n1736_007:0052c24": "天竺國三藏法師地婆訶羅，唐言日照，於西",
    "T36n1736_007:0052c25": "太原寺翻譯經論，躬親問之。」故有憑矣。疏",
    "T36n1736_007:0052c26": "「戒賢遠承」下，第二雙釋所立，即為二別。二",
    "T36n1736_007:0052c27": "中文皆有五：一師資相承、二所憑經論、三正",
    "T36n1736_007:0052c28": "顯所立、四彰了不了、五結成所憑。今初戒",
    "T36n1736_007:0052c29": "賢中初師資相承中，彌勒位極，此為上古。無",
    "T36n1736_007:0053a01": "著初地，此為中古。護法、難陀未有得聖之",
    "T36n1736_007:0053a02": "文，但是當時英彥。化世未久，故云近踵。疏",
    "T36n1736_007:0053a03": "「依深密」等者，二所憑經論，等取《佛地》等經；",
    "T36n1736_007:0053a04": "「瑜伽」等取《對法》、《顯揚》等法相之論。餘並可",
    "T36n1736_007:0053a05": "知。疏「立三種教」下，三正顯所立。於中，先總、",
    "T36n1736_007:0053a06": "後別。總中，以法相大乘為了，則顯法性為",
    "T36n1736_007:0053a07": "不了。「唐三藏師宗」者，具如《西域記》及《三藏傳》",
    "T36n1736_007:0053a08": "廣說。疏「謂佛初」下，別顯三教，即為三別。一",
    "T36n1736_007:0053a09": "一教中各有三定：一時定，謂有初時等故。",
    "T36n1736_007:0053a10": "二法定，謂有空等故。三經定，謂指《阿含》等",
    "T36n1736_007:0053a11": "故。三性等義，至下當辯。疏「具說三性三",
    "T36n1736_007:0053a12": "無性」等者，此有兩重：一約三性，則初時約",
    "T36n1736_007:0053a13": "依他說有；二約遍計說空；三具說三性，",
    "T36n1736_007:0053a14": "則遍計是空、依圓是有以為中道。二者約",
    "T36n1736_007:0053a15": "三性皆有、約三無性皆空。第一時中說三",
    "T36n1736_007:0053a16": "性皆有，第二時中總說諸法皆悉無性者，",
    "T36n1736_007:0053a17": "約三無性密意說耳。故《唯識》云「即依此三",
    "T36n1736_007:0053a18": "性，立彼三無性。初則相無性，次無自然性，",
    "T36n1736_007:0053a19": "後由遠離前所執我法性故，佛密意說一",
    "T36n1736_007:0053a20": "切法無性。」謂若顯了說，則雙明三性三無性",
    "T36n1736_007:0053a21": "方是中道，故為盡理。疏「是故於彼」下，第四",
    "T36n1736_007:0053a22": "明了不了。然二宗義別，下說十種。且就《深",
    "T36n1736_007:0053a23": "密》，略有四義：一約三性三無性；二約心境",
    "T36n1736_007:0053a24": "空有；三約一乘三乘；四約成佛不成佛，即",
    "T36n1736_007:0053a25": "五性一性義。此中且約三性空有論了不",
    "T36n1736_007:0053a26": "了，前第三時合約三性三無性論。餘二門",
    "T36n1736_007:0053a27": "義，略不明之，下別會中隱顯而出。疏「此",
    "T36n1736_007:0053a28": "依深密」下，第五結成所憑。疏「二、智光」下，疏文",
    "T36n1736_007:0053a29": "亦五，同前標列。初師宗中，文殊對彌勒，龍",
    "T36n1736_007:0053b01": "樹對無著，青目、清辯對護法、難陀。護法、難陀",
    "T36n1736_007:0053b02": "注《唯識論》，青目注《中論》，清辯亦注《中論》造",
    "T36n1736_007:0053b03": "《掌珍論》。疏「依般若」等下，二所憑經論。「般若等",
    "T36n1736_007:0053b04": "經」，等取《涅槃》、《法華》等經。「中觀等論」，等取《門",
    "T36n1736_007:0053b05": "論》、《百論》、《智論》。疏「亦立三」下，三正立，可知。",
    "T36n1736_007:0053b06": "疏「又初漸」下，第四明了不了。上約心境空",
    "T36n1736_007:0053b07": "有以立三時之教，今約三性空有以明了",
    "T36n1736_007:0053b08": "不了義，蓋影略耳。言「以彼怖畏此真空」者，",
    "T36n1736_007:0053b09": "小乘聞空，謂無物為空，如空澤之空。則畢",
    "T36n1736_007:0053b10": "竟都無，恐成斷滅。若必無者，何有因果生",
    "T36n1736_007:0053b11": "死涅槃？徒事勤苦，修有何益？故經云「寧",
    "T36n1736_007:0053b12": "起有見如須彌，不起空見如芥子許。」故",
    "T36n1736_007:0053b13": "生驚怖。今存假名，但除其病而不除法，",
    "T36n1736_007:0053b14": "故存依他之假有，以接小心之劣機。疏「後",
    "T36n1736_007:0053b15": "時」下，第三時教。「緣生即空」者，緣生即依他，依",
    "T36n1736_007:0053b16": "他即空，不存依他空遍計也。「平等一味」者，",
    "T36n1736_007:0053b17": "空有一味，非空外說有、有外說空，空有相",
    "T36n1736_007:0053b18": "即故無異味，見空即是見有、見有即是",
    "T36n1736_007:0053b19": "見空。空有二體既同，何要偏留依他、但空",
    "T36n1736_007:0053b20": "遍計？疏「此三次第」下，五結成所憑。《般若燈",
    "T36n1736_007:0053b21": "論》本頌即《中論》五百偈，題云分別明菩薩。釋",
    "T36n1736_007:0053b22": "曰：分別即智，明即是光，人譯異耳。釋論稱",
    "T36n1736_007:0053b23": "為般若燈者，照了般若，般若無此不可見",
    "T36n1736_007:0053b24": "故。又體即般若，照物如燈。「大乘妙智經」，未",
    "T36n1736_007:0053b25": "見經本，但依賢首引耳。或云即《般若經》，般",
    "T36n1736_007:0053b26": "若是智，摩訶是大亦可妙故。又波羅蜜亦",
    "T36n1736_007:0053b27": "同妙義。疏「然此二三時」下，第二辯順違。然",
    "T36n1736_007:0053b28": "藏和尚《起信疏》「問云：此二三時可和會不？",
    "T36n1736_007:0053b29": "自答云：無會無不會。無會者，各各為人悉",
    "T36n1736_007:0053c01": "檀。悉檀者，《智論》云義宗也。諸佛說故，並是",
    "T36n1736_007:0053c02": "聖教，隨緣益物，何須會之，故云無會。言",
    "T36n1736_007:0053c03": "無不會者，即可會也。今會此義，有其二門：",
    "T36n1736_007:0053c04": "一約攝生寬狹、言教具闕以明了不了；二",
    "T36n1736_007:0053c05": "約益物漸次、顯理增微以明了不了。初中",
    "T36n1736_007:0053c06": "二：一約攝生寬狹者，《深密》宗中，初唯為小、",
    "T36n1736_007:0053c07": "次唯為大，此二時中狹故非了；第三時中普",
    "T36n1736_007:0053c08": "為發趣一切乘者，寬故為了。二約言教具",
    "T36n1736_007:0053c09": "闕者，初唯說小、次唯說大，各有所闕故",
    "T36n1736_007:0053c10": "非了義；於第三時具說三乘，具故為了。第",
    "T36n1736_007:0053c11": "二門內亦有二意：初約益物漸次者，謂",
    "T36n1736_007:0053c12": "《妙智經》意，初唯益小，故非了義；次雖通益",
    "T36n1736_007:0053c13": "大小，不能令趣寂二乘得大菩提，故非了",
    "T36n1736_007:0053c14": "義；第三時中普得大益，方為了義。二顯理",
    "T36n1736_007:0053c15": "增微者，初說緣生實有、次說假有，故非了",
    "T36n1736_007:0053c16": "義；第三時中顯理至空，會緣相盡，故為了",
    "T36n1736_007:0053c17": "義。」依此會釋二宗，各有了不了義。此賢首",
    "T36n1736_007:0053c18": "意。謂約初門，則法相宗為了、法性宗非了；",
    "T36n1736_007:0053c19": "若約後門，則法性宗為了、法相宗非了。既",
    "T36n1736_007:0053c20": "皆二義了、二義不了，於理則齊。今觀賢首",
    "T36n1736_007:0053c21": "之意，多明法性。何者？有二義故。一以攝",
    "T36n1736_007:0053c22": "生寬狹對益物漸次，則攝生寬為了，不及",
    "T36n1736_007:0053c23": "益物唯大為了。以言教具闕對顯理增微，",
    "T36n1736_007:0053c24": "則言教具為了，不及顯理相盡為了。思",
    "T36n1736_007:0053c25": "之可知。二者言中雖云各有二了有二不",
    "T36n1736_007:0053c26": "了，《深密》宗中二種了義亦成不了。何者？如",
    "T36n1736_007:0053c27": "攝生中，以第二時唯攝大為不了、第三時",
    "T36n1736_007:0053c28": "具攝為了者，則得純金，何如雜鐵？純菩薩",
    "T36n1736_007:0053c29": "眾，何如凡小同居？《法華》唯為菩薩，何如昔",
    "T36n1736_007:0054a01": "日被三？是故應云唯攝大機為了、總攝",
    "T36n1736_007:0054a02": "三根為不了。又如言教具闕中，以第二時",
    "T36n1736_007:0054a03": "不具為不了、第三具說三乘為了者，言皆",
    "T36n1736_007:0054a04": "闕典應為不了、雜以無稽應當是了。純",
    "T36n1736_007:0054a05": "賣真金應為貧士、瓦木雜貨應為富商。",
    "T36n1736_007:0054a06": "《法華》唯說一乘，何如昔開三異？是故應云",
    "T36n1736_007:0054a07": "唯說一極方為了義、雜說三乘即為不了。",
    "T36n1736_007:0054a08": "上二本是法相宗為了，今皆成不了。後二",
    "T36n1736_007:0054a09": "又或法性是了，則四不了皆屬前宗，四種了",
    "T36n1736_007:0054a10": "義皆在法性。恐法相者是非心生，故疏不",
    "T36n1736_007:0054a11": "引之，乃別謂和會耳。疏文分二：先總明順",
    "T36n1736_007:0054a12": "違、後各別會釋。今初分三：初總非前立，謂",
    "T36n1736_007:0054a13": "既俱聖教，不可受一非餘；二互相違，不",
    "T36n1736_007:0054a14": "可二文雙取，故云不能。二「深密經意」下",
    "T36n1736_007:0054a15": "會釋二經。恐有問言：若並不許，其如二",
    "T36n1736_007:0054a16": "經有文，如何會釋？故今為顯二經之意各",
    "T36n1736_007:0054a17": "有所為，不可偏執，偏執則互相違。三「得斯",
    "T36n1736_007:0054a18": "意」下結成和會。若得經意，二家俱得；受一",
    "T36n1736_007:0054a19": "非餘，則二家俱非，故離之則兩傷、合之則",
    "T36n1736_007:0054a20": "雙美。疏「然欲會二宗」下，第二各別會釋。於",
    "T36n1736_007:0054a21": "中三：初標列章門、次廣會初二、後通略會",
    "T36n1736_007:0054a22": "釋。今初十對，句各一對，皆先明法性、後辯",
    "T36n1736_007:0054a23": "法相。如云一乘三乘對，則一乘是法性、三",
    "T36n1736_007:0054a24": "乘是法相，餘九例知。初二，次下廣明；後八，義",
    "T36n1736_007:0054a25": "分齊中具顯。疏「且初二義」下，第二廣會初",
    "T36n1736_007:0054a26": "二也。於中二：先雙標二義、後別顯二相。",
    "T36n1736_007:0054a27": "所以雙明者，以初二義互相成故。謂若立",
    "T36n1736_007:0054a28": "五性為了，則三乘為了之義自彰，以有聲",
    "T36n1736_007:0054a29": "聞緣覺二定性故，則成二乘；有菩薩性成",
    "T36n1736_007:0054b01": "菩薩乘；不定性人通成三乘；無種性人三所",
    "T36n1736_007:0054b02": "不攝，則人天乘收，則五乘亦具。若以一性",
    "T36n1736_007:0054b03": "為了，則一乘義成，等有佛性故名一乘，無",
    "T36n1736_007:0054b04": "不成佛。故《涅槃》云「佛性者名為一乘」。疏",
    "T36n1736_007:0054b05": "「如法相」下，第二別顯二相者，先法相宗，中",
    "T36n1736_007:0054b06": "二：先標所宗；後「故深密三時教」下引文成",
    "T36n1736_007:0054b07": "立，總為二段：一明三乘為了、一乘為不",
    "T36n1736_007:0054b08": "了；後明五性為了，成前三乘。前中引其二",
    "T36n1736_007:0054b09": "經。初引《深密》雖明有性無性，意成三乘。",
    "T36n1736_007:0054b10": "言「初皆不成」者，小乘中說獨佛一人有大",
    "T36n1736_007:0054b11": "覺性，餘不說有，故皆不成佛。「次一向成」者，",
    "T36n1736_007:0054b12": "是第二時中唯說一乘，一切眾生皆得成佛，",
    "T36n1736_007:0054b13": "為一向成。盡成則太過，盡不成則不及，故皆",
    "T36n1736_007:0054b14": "方便，並為不了。以初未堪聞大，一向抑故；",
    "T36n1736_007:0054b15": "第二時中勸令欣佛，一向揚故。第三時中",
    "T36n1736_007:0054b16": "依理正說，有性皆成，非不及也；無性不",
    "T36n1736_007:0054b17": "成，非太過也，故稱實為了。上明三乘是",
    "T36n1736_007:0054b18": "了之證。「又初二卷」下，證一乘是權。後引《勝",
    "T36n1736_007:0054b19": "鬘》，亦但證一乘是權耳。疏「大般若」下，第二",
    "T36n1736_007:0054b20": "明五性為了，成前三乘，則顯一性一乘皆",
    "T36n1736_007:0054b21": "非了也。於中總五段引經，而三論附出，即",
    "T36n1736_007:0054b22": "分為五：一引《般若》說有五性，雖無第五，",
    "T36n1736_007:0054b23": "前四既有，無性必然。前三可知。第四云「雖",
    "T36n1736_007:0054b24": "未已入正性離生」者，謂不定性人未入見",
    "T36n1736_007:0054b25": "道，則容不定；若入見道，則名正定聚，不",
    "T36n1736_007:0054b26": "容不定。如入聲聞見道，終無迴心作菩薩",
    "T36n1736_007:0054b27": "人。言離生者，見惑過患，如生食在腹。若",
    "T36n1736_007:0054b28": "入見道，能離彼生，故云離生，至下更釋。",
    "T36n1736_007:0054b29": "疏「深密第二」下，引《深密經》。於中二：初指同",
    "T36n1736_007:0054c01": "前文、後「又云一切趣寂」下證有趣寂。若有",
    "T36n1736_007:0054c02": "趣寂，則五性義成。疏「又十輪」下，第三",
    "T36n1736_007:0054c03": "引《十論》明定有三乘，以成五性；若無",
    "T36n1736_007:0054c04": "五性，無三乘故。疏「故楞伽」下，第四正明",
    "T36n1736_007:0054c05": "五性。《莊嚴》、《瑜伽》二論例同。疏「善戒」下，第",
    "T36n1736_007:0054c06": "五引《善戒》、《地持》立有二性，以成前無性。故",
    "T36n1736_007:0054c07": "彼論云「種性有二：一有種性、二無種性。」彼",
    "T36n1736_007:0054c08": "論釋云「種性者，無始法爾，六處殊勝，展轉",
    "T36n1736_007:0054c09": "相續」等。而言「亦云」者，全同《楞伽》，以前不",
    "T36n1736_007:0054c10": "引彼經所釋，故今例釋，不欲繁文耳。疏",
    "T36n1736_007:0054c11": "「若法性宗」下，疏文亦二：先標所宗、後「法華」",
    "T36n1736_007:0054c12": "下引證成立。長分十段：一引《法華》，雙明",
    "T36n1736_007:0054c13": "一乘一性。二引《涅槃》，明乘性相成。三重引",
    "T36n1736_007:0054c14": "《法華》，明無趣寂。四引《涅槃》第九，明無無",
    "T36n1736_007:0054c15": "性。五引經釋論，結成正義。六廣引諸經，",
    "T36n1736_007:0054c16": "遮救定性。七引《涅槃》，遮救無性。八引《法",
    "T36n1736_007:0054c17": "華》，遮救趣寂。九釋《勝鬘》，會一乘方便。十",
    "T36n1736_007:0054c18": "以《法華》結成破立。今初，分二：先正立一乘、",
    "T36n1736_007:0054c19": "後立一性釋成一乘。今初。「十方佛土中」等",
    "T36n1736_007:0054c20": "者，即第一〈方便品〉偈。上三句正立，第四句釋",
    "T36n1736_007:0054c21": "疑。言「無二亦無三」者，古有多說。大乘法",
    "T36n1736_007:0054c22": "師云：二即第二，三即第三，以菩薩乘勝，故",
    "T36n1736_007:0054c23": "為第一。此即生公意，而未盡其旨。生公云：",
    "T36n1736_007:0054c24": "「二者第二乘，三者第三乘，亦應無第一。」第",
    "T36n1736_007:0054c25": "一不乖所以大，故不無之。既無二三，一",
    "T36n1736_007:0054c26": "亦去矣。意云：今日一乘深有玄致，所以稱",
    "T36n1736_007:0054c27": "大。所以大者，義理深也。昔三乘中大乘既",
    "T36n1736_007:0054c28": "未融，餘二則立為權。若約悲智，萬行不乖",
    "T36n1736_007:0054c29": "今日之一，故云不乖所以大，故不無之。言既",
    "T36n1736_007:0055a01": "無二三一亦去者，昔說有三，二既不立，大",
    "T36n1736_007:0055a02": "豈獨存？以不收二乘故，又權指故，亦同羊",
    "T36n1736_007:0055a03": "鹿俱不得故，如光宅四乘中說。若天台等",
    "T36n1736_007:0055a04": "意，無二者，無有聲聞緣覺之二乘。無三者，",
    "T36n1736_007:0055a05": "總無昔日三乘，以皆非實故。宗說不同，任",
    "T36n1736_007:0055a06": "情去取。若望經意，但立一實為真趣，舉",
    "T36n1736_007:0055a07": "二三皆悉不許，不論大小。如說世間此",
    "T36n1736_007:0055a08": "人獨立，更無與比，非要別指張王二人。下",
    "T36n1736_007:0055a09": "句釋疑。疑云：若唯有一，昔何說三？又《華嚴",
    "T36n1736_007:0055a10": "經》云「或有國土說一乘，或二或三或四五，",
    "T36n1736_007:0055a11": "如是乃至無有量。」故今釋云：若以如來方",
    "T36n1736_007:0055a12": "便，則多少皆得。十方國土及昔說有三，是",
    "T36n1736_007:0055a13": "方便耳，非真實也。又次下經云「但以假名",
    "T36n1736_007:0055a14": "字，引導於眾生。」疏「又云初以三乘」等者，此",
    "T36n1736_007:0055a15": "引第二經，重成三皆是權。若具引者，經云",
    "T36n1736_007:0055a16": "「如彼長者，初以三車誘引諸子，然後但與",
    "T36n1736_007:0055a17": "大車，寶物莊嚴安隱第一。然彼長者無虛妄之",
    "T36n1736_007:0055a18": "咎。如來亦復如是，無有虛妄，初說三乘",
    "T36n1736_007:0055a19": "引導眾生，然後但以大乘而度脫之。」釋曰：",
    "T36n1736_007:0055a20": "此文皆明先三是權、後一為實，縱饒會二",
    "T36n1736_007:0055a21": "歸一，亦是三為方便，唯一為實耳。疏「以性",
    "T36n1736_007:0055a22": "唯一」下，引其二文，明唯一性，證成一乘。此",
    "T36n1736_007:0055a23": "句總以一性成一乘。若有多性容有多",
    "T36n1736_007:0055a24": "乘，既唯一性並同作佛故，唯一乘耳。疏「故",
    "T36n1736_007:0055a25": "云諸佛兩足尊」下，引證。初引第一未來佛",
    "T36n1736_007:0055a26": "章，故彼偈云「未來世諸佛，雖說百千億，無",
    "T36n1736_007:0055a27": "數諸法門，其實為一乘。諸佛兩足尊，知法",
    "T36n1736_007:0055a28": "常無性，佛種從緣起，是故說一乘。是法住",
    "T36n1736_007:0055a29": "法位，世間相常住，於道場知已，導師方便",
    "T36n1736_007:0055b01": "說。」今但引兩句，顯諸法無性，成一性義耳。",
    "T36n1736_007:0055b02": "然上三偈，諸釋不同。今直解經文，初一偈明",
    "T36n1736_007:0055b03": "當佛開權終歸一實，故云其實為一乘。次偈",
    "T36n1736_007:0055b04": "釋說一乘所以，以唯一性故。謂若有二性，",
    "T36n1736_007:0055b05": "容有二乘；既唯一性，故說一乘耳。知法常",
    "T36n1736_007:0055b06": "無性者，知即能證知，法謂所證知。法即色",
    "T36n1736_007:0055b07": "心等一切法也。常無性者，所證理也，即是真",
    "T36n1736_007:0055b08": "如無性之理，覺諸法故。云何常無性？謂",
    "T36n1736_007:0055b09": "色心等從本已來性相空寂，非自非他、非",
    "T36n1736_007:0055b10": "即非離，湛然常寂，故曰無性。而言常者，謂",
    "T36n1736_007:0055b11": "本來即無，非推之使無，故曰常無性耳。",
    "T36n1736_007:0055b12": "佛種從緣起者，然有二義：一約因種，因種",
    "T36n1736_007:0055b13": "即正因佛性。故《涅槃》云「佛性者，即是無上",
    "T36n1736_007:0055b14": "菩提中道種子。」此種即前常無性理，故《涅槃》",
    "T36n1736_007:0055b15": "云「佛性者即是第一義空。」無性即空義也。緣",
    "T36n1736_007:0055b16": "即六度萬行，是緣因佛性，起彼正因，令得",
    "T36n1736_007:0055b17": "成佛。是故說一乘者，唯以佛性起於佛性，",
    "T36n1736_007:0055b18": "更無餘性，故說一乘，稱理說也。體同曰性，",
    "T36n1736_007:0055b19": "相似名種，故關中云：「如稻自生稻，不生餘",
    "T36n1736_007:0055b20": "穀，此屬性也。萌幹花粒其類無差，此屬種",
    "T36n1736_007:0055b21": "也。」二果種性，關中云：「佛報唯佛，其理不差，",
    "T36n1736_007:0055b22": "即性義也。說法度人，類皆相似，此種義也。」",
    "T36n1736_007:0055b23": "果之種性，緣真理生，故云從緣。故釋此偈",
    "T36n1736_007:0055b24": "云「佛緣理生，理既無二，是故說一乘耳。」意",
    "T36n1736_007:0055b25": "云：證理成佛，稱理說一。此中知法常無性",
    "T36n1736_007:0055b26": "偈，全同〈出現〉。〈出現品〉云「如來成正覺時，於",
    "T36n1736_007:0055b27": "其身中普見一切眾生成正覺，乃至普見",
    "T36n1736_007:0055b28": "一切眾生入涅槃，皆同一性所謂無性。」乃",
    "T36n1736_007:0055b29": "至云「知一切法皆無性故，得一切智大悲",
    "T36n1736_007:0055c01": "相續救度眾生。」謂知無性，佛性同故。準於",
    "T36n1736_007:0055c02": "下經，以知無性，尚得一成一切皆成，況無",
    "T36n1736_007:0055c03": "不說一乘而度脫之。後偈又云「是法住法",
    "T36n1736_007:0055c04": "位」等者，重釋前偈。言是法者，即前所知之",
    "T36n1736_007:0055c05": "法。所以常無性者，由住真如正位故。由緣",
    "T36n1736_007:0055c06": "無性，緣起即真；由即真故，故上云無性。言",
    "T36n1736_007:0055c07": "法位者，即真如正位。故《智論》說「法性、法界、法",
    "T36n1736_007:0055c08": "住、法位，皆真如異名。」世法即如，故皆常住。謂",
    "T36n1736_007:0055c09": "因乖常理，成三界無常。若解無常之實，即",
    "T36n1736_007:0055c10": "無常而成常矣。則常與無常二理不偏，故",
    "T36n1736_007:0055c11": "《涅槃經》況之二鳥。今於道場證知一切世",
    "T36n1736_007:0055c12": "間無常即真常理，猶懸鏡高堂，萬像斯鑒。",
    "T36n1736_007:0055c13": "二而不二不可言宣，以方便力假以言說。",
    "T36n1736_007:0055c14": "一尚假說，況有二三？故知前偈即一性之文，",
    "T36n1736_007:0055c15": "疏中略要但引一句耳。疏「又第三」下，此",
    "T36n1736_007:0055c16": "引〈藥草喻品〉證一性義。故彼經云「眾生住",
    "T36n1736_007:0055c17": "於種種之地，唯有如來如實見之明了無",
    "T36n1736_007:0055c18": "礙。如彼卉木叢林諸藥草等，而不自知上",
    "T36n1736_007:0055c19": "中下性。如來知是一相一味之法，所謂解脫",
    "T36n1736_007:0055c20": "相離相滅相，究竟涅槃常寂滅相，終歸於",
    "T36n1736_007:0055c21": "空。」今但略引二句以此證知，則明三乘",
    "T36n1736_007:0055c22": "之人不知差別即一，唯佛究之無三無二。",
    "T36n1736_007:0055c23": "言解脫者，真解脫也。故第二經偈云「為滅",
    "T36n1736_007:0055c24": "諦故修行於道，離諸苦縛名得解脫。是人",
    "T36n1736_007:0055c25": "於何而得解脫？但離虛妄名為解脫，其實",
    "T36n1736_007:0055c26": "未得一切解脫。」釋曰：一切解脫即真解脫，",
    "T36n1736_007:0055c27": "真解脫者即一解脫味，故無二味安有三",
    "T36n1736_007:0055c28": "乘？故又云「常寂滅相，即性淨涅槃。」是上世",
    "T36n1736_007:0055c29": "間相常住也，故皆一性。疏「涅槃亦云」下，第",
    "T36n1736_007:0056a01": "二引《涅槃》明乘性相成。非但唯一性，故",
    "T36n1736_007:0056a02": "說一乘。經明一性，即一乘也。即第二十七經",
    "T36n1736_007:0056a03": "云「善男子！畢竟有二種：一者莊嚴畢竟、二",
    "T36n1736_007:0056a04": "者究竟畢竟。一者世間畢竟、二者出世間畢",
    "T36n1736_007:0056a05": "竟。莊嚴畢竟者，六波羅蜜。究竟畢竟者，一切",
    "T36n1736_007:0056a06": "眾生所得一乘，一乘者名為佛性。以是義",
    "T36n1736_007:0056a07": "故，我說一切眾生悉有佛性，一切眾生實",
    "T36n1736_007:0056a08": "有一乘，以無明覆故不能自見。」釋曰：以",
    "T36n1736_007:0056a09": "皆有佛性，故唯一乘。又佛性者，即是第一義",
    "T36n1736_007:0056a10": "空之理，理能運載即是乘義耳。疏「師子吼",
    "T36n1736_007:0056a11": "者名決定說」者，亦即第二十七經〈師子吼品〉。",
    "T36n1736_007:0056a12": "釋曰：若不宣說一切眾生皆有佛性，則是",
    "T36n1736_007:0056a13": "野干鳴，設千萬年在於佛法，終不能作師",
    "T36n1736_007:0056a14": "子吼也。疏「三十三又云」下，引證佛性即是",
    "T36n1736_007:0056a15": "一乘，非但因同，果亦同也。亦〈師子吼品〉，彼",
    "T36n1736_007:0056a16": "明海有八德，下具合之，此合第三一味之",
    "T36n1736_007:0056a17": "義。經中但加標云三者一味，釋如疏文。「一",
    "T36n1736_007:0056a18": "甘露」者，正顯一味。甘露以喻涅槃。",
    "T36n1736_007:0056a19": "大方廣佛華嚴經隨疏演義鈔卷第七"
}