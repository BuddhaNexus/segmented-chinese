{
    "T31n1606_012:0748b20": "大乘阿毘達磨雜集論卷第十二",
    "T31n1606_012:0748b22": "安慧菩薩糅釋上集論",
    "T31n1606_012:0748b23": "大唐三藏法師玄奘奉　詔譯",
    "T31n1606_012:0748b24": "2決擇分中法品第二之二",
    "T31n1606_012:0748b25": "云何修？略有五種，謂依止任持修、依止作意",
    "T31n1606_012:0748b26": "修、依止意樂修、依止方便修、依止自在修。",
    "T31n1606_012:0748b27": "依止任持修復有四種：一依止因修，謂由種",
    "T31n1606_012:0748b28": "性力於波羅蜜多修習正行。二依止報修，謂",
    "T31n1606_012:0748b29": "由勝自體力於波羅蜜多修習正行。三依止",
    "T31n1606_012:0748c01": "願修，謂由本願力於波羅蜜多修習正行。四",
    "T31n1606_012:0748c02": "依止簡擇力修，謂由慧力於波羅蜜多修習",
    "T31n1606_012:0748c03": "正行。",
    "T31n1606_012:0748c04": "依止作意修亦有四種：一依止勝解作意修，",
    "T31n1606_012:0748c05": "謂於一切波羅蜜多相應經教起增上勝解。",
    "T31n1606_012:0748c06": "二依止愛味作意修，謂於已得波羅蜜多見",
    "T31n1606_012:0748c07": "勝功德起深愛味。三依止隨喜作意修，謂於",
    "T31n1606_012:0748c08": "一切世界一切有情所行施等深生隨喜。四",
    "T31n1606_012:0748c09": "依止憙樂作意修，謂於自他當來勝品波羅",
    "T31n1606_012:0748c10": "蜜多深生願樂。",
    "T31n1606_012:0748c11": "依止意樂修復有六種，謂由無厭意樂、廣大",
    "T31n1606_012:0748c12": "意樂、歡喜意樂、恩德意樂、無染意樂、善好",
    "T31n1606_012:0748c13": "意樂故，修諸波羅蜜多。此中菩薩於施波羅",
    "T31n1606_012:0748c14": "蜜多無厭意樂者，謂諸菩薩於一有情一剎",
    "T31n1606_012:0748c15": "那頃，假使殑伽沙等世界滿中七寶以用布",
    "T31n1606_012:0748c16": "施，又以殑伽沙等身命布施，如是布施經殑",
    "T31n1606_012:0748c17": "伽沙等大劫。如於一有情所，如是乃至於一",
    "T31n1606_012:0748c18": "切有情界如是施時，皆令彼於阿耨多羅三",
    "T31n1606_012:0748c19": "藐三菩提速得成熟。修行如是差別施時，菩",
    "T31n1606_012:0748c20": "薩意樂由不厭足。如是意樂，是名菩薩於施",
    "T31n1606_012:0748c21": "波羅蜜多無厭意樂。又諸菩薩修行如是施",
    "T31n1606_012:0748c22": "波羅蜜多時，展轉相續無一剎那有退有斷，",
    "T31n1606_012:0748c23": "乃至究竟坐菩提座。如是意樂，是名菩薩於",
    "T31n1606_012:0748c24": "施波羅蜜多廣大意樂。又諸菩薩修行如是",
    "T31n1606_012:0748c25": "施波羅蜜多時，於施所攝諸有情所生大歡",
    "T31n1606_012:0748c26": "喜，是諸有情施所攝受，雖生歡喜猶不能及。",
    "T31n1606_012:0748c27": "如是意樂，是名菩薩於施波羅蜜多歡喜意",
    "T31n1606_012:0748c28": "樂。又諸菩薩修行如是施波羅蜜多時，觀施",
    "T31n1606_012:0748c29": "所攝一切有情於我己身有大恩德，不見己",
    "T31n1606_012:0749a01": "身於彼有恩，由資助我阿耨多羅三藐三菩",
    "T31n1606_012:0749a02": "提故。如是意樂，是名菩薩於施波羅蜜多恩",
    "T31n1606_012:0749a03": "德意樂。又諸菩薩修行如是施波羅蜜多時，",
    "T31n1606_012:0749a04": "雖於無量諸有情所興大施福，而不希報恩",
    "T31n1606_012:0749a05": "當來果報。如是意樂，是名菩薩於施波羅蜜",
    "T31n1606_012:0749a06": "多無染意樂。又諸菩薩修行如是施波羅蜜",
    "T31n1606_012:0749a07": "多時，以所修行廣大施聚所得果報，施諸有",
    "T31n1606_012:0749a08": "情不自為己，又以此福共諸有情迴向阿耨",
    "T31n1606_012:0749a09": "多羅三藐三菩提。如是意樂，是名菩薩於施波",
    "T31n1606_012:0749a10": "羅蜜多善好意樂。又諸菩薩修行戒波羅蜜",
    "T31n1606_012:0749a11": "多乃至慧波羅蜜多時無厭意樂者，謂諸菩",
    "T31n1606_012:0749a12": "薩假使經於殑伽沙等生，是一一生殑伽沙",
    "T31n1606_012:0749a13": "等大劫壽量，於此長時諸資生具常所匱乏，",
    "T31n1606_012:0749a14": "三千大千世界滿中熾火，恒在其中行住坐",
    "T31n1606_012:0749a15": "臥，唯能修習一剎那戒波羅蜜多，或乃至慧",
    "T31n1606_012:0749a16": "波羅蜜多如是展轉差別修習，所有戒聚乃",
    "T31n1606_012:0749a17": "至慧聚究竟滿足，現能證得阿耨多羅三藐",
    "T31n1606_012:0749a18": "三菩提。是諸菩薩修行如是戒波羅蜜多乃",
    "T31n1606_012:0749a19": "至慧波羅蜜多時，於此戒聚乃至慧聚修習",
    "T31n1606_012:0749a20": "意樂猶不滿足。如是意樂，是名菩薩於所修",
    "T31n1606_012:0749a21": "習戒波羅蜜多乃至慧波羅蜜多無厭意樂。",
    "T31n1606_012:0749a22": "又諸菩薩修行如是戒波羅蜜多乃至慧波羅",
    "T31n1606_012:0749a23": "蜜多時，展轉相續無一剎那有退有斷，乃至",
    "T31n1606_012:0749a24": "究竟坐菩提座。如是意樂，是名菩薩於所修",
    "T31n1606_012:0749a25": "行戒波羅蜜多乃至慧波羅蜜多廣大意樂。",
    "T31n1606_012:0749a26": "又諸菩薩修行如是戒波羅蜜多乃至慧波羅",
    "T31n1606_012:0749a27": "蜜多時，於此所攝諸有情所生大歡喜，是諸",
    "T31n1606_012:0749a28": "有情由此所攝雖生歡喜，猶不能及。如是意",
    "T31n1606_012:0749a29": "樂，是名菩薩於所修行戒波羅蜜多乃至慧",
    "T31n1606_012:0749b01": "波羅蜜多歡喜意樂。又諸菩薩修行如是戒",
    "T31n1606_012:0749b02": "波羅蜜多乃至慧波羅蜜多時，觀此所攝一",
    "T31n1606_012:0749b03": "切有情於我己身有大恩德，不見己身於彼",
    "T31n1606_012:0749b04": "有恩，由資助我阿耨多羅三藐三菩提故。如",
    "T31n1606_012:0749b05": "是意樂，是名菩薩於所修行戒波羅蜜多乃至",
    "T31n1606_012:0749b06": "慧波羅蜜多恩德意樂。又諸菩薩修行如是",
    "T31n1606_012:0749b07": "戒波羅蜜多乃至慧波羅蜜多時，雖於無量",
    "T31n1606_012:0749b08": "諸有情所興大戒福乃至慧福，而不希報恩",
    "T31n1606_012:0749b09": "當來果報。如是意樂，是名菩薩於所修行戒",
    "T31n1606_012:0749b10": "波羅蜜多乃至慧波羅蜜多無染意樂。又諸",
    "T31n1606_012:0749b11": "菩薩修行如是戒波羅蜜多乃至慧波羅蜜多",
    "T31n1606_012:0749b12": "時，以所修行廣大戒聚乃至慧聚所得果報，",
    "T31n1606_012:0749b13": "施諸有情不自為己，又以此福共諸有情迴",
    "T31n1606_012:0749b14": "向阿耨多羅三藐三菩提。如是意樂，是名菩",
    "T31n1606_012:0749b15": "薩於所修行戒波羅蜜多乃至慧波羅蜜多善",
    "T31n1606_012:0749b16": "好意樂。",
    "T31n1606_012:0749b17": "依止方便修復有三種，謂由無分別智觀察",
    "T31n1606_012:0749b18": "三輪皆清淨故。所以者何？由此方便，一切作",
    "T31n1606_012:0749b19": "意所修諸行速成滿故。依止自在修亦有三",
    "T31n1606_012:0749b20": "種，謂身自在故、行自在故、說自在故。身自",
    "T31n1606_012:0749b21": "在者，謂諸如來自性受用。二身行自在者，",
    "T31n1606_012:0749b22": "謂諸如來變化身，由此能示現一切有情一",
    "T31n1606_012:0749b23": "切種同法行故。說自在者，謂能宣說六波羅",
    "T31n1606_012:0749b24": "蜜多一切種差別無有滯礙故。差別云何？謂",
    "T31n1606_012:0749b25": "由十八種任持以顯六波羅蜜多差別。何等",
    "T31n1606_012:0749b26": "十八？謂身任持、心任持、善法任持、善任持、",
    "T31n1606_012:0749b27": "菩提任持、悲任持、不捨有情任持、捨下劣",
    "T31n1606_012:0749b28": "心任持、無生法忍任持、善根方便任持、善根",
    "T31n1606_012:0749b29": "圓證任持、善根無盡任持、無厭倦任持、諸所",
    "T31n1606_012:0749c01": "思事成滿任持、御眾業任持、證入大地任持、",
    "T31n1606_012:0749c02": "引發佛性任持、建立佛事任持。施等六種各",
    "T31n1606_012:0749c03": "三差別，如其次第三三所攝。施三種者，謂",
    "T31n1606_012:0749c04": "財施、無畏施、法施。戒三種者，謂律儀戒、攝",
    "T31n1606_012:0749c05": "善法戒、饒益有情戒。忍三種者，謂耐怨害",
    "T31n1606_012:0749c06": "忍、安受苦忍、諦察法忍。精進三種者，謂被",
    "T31n1606_012:0749c07": "甲精進、方便精進、饒益有情精進。靜慮三",
    "T31n1606_012:0749c08": "種者，謂現法樂住靜慮、引發神通靜慮、饒益",
    "T31n1606_012:0749c09": "有情靜慮。慧三種者，謂緣世俗慧、緣勝義",
    "T31n1606_012:0749c10": "慧、緣有情慧。當知財施能任持身，由飲食等",
    "T31n1606_012:0749c11": "諸資生具攝益受者所依身故。無畏施能任",
    "T31n1606_012:0749c12": "持心，安慰他心離憂怖故。如是餘句，隨義應",
    "T31n1606_012:0749c13": "思。下劣心者，謂諸菩薩厭生死苦同二乘心，",
    "T31n1606_012:0749c14": "由安受苦忍所任持故方捨此心。善根無盡",
    "T31n1606_012:0749c15": "者，謂窮生死際恒作一切有情利益安樂事，",
    "T31n1606_012:0749c16": "乃至於無餘涅槃界亦不棄捨，由饒益有情",
    "T31n1606_012:0749c17": "精進所任持故。御眾業者，謂依止內證故，教",
    "T31n1606_012:0749c18": "授教誡所化有情，心未定者令其得定、心已",
    "T31n1606_012:0749c19": "定者令其解脫，由饒益有情靜慮所任持故。",
    "T31n1606_012:0749c20": "證入大地者，謂先信解甚深教法，資糧圓滿",
    "T31n1606_012:0749c21": "速能證入初極喜地，由緣世俗慧所任持故。",
    "T31n1606_012:0749c22": "所餘易了故不重釋。",
    "T31n1606_012:0749c23": "又差別者，謂施有七種：一根本施，謂種性位",
    "T31n1606_012:0749c24": "菩薩所有施波羅蜜多，依止種性而行施故。",
    "T31n1606_012:0749c25": "二弘誓施，謂發心位菩薩所有施波羅蜜多，",
    "T31n1606_012:0749c26": "依受大願而行施故。三攝受施，謂自他利行",
    "T31n1606_012:0749c27": "位菩薩所有施波羅蜜多。四無執受施，謂觀",
    "T31n1606_012:0749c28": "真實義位菩薩所有施波羅蜜多，以無施者",
    "T31n1606_012:0749c29": "等分別執受故。五無攝受施，謂威德位菩薩",
    "T31n1606_012:0750a01": "所有施波羅蜜多，雖不攝受外資生具，但由",
    "T31n1606_012:0750a02": "虛空藏等三摩地力，舉手麾空隨欲皆雨珍",
    "T31n1606_012:0750a03": "寶等物。六隨所應施，謂成熟位菩薩所有施",
    "T31n1606_012:0750a04": "波羅蜜多，隨所化宜而行施故。七廣大施，謂",
    "T31n1606_012:0750a05": "最勝菩提位所有施波羅蜜多，以無上故。如",
    "T31n1606_012:0750a06": "施有七種，乃至慧亦爾，隨其所應。",
    "T31n1606_012:0750a07": "攝云何？謂為攝菩薩地故，於中略說施等波",
    "T31n1606_012:0750a08": "羅蜜多。此攝略有四種：一種性攝，謂施波羅",
    "T31n1606_012:0750a09": "蜜多等種性相應隨順知。二發心攝，謂差別",
    "T31n1606_012:0750a10": "發心所攝故。發心有二種，謂無差別、差別。無",
    "T31n1606_012:0750a11": "差別者，謂願我當證阿耨多羅三藐三菩提。",
    "T31n1606_012:0750a12": "差別者，謂願我施波羅蜜多速得圓滿，乃至",
    "T31n1606_012:0750a13": "慧波羅蜜多速得圓滿。當知此中由差別發",
    "T31n1606_012:0750a14": "心攝諸波羅蜜多，此是彼因故。三自他利攝，",
    "T31n1606_012:0750a15": "謂由施攝故攝受一切富樂自在，是名自利",
    "T31n1606_012:0750a16": "攝。由此施故引攝財物為饒益他，是名他利",
    "T31n1606_012:0750a17": "攝。如是所餘攝相，隨義應知。四勝義攝，此",
    "T31n1606_012:0750a18": "復多種，謂或依法界說，以真如是施等共相",
    "T31n1606_012:0750a19": "故。或依智資糧說，以能成辦一切智器故。或",
    "T31n1606_012:0750a20": "依智攝受說，以能成滿一切智故。或依知隨",
    "T31n1606_012:0750a21": "轉說，以五波羅蜜多隨慧波羅蜜多轉故。或",
    "T31n1606_012:0750a22": "依智相說，以慧波羅蜜多是正智自體故。如",
    "T31n1606_012:0750a23": "是勝義以真如及正智為體故，能攝施等。由",
    "T31n1606_012:0750a24": "此略說，所餘攝義如理應思。",
    "T31n1606_012:0750a25": "所治者，謂施等六如其次第，以慳悋、犯戒、忿",
    "T31n1606_012:0750a26": "恚、懈怠、散亂、惡慧為所治。復次乃至一切波",
    "T31n1606_012:0750a27": "羅蜜多所攝善法，彼所對治及所知障皆是",
    "T31n1606_012:0750a28": "波羅蜜多所治。",
    "T31n1606_012:0750a29": "功德者，謂依五果無量無邊稱讚勝利皆名",
    "T31n1606_012:0750b01": "功德。謂能永斷自所對治，是諸波羅蜜多離",
    "T31n1606_012:0750b02": "繫果。於現法中由此施等攝受自他，是士用",
    "T31n1606_012:0750b03": "果。於當來世後後增勝展轉生起，是等流果。",
    "T31n1606_012:0750b04": "大菩提是增上果。感大財富往生善趣，無怨",
    "T31n1606_012:0750b05": "無壞多諸喜樂，有情中尊身無損害，廣大宗",
    "T31n1606_012:0750b06": "族隨其次第，是施等波羅蜜多異熟果。更互",
    "T31n1606_012:0750b07": "決擇者略有三種：一方便、二差別、三差別顯",
    "T31n1606_012:0750b08": "示。方便者，謂施方便中一切可得。如捨內",
    "T31n1606_012:0750b09": "外一切身財，是施方便；此方便中若捨一切，",
    "T31n1606_012:0750b10": "是施波羅蜜多。即於此中若慈悲心遮防一",
    "T31n1606_012:0750b11": "切損害逼迫惱亂他性，是戒波羅蜜多。即於",
    "T31n1606_012:0750b12": "此中忍受遮礙損害疲倦，是忍波羅蜜多。即",
    "T31n1606_012:0750b13": "於此中數數發起勇勵施心，是精進波羅蜜",
    "T31n1606_012:0750b14": "多。即於此中其心純善，繫心一境不外流散，",
    "T31n1606_012:0750b15": "是靜慮波羅蜜多。即於此中善取施行如實",
    "T31n1606_012:0750b16": "因果不取異見，是慧波羅蜜多。如是乃至慧",
    "T31n1606_012:0750b17": "波羅蜜多方便中，隨其所應當善建立。由無",
    "T31n1606_012:0750b18": "畏施，一切處有施故。",
    "T31n1606_012:0750b19": "差別者略有四種：一自體差別、二助伴差別、",
    "T31n1606_012:0750b20": "三勸讚差別、四種殖差別。施等波羅蜜多自",
    "T31n1606_012:0750b21": "體差別者，如其次第，以棄捨防護堪耐策勤",
    "T31n1606_012:0750b22": "心住決擇為體。助伴差別者，謂施等方便中",
    "T31n1606_012:0750b23": "餘波羅蜜多悉皆隨轉，如前廣說。勸讚差別",
    "T31n1606_012:0750b24": "者，謂於施等勸勵讚美隨喜慶悅。種殖差別",
    "T31n1606_012:0750b25": "者，謂於他相續中建立施等波羅蜜多。此中",
    "T31n1606_012:0750b26": "施波羅蜜多是財施，餘五波羅蜜多是無畏",
    "T31n1606_012:0750b27": "施，一切六是法施，皆於他相續中種殖故。",
    "T31n1606_012:0750b28": "差別顯示者，謂由一行等差別顯示施等波",
    "T31n1606_012:0750b29": "羅蜜多。如有問言：若施波羅蜜多亦戒波羅",
    "T31n1606_012:0750c01": "蜜多耶？設戒波羅蜜多亦施波羅蜜多耶？為",
    "T31n1606_012:0750c02": "答此問應作順後句，謂所有戒波羅蜜多皆",
    "T31n1606_012:0750c03": "是施波羅蜜多，或有施波羅蜜多非戒波羅",
    "T31n1606_012:0750c04": "蜜多。謂戒波羅蜜多所不攝施波羅蜜多，如",
    "T31n1606_012:0750c05": "是乃至以慧波羅蜜多對施波羅蜜多，皆應",
    "T31n1606_012:0750c06": "作順後句。餘互相望，亦如理應思。此中依始",
    "T31n1606_012:0750c07": "業地漸次修者，說後必待前、前不待後，是故",
    "T31n1606_012:0750c08": "皆作順後句。若已串習六種頓修皆互相攝，",
    "T31n1606_012:0750c09": "如〈菩薩地〉說。攝善法戒者，謂六波羅蜜多若",
    "T31n1606_012:0750c10": "依純雜相資助說，應作四句。復次諸所有施",
    "T31n1606_012:0750c11": "皆波羅蜜多耶？設波羅蜜多皆是施耶？為答",
    "T31n1606_012:0750c12": "此問應作三句。或有是施非波羅蜜多，謂所",
    "T31n1606_012:0750c13": "行施不迴向大菩提。或有亦施亦波羅蜜多，",
    "T31n1606_012:0750c14": "謂所行施等迴向大菩提。或有非施非波羅",
    "T31n1606_012:0750c15": "蜜多，謂除上所說法。如是乃至依慧波羅蜜",
    "T31n1606_012:0750c16": "多，一一皆應作四句，如理當思。復次一切行",
    "T31n1606_012:0750c17": "施皆能生施波羅蜜多種類福耶？此應作四",
    "T31n1606_012:0750c18": "句。初句，謂所行施不迴向大菩提。第二句，謂",
    "T31n1606_012:0750c19": "於施波羅蜜多勸勵讚美隨喜慶悅。第三句，",
    "T31n1606_012:0750c20": "謂所行施迴向大菩提。第四句，謂除上爾所",
    "T31n1606_012:0750c21": "相。如是乃至依慧波羅蜜多，各作四句，如理",
    "T31n1606_012:0750c22": "應思。",
    "T31n1606_012:0750c23": "復次何緣說方廣分為廣大甚深耶？由一切",
    "T31n1606_012:0750c24": "種智性廣大甚深故。謂此所得一切種智性",
    "T31n1606_012:0750c25": "果最廣大甚深故，因受果名，是故別說方廣",
    "T31n1606_012:0750c26": "分為廣大甚深。",
    "T31n1606_012:0750c27": "復次何緣一分眾生於方廣分廣大甚深不",
    "T31n1606_012:0750c28": "生勝解，反懷怖畏耶？由遠離法性故、未種",
    "T31n1606_012:0750c29": "善根故、惡友所攝故。法性者，謂菩薩種性是",
    "T31n1606_012:0751a01": "彼自體故。由一分眾生無菩薩種性故，心性",
    "T31n1606_012:0751a02": "下劣，於廣大甚深教不能勝解，是故怖畏。又",
    "T31n1606_012:0751a03": "一分眾生雖有菩薩種性，而於大菩提未種",
    "T31n1606_012:0751a04": "正願等諸善根故，於此不能勝解，是故怖畏。",
    "T31n1606_012:0751a05": "又一分眾生雖已種善根，而為誹謗大乘眾",
    "T31n1606_012:0751a06": "生惡友所攝故，於此不能勝解，是故怖畏。",
    "T31n1606_012:0751a07": "復次何緣一分眾生於方廣分廣大甚深雖生",
    "T31n1606_012:0751a08": "勝解，而不得出離耶？由深安住自見取故、常",
    "T31n1606_012:0751a09": "堅執著如言義故。深安住自見取者，更不進",
    "T31n1606_012:0751a10": "求了義經故。常堅執著如言義者，恒堅封執",
    "T31n1606_012:0751a11": "不了義經故。如聞一切法畢竟無自性言故，",
    "T31n1606_012:0751a12": "便撥一切諸法性相皆無所有，如是於餘不",
    "T31n1606_012:0751a13": "了義經堅執如言義亦爾。是故雖信大乘而",
    "T31n1606_012:0751a14": "不得出離。以大乘經由種種意說故，依此密",
    "T31n1606_012:0751a15": "意薄伽梵於《大法鏡經》中說如是言：若諸菩",
    "T31n1606_012:0751a16": "薩隨言取義，不如正理思擇法故，便生二十",
    "T31n1606_012:0751a17": "八不正見。何等名為二十八不正見耶？謂相",
    "T31n1606_012:0751a18": "見、損減施設見、損減分別見、損減真實見、",
    "T31n1606_012:0751a19": "攝受見、轉變見、無罪見、出離見、輕毀見、憤",
    "T31n1606_012:0751a20": "發見、顛倒見、出生見、不立宗見、矯亂見、敬",
    "T31n1606_012:0751a21": "事見、堅固愚癡見、根本見、於見無見見、捨",
    "T31n1606_012:0751a22": "方便見、不出離見、障增益見、生非福見、無",
    "T31n1606_012:0751a23": "功果見、受辱見、誹謗見、不可與言見、廣大",
    "T31n1606_012:0751a24": "見、增上慢見。相見者，謂聞大乘經中所說",
    "T31n1606_012:0751a25": "一切諸法皆無自性、無生無滅、本來寂靜、自性",
    "T31n1606_012:0751a26": "涅槃等言，不善密意，但隨此言義便生勝解，",
    "T31n1606_012:0751a27": "謂佛所說一切諸法定無自性、定無生等。執",
    "T31n1606_012:0751a28": "著如是無性等相，是名相見。彼執著如是無",
    "T31n1606_012:0751a29": "性等相時，便謗三自性，謂遍計所執自性、依",
    "T31n1606_012:0751b01": "他起自性、圓成實自性。遍計所執自性者，謂",
    "T31n1606_012:0751b02": "諸愚夫於色等相周遍計度起增益執，謂此",
    "T31n1606_012:0751b03": "是色乃至此是涅槃。此所執義無實無體，唯",
    "T31n1606_012:0751b04": "有名言之所施設。依他起自性者，謂即此色",
    "T31n1606_012:0751b05": "等唯是虛妄分別自體，又因果性或異不異。",
    "T31n1606_012:0751b06": "圓成實自性者，謂一切法真如實性。於此三",
    "T31n1606_012:0751b07": "性起誹謗行，即次三見，謂損減施設見、損減",
    "T31n1606_012:0751b08": "分別見、損減真實見。彼如是誹謗一切種一",
    "T31n1606_012:0751b09": "切法時，為欲成立此邪見故，便復攝受少分",
    "T31n1606_012:0751b10": "道理。又於所有開示離言諸法實性了義契",
    "T31n1606_012:0751b11": "經，廣設方便皆悉轉變令順己見。如是二種，",
    "T31n1606_012:0751b12": "即次二見，謂攝受見、轉變見。彼又起如是見：",
    "T31n1606_012:0751b13": "若依此見行善不善，定皆無罪無有過失；一",
    "T31n1606_012:0751b14": "切所行皆歸妙善，先所積習一切障垢皆得",
    "T31n1606_012:0751b15": "出離。如是二種，即次二見，謂無罪見、出離",
    "T31n1606_012:0751b16": "見。彼如是執自見已，便於此見相違安立蘊",
    "T31n1606_012:0751b17": "等諸法聲聞藏中妄生輕毀，又於不信如是",
    "T31n1606_012:0751b18": "邪見聲聞人等深生憎嫉。如是二種，即次二",
    "T31n1606_012:0751b19": "見，輕毀見、憤發見。彼又隨順自惡邪見，謂",
    "T31n1606_012:0751b20": "我當建立如實空無相無願，於非彼相起彼",
    "T31n1606_012:0751b21": "相想，而於彼相顛倒建立。又作是思惟：若能",
    "T31n1606_012:0751b22": "悟入如是法性，或令他入，一切皆生無量功",
    "T31n1606_012:0751b23": "德。如是二種，即次二見，謂顛倒見、出生見。",
    "T31n1606_012:0751b24": "若他於彼所起惡見如理詰責，彼於爾時竟",
    "T31n1606_012:0751b25": "不樂欲建立自宗，反以譏弄妄理詰責於",
    "T31n1606_012:0751b26": "他。如是二種，即次二見，謂不立宗見、矯亂",
    "T31n1606_012:0751b27": "見。彼又起如是增上慢，謂若能如是修行，是",
    "T31n1606_012:0751b28": "真供養恭敬諸佛世尊。如是見者，名敬事見。",
    "T31n1606_012:0751b29": "諸有善達無倒法性者，為令捨離彼惡見故，",
    "T31n1606_012:0751c01": "雖以種種真實成立道理方便開悟，堅守愚",
    "T31n1606_012:0751c02": "見曾無捨心，謂唯此真餘並邪妄。如是見者，",
    "T31n1606_012:0751c03": "名堅固愚癡見。如上所說諸見，所有習氣麁",
    "T31n1606_012:0751c04": "重，是名根本見。為欲開示如上所說十七種",
    "T31n1606_012:0751c05": "見諸過失門，復說餘見，謂即相見名於見無",
    "T31n1606_012:0751c06": "見見。此實堅執無性等相而起，不執一切相",
    "T31n1606_012:0751c07": "想故，即損減施設見、損減分別見、損減真實",
    "T31n1606_012:0751c08": "見，名捨方便見。由彼誹謗一切法性，於勤精",
    "T31n1606_012:0751c09": "進起無用想故，即攝受見、轉變見，名不出離",
    "T31n1606_012:0751c10": "見。非方便修學不能證果故，即無罪見、出離",
    "T31n1606_012:0751c11": "見，名障增益見。所行邪僻無容盡障故，即輕",
    "T31n1606_012:0751c12": "毀見、憤發見，名生非福見。由於正法同梵行",
    "T31n1606_012:0751c13": "所起邪行門，便能引發大衰損故，即顛倒見、",
    "T31n1606_012:0751c14": "出生見，名無功果見。由所安立非正法性授",
    "T31n1606_012:0751c15": "者受者俱不能證勝進果故，即不立宗見、矯",
    "T31n1606_012:0751c16": "亂見，名受辱見。非理興論無宜得勝故，即敬",
    "T31n1606_012:0751c17": "事見，名誹謗見。所不應說強增益故，即堅固",
    "T31n1606_012:0751c18": "愚癡見，名不可與言見。邪執空者不應與言，",
    "T31n1606_012:0751c19": "徒設多詞終無所益故，即根本見，名廣大見。",
    "T31n1606_012:0751c20": "由此當來諸惡見類轉增廣故。即上所說二",
    "T31n1606_012:0751c21": "十七見，皆名增上慢見，並能發起虛妄無實",
    "T31n1606_012:0751c22": "增上慢故。此云何知？由彼經中即次後說，如",
    "T31n1606_012:0751c23": "是諸見十七即十、十即十七，二十七即一、一",
    "T31n1606_012:0751c24": "即二十七故。",
    "T31n1606_012:0751c25": "復次如方廣分說，一切諸法皆無自性。此言",
    "T31n1606_012:0751c26": "依何密意說？謂無自然性故、無自體性故。",
    "T31n1606_012:0751c27": "無住自體故、無如愚夫所取相性故。無自然",
    "T31n1606_012:0751c28": "性者，由無自然性故說無自性，不遮待緣性",
    "T31n1606_012:0751c29": "故說無自性。無自體性者，由此自體曾所經",
    "T31n1606_012:0752a01": "有，即此自體不可復有故，說為無性。無住自",
    "T31n1606_012:0752a02": "體者，體雖現在未至壞相，次必當滅。體無住",
    "T31n1606_012:0752a03": "義，故說無性。無如愚夫所取相性者，如諸愚",
    "T31n1606_012:0752a04": "夫未見諦者，依止名言戲論熏習門，妄取諸",
    "T31n1606_012:0752a05": "法性相。遠離如是所取自性，故說無性。",
    "T31n1606_012:0752a06": "復次於遍計所執自性，相無性故；於依他起",
    "T31n1606_012:0752a07": "自性，生無性故；於圓成實自性，勝義無性",
    "T31n1606_012:0752a08": "故，更依異門顯無性義故言。復次一切法者，",
    "T31n1606_012:0752a09": "即三自性，謂遍計所執自性、依他起自性、圓",
    "T31n1606_012:0752a10": "成實自性。遍計所執自性定無自相，自相無",
    "T31n1606_012:0752a11": "故名相無性，相無性故名為無性。依他起自",
    "T31n1606_012:0752a12": "性待眾緣故非自然生，無自然生性故名生",
    "T31n1606_012:0752a13": "無性，生無性故名為無性。圓成實自性清",
    "T31n1606_012:0752a14": "淨所緣故，於依他起中無遍計所執相所顯",
    "T31n1606_012:0752a15": "自體故，勝義為自體故、無性所顯故，名勝義",
    "T31n1606_012:0752a16": "無性，勝義無性故名為無性。由此道理，是故",
    "T31n1606_012:0752a17": "如來說一切法皆無自性。非一切種性相俱",
    "T31n1606_012:0752a18": "無說為無性。",
    "T31n1606_012:0752a19": "又彼說言：一切諸法無生無滅、本來寂靜、自",
    "T31n1606_012:0752a20": "性涅槃。此依何密意說？如無自性，無生亦爾。",
    "T31n1606_012:0752a21": "如無生，無滅亦爾。如無生無滅，本來寂靜亦",
    "T31n1606_012:0752a22": "爾。如本來寂靜，自性涅槃亦爾。",
    "T31n1606_012:0752a23": "復次有四種意趣，由此意趣故，方廣分中一",
    "T31n1606_012:0752a24": "切如來所有意趣應隨決了。何等為四？謂平",
    "T31n1606_012:0752a25": "等意趣、別時意趣、別義意趣、眾生意樂意",
    "T31n1606_012:0752a26": "趣。平等意趣者，如說我於爾時曾名勝觀",
    "T31n1606_012:0752a27": "如來、應、正等覺，與彼法身無差別故。別時意",
    "T31n1606_012:0752a28": "趣者，如說若有願生極樂世界皆得往生；若",
    "T31n1606_012:0752a29": "暫得聞無垢月光如來名者，即於阿耨多羅",
    "T31n1606_012:0752b01": "三藐三菩提決不退轉。如是等言，意在別時",
    "T31n1606_012:0752b02": "故。別義意趣者，如說一切諸法皆無自性，如",
    "T31n1606_012:0752b03": "是等言不可如文便取義故。眾生意樂意趣",
    "T31n1606_012:0752b04": "者，謂於一善根，或時稱讚，為令歡喜勇猛修",
    "T31n1606_012:0752b05": "故；或時毀呰，為遮得少善生喜足故。為貪行",
    "T31n1606_012:0752b06": "者稱讚佛土富樂莊嚴，為慢行者稱讚諸佛",
    "T31n1606_012:0752b07": "或有增勝。為恒悔惱障修善者說如是言，於",
    "T31n1606_012:0752b08": "佛菩薩雖行輕毀，然彼眾生亦生天趣。為不",
    "T31n1606_012:0752b09": "定種性者，捨離聲聞下劣意樂故，記大聲聞",
    "T31n1606_012:0752b10": "當得作佛，又說一乘更無第二。復次有四種",
    "T31n1606_012:0752b11": "祕密，由此祕密故，於方廣分中一切如來所",
    "T31n1606_012:0752b12": "有祕密應隨決了。何等為四？謂令入祕密、相",
    "T31n1606_012:0752b13": "祕密、對治祕密、轉變祕密。如是四種，於大乘",
    "T31n1606_012:0752b14": "中略攝如來一切所說祕密道理。令入祕密",
    "T31n1606_012:0752b15": "者，謂於聲聞乘說色等諸法皆有自性，為令",
    "T31n1606_012:0752b16": "無怖畏漸入聖教故。相祕密者，謂於三自性",
    "T31n1606_012:0752b17": "說一切法皆無自性、無生無滅等。對治祕密",
    "T31n1606_012:0752b18": "者，謂為調伏諸過失者，如來宣說種種密教，",
    "T31n1606_012:0752b19": "如為對治八種障故說最上乘。何等為八？謂",
    "T31n1606_012:0752b20": "輕佛法、懈怠、少善、生喜足、貪慢行、惡作、不定性、",
    "T31n1606_012:0752b21": "差別。廣說指事，隨其所應，如四意趣說。轉變",
    "T31n1606_012:0752b22": "祕密者，謂經所說隱密名言。如說：於不堅",
    "T31n1606_012:0752b23": "堅覺，深住於顛倒，極煩惱所惱，得最上菩提。",
    "T31n1606_012:0752b24": "此中密意者，謂於不散動起堅固勝覺。所以",
    "T31n1606_012:0752b25": "者何？堅有二義：一貞實、二散動。由此散動",
    "T31n1606_012:0752b26": "令心剛逸，故亦名堅。深住於顛倒者，謂翻常",
    "T31n1606_012:0752b27": "樂我淨四倒為無常等，故名顛倒。於此不退，",
    "T31n1606_012:0752b28": "故名深住。極煩惱所惱者，謂於長時精勤苦",
    "T31n1606_012:0752b29": "行，極為勞倦所逼惱故。得最上菩提者，若具",
    "T31n1606_012:0752c01": "如上所說三事，定速當證無上菩提。復次方",
    "T31n1606_012:0752c02": "廣分中於法三摩地善巧菩薩相云何可知？",
    "T31n1606_012:0752c03": "謂由五種因故。一剎那剎那消除一切麁重",
    "T31n1606_012:0752c04": "所依、二出離種種想得樂法樂、三了知無量",
    "T31n1606_012:0752c05": "無分別相大法光明、四順清淨分無分別相",
    "T31n1606_012:0752c06": "恒現在前、五能攝受轉上轉勝圓滿成就佛",
    "T31n1606_012:0752c07": "法身因。如是五種，依諸菩薩三種稱讚功德",
    "T31n1606_012:0752c08": "說，謂奢摩他稱讚功德、毘鉢舍那稱讚功",
    "T31n1606_012:0752c09": "德、此二俱分稱讚功德。奢摩他稱讚功德復",
    "T31n1606_012:0752c10": "有二種：一剎那剎那勝進輕安無有間缺，遍",
    "T31n1606_012:0752c11": "所依故，剎那剎那消除一切麁重所依。二勝",
    "T31n1606_012:0752c12": "解諦觀一切教法無有差別，同一味故。遠離",
    "T31n1606_012:0752c13": "種種蘊界處等諸義相想，得契經等憙樂法",
    "T31n1606_012:0752c14": "樂。毘鉢舍那稱讚功德亦有二種：一隨所擇",
    "T31n1606_012:0752c15": "法無有間缺，不忘失故，由憶念門於無量無",
    "T31n1606_012:0752c16": "分別相契經等法，以慧照了。二轉依前所有",
    "T31n1606_012:0752c17": "色像，無分別無加行相恒現在前。第五一種，",
    "T31n1606_012:0752c18": "是此二俱分稱讚功德法身者，謂所知障永",
    "T31n1606_012:0752c19": "斷轉依所攝。此於第十地名圓滿，於如來地",
    "T31n1606_012:0752c20": "名成就。為令法身速得圓滿成就故，引殖轉",
    "T31n1606_012:0752c21": "上轉勝等流習氣，故名攝受。彼因如是五種，",
    "T31n1606_012:0752c22": "即顯五修能得五果。何等為五？謂息相修、和",
    "T31n1606_012:0752c23": "合修、無相修、無功用修、轉相修。",
    "T31n1606_012:0752c24": "問：聲聞藏法、菩薩藏法，等從法身所流。何故",
    "T31n1606_012:0752c25": "眾生以香鬘等供養菩薩藏法，便生廣大無",
    "T31n1606_012:0752c26": "邊福聚，非聲聞藏法耶？答：以菩薩藏法是一",
    "T31n1606_012:0752c27": "切眾生利益安樂所依處故、能建大義故、無",
    "T31n1606_012:0752c28": "上無量大功德聚所生處故。",
    "T31n1606_012:0752c29": "大乘阿毘達磨雜集論卷第十二"
}