{
    "T50n2060_026:0667a02": "續高僧傳卷第二十六",
    "T50n2060_026:0667a04": "大唐西明寺沙門釋道宣撰",
    "T50n2060_026:0667a05": "感通下　正傳四十五　附見二人",
    "T50n2060_026:0667a06": "隋京師大興善寺釋道密傳一",
    "T50n2060_026:0667a07": "隋京師經藏寺釋智隱傳二",
    "T50n2060_026:0667a08": "隋中天竺國沙門闍提斯那傳三",
    "T50n2060_026:0667a09": "隋京師勝光寺釋明誕傳四",
    "T50n2060_026:0667a10": "隋京師大興善寺釋明璨傳五",
    "T50n2060_026:0667a11": "隋京師大興善寺釋慧重傳六",
    "T50n2060_026:0667a12": "隋京師勝光寺釋寶積傳七",
    "T50n2060_026:0667a13": "隋京師仁法寺釋道端傳八",
    "T50n2060_026:0667a14": "隋京師勝光寺釋道粲傳九",
    "T50n2060_026:0667a15": "隋京師大興善寺釋明芬傳十",
    "T50n2060_026:0667a16": "隋京師大興善寺釋僧蓋傳十一",
    "T50n2060_026:0667a17": "隋京師日嚴寺釋曇瑎傳十二",
    "T50n2060_026:0667a18": "隋京師隨法寺釋道貴傳十三",
    "T50n2060_026:0667a19": "隋京師玄法寺釋僧順傳十四",
    "T50n2060_026:0667a20": "隋京師沙門寺釋法顯傳十五",
    "T50n2060_026:0667a21": "隋京師大興善寺釋僧世傳十六",
    "T50n2060_026:0667a22": "隋京師靜覺寺釋法周傳十七(景暉)",
    "T50n2060_026:0667a23": "隋京師延興寺釋慧誕傳十八",
    "T50n2060_026:0667a24": "隋京師大興善寺釋智光傳十九",
    "T50n2060_026:0667a25": "隋京師弘善寺釋智教傳二十",
    "T50n2060_026:0667a26": "隋京師沙門釋圓超傳二十一",
    "T50n2060_026:0667a27": "隋京師光明寺釋慧藏傳二十二(法順)",
    "T50n2060_026:0667a28": "隋京師大興善寺釋寶憲傳二十三",
    "T50n2060_026:0667a29": "隋京師勝光寺釋法朗傳二十四",
    "T50n2060_026:0667b01": "隋京師真寂寺釋曇遂傳二十五",
    "T50n2060_026:0667b02": "隋京師大興善寺釋曇觀傳二十六",
    "T50n2060_026:0667b03": "隋京師延興寺釋靈達傳二十七",
    "T50n2060_026:0667b04": "隋京師大興善寺釋僧昕傳二十八",
    "T50n2060_026:0667b05": "隋京師空觀寺釋玄鏡傳二十九",
    "T50n2060_026:0667b06": "隋京師弘濟寺釋智揆傳三十",
    "T50n2060_026:0667b07": "隋京師勝光寺釋僧範傳三十一",
    "T50n2060_026:0667b08": "隋京師淨影寺釋寶安傳三十二",
    "T50n2060_026:0667b09": "隋京師仁覺寺釋寶巖傳三十三",
    "T50n2060_026:0667b10": "隋京師無漏寺釋明馭傳三十四",
    "T50n2060_026:0667b11": "隋京師大興善寺釋道生傳三十五",
    "T50n2060_026:0667b12": "隋京師勝光寺釋法性傳三十六",
    "T50n2060_026:0667b13": "隋京師沙門釋辯寂傳三十七",
    "T50n2060_026:0667b14": "隋京師大興善寺釋靜凝傳三十八",
    "T50n2060_026:0667b15": "隋京師揚化寺釋法楷傳三十九",
    "T50n2060_026:0667b16": "隋京師轉輪寺釋智能傳四十",
    "T50n2060_026:0667b17": "隋京師真寂寺釋曇良傳四十一",
    "T50n2060_026:0667b18": "隋京師靜法寺釋智嶷傳四十二",
    "T50n2060_026:0667b19": "隋京師沙門釋道嵩傳四十三",
    "T50n2060_026:0667b20": "隋京師淨影寺釋道顏傳四十四",
    "T50n2060_026:0667b21": "隋京師淨影寺釋淨辯傳四十五",
    "T50n2060_026:0667b22": "釋道密。姓周氏。相州人。初投耶舍三藏。師",
    "T50n2060_026:0667b23": "習方藝。又從鄴下博聽大乘。神思既開理",
    "T50n2060_026:0667b24": "致通衍。至於西梵文言繼迹前烈。異術勝",
    "T50n2060_026:0667b25": "能聞諸齊世。隋運興法翻譯為初。勅召入",
    "T50n2060_026:0667b26": "京住大興善。師資道成復弘梵語。因循法",
    "T50n2060_026:0667b27": "本留意傳持。會仁壽塔興銓衡德望。尋下",
    "T50n2060_026:0667b28": "勅召。送舍利于同州大興國寺。寺即文帝所",
    "T50n2060_026:0667b29": "生之地。其處本基般若尼寺也。帝以後魏大",
    "T50n2060_026:0667c01": "統七年六月十三日。生於此寺中。于時赤光",
    "T50n2060_026:0667c02": "照室流溢外戶。紫氣滿庭狀如樓闕。色",
    "T50n2060_026:0667c03": "染人衣。內外驚禁。嬭母以時炎熱就而扇",
    "T50n2060_026:0667c04": "之。寒甚幾絕。困不能啼。有神尼者名曰",
    "T50n2060_026:0667c05": "智仙。河東蒲坂劉氏女也。少出家有戒行。",
    "T50n2060_026:0667c06": "和上失之。恐其墮井。見在佛屋。儼然坐",
    "T50n2060_026:0667c07": "定。時年七歲。遂以禪觀為業。及帝誕日。無",
    "T50n2060_026:0667c08": "因而至。語太祖曰。兒天佛所祐。勿憂也。",
    "T50n2060_026:0667c09": "尼遂名帝為那羅延。言如金剛不可壞也。",
    "T50n2060_026:0667c10": "又曰。此兒來處異倫。俗家穢雜。自為養之。",
    "T50n2060_026:0667c11": "太祖乃割宅為寺。內通小門。以兒委尼。",
    "T50n2060_026:0667c12": "不敢名問。後皇妣來抱。忽見化而為龍。驚",
    "T50n2060_026:0667c13": "遑墮地。尼曰。何因妄觸我兒。遂令晚得",
    "T50n2060_026:0667c14": "天下。及年七歲告帝曰。兒當大貴從東國",
    "T50n2060_026:0667c15": "來。佛法當滅由兒興之。而尼沈靜寡言。時",
    "T50n2060_026:0667c16": "道成敗吉凶。莫不符驗。初在寺養帝。年",
    "T50n2060_026:0667c17": "十三方始還家。積三十餘歲略不出門。",
    "T50n2060_026:0667c18": "及周滅二教。尼隱皇家。內著法衣。戒行不",
    "T50n2060_026:0667c19": "改。帝後果自山東入為天子。重興佛法。皆",
    "T50n2060_026:0667c20": "如尼言。及登祚後。每顧群臣。追念阿",
    "T50n2060_026:0667c21": "闍梨以為口實。又云。我興由佛法。而好食",
    "T50n2060_026:0667c22": "麻豆。前身似從道人裏來。由小時在寺。",
    "T50n2060_026:0667c23": "至今樂聞鍾聲。乃命史官王劭。為尼作",
    "T50n2060_026:0667c24": "傳。其龍潛所經四十五州。皆悉同時為大",
    "T50n2060_026:0667c25": "興國寺。因改般若為其一焉。仁壽元年。帝",
    "T50n2060_026:0667c26": "及后宮。同感舍利。並放光明。砧磓試之宛",
    "T50n2060_026:0667c27": "然無損。遂散於州部。前後建塔百有餘所。",
    "T50n2060_026:0667c28": "隨有塔下皆圖神尼。多有靈相。故其銘云。",
    "T50n2060_026:0667c29": "維年月。菩薩戒佛弟子大隋皇帝堅。敬白十",
    "T50n2060_026:0668a01": "方三世一切三寶弟子。蒙三寶福祐。為蒼生",
    "T50n2060_026:0668a02": "君父。思與民庶共建菩提。今故分布舍利。",
    "T50n2060_026:0668a03": "諸州供養。欲使普修善業同登妙果。仍為",
    "T50n2060_026:0668a04": "弟子。法界幽顯。三塗八難。懺悔行道。奉請",
    "T50n2060_026:0668a05": "十方常住三寶。願起慈悲。受弟子等請。降",
    "T50n2060_026:0668a06": "赴道場證明弟子。為諸眾生發露懺悔。文多",
    "T50n2060_026:0668a07": "不載。密以洽聞之譽。送此寺中。初下塔時。",
    "T50n2060_026:0668a08": "一院之內光明充塞。黃白相間兼赤班氣。",
    "T50n2060_026:0668a09": "旋遶朗徹。久而乃滅。道俗內外咸同一見。寺",
    "T50n2060_026:0668a10": "有四門。門立一碑。殿塔廊廡及以生地。莊",
    "T50n2060_026:0668a11": "嚴綺麗晃發城邑。仁壽之末。又勅送于鄭",
    "T50n2060_026:0668a12": "州黃鵠山晉安寺。掘基至水。獲金像一軀。",
    "T50n2060_026:0668a13": "高尺許。儀制特異。正下塔時。野鳥群飛旋",
    "T50n2060_026:0668a14": "繞塔上。事了便散。又見金花三枚騰空久之",
    "T50n2060_026:0668a15": "下沒。基內又放螢光。後遂廣大。遶塔三",
    "T50n2060_026:0668a16": "匝。寺本高顯素無泉水。洎便下汲。一夕",
    "T50n2060_026:0668a17": "之間去塔五步。飛泉自涌有同浪井。廣如",
    "T50n2060_026:0668a18": "王劭所紀。及大業伊始。從治雒陽。上林園",
    "T50n2060_026:0668a19": "中置翻經館。因以傳譯。遂卒於彼所出諸",
    "T50n2060_026:0668a20": "經如費氏錄。",
    "T50n2060_026:0668a21": "釋智隱。姓李氏。貝州人。即華嚴藏公之弟子",
    "T50n2060_026:0668a22": "也。自少及長。遵弘道義。慧解所傳受無再",
    "T50n2060_026:0668a23": "請。而神氣俊卓雅尚清虛。時復談吐。聽者忘",
    "T50n2060_026:0668a24": "倦。開皇七年。勅召大德。與藏入京住大興",
    "T50n2060_026:0668a25": "善。通練智論阿毘曇心及金剛般若論。明",
    "T50n2060_026:0668a26": "其窟冗。至十六年。以解兼倫例須有紹",
    "T50n2060_026:0668a27": "隆。下勅補充講論眾主。於經藏寺還揚",
    "T50n2060_026:0668a28": "前部。仁壽創福。勅送舍利于益州之法聚",
    "T50n2060_026:0668a29": "寺。寺即蜀王秀之所造也。道適卭蜀。開化",
    "T50n2060_026:0668b01": "彌昌。傾其金貝。尋即成就。晚又奉送置塔",
    "T50n2060_026:0668b02": "莘州。天雨異花人得半合。又放紫光變為",
    "T50n2060_026:0668b03": "五色。盲者來懺欻獲雙目。捨杖而歸。風躄",
    "T50n2060_026:0668b04": "等病其例皆爾。及將下瘞。天雨銀花。放白",
    "T50n2060_026:0668b05": "色光前後非一。正入塔時。感五色雲下覆",
    "T50n2060_026:0668b06": "函上。重圓如蓋。大鳥六頭旋遶雲間。閉訖",
    "T50n2060_026:0668b07": "俱散。隱以事聞。帝大悅。付於著作。卒於",
    "T50n2060_026:0668b08": "京室。",
    "T50n2060_026:0668b09": "闍提斯那。住中天竺摩竭提國。學兼群藏。",
    "T50n2060_026:0668b10": "藝術異能通練於世。以本國忽然大地震",
    "T50n2060_026:0668b11": "裂。所開之處極深無底。於其坼側獲一",
    "T50n2060_026:0668b12": "石碑。文云。東方震旦國名大隋。城名大興。",
    "T50n2060_026:0668b13": "王名堅意建立三寶起舍利塔。彼國君臣",
    "T50n2060_026:0668b14": "欣感嘉瑞相慶希有。乃募道俗五十餘人。",
    "T50n2060_026:0668b15": "尋斯靈相。初發祖送並出王府。路遠賊掠。",
    "T50n2060_026:0668b16": "所遺蕩盡惟餘數人。逃竄達此。以仁壽二",
    "T50n2060_026:0668b17": "年至仁壽宮。計初地裂獲碑之時。即此土",
    "T50n2060_026:0668b18": "開皇十四年也。行途九載方達東夏。正逢天",
    "T50n2060_026:0668b19": "子感得舍利諸州起塔。天祥下降地瑞上",
    "T50n2060_026:0668b20": "騰。前後靈感將有數百。闔國稱慶佛法再",
    "T50n2060_026:0668b21": "隆。有司以事奏聞。帝以事符大夏陳迹東",
    "T50n2060_026:0668b22": "華。美其遠度疑是證聖。引入大寶殿。躬",
    "T50n2060_026:0668b23": "屈四指顧問群僚。解朕意不。僉皆莫委。",
    "T50n2060_026:0668b24": "因問斯那。又解意不。答曰。檀越意謂貧道",
    "T50n2060_026:0668b25": "為第四果人耶。實非是也。帝甚異之。乃置",
    "T50n2060_026:0668b26": "于別館。供給華重膳夫以酒酵和麵擬",
    "T50n2060_026:0668b27": "為䴵調候時不起因以問那。答曰。此不合",
    "T50n2060_026:0668b28": "食。便用水溲煮之。與常酵者不異。上問。",
    "T50n2060_026:0668b29": "今造靈塔遍於諸州。曹陝二州特多祥瑞。",
    "T50n2060_026:0668c01": "誰所致耶。答曰。陝州現樹地藏菩薩。曹州光",
    "T50n2060_026:0668c02": "花虛空藏也。又問。天花何似。答曰。似薄雲",
    "T50n2060_026:0668c03": "母。或飛不委地。雖委地而光明奇勝。帝密",
    "T50n2060_026:0668c04": "以好雲母及所獻天花各一箱。用示諸人。",
    "T50n2060_026:0668c05": "無有別者。恰以問那。那識天花而退雲",
    "T50n2060_026:0668c06": "母。及獻后云崩。空發樂音。并感異香。具以",
    "T50n2060_026:0668c07": "問由。答曰。西方淨土名阿彌陀。皇后往生。",
    "T50n2060_026:0668c08": "故致諸天迎彼生也。帝奇其識鑒。賜綿絹",
    "T50n2060_026:0668c09": "二千餘段。辭而不受。因強之。乃用散諸福",
    "T50n2060_026:0668c10": "地。見感應傳。",
    "T50n2060_026:0668c11": "釋明誕。姓史。衛州汲人。律儀行務履顧前",
    "T50n2060_026:0668c12": "賢。通十地地持。赴機講解。攝大乘論彌見",
    "T50n2060_026:0668c13": "弘演。後入京住勝光寺。溫柔敦厚姓無迫",
    "T50n2060_026:0668c14": "暴。有勅召送舍利于襄州上鳳林寺基趾。",
    "T50n2060_026:0668c15": "梁代雕飾隋初顯敞。高林跨谷連院。松竹交",
    "T50n2060_026:0668c16": "映泉石相喧。邑屋相望索然閑舉。有遊覽",
    "T50n2060_026:0668c17": "者皆忘返焉。文帝龍潛之日。因往禮拜乞願",
    "T50n2060_026:0668c18": "弘護。及踐寶位追惟往福。歲常就寺廣設",
    "T50n2060_026:0668c19": "供養。仍又改為大興國寺。及誕之至彼安",
    "T50n2060_026:0668c20": "厝塔基。寺之東院鑿地數尺獲琉璃瓶。內",
    "T50n2060_026:0668c21": "有舍利八枚。聚散呈祥形質不定。或現全",
    "T50n2060_026:0668c22": "碎顯發神奇。即與今送同處起塔。又下",
    "T50n2060_026:0668c23": "穿掘得石。銘云。大同三十六年已後。開仁",
    "T50n2060_026:0668c24": "壽之化。依檢梁歷有號大同。至今歲紀",
    "T50n2060_026:0668c25": "髣髴符會。誕欣感嘉瑞。乃表奏聞。寺有金",
    "T50n2060_026:0668c26": "像一軀。舉高丈六。面部圓滿相儀充備峙",
    "T50n2060_026:0668c27": "于堂內。眾鳥無敢踐足。庭前樹碑。庾信文",
    "T50n2060_026:0668c28": "蕭雲書。世稱冠絕。誕歷覽徽猷。講授相接。",
    "T50n2060_026:0668c29": "終于本寺。",
    "T50n2060_026:0669a01": "釋明璨。姓韋。莒州沂水人。十歲出家。二十受",
    "T50n2060_026:0669a02": "具。中途尋閱備通經史。稟性調柔初不陳",
    "T50n2060_026:0669a03": "怒。未及三夏頻揚成論及涅槃經。值廢",
    "T50n2060_026:0669a04": "教隱倫避世林澤。還資故業重研幽極。周",
    "T50n2060_026:0669a05": "宣創開陟岵。慧遠率侶登之。璨時投足歸",
    "T50n2060_026:0669a06": "師諸部未久深悟。遂演於世。講徒百數心",
    "T50n2060_026:0669a07": "計明白。開隱析疑善通問難。精慮勃興未",
    "T50n2060_026:0669a08": "曾沈息。加又福德所被聞見欣然。勅召入京",
    "T50n2060_026:0669a09": "住大興善。仁壽初歲。召送舍利于蔣州之栖",
    "T50n2060_026:0669a10": "霞寺。今之攝山寺也。本基靈異前傳具詳。而",
    "T50n2060_026:0669a11": "璨情存傳法。所在追訪。乃於江表獲經一",
    "T50n2060_026:0669a12": "百餘卷。並是前錄所遺。及諸闕本。隨得",
    "T50n2060_026:0669a13": "福利處處傳寫。末住大禪定寺。弘法為務。",
    "T50n2060_026:0669a14": "春秋良序頻往藍田。登山臨水。欣其得性",
    "T50n2060_026:0669a15": "唐初卒。",
    "T50n2060_026:0669a16": "釋慧重。姓郭。雍州人。志幹威稜不怯邪障。",
    "T50n2060_026:0669a17": "鬼神林屋聞有栖止無往不降。淨持戒地",
    "T50n2060_026:0669a18": "明解攝論。履遊名教清逈不群。住大興善。",
    "T50n2060_026:0669a19": "博綜機要榮達敘顧。辯章言令寫送有法。",
    "T50n2060_026:0669a20": "仁壽置塔。勅召送舍利于泰山之岱岳寺。初",
    "T50n2060_026:0669a21": "至放光。乃至入塔相續流照。岳上白氣三",
    "T50n2060_026:0669a22": "道下流。至于基所。岳神廟門無故自開。如",
    "T50n2060_026:0669a23": "是者三。識者以為神靈歸敬故也。四年建",
    "T50n2060_026:0669a24": "塔。又送于隆州禪寂寺。初至設齋。忽有野",
    "T50n2060_026:0669a25": "鹿。從南山下度嘉陵江直趣塔所。人以手",
    "T50n2060_026:0669a26": "摩自然依附。乃至下訖其鹿方去。夜放大",
    "T50n2060_026:0669a27": "光在佛堂上。焰高數丈青赤流集。眾人同",
    "T50n2060_026:0669a28": "見。三日打剎。合州喜捨。紫雲覆塔。雨金銀",
    "T50n2060_026:0669a29": "花遍於城邑。其收得者乃有五色相鏤。又",
    "T50n2060_026:0669b01": "獲舍利五枚於天花上。浮汎旋轉合散隨",
    "T50n2060_026:0669b02": "心。州內修梵寺先為文帝造塔。有一分",
    "T50n2060_026:0669b03": "舍利。欲與今塔。同日下基。其夜兩塔雙放",
    "T50n2060_026:0669b04": "光明。朗照幽顯至曉方滅。同覩此瑞無",
    "T50n2060_026:0669b05": "數千人。將下之晨又雨銀花。變轉非一。重",
    "T50n2060_026:0669b06": "還京室。改革前度專修禪悔。晝夜十有二",
    "T50n2060_026:0669b07": "時。禮五十三佛。餘則加坐正念。畢世終",
    "T50n2060_026:0669b08": "業。",
    "T50n2060_026:0669b09": "釋寶積。姓朱。冀州條人。割略愛網訪道為",
    "T50n2060_026:0669b10": "任。浮遊靡定不存住止。齊亡法毀潛隱太",
    "T50n2060_026:0669b11": "山。迴互魯兗乃經年稔。開皇十四寺。隋高",
    "T50n2060_026:0669b12": "東巡候駕請謁。一見便悅。下勅入京住勝",
    "T50n2060_026:0669b13": "光寺。講揚智論及攝大乘。而體量虛廓不",
    "T50n2060_026:0669b14": "計仇隙。曾有屏毀達其耳者。解衣遺之",
    "T50n2060_026:0669b15": "曰。卿見吾過。真吾師友。仁壽初年。勅送舍",
    "T50n2060_026:0669b16": "利於華岳思覺寺。寺即左僕射楊素之所立",
    "T50n2060_026:0669b17": "也。初下之晨。雲垂四布雪滿山邑。天地奄",
    "T50n2060_026:0669b18": "暗逼目無見。及期當午忽爾天清日朗。",
    "T50n2060_026:0669b19": "現五色雲於塔基上。去地五丈。圓如輪蓋。",
    "T50n2060_026:0669b20": "遙有見者。望其蓋上朱光赫奕。團團直上",
    "T50n2060_026:0669b21": "遠連天際。暨于覆了雲合光收。還如晨旦。",
    "T50n2060_026:0669b22": "積後卒於京室。",
    "T50n2060_026:0669b23": "釋道端潞州人。出家受具。聽覽律藏。至於",
    "T50n2060_026:0669b24": "重輕開制銓定綱猷。雅為宗匠。晚入京都",
    "T50n2060_026:0669b25": "住仁法寺。講散毘尼神用無歇。時程俊舉",
    "T50n2060_026:0669b26": "後學欽之。加復體尚方言梵文書語。披葉",
    "T50n2060_026:0669b27": "洞識了其深趣。勤心護法匡攝有功。仁壽",
    "T50n2060_026:0669b28": "中年。勅送舍利于本州梵境寺。初入州界。山",
    "T50n2060_026:0669b29": "多無水。忽有神泉涌頂。流者非一。舊痾夙",
    "T50n2060_026:0669c01": "痼飲無不愈。別有一泉病飲尋差。若咽酒",
    "T50n2060_026:0669c02": "肉必重發動。審量持戒永除休健。端以事",
    "T50n2060_026:0669c03": "聞後還京寺。常樂弘演。終于本寺。",
    "T50n2060_026:0669c04": "釋道璨。恒州人。慧學如神。鑽求攝論華嚴",
    "T50n2060_026:0669c05": "十地。深疑伏旨解其由緒。志尚幽靜不務",
    "T50n2060_026:0669c06": "奢華。重義輕財自小之大。後入關輦便",
    "T50n2060_026:0669c07": "住勝光。訪道求賢栖遑靡託。仁壽起塔。勅",
    "T50n2060_026:0669c08": "召送舍利于許州辯行寺。初至塔寺。堂中佛",
    "T50n2060_026:0669c09": "像素無靈異。忽放大光通爥院宇。舍利",
    "T50n2060_026:0669c10": "上踊金瓶之表。又放光明遶瓶旋轉。既屬",
    "T50n2060_026:0669c11": "炎熱。將入塔時感雲承日。覆訖方滅又於",
    "T50n2060_026:0669c12": "塔側造池供養。因獲古井。水深且清輕軟",
    "T50n2060_026:0669c13": "甜美。舉州齊調一從此井而無竭濁。莫不",
    "T50n2060_026:0669c14": "嗟嘆。璨後不測其終。",
    "T50n2060_026:0669c15": "釋明芬。相州人。齊三藏耶舍之神足也。通解",
    "T50n2060_026:0669c16": "方俗妙識梵言。傳度幽旨莫匪喉舌。開皇",
    "T50n2060_026:0669c17": "之譯。下勅追延。令與梵僧對傳法本。而意",
    "T50n2060_026:0669c18": "專撿失好住空閑。味詠十地言輒引據。問",
    "T50n2060_026:0669c19": "論清巧通滯罕倫。仁壽下勅。令置塔于慈",
    "T50n2060_026:0669c20": "州之石窟寺。寺即齊文宣之所立也。大窟像",
    "T50n2060_026:0669c21": "背文宣陵藏中諸雕刻駭動人鬼。芬引舍",
    "T50n2060_026:0669c22": "利去州三十許里。白雲欝起從寺至輿長",
    "T50n2060_026:0669c23": "引不絕。耿耿橫空中有天仙飛騰往返。竟",
    "T50n2060_026:0669c24": "日方滅。明旦將曉還有白雲長引來迎。雲",
    "T50n2060_026:0669c25": "中天仙如昨無異。人眾同見傾目叵論。識",
    "T50n2060_026:0669c26": "者以為石窟之與鼓山連接密爾。竹林仙",
    "T50n2060_026:0669c27": "聖響應之乎。既至山塔。東面有泉。眾生",
    "T50n2060_026:0669c28": "飲皆病愈。芬後卒于興善。所著眾經。如費",
    "T50n2060_026:0669c29": "氏錄。",
    "T50n2060_026:0670a01": "釋僧蓋。恒州人。曾遊太原。專聽涅槃。晚至",
    "T50n2060_026:0670a02": "洛下還綜前業。蓋聞經陳念慧攝慮為先。",
    "T50n2060_026:0670a03": "遂廢聽業專思定學。陶思既久彌呈心過。",
    "T50n2060_026:0670a04": "遂終斯習後入京師周訪禪侶。住大興善。",
    "T50n2060_026:0670a05": "垂帷斂足不務世談。近局異乘略不霑口。",
    "T50n2060_026:0670a06": "吐言清遠尠不高之。仁壽二年。勅送舍利",
    "T50n2060_026:0670a07": "于滄州。四年又勅送于浙州之法相寺。初營",
    "T50n2060_026:0670a08": "石函本惟青色。及磨治了變為鮮錦。布",
    "T50n2060_026:0670a09": "彩鋪發。又見僧形但有半身。及曉往觀",
    "T50n2060_026:0670a10": "僧變為佛。光焰神儀都皆明著。又現三字。",
    "T50n2060_026:0670a11": "云人王子也。佛前又現雄鷄之象。冠尾圓",
    "T50n2060_026:0670a12": "具或現仙鳳天人諸相甚眾。南鄉縣民多業",
    "T50n2060_026:0670a13": "屠獵。因瑞發心受戒永斷。後於他日有採",
    "T50n2060_026:0670a14": "柴者。於法相寺南見有樸樹。乃生奇異",
    "T50n2060_026:0670a15": "果。僅有百顆。其色紅赤如蓮欲開。折取二",
    "T50n2060_026:0670a16": "枚來用供塔。官庶道俗千有餘人。同往折",
    "T50n2060_026:0670a17": "取。味如蒲桃。并果表奏。帝驚訝其瑞蓋。",
    "T50n2060_026:0670a18": "後住禪定寺。唐初即世九十餘矣。",
    "T50n2060_026:0670a19": "釋曇瑎。江都人。少學成實兼諸經論。涅槃",
    "T50n2060_026:0670a20": "大品包蘊心目。雖講道時缺。而以慧解馳",
    "T50n2060_026:0670a21": "名。每往法筵亟陳論決。徵據文旨。學者憚",
    "T50n2060_026:0670a22": "焉。常讀經盈箱滿[止/ㄆ/木]。記注幽隱追問老",
    "T50n2060_026:0670a23": "耄。皆揖其精府反啟其志。瑎乃為斟酌通",
    "T50n2060_026:0670a24": "問盤梗。自江左右歷覽多年。傳譽不爽實",
    "T50n2060_026:0670a25": "鍾華望。煬帝昔為晉王。造寺京室諸方搜",
    "T50n2060_026:0670a26": "選。延瑎入住。內史令蕭琮。合門昆季祖尋",
    "T50n2060_026:0670a27": "義學。屈禮歸心奉以家僧。携現大小常處",
    "T50n2060_026:0670a28": "第內。晨夕歡娛。講論正理惟其開悟。仁壽",
    "T50n2060_026:0670a29": "之末。勅送舍利于熙州環谷山山谷寺。古",
    "T50n2060_026:0670b01": "傳云。昔有齊人郭智辯。數遊環山之陽。世",
    "T50n2060_026:0670b02": "俗重之。因以名焉。此寺即蕭齊高帝之所立",
    "T50n2060_026:0670b03": "也。林崖重映松竹交參。前帶環川北背峻",
    "T50n2060_026:0670b04": "嶺。江流縈繞寔為清勝。瑎巡此地仍搆",
    "T50n2060_026:0670b05": "塔焉。初正月內當擬基處。屢放金光如一",
    "T50n2060_026:0670b06": "綖許。十餘日中然後方息。舍利恰到如即",
    "T50n2060_026:0670b07": "置基。先不相謀若同合契。皆大慶也。又初",
    "T50n2060_026:0670b08": "到治。天本亢陽。人物燋渴。夜降大雨高下",
    "T50n2060_026:0670b09": "皆足。無不賴幸。又放赤光流矚如火。行",
    "T50n2060_026:0670b10": "道七夕又放大光。被諸山也。五千餘人",
    "T50n2060_026:0670b11": "咸蒙斯瑞。及懺罪營福不可勝言。晚承",
    "T50n2060_026:0670b12": "故業。迄于隋運。後住弘善。以疾而終。春秋",
    "T50n2060_026:0670b13": "八十有三。武德初矣。",
    "T50n2060_026:0670b14": "釋道貴。并州人。華嚴為業。詞義性度寬雅為",
    "T50n2060_026:0670b15": "能。而於經中深意。每發精彩。有譽當時。",
    "T50n2060_026:0670b16": "加以閑居放志。不涉煩擾。市肆俳優未曾",
    "T50n2060_026:0670b17": "遊目。名利貴賤故自絕言。精潔守素清真",
    "T50n2060_026:0670b18": "士也。晚在京師住隨法寺。擁其道德閑",
    "T50n2060_026:0670b19": "守形心。及建塔之初下勅流問。令送舍利",
    "T50n2060_026:0670b20": "于德州會通寺至治之日放赤光明如大",
    "T50n2060_026:0670b21": "甕許久之方滅。有一婦人躄疾多載。聞舍",
    "T50n2060_026:0670b22": "利至輿來塔所。苦心發願乞蒙杖步。依",
    "T50n2060_026:0670b23": "言立愈。疾走而歸。將下塔時。忽有大鳥十",
    "T50n2060_026:0670b24": "二形相。希世不識名目次第行列旋遶空",
    "T50n2060_026:0670b25": "中。正當塔上。覆訖方逝。貴後鎮業京輦不",
    "T50n2060_026:0670b26": "測其終。",
    "T50n2060_026:0670b27": "釋僧順。貝州人。習學涅槃。文疏精覈。志勤",
    "T50n2060_026:0670b28": "策立。堪勝艱苦。常樂弘法於囹圄中。無",
    "T50n2060_026:0670b29": "緣拘縶假訴良善。文書既効方便雪他。",
    "T50n2060_026:0670c01": "投身桎梏情志欣泰。監獄者愍斯厄苦將",
    "T50n2060_026:0670c02": "欲解免。方取經疏鋪舒詳讀。旁為囚隷說",
    "T50n2060_026:0670c03": "法勸化。事本無蹤還蒙放釋。出獄之日猶",
    "T50n2060_026:0670c04": "恨太早。有問其故。答曰。吾聞諸聖地獄化",
    "T50n2060_026:0670c05": "生。雖不逮彼且事微轍。開皇隆法。杖步",
    "T50n2060_026:0670c06": "入關。採訪經術住玄法寺。及後造塔。勅",
    "T50n2060_026:0670c07": "召送舍利于宋州。初到宋城。市中古井由",
    "T50n2060_026:0670c08": "來醎苦。水色又赤。無敢甞者。及舍利至。色",
    "T50n2060_026:0670c09": "忽變白味如甜蜜。至造塔所。初放赤光又",
    "T50n2060_026:0670c10": "放白光通照寺內。七日辰時天雨白花。如",
    "T50n2060_026:0670c11": "雪不落紛紛滿空。及下塔時。白鶴九頭",
    "T50n2060_026:0670c12": "飛翔塔上。下函既了。方乃北逝。順後還京",
    "T50n2060_026:0670c13": "遊尋行業。唐運初興巡栖山世。年既遲暮",
    "T50n2060_026:0670c14": "欲事終心。行至覇川驪山南足。遇見古",
    "T50n2060_026:0670c15": "寺。龕窟崩壞形像縱橫。即住修理。先有主",
    "T50n2060_026:0670c16": "護。乃具表請武皇特聽。遂得安復。今之津梁",
    "T50n2060_026:0670c17": "寺是也。僕射蕭瑀。為大檀越。福事所資咸",
    "T50n2060_026:0670c18": "從宋國。僧眾濟濟有倫理焉。順後卒於住",
    "T50n2060_026:0670c19": "寺。春秋八十餘矣。",
    "T50n2060_026:0670c20": "釋法顯。雍州扶風人。厥姓寗氏。生平志尚禪",
    "T50n2060_026:0670c21": "寂為宗。文字紙筆性不遊履。沈默寡欲不",
    "T50n2060_026:0670c22": "為世累。其師法開。定門幽祕。殆是不測。元",
    "T50n2060_026:0670c23": "魏之末。住京兆王寺。與實禪師齊駕朝野。",
    "T50n2060_026:0670c24": "兼以簡約清素。華貴傾屬。顯遇斯明匠承",
    "T50n2060_026:0670c25": "奉累年。傳習師宗頗接微緒。住日嚴寺。",
    "T50n2060_026:0670c26": "仁壽末歲。置塔隴州。下勅令送。顯發自帝",
    "T50n2060_026:0670c27": "京。奉輿至彼藥王寺內。然寺去州一十餘",
    "T50n2060_026:0670c28": "里。褊狹邪仄殊非形望。乃移近州北三王",
    "T50n2060_026:0670c29": "山下。背崖臨水。高勝博敞。仍構大塔。放大",
    "T50n2060_026:0671a01": "光明。闔境同觀。欣其罪滅。顯因其所利。即",
    "T50n2060_026:0671a02": "而利之。廣說法要。傾其心惱。當斯一會榮",
    "T50n2060_026:0671a03": "嘆成諠。晚還入京聚徒綜業。每年歲首受",
    "T50n2060_026:0671a04": "具者多。顯為開發戒緣。鼓行壇懺。引聚清",
    "T50n2060_026:0671a05": "眾即而惠之。後終時也。將八十矣。",
    "T50n2060_026:0671a06": "釋僧世。青州人。負帙問道無擇夷險。觀其",
    "T50n2060_026:0671a07": "遊履略周方岳。而雄氣所指鋒刃難當。",
    "T50n2060_026:0671a08": "時地論是長偏愛喉舌豐詞疊難。名聞齊",
    "T50n2060_026:0671a09": "魯。開皇入京住興善寺。長遊講會必存論",
    "T50n2060_026:0671a10": "決。仁壽下勅召。送舍利于萊州之弘藏寺。",
    "T50n2060_026:0671a11": "四年又勅送密州茂勝寺。行達青州停道藏",
    "T50n2060_026:0671a12": "寺。夜放赤光。從房而出直指東南。爾夜密",
    "T50n2060_026:0671a13": "州城內又見光明從西北來。相如火炬叢",
    "T50n2060_026:0671a14": "焰非一。遶城內外朗徹如日。預有目者無",
    "T50n2060_026:0671a15": "不同覩。後乃勘究方知先告。既至治所",
    "T50n2060_026:0671a16": "兩夜放光。如前遶城朗徹無異。及世舉",
    "T50n2060_026:0671a17": "瓶欲示大眾。忽然不見。後至寺塔復放",
    "T50n2060_026:0671a18": "大光。通照寺宇。行道初日打剎教化。舍利二",
    "T50n2060_026:0671a19": "粒見于瓶內。及造石函忽變為金。如棗如",
    "T50n2060_026:0671a20": "豆。間錯函底。餘處並變為青琉璃。因具圖",
    "T50n2060_026:0671a21": "表。帝大悅也。後還京不久尋卒。",
    "T50n2060_026:0671a22": "釋法周。不知何許人。狀相長偉言語高大。",
    "T50n2060_026:0671a23": "涅槃攝論是所留神。稠會勝集每預登踐。",
    "T50n2060_026:0671a24": "身相孤拔多或顧問。由是振名者。復繫於",
    "T50n2060_026:0671a25": "德矣。初住曲池之靜覺寺。林竹叢萃蓮沼",
    "T50n2060_026:0671a26": "槃遊。縱達一方用為自得。京華時偶形相",
    "T50n2060_026:0671a27": "義舉。如周者可有十人。同氣相求數來歡",
    "T50n2060_026:0671a28": "聚。偃仰茂林賦詠風月。時即號之為曲池",
    "T50n2060_026:0671a29": "十智也。仁壽建塔。下勅送舍利于韓州修",
    "T50n2060_026:0671b01": "寂寺。初造石函。忽有一鴿飛入函內。自然",
    "T50n2060_026:0671b02": "馴狎經久乃去。寺有塼塔四枚。形狀高偉。",
    "T50n2060_026:0671b03": "各有四塔鎮以角隅。青瓷作之上圖本事。",
    "T50n2060_026:0671b04": "舍利到夜各放光明。如焰上衝。四方眾皆",
    "T50n2060_026:0671b05": "一時同見。數數放光。至于未入空中。如",
    "T50n2060_026:0671b06": "絳長三丈許。諸佛聖僧眾相非一。皆列其",
    "T50n2060_026:0671b07": "中。周後復往大禪定寺。唐運初基。為僧景",
    "T50n2060_026:0671b08": "暉於仁壽坊置勝業寺。召周經始。勅知寺",
    "T50n2060_026:0671b09": "任。又改坊名。還符寺號。初暉同諸僧侶住",
    "T50n2060_026:0671b10": "在長安。晚又變改常度形同俗服。栖泊寺",
    "T50n2060_026:0671b11": "宇不捨戒業。言語隱伏時符讖記。高祖昔",
    "T50n2060_026:0671b12": "任岐州。登有前識。既承大寶。追憶往言",
    "T50n2060_026:0671b13": "圖像立廟。爰彰徽號。自周積年處任。不",
    "T50n2060_026:0671b14": "事奢華。房宇趣充。僧事僅足貞觀之始以",
    "T50n2060_026:0671b15": "疾而終。八十餘矣。",
    "T50n2060_026:0671b16": "釋慧誕。雍州人。學究涅槃及通攝論。每登",
    "T50n2060_026:0671b17": "講席有名京室。即曇延法師之學士也。住",
    "T50n2060_026:0671b18": "延興寺。仁壽下勅召起塔于杭州天竺寺。",
    "T50n2060_026:0671b19": "住在靈隱山。林石岑竦實來仙聖。初搆塔",
    "T50n2060_026:0671b20": "基。多逢伏石。掘得一所是古石函。傍推",
    "T50n2060_026:0671b21": "其際眇不可測。因用今造置古函中。大小",
    "T50n2060_026:0671b22": "和可宛如昔契。誕還本寺講授尋常。雖非",
    "T50n2060_026:0671b23": "卓犖亦例能色。貞觀初年卒于本寺。七十",
    "T50n2060_026:0671b24": "餘矣。臨終清言安話神色無異。顧諸法屬",
    "T50n2060_026:0671b25": "深累住持。通告好住。怗然神逝。",
    "T50n2060_026:0671b26": "釋智光。江州人。尼論師之學士也。少聽攝",
    "T50n2060_026:0671b27": "論大成其器。言論清華聲勢明穆。志度輕健",
    "T50n2060_026:0671b28": "鮮忤言諍。謙牧推下為時所重。開皇十年。",
    "T50n2060_026:0671b29": "勅召尼公。相從入京住大興善寺。仁壽創",
    "T50n2060_026:0671c01": "塔。召送循州。途經許部。行出城南。人眾同",
    "T50n2060_026:0671c02": "送舍利於輿忽放光明。高出丈餘。傾眾榮",
    "T50n2060_026:0671c03": "慶北至番州寄停寺內。其夜銅鍾洪洪",
    "T50n2060_026:0671c04": "自鳴。連霄至旦。驚駭人畜。及至食時其",
    "T50n2060_026:0671c05": "聲乃止。既達循州道場塔寺。當下舍利天",
    "T50n2060_026:0671c06": "降甘露塔邊樹上。色類凝蘇。光白曜日。",
    "T50n2060_026:0671c07": "光還京室以法自娛。頻開攝論有名秦",
    "T50n2060_026:0671c08": "壤。晚厭談說歸靜林泉。尋還廬阜屏絕人",
    "T50n2060_026:0671c09": "事。安禪自節卒于山舍。",
    "T50n2060_026:0671c10": "釋智教。雍州人。習誦眾經意存禪觀。晝則",
    "T50n2060_026:0671c11": "尋讀夜便坐默。蕭散無為不存世累。住弘",
    "T50n2060_026:0671c12": "善寺閑居綜業。仁壽中年。起塔秦州之永",
    "T50n2060_026:0671c13": "寧寺。下勅令送。既至塔所。夜逢布薩。異香",
    "T50n2060_026:0671c14": "如霧。屯結入門。合眾同怪欣所聞見。又於",
    "T50n2060_026:0671c15": "塔上剎柱之前。見大人跡長尺二寸蹈深二",
    "T50n2060_026:0671c16": "分十指螺文圓相周備。推無蹤緒。蓋神瑞也。",
    "T50n2060_026:0671c17": "又降異雲屯聚塔上。又雨天花狀如金寶。",
    "T50n2060_026:0671c18": "又聞空中讚歎佛聲。官民道俗相慶騰踊。",
    "T50n2060_026:0671c19": "教還本寺綜業終年。",
    "T50n2060_026:0671c20": "釋圓超。觀州阜城人。十地涅槃是其經略。言",
    "T50n2060_026:0671c21": "行所表必詢猷焉。晚住京寺策名臺省。仁",
    "T50n2060_026:0671c22": "壽末歲。下勅造塔於廉州化城寺。初達",
    "T50n2060_026:0671c23": "州西四十餘里。道俗導引競列長幡。南風勁",
    "T50n2060_026:0671c24": "利樹林北靡。惟有幡脚南北相分。雖為風",
    "T50n2060_026:0671c25": "吹都不移亂。及初行道設二佛盤。忽有蜻",
    "T50n2060_026:0671c26": "蛉二枚各在盤上。相當而住。形極麁大長五",
    "T50n2060_026:0671c27": "寸許。色麗青綠大如人指。七日相續如前停",
    "T50n2060_026:0671c28": "住。行道既散欻然飛去。比後下塔還復飛來。",
    "T50n2060_026:0671c29": "填埋都了絕而不見。當下正中。塔基上空。",
    "T50n2060_026:0672a01": "五色慶雲狀如傘蓋。方直齊正如人所為。",
    "T50n2060_026:0672a02": "雲下見一白鵠翔飛旋轉。事了俱散超還",
    "T50n2060_026:0672a03": "京室不測其終。",
    "T50n2060_026:0672a04": "釋慧藏。冀州人。初學涅槃後專講解。禁守",
    "T50n2060_026:0672a05": "貪競絕迹譏嫌。安詳詞令不形顏色。入",
    "T50n2060_026:0672a06": "京訪道住光明寺。仁壽中年。勅召置塔于",
    "T50n2060_026:0672a07": "歡州。初至塔寺。行道設齋。當其塔上景",
    "T50n2060_026:0672a08": "雲出見。彩含五色有若花蓋。綺繡錦繢無",
    "T50n2060_026:0672a09": "以加焉。從午至酉方始隱滅。又延興寺僧",
    "T50n2060_026:0672a10": "法順者。聽習涅槃善守根禁。退讓自節負",
    "T50n2060_026:0672a11": "德無傲。勅住江州廬山東林寺。置舍利塔。",
    "T50n2060_026:0672a12": "初至其地。耕者見光尋而掘之。獲金銅彌",
    "T50n2060_026:0672a13": "勒像一軀。形質瓌異。即而供養。並不測其",
    "T50n2060_026:0672a14": "終。",
    "T50n2060_026:0672a15": "釋寶憲。鄭州人。寶鎮律師之學士也。童稚依",
    "T50n2060_026:0672a16": "止即奉科條。審量觀能具承大法。受具之",
    "T50n2060_026:0672a17": "日但奉文言。至於行模並先具委。有師資",
    "T50n2060_026:0672a18": "焉有弘業焉。開皇之始。與鎮同來住大興",
    "T50n2060_026:0672a19": "善。威儀調順言無涉俗。仁壽奉勅。置塔洪",
    "T50n2060_026:0672a20": "州。即豫章之故地。初向彼州。路由江阻。既",
    "T50n2060_026:0672a21": "失正溜泥濘不通。人力殆盡無前進理。程",
    "T50n2060_026:0672a22": "期又逼道俗遑懼。憲乃憑心舍利請垂通",
    "T50n2060_026:0672a23": "涉。忽降白鳥船前緩飛。乍來乍去如有引",
    "T50n2060_026:0672a24": "導。即遣隨逐遂逢水脈。通夕汎舟安達無",
    "T50n2060_026:0672a25": "障。憲還京室。尋事卒也。",
    "T50n2060_026:0672a26": "釋法朗。蒲州人。學涉三藏偏鏡毘尼。開",
    "T50n2060_026:0672a27": "割篇聚不阻名問。加復器用平直無受",
    "T50n2060_026:0672a28": "輕陵。決斷剛正未私強禦。後住勝光披究",
    "T50n2060_026:0672a29": "律典。經其房戶莫不懍然。仁壽二年。勅召",
    "T50n2060_026:0672b01": "送舍利於陝州大興國寺。寺即皇考武元本",
    "T50n2060_026:0672b02": "生處也。故置寺建塔。仰謝昔緣。初達州境。",
    "T50n2060_026:0672b03": "大通善法演業三寺。夜各放光。不知何來。",
    "T50n2060_026:0672b04": "而通照寺內朗徹無障。善法寺中見三花",
    "T50n2060_026:0672b05": "樹形色分明四月二日靈勝寺中夜忽放光。",
    "T50n2060_026:0672b06": "五色彩雲合成一蓋。通變為紫。比靈輿入",
    "T50n2060_026:0672b07": "城。雲蓋方散。又有五色彩雲。從乾巽二處",
    "T50n2060_026:0672b08": "纏糺而來。至於塔上相合而住。及掘塔基",
    "T50n2060_026:0672b09": "下深五尺。獲一異鳥狀如鸜鵒。色甚青黃。",
    "T50n2060_026:0672b10": "巡行基趾。人捉無畏。唯食黃花。三日而",
    "T50n2060_026:0672b11": "死。又青石為函。忽生光影。表裏洞徹現諸",
    "T50n2060_026:0672b12": "靈異。東西兩面俱現雙樹。樹下悉有水文",
    "T50n2060_026:0672b13": "生焉。函內西面現二菩薩。南邊金色北邊銀",
    "T50n2060_026:0672b14": "色。相對而立。又二菩薩坐花臺上。各長一",
    "T50n2060_026:0672b15": "尺並放紅紫光明。函內南面現神尼像。合掌",
    "T50n2060_026:0672b16": "向西。函脣西面又見臥佛。右脇而偃。首北",
    "T50n2060_026:0672b17": "面西。函外東面雙樹間。現前死鳥傾臥。須",
    "T50n2060_026:0672b18": "臾起立。鳥上有三金花。其鳥西南而行。至",
    "T50n2060_026:0672b19": "臥佛下住立不動。凡此光相從已至未形",
    "T50n2060_026:0672b20": "狀儼然。命人圖寫。上紙素訖。方漸歇滅。及",
    "T50n2060_026:0672b21": "將下日。忽然雲起。如煙如霧團圓翳日。又",
    "T50n2060_026:0672b22": "如車輪。雲色條別。又如車輻輪輻。雲色皆",
    "T50n2060_026:0672b23": "如紅紫。人皆仰視其相歎怪希遇。藏瘞既",
    "T50n2060_026:0672b24": "了。天還明淨失雲所在。當斯時也寺院牆",
    "T50n2060_026:0672b25": "外咸見幡蓋圍遶。謂言他處助來供養。事了",
    "T50n2060_026:0672b26": "追問一無蹤緒。朗慶斯神瑞。登即奏聞。晚",
    "T50n2060_026:0672b27": "還京師以疾而卒。",
    "T50n2060_026:0672b28": "釋曇遂。雍州人。初學大論。後味唯識。研",
    "T50n2060_026:0672b29": "精攝論選其幽理。每言三界虛妄。但是一心",
    "T50n2060_026:0672c01": "追求外境未悟難息。故得名稱高遠。有通",
    "T50n2060_026:0672c02": "美焉。然復慎守根門勤修戒檢。住真寂寺",
    "T50n2060_026:0672c03": "掩關勵業。仁壽中年。下勅送舍利于晉州",
    "T50n2060_026:0672c04": "法吼寺。初停公館。放大光明照精舍門朗",
    "T50n2060_026:0672c05": "如金色。又放黃白二光。從道場出。久久乃",
    "T50n2060_026:0672c06": "滅。又從舍利輿所。至於塔基。而放瑞光。三",
    "T50n2060_026:0672c07": "道虹飛色如朝霞耿然空望。下塔之內又",
    "T50n2060_026:0672c08": "放光明。隱顯時現。大都為言七日之內。瑞",
    "T50n2060_026:0672c09": "靈雜沓相仍不絕。還京服業。迄于唐運。八",
    "T50n2060_026:0672c10": "十餘卒矣。",
    "T50n2060_026:0672c11": "釋曇觀。莒州人。七歲出家。慕欣法字。及進",
    "T50n2060_026:0672c12": "具後尋討義門。偏宗成實祛析玄滯。後",
    "T50n2060_026:0672c13": "以慧解亂神本也。乃返駕澄源攝慮巖壑。",
    "T50n2060_026:0672c14": "十六特勝彌所留心神呪廣被鎖殄邪障。高",
    "T50n2060_026:0672c15": "問周遠及于天闕。開皇之始下勅徵召。延",
    "T50n2060_026:0672c16": "入京室住大興善。供事隆厚日問起居。屢",
    "T50n2060_026:0672c17": "上紫庭坐以華褥。帝親供侍欽德受法。",
    "T50n2060_026:0672c18": "觀寬厚敦裕言無浮侈。深得法忍。苦樂虛",
    "T50n2060_026:0672c19": "心故使名利日增而。素氣常在。所獲信施",
    "T50n2060_026:0672c20": "並入僧中。房宇索然衣鉢而已。時俗流湎之",
    "T50n2060_026:0672c21": "夫。雅尚之也。仁壽中歲。奉勅送舍利於本",
    "T50n2060_026:0672c22": "州定林寺。初停公館。即放大光。掘基八尺",
    "T50n2060_026:0672c23": "獲銅浮圖一枚。平頂圓基兩戶相對。制同神",
    "T50n2060_026:0672c24": "造雕鏤駭人。乃用盛舍利安瓶置內。恰",
    "T50n2060_026:0672c25": "得相容州民禽巨海者。患瘂六年聞舍利",
    "T50n2060_026:0672c26": "至。自書請瑞。見本一粒分為三分。色如黃",
    "T50n2060_026:0672c27": "金乍沈乍舉。又見三佛從空而降。即能陳",
    "T50n2060_026:0672c28": "述詞句如流。觀還京都不委終事。",
    "T50n2060_026:0672c29": "釋靈達。恒州人。先在儒門備參經史。唯",
    "T50n2060_026:0673a01": "見更相圖略。時有懷仁抱義。然復終淪諸",
    "T50n2060_026:0673a02": "有未免無常。乃釋髮道流希崇正軌。從",
    "T50n2060_026:0673a03": "遠公學義。咸知大意。因即依隨。三業無捨。",
    "T50n2060_026:0673a04": "及達之入京輦。慕義相從。晚住延興。退隱",
    "T50n2060_026:0673a05": "自守。端斂身心終月禪默。衣食麁弊不希",
    "T50n2060_026:0673a06": "華美。仁壽中。勅召送舍利於本州龍藏寺。初",
    "T50n2060_026:0673a07": "定基趾聞有異香。漸漸芬烈隨風而至",
    "T50n2060_026:0673a08": "遍於寺內。有民金玄瓚者。住在寺側。先",
    "T50n2060_026:0673a09": "患鼻塞。二十餘年莫知香臭。當于此日忽",
    "T50n2060_026:0673a10": "聞香氣。驚尋至寺因爾齆差。又雨天花從",
    "T50n2060_026:0673a11": "空而下。光彩鮮淨晃若金銀。先降塔所後",
    "T50n2060_026:0673a12": "及寺院。道俗競接輕薄如鏤。下舍利訖有",
    "T50n2060_026:0673a13": "雙白鶴。旋於塔上良久翔逝。達後連尋",
    "T50n2060_026:0673a14": "定業追訪山世。不顧名實頭陀林塚",
    "T50n2060_026:0673a15": "雖逢神鬼都不怖憚。大業之始終於墓叢。",
    "T50n2060_026:0673a16": "初不委之村人怪不乞食。就看已卒。加",
    "T50n2060_026:0673a17": "趺如在。因合床殮於杜城窟中。",
    "T50n2060_026:0673a18": "釋僧昕。潞州上黨人。自騖道法津周聽大",
    "T50n2060_026:0673a19": "小。逮諸禪律莫大登臨。傾渴身心無席",
    "T50n2060_026:0673a20": "不赴而導戒愚智眾通諠靜。昕一其正度",
    "T50n2060_026:0673a21": "恭慎橫經。聆其披析曾不忽忘。初眾見其",
    "T50n2060_026:0673a22": "低目寡言絕杜論道皆號為曚叟也後",
    "T50n2060_026:0673a23": "有智者問其文理咸陳深奧。輕浮章句略",
    "T50n2060_026:0673a24": "不預懷。有問其故。答曰。勿輕未學妙德",
    "T50n2060_026:0673a25": "常藏。惟夫大覺方能靜照。盛德明約可無",
    "T50n2060_026:0673a26": "細瑕。愚師軌物時有通悟。惟自兩明殷",
    "T50n2060_026:0673a27": "鑒方取會不得以法累人致乖祇奉。暨",
    "T50n2060_026:0673a28": "周滅二教逃隱泰山。大隋開法還歸聽習。",
    "T50n2060_026:0673a29": "遊步洛下從學遠公。十地涅槃咸究宗領。",
    "T50n2060_026:0673b01": "後入關住興善寺。體度高爽不屈非濫。",
    "T50n2060_026:0673b02": "時復談講。辯詞迅舉抑揚有度。至於僧務營",
    "T50n2060_026:0673b03": "造情重勤切躬事率先擔摙運涉。仁壽中",
    "T50n2060_026:0673b04": "歲。置塔毛州護法寺。下勅令送舍利初",
    "T50n2060_026:0673b05": "至公館。有沙門曇義者。高行名僧。聞諸舍",
    "T50n2060_026:0673b06": "利皆放光明我等罪業一無所現。即解",
    "T50n2060_026:0673b07": "衣為懺燒指為燈。竟夕供養。明旦出光通",
    "T50n2060_026:0673b08": "屬人物。又出金瓶迴旋行道青赤。白光三",
    "T50n2060_026:0673b09": "色流照。經于信宿其光乃隱。四月七日初夜",
    "T50n2060_026:0673b10": "放光。赫赤欻然滿佛堂內。須臾出戶流照",
    "T50n2060_026:0673b11": "四檐。將入函時又放赤光。烈盛逾日。通",
    "T50n2060_026:0673b12": "夜又放照于函內。四月十日天花如雪從",
    "T50n2060_026:0673b13": "空亂下。五色相間人皆收得。又感異香微",
    "T50n2060_026:0673b14": "風普遍熏塞寺內。其函忽變為青琉璃。內外",
    "T50n2060_026:0673b15": "通徹。人以白綾周匝數重漫覆其函。又加",
    "T50n2060_026:0673b16": "甎累灰泥其上。尋照其泥還如函色。又",
    "T50n2060_026:0673b17": "灰泥上畫作十花。飾以金薄。及成就後唯",
    "T50n2060_026:0673b18": "一金色。餘花皆釆。未下塔前。有張世謙。",
    "T50n2060_026:0673b19": "清信士也。常持八戒遠離妻孥。靜室誦經。",
    "T50n2060_026:0673b20": "乃聞輿所梵讚之聲出戶看之。見有群僧",
    "T50n2060_026:0673b21": "各執香花遶旋供養。迫之遂失。又見天人",
    "T50n2060_026:0673b22": "持諸幡蓋。及以香花東南飛來。當于塔上",
    "T50n2060_026:0673b23": "變成大雲旋空良久。又見百餘沙門在塔",
    "T50n2060_026:0673b24": "基上。執箒輦土以陪增者。比及明晨寂無",
    "T50n2060_026:0673b25": "所見。時經夏暑土地乾燥。人皆思雨。應念",
    "T50n2060_026:0673b26": "即降。三四寸許。川野除煩。沙丘縣民路如意",
    "T50n2060_026:0673b27": "者。迴心信佛望見光相。路雖遠映舉目",
    "T50n2060_026:0673b28": "徹見寺僧五人在佛堂內。又聞塔邊音樂",
    "T50n2060_026:0673b29": "讚歎聲極亮遠。重雨天花滿四十里。塔基",
    "T50n2060_026:0673c01": "倍多。昕慶斯眾瑞。即具表聞。晚還資業不",
    "T50n2060_026:0673c02": "測其卒。",
    "T50n2060_026:0673c03": "釋玄鏡。趙州人。立志清貞不干流俗。四分",
    "T50n2060_026:0673c04": "一律文義精通。不樂闡揚。恒尋異部激",
    "T50n2060_026:0673c05": "發違順。品章廢立有神彩焉。住空觀寺。閑",
    "T50n2060_026:0673c06": "散優遊無為僧也。仁壽二年。奉勅置塔本州",
    "T50n2060_026:0673c07": "無際寺。建基趾日。尋放赤光變轉不常。",
    "T50n2060_026:0673c08": "或如形像乍似樓闕。又出白光時吐大小",
    "T50n2060_026:0673c09": "巡繞瓶側。四月四日又放光明紫綠相間。",
    "T50n2060_026:0673c10": "三度乃止。又於光內見佛像形長二尺餘",
    "T50n2060_026:0673c11": "坐蓮花座。并有菩薩俠侍嚴儀。從卯至酉",
    "T50n2060_026:0673c12": "方始歇滅。當此之時有目皆覩。鏡還空觀",
    "T50n2060_026:0673c13": "復學禪宗。居止東院。合集同侶多行頭陀。",
    "T50n2060_026:0673c14": "遂終其寺也。",
    "T50n2060_026:0673c15": "釋智揆。冀州人。愛慕涅槃淨持戒行。不重",
    "T50n2060_026:0673c16": "榮渥知足無求。住弘濟寺閉門習業。僧",
    "T50n2060_026:0673c17": "眾服其智德敬而宗之。每處勝筵推其名",
    "T50n2060_026:0673c18": "實。而揆弗之顧也。退屏自修若無聞見。仁",
    "T50n2060_026:0673c19": "壽之歲弘塔四方。有勅召揆。送舍利於魏",
    "T50n2060_026:0673c20": "州開覺寺。初屆治所遂放大光。紫白相宣",
    "T50n2060_026:0673c21": "五色遽發。有尼智曠。冷疰積年。因禮發願。",
    "T50n2060_026:0673c22": "乃見赤光遍室便吐惡物其患即除。有患",
    "T50n2060_026:0673c23": "重者。聞斯嘉慶伏枕發願。亦蒙光照。平復",
    "T50n2060_026:0673c24": "如本。方來塔所。其例眾夥不復具書。又楊",
    "T50n2060_026:0673c25": "大眼者。先患兩目冥無所見。牽來至輿乞",
    "T50n2060_026:0673c26": "願求恩。即見舍利如本明淨。斯例復眾。四",
    "T50n2060_026:0673c27": "月八日下塔既訖。西北雲來雨花塔上。紛",
    "T50n2060_026:0673c28": "霏如雪色似黃金。寺院皆遍。道俗收取狀",
    "T50n2060_026:0673c29": "如金花。感一黑狗莫知由來。直入道場",
    "T50n2060_026:0674a01": "周旋行道。每日午後與餅不食與水便飲。",
    "T50n2060_026:0674a02": "至解齋時與粥方食。寺內群犬非常噤惡。",
    "T50n2060_026:0674a03": "一見此狗低頭畏敬不敢斜視。塔所樹碑",
    "T50n2060_026:0674a04": "厚三尺半。忽發光彩狀如琉璃。映物對視",
    "T50n2060_026:0674a05": "分明悉見。又見象六並現石碑內。至五月",
    "T50n2060_026:0674a06": "末。來於其碑中。七變相狀。或為佛像聖僧",
    "T50n2060_026:0674a07": "雙樹。眾瑞非一。並以事聞。揆晚徙迹終",
    "T50n2060_026:0674a08": "南。居閑禪寂。登陟巖藪往而不返。",
    "T50n2060_026:0674a09": "釋僧範。冀州人。學大小乘靜務心業。追師",
    "T50n2060_026:0674a10": "禪念傾屈盡禮。所獲定要倍於同侶。住勝",
    "T50n2060_026:0674a11": "光寺。以慧解見推。及帝建塔。下勅徵召。",
    "T50n2060_026:0674a12": "送舍利於本州覺觀寺。每至日沒常放光",
    "T50n2060_026:0674a13": "明。黃赤交焰變化非一。沙門僧辯。患耳四",
    "T50n2060_026:0674a14": "年。聞聲如壁。一覩舍利兩耳洞開。有逾",
    "T50n2060_026:0674a15": "恒日。州民蘇法會。左足攣跛十有餘年。委",
    "T50n2060_026:0674a16": "杖自扶來禮乞願。尋得除差放杖而歸。範",
    "T50n2060_026:0674a17": "目覩靈驗神道若斯。信知經教非徒虛誕。",
    "T50n2060_026:0674a18": "但由誠節未著。故致有差。後歸本寺。還",
    "T50n2060_026:0674a19": "遵前轍。未詳其卒。",
    "T50n2060_026:0674a20": "釋寶安。兗州人。安貧習學。見者敬之。初依",
    "T50n2060_026:0674a21": "慧遠聽涉涅槃。博究宗領。周滅齊亡。南投",
    "T50n2060_026:0674a22": "陳國。大隋一統還歸鄉壤。行次瀍洛。又從",
    "T50n2060_026:0674a23": "遠焉。因仍故業彌見深隱。開皇七年。慕義",
    "T50n2060_026:0674a24": "入關住淨影寺。當遠盛日。法輪之下聽眾",
    "T50n2060_026:0674a25": "將千。講會制約一付安掌。于時遠方輻湊",
    "T50n2060_026:0674a26": "名望者多。難用緝諧。故在斯任。安隨機喻",
    "T50n2060_026:0674a27": "接匡救有儀。雖具徵治而無銜怨。各懷敬",
    "T50n2060_026:0674a28": "歎登白稱焉。講十地涅槃純熟時匠。性",
    "T50n2060_026:0674a29": "存攝默不好揚演。有問酬對辯寫泉流。",
    "T50n2060_026:0674b01": "仁壽二年。奉勅置塔於營州梵幢寺。即黃龍",
    "T50n2060_026:0674b02": "城也。舊有十七級浮圖。擁在其內。安置舍",
    "T50n2060_026:0674b03": "利。當夜半上並放白光。狀如雲霧。初惟",
    "T50n2060_026:0674b04": "一丈。漸大滿院。明徹朗然良久乃滅。前後三",
    "T50n2060_026:0674b05": "度相類並同。舊有石龜形狀極大。欲作函",
    "T50n2060_026:0674b06": "用引致極難。匠石規模斵截成函。三分去",
    "T50n2060_026:0674b07": "二。安自思念。石大函小何由卒成。懼日愆",
    "T50n2060_026:0674b08": "期內懷憂灼。比曉看之。其石稱函。自然分",
    "T50n2060_026:0674b09": "析。不勞鐫琢宛爾成就。函雖神造計應大",
    "T50n2060_026:0674b10": "重。薄用拖曳輕迅若馳。不勞至寺。便依",
    "T50n2060_026:0674b11": "期限。深慶情願。晚還京寺不測其終。",
    "T50n2060_026:0674b12": "釋寶巖。幽州人。標意十地。次綜毘曇。未",
    "T50n2060_026:0674b13": "究成實。故於宗部涉獵繁焉。戶牖玄文踈",
    "T50n2060_026:0674b14": "條本幹。時傳富博。而性殊省事不樂談說。",
    "T50n2060_026:0674b15": "苦祈敷散精理載揚。住京下仁覺寺。守道",
    "T50n2060_026:0674b16": "自娛無事交厚。仁壽下勅召。送舍利于本",
    "T50n2060_026:0674b17": "州弘業寺。即元魏孝文之所造也。舊號光",
    "T50n2060_026:0674b18": "林。依峯帶澗面勢高敞。多挾徵異事遵清",
    "T50n2060_026:0674b19": "肅。故使行僻之徒必致驚悚。由斯此眾濫",
    "T50n2060_026:0674b20": "迹希過。自開皇將末。舍利到前山。恒傾搖",
    "T50n2060_026:0674b21": "未曾休止。及安塔竟山動自息。又仁壽初",
    "T50n2060_026:0674b22": "歲。天降剃刀三十三枚。用甚銛利。而形制殊",
    "T50n2060_026:0674b23": "別。今僧常用以剃剪也。又初造石函。明如",
    "T50n2060_026:0674b24": "水鏡。文同馬瑙光似琉璃。內外照徹紫焰",
    "T50n2060_026:0674b25": "光起。函外生文如菩薩像。及以眾仙禽狩",
    "T50n2060_026:0674b26": "師子林樹。雜相非一。四月三日夜放大光",
    "T50n2060_026:0674b27": "明照天地。有目皆見。巖事了還。不測其",
    "T50n2060_026:0674b28": "卒。",
    "T50n2060_026:0674b29": "釋明馭。瀛州人。初學涅槃後習攝論。推尋",
    "T50n2060_026:0674c01": "理源究括疑滯。晚遊鄴下諮訪未聞。隱義",
    "T50n2060_026:0674c02": "重玄皆所披覽。開皇八年。來儀帝里。更就",
    "T50n2060_026:0674c03": "遷師詢求攝論。意量弘廣容姿都雅。人有",
    "T50n2060_026:0674c04": "勃怒初不改容。眾服其忍力也。住無漏",
    "T50n2060_026:0674c05": "寺講誦為業。仁壽中年。勅請送舍利于濟",
    "T50n2060_026:0674c06": "州崇梵寺。寺基帶危峯多饒異樹。山泉盤",
    "T50n2060_026:0674c07": "屈脩竹蒙天。寔佳地也。剋日將下。寺有",
    "T50n2060_026:0674c08": "育王瑞像。乃放三道神光遍于體上。金石",
    "T50n2060_026:0674c09": "榴色朗晃奪精。經一食頃乃遂漸歇。又聞",
    "T50n2060_026:0674c10": "磬聲搖曳長遠。寺東巖上唱善哉聲。清暢徹",
    "T50n2060_026:0674c11": "心。追尋莫委。又舍利函上光高三尺。狀如",
    "T50n2060_026:0674c12": "花樹本送舍利分為二粒。出琉璃瓶相",
    "T50n2060_026:0674c13": "隨而轉。並放光明。有黃白雲從西南來聲",
    "T50n2060_026:0674c14": "如雨相流音樂聲正當塔上凝住不動。復",
    "T50n2060_026:0674c15": "見二花從雲中出。或時上下。大鳥群飛迴",
    "T50n2060_026:0674c16": "旋塔上。又於雲中現仙人頭。其數無量。於",
    "T50n2060_026:0674c17": "此之時莘州城人。見諸仙人從空東來向",
    "T50n2060_026:0674c18": "于魏州。馭當斯運欣慶嘉瑞。說不可盡。民",
    "T50n2060_026:0674c19": "百捨物積之如山。並用構塔。沙門五人生",
    "T50n2060_026:0674c20": "逢奇瑞。捨戒為奴供養三寶。因勒銘紀。廣",
    "T50n2060_026:0674c21": "如別傳。獻后昇遐造禪定寺。召而處之。遂",
    "T50n2060_026:0674c22": "終世矣。",
    "T50n2060_026:0674c23": "釋道生。蒲州人。延統是其師也。名父之子係",
    "T50n2060_026:0674c24": "迹厥師。雖雅尚未齊。而思力方遠。仁正致",
    "T50n2060_026:0674c25": "懷聲色無染。受持戒護耽詠文言。四分一",
    "T50n2060_026:0674c26": "律薄霑聲教。講誨時揚器法難擬。住興善",
    "T50n2060_026:0674c27": "寺。卓卓標異。目不斜眄。威儀安帖。眾敬憚",
    "T50n2060_026:0674c28": "之。仁壽二年。勅召送舍利于楚州。初停公",
    "T50n2060_026:0674c29": "館。感一野鹿直入城門。防人牽來詣舍利",
    "T50n2060_026:0675a01": "所。自然屈拜馴善安隱。生曰。爾為舍利可",
    "T50n2060_026:0675a02": "上升階。必若他緣隨意而去。鹿聞此語遂",
    "T50n2060_026:0675a03": "即升階。出入帳前往還無難。乃為說歸戒。",
    "T50n2060_026:0675a04": "鹿乃頓頭香案。如有聽受。因以繒帛繫",
    "T50n2060_026:0675a05": "之。即舐人手。夜臥輿邊。或往生房經停兩",
    "T50n2060_026:0675a06": "宿。自然退出還歸荒野。及當下日。白鶴兩",
    "T50n2060_026:0675a07": "雙飛旋塔上。覆訖方逝。生覩斯瑞。與諸僚",
    "T50n2060_026:0675a08": "屬具表以聞并銘斯事在于塔所。既還京",
    "T50n2060_026:0675a09": "室。不測所終。",
    "T50n2060_026:0675a10": "釋法性。兗州人。少習禪學。精厲行道。少欲",
    "T50n2060_026:0675a11": "頭陀孤遊海曲。時復入俗形骸所資。終潛",
    "T50n2060_026:0675a12": "林阜沈隱為任。開皇十四年。文帝東巡搜",
    "T50n2060_026:0675a13": "訪巖穴。因召入京住勝光寺。仁壽之年。勅",
    "T50n2060_026:0675a14": "召送舍利於本州普樂寺。初營外函得一",
    "T50n2060_026:0675a15": "青石。錯磨始了將欲鎣飾。變成馬瑙。五色",
    "T50n2060_026:0675a16": "相雜文彩分明。函內斑剝雜生白玉。凝潤",
    "T50n2060_026:0675a17": "光淨函之內外。光如水鏡洞照無障。當入",
    "T50n2060_026:0675a18": "函時。正當基上白鳥一雙翱翔緩飛。遶塔",
    "T50n2060_026:0675a19": "而轉。塔西奈樹枝葉。並變為真金色。及文",
    "T50n2060_026:0675a20": "帝既崩。置大禪定延住供養。遂卒于寺。八",
    "T50n2060_026:0675a21": "十餘矣。",
    "T50n2060_026:0675a22": "釋辯寂。徐州人。少以慧學播名汛浪人",
    "T50n2060_026:0675a23": "世遊講為業。末在齊都。專攻大論及阿毘",
    "T50n2060_026:0675a24": "曇心。未越周年粗得通解。會武平末歲。國",
    "T50n2060_026:0675a25": "破道亡。南適江陰復師三論。神氣所屬鏡",
    "T50n2060_026:0675a26": "其新理。開皇更始復返舊鄉。桑梓仍存友",
    "T50n2060_026:0675a27": "朋殂落。西入京室。復尋昔論龍樹之風。復",
    "T50n2060_026:0675a28": "由光遠仁壽置塔。勅召送于本州流溝寺。",
    "T50n2060_026:0675a29": "及初達也舍利塔所忽見異光。照寺北嶺",
    "T50n2060_026:0675b01": "及以南山。朗同朝日。又於石佛山內採石",
    "T50n2060_026:0675b02": "為函。磨飾纔了彩文間發。彪炳光現。山海",
    "T50n2060_026:0675b03": "禽狩仙人等像備出其中。雖復圖取。十不",
    "T50n2060_026:0675b04": "呈一。晚綜前業演散京華。福利所兼俱",
    "T50n2060_026:0675b05": "充寺府。不測其終。",
    "T50n2060_026:0675b06": "釋靜凝。汴州人。遷禪師之門人也。早年聽受",
    "T50n2060_026:0675b07": "深閑邪正。經律十地是所詢求。後師攝論",
    "T50n2060_026:0675b08": "備嘗幽顯。常樂止觀掩關思擇。緣來便",
    "T50n2060_026:0675b09": "講唱吼如雷。事竟退靜狀如愚叟。世間之務",
    "T50n2060_026:0675b10": "略不在言。人不委者謂為庸劣。同住久處",
    "T50n2060_026:0675b11": "方知有道。兼以行不涉疑。口無慶弔。塊然",
    "T50n2060_026:0675b12": "卓坐似不能言。開皇六年隨遷入雍住興",
    "T50n2060_026:0675b13": "善寺。仁壽二年。下勅送舍利于杞州。初至",
    "T50n2060_026:0675b14": "頻放白光。狀如皎月。流轉通照。及下塔日。",
    "T50n2060_026:0675b15": "白鳥空中旋繞基上瘞訖遠逝。更有餘相。",
    "T50n2060_026:0675b16": "凝為藏隱。示出一二。知大聖之通瑞也。餘",
    "T50n2060_026:0675b17": "則隱之不書。及至京師又被責及。方便解",
    "T50n2060_026:0675b18": "免不久而終。",
    "T50n2060_026:0675b19": "釋法揩。曹州人。十五出家。依相京賢統",
    "T50n2060_026:0675b20": "而為弟子。師習涅槃通解文義。及受具後",
    "T50n2060_026:0675b21": "專攻四分。雲暉兩匠振紐齊都。備經寒",
    "T50n2060_026:0675b22": "暑伏面諮稟。皆賜其深奧無所子遺。及齊",
    "T50n2060_026:0675b23": "法俱亡。南避淮表壽山之陽。隨開律教。開",
    "T50n2060_026:0675b24": "皇首歲大闢法門。還返曹州。欲終山水將",
    "T50n2060_026:0675b25": "趣海岸。而道俗邀留不許東騖。揩性虛",
    "T50n2060_026:0675b26": "靜。更於城北三里左丘山營造一寺。名曰",
    "T50n2060_026:0675b27": "法元。高顯平博下臨城邑。遙望發心皆來受",
    "T50n2060_026:0675b28": "法。未為安而能遷。古人所尚。久在塵厭不",
    "T50n2060_026:0675b29": "無流轉。便入關壤觀化京都。住揚化寺",
    "T50n2060_026:0675c01": "復揚戒律。仁壽置塔。奉勅送舍利於曹州。",
    "T50n2060_026:0675c02": "揩以初基有由。欲報斯地。表請樹塔還",
    "T50n2060_026:0675c03": "置法元。上帝不違。任從所請。初達曹部。",
    "T50n2060_026:0675c04": "置輿州內。廣現神瑞。備如別紀。但學未",
    "T50n2060_026:0675c05": "經遠難得遍知。故略編之。想未繁撓。日",
    "T50n2060_026:0675c06": "別異見。具如後述。於三月十四日中時。見",
    "T50n2060_026:0675c07": "佛半身面白如玉。舍利輿前佛頂之上。黃赤",
    "T50n2060_026:0675c08": "光起。二十九日夜降甘露。味甜逾蜜。現於",
    "T50n2060_026:0675c09": "赤光遍於城上。須臾流照達于塔所。四月",
    "T50n2060_026:0675c10": "五日。舍利上踊白色鮮明。其日申時。帳上北",
    "T50n2060_026:0675c11": "面忽見光影。中有白雲氣。中生樹狀如青",
    "T50n2060_026:0675c12": "桐。下有青色師子。面西而蹲。六日卯時復",
    "T50n2060_026:0675c13": "有光影。見雲氣內。有三蓮花。兩廂雙樹下",
    "T50n2060_026:0675c14": "有佛像。樓閣樹林沓重而出。上有立菩薩",
    "T50n2060_026:0675c15": "像。辰時又見金色光明出沒漸大。已時復",
    "T50n2060_026:0675c16": "見重閣。閣上有樹葉。如貝多。旁立聖僧。",
    "T50n2060_026:0675c17": "午時復現雙樹之形。下列七佛。申時雙樹",
    "T50n2060_026:0675c18": "又見一佛二菩薩像三花承足。又見天人",
    "T50n2060_026:0675c19": "擎花在空黃師子等。亥時帳後見千佛形。",
    "T50n2060_026:0675c20": "舍利室內出黃白光。四月七日。又見雙樹黃",
    "T50n2060_026:0675c21": "雀一頭及以光雲師子等像。辰時又見金翅",
    "T50n2060_026:0675c22": "鳥身飛龍樹林寶蓋等像傍現二菩薩及黃",
    "T50n2060_026:0675c23": "師子。已時又見寶幢樹林。下有菩薩黃衣居",
    "T50n2060_026:0675c24": "士。白色師子蹲踞石上。又有雲氣樹林樓",
    "T50n2060_026:0675c25": "閣菩薩。午時又見白色雲氣寶幢樹林青色",
    "T50n2060_026:0675c26": "師子。申時又現雙樹繁茂須臾變為宮殿樓",
    "T50n2060_026:0675c27": "閣佛坐花臺其色黃白。亥時雲起西北雨潤",
    "T50n2060_026:0675c28": "三寸雲上六天一時見身。四月八日將欲下",
    "T50n2060_026:0675c29": "塔。平旦之時天雨白花。飛颺不下。卯時又",
    "T50n2060_026:0676a01": "見諸天寶蓋樹側菩薩及黃師子。辰時又見",
    "T50n2060_026:0676a02": "大蓋兩重眾寶莊嚴。下坐菩薩及白師子踞",
    "T50n2060_026:0676a03": "在石上。帳上又見光影雲氣。氣中金光乍大",
    "T50n2060_026:0676a04": "乍小。下有蓮花時開時合。又雨天花。大者",
    "T50n2060_026:0676a05": "在空。面闊尺餘。小者墮地。狀如桃花。已時",
    "T50n2060_026:0676a06": "帳後見三諸天三師子及蓮花水池。午時將",
    "T50n2060_026:0676a07": "下。又見雙樹并立菩薩。舍利忽分以為五",
    "T50n2060_026:0676a08": "粒。流轉光曜。四月九日。填平已後。帳後板上",
    "T50n2060_026:0676a09": "光影之內疊石文生。又見大樹。青衣沙門",
    "T50n2060_026:0676a10": "執爐而立。又感奇香郁烈人鼻。楷具列聞。",
    "T50n2060_026:0676a11": "帝大悅。令圖繢之。以流海內。自仁壽創",
    "T50n2060_026:0676a12": "塔。前後百餘。感徵最優勿高於楷。後以常",
    "T50n2060_026:0676a13": "業終於本寺。",
    "T50n2060_026:0676a14": "釋智能李氏。懷州河內人。布意遠塵束",
    "T50n2060_026:0676a15": "懷律教。收聽令譽風被河右。開皇之始。觀",
    "T50n2060_026:0676a16": "道渭陰隨奉資行。住轉輪寺。仁壽置塔。奉",
    "T50n2060_026:0676a17": "勅召送於青州勝福寺中。處約懸峯山參",
    "T50n2060_026:0676a18": "天際。風樹交結逈瞰千里。古名巖勢之道",
    "T50n2060_026:0676a19": "場也。元魏末時創開此額。初置基日。疏山",
    "T50n2060_026:0676a20": "鑿地。入土三尺獲古石函。長可八尺深六",
    "T50n2060_026:0676a21": "尺許。表裹平滑殆非人運。所謂至感冥通",
    "T50n2060_026:0676a22": "有祈斯應矣。及下舍利大放光明挺溢山",
    "T50n2060_026:0676a23": "宇。道俗俱見。乃至出沒流轉。變狀匹論。能",
    "T50n2060_026:0676a24": "晚還寺更崇定業。林泉栖託不預僧倫。逃",
    "T50n2060_026:0676a25": "名永逝莫測其終。",
    "T50n2060_026:0676a26": "釋曇良。姓栗。潞州人。十六出家。專尋經典。",
    "T50n2060_026:0676a27": "及長成德。以大論傳名。兼講小經。接敘",
    "T50n2060_026:0676a28": "時俗亟發歸信。為眾賢之賞。入京遊聽住",
    "T50n2060_026:0676a29": "真寂寺。文帝下勅召送舍利于亳州開寂",
    "T50n2060_026:0676b01": "寺。將欲起塔先造石函。地非山鄉周訪難",
    "T50n2060_026:0676b02": "得。良曰。待覓得石期至匹成但發勝心",
    "T50n2060_026:0676b03": "何緣不濟。乃要心祈請願賜哀給。忽於州",
    "T50n2060_026:0676b04": "境獲石三枚。底廂及蓋各是異縣。運來合",
    "T50n2060_026:0676b05": "之宛是一物。眾嘉異之。具聞臺省。良性",
    "T50n2060_026:0676b06": "樂異迹周覽觀之。亳州西部穀陽城中有",
    "T50n2060_026:0676b07": "老君宅。今為祠廟。庭前有栢三十餘株碑",
    "T50n2060_026:0676b08": "文薜道衡製。廟東百餘步老君母宅。亦有廟",
    "T50n2060_026:0676b09": "舍。次西十里有苦城。即傳所云李聘苦縣",
    "T50n2060_026:0676b10": "人。斯處是也。還歸本寺專誠懺禮。食息已",
    "T50n2060_026:0676b11": "外常在佛前。唐初卒也。八十餘矣。",
    "T50n2060_026:0676b12": "釋道嵩。姓劉。瀛州河間人。十三出家。遊聽",
    "T50n2060_026:0676b13": "洛下訪訊明哲。終日拪遑。衣服麁單全不",
    "T50n2060_026:0676b14": "涉意。值慧遠法師講諸經論。陶染積時遂",
    "T50n2060_026:0676b15": "寢幽極。隨入京室。為慕義學士同侶推",
    "T50n2060_026:0676b16": "崇道心人也。仁壽置塔。勅召送於蘇州。舍",
    "T50n2060_026:0676b17": "利將至。井吼出聲。二日乃止。造基掘地得",
    "T50n2060_026:0676b18": "古甎函。內有銀合。獲舍利一粒。置水瓶",
    "T50n2060_026:0676b19": "內。旋遶呈祥。同藏大塔。嵩還京室住總化",
    "T50n2060_026:0676b20": "寺。餐味涅槃依行懺悔。身戒心慧悉戴奉",
    "T50n2060_026:0676b21": "之。一鉢三衣盈長不畜。遵經聖行息世譏",
    "T50n2060_026:0676b22": "嫌。遂卒於世。",
    "T50n2060_026:0676b23": "釋智嶷。姓康。本康居王胤也。國難東歸魏",
    "T50n2060_026:0676b24": "封于襄陽。因累居之十餘世矣。七歲初學。",
    "T50n2060_026:0676b25": "尋文究竟。無師自悟。敬重佛宗。雖晝權",
    "T50n2060_026:0676b26": "俗緣令依學侶。而夜私誦法華。竟文純熟。",
    "T50n2060_026:0676b27": "二親初不知也。十三拜辭即蒙剃落。更諮",
    "T50n2060_026:0676b28": "大部情因彌著。二十有四方受具足。携帙",
    "T50n2060_026:0676b29": "洛濱依承慧遠。傳業十地及以涅槃。皆可",
    "T50n2060_026:0676c01": "敷導。後入關中住靜法寺。仁壽置塔。勅召",
    "T50n2060_026:0676c02": "送于瓜州崇教寺。初達定基。黃龍出現",
    "T50n2060_026:0676c03": "於州側大池。牙角身尾合境通矚。具表上聞。",
    "T50n2060_026:0676c04": "嶷住寺多年常思定慧。非大要事不出戶",
    "T50n2060_026:0676c05": "庭。故往參候罕覩其面。末以年事高邁勵",
    "T50n2060_026:0676c06": "業彌崇。寺任眾務並悉推謝。唐初卒也。七",
    "T50n2060_026:0676c07": "十餘矣。",
    "T50n2060_026:0676c08": "釋道顏。姓李氏。定州人。初學遠公涅槃十",
    "T50n2060_026:0676c09": "地。領牒樞紐。最所殷贍。仍頻講授門學聯",
    "T50n2060_026:0676c10": "塵。道啟東川開悟不少。後入京輦還住",
    "T50n2060_026:0676c11": "淨影寺。當遠盛世居宗紹業。仁壽中年。置",
    "T50n2060_026:0676c12": "塔赤縣。下勅徵召送舍利于桂州。初入州",
    "T50n2060_026:0676c13": "境。有鳥數千齊飛。行列來迎輿上。從野入",
    "T50n2060_026:0676c14": "城良久方散。及下安處。感五色雲靉靆垂",
    "T50n2060_026:0676c15": "布屯聚基上。餘便廓清日曜天地。後返京",
    "T50n2060_026:0676c16": "邑常尊上業。唐運惟新宇內尚梗。崇樹齋",
    "T50n2060_026:0676c17": "講相循淨影。因疾而卒。春秋七十餘。即武",
    "T50n2060_026:0676c18": "德五年矣。臨終清漱。手執香爐。若有所見",
    "T50n2060_026:0676c19": "奄然而逝。自顏之處世也。衣服麁素不妄",
    "T50n2060_026:0676c20": "朋從。行必以時情避嫌郄。言必詳審深惟",
    "T50n2060_026:0676c21": "物忤。又兼濟禽畜慈育在心。微經惱頓便",
    "T50n2060_026:0676c22": "即垂泣。不忽童稚不行楚叱。縱有輕陵",
    "T50n2060_026:0676c23": "事同風拂。顧諸屬曰。不久去也何煩累人。",
    "T50n2060_026:0676c24": "故於無常得其旨矣。",
    "T50n2060_026:0676c25": "釋淨辯。姓韋齊。州人。少涉儒門備聞丘索。",
    "T50n2060_026:0676c26": "孔墨莊老是所詢謀。忽厭浮假屏迹出家。",
    "T50n2060_026:0676c27": "經律具嘗薄通幽極。復纏名教避世山林。",
    "T50n2060_026:0676c28": "受習禪門息緣靜慮。開皇隆法入住京",
    "T50n2060_026:0676c29": "師。依止遠公住淨影寺。更學定境。又從遷",
    "T50n2060_026:0677a01": "尚受攝大乘。積歲研求遂終此業。曾與",
    "T50n2060_026:0677a02": "故友因事相乖。彼加言謗。辯終不雪。及委",
    "T50n2060_026:0677a03": "由問答曰。吾思其初結交也情欣若弦",
    "T50n2060_026:0677a04": "豈以後離復陳其失。時以此高之。後勅召",
    "T50n2060_026:0677a05": "送舍利於衡州岳寺。本號大明。即陳宣帝",
    "T50n2060_026:0677a06": "為思禪師之所立也。行達江陵。風浪重阻",
    "T50n2060_026:0677a07": "三日停浦。波猶未靜。又迫嚴程。憂遑無",
    "T50n2060_026:0677a08": "計。乃一心念佛。衡波直去。即蒙風止安",
    "T50n2060_026:0677a09": "流沿下。既入湘水沂流極難。又依前念",
    "T50n2060_026:0677a10": "舉帆利涉。不盈半月便達衡州。及至岳",
    "T50n2060_026:0677a11": "寺附水不堪。巡行山亭平正可搆。正當寺",
    "T50n2060_026:0677a12": "南而有伏石。辯乃執爐發願。必堪起塔願",
    "T50n2060_026:0677a13": "降祥感。便見岳頂。白雲從上而下。廣可一",
    "T50n2060_026:0677a14": "匹長四十里。至所迀基三轉旋迴。久久自",
    "T50n2060_026:0677a15": "歇。又感異香形如削沈。收獲數斤氣煙倍",
    "T50n2060_026:0677a16": "世。道俗稱慶。因即搆成。初此山僧顗禪師",
    "T50n2060_026:0677a17": "者。通鑒僧也。曾有一粒舍利。欲建大塔。在",
    "T50n2060_026:0677a18": "寺十年都無異相。及今送至乃揚瑞迹。黃",
    "T50n2060_026:0677a19": "白大小聚散不定。當下之日。衡山縣治顯明",
    "T50n2060_026:0677a20": "寺塔。放大光明遍照城邑。道俗同見。古老",
    "T50n2060_026:0677a21": "傳云。此寺立來三百餘年。但有善事必放",
    "T50n2060_026:0677a22": "光明。經今三度。將非帝王弘福思與眾",
    "T50n2060_026:0677a23": "同。感見之來誠有由矣。辯欣斯瑞迹。合集",
    "T50n2060_026:0677a24": "前後見聞之事。為感應傳一部十卷。後興禪",
    "T50n2060_026:0677a25": "定復請住之。大業末年終於此世。",
    "T50n2060_026:0677a26": "論曰。夫吟嘯之鼓風雲。律調之通寒暑。物",
    "T50n2060_026:0677a27": "理相會有若自天。況乃神道玄謀。義乖恒",
    "T50n2060_026:0677a28": "應。而可思也。故聖人之為利也。權巧眾途",
    "T50n2060_026:0677a29": "示威雄以攝生。為敦初信現光明而授",
    "T50n2060_026:0677b01": "物。情在悟宗。規模之道既弘。汲引之功",
    "T50n2060_026:0677b02": "無墜。至於混小大之非有均彼我之恒儀。",
    "T50n2060_026:0677b03": "齊色心於性空。絕形有之流轉。幽通而揚",
    "T50n2060_026:0677b04": "化本。極變以達神源。斯道窮微非厝言也。",
    "T50n2060_026:0677b05": "然則教敷下土。匪此難弘。先以威權動",
    "T50n2060_026:0677b06": "之。後以言聲導之。轉發信然所以開萌",
    "T50n2060_026:0677b07": "漸也。像末澆競法就崩離。神力靜流通感",
    "T50n2060_026:0677b08": "殆絕。二石之世澄上揚名。兩蕭接統誌公標",
    "T50n2060_026:0677b09": "德。備諸紀錄未敢詳之。頃世蒙俗情多浮",
    "T50n2060_026:0677b10": "濫。時陳靈相或加褒飾。考覈本據頓墜淫",
    "T50n2060_026:0677b11": "邪。妖異之諺林蒸。是非之論蜂起。至如觀",
    "T50n2060_026:0677b12": "音之拔濟。信而有徵。大聖之通夢華實相半。",
    "T50n2060_026:0677b13": "斯則託事親蒙難免語意無涉餘求想",
    "T50n2060_026:0677b14": "象實假冥緣故得有淪虛指。因斯以言",
    "T50n2060_026:0677b15": "良有以也。圓通之遊聖寺。昭達之涉仙宮。",
    "T50n2060_026:0677b16": "信其言焉。難窮事矣。前傳之敘蓬萊無",
    "T50n2060_026:0677b17": "乖鄙例。曩者顯宗通感。創開玄化之基。法",
    "T50n2060_026:0677b18": "本內傳具列靈通之應。或騰虛而現奇。或",
    "T50n2060_026:0677b19": "飛光而吐瑞。有晉嘉相雜沓臻焉。曇翼之",
    "T50n2060_026:0677b20": "感育王。陶偘之逢妙德。自後繁華難具陳",
    "T50n2060_026:0677b21": "矣。隋高建塔之歲。踊瑞紛綸。神光囑於群",
    "T50n2060_026:0677b22": "物。至澤通於疾癘。天花與甘露同降。靈芝",
    "T50n2060_026:0677b23": "共瑞鹿俱程。空遊仙聖結霧來儀。水族龜",
    "T50n2060_026:0677b24": "魚行鱗出聽。百有餘塔皆備潛通。君臣相慶",
    "T50n2060_026:0677b25": "緇素欣幸。其德榮明不可加也。然而當年",
    "T50n2060_026:0677b26": "即世或墜流言。俗習常談五福。欣其壽考",
    "T50n2060_026:0677b27": "通神。達命三畏君子所弘。及煬帝鎔鑄高",
    "T50n2060_026:0677b28": "陽開模之始其像。頂含翠髻身曜紫金。靈",
    "T50n2060_026:0677b29": "光通普。顯五色之希寄。瑞花滿庭。開六彩",
    "T50n2060_026:0677c01": "之殊相。上下同泰無德稱焉。下詔圖之遠",
    "T50n2060_026:0677c02": "頒郡國。義當嚮斯厚澤荷福無疆。遺厥",
    "T50n2060_026:0677c03": "宗社如山之固。尋復兵飢荐集。宇內分崩。",
    "T50n2060_026:0677c04": "亡曆喪寶卒于身世。統詳終古五運非不",
    "T50n2060_026:0677c05": "推遷。近以情求殃慶迷其倚伏。又如聖母",
    "T50n2060_026:0677c06": "上天功高遂舉。輪王樹塔禍及凶終。何以",
    "T50n2060_026:0677c07": "明其然乎。信由業命之淳薄故。感報果之",
    "T50n2060_026:0677c08": "休咎耳。豈以恒人之耳目。而遠籌於三世",
    "T50n2060_026:0677c09": "之道哉。若夫卜商賈誼之為言。班彪季",
    "T50n2060_026:0677c10": "康之著論。但知混而謂之命。莫辯命之",
    "T50n2060_026:0677c11": "所以為然。何異見羅紈於篋笥。而未識成",
    "T50n2060_026:0677c12": "之由機杼也。覩百穀於倉廩。而未知得之",
    "T50n2060_026:0677c13": "由稼穡也。儒之所云命也。釋之所云業也。",
    "T50n2060_026:0677c14": "命繫於業。業繫於心。心發其既參差。業成",
    "T50n2060_026:0677c15": "故亦無准。是以達命業之開士。知報熟而",
    "T50n2060_026:0677c16": "無辭。迷因果之恒人。謂徒言而不應。故",
    "T50n2060_026:0677c17": "馬遷嗟報施之爽。積疑而莫之通。范滂惑",
    "T50n2060_026:0677c18": "善惡之宜。含情而無以釋。斯皆覩流而",
    "T50n2060_026:0677c19": "不尋源。見一而不知二。覽釋門之弘教。",
    "T50n2060_026:0677c20": "豈復淪斯網哉。夫造業千端。感報萬緒。或",
    "T50n2060_026:0677c21": "始善而終惡。故先榮而後枯。或吉凶之雜起。",
    "T50n2060_026:0677c22": "故禍福而同萃。惟色一也。等面異而殊形。",
    "T50n2060_026:0677c23": "惟心一也。齊百化而無定。故無學或盡",
    "T50n2060_026:0677c24": "於此生往業終於即世。有縛感。由於既往",
    "T50n2060_026:0677c25": "受報。未止於今時。身子悟理之通人。常懷",
    "T50n2060_026:0677c26": "疾惱。目連威雄之達士。終纏碎身。至聖納",
    "T50n2060_026:0677c27": "謗於祇園。王子被讒於清眾。儒宗絕粒於陳",
    "T50n2060_026:0677c28": "壤。堯湯遭變於中原。雖玄素之相或乖。而",
    "T50n2060_026:0677c29": "業命之緣無爽。是知文煬大寶。往福終於此",
    "T50n2060_026:0678a01": "世。崇建塔像。今業起於將來。交運相投。無",
    "T50n2060_026:0678a02": "識因之致惑。隋遭兩鏡。通命豈其然乎。復",
    "T50n2060_026:0678a03": "有深宮法濟。寄神祝而鎖災。慧日法安。憑",
    "T50n2060_026:0678a04": "研石而流水。轉明之越巨浸。通達之沐",
    "T50n2060_026:0678a05": "炎湯。瓊公拜而邪象崩。道英終而大地轉。",
    "T50n2060_026:0678a06": "斯德眾矣其徒繁矣。既云神化。固不可以",
    "T50n2060_026:0678a07": "由來擬之。輒敘篇中識僧倫之難偶耳。",
    "T50n2060_026:0678a08": "續高僧傳卷第二十六"
}