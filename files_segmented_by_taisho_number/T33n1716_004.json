{
    "T33n1716_004:0718a12": "妙法蓮華經玄義卷第四上",
    "T33n1716_004:0718a14": "天台智者大師說",
    "T33n1716_004:0718a15": "定聖行者，略為三：一、世間禪。二、出世禪。三、",
    "T33n1716_004:0718a16": "上上禪。世禪復二：一、根本味禪：隱沒、有垢、無",
    "T33n1716_004:0718a17": "記。二、根本淨禪：不隱沒、無垢、有記。根本者，",
    "T33n1716_004:0718a18": "世、出世法之根本也。《大品》云：「諸佛成道，轉法",
    "T33n1716_004:0718a19": "輪，入涅槃，悉在禪中。」若能深觀根本，出生",
    "T33n1716_004:0718a20": "勝妙上定，故稱根本也。隱沒者，闇證無觀",
    "T33n1716_004:0718a21": "慧也。有垢者，地地生愛味也。無記者，境",
    "T33n1716_004:0718a22": "界不分明也。此有三品：謂禪也、等也、空也。",
    "T33n1716_004:0718a23": "即十二門禪也。初修方便，當善簡風喘，明",
    "T33n1716_004:0718a24": "識正息，安徐記數，莫令增減。若數微細，善",
    "T33n1716_004:0718a25": "解轉緣，調停得所，當證前方便法。或麁、細",
    "T33n1716_004:0718a26": "住，皆有持身法起，進得欲界定，或未到定。",
    "T33n1716_004:0718a27": "八觸發動，五支成就，是發初禪。《大論》云：「已得",
    "T33n1716_004:0718a28": "離婬火，則獲清涼定。如人大熱悶，入冷池",
    "T33n1716_004:0718a29": "則樂」(云云)。若欲進上離下者，凡夫依六行",
    "T33n1716_004:0718b01": "觀，佛弟子多修八聖種。行者於初禪覺、觀",
    "T33n1716_004:0718b02": "支中，厭離覺、觀，以初禪為苦。麁、障二法動",
    "T33n1716_004:0718b03": "亂定心故苦：從二法生喜、樂，故麁；二法翳",
    "T33n1716_004:0718b04": "上定，故障。二禪異此，名勝、妙、出。總而言之，",
    "T33n1716_004:0718b05": "一、知過不受著，二、訶責，三、析破，得離初禪，",
    "T33n1716_004:0718b06": "是修二禪相。善巧攀厭，則內外皎然，與喜",
    "T33n1716_004:0718b07": "俱發，四支成就。故《論》云：「是故除覺、觀，得入",
    "T33n1716_004:0718b08": "一識處，內心清淨故，定生得喜樂」(云云)。二禪",
    "T33n1716_004:0718b09": "中，既離覺、觀，不得作方便。出定時，修習厭",
    "T33n1716_004:0718b10": "下進上，亦有六行，如棄初禪方法(云云)。爾",
    "T33n1716_004:0718b11": "時，泯然不依內外，與樂俱發，五支成就。故《論》",
    "T33n1716_004:0718b12": "云：「由愛故有苦，失喜則生憂，離苦樂身安，",
    "T33n1716_004:0718b13": "捨念及方便」(云云)。欲厭下進上，亦有六行，如",
    "T33n1716_004:0718b14": "前(云云)。善修故，心豁開明，出入息斷，與捨俱",
    "T33n1716_004:0718b15": "發，空明寂靜，四支成就。若能知樂患，見不",
    "T33n1716_004:0718b16": "動大安。憂喜先已除，苦樂今亦斷(云云)。行人",
    "T33n1716_004:0718b17": "既內證四禪，欲外修福德，應學四等。此",
    "T33n1716_004:0718b18": "有通修、別修。通修者，《大論》云：「是慈在色界",
    "T33n1716_004:0718b19": "四禪中間得修。」此語則通。別修者，初禪有",
    "T33n1716_004:0718b20": "覺觀分別，修悲則易；喜支修喜易；樂支修",
    "T33n1716_004:0718b21": "慈易；一心支修捨易。復次，初禪修悲易：二",
    "T33n1716_004:0718b22": "禪修喜易：三禪修慈易：四禪修捨易。此則",
    "T33n1716_004:0718b23": "修四無量定之處所也。復次，修時緣前人離",
    "T33n1716_004:0718b24": "苦得樂，歡喜平等之相而入定。發時，內得",
    "T33n1716_004:0718b25": "喜樂平等之法，外見前人離苦得樂；或內得",
    "T33n1716_004:0718b26": "外不見、或外見內不得，分別邪正(云云)。行",
    "T33n1716_004:0718b27": "人欲出色籠，修四空定。滅色存心，心心相",
    "T33n1716_004:0718b28": "依，故名四空。方便者，須訶色是苦本，饑渴",
    "T33n1716_004:0718b29": "寒熱，色為苦聚；讚空為淨妙，離諸逼迫，過",
    "T33n1716_004:0718c01": "一切色，與空定相應，不苦不樂，倍更增長。",
    "T33n1716_004:0718c02": "於深定中，唯見虛空，無諸色相，心無分散。",
    "T33n1716_004:0718c03": "復次，得空定故，出過色界，故名過一切色",
    "T33n1716_004:0718c04": "相；空法持心，種種諸色不得起，故名滅有",
    "T33n1716_004:0718c05": "對相；已得空定，決定能捨色法，不憶戀故，",
    "T33n1716_004:0718c06": "名不念種種色相(云云)。訶下攀上，皆有方",
    "T33n1716_004:0718c07": "便，委在《禪門》(云云)。根本味禪竟。根本淨禪，不",
    "T33n1716_004:0718c08": "隱沒、無垢、有記，與上相違。此又三品，謂六",
    "T33n1716_004:0718c09": "妙門、十六特勝、通明等也。涅槃是妙，此六",
    "T33n1716_004:0718c10": "能通，故言六妙門。此三法為三根性，慧性多，",
    "T33n1716_004:0718c11": "為說六妙門，此一一門，於欲界中即能發",
    "T33n1716_004:0718c12": "無漏。若定性多，為說十六特勝。故下地不",
    "T33n1716_004:0718c13": "發無漏，上地禪滿乃能得悟。定慧性等，為",
    "T33n1716_004:0718c14": "說通明。通明觀慧深細，從下至上皆能發",
    "T33n1716_004:0718c15": "無漏。此是隨機之說，若作對治則復別途(云",
    "T33n1716_004:0718c16": "云)。若廣明修習，則攝一切諸禪。今但次第相",
    "T33n1716_004:0718c17": "生，一轍豎意。修此六門，修、證合論，則有十二",
    "T33n1716_004:0718c18": "法。佛言：「遊止三四，出生十二。」即此修數、證",
    "T33n1716_004:0718c19": "數，乃至修淨、證淨。修數者，行人初調和",
    "T33n1716_004:0718c20": "氣息，不澁、不滑，安詳徐數，從一至十，攝心",
    "T33n1716_004:0718c21": "在數，不令馳散，是名修數。與數相應者，",
    "T33n1716_004:0718c22": "覺心任運，從一至十，不加功力，心自住數，",
    "T33n1716_004:0718c23": "息微心細，是名證數。若患數麁，當放數修",
    "T33n1716_004:0718c24": "隨，乃至淨亦各如是。然觀有三義：一、慧觀",
    "T33n1716_004:0718c25": "觀真。二、得解觀即假想觀。三、實觀。此中初用",
    "T33n1716_004:0718c26": "實觀，後用慧觀。修實觀者，於定心中，以",
    "T33n1716_004:0718c27": "心眼諦觀此身，細微入出息相，如空中風；皮、",
    "T33n1716_004:0718c28": "肉、筋、骨三十六物，如芭蕉不實，內外不淨，甚",
    "T33n1716_004:0718c29": "可厭惡。復觀定中喜、樂等受，悉有破壞之",
    "T33n1716_004:0719a01": "相，是苦非樂。又觀定中，心識無常，剎那不",
    "T33n1716_004:0719a02": "住，無可著處。復觀定中善、惡等法，悉屬因",
    "T33n1716_004:0719a03": "緣，皆無自性。如是觀時，能破四倒；不得人",
    "T33n1716_004:0719a04": "我，定何所依？是名修觀。如是修時，覺息出",
    "T33n1716_004:0719a05": "入，遍諸毛孔。心眼開明，徹見身內三十六",
    "T33n1716_004:0719a06": "物，及諸蟲戶，內外不淨；眾苦逼迫；剎那變易；",
    "T33n1716_004:0719a07": "一切諸法，悉見無自性。心生悲喜，無所依",
    "T33n1716_004:0719a08": "倚。得四念處，破四顛倒。是名與觀相應，不",
    "T33n1716_004:0719a09": "能具記(云云)。佛坐樹下，內思安般，一數二",
    "T33n1716_004:0719a10": "隨等，正是此禪。十六特勝者，釋名(云云)。此從",
    "T33n1716_004:0719a11": "因緣得名。修相者，知息入知息出者，此",
    "T33n1716_004:0719a12": "代數息，調息綿細，一心隨息，入時知從鼻",
    "T33n1716_004:0719a13": "至臍，出時知從臍至鼻，隨照不亂。知",
    "T33n1716_004:0719a14": "風、喘、氣為麁；知息為細。入麁即調令細，",
    "T33n1716_004:0719a15": "如守門人，知入知出，惡遮好進。澁滑、輕重、",
    "T33n1716_004:0719a16": "冷煖、久近、難易皆知。知息為命所依，一息",
    "T33n1716_004:0719a17": "不還即便命盡。覺息與命危脆無常，不生",
    "T33n1716_004:0719a18": "愛慢。知息非我，即不生見。若知息長短，對",
    "T33n1716_004:0719a19": "欲界定；知息遍身，對未到地。除諸身行，對初",
    "T33n1716_004:0719a20": "禪覺觀支；受喜對喜支；受樂對樂支；受諸",
    "T33n1716_004:0719a21": "心行對一心支。心作喜，即喜俱禪；心作攝，即",
    "T33n1716_004:0719a22": "二禪一心支。心作解脫，即三禪樂。觀無常，即",
    "T33n1716_004:0719a23": "四禪不動。觀出散，即空處。觀離欲，即識處。觀",
    "T33n1716_004:0719a24": "滅，即對無所有處。觀棄捨，對非想非非想處。",
    "T33n1716_004:0719a25": "觀棄捨時，即便獲得三乘涅槃。若橫論觀",
    "T33n1716_004:0719a26": "慧，即對四念處(云云)。通明禪者，行者觀息、色、",
    "T33n1716_004:0719a27": "心三事無分別。諦觀出入息，入無積聚，出",
    "T33n1716_004:0719a28": "無分散；來無所經，去無履涉，如空中風，性",
    "T33n1716_004:0719a29": "無所有。息本依身，身本不有。先世妄想，招",
    "T33n1716_004:0719b01": "今四大，圍於虛空，假名為身：頭等六分，三",
    "T33n1716_004:0719b02": "十六物、四微一一非身。觀身由心，心由緣",
    "T33n1716_004:0719b03": "起，生滅迅速，不見住處相貌。但有名字，名",
    "T33n1716_004:0719b04": "字亦空。如是觀息、色、心，不得三性別異。既",
    "T33n1716_004:0719b05": "不得三事，即不得一切法，此是修相。證者，",
    "T33n1716_004:0719b06": "內證真諦，空如觀解。次第通達此身色息",
    "T33n1716_004:0719b07": "分明，亦知世間天文地理與身相應，能具",
    "T33n1716_004:0719b08": "三界禪定，能知非想有細煩惱，破惑發真",
    "T33n1716_004:0719b09": "得三乘涅槃。悉在《禪門》。世間禪竟。二、明出",
    "T33n1716_004:0719b10": "世間禪者，即有四種，謂觀、練、熏、修。觀者，謂",
    "T33n1716_004:0719b11": "九想、八背捨、八勝處、十一切處，通稱觀禪。",
    "T33n1716_004:0719b12": "行人為破婬火，必須增想純熟。隨所觀時，",
    "T33n1716_004:0719b13": "與定相應。想定持心，心無分散，能除世間",
    "T33n1716_004:0719b14": "貪愛，破六種欲：有人著赤、白、黃、黑等色、或",
    "T33n1716_004:0719b15": "著相貌端嚴、或著威儀姿態、或著語言嬌",
    "T33n1716_004:0719b16": "媚、或著細滑肌體、或著可意之人。此六欲",
    "T33n1716_004:0719b17": "淵，沈沒行者。能修九想，除此六賊：死想破",
    "T33n1716_004:0719b18": "威儀、言語兩欲。脹想、壞想、噉想，破形貌欲。血",
    "T33n1716_004:0719b19": "塗想、青瘀想、膿爛想，破色欲。骨想、燒想，破細",
    "T33n1716_004:0719b20": "滑欲。九想通除所著人欲。又，噉想、散想，除著",
    "T33n1716_004:0719b21": "意人。此九既除於欲，亦薄嗔、癡，九十八使",
    "T33n1716_004:0719b22": "山動。雖是不淨初門，能成大事。如海中屍，",
    "T33n1716_004:0719b23": "依之得度(云云)。八背捨名(云云)。背淨潔五欲，",
    "T33n1716_004:0719b24": "捨離著心，故名背捨。修者，行人持戒清淨，",
    "T33n1716_004:0719b25": "發大誓願，欲成大事，端身正心，諦觀足大",
    "T33n1716_004:0719b26": "指，想如大豆，黑脹[爾*皮]起。此想成時，更進如",
    "T33n1716_004:0719b27": "狸豆大；更如一指大；更如鷄卵大。次二指，",
    "T33n1716_004:0719b28": "三、四、五指。次觀趺底，踵、踝、[跳-兆+專]、膝、髀、臗，悉見膖",
    "T33n1716_004:0719b29": "脹。次觀右脚，亦如是。復當想大小便道、腰、",
    "T33n1716_004:0719c01": "脊、腹、背、胸、脇，悉見腫脹。又觀右胛、臂、肘、腕、掌、",
    "T33n1716_004:0719c02": "五指，又頭、頷等。從足至頭，從頭至足，循身",
    "T33n1716_004:0719c03": "觀察，唯見腫脹，心生厭惡。復當觀壞、膿爛。",
    "T33n1716_004:0719c04": "大小便道，蟲膿流出，臭劇死狗。己身既爾，觀",
    "T33n1716_004:0719c05": "所愛人，亦復如是。內破見我，外破貪愛，久",
    "T33n1716_004:0719c06": "住觀察，除世貪愛。次除卻皮肉，諦觀白骨。",
    "T33n1716_004:0719c07": "見骨色相異，謂青、黃、白、鴿，如是骨相亦復",
    "T33n1716_004:0719c08": "無我。得此觀時，名欲界定。次觀骨青時，",
    "T33n1716_004:0719c09": "見此大地東西南北悉皆青相；黃、白、鴿色，亦",
    "T33n1716_004:0719c10": "復如是。此是未到之相。又觀骨人眉間出",
    "T33n1716_004:0719c11": "光，光中見佛，是初背捨成相。如是次第，乃",
    "T33n1716_004:0719c12": "至八背捨發相，具如《禪門》(云云)。八勝處者，初",
    "T33n1716_004:0719c13": "兩勝處位在初禪；三、四兩勝處位在二禪；後",
    "T33n1716_004:0719c14": "四勝處位在四禪。三禪樂多心鈍，故不立",
    "T33n1716_004:0719c15": "也。前背捨，緣中多少不得自在，是故勝處更",
    "T33n1716_004:0719c16": "深細觀察少多好醜，悉使勝知勝見，如快",
    "T33n1716_004:0719c17": "馬能破陣，亦能自制其馬(云云)。十一切處者，",
    "T33n1716_004:0719c18": "以八色兩心，更相淡入，廣普遍滿，轉變無礙，",
    "T33n1716_004:0719c19": "具如《禪門》(云云)。練禪者，即九次第定也。上來",
    "T33n1716_004:0719c20": "雖得八禪，入則有間。今欲純熟，令從初",
    "T33n1716_004:0719c21": "淺極至後深，次第而入，中間無有垢滓間",
    "T33n1716_004:0719c22": "穢，令不次第者次第，故名次第。亦是無漏",
    "T33n1716_004:0719c23": "練於有漏，除諸間穬，故名練禪。亦是均調",
    "T33n1716_004:0719c24": "諸禪，令定、慧齊平無間也。《阿毘曇》明熏練，",
    "T33n1716_004:0719c25": "但言以無漏熏四禪。今以無漏通練八",
    "T33n1716_004:0719c26": "地，即是次第入無間三昧也。熏禪者，即師",
    "T33n1716_004:0719c27": "子奮迅三昧也。前是次第無間入，今亦是次",
    "T33n1716_004:0719c28": "第無間入，亦能次第無間出，除麁間及法愛",
    "T33n1716_004:0719c29": "味塵；猶如師子，能卻能進，奮諸塵土。行者",
    "T33n1716_004:0720a01": "入出此法，能遍熏諸禪悉令通利、轉變自",
    "T33n1716_004:0720a02": "在，如熏皮熟隨意作物。修禪者，超越三昧",
    "T33n1716_004:0720a03": "也。近遠超入，近遠超出，近遠超住，是禪功德",
    "T33n1716_004:0720a04": "最深，故名頂禪。於諸法門，自在出入(云云)。又，",
    "T33n1716_004:0720a05": "九次第定善入八背捨；奮迅善出八背捨；",
    "T33n1716_004:0720a06": "超越善住八背捨。善入、出、住百千三昧，即此",
    "T33n1716_004:0720a07": "意也。譬如畫師，五彩相淡，出無量色；如世",
    "T33n1716_004:0720a08": "間果，但以四大，出一切五陰。定法亦爾，但",
    "T33n1716_004:0720a09": "以觀、練、熏、修，出生一切神通變化，無種不",
    "T33n1716_004:0720a10": "備。《大經》云：「菩薩住禪得堪忍地。」地能持、能",
    "T33n1716_004:0720a11": "生。一一禪中，皆有慈悲、誓願、道品、六度諸行，",
    "T33n1716_004:0720a12": "無不具足。何者？若於戒、定中明觀慧，即共",
    "T33n1716_004:0720a13": "念處；單論觀，是性念處；通取戒、定等境、智、文",
    "T33n1716_004:0720a14": "字等，是緣念處。又不淨觀破淨顛倒，是身念",
    "T33n1716_004:0720a15": "處；觀諸禪中，心受苦樂，三世內外，受不可得，",
    "T33n1716_004:0720a16": "破樂顛倒，是受念處；觀諸禪心，以有心故，",
    "T33n1716_004:0720a17": "造作善惡，無心則無作者，破我顛倒，是法",
    "T33n1716_004:0720a18": "念處；觀心生滅，前後際斷，破常顛倒，是心",
    "T33n1716_004:0720a19": "念處。復次，八背捨觀四念處、九次第定練四",
    "T33n1716_004:0720a20": "念處、奮迅熏四念處、超越修四念處。二乘",
    "T33n1716_004:0720a21": "為自滅度，修此五禪，成四枯念處，不名堪",
    "T33n1716_004:0720a22": "忍地。菩薩為化眾生，深觀念處，慈悲誓願，",
    "T33n1716_004:0720a23": "荷負眾生，成四榮念處，是摩訶衍，名堪忍",
    "T33n1716_004:0720a24": "地也。問：無色無身，云何具四念處？答：《毘曇》",
    "T33n1716_004:0720a25": "云：「無色有道共戒。戒是無作色，以無漏緣",
    "T33n1716_004:0720a26": "通故，此戒色隨無漏至無色也。」成論人云：",
    "T33n1716_004:0720a27": "「色是無教法，不至無色。」《舍利弗毘曇》云：「無色",
    "T33n1716_004:0720a28": "有色。」當知小乘明義，即有兩意。《大經》云：「無",
    "T33n1716_004:0720a29": "色界色，非諸聲聞所知。」若爾，四念處通無",
    "T33n1716_004:0720b01": "色，亦復何妨？問：諸禪中，但得明念處，尚無",
    "T33n1716_004:0720b02": "正勤，云何具道品？答：約位為言，念處無後",
    "T33n1716_004:0720b03": "品；修行為義，念處具道品也。《大論》云：「初修",
    "T33n1716_004:0720b04": "善有漏五陰，於有為法中得正憶念，即念",
    "T33n1716_004:0720b05": "處智慧也。四種精進，即是正勤。定心中修，名",
    "T33n1716_004:0720b06": "如意足。五善根生，名為根。根增長，名為力。",
    "T33n1716_004:0720b07": "分別道用，名為七覺。安穩道中行，名八正",
    "T33n1716_004:0720b08": "道。」初善有漏中已能具此，何須見道方有",
    "T33n1716_004:0720b09": "八正？若念處既具三十七品者，煖、頂等例",
    "T33n1716_004:0720b10": "然。觀禪既爾，練、熏、修等亦然。然菩薩於一一",
    "T33n1716_004:0720b11": "禪中，隨所入法門，慈悲眾生，如父母得食，",
    "T33n1716_004:0720b12": "不忘其子。愍傷痴闇，不從內自求樂，從",
    "T33n1716_004:0720b13": "他外求，耽荒五欲，求苦得怖失憂，諸欲無",
    "T33n1716_004:0720b14": "樂，為此起悲。夫欲患如是，何能去之？得禪",
    "T33n1716_004:0720b15": "定樂，則不為所欺，是故起慈。有四弘誓也。",
    "T33n1716_004:0720b16": "又諸禪中修六度者，眾生縛著世間，生活業",
    "T33n1716_004:0720b17": "務不能暫捨。菩薩棄之，一心入禪，是名檀。",
    "T33n1716_004:0720b18": "若不持戒，禪定不發；又入禪時，雜念不起，",
    "T33n1716_004:0720b19": "任運無惡是尸。拘檢身口，捍勞忍苦，制外",
    "T33n1716_004:0720b20": "塵不著，抑內入不起，是為忍。初中後夜，",
    "T33n1716_004:0720b21": "繫念相續，行住坐臥，心常在定，間念不生是",
    "T33n1716_004:0720b22": "名精進。一心在定，不亂不味，名為定。若一",
    "T33n1716_004:0720b23": "心在定，能知世間生滅法相，深識邪偽，名",
    "T33n1716_004:0720b24": "般若。一切眾行皆於禪中具足，一一禪中，能",
    "T33n1716_004:0720b25": "生諸功德，慈悲荷負。是故得名堪忍之地。",
    "T33n1716_004:0720b26": "三、出世間上上禪者，即九種大禪，如《地持》所",
    "T33n1716_004:0720b27": "釋，今不具論。自性禪者，即是觀心實性，名",
    "T33n1716_004:0720b28": "為上定。一切諸法，頗有不由心者，心攝一",
    "T33n1716_004:0720b29": "切，如如意珠。此九大禪，皆是法界。一切趣禪，",
    "T33n1716_004:0720c01": "造境即真，一色一香，無非中道。二乘尚不",
    "T33n1716_004:0720c02": "知其名，況證其定！前根本舊禪如乳，練禪",
    "T33n1716_004:0720c03": "如酪，熏禪如生蘇，修禪如熟蘇，九大禪如",
    "T33n1716_004:0720c04": "醍醐，醍醐為妙也。復次，根本禪，愛味心中修，",
    "T33n1716_004:0720c05": "即成乳；自度心中修，即成酪；慈悲心中修，即",
    "T33n1716_004:0720c06": "成生蘇；慈悲次第心中修，即成熟蘇；實相心",
    "T33n1716_004:0720c07": "中修，即成醍醐；餘四味亦如是，若不以實",
    "T33n1716_004:0720c08": "相心修，皆名為麁。若開麁顯妙者，阿那波",
    "T33n1716_004:0720c09": "那即是摩訶衍。法界實相攝持諸法，離此之",
    "T33n1716_004:0720c10": "外更無別妙。故知諸佛成道，轉法輪，入涅槃，",
    "T33n1716_004:0720c11": "皆在四禪。四禪中見實相，名禪波羅蜜，何",
    "T33n1716_004:0720c12": "況餘定耶！此即絕待妙義。定聖行竟。慧聖行",
    "T33n1716_004:0720c13": "者，謂四種四諦慧(云云)。生滅四諦慧者，還觀",
    "T33n1716_004:0720c14": "九想、背捨，依、正兩報，膖脹、爛壞不淨之色，是",
    "T33n1716_004:0720c15": "逼迫相、現相、三苦相，是苦諦慧。以不起迷",
    "T33n1716_004:0720c16": "著依、正，作恩愛奴，運動身口，起三品十惡",
    "T33n1716_004:0720c17": "業，感三途等生，生長相、轉相、二十五有相。又",
    "T33n1716_004:0720c18": "知世間因果，不淨過患，深愧厭耻。終不殺他",
    "T33n1716_004:0720c19": "活己，奪彼閏身，耽湎不淨，隱曲求直，離",
    "T33n1716_004:0720c20": "合怨親，間搆榮辱，內諂外佞，引納無度，縱",
    "T33n1716_004:0720c21": "毒傷道，邪僻失真。不為不淨，作十惡業；",
    "T33n1716_004:0720c22": "慚愧羞鄙，行三品十善，感三善道生，亦是生",
    "T33n1716_004:0720c23": "長相、轉相、二十五有相。是名集諦慧。觀依、正",
    "T33n1716_004:0720c24": "不淨，破淨顛倒；觀諸受即三苦，破樂顛倒；",
    "T33n1716_004:0720c25": "觀諸行和合，破我顛倒；觀諸心生滅，破常",
    "T33n1716_004:0720c26": "顛倒。別相總相、善巧正勤、如意、根、力、覺、道，向",
    "T33n1716_004:0720c27": "涅槃門。慈悲誓願、六度諸行等，即大乘相。亦",
    "T33n1716_004:0720c28": "是戒、定、慧相，亦是能除相，是名道諦慧。倒不",
    "T33n1716_004:0720c29": "起則業不起；業不起即因不起；因不起故",
    "T33n1716_004:0721a01": "果不起，是名寂滅相，亦二十五有滅相，亦",
    "T33n1716_004:0721a02": "名除相，是為生滅四諦慧。無生四諦慧者，",
    "T33n1716_004:0721a03": "觀不淨色，色性自空，非色滅空，如鏡中像，",
    "T33n1716_004:0721a04": "無有真實。洞達五受陰空無所有，解苦無",
    "T33n1716_004:0721a05": "苦而有真諦，是苦諦慧。知集由心，心如幻",
    "T33n1716_004:0721a06": "化，所起之集亦如幻化，一切愛見與虛空",
    "T33n1716_004:0721a07": "等，是名集諦慧。道本治集，所治既如幻化，",
    "T33n1716_004:0721a08": "能治亦如幻化，是名道諦慧。法若有生，亦",
    "T33n1716_004:0721a09": "可有滅，法本不生，今則不滅，若有一法過",
    "T33n1716_004:0721a10": "涅槃者，我亦說如幻化，是名滅諦慧。雖",
    "T33n1716_004:0721a11": "知五陰眾生如虛空，而誓度如空之眾生。",
    "T33n1716_004:0721a12": "雖知集無所有，而斷諸妄想，如與空共",
    "T33n1716_004:0721a13": "鬪。雖知道不二相，而勤於空中種樹。雖",
    "T33n1716_004:0721a14": "無眾生得滅度者，而滅度無量眾生。約此",
    "T33n1716_004:0721a15": "即事而真，論道品、六度等(云云)，是名無生四",
    "T33n1716_004:0721a16": "諦慧。無量四諦慧者，《大經》云：「佛說四諦，若",
    "T33n1716_004:0721a17": "攝法盡，則不應言：所不說者，如十方土。",
    "T33n1716_004:0721a18": "攝法不盡，應有五諦。」佛言：「四諦攝盡，無第",
    "T33n1716_004:0721a19": "五諦。但苦有無量相，集滅道等皆有無量",
    "T33n1716_004:0721a20": "相。我於彼經，竟不說之。」若是空者，空尚無",
    "T33n1716_004:0721a21": "空，云何無量？當知出假分別之慧也。此慧",
    "T33n1716_004:0721a22": "遍知十法界假、實差別，名苦諦慧；遍知五",
    "T33n1716_004:0721a23": "住煩惱不同，名集諦慧；遍解半、滿、正、助等",
    "T33n1716_004:0721a24": "行，名道諦慧；解半滿十六門，諸滅門不同，是",
    "T33n1716_004:0721a25": "滅諦慧。二乘但服四諦藥，治見、思病，自出",
    "T33n1716_004:0721a26": "生死，於分別則閑。菩薩作大醫王，須解",
    "T33n1716_004:0721a27": "診種種脈，識種種病，精種種藥，得種種差。",
    "T33n1716_004:0721a28": "約此起種種慈悲，行種種行，諸度道品，成",
    "T33n1716_004:0721a29": "種種眾生，淨種種佛土，廣說如《止觀》(云云)。",
    "T33n1716_004:0721b01": "是名無量四諦慧。無作四諦慧者，解、惑因緣",
    "T33n1716_004:0721b02": "而成四也。《大經》云：「寶珠在體，謂呼失去，憂",
    "T33n1716_004:0721b03": "愁啼哭。但見其體及瘡，不見寶珠及鏡。唯",
    "T33n1716_004:0721b04": "有憂悲，無復歡喜。」此迷道、滅，而起苦、集。若",
    "T33n1716_004:0721b05": "解瘡體即是寶珠，則喜不哭。因滅無明，即",
    "T33n1716_004:0721b06": "得熾然三菩提燈。此解悟因緣，即是道、滅。道、",
    "T33n1716_004:0721b07": "滅即苦、集。苦、集即道、滅。若爾，則四非四。四",
    "T33n1716_004:0721b08": "既非四，無量亦非無量；無量既非無量，則",
    "T33n1716_004:0721b09": "假非假；假非假故，則空非空。何但即空",
    "T33n1716_004:0721b10": "非空，亦即假非假，雙亡正入，即寂照雙流。",
    "T33n1716_004:0721b11": "《大品》云：「一切種智即寂滅相。」種種行類相貌",
    "T33n1716_004:0721b12": "皆知，名一切種智。寂滅相，即是雙遮、雙亡。行",
    "T33n1716_004:0721b13": "類相貌皆知，即是雙流雙照。無心亡照，任運",
    "T33n1716_004:0721b14": "寂知，故名不可思議，即無作四諦慧。《大經》",
    "T33n1716_004:0721b15": "云：「無苦、無諦，有實。無集、道、滅、無諦，有實。」",
    "T33n1716_004:0721b16": "實即中道、如來、虛空、佛性。如此觀時，無緣",
    "T33n1716_004:0721b17": "慈悲，拔二邊苦，與中道樂。修色非淨、非不",
    "T33n1716_004:0721b18": "淨，即空、即假、即中、非枯、非榮，中間論滅，一",
    "T33n1716_004:0721b19": "切道品無不具足。遍捨十法界依、正，名檀；",
    "T33n1716_004:0721b20": "中道、道共，到尸彼岸，名戒；住寂滅忍，二邊",
    "T33n1716_004:0721b21": "不動名忍；二邊不間，名牢強精進；入王三",
    "T33n1716_004:0721b22": "昧，住首楞嚴，名禪；實相般若名智慧；無",
    "T33n1716_004:0721b23": "謀巧用名方便；八自在我名力；無記化化禪",
    "T33n1716_004:0721b24": "名願；三智一心中得名智。一波羅蜜具十，",
    "T33n1716_004:0721b25": "亦具一切佛法。一行無量行、無量行一行，是",
    "T33n1716_004:0721b26": "如來行，是名無作四諦慧。修此慧時，即得",
    "T33n1716_004:0721b27": "住於無所畏地，即初歡喜地。離五怖畏，謂",
    "T33n1716_004:0721b28": "不活畏、惡名畏、死畏、惡道畏、大眾威德畏。",
    "T33n1716_004:0721b29": "《大經》云：「不畏貪欲、恚、癡。」此內無三毒，外離",
    "T33n1716_004:0721c01": "八風，則無惡名畏；若言「不畏地獄」等，即無",
    "T33n1716_004:0721c02": "惡道畏；若言「不畏沙門、婆羅門」，即無大眾",
    "T33n1716_004:0721c03": "畏；見中道，則無二死畏；實相智慧常命立，",
    "T33n1716_004:0721c04": "無不活畏。得入此地，具二十五三昧，破二",
    "T33n1716_004:0721c05": "十五有，顯二十五有我性。我性即實性，實性",
    "T33n1716_004:0721c06": "即佛性。開佛之知見，發真中道，斷無明惑，",
    "T33n1716_004:0721c07": "顯真、應二身，緣感即應百佛世界，現十法界",
    "T33n1716_004:0721c08": "身、入三世佛智地，能自利、利他，真實大慶，",
    "T33n1716_004:0721c09": "名歡喜地也。此地具足四德：破二十五有",
    "T33n1716_004:0721c10": "煩惱名淨；破二十五有業名我；不受二",
    "T33n1716_004:0721c11": "十五有報名樂；無二十五有生死名常。常、",
    "T33n1716_004:0721c12": "樂、我、淨，名為佛性顯，即此意也。《地持》說離",
    "T33n1716_004:0721c13": "五怖畏者，修無我智，我想不生，云何當有",
    "T33n1716_004:0721c14": "我愛、眾具愛？是離不活畏；不於他人有所",
    "T33n1716_004:0721c15": "求欲，常饒益一切眾生，是離惡名畏；於我",
    "T33n1716_004:0721c16": "見、我想，心不生，是離死畏；此身命終，於",
    "T33n1716_004:0721c17": "未來世必與佛菩薩共會，是離惡道畏；觀",
    "T33n1716_004:0721c18": "於世間無與等者，況復過上，是離大眾畏。",
    "T33n1716_004:0721c19": "《十地經》亦同。《十地論》解云：「是中，第一、依身；第",
    "T33n1716_004:0721c20": "二、依口；第三、第四依身；第五、依意。」活者，依",
    "T33n1716_004:0721c21": "身所用眾具，能資於生，名資生；生為活也。",
    "T33n1716_004:0721c22": "此就因中說果，菩薩無此畏。復次，名字言",
    "T33n1716_004:0721c23": "說皆依口失。護名不為利養，心不悕望他",
    "T33n1716_004:0721c24": "人恭敬，故名無惡名。第五依意可解。三、四",
    "T33n1716_004:0721c25": "依身。愛善道，憎惡道，無愛憎身，故無惡",
    "T33n1716_004:0721c26": "道畏。亦不愛憎身，故無死畏。私謂：不畏",
    "T33n1716_004:0721c27": "貪欲等，無作集壞。不畏惡道，此名無作苦",
    "T33n1716_004:0721c28": "壞。不畏大眾，此是無作道立。無不活、無死",
    "T33n1716_004:0721c29": "畏，此是見性得常，無作滅立。復次，破二十",
    "T33n1716_004:0722a01": "五有，有能含果。有破，故集諦壞；果破，故苦諦",
    "T33n1716_004:0722a02": "壞。得二十五三昧者，道諦立。見二十五有",
    "T33n1716_004:0722a03": "我性，我性即佛性，滅諦立。破二十五有，則無",
    "T33n1716_004:0722a04": "煩惱，是淨德；破二十五有，果故無苦，是常",
    "T33n1716_004:0722a05": "德；得二十五三昧是樂；見二十五我性是",
    "T33n1716_004:0722a06": "我，四德宛然矣。今釋二十五三昧名，依四",
    "T33n1716_004:0722a07": "悉檀意：一、隨時趣立。如人多子，各立一名，",
    "T33n1716_004:0722a08": "使兄弟不濫。二十五三昧亦復如是，各舉",
    "T33n1716_004:0722a09": "一名，令世諦不亂，豈可定執也。二、隨其義",
    "T33n1716_004:0722a10": "便，各從所以而立一名也。三、隨事對當，各",
    "T33n1716_004:0722a11": "有主治，從對得名也。四、理實無名，而依理",
    "T33n1716_004:0722a12": "立字。雖有四意，多用對治、約理以立二十",
    "T33n1716_004:0722a13": "五三昧也。通釋二十五，各為四意：一、出諸",
    "T33n1716_004:0722a14": "有過患。二、明本法功德。三、結行成三昧。四、",
    "T33n1716_004:0722a15": "慈悲破有。一一皆爾。地獄有，用無垢三昧破",
    "T33n1716_004:0722a16": "者，地獄是重垢報處，報因則是垢，謂惡業垢、",
    "T33n1716_004:0722a17": "見思垢、塵沙垢、無明垢(其一)。菩薩先見此過，",
    "T33n1716_004:0722a18": "為破諸垢，修前來所明根本戒，破惡業",
    "T33n1716_004:0722a19": "垢；修前來所明背捨等定，伏見思垢；修前",
    "T33n1716_004:0722a20": "來所明生滅無生滅慧，破見思垢；修前來",
    "T33n1716_004:0722a21": "所明無量慧，破塵沙垢；修前來所明無作",
    "T33n1716_004:0722a22": "慧，破無明垢(其二)。破見思垢故，真諦三昧成；",
    "T33n1716_004:0722a23": "破惡業垢、塵沙垢故，俗諦三昧成；破無明",
    "T33n1716_004:0722a24": "垢故，中道王三昧成(其三)。菩薩自破地獄諸垢",
    "T33n1716_004:0722a25": "時，句句皆有慈悲誓願，冥熏法界。彼地獄",
    "T33n1716_004:0722a26": "有，若有機緣，關於慈悲，以王三昧力，法性",
    "T33n1716_004:0722a27": "不動而能應之。如婆藪、調達，示所宜身，",
    "T33n1716_004:0722a28": "說所宜法。彼地獄中，若有善機，以持戒中，",
    "T33n1716_004:0722a29": "慈悲應之，令離苦得樂：有入空機，以生",
    "T33n1716_004:0722b01": "無生慧等，慈悲應之，令得真諦；有入假之",
    "T33n1716_004:0722b02": "機，以無量慧，慈悲應之，令得俗諦；有入",
    "T33n1716_004:0722b03": "中機，以無作慧，慈悲應之，令得王三昧。先",
    "T33n1716_004:0722b04": "自無垢，今令他無垢，故此三昧名無垢也",
    "T33n1716_004:0722b05": "(下去例如此，不復委記也)。畜生有，用不退三昧破者，畜",
    "T33n1716_004:0722b06": "生無慚愧，退失善道，則是惡業故退、見思故",
    "T33n1716_004:0722b07": "退、塵沙故退、無明故退。菩薩為破諸退，",
    "T33n1716_004:0722b08": "修前持戒，破惡業退；修於禪定，伏見思退，",
    "T33n1716_004:0722b09": "修生無生慧，破見思退；修無量慧，破塵沙",
    "T33n1716_004:0722b10": "退；修無作慧，破無明退。見思破故，得位不",
    "T33n1716_004:0722b11": "退，真諦三昧成；惡業塵沙破故，得行不退，俗",
    "T33n1716_004:0722b12": "諦三昧成；無明破故，得念不退，中道三昧成。",
    "T33n1716_004:0722b13": "本修諸行，皆有慈悲誓願，冥熏法界。彼畜",
    "T33n1716_004:0722b14": "生中，若有機緣，關於慈悲，以王三昧力，不",
    "T33n1716_004:0722b15": "動法性而往應之。宜示何身，宜說何法，",
    "T33n1716_004:0722b16": "為龍、為象、鵽鳥、大鷲。若有善機，以戒、定慈",
    "T33n1716_004:0722b17": "悲應之，令出苦得樂；有入空機，以生無",
    "T33n1716_004:0722b18": "生慧慈悲應之，令出有得無，真諦三昧成；",
    "T33n1716_004:0722b19": "有入假機，以無量慧慈悲應之，令免空得",
    "T33n1716_004:0722b20": "假，俗諦三昧成；有入中機，以無作慧，慈悲",
    "T33n1716_004:0722b21": "應之，令出邊入中，王三昧成。菩薩自既不",
    "T33n1716_004:0722b22": "退，令他不退，故名不退三昧也。餓鬼有，用",
    "T33n1716_004:0722b23": "心樂三昧破者，此有常獎饑渴惡業苦、見",
    "T33n1716_004:0722b24": "思煩惱苦、客塵闇障苦、無明根本苦。菩薩為",
    "T33n1716_004:0722b25": "破諸苦，修前持戒，破惡業苦；脩定，伏見",
    "T33n1716_004:0722b26": "思苦；修生無生慧，破見思苦；修無量慧，",
    "T33n1716_004:0722b27": "破塵沙苦；修無作慧，破無明苦。破見思苦，",
    "T33n1716_004:0722b28": "無為心樂三昧成；破惡業塵沙苦，多聞分別",
    "T33n1716_004:0722b29": "樂三昧成；破無明苦，常樂三昧成。以本行慈",
    "T33n1716_004:0722c01": "悲，冥熏法界。彼餓鬼道，若有機緣，與慈悲",
    "T33n1716_004:0722c02": "相關，王三昧力，不動法性而往應之，示所",
    "T33n1716_004:0722c03": "宜身，說所宜法。若有善機，以持戒慈悲應",
    "T33n1716_004:0722c04": "之，手出香乳，施令飽滿；有入空機，以生",
    "T33n1716_004:0722c05": "無生慈悲應之，令到無為岸；有入假機，",
    "T33n1716_004:0722c06": "以無量慈悲應之，令遊戲於五道；有入中",
    "T33n1716_004:0722c07": "機，以無作慈悲應之，令淨於三毒根，成",
    "T33n1716_004:0722c08": "佛道無疑。菩薩自既得樂，又令他得樂，是",
    "T33n1716_004:0722c09": "故名為心樂三昧也。阿修羅有，用歡喜三",
    "T33n1716_004:0722c10": "昧者，修羅多猜疑怖畏，則有惡業疑怖、見",
    "T33n1716_004:0722c11": "思疑怖、塵沙疑怖、無明疑怖。菩薩為破是",
    "T33n1716_004:0722c12": "諸疑怖而修諸行。修持於戒，破惡業疑怖；",
    "T33n1716_004:0722c13": "修諸禪定，伏見思怖；修生無生慧，破見思",
    "T33n1716_004:0722c14": "怖；修無量慧，破塵沙怖；修無作慧，破無",
    "T33n1716_004:0722c15": "明怖。見思破故，空法喜三昧成；惡業塵沙破",
    "T33n1716_004:0722c16": "故，一切眾生喜見三昧成；無明破故，喜王三",
    "T33n1716_004:0722c17": "昧成。以本諸行、慈悲誓願，冥熏法界。彼修",
    "T33n1716_004:0722c18": "羅中，若有機緣，關於慈悲，以王三昧力，不",
    "T33n1716_004:0722c19": "動法性而往應之，示所宜身，說所宜法。",
    "T33n1716_004:0722c20": "有善機者，應以持戒身慈悲，令離惡業怖；",
    "T33n1716_004:0722c21": "有入空機，應以生無生慈悲，令離見思怖；",
    "T33n1716_004:0722c22": "有入假機，應以無量慈悲，令離無知怖；有",
    "T33n1716_004:0722c23": "入中機，應以無作慈悲，令離無明怖。自證",
    "T33n1716_004:0722c24": "三喜，令他無復三怖，是故名歡喜三昧。此",
    "T33n1716_004:0722c25": "前悉用對治立名也。弗婆提有，用日光三",
    "T33n1716_004:0722c26": "昧破者，日朝出於東，隨便為名耳。日譬智",
    "T33n1716_004:0722c27": "光，能照除迷惑，東天下人有惡業闇、見思",
    "T33n1716_004:0722c28": "闇、塵沙闇、無明闇。菩薩為照此諸闇故，修",
    "T33n1716_004:0722c29": "前戒光，破惡業闇；修禪定流光，伏見思闇；修",
    "T33n1716_004:0723a01": "一切智光，破見思闇；修道種智光，破塵沙",
    "T33n1716_004:0723a02": "闇；修一切種智光，破無明闇。破見思闇故，",
    "T33n1716_004:0723a03": "一切智日光三昧成；破塵沙闇故，道種智日",
    "T33n1716_004:0723a04": "光三昧成；無明闇破故，一切種智日光三昧",
    "T33n1716_004:0723a05": "成。以本行慈悲誓願，冥熏法界。彼弗婆提",
    "T33n1716_004:0723a06": "若有機緣，關於慈悲，王三昧力，不動法性",
    "T33n1716_004:0723a07": "而往應之，示身說法。若有事善機，以持戒",
    "T33n1716_004:0723a08": "慈悲應之，令免惡業闇；有入空機，以生",
    "T33n1716_004:0723a09": "無生慈悲應之，令免見思闇；有入假機，",
    "T33n1716_004:0723a10": "以無量慈悲應之，令免無知闇；有入中",
    "T33n1716_004:0723a11": "機，以無作慈悲應之，令免無明闇。自既",
    "T33n1716_004:0723a12": "破闇，亦令他破闇，故稱日光三昧也。瞿",
    "T33n1716_004:0723a13": "耶尼有，用月光三昧破者，月夕初現於西，",
    "T33n1716_004:0723a14": "亦隨便立名。月亦照闇，例同日光(云云)。欝",
    "T33n1716_004:0723a15": "單越，用熱焰三昧破者，北方是陰地氷結難",
    "T33n1716_004:0723a16": "銷，自非熱焰赫照，終不融冶。北天下人",
    "T33n1716_004:0723a17": "氷執無我，難可化度；若非智火慧焰，無我",
    "T33n1716_004:0723a18": "所心，終不得度。彼無我所，乃是妄計，猶有自",
    "T33n1716_004:0723a19": "性人我、法我、真如我。菩薩為破諸我，修生",
    "T33n1716_004:0723a20": "滅無生滅慧，破性人我；修無量慧，破法我；",
    "T33n1716_004:0723a21": "修無作慧，破真如我。得人空，成真諦智焰；",
    "T33n1716_004:0723a22": "得法空，成俗諦智焰；得真如空，成中道智",
    "T33n1716_004:0723a23": "焰。以本慈悲，冥熏法界。彼欝單越，若有機",
    "T33n1716_004:0723a24": "緣，關於慈悲，以王三昧力，不動法性，而往",
    "T33n1716_004:0723a25": "應之，示身說法。有善機，應以戒慈悲，令",
    "T33n1716_004:0723a26": "免妄計無我；有入空機，應以生無生慈悲，",
    "T33n1716_004:0723a27": "令免性我；有入假機，應以無量慈悲，令",
    "T33n1716_004:0723a28": "免法我；有入中機，以無作慈悲應之，令",
    "T33n1716_004:0723a29": "免真如我。自破妄我，令他破妄我，故名",
    "T33n1716_004:0723b01": "熱焰三昧也。閻浮提有，用如幻三昧破者，",
    "T33n1716_004:0723b02": "南天下果報雜雜，壽命等不定，猶如幻化。",
    "T33n1716_004:0723b03": "此則從心幻出業，幻出見思，幻出無知，幻",
    "T33n1716_004:0723b04": "出無明。菩薩為破諸幻，從於持戒，幻出無",
    "T33n1716_004:0723b05": "作，破結業幻；從於禪定，幻出背捨；從生無",
    "T33n1716_004:0723b06": "生慧，幻出無漏；從無量慧，幻出有漏；從無",
    "T33n1716_004:0723b07": "作慧，幻出非漏非無漏。見思幻破，真諦幻成；",
    "T33n1716_004:0723b08": "無知幻破，俗諦幻成；無明幻破，中道幻成。故",
    "T33n1716_004:0723b09": "經言：「如來是大幻師。」彼閻浮提，有諸機緣",
    "T33n1716_004:0723b10": "關於誓願，以本慈悲，隨感應之，自破諸",
    "T33n1716_004:0723b11": "幻，成他諸幻，是故名為如幻三昧。餘如上",
    "T33n1716_004:0723b12": "說。四天王有，用不動三昧破者，此天守護",
    "T33n1716_004:0723b13": "國土遊行世界，則有果報動，見思、塵沙、無",
    "T33n1716_004:0723b14": "明等動。菩薩修諸行，破諸動，成三昧。誓",
    "T33n1716_004:0723b15": "願熏、機緣感，以本慈悲令他破四動，成三",
    "T33n1716_004:0723b16": "不動，是故名不動三昧。委悉如上說。三十",
    "T33n1716_004:0723b17": "三天有，用難伏三昧者，此是地居之頂，即",
    "T33n1716_004:0723b18": "是果報難伏，見思、塵沙、無明等難伏。菩薩",
    "T33n1716_004:0723b19": "修諸行，出其上，破諸難伏，自成三昧。誓願",
    "T33n1716_004:0723b20": "熏他。若有機緣，以本慈悲，令他得證，是",
    "T33n1716_004:0723b21": "故三昧名為難伏。餘如上說。焰摩天有，用",
    "T33n1716_004:0723b22": "悅意三昧破者，此天處空，無刀杖戰鬪，以",
    "T33n1716_004:0723b23": "之為悅。此是果報中悅，而未有不動業悅，",
    "T33n1716_004:0723b24": "亦無無漏、道種智、中智等悅。菩薩為破諸不",
    "T33n1716_004:0723b25": "悅而修諸行，自成三諦悅意三昧。誓熏法",
    "T33n1716_004:0723b26": "界。有機緣者，以本慈悲，令他意悅，是故三",
    "T33n1716_004:0723b27": "昧名為悅意。餘如上說。兜率陀天有，用青",
    "T33n1716_004:0723b28": "色三昧破者。真諦三藏云：「此天果報樂青，",
    "T33n1716_004:0723b29": "宮殿服玩等一切皆青。」菩薩為破諸青，修",
    "T33n1716_004:0723c01": "第一義，非青黃赤白，而見青黃赤白。第一",
    "T33n1716_004:0723c02": "義非戒、定、慧，而戒、定、慧。以戒破果報青；以",
    "T33n1716_004:0723c03": "生無生慧破見思青。非真見真，非假見假，",
    "T33n1716_004:0723c04": "非中見中，亦復如是。三青障破，自成三諦",
    "T33n1716_004:0723c05": "三青三昧。乃至感應成他三昧，例上可解。",
    "T33n1716_004:0723c06": "黃色三昧破化樂天有，赤色三昧破他化自",
    "T33n1716_004:0723c07": "在天有，白色三昧破初禪有，皆是果報。白等，",
    "T33n1716_004:0723c08": "例青色三昧，大意可解。白色三昧者，初禪",
    "T33n1716_004:0723c09": "離五欲為白；未離覺觀故是黑。見思、塵沙、",
    "T33n1716_004:0723c10": "無明等黑，破此諸黑，修諸行白，自成三昧。",
    "T33n1716_004:0723c11": "又成他三昧，如上說。種種三昧破梵王有",
    "T33n1716_004:0723c12": "者，梵王主領大千界，種類既多，即是果報種",
    "T33n1716_004:0723c13": "種；未見種種空、種種假、種種中。破此種種，",
    "T33n1716_004:0723c14": "修種種行。自成種種，亦成他種種。如上說。",
    "T33n1716_004:0723c15": "二禪，用雙三昧者，二禪獨有內淨、喜兩支，",
    "T33n1716_004:0723c16": "餘支與餘禪共，此即果報雙。而未見雙空、",
    "T33n1716_004:0723c17": "雙假、雙中。例如上說。三禪，用雷音三昧者，",
    "T33n1716_004:0723c18": "此禪樂最深，如氷魚蟄蟲，是果報著樂，又",
    "T33n1716_004:0723c19": "著空樂、假樂、中樂。為驚駭諸樂，修諸雷音",
    "T33n1716_004:0723c20": "之行。餘如上說。四禪，用注雨三昧者，四禪",
    "T33n1716_004:0723c21": "如大地，具種種種子。若不得雨，芽不得",
    "T33n1716_004:0723c22": "生。一切善根，在四禪中，謂業種、三諦種。修",
    "T33n1716_004:0723c23": "諸行雨，自生三昧；慈悲應機，生他三昧(云",
    "T33n1716_004:0723c24": "云)。無想天有，用如虛空三昧者，外道非空，",
    "T33n1716_004:0723c25": "妄計涅槃，謂果報非空，三諦皆非虛無。修",
    "T33n1716_004:0723c26": "諸空淨之行，自成、成他(云云)。阿那含天，用照",
    "T33n1716_004:0723c27": "鏡三昧。此聖無漏天，雖得淨色，但是報淨",
    "T33n1716_004:0723c28": "色。未究盡色空，如鏡未極明；未知色假，",
    "T33n1716_004:0723c29": "如鏡未有影；未知色中，如未達鏡圓。餘",
    "T33n1716_004:0724a01": "如上說。空處，用無礙三昧者，此定得出色",
    "T33n1716_004:0724a02": "籠，即果報無礙，未是空、假、中等無礙。餘如",
    "T33n1716_004:0724a03": "上說。識處，用常三昧者，此定謂識相續不斷",
    "T33n1716_004:0724a04": "為常，此乃定報，非三無為常、化用常、常樂",
    "T33n1716_004:0724a05": "常。例如上(云云)。不用處，以樂三昧破者，此",
    "T33n1716_004:0724a06": "處如癡，癡故是苦，乃至無明苦。例如上(云云)。",
    "T33n1716_004:0724a07": "非想非非想，用我三昧破者，頂天謂是涅",
    "T33n1716_004:0724a08": "槃果報，猶有細煩惱不自在，乃至無明不",
    "T33n1716_004:0724a09": "自在。修行破之，得真我、隨俗我、常樂我。例",
    "T33n1716_004:0724a10": "如上(云云)。此二十五皆稱三昧者，調直定也。",
    "T33n1716_004:0724a11": "真諦以空無漏為調直；出假以稱機為調",
    "T33n1716_004:0724a12": "直；中道遮二邊為調直。故皆具三諦，則通",
    "T33n1716_004:0724a13": "稱三昧。又稱王者，空、假調直，未得為王，所",
    "T33n1716_004:0724a14": "以二乘入空，菩薩出假，不名法王。中道調直，",
    "T33n1716_004:0724a15": "故得稱王。一一三昧皆有中道，悉稱為王。",
    "T33n1716_004:0724a16": "《大經》云：「是二十五三昧名諸三昧王」，即其位",
    "T33n1716_004:0724a17": "高義；「若入是三昧，一切三昧悉入其中」，即其",
    "T33n1716_004:0724a18": "體廣義；「應二十五有機」，即其用長也。無畏地",
    "T33n1716_004:0724a19": "中，具得二十五三昧種種力用。須彌入芥，不",
    "T33n1716_004:0724a20": "傷樹木；毛孔納海，不嬈龜魚；雖處地獄，",
    "T33n1716_004:0724a21": "身心無苦。變通出沒，不動而遠，即其妙義。",
    "T33n1716_004:0724a22": "蓋乃慧聖行成，能有是力也。問：三昧破有，",
    "T33n1716_004:0724a23": "乃是《涅槃》之文，何得釋此？答：第三云：「破有",
    "T33n1716_004:0724a24": "法王，出現於世，隨眾生欲，而為說法。」四意",
    "T33n1716_004:0724a25": "明文，宛然具足。又《涅槃》明菩薩破有，此經明",
    "T33n1716_004:0724a26": "法王破有，彌顯其義也。明聖行竟。二、梵行",
    "T33n1716_004:0724a27": "者，梵者，淨也。無二邊愛見證得，名之為淨。",
    "T33n1716_004:0724a28": "以此淨法，與拔眾生，即是無緣慈、悲、喜、捨",
    "T33n1716_004:0724a29": "也。菩薩以大涅槃心，修於聖行，得無畏地，",
    "T33n1716_004:0724b01": "具二十五三昧無方大用。爾時慈悲是真梵",
    "T33n1716_004:0724b02": "行，非餘梵天所修四無量心，亦非三藏、通教，",
    "T33n1716_004:0724b03": "眾生緣、法緣等慈悲也。以今慈、悲、喜、捨，熏",
    "T33n1716_004:0724b04": "修眾行，無不成辦。《大經》云：「若有人問：誰是",
    "T33n1716_004:0724b05": "一切諸善根本？當言：慈是。」慈既是行本，故言",
    "T33n1716_004:0724b06": "梵行。若依圓語，亦如《大經》：「慈即如來，慈即",
    "T33n1716_004:0724b07": "佛性」。慈若不具佛十力、四無所畏、三十二相",
    "T33n1716_004:0724b08": "者，是聲聞慈；若具足者，是如來慈。是慈即是",
    "T33n1716_004:0724b09": "大法聚；是慈即是大涅槃。慈力弘深，具一切",
    "T33n1716_004:0724b10": "福德莊嚴，故名梵行。三、天行者，第一義天，",
    "T33n1716_004:0724b11": "天然之理，此語道前；由理成行，此語道中；",
    "T33n1716_004:0724b12": "由行理顯，此語道後。今約由理成行，故言",
    "T33n1716_004:0724b13": "天行。菩薩雖入初地，初地不應住，以有",
    "T33n1716_004:0724b14": "所得故。修上十地慧，十重發真修慧，由理",
    "T33n1716_004:0724b15": "成行，名為天行。天行即智慧莊嚴。上求佛",
    "T33n1716_004:0724b16": "道，故有聖行、天行；下化眾生故，有梵行、病",
    "T33n1716_004:0724b17": "行、嬰兒行也。四嬰兒行者，若福慧轉增，實相",
    "T33n1716_004:0724b18": "彌顯。雖不作意利益眾生，任運能有冥、顯",
    "T33n1716_004:0724b19": "兩益。天行力有冥益，梵行力有顯益。眾生",
    "T33n1716_004:0724b20": "雖有小善之機，無菩薩開發，不得生長。慈",
    "T33n1716_004:0724b21": "善根力，如礠石吸鐵，和光利行，能令眾生",
    "T33n1716_004:0724b22": "得見菩薩，同其始學。漸修五戒、十善，人天",
    "T33n1716_004:0724b23": "果報，楊葉之行。又示二百五十戒，觀、練、熏、修，",
    "T33n1716_004:0724b24": "四諦、十二因緣、三十七品，同二乘嬰兒行。又",
    "T33n1716_004:0724b25": "示同習六度三阿僧祇，百劫種相好，柔伏",
    "T33n1716_004:0724b26": "煩惱，六度菩薩小善之行。又示同即色是空，",
    "T33n1716_004:0724b27": "無生無滅，通教小善之行。又示同別教歷別",
    "T33n1716_004:0724b28": "次第，相似中道，小善之行。皆是慈心之力，俯",
    "T33n1716_004:0724b29": "同群小，提引成就，從慈心與樂，起嬰兒行。",
    "T33n1716_004:0724c01": "《大經》云：「能說大字，所謂婆和」，此即六度小",
    "T33n1716_004:0724c02": "行而求作佛，故言大字。又云：「不見晝夜、親",
    "T33n1716_004:0724c03": "疏等相」，即同通教菩薩，即色是空意也。又",
    "T33n1716_004:0724c04": "云：「不能造作，大小諸事」「大事即五逆，小事",
    "T33n1716_004:0724c05": "即二乘心」，此即同別教。別教非生死，故無",
    "T33n1716_004:0724c06": "五逆；非涅槃，故無小乘心。又云：「楊樹黃葉」，",
    "T33n1716_004:0724c07": "即同人天五戒、十善嬰兒。又云：「非道為道，",
    "T33n1716_004:0724c08": "以能生道微因緣故。」即同二乘嬰兒也。慈",
    "T33n1716_004:0724c09": "善根力能出假化物，同小善方便，引入佛",
    "T33n1716_004:0724c10": "慧，作圓教嬰兒也。《經》云：「不能起住、來去、語",
    "T33n1716_004:0724c11": "言。」如《經》(云云)。又判麁妙、開麁顯妙，例可解",
    "T33n1716_004:0724c12": "(云云)。五、病行者，此從無緣大悲起。若始生小",
    "T33n1716_004:0724c13": "善，必有病行。今同生善邊，名嬰兒行；同煩",
    "T33n1716_004:0724c14": "惱邊，名為病行。以眾生病，則大悲熏心，是",
    "T33n1716_004:0724c15": "故我病。或遊戲地獄，或作畜生形，化身作",
    "T33n1716_004:0724c16": "餓鬼等，悉是同惡業病，如調達等。又示有",
    "T33n1716_004:0724c17": "父母妻子，金鏘、馬麥，寒風索衣，熱病求乳，此",
    "T33n1716_004:0724c18": "示人天有結、業、生、老、病、死之病。又示道場",
    "T33n1716_004:0724c19": "三十四心斷結，示同二乘見思之病，方便",
    "T33n1716_004:0724c20": "附近，語令勤作。三藏、通教菩薩亦如是。又",
    "T33n1716_004:0724c21": "同別教寂滅道場，初斷塵沙無明之病。是",
    "T33n1716_004:0724c22": "故菩薩悉同彼病，遍於法界，利益眾生。次",
    "T33n1716_004:0724c23": "第五行竟。問：聖行證三地，梵行證兩地，",
    "T33n1716_004:0724c24": "天行、病行、嬰兒行何不證地？答：聖、梵兩行",
    "T33n1716_004:0724c25": "名修因，故論證地，天行正是所證。病、兒",
    "T33n1716_004:0724c26": "兩行，從果起應，故不論證耳。又有義：經",
    "T33n1716_004:0724c27": "顯別義，從地前各入證：經顯圓義，登地同",
    "T33n1716_004:0724c28": "一證。又，地前非不修圓，登地非無有別，",
    "T33n1716_004:0724c29": "互顯令易解，故不煩文。地前別者，戒行從",
    "T33n1716_004:0725a01": "淺至深，證不動地；定行從淺至深，證堪忍",
    "T33n1716_004:0725a02": "地；慧行從淺至深，證無畏地。地上去並同",
    "T33n1716_004:0725a03": "者，豈有三地條然永別？秖登地時，不為二",
    "T33n1716_004:0725a04": "邊所動，名不動地；上持佛法，下荷眾生，",
    "T33n1716_004:0725a05": "名堪忍地；於生死涅槃俱得自在，名無畏",
    "T33n1716_004:0725a06": "地。無畏地，從我德立名；堪忍地，從樂德立",
    "T33n1716_004:0725a07": "名；不動地，從常德立名。淨德通三處。登地",
    "T33n1716_004:0725a08": "之日，四德俱成，則無增減，蓋化道宜然。例",
    "T33n1716_004:0725a09": "如朝三暮四之意耳。從登地去，地地有自",
    "T33n1716_004:0725a10": "行，地地有自證。自行秖是修天行，自證秖",
    "T33n1716_004:0725a11": "是證天行，故不別說天行證也。若地前化",
    "T33n1716_004:0725a12": "他，名梵行。慈、悲、喜是化他之事，行一子地是",
    "T33n1716_004:0725a13": "其證；捨心是化他之理行，空平等是其證。此",
    "T33n1716_004:0725a14": "二地亦不條然，登地慈悲，故言一子；慈悲與",
    "T33n1716_004:0725a15": "體同，故言空平等耳。地地有悲同惡，名病",
    "T33n1716_004:0725a16": "行。地地有慈同善，名嬰兒行。證道是同，故",
    "T33n1716_004:0725a17": "不別說。佛地功德，仰信而已，豈可闇心定",
    "T33n1716_004:0725a18": "分別耶？略答如此(云云)。",
    "T33n1716_004:0725a19": "妙法蓮華經玄義卷第四上",
    "T33n1716_004:0725a22": "妙法蓮華經玄義卷第四下",
    "T33n1716_004:0725a24": "天台智者大師說",
    "T33n1716_004:0725a25": "圓五行者，《大經》云：「復有一行是如來行，所",
    "T33n1716_004:0725a26": "謂大乘、大般涅槃。」此大乘是圓因；涅槃是圓",
    "T33n1716_004:0725a27": "果。舉此標如來行，非餘六度、通、別等行。前",
    "T33n1716_004:0725a28": "雖名大乘，不能圓運；前雖名涅槃，過茶",
    "T33n1716_004:0725a29": "可說，乃是菩薩之行，不得名為如來一行。",
    "T33n1716_004:0725b01": "若圓行者，圓具十法界，一運一切運，乃名",
    "T33n1716_004:0725b02": "大乘。即是乘於佛乘，故名如來行。如《大論》",
    "T33n1716_004:0725b03": "云：「從初發心，常觀涅槃行道。」亦如《大品》",
    "T33n1716_004:0725b04": "云：「從初發心行、生、修，乃至坐道場，亦行、生、",
    "T33n1716_004:0725b05": "修，畢竟、發心二不別。」皆如來行意也。此經",
    "T33n1716_004:0725b06": "明安樂行者，安樂名涅槃，即是圓果；行即",
    "T33n1716_004:0725b07": "圓因，與涅槃義同，故稱如來行。入室、著衣、",
    "T33n1716_004:0725b08": "坐座，悉稱如來者，此就人為語；涅槃就法",
    "T33n1716_004:0725b09": "為語。即人論法，如來即涅槃；即法論人，涅",
    "T33n1716_004:0725b10": "槃即如來。二經義同也。《涅槃》列一行名，而廣",
    "T33n1716_004:0725b11": "解次第五行；《法華》標安樂行，廣解圓意。今",
    "T33n1716_004:0725b12": "依《法華》釋圓五行。五行在一心中，具足無",
    "T33n1716_004:0725b13": "缺，名如來行。文云：「如來莊嚴而自莊嚴」即圓",
    "T33n1716_004:0725b14": "聖行；「如來室」即圓梵行；「如來座」即圓天行；「如",
    "T33n1716_004:0725b15": "來衣」有二種：柔和即圓嬰兒行，忍辱即圓病",
    "T33n1716_004:0725b16": "行。此五種行，即一實相行。一不作五，五不",
    "T33n1716_004:0725b17": "作一，非共非離，不可思議，名一五行。云",
    "T33n1716_004:0725b18": "何莊嚴名聖行？文云：「持佛淨戒」，佛戒即圓戒",
    "T33n1716_004:0725b19": "也。又云：「深達罪福相，遍照於十方」，即罪即",
    "T33n1716_004:0725b20": "福而見實相，乃名深達，以實相心離十惱",
    "T33n1716_004:0725b21": "亂等，皆是圓戒。「佛自住大乘，如其所得法，定",
    "T33n1716_004:0725b22": "慧力莊嚴」，即是佛之定慧莊嚴，故名佛聖行",
    "T33n1716_004:0725b23": "也。云何如來室名梵行？無緣慈悲，能為法界",
    "T33n1716_004:0725b24": "依止，如磁石普吸，莫不歸趣。又以弘誓、神",
    "T33n1716_004:0725b25": "通、智慧引之，令得住是法中，故以如來",
    "T33n1716_004:0725b26": "室為梵行。云何如來座為天行？第一義天",
    "T33n1716_004:0725b27": "實相妙理，諸佛所師，一切如來同所栖息。",
    "T33n1716_004:0725b28": "文云：「觀一切法空，不動、不退，亦不分別上、",
    "T33n1716_004:0725b29": "中、下法，有為、無為，實、不實法。」故如來座即天",
    "T33n1716_004:0725c01": "行。云何如來衣嬰兒行、病行？遮喧、遮靜，故名",
    "T33n1716_004:0725c02": "忍辱。雙照二諦，復名柔和。文云：「能為下劣，",
    "T33n1716_004:0725c03": "忍于斯事」，「即脫瓔珞，著弊垢衣」即同病行。",
    "T33n1716_004:0725c04": "「方便附近」即同嬰兒行。又復觀十法界寂滅，",
    "T33n1716_004:0725c05": "即如來座，名天行；拔九法界性相，故起悲，",
    "T33n1716_004:0725c06": "與一法界樂，故起慈，即是梵行；柔和照善",
    "T33n1716_004:0725c07": "性相，即同嬰兒；照惡性相，即同病行；又照",
    "T33n1716_004:0725c08": "善性相即戒，寂照即定慧，即是聖行。當知，",
    "T33n1716_004:0725c09": "一心照十法界，即具圓五行。又一心五行，即",
    "T33n1716_004:0725c10": "是三諦三昧；聖行，即真諦三昧；梵、嬰、病，即俗",
    "T33n1716_004:0725c11": "諦三昧；天行，即中道王三昧。又圓三三昧圓",
    "T33n1716_004:0725c12": "破二十五有：即空故，破二十五惡業見思",
    "T33n1716_004:0725c13": "等；即假故，破二十五無知；即中故，破二十",
    "T33n1716_004:0725c14": "五無明。即一而三，即三而一。一空一切空，",
    "T33n1716_004:0725c15": "一假一切假，一中一切中，故名如來行。又如",
    "T33n1716_004:0725c16": "來室，冥熏法界，慈善根力不動真際，和光",
    "T33n1716_004:0725c17": "塵垢，以病行慈悲應之，示種種身，如聾",
    "T33n1716_004:0725c18": "如瘂；說種種法，如狂如癡。有生善機，以",
    "T33n1716_004:0725c19": "嬰兒行慈悲應之，婆和、木牛、楊葉。有入空",
    "T33n1716_004:0725c20": "機，以聖行慈悲應之，執持糞器，狀有所畏。",
    "T33n1716_004:0725c21": "有入假機，以梵行慈悲應之，慈善根力，見",
    "T33n1716_004:0725c22": "如是事，踞師子床，寶几承足，商估賈人，乃",
    "T33n1716_004:0725c23": "遍他國，出入息利，無處不有。有入中機，以",
    "T33n1716_004:0725c24": "天行慈悲應之，如快馬見鞭影，行大直道",
    "T33n1716_004:0725c25": "無留難故，無前無後，不並不別，說無分別",
    "T33n1716_004:0725c26": "法，諸法從本來，常自寂滅相，圓應眾機，如",
    "T33n1716_004:0725c27": "阿脩羅琴。若漸引入圓，如前所說。若頓引",
    "T33n1716_004:0725c28": "入圓，如今所說。入圓等證，更無差別。為顯",
    "T33n1716_004:0725c29": "別、圓初入之門，慈善根力，令漸、頓人見如此",
    "T33n1716_004:0726a01": "說(云云)。又圓五行，即是四種十二因緣智行：",
    "T33n1716_004:0726a02": "不思議識、名色等清淨即戒聖行；行、有等清",
    "T33n1716_004:0726a03": "淨即定聖行；無明、愛等清淨即慧聖行；十二",
    "T33n1716_004:0726a04": "支寂滅，又無前三種十二緣，即天行；能同",
    "T33n1716_004:0726a05": "前三種十二因緣滅，即嬰兒行；同前十二因",
    "T33n1716_004:0726a06": "緣生，即病行。又是四種四諦智行：無作之道，",
    "T33n1716_004:0726a07": "即戒、定、慧聖行；無作之滅，即天行；慈悲拔苦，",
    "T33n1716_004:0726a08": "拔四種苦，與四種樂，即梵行；直悲，即病行；",
    "T33n1716_004:0726a09": "直慈，即嬰兒行。又是七種二諦智行：圓真方",
    "T33n1716_004:0726a10": "便即是聖行；圓真之理即是天行；悲七俗、",
    "T33n1716_004:0726a11": "慈七善即梵行；同七俗即病行；同七真即",
    "T33n1716_004:0726a12": "嬰兒行。又是五種三諦智行：俗諦中善是戒",
    "T33n1716_004:0726a13": "聖行；真諦中禪是定聖行；真諦慧即慧聖行；",
    "T33n1716_004:0726a14": "中諦是天行；拔五俗苦，與五真、中樂，是梵",
    "T33n1716_004:0726a15": "行；同五俗是病行；同五真、中，是嬰兒行。又",
    "T33n1716_004:0726a16": "是一實諦智行：一實諦有道共戒、定、慧即聖",
    "T33n1716_004:0726a17": "行；一實境即天行；同體慈、悲合說即梵行；各",
    "T33n1716_004:0726a18": "說即病行、嬰兒行。觀心圓五行者，上來圓行",
    "T33n1716_004:0726a19": "不可遠求，即心而是。一切諸法中，悉有安",
    "T33n1716_004:0726a20": "樂性，即觀心性，名為上定。心性即空、即假、",
    "T33n1716_004:0726a21": "即中，五行三諦，一切佛法，即心而具。初心如",
    "T33n1716_004:0726a22": "此，行如來行，應以如來供養而供養之。隨",
    "T33n1716_004:0726a23": "方向禮，至處起塔，已有全身舍利故。初心",
    "T33n1716_004:0726a24": "尚爾，況似解耶？況入住耶？《地持》云：「從自性",
    "T33n1716_004:0726a25": "禪發一切禪。」一切禪有三種：一、現法樂禪，",
    "T33n1716_004:0726a26": "即實相空慧，中三昧也；二、出生一切種性三",
    "T33n1716_004:0726a27": "摩跋提，二乘背捨、除入等，即真三昧也；三、利",
    "T33n1716_004:0726a28": "益眾生禪，即俗三昧也。當知，五行三諦，於",
    "T33n1716_004:0726a29": "一切禪中，皆悉成就，即初住分位。入此位",
    "T33n1716_004:0726b01": "時，無非佛法，是為圓心之行，豈與前五行",
    "T33n1716_004:0726b02": "次第意同？當知次第為麁，一行一切行為",
    "T33n1716_004:0726b03": "妙，即相待意也。若開麁顯妙，無麁可待，",
    "T33n1716_004:0726b04": "即絕待行妙意也。問：《法華》開麁，麁皆入妙。《涅",
    "T33n1716_004:0726b05": "槃》何意，更明次第五行耶？答：《法華》為佛世",
    "T33n1716_004:0726b06": "人破權入實，無復有麁，教意整足。《涅槃》為",
    "T33n1716_004:0726b07": "末代凡夫見思病重，定執一實、誹謗方便，",
    "T33n1716_004:0726b08": "雖服甘露，不能即事而真，傷命早夭，故",
    "T33n1716_004:0726b09": "扶戒、定、慧，顯大涅槃。得《法華》意者，於《涅",
    "T33n1716_004:0726b10": "槃》不用次第行也。",
    "T33n1716_004:0726b11": "○第四明位妙者，諦理既融，智圓無隔，導",
    "T33n1716_004:0726b12": "行成妙。三義已顯，體、宗、用足。更明位妙者，",
    "T33n1716_004:0726b13": "行之所階也。但位有權實，布在經論。若《成",
    "T33n1716_004:0726b14": "論》、《毘曇》判位，言不涉大。《地》、《攝》等論判位，別",
    "T33n1716_004:0726b15": "敘一途，義不兼括。方等諸經明位，《瓔珞》已",
    "T33n1716_004:0726b16": "判淺深。般若諸經明位，《仁王》盛談高下而",
    "T33n1716_004:0726b17": "未彰麁妙。今經位名不彰，而意兼小大，粗",
    "T33n1716_004:0726b18": "判權實，然梵文不盡度，本經必有。今〈藥草",
    "T33n1716_004:0726b19": "喻品〉但明六位。文云：「轉輪聖王、釋、梵諸王，是",
    "T33n1716_004:0726b20": "小藥草。知無漏法，能得涅槃…，獨處山林，…得",
    "T33n1716_004:0726b21": "緣覺證，是中藥草。求世尊處，我當作佛，行",
    "T33n1716_004:0726b22": "精進定，是上藥草。又諸佛子，專心佛道，常",
    "T33n1716_004:0726b23": "行慈悲，自知作佛，決定無疑，是名小樹。",
    "T33n1716_004:0726b24": "安住神通，轉不退輪，度無量億百千眾生…，",
    "T33n1716_004:0726b25": "是名大樹。」追取長行中「一地所生，一雨所潤」，",
    "T33n1716_004:0726b26": "及後文云：「今當為汝說最實事」以為第六",
    "T33n1716_004:0726b27": "位也。前三義是藏中位；小樹是通位；大樹是",
    "T33n1716_004:0726b28": "別位；最實事是圓位也。小草位者，人天乘也。",
    "T33n1716_004:0726b29": "輪王是人主位，釋梵是天主位，皆約報果明",
    "T33n1716_004:0726c01": "位。果義既有優劣，當知修因必有淺深。人",
    "T33n1716_004:0726c02": "位因者，即是秉持五戒，略為四品：下品為",
    "T33n1716_004:0726c03": "鐵輪王，王一天下。中品為銅輪王，王二天",
    "T33n1716_004:0726c04": "下。上品為銀輪王，王三天下。上上品為金",
    "T33n1716_004:0726c05": "輪王，王四天下。皆是散心持戒，兼以慈心",
    "T33n1716_004:0726c06": "勸他為福故，報為人主，飛行皇帝，四方歸",
    "T33n1716_004:0726c07": "德，神寶自然應也。天乘位者，修十善道，任",
    "T33n1716_004:0726c08": "運淳熟，通是天因，加修禪定，進升上界。三",
    "T33n1716_004:0726c09": "界天果，高下不同，修因必深淺異也。《正法念》",
    "T33n1716_004:0726c10": "云：六萬山遶須彌，須彌四埵有持鬘天。有",
    "T33n1716_004:0726c11": "十住處，各千由旬。北四、餘各二。南名白摩",
    "T33n1716_004:0726c12": "尼，能十拍手頃，受三歸依。不雜餘心者，生",
    "T33n1716_004:0726c13": "此天受樂。轉輪王十六倍不及一，諸樂具",
    "T33n1716_004:0726c14": "悉從山河流出。二、名峻崖，昔於河濟，造立",
    "T33n1716_004:0726c15": "橋船，度持戒人，兼濟餘人，不作眾惡，果報",
    "T33n1716_004:0726c16": "可知。西方：一、名果命。昔於饑世，守持淨戒，",
    "T33n1716_004:0726c17": "淨身口意，種殖果樹，行者食之，安樂充滿。",
    "T33n1716_004:0726c18": "二、名白功德，昔以華鬘散佛上及塔上。東",
    "T33n1716_004:0726c19": "方：一、名一切喜。昔以華供養持戒人供佛。",
    "T33n1716_004:0726c20": "自力致財買華，果報可知。二、名行道。昔見",
    "T33n1716_004:0726c21": "大火起，焚燒眾生，以水滅之。果報(云云)。北方",
    "T33n1716_004:0726c22": "四者：一、名愛欲。二、名愛境界。三、名意動。四、",
    "T33n1716_004:0726c23": "名遊戲林。初者、見他親友相破，和合諍訟，",
    "T33n1716_004:0726c24": "得生此天。次、昔說法會。次、昔以淨信心供",
    "T33n1716_004:0726c25": "養眾僧掃塔，淨信上田。次、昔持信心，施僧",
    "T33n1716_004:0726c26": "衣，施一果直為作衣價，愛樂隨喜。次、迦留",
    "T33n1716_004:0726c27": "波陀天，此言象跡，亦有十處：一、名行蓮華，",
    "T33n1716_004:0726c28": "昔持戒熏心，受三自歸，稱南無佛。所有蜂",
    "T33n1716_004:0726c29": "聲，尚勝餘天，況復餘果報耶！次、名勝蜂歡",
    "T33n1716_004:0727a01": "喜，昔信心持戒，有慈悲利益眾生，華香伎",
    "T33n1716_004:0727a02": "樂，供養佛塔。三、名妙聲，昔施佛寶蓋。四、名",
    "T33n1716_004:0727a03": "香樂，昔信心持戒，香塗佛塔。五、名風行，昔",
    "T33n1716_004:0727a04": "信心持戒，施僧扇，得清涼。六、天香風悉來",
    "T33n1716_004:0727a05": "熏之，皆倍倍增。香風尚爾，況念香風，隨念",
    "T33n1716_004:0727a06": "皆得。六、名散華歡喜，昔見持戒人說戒時，",
    "T33n1716_004:0727a07": "施澡缾；或道路中，盛滿淨水，施人澡缾。七、",
    "T33n1716_004:0727a08": "名普觀，昔於持戒人，以善熏心，於破戒人",
    "T33n1716_004:0727a09": "病，不求恩惠，悲心施安，心不疲厭，供養病",
    "T33n1716_004:0727a10": "人。八、名常歡喜，昔見犯法者應死，以財贖",
    "T33n1716_004:0727a11": "命，令其得脫。九、名香藥，昔於持戒、信三寶",
    "T33n1716_004:0727a12": "大福田中，施末香、塗香，淨心供養。如法得",
    "T33n1716_004:0727a13": "財，施已隨喜。十、名均頭，昔見人得罪於王，",
    "T33n1716_004:0727a14": "鬘髮受戮，救令得脫。第三天，名常恣意，十",
    "T33n1716_004:0727a15": "住處：一、名歡喜峯，昔救護神樹，及夜叉所依",
    "T33n1716_004:0727a16": "樹，有樹即樂，失樹即苦。二、名優鉢羅色，昔",
    "T33n1716_004:0727a17": "淨信持戒，供養三寶，造優鉢羅華池故。三、",
    "T33n1716_004:0727a18": "名分陀利，昔造此華池。四、名彩地，昔信淨",
    "T33n1716_004:0727a19": "心，為僧染治袈裟，雜色染治法服故。五、名",
    "T33n1716_004:0727a20": "質多羅，此翻雜地。昔以種種食，施持戒、不",
    "T33n1716_004:0727a21": "犯戒等人故。六、名山頂，昔修造屋，遮風寒，",
    "T33n1716_004:0727a22": "令人受用故。七、名摩偷，此翻美地。昔持戒，",
    "T33n1716_004:0727a23": "悲心質直，不惱人。食施道行沙門、婆羅門，",
    "T33n1716_004:0727a24": "或一日、或多日、或不息故。八、名欲境，昔持",
    "T33n1716_004:0727a25": "戒，若邪見人病，施其所安故。九、名清涼，昔",
    "T33n1716_004:0727a26": "見臨終渴病人，以石蜜漿，或冷水施病人",
    "T33n1716_004:0727a27": "故。十、名常遊戲，昔為坐禪人作房舍圖畫，",
    "T33n1716_004:0727a28": "作死屍觀故。第四、名箜篌天，有十住處：一、",
    "T33n1716_004:0727a29": "名楗陀羅，昔以園林，甘蔗菴羅等果林施",
    "T33n1716_004:0727b01": "僧故。二、名應聲，昔為邪見人說一偈法，",
    "T33n1716_004:0727b02": "令其心淨信佛故。三、名喜樂，昔施人美飲，",
    "T33n1716_004:0727b03": "或清美水，或覆泉井，不令蟲蟻入，行人飲",
    "T33n1716_004:0727b04": "之，無苦惱故。四、名掬水，昔見病苦者臨終，",
    "T33n1716_004:0727b05": "咽喉忽忽出聲，施其漿水，財物贖彼命。五、",
    "T33n1716_004:0727b06": "名白身，昔塗飾治補佛塔、僧舍，亦教人治",
    "T33n1716_004:0727b07": "補故。六、名共遊戲，昔信心持戒，同法義和",
    "T33n1716_004:0727b08": "合共故。七、名樂遊戲，昔持戒化眾生，令",
    "T33n1716_004:0727b09": "心淨信，歡喜戒施故。八、名共遊，昔法會聽",
    "T33n1716_004:0727b10": "法，佐助經營，深心隨喜故。九、名化生，昔見",
    "T33n1716_004:0727b11": "饑饉者、沒溺者，而救護之。十、名正行，昔見",
    "T33n1716_004:0727b12": "亡破抄掠，救令得脫，示嶮處正道。次、日行",
    "T33n1716_004:0727b13": "天，遶須彌山，住於宮殿。外道說為日曜及",
    "T33n1716_004:0727b14": "星宿，略說三十六億。昔持七戒，令得增上",
    "T33n1716_004:0727b15": "果。風輪所持，此日行等大天與二大天，謂",
    "T33n1716_004:0727b16": "提頭賴吒、毘沙門，遊四天下，遊戲空中，受",
    "T33n1716_004:0727b17": "五欲樂，如意自娛。日行遶須彌山，隨在何",
    "T33n1716_004:0727b18": "方，山有影現，人說為夜。風輪持北方星，輪",
    "T33n1716_004:0727b19": "轉不沒，外道見辰星不沒，謂其能持一切",
    "T33n1716_004:0727b20": "世間國土，不知風力所為也。不殺戒，生四",
    "T33n1716_004:0727b21": "天處。不殺、不盜，生三十三天。加不婬，生焰",
    "T33n1716_004:0727b22": "摩天。加不口四過，生兜率天。又加世間戒，",
    "T33n1716_004:0727b23": "復信奉佛七戒，生化樂、他化兩天。所持戒轉",
    "T33n1716_004:0727b24": "勝，天身福命轉勝。又隨心持戒，思心勝者，其",
    "T33n1716_004:0727b25": "福轉勝。三十三天者，一名住善法堂天。昔",
    "T33n1716_004:0727b26": "持七戒，堅固無嫌，施四果、病人、父母、入滅",
    "T33n1716_004:0727b27": "定人。慈、悲、喜、捨，與怖畏壽命，生善法堂天，",
    "T33n1716_004:0727b28": "作釋迦提婆，姓憍尸迦，名能天主。有九十",
    "T33n1716_004:0727b29": "九那由他天女為眷屬，心無嫉妬，善法堂",
    "T33n1716_004:0727c01": "廣五百由旬。第三、名清淨天，焰摩天王名",
    "T33n1716_004:0727c02": "牟修樓陀，身長五由旬。百千帝釋和合所不",
    "T33n1716_004:0727c03": "及。第四、兜率陀，此云分別意宮。其王名刪",
    "T33n1716_004:0727c04": "鬪率陀。第五、涅摩地，此云自在，亦名不憍",
    "T33n1716_004:0727c05": "樂。第六、名婆羅尼蜜，此云他化自在。色、無",
    "T33n1716_004:0727c06": "色不復書。小藥草竟。中藥草位者，即二乘",
    "T33n1716_004:0727c07": "也。此就習果判位。舊云：「《成論》探明大乘，",
    "T33n1716_004:0727c08": "解菩薩義。」此則不然。論主自云：「今正自明",
    "T33n1716_004:0727c09": "三藏中實義。」實義者，空是。人師豈可誣論",
    "T33n1716_004:0727c10": "主耶？此即空門明二十七賢聖斷伏之位。《阿",
    "T33n1716_004:0727c11": "毘曇》有門明七賢、七聖斷伏之位。委在兩論。",
    "T33n1716_004:0727c12": "今略出有門中草之位：初：明七賢，次：明七",
    "T33n1716_004:0727c13": "聖位。七賢者：一、五停心。二、別相念處。三、總相",
    "T33n1716_004:0727c14": "念處。四、煗法。五、頂法。六、忍法。七、世第一法。",
    "T33n1716_004:0727c15": "通稱賢者，隣聖曰賢。能以似解伏見，因",
    "T33n1716_004:0727c16": "似發真，故言隣聖。又天魔、外道，愛見流轉，不",
    "T33n1716_004:0727c17": "識四諦。此七位人明識四諦。《大經》云：「我昔",
    "T33n1716_004:0727c18": "與汝等不見四真諦」(云云)。見四諦者，識屬",
    "T33n1716_004:0727c19": "愛四諦，識屬見四諦，皆能明了。若解四諦，",
    "T33n1716_004:0727c20": "則所見真正，無有邪曲，故是賢人相也。一、",
    "T33n1716_004:0727c21": "初賢位者，謂學五停心，觀成，破五障道，即",
    "T33n1716_004:0727c22": "是初賢位。所以者何？若定邪聚眾生，不識",
    "T33n1716_004:0727c23": "三寶、四諦，貪染生死。若人歸依三寶，解四",
    "T33n1716_004:0727c24": "真諦，發心欲離生死、求涅槃樂。五種障道，",
    "T33n1716_004:0727c25": "煩惱散動，妨觀四諦。今修五觀成就，障破",
    "T33n1716_004:0727c26": "道明，行解相稱，故名初賢。二、別相念處位者，",
    "T33n1716_004:0727c27": "以五障既除，觀慧諦當能觀四諦，而正以",
    "T33n1716_004:0727c28": "苦諦為初門，作四念處觀，破四顛倒。若慧",
    "T33n1716_004:0727c29": "解脫根性人，但修性四念處觀，破性執四",
    "T33n1716_004:0728a01": "倒。若俱解脫人，修共四念處觀，破事理四",
    "T33n1716_004:0728a02": "倒。若無疑解脫根性人，修性、共、緣三種四念",
    "T33n1716_004:0728a03": "處，破一切事、理、文字等四顛倒。善巧方便，於",
    "T33n1716_004:0728a04": "念處中，有四種精進，修四種定，生五善法，",
    "T33n1716_004:0728a05": "破五種惡，分別道用，安隱而行，能觀四諦，",
    "T33n1716_004:0728a06": "成別相四念處位也。三總相四念處者，前已",
    "T33n1716_004:0728a07": "別相念慧破四顛倒，今深細觀慧，總破四倒。",
    "T33n1716_004:0728a08": "或境總觀總，境別觀總，境總觀別。或總二陰、",
    "T33n1716_004:0728a09": "三陰、四陰、五陰，皆名總相觀。是中，亦巧方便，",
    "T33n1716_004:0728a10": "能生正勤、如意、七覺、八道，疾入後法，故名",
    "T33n1716_004:0728a11": "總相念處位也。四、煗法位者，以別、總念處",
    "T33n1716_004:0728a12": "觀故，能發似解十六諦觀，得佛法氣分。譬",
    "T33n1716_004:0728a13": "如鑽火煙起，亦如春陽煖發，以慧鑽境，發",
    "T33n1716_004:0728a14": "相似解，解即喻煖。又如春夏積集華草，自",
    "T33n1716_004:0728a15": "有煖生，以四諦慧，集眾善法，善法熏積，慧",
    "T33n1716_004:0728a16": "解得起，故名煖也。即是內凡初位，佛弟子",
    "T33n1716_004:0728a17": "有、外道則無，是名煗法位。五、頂法者，似解轉",
    "T33n1716_004:0728a18": "增，得四如意定。十六諦觀，轉更分明。在煗之",
    "T33n1716_004:0728a19": "上，如登山頂，觀矚四方，悉皆明了，故名頂",
    "T33n1716_004:0728a20": "法。六、忍法位者，亦是似解增長。五種善法，增",
    "T33n1716_004:0728a21": "進成根。於四諦中，堪忍樂欲，故名忍法位。",
    "T33n1716_004:0728a22": "下、中二忍，皆名忍位。七、世第一法位者，即是",
    "T33n1716_004:0728a23": "上忍一剎那，於凡夫所得最勝善根，名為",
    "T33n1716_004:0728a24": "世間第一法也。上「智妙」中，已略說竟。七、聖位",
    "T33n1716_004:0728a25": "者：一、隨信行。二、隨法行。三、信解。四、見得。五、",
    "T33n1716_004:0728a26": "身證。六、時解脫羅漢。七、不時解脫羅漢。通名",
    "T33n1716_004:0728a27": "聖者，正也。苦忍明發，捨凡性，入聖性。真智",
    "T33n1716_004:0728a28": "見理，故名聖人。一、隨信行位者，是鈍根人，",
    "T33n1716_004:0728a29": "入見道之名也。非自智力，憑他生解。是人",
    "T33n1716_004:0728b01": "在方便道，先雖有信，以未習真，信不名",
    "T33n1716_004:0728b02": "行。行以進趣為義。從得苦忍真明，十五",
    "T33n1716_004:0728b03": "剎那進趣見真，故名隨信行位也。二、隨法",
    "T33n1716_004:0728b04": "行位者，即是利根入道之名也。利者，自以",
    "T33n1716_004:0728b05": "智力見理斷結。在方便道，能自用觀觀",
    "T33n1716_004:0728b06": "四真諦法，但未發真，不名為行。因世第一",
    "T33n1716_004:0728b07": "法發苦忍真明，十五剎那進趣見真，故名",
    "T33n1716_004:0728b08": "隨法行位也。三、明信解位者，即是信行人，",
    "T33n1716_004:0728b09": "入修道，轉名信解人也。鈍根憑信，進發真",
    "T33n1716_004:0728b10": "解，故名信解。是人證果有三，謂三果(云云)。",
    "T33n1716_004:0728b11": "證初果者，第十六道，比智相應，即證須陀",
    "T33n1716_004:0728b12": "洹。須陀洹，此翻修習無漏。《成論》明：「猶是見",
    "T33n1716_004:0728b13": "道數人」明證果即入修道，用此明修習無",
    "T33n1716_004:0728b14": "漏義便。若見道所斷，略言三結盡，廣說八",
    "T33n1716_004:0728b15": "十八使盡。七生在，終不至八(云云)。次、明證二",
    "T33n1716_004:0728b16": "果，即有二種：一、向。二、果。向者，從初果心後，",
    "T33n1716_004:0728b17": "更修十六諦觀，七菩提行現前，即此世無漏、",
    "T33n1716_004:0728b18": "斷煩惱。一品無礙，斷欲界一品煩惱，乃至",
    "T33n1716_004:0728b19": "斷五品，皆是於向，亦名勝進須陀洹。約此",
    "T33n1716_004:0728b20": "論家家也。二果者，若斷六品盡，證欲界第",
    "T33n1716_004:0728b21": "六品解脫，即是斯陀含果也。天竺云薄，薄",
    "T33n1716_004:0728b22": "欲界煩惱也。次、明證阿那含，亦有二：一、向。",
    "T33n1716_004:0728b23": "二、果。向者，若斷欲界七品，乃至八品，皆名為",
    "T33n1716_004:0728b24": "向，亦名勝進斯陀含。約此說一種子也。果",
    "T33n1716_004:0728b25": "者，九無礙斷欲界，若證第九解脫，即名阿",
    "T33n1716_004:0728b26": "那含果也。天竺云不還，不還生欲界也。復",
    "T33n1716_004:0728b27": "次須陀洹，有三種：一、行中須陀洹，即是向也。",
    "T33n1716_004:0728b28": "二、住果，正是須陀洹也。三、勝進須陀洹，亦名",
    "T33n1716_004:0728b29": "家家，即是斯陀含向也。斯陀含，但有二種：一、",
    "T33n1716_004:0728c01": "住果。二、勝進。勝進亦名一種子，即阿那含向",
    "T33n1716_004:0728c02": "也。阿那含亦二種：一、住果。二、勝進。勝進那含",
    "T33n1716_004:0728c03": "斷五上分結，謂色、無色染等，即阿羅漢向也。",
    "T33n1716_004:0728c04": "羅漢但有一，謂住果也。復次，超果者，凡",
    "T33n1716_004:0728c05": "夫時斷欲界六品乃至八品盡，來入見道，",
    "T33n1716_004:0728c06": "發苦忍真明。十五心中，是斯陀含向；十六心，",
    "T33n1716_004:0728c07": "即證斯陀含果也。若凡夫時，先斷二界九",
    "T33n1716_004:0728c08": "品盡，乃至無所有處盡，後入見諦十五心，",
    "T33n1716_004:0728c09": "名阿那含行。第十六心即證那含果，此名",
    "T33n1716_004:0728c10": "超越人，證後二果也。是信解雖是動，根性",
    "T33n1716_004:0728c11": "不同，謂：退、護、思、住、進也。若證阿那含，各復",
    "T33n1716_004:0728c12": "有五及七種般、八種般。五種般者：中般、生般、",
    "T33n1716_004:0728c13": "行般、不行般、上流般也。七種者，開中般為",
    "T33n1716_004:0728c14": "三種也。八種般者，五如前，更有現般、無色",
    "T33n1716_004:0728c15": "般、不定般(云云)。四、明見得位者，法行人轉入",
    "T33n1716_004:0728c16": "修道，名為見得。是利根人，自以智勳，見法",
    "T33n1716_004:0728c17": "得理，故名見得。是人在思惟道，次第證三",
    "T33n1716_004:0728c18": "果，超越二果，亦如信解中分別。但以利根，",
    "T33n1716_004:0728c19": "不藉聞法，不假眾具，自能見法，得理為",
    "T33n1716_004:0728c20": "異也。見得但是不動根性。若證阿那含果，",
    "T33n1716_004:0728c21": "亦有五種、七種、八種般不同也。五、明身證位",
    "T33n1716_004:0728c22": "者，還是信解、見到二人，入思惟道，用無漏",
    "T33n1716_004:0728c23": "智，斷上下分結，發四禪、四無色定。即是用",
    "T33n1716_004:0728c24": "共念處，修八背捨、八勝處、十一切處，入九次",
    "T33n1716_004:0728c25": "第定。三空事、性兩障先已斷盡，又斷非想事",
    "T33n1716_004:0728c26": "障，滅緣理諸心、心數法，入滅盡定。得此定",
    "T33n1716_004:0728c27": "故，名身證阿那含也。何者？入滅定似涅槃",
    "T33n1716_004:0728c28": "法，安置身內，息三界一切勞務。身證想受",
    "T33n1716_004:0728c29": "滅，故名身證也。若約初果解身證者，但",
    "T33n1716_004:0729a01": "以先於凡夫，用等智斷結，得四禪、四無色",
    "T33n1716_004:0729a02": "定，後得見諦，第十六心，證那含果，即修共",
    "T33n1716_004:0729a03": "念處，還從欲界修背捨、勝處、一切處，入九",
    "T33n1716_004:0729a04": "次第定身證也。是阿那含有二種：一、住果、但",
    "T33n1716_004:0729a05": "是阿那含也。二、帶果行向、即是勝進阿那含",
    "T33n1716_004:0729a06": "也，亦是羅漢向攝。《釋論》云：「那含有十一種：五",
    "T33n1716_004:0729a07": "種正是阿那含，六種阿羅漢向攝。」此身證者，",
    "T33n1716_004:0729a08": "即是勝進，為羅漢向攝。五種、七種般，皆有上",
    "T33n1716_004:0729a09": "流般。八種般，但有現般、無色般也。《毘曇》分",
    "T33n1716_004:0729a10": "別那含，有一萬二千九百六十種(云云)。六、明",
    "T33n1716_004:0729a11": "時解脫羅漢者，是信行鈍根，待時及眾緣具，",
    "T33n1716_004:0729a12": "方得解脫，故名時解脫羅漢。羅漢，此無翻，",
    "T33n1716_004:0729a13": "名含三義：殺賊、不生、應供也。位居無學。羅漢",
    "T33n1716_004:0729a14": "有五種：隨信行生，退法、思法、護法、住法、升進",
    "T33n1716_004:0729a15": "法也。得盡智、無學等見也。若用金剛三昧，",
    "T33n1716_004:0729a16": "於非想九品惑盡。次一剎那，證非想第九",
    "T33n1716_004:0729a17": "解脫，成盡智。次一剎那，得無學等見也。或",
    "T33n1716_004:0729a18": "彼時退故，不說得無生智。此五種阿羅漢，是",
    "T33n1716_004:0729a19": "信種性，根鈍，因中修道，必假衣、食、床具、處所、",
    "T33n1716_004:0729a20": "說法、及人，隨順善根增進，不能一切時所欲",
    "T33n1716_004:0729a21": "進也。是五種各有二種：不得滅盡定，但是",
    "T33n1716_004:0729a22": "慧解脫；得滅盡定，即是俱解脫。若不得滅",
    "T33n1716_004:0729a23": "盡定，是人因中偏修性念處。若得滅盡定，",
    "T33n1716_004:0729a24": "是人因中修性共也。證果時，三明、八解，一時",
    "T33n1716_004:0729a25": "俱得，故名俱解脫也。七、不時解脫羅漢者，",
    "T33n1716_004:0729a26": "即是法行利根，名不動法阿羅漢也。此人因",
    "T33n1716_004:0729a27": "中修道，能一切時，隨所欲進修善業，不待",
    "T33n1716_004:0729a28": "眾具，故名不時解脫。是人不為煩惱所動，",
    "T33n1716_004:0729a29": "故名不動。不動是不退義。成就三智：謂盡",
    "T33n1716_004:0729b01": "智、無生智、無學等見。能用重空三昧，擊聖善",
    "T33n1716_004:0729b02": "法，以定捨定，故言能擊。是不動羅漢亦有",
    "T33n1716_004:0729b03": "二種：一、不得滅盡定，但名慧解脫。二、得滅",
    "T33n1716_004:0729b04": "盡定，即是俱解脫。若聞佛說三藏教門，修",
    "T33n1716_004:0729b05": "緣念處，即發四辯，名無疑解脫。是名波羅",
    "T33n1716_004:0729b06": "蜜聲聞，能究竟具足一切羅漢功德也。名",
    "T33n1716_004:0729b07": "沙門那，沙門那者沙門果也。二、明辟支佛位",
    "T33n1716_004:0729b08": "者，此翻緣覺。此人宿世福厚，神根猛利，能",
    "T33n1716_004:0729b09": "觀集諦以為初門。《大論》稱獨覺、因緣覺。若",
    "T33n1716_004:0729b10": "出無佛世，自然悟道，此即獨覺；若出佛世，",
    "T33n1716_004:0729b11": "聞十二因緣法，稟此得道，故名因緣覺。獨",
    "T33n1716_004:0729b12": "覺生無佛世，有小、有大。若本在學人，今生",
    "T33n1716_004:0729b13": "佛後，七生既滿，不受八生，自然成道，不名",
    "T33n1716_004:0729b14": "為佛，亦非羅漢，名小辟支迦羅。論其道力，",
    "T33n1716_004:0729b15": "不及舍利弗等大羅漢。二者、大辟支迦羅，二",
    "T33n1716_004:0729b16": "百劫中作功德身，得三十二相分，或三十",
    "T33n1716_004:0729b17": "一、三十、二十九，乃至一相。福力增長，智慧利，",
    "T33n1716_004:0729b18": "於總相、別相，能知、能入。久修集定，常樂獨",
    "T33n1716_004:0729b19": "處，故名大辟支迦羅也。若就因緣論小大",
    "T33n1716_004:0729b20": "者，亦應如是分別。此人根利，不須制果，能",
    "T33n1716_004:0729b21": "斷正使，又加侵習，譬如身壯，直到所在，不",
    "T33n1716_004:0729b22": "中止息，故不制果，是名中草位竟。上草位",
    "T33n1716_004:0729b23": "者，即是三藏菩薩位也。此菩薩從初發菩提",
    "T33n1716_004:0729b24": "心，起慈悲誓願，觀察四諦，以道諦為初",
    "T33n1716_004:0729b25": "門，行六波羅蜜。從初釋迦至罽那尸棄佛",
    "T33n1716_004:0729b26": "時，名第一阿僧祇劫。常離女人身，亦不自",
    "T33n1716_004:0729b27": "知當作佛、不作佛。準望二乘位，應在五停",
    "T33n1716_004:0729b28": "心、別相總相念處位中，以慈悲心，行六度",
    "T33n1716_004:0729b29": "行也。從罽那尸棄佛至然燈佛時，名第二",
    "T33n1716_004:0729c01": "阿僧祇劫。爾時雖自知作佛，而口不說，準",
    "T33n1716_004:0729c02": "望此位，應在煗法位中，即是性地、順忍，初",
    "T33n1716_004:0729c03": "心之位。既有證法之信，必知作佛。而用煗",
    "T33n1716_004:0729c04": "解，修行六度，心未分明，故口不向他說",
    "T33n1716_004:0729c05": "也。從然燈佛至毘婆尸佛時，名第三阿僧",
    "T33n1716_004:0729c06": "祇劫。是時內心了了，自知作佛，口自發言，無",
    "T33n1716_004:0729c07": "所畏難。準此位，應在頂法位中，修行六",
    "T33n1716_004:0729c08": "度，四諦解明，如登山頂，了見四方，故口向",
    "T33n1716_004:0729c09": "他說也。若過三僧祇劫，種三十二相業者，",
    "T33n1716_004:0729c10": "準此是下忍之位。用此忍智，行六度成百",
    "T33n1716_004:0729c11": "福德，用百福成一相因，於下忍之位，人中",
    "T33n1716_004:0729c12": "佛出世時得種也。若坐道場時，位在中忍、",
    "T33n1716_004:0729c13": "上忍。從上忍，一剎那入真，三十四心斷結，",
    "T33n1716_004:0729c14": "得阿耨三菩提，則名為佛。爾前則是三藏菩",
    "T33n1716_004:0729c15": "薩上草之位也。小樹位者，即是通教，明三乘",
    "T33n1716_004:0729c16": "之人，同以無言說道，斷煩惱，入第一義諦。",
    "T33n1716_004:0729c17": "體法觀慧不異，但智力強弱之殊，煩惱習有",
    "T33n1716_004:0729c18": "盡、不盡為異耳。先明三乘共十地位，次簡",
    "T33n1716_004:0729c19": "名別義通(云云)。一、乾慧地者，三乘之初，同名",
    "T33n1716_004:0729c20": "乾慧，即是體法，五停心、別相總相四念處觀。",
    "T33n1716_004:0729c21": "事相不異三藏。此三階法門，體陰、入、界如",
    "T33n1716_004:0729c22": "幻如化，總破見、愛八倒，名身念處。受、心、法",
    "T33n1716_004:0729c23": "亦如是。住是觀中，修正勤、如意、根、力、覺、道。",
    "T33n1716_004:0729c24": "雖未得煗法相似理水，而總相智慧深利，",
    "T33n1716_004:0729c25": "故稱乾慧位也。二、性地位者，得過乾慧，得",
    "T33n1716_004:0729c26": "煗已，能增進初、中、後心，入頂法，乃至世第一",
    "T33n1716_004:0729c27": "法，皆名性地。性地中，無生方便，解慧善巧，",
    "T33n1716_004:0729c28": "轉勝於前，得相似無漏性水，故言性地也。",
    "T33n1716_004:0729c29": "三、八人地位者，即是三乘信行、法行二人，體",
    "T33n1716_004:0730a01": "見假以發真斷惑，在無間三昧中，八忍具",
    "T33n1716_004:0730a02": "足，智少一分，故名八人位也。四、見地位者，",
    "T33n1716_004:0730a03": "即是三乘同見第一義無生四諦之理，同斷",
    "T33n1716_004:0730a04": "見惑八十八使盡也。五、薄地位者，體愛假即",
    "T33n1716_004:0730a05": "真，發六品無礙，斷欲界六品，證第六解脫，",
    "T33n1716_004:0730a06": "欲界煩惱薄也。六、離欲地位者，即是三乘之",
    "T33n1716_004:0730a07": "人，體愛假即真，斷欲界五下分結盡，離欲",
    "T33n1716_004:0730a08": "界煩惱也。七、已辦地位者，即是三乘之人，",
    "T33n1716_004:0730a09": "體色、無色愛即真，發真無漏，斷五上分結",
    "T33n1716_004:0730a10": "七十二品盡也。斷三界事惑究竟，故言已",
    "T33n1716_004:0730a11": "辦地。八、辟支佛地位者，緣覺菩薩發真無漏，",
    "T33n1716_004:0730a12": "功德力大故，能侵除習氣也。九、菩薩地位者，",
    "T33n1716_004:0730a13": "從空入假，道觀雙流，深觀二諦，進斷習氣",
    "T33n1716_004:0730a14": "色心無知，得法眼、道種智，遊戲神通，淨佛",
    "T33n1716_004:0730a15": "國土，成就眾生，學佛十力四無所畏，斷習",
    "T33n1716_004:0730a16": "氣將盡也。齊此名小樹位也。十、佛地者，大",
    "T33n1716_004:0730a17": "功德力資智慧、一念相應慧，觀真諦究竟，",
    "T33n1716_004:0730a18": "習亦究竟。如劫火燒木，無復炭灰。如象渡",
    "T33n1716_004:0730a19": "河，到於邊底。雖菩薩、佛名異二乘，通俱觀",
    "T33n1716_004:0730a20": "無生體法，同是無學，得二涅槃，共歸灰斷，",
    "T33n1716_004:0730a21": "證果處一，故稱為通也。二、簡名別義，通更",
    "T33n1716_004:0730a22": "為二：初、就三乘共位中，菩薩別立忍名而",
    "T33n1716_004:0730a23": "義通。二、用別教名，名別義通。通義已如前",
    "T33n1716_004:0730a24": "說。別立者，別為菩薩立伏忍、柔順忍、無生",
    "T33n1716_004:0730a25": "忍之名也。乾慧地，三人同伏見惑，而菩薩更",
    "T33n1716_004:0730a26": "加伏忍之名者，菩薩信因緣即空，而於無",
    "T33n1716_004:0730a27": "生四諦降伏其心，起四弘誓願。雖知眾生",
    "T33n1716_004:0730a28": "如虛空，而發心度一切眾生，是菩薩欲度",
    "T33n1716_004:0730a29": "眾生，如欲度虛空。故《金剛般若》云：「菩薩如",
    "T33n1716_004:0730b01": "是降伏其心，所謂滅度無量眾生，實無眾",
    "T33n1716_004:0730b02": "生得滅度者。」次三誓願降伏其心，亦如是。",
    "T33n1716_004:0730b03": "是為菩薩在乾慧地，脩停心、別相總相念處",
    "T33n1716_004:0730b04": "觀時，異於二乘，故別稱伏忍。復次，三乘人",
    "T33n1716_004:0730b05": "同發善有漏五陰，生相似解，皆伏見惑，順",
    "T33n1716_004:0730b06": "第一義。而菩薩獨受柔順忍名者，菩薩非",
    "T33n1716_004:0730b07": "但伏結順理，又能為一切眾生伏心，遍行",
    "T33n1716_004:0730b08": "六度，一切事中福慧皆令究竟。如三藏菩",
    "T33n1716_004:0730b09": "薩於中忍中，三僧祇行六度，不惜身命。今",
    "T33n1716_004:0730b10": "菩薩亦如是，以空無相願調伏諸根，為眾",
    "T33n1716_004:0730b11": "生故滿足六度，故名順忍也。復次，三乘人",
    "T33n1716_004:0730b12": "同發真無漏，若智、若斷，同名無生。而菩薩獨",
    "T33n1716_004:0730b13": "受無生法忍名者，以其見諦理、斷結使，不",
    "T33n1716_004:0730b14": "生取證之心，故別受無生法忍之名也。何",
    "T33n1716_004:0730b15": "者？若生取證之心，即墮二乘地，不得入菩",
    "T33n1716_004:0730b16": "薩第九地。復次，三乘同得神通，而二乘不",
    "T33n1716_004:0730b17": "能用成就眾生，淨佛國土，故不受遊戲之",
    "T33n1716_004:0730b18": "名；菩薩能爾，故別受遊戲神通名也。阿那",
    "T33n1716_004:0730b19": "含雖斷五下分結，而不能捨深禪定，來生",
    "T33n1716_004:0730b20": "欲界，和光利物，不同其塵。菩薩能如此，故",
    "T33n1716_004:0730b21": "別受離欲清淨之名。所以三乘之人同觀二",
    "T33n1716_004:0730b22": "諦，用與不同。若二乘雖觀二諦，一向體假",
    "T33n1716_004:0730b23": "入空，用真斷結，至無學果。菩薩亦觀二諦，",
    "T33n1716_004:0730b24": "始從乾慧，終至見地，多用從假入空，得一",
    "T33n1716_004:0730b25": "切智、慧眼，多用真也；從薄地學遊戲神通，",
    "T33n1716_004:0730b26": "多修從空入假觀，得道種智、法眼，多用俗",
    "T33n1716_004:0730b27": "也；從辟支佛地學二觀雙照，入菩薩地，自",
    "T33n1716_004:0730b28": "然流入薩婆若海。是則無功用心，修種智、佛",
    "T33n1716_004:0730b29": "眼；佛地圓明，成一切種智、佛眼，同照二諦",
    "T33n1716_004:0730c01": "究竟也。故《大論》云：「聲聞法中名乾慧地，於",
    "T33n1716_004:0730c02": "菩薩即是伏忍。聲聞法名性地，於菩薩法",
    "T33n1716_004:0730c03": "中名柔順忍。聲聞法名八人地，於菩薩名",
    "T33n1716_004:0730c04": "無生忍道。聲聞法名見地，於菩薩法是無",
    "T33n1716_004:0730c05": "生法忍果。聲聞名薄地，於菩薩法名為遊",
    "T33n1716_004:0730c06": "戲五神通。聲聞法名離欲地，於菩薩法名",
    "T33n1716_004:0730c07": "為離欲清淨。」阿羅漢地於聲聞法，即是佛",
    "T33n1716_004:0730c08": "地。何者？三藏佛，三十四心發真，斷三界結",
    "T33n1716_004:0730c09": "盡與羅漢齊，故名佛地。於菩薩法中猶名",
    "T33n1716_004:0730c10": "無生忍，故《大品》云：「阿羅漢若智、若斷，是菩薩",
    "T33n1716_004:0730c11": "無生法忍。」辟支佛地亦如是。九地過辟支",
    "T33n1716_004:0730c12": "佛，入菩薩位。菩薩位者，九地、十地。是則十地",
    "T33n1716_004:0730c13": "菩薩，當知為如佛。齊此習氣未盡。過菩薩",
    "T33n1716_004:0730c14": "地，則入佛地。用誓扶餘習，生閻浮提，八相",
    "T33n1716_004:0730c15": "成道。五相如三藏不殊，唯六成道樹下，得",
    "T33n1716_004:0730c16": "一念相應慧，與無生四諦理相應，斷一切",
    "T33n1716_004:0730c17": "煩惱習盡，具足大慈悲、十力、四無畏、十八不",
    "T33n1716_004:0730c18": "共法，一切功德，名之為佛。七、轉法輪，權智",
    "T33n1716_004:0730c19": "開三藏生滅四諦法輪，實智說摩訶衍無生",
    "T33n1716_004:0730c20": "四諦法輪，通教三乘人也。八、入涅槃相者，",
    "T33n1716_004:0730c21": "雙樹入無餘涅槃，薪盡火滅，留舍利，為一",
    "T33n1716_004:0730c22": "切天人福田也。是為通教共位，別為菩薩",
    "T33n1716_004:0730c23": "立此名位也。二、用別名。名者，即是取別教",
    "T33n1716_004:0730c24": "之名，準望通教菩薩位也。別名者，即是十",
    "T33n1716_004:0730c25": "信、三十心、十地之名也。鐵輪位於通義，即是",
    "T33n1716_004:0730c26": "乾慧地、伏忍也。三十心即望性地、柔順忍也。",
    "T33n1716_004:0730c27": "八人地、見地，即是初歡喜地，得無生法忍也。",
    "T33n1716_004:0730c28": "故《大品》云：「須陀洹若智若斷，皆是菩薩無生",
    "T33n1716_004:0730c29": "忍也。」薄地向果，向即是離垢地，果即是明地",
    "T33n1716_004:0731a01": "也。故《大品》云：「斯陀含智斷，是菩薩無生法忍",
    "T33n1716_004:0731a02": "也。」離欲地向果，向即焰地，果即難勝地。故《大",
    "T33n1716_004:0731a03": "品》云：「阿那含智斷，是菩薩無生法忍。」已辦地",
    "T33n1716_004:0731a04": "向果，向是現前地，果是遠行地。《大品》云：「阿羅",
    "T33n1716_004:0731a05": "漢智斷，是菩薩無生法忍。」辟支佛地，即是第",
    "T33n1716_004:0731a06": "八不動地，侵習氣也。《大品》云：「辟支佛地智斷，",
    "T33n1716_004:0731a07": "是菩薩無生法忍。」菩薩地即是善慧地。十地",
    "T33n1716_004:0731a08": "當知如佛地。佛地如前說。此佛與三藏佛，",
    "T33n1716_004:0731a09": "亦同亦異。同八十年，同入真灰斷也。異者，",
    "T33n1716_004:0731a10": "三藏因伏果斷，通佛因果俱斷。三藏一日三",
    "T33n1716_004:0731a11": "時照機，通佛即俗而真，照不須入也。是則",
    "T33n1716_004:0731a12": "用別名辨位，名異義同，猶屬通教位也。問：",
    "T33n1716_004:0731a13": "初地至七地對果，出何經論？答：經論非不",
    "T33n1716_004:0731a14": "對當，但高下不同，人師對之異，或用見地",
    "T33n1716_004:0731a15": "止對初地，如今所用；或向初取三地，併對",
    "T33n1716_004:0731a16": "初地。《仁王》明四地，併對初地，此難定判。但",
    "T33n1716_004:0731a17": "通教見地，本是無間之道，不出觀證須陀",
    "T33n1716_004:0731a18": "洹，豈得初地斷見，乃至三地或云四地耶？",
    "T33n1716_004:0731a19": "若斷別惑，不共二乘，此義有之。又或言：六",
    "T33n1716_004:0731a20": "地斷結，齊羅漢，或云七地。此難定執。前後",
    "T33n1716_004:0731a21": "兩果，《經》、《論》對皆不定，中間可以意得。今以",
    "T33n1716_004:0731a22": "義推，不可定執也。問：從七地、八地觀常",
    "T33n1716_004:0731a23": "住，破無明者，是何地位？答：此則非通，亦復",
    "T33n1716_004:0731a24": "非別。何者？通教始終，不明觀常，何得中間",
    "T33n1716_004:0731a25": "而破無明？別教初心，即知常住，初地已能",
    "T33n1716_004:0731a26": "破無明，云何八地始破無明？此乃別接通意",
    "T33n1716_004:0731a27": "耳。問：《大論》三處明初焰，約別、圓，皆取發真",
    "T33n1716_004:0731a28": "為初焰，通教何意取乾慧為初焰？答：別、圓",
    "T33n1716_004:0731a29": "各逗一種根性，故用發真為初焰。通教為",
    "T33n1716_004:0731b01": "逗多種根性，所謂別、圓入通故，含容取乾",
    "T33n1716_004:0731b02": "慧耳。若鈍者，八人、見地是初焰；利者，於乾",
    "T33n1716_004:0731b03": "慧即能斷結，故是初焰。問：利人應無十地？",
    "T33n1716_004:0731b04": "答：備有。以根利故，故不制位耳。問：別、圓無",
    "T33n1716_004:0731b05": "利人耶？答：雖有利、鈍，以根性純故，但作一",
    "T33n1716_004:0731b06": "說。宜如此也。大樹位者，別教位也。此為三：",
    "T33n1716_004:0731b07": "一、出經論不同。二、總明位。三、別明位。此別",
    "T33n1716_004:0731b08": "教，名、義、理、惑、智、斷，皆別。此正約因緣假名、恒",
    "T33n1716_004:0731b09": "沙佛法、如來藏理、常住涅槃、無量四諦而論",
    "T33n1716_004:0731b10": "位次。無量四諦，凡有四種：有無量四諦，不",
    "T33n1716_004:0731b11": "伏破塵沙，亦不伏破無明；有無量四諦，傍",
    "T33n1716_004:0731b12": "伏破塵沙，不伏破無明；有無量四諦，正伏",
    "T33n1716_004:0731b13": "破塵沙，亦伏無明；有無量四諦，正伏破塵",
    "T33n1716_004:0731b14": "沙，亦伏破無明。云何無量不伏破塵沙，不",
    "T33n1716_004:0731b15": "伏破無明？若三藏伏道有十六諦觀，明障",
    "T33n1716_004:0731b16": "真之惑有無量種，此乃伏於見思，何關塵",
    "T33n1716_004:0731b17": "沙？例如外道分別世智，非伏見思。云何無",
    "T33n1716_004:0731b18": "量是傍伏破？若通教七地出假，分別藥病，此",
    "T33n1716_004:0731b19": "助滅界內，非正伏破。云何無量正伏破塵",
    "T33n1716_004:0731b20": "沙？此是別教分別內外四諦，有無量種，即",
    "T33n1716_004:0731b21": "是伏破塵沙，亦伏無明，乃有破無明義。今",
    "T33n1716_004:0731b22": "從事得名；伏無明者，為便也。云何無量伏",
    "T33n1716_004:0731b23": "破無明？若圓教三諦，俱照法界事、理，無不",
    "T33n1716_004:0731b24": "明了，破自地無明，伏上地無明。別教無量",
    "T33n1716_004:0731b25": "四諦，非前二、非後一，正就恒沙佛法當名。",
    "T33n1716_004:0731b26": "然實通緣諸四諦，次第為論，不無傍、正。初",
    "T33n1716_004:0731b27": "心緣諸無量，發心誓願。初正以生滅四諦，",
    "T33n1716_004:0731b28": "伏通見思，傍修三種。次正以無生破通見",
    "T33n1716_004:0731b29": "思，傍修兩種。次正以無量破內外塵沙。次",
    "T33n1716_004:0731c01": "正用無作伏無明。次正用無作破無明。既",
    "T33n1716_004:0731c02": "有如此無量階差，是故經論名數、斷伏高下、",
    "T33n1716_004:0731c03": "對諸法門，多有不同。若《華嚴》明四十一地，",
    "T33n1716_004:0731c04": "謂三十心、十地、佛地。《瓔珞》明五十二位。《仁王》",
    "T33n1716_004:0731c05": "明五十一位。《新金光明經》但出十地、佛果。《勝",
    "T33n1716_004:0731c06": "天王般若》明十四忍。《大品》但明十地。《涅槃》",
    "T33n1716_004:0731c07": "明五行、十功德。約義配位，似開三十心、",
    "T33n1716_004:0731c08": "十地、佛地，而文不出名。又《十地論》、《攝大乘",
    "T33n1716_004:0731c09": "論》、《地持論》、《十住毘婆沙論》、《大智度論》，並釋",
    "T33n1716_004:0731c10": "菩薩地位，而多少出沒不同(云云)。又，斷伏高",
    "T33n1716_004:0731c11": "下亦異；對諸法門行位，亦復殊別。所以然",
    "T33n1716_004:0731c12": "者，既明界內、界外，生、法兩身菩薩行位。如來",
    "T33n1716_004:0731c13": "方便，用四悉檀，化界內眾生，隨機利益，豈",
    "T33n1716_004:0731c14": "得定說？不廣尋經論，如無目諍日。今若",
    "T33n1716_004:0731c15": "明位數，須依《纓珞》、《仁王》。若明斷伏高下，須",
    "T33n1716_004:0731c16": "依《大品》三觀。若對法門，須依《涅槃》。用眾",
    "T33n1716_004:0731c17": "經意，共成初心觀、教兩門，使分明耳。諸聖",
    "T33n1716_004:0731c18": "上位，非凡能測，豈可妄說？粗知大意者，為",
    "T33n1716_004:0731c19": "破行人增上慢心。又為銷經文，引物悕向，",
    "T33n1716_004:0731c20": "不可偏執，諍競是非也。今判位名數，依《纓",
    "T33n1716_004:0731c21": "珞》、《仁王》者，華嚴頓教，多明圓斷四十一地，不",
    "T33n1716_004:0731c22": "出十信之名；諸大乘經，多明諸法門，不正",
    "T33n1716_004:0731c23": "辨位；前四時般若，多明菩薩觀行法門意，亦",
    "T33n1716_004:0731c24": "不正辨位。今謂《纓珞》五十二位，名義整足，恐",
    "T33n1716_004:0731c25": "是結諸大乘方等別、圓之位。《仁王般若》明五",
    "T33n1716_004:0731c26": "十一位，恐是結成前四時般若別、圓之位也。",
    "T33n1716_004:0731c27": "《法華》但開權顯實，顯一圓位。《涅槃》大意亦",
    "T33n1716_004:0731c28": "明別、圓兩位，而不摘出名目(云云)。斷伏高下，",
    "T33n1716_004:0731c29": "依《大品》三觀者，於次第義便也。對觀行法",
    "T33n1716_004:0732a01": "門，依《涅槃》五行者，正是末代入道所宜也。",
    "T33n1716_004:0732a02": "何者？別教明觀行有二種：一者、不共二乘",
    "T33n1716_004:0732a03": "說，如《華嚴》十地論、《地持》九種戒、定、慧，及《攝大",
    "T33n1716_004:0732a04": "乘論》等是也。二者、共二乘說，如《方等》、《大品》、《中",
    "T33n1716_004:0732a05": "論》、《釋論》是也。今《涅槃》五行，從凡至極，故是",
    "T33n1716_004:0732a06": "末代行用為要也。二、總明菩薩位者、即約",
    "T33n1716_004:0732a07": "三經。一、約《纓珞》明位數者，《經》有七位，謂",
    "T33n1716_004:0732a08": "十信、十住、十行、十迴向、十地、等覺、妙覺地也。",
    "T33n1716_004:0732a09": "初十信心即是外凡，亦是別教乾慧地，亦名",
    "T33n1716_004:0732a10": "伏忍位也。十住即是習種性，此去盡三十",
    "T33n1716_004:0732a11": "心，皆解行位，悉是別教內凡，亦是性地，亦",
    "T33n1716_004:0732a12": "名柔順忍位。約別教義推，應如煗法也。十",
    "T33n1716_004:0732a13": "行即是性種性，別教義推，應如頂法。十迴向",
    "T33n1716_004:0732a14": "道種性，別教義推，應如忍法世第一法。問：今",
    "T33n1716_004:0732a15": "明別教，何用四善根名？答：別教十地既對",
    "T33n1716_004:0732a16": "四果，今以方便，擬四善根，何咎？又通教，通",
    "T33n1716_004:0732a17": "於通別、真似兩解，作此比決，於義分明也。",
    "T33n1716_004:0732a18": "十地即是聖種性，此皆入別教四果聖位，悉",
    "T33n1716_004:0732a19": "斷無明，別見、思惑。等覺位即是等覺性。若望",
    "T33n1716_004:0732a20": "菩薩，名等覺佛；若望佛地，名金剛心菩薩，",
    "T33n1716_004:0732a21": "亦名無垢地菩薩也。妙覺地即是妙覺性，即",
    "T33n1716_004:0732a22": "是究竟佛菩提果，大涅槃之果果也。二、約《大",
    "T33n1716_004:0732a23": "品》及三觀合位明斷伏高下者，《大品》：「菩薩",
    "T33n1716_004:0732a24": "欲具道慧，當學般若。」即此十信，習從假入",
    "T33n1716_004:0732a25": "空觀，伏愛見論，欲入十住位。若得十住，即",
    "T33n1716_004:0732a26": "斷界內見、思也。「欲以道慧具足道種慧，當",
    "T33n1716_004:0732a27": "學般若。」此即修從空入假十行也。「欲以道",
    "T33n1716_004:0732a28": "種慧具足一切智，當學般若。」此即修中道",
    "T33n1716_004:0732a29": "正觀，入十迴向位也。「欲以一切智具足一",
    "T33n1716_004:0732b01": "切種智，當學般若。」此即是證中道觀，入十",
    "T33n1716_004:0732b02": "地也。「欲以一切種智斷煩惱習，當學般",
    "T33n1716_004:0732b03": "若。」此即等覺地也。無明煩惱習盡，名之為",
    "T33n1716_004:0732b04": "佛，即妙覺地也。三、約《涅槃》明聖行合位者，",
    "T33n1716_004:0732b05": "初戒聖行、定聖行，即是十信位也。生滅無生",
    "T33n1716_004:0732b06": "滅四真諦慧聖行，即是十住位。無量四聖諦",
    "T33n1716_004:0732b07": "慧，即是十行位。修一實諦、無作四聖諦，即是",
    "T33n1716_004:0732b08": "十迴向位。次若發真，見一實諦，證無作四",
    "T33n1716_004:0732b09": "聖諦，即是聖行滿，住無畏地，得二十五三",
    "T33n1716_004:0732b10": "昧，能破二十五有，名歡喜地。五行具足，次",
    "T33n1716_004:0732b11": "後說十功德者，恐表住大涅槃十地之功",
    "T33n1716_004:0732b12": "德也。過此明佛眼了了，是妙覺地也。三、別",
    "T33n1716_004:0732b13": "解七位，餘本尋。大樹位竟也。",
    "T33n1716_004:0732b14": "妙法蓮華經玄義卷第四下(終)"
}