{
    "X26n0519_003:0454a18": "仁王護國般若經疏法衡抄卷第三",
    "X26n0519_003:0454a19": "譯經證義講經律論廣演大師遇榮　集",
    "X26n0519_003:0454a20": "【疏】宿住隨念智證明者聖智自在證達明鑒名智證",
    "X26n0519_003:0454a21": "明智即證明名智證明隨念者隨所憶念過去世事",
    "X26n0519_003:0454a22": "明記不忘所隨之念名為隨念能隨即念名為隨念",
    "X26n0519_003:0454a23": "或所隨是念能隨是智隨於念知過去故所隨即念",
    "X26n0519_003:0454a24": "也此智證明近於念故名隨念智證明隣近釋也智",
    "X26n0519_003:0454b01": "從於境以彰其名宿住之隨念智證明也死生者諸",
    "X26n0519_003:0454b02": "有情類死此生彼受報好醜悉能知故死生之智證",
    "X26n0519_003:0454b03": "明也漏盡者煩惱過失說名為漏聖道斷盡彼漏法",
    "X26n0519_003:0454b04": "故所顯滅性名為漏盡此智證彼漏盡理故漏盡之",
    "X26n0519_003:0454b05": "智證明也或此智明知於自他漏染之法盡與未盡",
    "X26n0519_003:0454b06": "亦漏盡之智證明也三明如次知去來今三世之境",
    "X26n0519_003:0454b07": "對治三際愚癡暗故於六通內別以三通立為三明",
    "X26n0519_003:0454b08": "問如天眼通乃是眼識相應之慧緣現在境如何即",
    "X26n0519_003:0454b09": "是死生智證明知未來事答由天眼通觀諸有情死",
    "X26n0519_003:0454b10": "此生彼由此引發死生智明知未來世五趣有情死",
    "X26n0519_003:0454b11": "此生彼今歸能引故相即之。",
    "X26n0519_003:0454b12": "【疏】出三明體者俱舍十智初世俗智唯是有漏第八",
    "X26n0519_003:0454b13": "他心智通漏無漏自餘八智皆是無漏此初二明緣",
    "X26n0519_003:0454b14": "世俗事即世俗智唯有漏也漏盡智明以四諦智及",
    "X26n0519_003:0454b15": "盡智無生智六智為體證諸諦理漏盡性故唯無漏",
    "X26n0519_003:0454b16": "智若事觀中緣四諦理通漏無漏或知自身煩惱漏",
    "X26n0519_003:0454b17": "盡漏盡身中有此十智明證境界名漏盡智明總以",
    "X26n0519_003:0454b18": "十智為體通漏無漏。",
    "X26n0519_003:0454b19": "【疏】神境智證通者神謂神變靈玅之德等持為體境",
    "X26n0519_003:0454b20": "謂境界所變化事神所變境名為神境或所變境不",
    "X26n0519_003:0454b21": "可測度名之為神神即是境名為神境聖智自在證",
    "X26n0519_003:0454b22": "達無擁名智證通智即證通神境之智證通名神境",
    "X26n0519_003:0454b23": "智證通天眼者天謂色界天趣有情清淨色根發識",
    "X26n0519_003:0454b24": "照境說名為眼依天之眼名為天眼此報得者也若",
    "X26n0519_003:0454c01": "修得者身通欲色一類聖賢身在欲界由修習力令",
    "X26n0519_003:0454c02": "自身中上地所攝眼根種子依下地身生起現行能",
    "X26n0519_003:0454c03": "見被障細遠等色報得修得勝劣雖異然體不殊清",
    "X26n0519_003:0454c04": "淨色根而為性故由此天眼發智證通也天耳通准",
    "X26n0519_003:0454c05": "此。",
    "X26n0519_003:0454c06": "【疏】若就根本知心非所知所非心者下言加行反顯",
    "X26n0519_003:0454c07": "此言根本者修習成滿位也就此修習成滿之位知",
    "X26n0519_003:0454c08": "他心王善染無記非是心所知他心所善染無記非",
    "X26n0519_003:0454c09": "是心王修加行時觀他有情總聚心品善染無記便",
    "X26n0519_003:0454c10": "得名為他心智證通宿住通名如三明釋。",
    "X26n0519_003:0454c11": "【疏】明五體者若無間道正為斷障不發通故解脫道",
    "X26n0519_003:0454c12": "慧為五通體依前所引十智出體取捨如疏。",
    "X26n0519_003:0454c13": "【疏】唯四根本者四禪根本地定慧均平復增勝故能",
    "X26n0519_003:0454c14": "發神通故偏依之四近分地定慧非勝難發通故故",
    "X26n0519_003:0454c15": "不依彼。",
    "X26n0519_003:0454c16": "【疏】顯揚等者五通尅性以慧為體若引發體定慧為",
    "X26n0519_003:0454c17": "性若相應體彼慧俱時一聚心品四蘊為性眷屬五",
    "X26n0519_003:0454c18": "蘊性。",
    "X26n0519_003:0454c19": "【疏】三十七者分為七位一者四念住觀觀於內外身",
    "X26n0519_003:0454c20": "受心法也通觀自佗故言內外謂觀身如虗空觀受",
    "X26n0519_003:0454c21": "內外無觀心但有名觀法善惡不可得是謂菩薩四",
    "X26n0519_003:0454c22": "念住觀住近念故名為念住念住即觀名念住觀二",
    "X26n0519_003:0454c23": "者四正斷精進為體尅性能斷體即是慧精進遍策",
    "X26n0519_003:0454c24": "助慧斷故立正斷名謂未生惡法修習斷斷未生惡",
    "X26n0519_003:0455a01": "法是所應斷由精進力令惡不起說名為斷斷之斷",
    "X26n0519_003:0455a02": "故名為斷斷已生惡法修律儀斷滅惡之方法律軌",
    "X26n0519_003:0455a03": "儀名為律儀律儀即斷名律儀斷未生善法修修習",
    "X26n0519_003:0455a04": "斷由精進力修習生長未生善法令惡不起說名為",
    "X26n0519_003:0455a05": "斷修習即斷名修習斷已生善法修防護斷由精進",
    "X26n0519_003:0455a06": "力護已生善令轉增進令惡不起說名為斷防護即",
    "X26n0519_003:0455a07": "斷名防護斷三者四神足以定為體神謂神變靈玅",
    "X26n0519_003:0455a08": "之德足者是定神所依故是神之足名神足也欲勤",
    "X26n0519_003:0455a09": "心觀四法為因得神足故四之神足名四神足故對",
    "X26n0519_003:0455a10": "法云謂由成滿三摩地力發起種種神變事故修習",
    "X26n0519_003:0455a11": "四行謂欲勤心觀欲三摩地者謂由慇重猛利樂欲",
    "X26n0519_003:0455a12": "恭敬方便得三摩地勤三摩地者謂由無間方便觸",
    "X26n0519_003:0455a13": "心一境性而常精進無時暫間心三摩地者謂先修",
    "X26n0519_003:0455a14": "定觸心一境性由於前生數修定力令彼種子功能",
    "X26n0519_003:0455a15": "增長由種子力令心任運於三摩地隨順轉變由此",
    "X26n0519_003:0455a16": "速證心一境性(劣定名心勝定名三摩地)觀三摩地者由聞教法",
    "X26n0519_003:0455a17": "內自揀擇觸心一境性(聞思慧名觀也)四者五根五者五力",
    "X26n0519_003:0455a18": "出生眾善說名為根勝難屈伏說名為力六者七覺",
    "X26n0519_003:0455a19": "分覺謂聖道分謂支分為因之義是覺之分名為覺",
    "X26n0519_003:0455a20": "分輕安者唯識論云遠離麤重調暢身心堪任為性",
    "X26n0519_003:0455a21": "對治昏沉轉依為業名為輕安由伏定障令所依身",
    "X26n0519_003:0455a22": "轉安適故捨者體即行捨唯識論云云何行捨精進",
    "X26n0519_003:0455a23": "三根令心平等正直無功用住為性對治掉舉靜住",
    "X26n0519_003:0455a24": "為業謂由精進及三善根對治掉舉靜住正直故名",
    "X26n0519_003:0455b01": "為捨為簡捨受名為行捨餘名可知七者八正道正",
    "X26n0519_003:0455b02": "見正思惟皆慧為體問正思惟體何不取思答由正",
    "X26n0519_003:0455b03": "思惟能發語言誨示於佗若非慧者餘無此能故對",
    "X26n0519_003:0455b04": "法云正思惟者是誨示義如其所證方便安立發語",
    "X26n0519_003:0455b05": "言故正見者是分別義如先所證而揀擇故正語等",
    "X26n0519_003:0455b06": "者以無嗔癡所發身語名為正語正業無貪所發總",
    "X26n0519_003:0455b07": "名正命此三遮防惡色不起假立無表色名以色思",
    "X26n0519_003:0455b08": "為體餘名可知。",
    "X26n0519_003:0455b09": "【疏】故三十七體唯有十者若依大乘九法為體十中",
    "X26n0519_003:0455b10": "除尋故對法說慧能發語誨示他故名正思惟餘同",
    "X26n0519_003:0455b11": "俱舍瑜伽論云覺道者眾多最勝三十七又云依止",
    "X26n0519_003:0455b12": "菩薩無礙解由善方便所攝玅智於三十七菩提分",
    "X26n0519_003:0455b13": "法如實了知然大小乘皆修此行有五義異一求果",
    "X26n0519_003:0455b14": "異二斷障異三二死異小乘修習盡分段生死大乘",
    "X26n0519_003:0455b15": "修習盡變易生死四悲智異大乘由悲故修小乘由",
    "X26n0519_003:0455b16": "智故修五利行異大乘二利小乘自利。",
    "X26n0519_003:0455b17": "【疏】修諸諦觀者十地菩薩修十度行遊二空觀然為",
    "X26n0519_003:0455b18": "降伏二乘者故故四五六地如次傍修菩提分法諦",
    "X26n0519_003:0455b19": "緣生觀。",
    "X26n0519_003:0455b20": "【疏】依緣辨觀者依十二緣生辨三觀也華嚴經中先",
    "X26n0519_003:0455b21": "明緣生次下便云此地菩薩觀前緣生得入空無相",
    "X26n0519_003:0455b22": "無願門(如疏引之)。",
    "X26n0519_003:0455b23": "【疏】異熟等者五取蘊身名異熟果自害自損名蘊魔",
    "X26n0519_003:0455b24": "也能招之業為士用因正捨壽時所有五蘊名之為",
    "X26n0519_003:0455c01": "死而此死果從因得名士用之果名士用果死有自",
    "X26n0519_003:0455c02": "害名為死魔或蘊魔樂住死魔樂滅蘊死二魔自相",
    "X26n0519_003:0455c03": "害也。",
    "X26n0519_003:0455c04": "【疏】體即是慧者四無礙解多以後得智為體緣事法",
    "X26n0519_003:0455c05": "故義無礙解亦通正智證真諦故初地分得九地任",
    "X26n0519_003:0455c06": "運離障圓成佛果滿足。",
    "X26n0519_003:0455c07": "【疏】佛果十力者能摧怨敵義不可屈伏義故名為力",
    "X26n0519_003:0455c08": "具云十智力智體即力名為智力智力有十名十智",
    "X26n0519_003:0455c09": "力一者處非處智力因果相當名之為處若不相當",
    "X26n0519_003:0455c10": "名為非處處者建立義依義起義能建立果為依能",
    "X26n0519_003:0455c11": "起彼彼果故因立處名於此正知名此智力二者自",
    "X26n0519_003:0455c12": "業智力一切眾生各自造業受異熟果於此正知名",
    "X26n0519_003:0455c13": "此智力三者靜慮解脫等持等至智力謂四靜慮八",
    "X26n0519_003:0455c14": "解脫等持者諸有心定等至者諸有心無心定於此",
    "X26n0519_003:0455c15": "正知名此智力四者根勝劣智力大小乘性有軟中",
    "X26n0519_003:0455c16": "上名根勝劣於此正知名此智力五者種種勝解智",
    "X26n0519_003:0455c17": "力若從他信以為其先或觀諸法以為其先而修習",
    "X26n0519_003:0455c18": "之成軟中上愛樂勝解名種種勝解於此正知名此",
    "X26n0519_003:0455c19": "智力六者種種界智力界是性義若廣建立種種種",
    "X26n0519_003:0455c20": "性一乘二乘乃至八萬四千性行名種種界於此知",
    "X26n0519_003:0455c21": "故七者遍趣行智力諸趣門中隨順正行如貪行者",
    "X26n0519_003:0455c22": "修不淨觀等名遍趣行或趣一切五趣之門名遍趣",
    "X26n0519_003:0455c23": "行於此知故八者宿住隨念智力於彼種種有情眾",
    "X26n0519_003:0455c24": "中四方名字假設安立品類差別隨先過去宿所住",
    "X26n0519_003:0456a01": "事所有自體無量種類皆能知故而此智力近隨念",
    "X26n0519_003:0456a02": "故名隨念智力隣近釋也於宿住境正了知故九者",
    "X26n0519_003:0456a03": "死生智力有情命終名為死時住在中有名為生時",
    "X26n0519_003:0456a04": "於善惡趣死時生時皆能知故十者漏盡智力一切",
    "X26n0519_003:0456a05": "諸漏及餘隨眠永斷無餘所顯實性漏盡顯故名為",
    "X26n0519_003:0456a06": "漏盡或知眾生漏染盡故名為漏盡智力瑜伽論說",
    "X26n0519_003:0456a07": "此十智力以慧為體若引發體定慧為性若相應體",
    "X26n0519_003:0456a08": "四蘊心品故對法云若定若慧及彼彼相應心心所",
    "X26n0519_003:0456a09": "法為智力體若尅實體菩薩地說信等五根為性若",
    "X26n0519_003:0456a10": "眷屬體五蘊為性有定道戒為色蘊故餘四蘊可知。",
    "X26n0519_003:0456a11": "【疏】十體隨應者初牢固力及第六七八九十此六以",
    "X26n0519_003:0456a12": "慧為體第二慈力無嗔為體第三悲力不害為體第",
    "X26n0519_003:0456a13": "四精進第五禪定各如自名。",
    "X26n0519_003:0456a14": "【疏】故一等者金剛三昧屬等覺位第十地菩薩近無",
    "X26n0519_003:0456a15": "等等佛果之位近金剛三昧等覺之位也。",
    "X26n0519_003:0456a16": "【疏】七賢等者大小乘教皆說三乘五位行相有殊應",
    "X26n0519_003:0456a17": "各說之今隨疏意敘小乘教以補闕略且聲聞乘發",
    "X26n0519_003:0456a18": "心修行從生死地發心趣果總分為二初外凡位後",
    "X26n0519_003:0456a19": "內凡已去外凡位者俱舍第二十二云云何方便勤",
    "X26n0519_003:0456a20": "修趣見諦道應先安住清淨尸羅戒為本故次應勤",
    "X26n0519_003:0456a21": "修聞思修慧謂先住戒以淨身器方堪作諸加行善",
    "X26n0519_003:0456a22": "法功德所依應於解脫具深意樂觀涅槃德背生死",
    "X26n0519_003:0456a23": "過親近善友聽聞正法具聞等慧而令修慧速得圓",
    "X26n0519_003:0456a24": "滿次具三因一者身心遠離身遠離者離相離住遠",
    "X26n0519_003:0456b01": "惡朋黨心遠離者離惡尋思二者少欲知足三者次",
    "X26n0519_003:0456b02": "應安住四種聖種一衣服喜足聖種二飲食喜足聖",
    "X26n0519_003:0456b03": "種三臥具喜足聖種四樂斷樂修聖種此四能為證",
    "X26n0519_003:0456b04": "聖因種故名聖種四中前三皆是喜足第四即是樂",
    "X26n0519_003:0456b05": "斷煩惱樂修聖道前三助道生具第四助道事業以",
    "X26n0519_003:0456b06": "諸弟子歸佛出家捨俗生具及俗事業世尊哀愍立",
    "X26n0519_003:0456b07": "此助道生具助道事業令修行者解脫非久俱舍又",
    "X26n0519_003:0456b08": "云以諸眾生於我我所而起貪欲如來為令暫止息",
    "X26n0519_003:0456b09": "故立前三聖種永除滅故立第四聖種此四聖種無",
    "X26n0519_003:0456b10": "貪為體內凡已去者五位分五資加二位名七方便",
    "X26n0519_003:0456b11": "謂五停心觀等也方便者方法便宜為因之義為因",
    "X26n0519_003:0456b12": "趣入見道位故具此方便賢善之德亦名七賢行七",
    "X26n0519_003:0456b13": "中前三屬資粮位後四屬加行位(隨疏可知)。",
    "X26n0519_003:0456b14": "【疏】五停心觀者以諸眾生無始時來流轉生死起諸",
    "X26n0519_003:0456b15": "過失隨境而轉無由得定證會聖果故佛令作五種",
    "X26n0519_003:0456b16": "觀行停息其心總說過失八萬四千約類分之不過",
    "X26n0519_003:0456b17": "五種一多貪二多嗔三多癡四著我五尋伺對治如",
    "X26n0519_003:0456b18": "是五種病行如來教示令修五停心觀而便得定若",
    "X26n0519_003:0456b19": "自覺知或教誨他若多貪者作不淨觀若多嗔者作",
    "X26n0519_003:0456b20": "慈悲觀若多癡者作十二因緣觀若著我者作界分",
    "X26n0519_003:0456b21": "別觀多尋伺者作持息念觀俱舍又云觀雖有五要",
    "X26n0519_003:0456b22": "者有二一不淨觀二持息念觀以諸眾生多此二種",
    "X26n0519_003:0456b23": "過失增故謂貪猛利數現在前如是有情名貪行者",
    "X26n0519_003:0456b24": "觀察不淨能正入修以諸眾生多於玅色起貪愛故",
    "X26n0519_003:0456c01": "貪有四種一顯色貪二形色貪三玅觸貪四供奉貪",
    "X26n0519_003:0456c02": "謂於美色相狀玅好身體柔軟折旋供奉故起四貪",
    "X26n0519_003:0456c03": "為欲對治此四貪故緣於四境假想勝解作四觀行",
    "X26n0519_003:0456c04": "緣青瘀等修不淨觀治顯色貪緣被虫食等治形色",
    "X26n0519_003:0456c05": "貪緣虫蛆等治玅觸貪緣屍不動等治供奉貪如是",
    "X26n0519_003:0456c06": "數修令貪不起又彼頌云為通治四貪且辨觀骨鏁",
    "X26n0519_003:0456c07": "觀廣至海復略名初習業位除足至頭半名為已熟",
    "X26n0519_003:0456c08": "修繫心在眉間名超作意位此頌意說作骨鏁觀通",
    "X26n0519_003:0456c09": "治四貪以骨鏁中無四貪境故修此觀行有三位殊",
    "X26n0519_003:0456c10": "一初習業位二已熟修位三超作意位且初位者修",
    "X26n0519_003:0456c11": "骨鏁觀應先繫心於自身分或於足指或額或餘隨",
    "X26n0519_003:0456c12": "所樂處安止其心心得住已依勝解力假想思惟皮",
    "X26n0519_003:0456c13": "肉爛墮漸令骨現乃至具觀全身骨鏁見一具已復",
    "X26n0519_003:0456c14": "觀餘人爛墮亦爾觀第二具已漸次一房一寺一村",
    "X26n0519_003:0456c15": "乃至遍地以海為邊骨鏁充滿為令勝解得增長故",
    "X26n0519_003:0456c16": "漸略而觀乃至唯觀一具白骨齊此漸略不淨觀成",
    "X26n0519_003:0456c17": "名初習業位二者為令略觀以勝解力於一具中先",
    "X26n0519_003:0456c18": "除足骨思惟餘骨漸次乃至除頭半骨思惟半骨齊",
    "X26n0519_003:0456c19": "此轉略不淨觀成名已熟修位三者為令略觀勝解",
    "X26n0519_003:0456c20": "自在除頭半骨繫心眉間專注一緣湛然而住齊此",
    "X26n0519_003:0456c21": "極略不淨觀成名超作意位如是修習乃至得定此",
    "X26n0519_003:0456c22": "不淨觀以治貪故無貪為體持息念觀者梵語阿那",
    "X26n0519_003:0456c23": "阿波那念阿那者此云遣來謂持息入是引風入身",
    "X26n0519_003:0456c24": "義阿波那者此云遣去謂持息出是引內風令出身",
    "X26n0519_003:0457a01": "義以義翻為持息念也以慧為性息者謂風念能持",
    "X26n0519_003:0457a02": "彼息故名持息念分有財釋今目慧者為由念力慧",
    "X26n0519_003:0457a03": "於境中得分明故名持息念隣近釋也修此觀行差",
    "X26n0519_003:0457a04": "別有六一數二隨三止四觀五轉六淨數者謂從一",
    "X26n0519_003:0457a05": "至十入息為先出息為後由具四緣息方得轉一息",
    "X26n0519_003:0457a06": "所依地謂欲界初二三禪名有息地二風道通謂口",
    "X26n0519_003:0457a07": "鼻三毛孔開謂出母胎四入出息地謂麤心現前入",
    "X26n0519_003:0457a08": "無心定闕麤心緣在母胎中四緣不具生無色界四",
    "X26n0519_003:0457a09": "緣俱闕此等諸位緣不具故息皆不轉具四緣處以",
    "X26n0519_003:0457a10": "念憶持入出息數離三過失名為正數一者數減失",
    "X26n0519_003:0457a11": "於二謂一等二者數增失於一謂二等三者雜亂失",
    "X26n0519_003:0457a12": "於入謂出於出謂入若十中間心錯亂者復應從一",
    "X26n0519_003:0457a13": "次第數之終而復始乃至得定然以先入後出共為",
    "X26n0519_003:0457a14": "一數二三等亦爾隨者謂繫心緣入出息不作加行",
    "X26n0519_003:0457a15": "隨息而行念息入時遠至何所為行遍身為行一分",
    "X26n0519_003:0457a16": "隨彼息入唯心臍臗髀脛乃至足指念恒隨逐止者",
    "X26n0519_003:0457a17": "謂繫心唯在鼻端或在眉間乃至足指隨所樂處安",
    "X26n0519_003:0457a18": "止其心觀息住身如珠中縷為冷為煖為損為益觀",
    "X26n0519_003:0457a19": "者謂觀察息風體已兼觀息俱大種造色及依色住",
    "X26n0519_003:0457a20": "心及心所具觀五蘊以為境界轉者謂移轉轉息風",
    "X26n0519_003:0457a21": "覺安置後後勝善根中乃至世第一法淨者所謂勝",
    "X26n0519_003:0457a22": "進入見道等得無漏淨尋伺是散亂之因故令數於",
    "X26n0519_003:0457a23": "入息出息能離散亂不起尋伺即不散亂也。",
    "X26n0519_003:0457a24": "【疏】心遠離等者離染污作意者及離無記作意者翻",
    "X26n0519_003:0457b01": "彼二類親近修習能引義利定地作意者也。",
    "X26n0519_003:0457b02": "【疏】緣起觀等者觀十二緣起從緣而生支支遷變無",
    "X26n0519_003:0457b03": "常苦空無我假和合故輪迴不息皆是無明為輪迴",
    "X26n0519_003:0457b04": "本如是觀察對治愚癡。",
    "X26n0519_003:0457b05": "【疏】界差別觀能離憍慢故者隨行者病離憍慢也前",
    "X26n0519_003:0457b06": "不淨觀足驗無我又觀緣起及六界差別皆具顯示",
    "X26n0519_003:0457b07": "無常苦空無我故故與俱舍所治有異也。",
    "X26n0519_003:0457b08": "【疏】總結者瑜伽復云若薄塵行者即便安止於對面",
    "X26n0519_003:0457b09": "念不必修習五停心觀也。",
    "X26n0519_003:0457b10": "【疏】別相念住等者俱舍第二十三說前修不淨觀等",
    "X26n0519_003:0457b11": "已成勝奢摩他(此云止品)次為成觀品修四念住身受心",
    "X26n0519_003:0457b12": "法名之為別於此四境或以自相別觀或以共相別",
    "X26n0519_003:0457b13": "觀是故名為別相念住除身受心餘皆名法謂觀身",
    "X26n0519_003:0457b14": "不淨觀受是苦觀心無常觀法無我如是所觀四境",
    "X26n0519_003:0457b15": "各別自性名為自相言共相者諸法共有此相名為",
    "X26n0519_003:0457b16": "共相謂一切有為皆非常相一切有漏皆是苦相一",
    "X26n0519_003:0457b17": "切諸法皆空非我相於觀身時唯不淨性謂三十六",
    "X26n0519_003:0457b18": "物所成性故名自相別觀若觀此身與一切有為皆",
    "X26n0519_003:0457b19": "非常相與一切有漏皆是苦相與一切法皆空非我",
    "X26n0519_003:0457b20": "相空者空其我所非我者無實我故本意但觀於身",
    "X26n0519_003:0457b21": "不欲總觀一切諸法是故名為共相觀觀身既爾餘",
    "X26n0519_003:0457b22": "三亦然雖有自相共相二類不同總得名為別相念",
    "X26n0519_003:0457b23": "住以諸眾生無始時來由四顛倒流轉生死於諸境",
    "X26n0519_003:0457b24": "事起淨樂常我四顛倒故故諸行者為超生死對治",
    "X26n0519_003:0457c01": "此失修四念住不減不增觀身乃至一極微色一剎",
    "X26n0519_003:0457c02": "那時亦是苦性亦是非常空非我性如是名為四念",
    "X26n0519_003:0457c03": "性成滿也依俱舍論二義釋名一云由念力持慧得",
    "X26n0519_003:0457c04": "住境是念之住名為念住以慧為體二云謂由慧力",
    "X26n0519_003:0457c05": "令念住境於所觀察令得明記念即是住名為念住",
    "X26n0519_003:0457c06": "今慧名念性者與彼相應近念住故名為念住隣近",
    "X26n0519_003:0457c07": "釋也。",
    "X26n0519_003:0457c08": "【疏】雜緣法念住等者引文闕略正理論說別相念住",
    "X26n0519_003:0457c09": "所觀四境前三唯不雜緣第四法念住通雜不雜法",
    "X26n0519_003:0457c10": "名寬通攝餘境故觀別別法名不雜緣若以四境二",
    "X26n0519_003:0457c11": "二合緣三三合緣總緣四境復以自相共相總合雜",
    "X26n0519_003:0457c12": "緣法念住境即是別相念住修習成滿於此雜緣法",
    "X26n0519_003:0457c13": "念住之後總相念住之前修無我行次觀生滅次觀",
    "X26n0519_003:0457c14": "緣起次三義觀謂蘊處界乃至依於聞慧學作十六",
    "X26n0519_003:0457c15": "行次依思慧學作十六行並是總相念住加行此乃",
    "X26n0519_003:0457c16": "遠從於前雜緣法念住起總觀四境攝一切法修四",
    "X26n0519_003:0457c17": "行相謂非常苦空非我名總相念住亦以慧為體七",
    "X26n0519_003:0457c18": "賢行中已上三位名資粮位資粮者為欲遠趣菩提",
    "X26n0519_003:0457c19": "果故積集福慧二種資粮名資粮位亦名順解脫分",
    "X26n0519_003:0457c20": "解脫是果涅槃果故分是因義因能順趣解脫果故",
    "X26n0519_003:0457c21": "順即是分名為順分解脫之順分名順解脫分。",
    "X26n0519_003:0457c22": "【疏】煖善根等者七賢行中此後四種名加行位也此",
    "X26n0519_003:0457c23": "加行位修習已久近見道故能與見道為加行故名",
    "X26n0519_003:0457c24": "加行位亦名順決擇分決擇者無漏聖慧順分如前",
    "X26n0519_003:0458a01": "此加行因順趣彼故決擇之順分名順決擇分又正",
    "X26n0519_003:0458a02": "理云分是段義謂見道智是決擇中一分攝故決擇",
    "X26n0519_003:0458a03": "即分也煗等善根順趣彼故決擇分之順名順決擇",
    "X26n0519_003:0458a04": "分。",
    "X26n0519_003:0458a05": "【疏】謂色界攝者意取定善修慧相應善法也小乘宗",
    "X26n0519_003:0458a06": "說四善根中前二可動後二不可動各有下上劣勝",
    "X26n0519_003:0458a07": "異故成四善根謂煗位中容造無間等業由福德故",
    "X26n0519_003:0458a08": "速出惡趣必至涅槃於頂位中不造無間業容造餘",
    "X26n0519_003:0458a09": "惡業忍世第一不作惡業名不可動故俱舍頌云煗",
    "X26n0519_003:0458a10": "必至涅槃頂終不斷善忍不墮惡趣世第一離生。",
    "X26n0519_003:0458a11": "【疏】然此等者疏但說緣而有八類謂諦本名說名為",
    "X26n0519_003:0458a12": "緣不說其行謂一一諦各有三行上下八諦共有二",
    "X26n0519_003:0458a13": "十四行若緣若行合而說之總三十二於三品忍及",
    "X26n0519_003:0458a14": "世第一從廣至略勤加修習順趣見道且下品忍具",
    "X26n0519_003:0458a15": "觀四諦十六行相謂觀欲界苦修四行相無常苦空",
    "X26n0519_003:0458a16": "非我觀上界苦亦四行相如是乃至觀上界道修四",
    "X26n0519_003:0458a17": "行相謂道如行出如是名為下品忍位下忍成已復",
    "X26n0519_003:0458a18": "觀欲界苦聖諦境修四行相乃至觀上界道諦但修",
    "X26n0519_003:0458a19": "三行謂道如行減於一行即中品忍是第一周復觀",
    "X26n0519_003:0458a20": "欲界乃至上界諦修二行相謂道及如是第二周減",
    "X26n0519_003:0458a21": "二行也復觀欲界苦乃至觀上界道唯修一行是第",
    "X26n0519_003:0458a22": "三周減三行也復觀欲界苦乃至觀欲界道具修四",
    "X26n0519_003:0458a23": "行不觀上界道諦是減一緣減一緣時亦減一行減",
    "X26n0519_003:0458a24": "緣攝故但說三周減行一周減緣如是漸次略觀乃",
    "X26n0519_003:0458b01": "至唯觀欲界苦諦修四行相不觀上界苦等諸諦即",
    "X26n0519_003:0458b02": "是七周減緣二十一周減行復觀欲界苦修前三行",
    "X26n0519_003:0458b03": "相是第二十二周乃至唯觀欲苦但修二行經二剎",
    "X26n0519_003:0458b04": "那心是中忍位滿復觀此苦修前一行一剎那心為",
    "X26n0519_003:0458b05": "上忍位總說名為忍位圓滿依俱舍疏第六苦諦四",
    "X26n0519_003:0458b06": "行隨留何行理皆無遮以觀行之人有其二種一者",
    "X26n0519_003:0458b07": "利根利根有二若著我者留無我行著我所者留於",
    "X26n0519_003:0458b08": "空行二者鈍根鈍根有二若我慢者留無常行由於",
    "X26n0519_003:0458b09": "有身迷無常理恃著生慢故懈怠增者留於苦行懈",
    "X26n0519_003:0458b10": "怠不能強精進故觀諦為苦不安隱故進修出離隨",
    "X26n0519_003:0458b11": "留何行即以此行入見道也。",
    "X26n0519_003:0458b12": "【疏】世第一善根等者從上忍無間有善根生緣前苦",
    "X26n0519_003:0458b13": "諦一行一剎那心如是名為世第一法此與上品忍",
    "X26n0519_003:0458b14": "有何差別正理六十一云色界善業而有九品謂下",
    "X26n0519_003:0458b15": "三品煗位所攝若中三品頂位所攝上下上中名為",
    "X26n0519_003:0458b16": "忍位此二品善三忍攝者上下品善下中二忍攝也",
    "X26n0519_003:0458b17": "上中品善上忍攝也上上品善世第一攝也由勝劣",
    "X26n0519_003:0458b18": "殊故成差別此唯一剎那必不相續為等無間緣即",
    "X26n0519_003:0458b19": "能引生苦法智忍此四善根以慧為體相應四蘊眷",
    "X26n0519_003:0458b20": "屬五蘊。",
    "X26n0519_003:0458b21": "【疏】有士用力等者有漏心品引於有漏無漏心品引",
    "X26n0519_003:0458b22": "於無漏如是二類前因後果自類相引同等流類名",
    "X26n0519_003:0458b23": "同類因等流果今世第一位引於見道離同類因前",
    "X26n0519_003:0458b24": "一剎那是有漏因引次後念無漏聖道前因後果漏",
    "X26n0519_003:0458c01": "無漏異因有士夫之力果從彼生中無間隔名無間",
    "X26n0519_003:0458c02": "士用果也唯修爾所者唯緣欲界苦諦修一行相為",
    "X26n0519_003:0458c03": "入聖之緣故不修多即此一行一剎那心似於見道",
    "X26n0519_003:0458c04": "苦法智忍也。",
    "X26n0519_003:0458c05": "【疏】八勝處等者初二勝處內未伏除見者色想貪故",
    "X26n0519_003:0458c06": "名內有色想後六勝處由久修習內已伏除見者色",
    "X26n0519_003:0458c07": "想貪故名內無色想少色者有情色資具色多色者",
    "X26n0519_003:0458c08": "大地山河等色如是觀彼少多色時一一復修七種",
    "X26n0519_003:0458c09": "行相一若好色謂一向淨玅二若惡色與上相違三",
    "X26n0519_003:0458c10": "若劣色謂不可意四若勝色與上相違五勝知謂奢",
    "X26n0519_003:0458c11": "摩他道六勝見謂毗鉢舍那道(此云觀也)七得如實相於",
    "X26n0519_003:0458c12": "勝未勝二種之中離增上慢生制伏想後四勝處青",
    "X26n0519_003:0458c13": "黃赤白復各有四行相謂青顯青現青光四中初是",
    "X26n0519_003:0458c14": "總句餘三別句青顯者謂俱生青如青華等青現者",
    "X26n0519_003:0458c15": "謂和合青如衣青等青光者是前三青之上所有鮮",
    "X26n0519_003:0458c16": "淨之光如青既爾黃等亦然作如是等殊勝觀時心",
    "X26n0519_003:0458c17": "勝境處名為勝處非如餘生心劣境勝被境牽迷也。",
    "X26n0519_003:0458c18": "【疏】初二勝等者依俱舍論初三解脫如次引發初二",
    "X26n0519_003:0458c19": "次二後四勝處也將能造色隨所造攝不言地等初",
    "X26n0519_003:0458c20": "四勝處依初二禪觀色少多不淨相轉對治欲界及",
    "X26n0519_003:0458c21": "初禪中顯色貪故後四勝處依第四禪觀欲界色清",
    "X26n0519_003:0458c22": "淨相轉令心忻故審成滿故。",
    "X26n0519_003:0458c23": "【疏】十遍處等者俱舍論說由第三解脫引發前八遍",
    "X26n0519_003:0458c24": "處後二遍處即是空識遍一切處此亦內無色想而",
    "X26n0519_003:0459a01": "觀外色謂觀所造青黃赤白遍一切處復觀能造地",
    "X26n0519_003:0459a02": "水火風遍所造中故總成八為欲成滿前八周遍義",
    "X26n0519_003:0459a03": "故所緣遍滿不過於空能緣遍滿不過於識是故修",
    "X26n0519_003:0459a04": "習後二遍處周遍境處故名遍處。",
    "X26n0519_003:0459a05": "【疏】後二等者俱舍論說後二遍處如次空處識處無",
    "X26n0519_003:0459a06": "色界中定善為性非無記染亦非散善性微劣故然",
    "X26n0519_003:0459a07": "通近分根本定善各緣自地空識為境者婆沙八十",
    "X26n0519_003:0459a08": "四云謂初習業者先住思惟諸虗空相取此相已假",
    "X26n0519_003:0459a09": "想勝解觀察照了無邊空相而修加行展轉引起初",
    "X26n0519_003:0459a10": "無色定故說此定名空無邊處今明空一切遍處即",
    "X26n0519_003:0459a11": "是此定緣空為境緣識准此可知。",
    "X26n0519_003:0459a12": "【疏】及道共等者等於生等四相小乘說此別有體性",
    "X26n0519_003:0459a13": "有相助力斷諸煩惱而與現觀同一事業是故總說",
    "X26n0519_003:0459a14": "名事現觀。",
    "X26n0519_003:0459a15": "【疏】欲謂欲界者由此界中有彼婬食睡眠三欲事故",
    "X26n0519_003:0459a16": "名為欲界具有五趣今明天趣仁君有六名六欲天",
    "X26n0519_003:0459a17": "王。",
    "X26n0519_003:0459a18": "【疏】四大王眾天者謂此天王統攝四大洲故名四大",
    "X26n0519_003:0459a19": "王一洲一王類非一故復名眾也玅高四面面各一",
    "X26n0519_003:0459a20": "王謂東名持國南名增長西名廣目亦名醜目北名",
    "X26n0519_003:0459a21": "多聞此四天王統領諸鬼神等各護一方眾生之類",
    "X26n0519_003:0459a22": "玅高山者梵語世羅蘇迷盧此云山玅高今順方言",
    "X26n0519_003:0459a23": "名玅高山舊名須彌山訛也謂北金東銀南琉璃西",
    "X26n0519_003:0459a24": "頗胝迦(此云水精)以此四寶成於山體說名為玅出水入",
    "X26n0519_003:0459b01": "水皆八萬瑜繕那量故名為高瑜繕那者限量義西",
    "X26n0519_003:0459b02": "域記說往昔軍行之一程也俗法八十里或四十里",
    "X26n0519_003:0459b03": "聖教所說十六里也俱舍頌云玅高層有四相去各",
    "X26n0519_003:0459b04": "十千傍出十六千八四二千量堅手及持鬘恒憍大",
    "X26n0519_003:0459b05": "王眾如次居四級亦住餘七山謂玅高山形如腰皷",
    "X26n0519_003:0459b06": "上下俱濶中腰細狹於其下半從水面上盡四萬瑜",
    "X26n0519_003:0459b07": "繕那量有四層級上下相去各十千瑜繕那量四層",
    "X26n0519_003:0459b08": "傍出繞玅高山從水面上第一層級出十六千瑜繕",
    "X26n0519_003:0459b09": "那量第二層八千第三層四千第四層二千有藥叉",
    "X26n0519_003:0459b10": "神名為堅手守住初層級有名持鬘住第二層有名",
    "X26n0519_003:0459b11": "恒憍住第三層其第四層是四天王所住之處亦住",
    "X26n0519_003:0459b12": "所餘七金山上是別聚落也梵語忉利提婆此云三",
    "X26n0519_003:0459b13": "十三天玅高山頂四方各有八殿一殿一天為帝釋",
    "X26n0519_003:0459b14": "臣帝釋居中住善法堂而為其君君臣合說三十三",
    "X26n0519_003:0459b15": "天夜摩天者此云時分天由彼諸天受其喜樂各有",
    "X26n0519_003:0459b16": "時分故又婆沙論說玅高山半已上而無日月諸天",
    "X26n0519_003:0459b17": "自依身光或珠光等作照導故依華之開合鳥之喧",
    "X26n0519_003:0459b18": "靜或依天眾寤寐建立晝夜又以青蓮華合黃蓮華",
    "X26n0519_003:0459b19": "開為晝翻此為夜依此等相建立晝夜時分名時分",
    "X26n0519_003:0459b20": "天覩史多天者此云知足天由彼天眾於五塵境不",
    "X26n0519_003:0459b21": "極貪著知欲樂足故樂變化天者樂自變化所用資",
    "X26n0519_003:0459b22": "具而受用之非如下二天所用資具從樹生故他化",
    "X26n0519_003:0459b23": "自在天者謂劣天子變於資具與勝天子而受用故",
    "X26n0519_003:0459b24": "若彼此俱劣者互變受用由彼有情性欲爾故。",
    "X26n0519_003:0459c01": "【疏】摩揭陀國等者是蠒兒為此處官立性仁慈不行",
    "X26n0519_003:0459c02": "毒害之事以德為名名無毒害王也因為國號名無",
    "X26n0519_003:0459c03": "毒害國智度論中敘世俗說名置甘露處。",
    "X26n0519_003:0459c04": "【疏】帝釋往昔等者舊抄曰帝釋前身拘舍王家為奴",
    "X26n0519_003:0459c05": "眾人敬信王放從良結於三十二人治街掃路勸人",
    "X26n0519_003:0459c06": "行善名聞於上王欲封官佞臣讒之付象令殺象既",
    "X26n0519_003:0459c07": "不殺封本郡官後娶四妻一名善法二名園生三名",
    "X26n0519_003:0459c08": "歡喜四名清潔時此郡主共於眾人而造法堂善法",
    "X26n0519_003:0459c09": "夫人作承露盤歡喜夫人繞堂置園園生夫人種植",
    "X26n0519_003:0459c10": "樹木清潔夫人不修福業後命終已皆生欲界第二",
    "X26n0519_003:0459c11": "天中隨因受果故有善法堂等唯清潔夫人先不修",
    "X26n0519_003:0459c12": "福生水鴛鳥中時天帝釋天眼觀見化身同彼教持",
    "X26n0519_003:0459c13": "不殺戒由本妬忌捨水鴛已生阿修羅宮中名為設",
    "X26n0519_003:0459c14": "支帝釋娶之歸忉利天言設支者或名舍支此翻為",
    "X26n0519_003:0459c15": "縛美色異常縛男子故修羅生男醜陋生女端正所",
    "X26n0519_003:0459c16": "以帝釋娶之然帝釋宮中有蘇陀味(此云甘露)由此天與",
    "X26n0519_003:0459c17": "非天互爭色味數興鬪諍。",
    "X26n0519_003:0459c18": "【疏】色四靜慮者色界四靜慮也疏唯目定靜即慮故",
    "X26n0519_003:0459c19": "又解梵語禪那此云靜慮靜謂寂靜定之異名慮謂",
    "X26n0519_003:0459c20": "籌度慧之別稱欲界有慮無靜無色界中靜多慮少",
    "X26n0519_003:0459c21": "唯是色界定慧均平有靜有慮名為靜慮目器界也",
    "X26n0519_003:0459c22": "四種別者瑜伽論云初有尋伺喜靜慮第二離尋伺",
    "X26n0519_003:0459c23": "有喜樂靜慮第三離喜有樂靜慮第四離喜樂有捨",
    "X26n0519_003:0459c24": "念清淨靜慮。",
    "X26n0519_003:0460a01": "【疏】梵眾天等者其云梵覽摩此云清淨亦名極淨離",
    "X26n0519_003:0460a02": "欲界染法於色界得極淨名然四靜慮皆名梵天初",
    "X26n0519_003:0460a03": "禪居首故偏言梵中間禪者下二天眾有尋有伺二",
    "X26n0519_003:0460a04": "禪已上無尋無伺此大梵天有伺無尋名中間禪。",
    "X26n0519_003:0460a05": "【疏】雜修靜慮者俱舍頌云先雜修第四成由一念雜",
    "X26n0519_003:0460a06": "為受生現樂及遮煩惱退由雜修五品生有五淨居",
    "X26n0519_003:0460a07": "言雜修者有漏無漏間雜修故必先雜修第四靜慮",
    "X26n0519_003:0460a08": "以第四靜慮最堪能故若阿羅漢或是不還為雜修",
    "X26n0519_003:0460a09": "故必先入於第四靜慮多念無漏相續現前從此引",
    "X26n0519_003:0460a10": "生多念有漏次復引生多念無漏是雜修定初起加",
    "X26n0519_003:0460a11": "行如是旋還後後漸減乃至最後二念無漏次引二",
    "X26n0519_003:0460a12": "念有漏現前無間復生二念無漏名雜修定加行成",
    "X26n0519_003:0460a13": "滿此後唯從一念無漏引起一念有漏現前無間復",
    "X26n0519_003:0460a14": "生一念無漏如是中間有漏剎那前後剎那無漏雜",
    "X26n0519_003:0460a15": "故名雜修定根本成滿前二剎那似無間道第三剎",
    "X26n0519_003:0460a16": "那似解脫道由此能斷雜修定障然雜修定勝劣不",
    "X26n0519_003:0460a17": "同總有五品謂一下品二中品三上品四上勝品五",
    "X26n0519_003:0460a18": "上極品其所斷障亦有五品謂一下品二中品三上",
    "X26n0519_003:0460a19": "下品四上中品五上上品修五品定斷五品障逆順",
    "X26n0519_003:0460a20": "相對如斷煩惱由雜修定及斷彼障各有五故如其",
    "X26n0519_003:0460a21": "次第生五淨居以五淨居凡夫不生唯是不還及阿",
    "X26n0519_003:0460a22": "羅漢而居彼故名淨居天無始凡夫不生彼故若得",
    "X26n0519_003:0460a23": "彼定證聖已後不造新業復無故業諸不還者如何",
    "X26n0519_003:0460a24": "生彼故依下三天處或初唯依廣果天處以雜修定",
    "X26n0519_003:0460b01": "前後無間熏修中間有漏助彼前生凡位所造下地",
    "X26n0519_003:0460b02": "故業令轉殊勝感生淨居由是聖修雜修靜慮總有",
    "X26n0519_003:0460b03": "三緣一為生淨居故二為受用現法樂住故三為遮",
    "X26n0519_003:0460b04": "防煩惱退故定所依地初唯第四禪修習成已承此",
    "X26n0519_003:0460b05": "勢力亦能雜修下三靜慮身所依地先於欲界人趣",
    "X26n0519_003:0460b06": "三洲若退失已後生色界承前勢力依色界身亦起",
    "X26n0519_003:0460b07": "雜修靜慮疏中文略初後二天不言雜修。",
    "X26n0519_003:0460b08": "【疏】娑婆者正云索訶翻為堪忍諸菩薩等行利樂時",
    "X26n0519_003:0460b09": "多諸怨嫉眾苦逼迫堪耐勞倦而忍受之因以為名",
    "X26n0519_003:0460b10": "悲華經云諸有情類忍耐煩惱不生厭患是故名為",
    "X26n0519_003:0460b11": "娑婆世界楞嚴經云何名世界世謂遷流界謂方位",
    "X26n0519_003:0460b12": "十方為界三世為世故名世界。",
    "X26n0519_003:0460b13": "【疏】化身變土者彼諸梵王或依定力起變化身來至",
    "X26n0519_003:0460b14": "佛會或依定力運通來此然欲界之地麤而虗疎不",
    "X26n0519_003:0460b15": "堪梵王細身依止梵王福德力故宮殿隨身自變器",
    "X26n0519_003:0460b16": "界依之而住。",
    "X26n0519_003:0460b17": "【經】諸趣變化者變謂變改變小令大變大令小變好",
    "X26n0519_003:0460b18": "令醜等無而忽有說名為化若變若化無量形類皆",
    "X26n0519_003:0460b19": "來集會。",
    "X26n0519_003:0460b20": "【疏】人唯有四無生得故者三乘修通義如常談婆沙",
    "X26n0519_003:0460b21": "論說有陀羅尼名因持利持此能往十方世界名呪",
    "X26n0519_003:0460b22": "得通如龍樹菩薩有勝玅藥能隱身騰空入水不溺",
    "X26n0519_003:0460b23": "等名藥得通如班足王以業力故承通往來名業得",
    "X26n0519_003:0460b24": "通鬼趣可知傍生趣中龍金翅等有生業二通俱舍",
    "X26n0519_003:0460c01": "論說地獄趣中初受生時得宿住通能知過去作惡",
    "X26n0519_003:0460c02": "業等於受苦時以苦逼故即不能憶有業通者如次",
    "X26n0519_003:0460c03": "疏引正法念說。",
    "X26n0519_003:0460c04": "【疏】以彼等者由佛動地大悲變化令彼三塗及八無",
    "X26n0519_003:0460c05": "暇皆離苦難同詣佛所復令一類從彼捨命得生人",
    "X26n0519_003:0460c06": "天憶宿住事賀佛恩深同詣佛所。",
    "X26n0519_003:0460c07": "【疏】羅[目*隻]者此云執日非天與天戰時時四天王先與",
    "X26n0519_003:0460c08": "其戰日月天子助四天王放盛光明射非天眼此為",
    "X26n0519_003:0460c09": "非天前鋒以手執日障蔽其光故云執日勇健者舊",
    "X26n0519_003:0460c10": "云婆稚新云跋稚迦此云團圓身力充實有勝用故",
    "X26n0519_003:0460c11": "義翻勇健次執日後與天戰時有勇健力故華鬘者",
    "X26n0519_003:0460c12": "梵語佉羅騫駄(佉騫去聲駄字平聲)此云廣肩髆形貌最大故",
    "X26n0519_003:0460c13": "以為名義翻華鬘妻公者公猶父也。",
    "X26n0519_003:0460c14": "【疏】天神者經文已列三界天眾故言阿修羅等也依",
    "X26n0519_003:0460c15": "舍利弗問經別有一類天趣中神靈通變化名為天",
    "X26n0519_003:0460c16": "神身有光明住於空界宮殿中也。",
    "X26n0519_003:0460c17": "【疏】龍神者謂能變化入水騰空興雲量雨阿含經說",
    "X26n0519_003:0460c18": "龍有四種一天龍持天宮殿令不墜故二人龍在於",
    "X26n0519_003:0460c19": "人間興雲雨故三地龍持大地故四王龍守王庫藏",
    "X26n0519_003:0460c20": "故正法念經如奉持品引。",
    "X26n0519_003:0460c21": "【疏】藥叉者舊名夜叉真諦翻為輕健神慈恩翻為勇",
    "X26n0519_003:0460c22": "健亦云暴惡飛行空中食噉生類此雄者也雌者地",
    "X26n0519_003:0460c23": "行名羅剎婆此云可畏鬼。",
    "X26n0519_003:0460c24": "【疏】健達嚩者此云尋香行尋食香氣作樂求故經音",
    "X26n0519_003:0461a01": "義云海中有之屬於非天十寶山間而有樂神名乾",
    "X26n0519_003:0461a02": "闥婆忉利天子意須音樂此神身有異相神知天意",
    "X26n0519_003:0461a03": "往娛樂之有角者名緊那羅無角者名乾闥婆。",
    "X26n0519_003:0461a04": "【疏】玅翅鳥者阿含經中佛告諸比丘有四生玅翅鳥",
    "X26n0519_003:0461a05": "謂卵胎濕化有四生龍亦卵胎濕化卵生玅翅食卵",
    "X26n0519_003:0461a06": "生龍設爾欲食胎生龍等鳥即喪命如是胎生玅翅",
    "X26n0519_003:0461a07": "食卵胎生龍濕生玅翅食三生龍化生玅翅食四生",
    "X26n0519_003:0461a08": "龍玅翅有四一大威德迦樓羅王有大威德諸龍怖",
    "X26n0519_003:0461a09": "故二大身兩翅相去三百三十六萬里故三大滿腹",
    "X26n0519_003:0461a10": "中有龍食常飽故四如意頷下有如意珠故樓炭經",
    "X26n0519_003:0461a11": "說金翅鳥王住在須彌山南大海之北各有宮殿廣",
    "X26n0519_003:0461a12": "長二十四萬里七重城壁皆是七寶七重欄楯樹木",
    "X26n0519_003:0461a13": "園苑小鳥和鳴以為同類。",
    "X26n0519_003:0461a14": "【疏】緊捺落者慈恩翻為歌神隨佛所說歌詠之故如",
    "X26n0519_003:0461a15": "世音樂歌君德故正法華中列尋香行及此歌神皆",
    "X26n0519_003:0461a16": "云天子顯是天趣歌神有四如法華經。",
    "X26n0519_003:0461a17": "【疏】大腹者腹肚大故大蟒者大蛇也蛇王也田蚥者",
    "X26n0519_003:0461a18": "蚥(音斧)切韻云蜛蚥螗蜋之別名此等多於田野中有",
    "X26n0519_003:0461a19": "故名田蚥無足者蟒有足者蚥皆名大腹。",
    "X26n0519_003:0461a20": "【疏】以二種業者總報惡業別報善業一趣受果。",
    "X26n0519_003:0461a21": "【疏】人非人至正法者於八部中有是人形有非人形",
    "X26n0519_003:0461a22": "也涅槃經說機有四類一者乘急戒緩於戒緩故墮",
    "X26n0519_003:0461a23": "傍生中於乘急故見佛聞法二者乘緩戒急急持戒",
    "X26n0519_003:0461a24": "故生人天中於乘緩故不聞正法三者乘戒俱急有",
    "X26n0519_003:0461b01": "智凡夫及諸聖賢常生人天見佛聞法四者乘戒俱",
    "X26n0519_003:0461b02": "緩常處三塗不聞正法又云於戒緩者不名為緩得",
    "X26n0519_003:0461b03": "聞法故於乘緩者是名為緩不聞正法沉惡道故此",
    "X26n0519_003:0461b04": "等八部多是戒緩乘急者也。",
    "X26n0519_003:0461b05": "【疏】所變之土者法華疏云國土清淨者示現一切佛",
    "X26n0519_003:0461b06": "土清淨無比勝出世間善根生故大而且淨世間善",
    "X26n0519_003:0461b07": "根生非淨而小也瑜伽論說十八變中此有四種一",
    "X26n0519_003:0461b08": "者示現示現十方淨土相故二者轉變即此經文變",
    "X26n0519_003:0461b09": "淨土也三者所作自在謂現師子座現種種華等也",
    "X26n0519_003:0461b10": "四者能施安樂謂師子座上現佛說法施法樂故。",
    "X26n0519_003:0461b11": "【疏】師子之座者佛能降魔猶如師子能伏眾獸佛於",
    "X26n0519_003:0461b12": "眾中威德自在猶如師子獸中無畏師子人所坐之",
    "X26n0519_003:0461b13": "座名師子座然現淨土表說般若淨土因故現百億",
    "X26n0519_003:0461b14": "座者表大千界百億如來同說般若得無畏故。",
    "X26n0519_003:0461b15": "【經】其中等者問但可顯示化眾來集何須示現諸佛",
    "X26n0519_003:0461b16": "說法答意顯釋迦欲說般若諸佛亦爾表同說故。",
    "X26n0519_003:0461b17": "【疏】法華等者二禪眾生見於下地劫盡火燒我佛淨",
    "X26n0519_003:0461b18": "土如故安隱菩薩天人充滿其中以佛國土一處見",
    "X26n0519_003:0461b19": "異淨穢雙彰故爾。",
    "X26n0519_003:0461b20": "【疏】法華白日者經云今日如來當說大乘經名玅法",
    "X26n0519_003:0461b21": "蓮華無量義處者若教若理皆是真如所流之義處",
    "X26n0519_003:0461b22": "者處所出生之義真如從彼所生無量教理以彰其",
    "X26n0519_003:0461b23": "名無量義之處名無量義處三昧從境彰名無量義",
    "X26n0519_003:0461b24": "處之三昧也。",
    "X26n0519_003:0461c01": "【疏】今茲等者佛說此經初年月八日入定放光表說",
    "X26n0519_003:0461c02": "般若八正道體於諸法中為先首故經言八日顯非",
    "X26n0519_003:0461c03": "夜說下云今日如來放大光明表其般若慧日皎然",
    "X26n0519_003:0461c04": "破癡暗故其猶白日鑒照一切故無垢稱云如來動",
    "X26n0519_003:0461c05": "用施為能令所化有情調伏皆轉法輪事無虗設皆",
    "X26n0519_003:0461c06": "有表矣。",
    "X26n0519_003:0461c07": "【疏】皇唐御曆建寅為正者皇猶大也曆算之官御詔",
    "X26n0519_003:0461c08": "造曆故以名焉建正歲首在寅月也昔夏殷周建正",
    "X26n0519_003:0461c09": "各異夏時建正於寅寅有引也萬物引生之月也殷",
    "X26n0519_003:0461c10": "時建正於丑丑者冥昧之貌萬物雖生未萌之月也",
    "X26n0519_003:0461c11": "周時建正於子子者始生之貌各至一陽始生故為",
    "X26n0519_003:0461c12": "歲首西天三時略有二說一者准起世經寶積經及",
    "X26n0519_003:0461c13": "諸部律從十二月十六日至四月十五日為春時從",
    "X26n0519_003:0461c14": "四月十六日至八月十五日為夏時從八月十六日",
    "X26n0519_003:0461c15": "至十二月十五日為冬時每時四月月有黑白西天",
    "X26n0519_003:0461c16": "先黑後白合成一月若依此說丑為正月即今十二",
    "X26n0519_003:0461c17": "月二十三日是春際首黑日八日二者依僧祇律及",
    "X26n0519_003:0461c18": "西域記一年三時從正月十六日至五月十五日為",
    "X26n0519_003:0461c19": "熱際時從五月十六日至九月十五日為雨際時從",
    "X26n0519_003:0461c20": "九月十六日至正月十五日為寒際時若依此說寅",
    "X26n0519_003:0461c21": "為正月即今正月二十三日是熱際首黑月八日故",
    "X26n0519_003:0461c22": "云初年月八日然翻譯者廢於佛出周時建正子月",
    "X26n0519_003:0461c23": "但就此方現今所用建正寅月也。",
    "X26n0519_003:0461c24": "【疏】大寂靜者定所證境也謂即般若深廣無窮說名",
    "X26n0519_003:0462a01": "為大離惑業苦名為寂靜大體即寂靜名大寂靜三",
    "X26n0519_003:0462a02": "摩地者此云等持平等持心專一境轉名為等持而",
    "X26n0519_003:0462a03": "此等持通凡聖得如來所得勝餘凡聖故復稱玅玅",
    "X26n0519_003:0462a04": "即等持名玅三摩地此三摩地從境彰名大寂靜之",
    "X26n0519_003:0462a05": "玅三摩地也玅觀察智相應勝定觀所說法然後出",
    "X26n0519_003:0462a06": "定如證而說法華論云三昧成就而有二意一成就",
    "X26n0519_003:0462a07": "自在力身心不動故二離一切障隨自在力故初力",
    "X26n0519_003:0462a08": "意云若不入定有分別動搖於法不能證說自在今",
    "X26n0519_003:0462a09": "入三昧身心不動離於分別動搖於法便能證說自",
    "X26n0519_003:0462a10": "在後力意云由入三昧離諸定障隨順於法證說自",
    "X26n0519_003:0462a11": "在若有定障於證及說不自在故(廣如彼疏)定所依地者",
    "X26n0519_003:0462a12": "謂第四靜慮定慧均平功德勝故佛多依之餘地非",
    "X26n0519_003:0462a13": "勝佛多不依。",
    "X26n0519_003:0462a14": "【疏】答佛等者佛無散心常在定中略由五義示相入",
    "X26n0519_003:0462a15": "定一者師範後學令修定故二者顯慧必由依定引",
    "X26n0519_003:0462a16": "發示相入定發勝慧故三者定慧雙修不傾動故入",
    "X26n0519_003:0462a17": "定定滿掉散不動說法慧滿問難不動四者入定放",
    "X26n0519_003:0462a18": "光現神變故若不入定恐非佛瑞故又顯說法三業",
    "X26n0519_003:0462a19": "示導利眾生故能示能導名為示導身業能起神變",
    "X26n0519_003:0462a20": "示導神通變化利有情故語業能起記心示導記別",
    "X26n0519_003:0462a21": "說於他心事故意業能起教誡示導教授修善誡勗",
    "X26n0519_003:0462a22": "斷惡故俱舍說此名三示導大乘諸教名為三輪又",
    "X26n0519_003:0462a23": "此入定顯示如來三密滿故放光身密說法語密入",
    "X26n0519_003:0462a24": "定意密三業深密而無比等下位不測故第五義如",
    "X26n0519_003:0462b01": "疏。",
    "X26n0519_003:0462b02": "【疏】若云等至通有無心者九次第定中滅定無心名",
    "X26n0519_003:0462b03": "等至者此有二解一云等謂正在定位身心安和平",
    "X26n0519_003:0462b04": "等名之為等在滅盡定有第七八識亦名身心平等",
    "X26n0519_003:0462b05": "安和至謂定體能至名至是等之至名為等至二云",
    "X26n0519_003:0462b06": "等者定者定前加行修加時遠離沉掉高下失故名",
    "X26n0519_003:0462b07": "之為等修等加行至定中故所至名至是等之至名",
    "X26n0519_003:0462b08": "為等至前八以定為體第九滅盡定體(滅定如下)等引者",
    "X26n0519_003:0462b09": "即前八種有心定也准前等至二義釋名。",
    "X26n0519_003:0462b10": "【疏】此云豐德者上生疏云室利羅筏悉底舊云舍衛",
    "X26n0519_003:0462b11": "國訛略也此云豐德城中印度境憍薩羅國之都城",
    "X26n0519_003:0462b12": "名也為簡南憍薩羅故以都城為國之稱國中有彼",
    "X26n0519_003:0462b13": "豐德城故室羅筏之國也。",
    "X26n0519_003:0462b14": "【疏】波斯匿者上生疏云鉢剌犀那侍特王舊名波斯",
    "X26n0519_003:0462b15": "匿王此云勝軍王象馬車步四軍勝故鴦掘摩羅此",
    "X26n0519_003:0462b16": "云指鬘誓殺千人取指為鬘因為名也。",
    "X26n0519_003:0462b17": "【疏】舍利弗者具正云奢利弗呾羅奢利此云春鸎亦",
    "X26n0519_003:0462b18": "名鶖鷺即今百舌鳥也彼飲春水即能巧語若飲秋",
    "X26n0519_003:0462b19": "水即不能言故得二名尊者之母由懷子故善巧言",
    "X26n0519_003:0462b20": "論生子已後而無詞辨眼復俊相如舍利故弗呾羅",
    "X26n0519_003:0462b21": "云子是彼生故鶖鷺之子略言鶖子。",
    "X26n0519_003:0462b22": "【疏】須菩提者正云蘇補底此云善現初生之時舍等",
    "X26n0519_003:0462b23": "皆空善相現故因以為名亦名善吉亦名空生鶖子",
    "X26n0519_003:0462b24": "善現皆婆羅門種入法因緣如別處說。",
    "X26n0519_003:0462c01": "【疏】彌勒者正言梅呾利曳耶此翻為慈三義得名一",
    "X26n0519_003:0462c02": "輔相家生母懷子已行慈愛故子從母名二自行立",
    "X26n0519_003:0462c03": "名自性慈故三宿願立名於古彌勒佛所發弘誓願",
    "X26n0519_003:0462c04": "願作彌勒故亦是姓者因性行慈立於姓氏謂姓慈",
    "X26n0519_003:0462c05": "氏以姓標名也師子吼者內證無畏吼法降魔也。",
    "X26n0519_003:0462c06": "【疏】舉此等餘者舉三類人皆言等故顯遍問也其問",
    "X26n0519_003:0462c07": "意云如來現相是何意趣作何佛事說何玅法有此",
    "X26n0519_003:0462c08": "種種異常瑞相然此問眾略有二解一云波斯匿王",
    "X26n0519_003:0462c09": "位居因地不知佛意故問眾人二云波斯匿王雖不",
    "X26n0519_003:0462c10": "知盡佛果境界然亦分知知佛欲說甚深般若如下",
    "X26n0519_003:0462c11": "文說龍光王佛時王為四地菩薩佛為佛為八地從",
    "X26n0519_003:0462c12": "彼至今足驗位高逢緣不少植業良多豈復覩放光",
    "X26n0519_003:0462c13": "而不知觀等持而不了但是示有不知之相發問以",
    "X26n0519_003:0462c14": "警群心也。",
    "X26n0519_003:0462c15": "【疏】為法甚深者此指佛意所欲說法也下位不知上",
    "X26n0519_003:0462c16": "位意故無能答者也。",
    "X26n0519_003:0462c17": "【經】廣作音樂者以樂供養表佛出定說法音聲悅眾",
    "X26n0519_003:0462c18": "意故。",
    "X26n0519_003:0462c19": "【經】三千大千世界者四洲日月乃至初禪各有一千",
    "X26n0519_003:0462c20": "以鐵圍山而總圍之量等二禪名小千界復以十箇",
    "X26n0519_003:0462c21": "小千是一萬百箇小千是十萬千箇小千是百萬以",
    "X26n0519_003:0462c22": "鐵圍山而總圍之量等三禪名中千界復以十箇中",
    "X26n0519_003:0462c23": "千是千萬即此千萬總為一億百箇中千是十億千",
    "X26n0519_003:0462c24": "箇中千是百億此千中千即是大千世界以鐵圍山",
    "X26n0519_003:0463a01": "而總圍之量等四禪以大兼小合此小千中千大千",
    "X26n0519_003:0463a02": "名為三千大千世界。",
    "X26n0519_003:0463a03": "【經】一一光中等者放無量無數光表無量無數世界",
    "X26n0519_003:0463a04": "諸佛皆說般若於一一光中現無量無數華表眾聞",
    "X26n0519_003:0463a05": "法開因行華結菩提果其華千葉皆作金色表說此",
    "X26n0519_003:0463a06": "經濟大千界諸有情類第一之珍寶故如來三業舉",
    "X26n0519_003:0463a07": "足下足皆轉法輪故皆有表。",
    "X26n0519_003:0463a08": "【經】恒河沙者河有恒神故名恒河正云殑伽訛略云",
    "X26n0519_003:0463a09": "恒西域記說摩竭陀國西北有九黑山黑山北有大",
    "X26n0519_003:0463a10": "雪山大雪山北有香醉山香氣芬馥聞者醉故雪山",
    "X26n0519_003:0463a11": "北香山南有無熱惱池其池縱廣五十瑜繕那量唯",
    "X26n0519_003:0463a12": "得通者而能到彼其池四岸以金銀琉璃頗胝迦四",
    "X26n0519_003:0463a13": "寶所成金沙布底水味香美具八功德大地菩薩以",
    "X26n0519_003:0463a14": "願力故於中潛宅出清冷水濟贍部洲諸有情類於",
    "X26n0519_003:0463a15": "池四面各出一河東名殑伽南名信度西名縛芻北",
    "X26n0519_003:0463a16": "名死多各各出時繞池一匝隨自本方流入海中或",
    "X26n0519_003:0463a17": "曰地下潛流貫中華境即死多河為孟津河之上源",
    "X26n0519_003:0463a18": "也其殑伽河具五義故經多為喻一由沙多二由世",
    "X26n0519_003:0463a19": "人共為福水入洗罪滅投死生天三雖經劫壞名字",
    "X26n0519_003:0463a20": "常定四佛多近此宣說玅法五眾人共委故多為喻",
    "X26n0519_003:0463a21": "仍取初出池口長四十里廣二十里沙為喻也。",
    "X26n0519_003:0463a22": "【經】東方等者大般若經四百一說東方蓋殑伽沙等",
    "X26n0519_003:0463a23": "世界最後世界名曰多寶佛名寶性現為菩薩宣說",
    "X26n0519_003:0463a24": "般若彼有菩薩名曰普光見此光明雨華動地而問",
    "X26n0519_003:0463b01": "於佛彼佛具說普光請來彼佛許之爾時普光及諸",
    "X26n0519_003:0463b02": "眷屬到此會中供養讚佛禮佛足已退坐一面餘方",
    "X26n0519_003:0463b03": "菩薩來相皆爾。",
    "X26n0519_003:0463b04": "【疏】聞思等者慧體是一約用就境有多異名謂聞所",
    "X26n0519_003:0463b05": "成慧思所成慧修所成慧生空智法空智俱空智加",
    "X26n0519_003:0463b06": "行智根本智後得智皆為觀體法苑章云聞慧唯取",
    "X26n0519_003:0463b07": "意識相應慧為體性所引伴類亦通五識相應慧性",
    "X26n0519_003:0463b08": "七識不外緣八識佛果起皆無聞慧思意唯取意識",
    "X26n0519_003:0463b09": "俱慧前五識無行相殘故非七識俱在無漏位行相",
    "X26n0519_003:0463b10": "深勝不思擇故佛無思慧非第八俱也修慧之體因",
    "X26n0519_003:0463b11": "果通論八識俱有名聞所成慧者聞謂能聽即是耳",
    "X26n0519_003:0463b12": "識能聞於聲成是生長圓滿之義慧者揀擇義因聞",
    "X26n0519_003:0463b13": "法故成於此慧名聞所成慧思謂思數由思籌慮勝",
    "X26n0519_003:0463b14": "慧方生因相應思成此慧故此所成慧近於思故名",
    "X26n0519_003:0463b15": "思所成慧隣近釋也或依主釋修者證義明證境故",
    "X26n0519_003:0463b16": "體即定數因定相應成此慧故隣近依主如思慧說",
    "X26n0519_003:0463b17": "皆言所成者顯此三慧是彼聞思修三因成也但言",
    "X26n0519_003:0463b18": "聞慧等濫持業故婆沙四十二說聞所成慧於一切",
    "X26n0519_003:0463b19": "時依名了義念三藏教及師友教隨其所念皆能解",
    "X26n0519_003:0463b20": "了然成熟位實唯緣義據其初位說唯緣名思所成",
    "X26n0519_003:0463b21": "慧緣名義境有時由文引義有時由義引文未全捨",
    "X26n0519_003:0463b22": "文而觀義故修所成慧唯緣義境已能捨文而觀義",
    "X26n0519_003:0463b23": "故譬如有人浮深駛水曾未學者不捨所依曾學未",
    "X26n0519_003:0463b24": "成或捨或執曾善學者不待所依自力浮渡三慧亦",
    "X26n0519_003:0463c01": "爾然此三慧三乘凡聖而皆容起發三乘心已去於",
    "X26n0519_003:0463c02": "見道前資粮位中散多定少多住聞思少起修慧加",
    "X26n0519_003:0463c03": "行位中定多散少多住修慧少起聞思三乘見道唯",
    "X26n0519_003:0463c04": "起修慧內觀諦理非散心故二乘修道及無學道三",
    "X26n0519_003:0463c05": "慧容起菩薩修道七地已前定散相間三慧容起八",
    "X26n0519_003:0463c06": "地已上無漏相續都無散心皆唯修慧依十地論八",
    "X26n0519_003:0463c07": "地已上有聞思修慈恩釋云以修慧體一剎那中能",
    "X26n0519_003:0463c08": "取外教而尋義理名為聞慧能深籌度先理後文名",
    "X26n0519_003:0463c09": "為思慧於此二中能證明顯即名修慧聖智迅速於",
    "X26n0519_003:0463c10": "一念頃義分三慧實無別體唯修慧故於三界中欲",
    "X26n0519_003:0463c11": "界無修有聞思慧色界無思起心思時即入定故有",
    "X26n0519_003:0463c12": "聞修慧無色界中無聞思慧唯有修慧其聞思慧不",
    "X26n0519_003:0463c13": "通根本唯有修慧通加行根本後得智也今此經意",
    "X26n0519_003:0463c14": "三乘凡聖皆觀如來故通三慧其中菩薩見道已去",
    "X26n0519_003:0463c15": "二空本智觀佛法身加行後得觀報化身凡位菩薩",
    "X26n0519_003:0463c16": "以加行智觀佛三身二乘凡聖以加行後得智觀佛",
    "X26n0519_003:0463c17": "化身彼雖證理不名法身非功德法所依止故經文",
    "X26n0519_003:0463c18": "大意教示三乘凡聖觀察如來色相之身即無相法",
    "X26n0519_003:0463c19": "身也。",
    "X26n0519_003:0463c20": "【疏】如來者起信論意心源本體湛然常住非生非滅",
    "X26n0519_003:0463c21": "性離昏迷獨照明靈名為本覺依此本覺一念心起",
    "X26n0519_003:0463c22": "說名不覺由此不覺迷本覺故妄有輪迴生死他國",
    "X26n0519_003:0463c23": "從於他國他習玅行返趣本覺如從外來故名如來",
    "X26n0519_003:0463c24": "返本覺時虗妄皆滅生死幻夢事相俱寂唯法身如",
    "X26n0519_003:0464a01": "來譬如大海波浪息滅湛然寂靜也。",
    "X26n0519_003:0464a02": "【疏】當相者(當相皆去聲呼)由此品題契當本文所詮行相故",
    "X26n0519_003:0464a03": "名當相。",
    "X26n0519_003:0464a04": "【疏】結加趺坐者婆沙論云以兩足趺加其兩體髀名",
    "X26n0519_003:0464a05": "結加趺坐。",
    "X26n0519_003:0464a06": "【疏】如覆等者攝論中說攝耳專心勿如覆器故令諦",
    "X26n0519_003:0464a07": "聽令生恭敬勿如漏器故令善思不令顛倒勿如穢",
    "X26n0519_003:0464a08": "器故令念之如次令生聞思修慧猶如仰器完器淨",
    "X26n0519_003:0464a09": "器。",
    "X26n0519_003:0464a10": "【疏】云何住至作心思念也者此是論文明諸菩薩愍",
    "X26n0519_003:0464a11": "念心切求於眾生勸令修行出生死苦也作者起也",
    "X26n0519_003:0464a12": "於一切時起心思念願化四生無厭倦故。",
    "X26n0519_003:0464a13": "【疏】是男等者中有末位男子受生於母起愛於父起",
    "X26n0519_003:0464a14": "恚競色嗔故居母腹中倚腹向脊以受生時向於母",
    "X26n0519_003:0464a15": "故女子受生於父起愛於母起恚競色嗔故居母腹",
    "X26n0519_003:0464a16": "中倚脊向腹以受生時向於父故男作事順居母右",
    "X26n0519_003:0464a17": "脇女作事背迂迴不順故居左脇。",
    "X26n0519_003:0464a18": "【疏】生之等者瑜伽論說初受生者本居中有極長七",
    "X26n0519_003:0464a19": "日命終極多不過七七日住造惡業者中有如黑羺",
    "X26n0519_003:0464a20": "光或陰暗夜(業有勝劣中有二類也)造善業者如白衣光或晴",
    "X26n0519_003:0464a21": "明夜(中有二類准惡業說)隨當生相所往無礙見己同類及當",
    "X26n0519_003:0464a22": "生處造惡業者眼視不淨伏面而行往天趣者上往",
    "X26n0519_003:0464a23": "人趣者傍若造不律儀業生地獄中見昔同類喜樂",
    "X26n0519_003:0464a24": "馳趣遂被拘礙純苦鬼界傍生亦爾若餘雜業隨業",
    "X26n0519_003:0464b01": "善惡隨處生也居母腹中初一七日內名羯剌藍此",
    "X26n0519_003:0464b02": "云雜穢父母不淨共和名雜深可厭惡名穢若已結",
    "X26n0519_003:0464b03": "凝仍內稀故二七日內名頞部曇此云疱猶如豌豆",
    "X26n0519_003:0464b04": "瘡疱之形表裏如酪未生肉故三七日內名為閇尸",
    "X26n0519_003:0464b05": "此云凝結猶如熱血稍凝結故雖已成肉仍極柔軟",
    "X26n0519_003:0464b06": "四七日內名為健南此云凝厚漸凝厚故由已堅厚",
    "X26n0519_003:0464b07": "稍堪摩觸五七日內名鉢羅賖佉此云形位猶如泥",
    "X26n0519_003:0464b08": "團五箇相連一身四支內風向外擊生根形差別相",
    "X26n0519_003:0464b09": "故即前肉團增長支分相現六七日內名髮毛爪位",
    "X26n0519_003:0464b10": "髮毛生故七七日內名具根位五根圓滿明盛顯故",
    "X26n0519_003:0464b11": "經此初後方鈎三月種種成就若不增減如是合經",
    "X26n0519_003:0464b12": "三十八七日在腹圓滿更經四日頭趣向下雙足向",
    "X26n0519_003:0464b13": "上胎衣遂裂逼趣產門種種眾苦于時逼迫然於腹",
    "X26n0519_003:0464b14": "中或由先業母食灰鹽子髮毛稀尠或由先業母食",
    "X26n0519_003:0464b15": "煖熱子黑暗色或赤色生或由先業母食冷食或近",
    "X26n0519_003:0464b16": "寒室子多頑自母習婬欲子多疥癩癬病等生母多",
    "X26n0519_003:0464b17": "跳躑威儀不整子支缺減繚戾不安如是穢身初攬",
    "X26n0519_003:0464b18": "父母不淨依之而住後以母之不淨而資長之現緣",
    "X26n0519_003:0464b19": "既爾故業招致百惡所成三十六物不淨為體如是",
    "X26n0519_003:0464b20": "惡身不可受樂輪轉不窮受胎微形世世增長(廣如寶積)。",
    "X26n0519_003:0464b21": "【疏】瑜伽等者四生合論總四因緣一業思二卵殻三",
    "X26n0519_003:0464b22": "胎藏四濕潤(配四生如疏中)化生最勝具緣少故然佛出世",
    "X26n0519_003:0464b23": "多化人趣隨彼胎生涅槃經說如來不受化生者化",
    "X26n0519_003:0464b24": "生滅已無遺體故佛欲留身遺形舍利故受胎生。",
    "X26n0519_003:0464c01": "【疏】人與等者婆沙論說般遮羅王妃生五百卵生已",
    "X26n0519_003:0464c02": "羞耻以函盛之棄殑伽河隨流而去隣國收得經數",
    "X26n0519_003:0464c03": "月後各生一子長大驍勇所往皆伏即與般遮羅王",
    "X26n0519_003:0464c04": "以力共戰夫人知之具說前事子若見母必不致害",
    "X26n0519_003:0464c05": "夫人登城告五百人說前因緣汝若不信皆應張口",
    "X26n0519_003:0464c06": "妃按兩乳有五百道乳各注其口應時信伏兩國和",
    "X26n0519_003:0464c07": "安布洒陀王頂皰生子顏貌端嚴王抱入宮諸人皆",
    "X26n0519_003:0464c08": "言我願養之此頂生王即是濕生劫初化生胎生如",
    "X26n0519_003:0464c09": "常傍生具四者如四生玅翅食四生龍鬼多化生少",
    "X26n0519_003:0464c10": "分胎生如有鬼母告目連言我晝生五百子夜五百",
    "X26n0519_003:0464c11": "亦然隨生即食之終不能充飢即胎生鬼故俱舍云",
    "X26n0519_003:0464c12": "人傍生具四鬼通胎化二地獄及諸天中有唯化生。",
    "X26n0519_003:0464c13": "【疏】身量大小者俱舍頌云贍部洲人量三肘半四肘",
    "X26n0519_003:0464c14": "東西北洲人倍倍增如次欲天俱盧舍四分一一增",
    "X26n0519_003:0464c15": "色天瑜繕那初四增半半此上僧倍倍唯無雲減三",
    "X26n0519_003:0464c16": "佛滅度後一千年初天親造論說人身量贍部洲人",
    "X26n0519_003:0464c17": "隨身大小各如自肘長三肘半或長四肘若東洲人",
    "X26n0519_003:0464c18": "等此洲人七肘方等自肘三肘半量若西洲人等此",
    "X26n0519_003:0464c19": "洲人一十四肘方等自肘三肘半量若北洲人等二",
    "X26n0519_003:0464c20": "十八肘方等自肘三肘半量或四肘量准加可解俱",
    "X26n0519_003:0464c21": "盧舍者此云鳴喚大牛吼量可應二里故以為名以",
    "X26n0519_003:0464c22": "其二里開為四分半里成一分也四大王天身長半",
    "X26n0519_003:0464c23": "里三十三天一里夜摩天一里半兜率天二里化樂",
    "X26n0519_003:0464c24": "天二里半他化天三里瑜繕那者限量義十六里也",
    "X26n0519_003:0465a01": "梵眾天身長半瑜繕那梵輔天一瑜繕那大梵王天",
    "X26n0519_003:0465a02": "一瑜繕那半少光天二瑜繕那無量光天四瑜繕那",
    "X26n0519_003:0465a03": "極光淨天八瑜繕那少淨天十六瑜繕那無量淨天",
    "X26n0519_003:0465a04": "三十二瑜繕那遍淨天六十四瑜繕那其無雲天若",
    "X26n0519_003:0465a05": "依倍增即一百二十八瑜繕那論說減三即長一百",
    "X26n0519_003:0465a06": "二十五瑜繕那也減三所以者超於三禪變異受故",
    "X26n0519_003:0465a07": "一向捨受而修習故身量減也又以有情業力之差",
    "X26n0519_003:0465a08": "感報如是不可以事而責不容增減福生天二百五",
    "X26n0519_003:0465a09": "十瑜繕那廣果天五百瑜繕那(無想有情同廣果也)無煩天一",
    "X26n0519_003:0465a10": "千無熱天二千善現天四千善見天八千色究竟天",
    "X26n0519_003:0465a11": "一萬六千是謂色天身量差別地獄鬼趣傍生有情",
    "X26n0519_003:0465a12": "飛空水陸形量大小無量差別身量不定然化生有",
    "X26n0519_003:0465a13": "情頓生頓滅卵胎濕生皆漸生長漸而衰滅。",
    "X26n0519_003:0465a14": "【疏】此明等者菩薩利生於三界中據四生類有情界",
    "X26n0519_003:0465a15": "說所依器界非此所要樂者敘焉。",
    "X26n0519_003:0465a16": "【疏】雖菩等者問所化四生總攝五趣其中三塗八難",
    "X26n0519_003:0465a17": "之類如何化之設人天中根未熟者如何強化故此",
    "X26n0519_003:0465a18": "釋云雖菩薩願四生等化然其理實所化有情隨對",
    "X26n0519_003:0465a19": "根緣八難之處及非難處待機熟時應時而濟非強",
    "X26n0519_003:0465a20": "化之也。",
    "X26n0519_003:0465a21": "【疏】趣無中有者無色天趣而無中有不離欲色二界",
    "X26n0519_003:0465a22": "立無色界故無所往趣故無中有。",
    "X26n0519_003:0465a23": "【疏】若無分別勝義相應者有相觀心名為分別若已",
    "X26n0519_003:0465a24": "其相無分別觀冥勝義諦玅觀相應修一毫善發跡",
    "X26n0519_003:0465b01": "趣聖必至佛果豈況多善故令不觀色相不觀色如。",
    "X26n0519_003:0465b02": "【疏】此無分別遍下言之者此指經中不觀之言應云",
    "X26n0519_003:0465b03": "不觀受相不觀受如想等亦爾我人知見常樂淨倒",
    "X26n0519_003:0465b04": "亦不觀相不觀如乃至力無畏等一切諸行亦不觀",
    "X26n0519_003:0465b05": "相不觀如。",
    "X26n0519_003:0465b06": "【疏】謂於等者謂於四蘊皆離分別已蘊相故攝相歸",
    "X26n0519_003:0465b07": "性如波歸水離水無波波即是水離性無相相即是",
    "X26n0519_003:0465b08": "性所以性相平等境智皆如如是觀察泯一切相意",
    "X26n0519_003:0465b09": "令對治執有病故能分別心依他起性而亦遣之。",
    "X26n0519_003:0465b10": "【疏】依蘊妄執先我後法者一切有情無始已來盲無",
    "X26n0519_003:0465b11": "慧目不了五蘊從緣虗幻妄計此蘊謂有實我謂有",
    "X26n0519_003:0465b12": "實法若總執此五蘊之身有實主宰勝玅自在名實",
    "X26n0519_003:0465b13": "我相別執此蘊一一皆有軌持勝用任持自體名實",
    "X26n0519_003:0465b14": "法相凡夫外道情見千差總聚論之執我執法各有",
    "X26n0519_003:0465b15": "四類故各四倒(配數如疏)。",
    "X26n0519_003:0465b16": "【疏】我謂主宰者我如國主實自在故我如宰輔能割",
    "X26n0519_003:0465b17": "斷故又主是我體宰是我用又主是我體宰是我所",
    "X26n0519_003:0465b18": "二十見中即陰計我是主義離陰計我是宰義和合",
    "X26n0519_003:0465b19": "十見陰是所計皆名為宰能計妄情名為主也此我",
    "X26n0519_003:0465b20": "是總人及知見是我名別相。",
    "X26n0519_003:0465b21": "【疏】離陰計我者如將車人離車有人離陰有我名離",
    "X26n0519_003:0465b22": "陰計我。",
    "X26n0519_003:0465b23": "【疏】疏分別我故者分別執著我及我所皆我倒也。",
    "X26n0519_003:0465b24": "【疏】無著論者彼云取體相續說為我相相續者不斷",
    "X26n0519_003:0465c01": "義總執五蘊體常不斷說為我相此前世我是今世",
    "X26n0519_003:0465c02": "我所執取故今明所取前世我也。",
    "X26n0519_003:0465c03": "【疏】人者無著論云展轉趣餘趣取為人相意云如今",
    "X26n0519_003:0465c04": "世中人趣之我能趣後世餘天趣等說為人相執取",
    "X26n0519_003:0465c05": "未來後生異趣即後世我。",
    "X26n0519_003:0465c06": "【疏】言知者諸論皆說數論外道執有實我我即是思",
    "X26n0519_003:0465c07": "受用諸法此能知者即現在我。",
    "X26n0519_003:0465c08": "【疏】言見者謂即我執通執三世推求計我說名為見",
    "X26n0519_003:0465c09": "即身見也執身為我體是實有身名有身見。",
    "X26n0519_003:0465c10": "【疏】由斯等者我執為頭引生一切諸煩惱障法執為",
    "X26n0519_003:0465c11": "頭引生一切諸所知障由二障故起或造業生死輪",
    "X26n0519_003:0465c12": "迴永沉苦海為障既重故令菩薩修無住行治我法",
    "X26n0519_003:0465c13": "執於此四種不觀相倒不觀真如澄心自在豁虗湛",
    "X26n0519_003:0465c14": "寂修而無修度而無度是謂菩薩修無住行。",
    "X26n0519_003:0465c15": "【疏】唯無分別者無分別相也無相定慧能治我法二",
    "X26n0519_003:0465c16": "種顛倒若有相觀分別觀察蘊相蘊如我人知見常",
    "X26n0519_003:0465c17": "樂淨倒執相不除亦即是病必不能除我法二倒為",
    "X26n0519_003:0465c18": "令菩薩以無相觀對治二倒故佛示云不觀色相不",
    "X26n0519_003:0465c19": "觀色如等。",
    "X26n0519_003:0465c20": "【疏】即相觀無相即無相者性相融貫彼此無二所以",
    "X26n0519_003:0465c21": "即相觀無相即無相即相也說此觀行意者欲使順",
    "X26n0519_003:0465c22": "流者返本迷途者悟道著有者泯相居因者證果息",
    "X26n0519_003:0465c23": "妄歸真究竟常寂也。",
    "X26n0519_003:0465c24": "【疏】謂令等者為令菩薩無相勝觀而現在前所修勝",
    "X26n0519_003:0466a01": "行皆悉無相所以能住即是所觀諸大菩薩反觀自",
    "X26n0519_003:0466a02": "身而不見相不見如故或有一類勝行高者已離相",
    "X26n0519_003:0466a03": "故觀於能住即是所觀今復示之令不起於分別之",
    "X26n0519_003:0466a04": "心所以觀彼不見相不見如總此兩類正離自他分",
    "X26n0519_003:0466a05": "別之心住無相行。",
    "X26n0519_003:0466a06": "【疏】又解等者依金剛經住修降伏三行重釋前文三",
    "X26n0519_003:0466a07": "段經意也應如是住者住無相心趣大覺故教化四",
    "X26n0519_003:0466a08": "生者修利他行化眾生故不觀蘊相不觀蘊如乃至",
    "X26n0519_003:0466a09": "於佛菩薩亦不觀相不觀如此等顯示降伏著相分",
    "X26n0519_003:0466a10": "別之心意令遣相契無相理證圓寂故此三為因當",
    "X26n0519_003:0466a11": "成三德三身佛果(三德如下)。",
    "X26n0519_003:0466a12": "【經】所以者何者前說不觀蘊相不觀蘊如乃至觀佛",
    "X26n0519_003:0466a13": "菩薩亦復如是不觀之所以者何謂也。",
    "X26n0519_003:0466a14": "【經】以諸等者重廣前文不觀色等三節文意也前文",
    "X26n0519_003:0466a15": "雖說遣相之行義意未盡故此徵起而廣釋之攝相",
    "X26n0519_003:0466a16": "歸性五蘊諸法皆勝義諦是故不觀蘊相不觀蘊如",
    "X26n0519_003:0466a17": "等此是所以。",
    "X26n0519_003:0466a18": "【疏】釋法四倒等者眾生無始依於五蘊妄執常樂我",
    "X26n0519_003:0466a19": "淨第八識心為能執心而熏習之因此熏成我執熏",
    "X26n0519_003:0466a20": "習在本識中由此識浪流動不息四相循環有來有",
    "X26n0519_003:0466a21": "去有生有滅若了彼倒妄計所執常樂我淨體即是",
    "X26n0519_003:0466a22": "空唯勝義諦無來無去無生無滅是故前說常樂淨",
    "X26n0519_003:0466a23": "倒不觀相不觀如。",
    "X26n0519_003:0466a24": "【疏】同真際者離妄名真法本名際萬行是用真際是",
    "X26n0519_003:0466b01": "體廣遍相似用於體故言同真際於諸行中行一切",
    "X26n0519_003:0466b02": "行虗融無礙等於法性也以是義故於四攝等一切",
    "X26n0519_003:0466b03": "諸行不觀相不觀如。",
    "X26n0519_003:0466b04": "【疏】雖諸等者問一切法性本來常住無名無說性離",
    "X26n0519_003:0466b05": "言詮何因緣故安立名字而廣分別諸顛倒法非顛",
    "X26n0519_003:0466b06": "倒法乃至四攝六度俗諦真諦致使聞者依言推度",
    "X26n0519_003:0466b07": "起諸妄幻諸佛菩薩何用說乎故此釋之誠如所難",
    "X26n0519_003:0466b08": "雖諸法性本來常住無名無說性離言詮然諸眾生",
    "X26n0519_003:0466b09": "生無慧解不識是非若不以言顯示是非愚迷有情",
    "X26n0519_003:0466b10": "無由曉悟修證出離所以於彼無名法中方便以言",
    "X26n0519_003:0466b11": "而顯示之即以其言說無言法令其曉解捨離顛倒",
    "X26n0519_003:0466b12": "修不顛倒起六度行證真常果故佛菩薩出現於世",
    "X26n0519_003:0466b13": "廣為開示種種法門教示眾生學是除非然諸學者",
    "X26n0519_003:0466b14": "依教修行而未亡相猶謂見有能說所說及凡聖等",
    "X26n0519_003:0466b15": "自他差別由相拘礙障於上位無相勝德故佛令觀",
    "X26n0519_003:0466b16": "佛菩薩等無二無別無差別故猶如虗空第二解意",
    "X26n0519_003:0466b17": "逐難廣前五蘊之義也五蘊諸法所依真性其體真",
    "X26n0519_003:0466b18": "實故言以諸法性即真實也性被妄熏者如烟熏珠",
    "X26n0519_003:0466b19": "珠不受熏由烟熏故而於珠上有烟塵生翳於明珠",
    "X26n0519_003:0466b20": "人不見珠但見珠上烟塵之相真性亦爾而被眾生",
    "X26n0519_003:0466b21": "妄識熏之性不受熏由妄熏故而於性上有妄塵生",
    "X26n0519_003:0466b22": "翳於真性人不見性但見妄相五蘊事法來去生滅",
    "X26n0519_003:0466b23": "今即相以說性五蘊諸法性本空寂唯勝義諦無來",
    "X26n0519_003:0466b24": "無去無生無滅也次二句意以相同性存於相故名",
    "X26n0519_003:0466c01": "同名等後二句意教示菩薩安止觀心泯性亡相於",
    "X26n0519_003:0466c02": "所觀境圓融絕待無二無別如彼虗空無別無二第",
    "X26n0519_003:0466c03": "三解意前文世尊教示菩薩不觀蘊相不觀蘊如等",
    "X26n0519_003:0466c04": "彼等皆是差別之相不應觀之應觀法性常住真實",
    "X26n0519_003:0466c05": "所謂法性常住離三世故無來無去常住不變離起",
    "X26n0519_003:0466c06": "盡故無生無滅餘文可知。",
    "X26n0519_003:0466c07": "【經】蘊處界相者大小乘教說三科義少異多同今釋",
    "X26n0519_003:0466c08": "大乘經略敘大乘說如對法論第二卷說蘊義有三",
    "X26n0519_003:0466c09": "一者積聚義所謂色有十一種一過去二未來三現",
    "X26n0519_003:0466c10": "在四內五根色五外五塵色六麤有對色七細無對",
    "X26n0519_003:0466c11": "色八劣不可意色九勝可意色十近自界色十一遠",
    "X26n0519_003:0466c12": "他界色總略攝義說名為蘊體不可聚聚義名蘊受",
    "X26n0519_003:0466c13": "想行識蘊義准此二者廣大義苦相廣大故三者荷",
    "X26n0519_003:0466c14": "擔義荷擔雜染故初通凡聖佛非後二次第爾者如",
    "X26n0519_003:0466c15": "識而住初立色蘊如其色相而領受故如所領受取",
    "X26n0519_003:0466c16": "像知故如所取知而思作故如所思作而了別故故",
    "X26n0519_003:0466c17": "色受想行識如是次第然由世執我事有五謂我身",
    "X26n0519_003:0466c18": "具事我受用事我言說事我造作事我自體事今顯",
    "X26n0519_003:0466c19": "是蘊唯法功能無實自性非我我所故唯說五不減",
    "X26n0519_003:0466c20": "不增彼論又說處義有三一者生長義生長心心所",
    "X26n0519_003:0466c21": "故二者種子義諸法因故三者攝一切法差別義攝",
    "X26n0519_003:0466c22": "諸義故然以世間相見問訊塗香受膳侍給分別故",
    "X26n0519_003:0466c23": "佛說處次第如是界者有三義一者能持自性義由",
    "X26n0519_003:0466c24": "根境識各持自性故二者能持因果性義由根及境",
    "X26n0519_003:0467a01": "能持六識故三者種族義以此六類根境識相各為",
    "X26n0519_003:0467a02": "族故前處次第識界隨生故十八界次第如是能取",
    "X26n0519_003:0467a03": "於境是內六根界眼等所取是外六境界相依根緣",
    "X26n0519_003:0467a04": "境似境了別是六識界相由外道等執有實我能持",
    "X26n0519_003:0467a05": "諸法佛為破彼施設為界界能持法非我持故然般",
    "X26n0519_003:0467a06": "若說蘊等皆空者由外道等執有實我種種勝用眾",
    "X26n0519_003:0467a07": "生依學永沉生死佛為破彼妄執我故於非蘊等無",
    "X26n0519_003:0467a08": "言法中方便安立說為蘊等教示眾生捨彼學此引",
    "X26n0519_003:0467a09": "令入真永出生死其二乘等而不了此方便言說遂",
    "X26n0519_003:0467a10": "便執有蘊處界法如來顯彼所執蘊等都無體性於",
    "X26n0519_003:0467a11": "因緣中無實蘊等法性空理無蘊等相依三無性說",
    "X26n0519_003:0467a12": "蘊等空故經說言五蘊皆空又云眼處但有名乃至",
    "X26n0519_003:0467a13": "法處但有名眼處空乃至法處空於十八界次第皆",
    "X26n0519_003:0467a14": "空然佛說法善染無記色心因果有為無為隨機開",
    "X26n0519_003:0467a15": "示無量差別天親菩薩立一百法攝盡諸法復以三",
    "X26n0519_003:0467a16": "科攝一百法令易解故廣說心所略說色心明於五",
    "X26n0519_003:0467a17": "蘊攝一百法頌曰色攝十一全受想各當一七十三",
    "X26n0519_003:0467a18": "行蘊八王識蘊收無為非積聚故非蘊門攝廣說色",
    "X26n0519_003:0467a19": "法略說心心所法明十二處攝一百法頌曰內外各",
    "X26n0519_003:0467a20": "五處十色隨自名八王意處收八十二皆法廣說色",
    "X26n0519_003:0467a21": "心略說心所明十八界攝一百法頌曰根塵各五界",
    "X26n0519_003:0467a22": "十色隨自名八王歸七心八十二皆法。",
    "X26n0519_003:0467a23": "【疏】種族界義者眼根色境眼識為一種族乃至意根",
    "X26n0519_003:0467a24": "法境意識為一種族即此種族為同類因引生自類",
    "X26n0519_003:0467b01": "等流果故即界是因義。",
    "X26n0519_003:0467b02": "【疏】執我一常者有情異見妄起計執執我體一而性",
    "X26n0519_003:0467b03": "常住或執此我勝用領納或執此我了知取像或執",
    "X26n0519_003:0467b04": "此我造作事業佛為破彼故說五蘊於五蘊中由受",
    "X26n0519_003:0467b05": "領納非我領納由想取像非我取像由行造作非我",
    "X26n0519_003:0467b06": "造作諸國外道執我情見乃有多端妄見說法誑誘",
    "X26n0519_003:0467b07": "眾生如來愍彼說蘊處界隨彼彼執以此此破是故",
    "X26n0519_003:0467b08": "總成五蘊十二處十八界。",
    "X26n0519_003:0467b09": "【經】若菩薩眾生性無二者前云菩薩應如是住教化",
    "X26n0519_003:0467b10": "四生不觀蘊相不觀蘊如乃至菩薩如來亦不觀相",
    "X26n0519_003:0467b11": "不觀如經自釋云無二無別猶如虗空意顯一切諸",
    "X26n0519_003:0467b12": "法眾生菩薩如來皆無二也故以者言牒前問之此",
    "X26n0519_003:0467b13": "等所明三種般若以此重廣前文住化眾生無相觀",
    "X26n0519_003:0467b14": "行之義也。",
    "X26n0519_003:0467b15": "【疏】後列四倒者常樂我淨重指前文也眾生無始計",
    "X26n0519_003:0467b16": "執五蘊謂有常樂我淨故先標此蘊及四倒後顯彼",
    "X26n0519_003:0467b17": "空。",
    "X26n0519_003:0467b18": "【經】法性等者經文大意法性真如謂即實相般若不",
    "X26n0519_003:0467b19": "住五蘊四倒中也何以故以諸法性悉皆空故歸勝",
    "X26n0519_003:0467b20": "義諦一切諸法皆是真空不可更說住彼彼處是故",
    "X26n0519_003:0467b21": "法性不住五蘊。",
    "X26n0519_003:0467b22": "【疏】常樂我淨者具足應言不住常不住非常乃至不",
    "X26n0519_003:0467b23": "住淨不住非淨淨謂淨倒餘名非淨常等亦爾法性",
    "X26n0519_003:0467b24": "不住四倒中故。",
    "X26n0519_003:0467c01": "【疏】言本等者意顯境智俱空也由修空觀觀一切法",
    "X26n0519_003:0467c02": "皆是真空漸引聖智見真空境所證之境能證之智",
    "X26n0519_003:0467c03": "悉皆是空是故能化菩薩所化眾生不可更說住彼",
    "X26n0519_003:0467c04": "彼處以勝義諦一切皆空無化相故若有化相即成",
    "X26n0519_003:0467c05": "俗諦屬後文故。",
    "X26n0519_003:0467c06": "【經】以諸法性悉皆空故者總論空義略有四類一者",
    "X26n0519_003:0467c07": "無法空龍樹等說第一義諦一切不立廓然凝寂故",
    "X26n0519_003:0467c08": "名為空二者遍計空妄心所執實我實法情有理無",
    "X26n0519_003:0467c09": "故名為空慈氏等說三無性義皆依此辨三者因緣",
    "X26n0519_003:0467c10": "空龍樹所造中論說言諸心心所元無自性依四種",
    "X26n0519_003:0467c11": "緣而假立之一者因緣謂諸種子二所緣緣謂所緣",
    "X26n0519_003:0467c12": "境三等無間緣謂前引後四增上緣謂他緣助由此",
    "X26n0519_003:0467c13": "四緣共成心心所法若離四緣而無心法故心心所",
    "X26n0519_003:0467c14": "一切皆空一切色法元無自性依二種緣而假立之",
    "X26n0519_003:0467c15": "一因緣二增上緣由此二緣合成色法若離二緣而",
    "X26n0519_003:0467c16": "無色法故一切色皆是空也如是色心自性本空愚",
    "X26n0519_003:0467c17": "夫不知固謂實有故佛說言五蘊皆空依世俗諦說",
    "X26n0519_003:0467c18": "因緣空為遮斷見亦名幻有四者勝義空亦名真性",
    "X26n0519_003:0467c19": "空略言真空謂真如理虗融無礙故與空為性故因",
    "X26n0519_003:0467c20": "空所顯故名之為空此真空義諸教共談上下疏文",
    "X26n0519_003:0467c21": "多依第四空義兼顯餘空隨文可見。",
    "X26n0519_003:0467c22": "【疏】知斷證修者說真令知勸斷妄執說俗令解勸證",
    "X26n0519_003:0467c23": "修學真空俗有次第明矣。",
    "X26n0519_003:0467c24": "【經】造福等者福是殊勝義由諸善業自體及果殊勝",
    "X26n0519_003:0468a01": "可愛名之為福諸不善業自體及果相鄙劣故不可",
    "X26n0519_003:0468a02": "愛樂名為非福感上二界天趣之業名不動行不可",
    "X26n0519_003:0468a03": "改轉異地受故能感上界定地果故此三行中復有",
    "X26n0519_003:0468a04": "順三時異是故言等因果皆有結文也。",
    "X26n0519_003:0468a05": "【疏】雖下等者尋伺憂苦喜樂入息出息名為八患初",
    "X26n0519_003:0468a06": "禪出憂二禪出苦尋伺三禪出喜四禪出樂無出入",
    "X26n0519_003:0468a07": "息火水風灾如次壞初二三禪唯第四禪離此三灾",
    "X26n0519_003:0468a08": "八患捨念清淨雖下三禪有灾患動今約上界定地",
    "X26n0519_003:0468a09": "名為不動感不動地果之業名不動業第二義云又",
    "X26n0519_003:0468a10": "初禪業招初禪果不可改轉感果決定名為不動。",
    "X26n0519_003:0468a11": "【疏】業果處定立不動名者雙結二解也故慈恩云若",
    "X26n0519_003:0468a12": "定地名不動即通一切若不異處受名不動從多分",
    "X26n0519_003:0468a13": "說如雜修靜慮資下故業生五淨居有動轉故。",
    "X26n0519_003:0468a14": "【疏】不同等者如欲界中純十善業感天趣果間斷十",
    "X26n0519_003:0468a15": "善感人趣果謂若有人初修純十善業必感天趣後",
    "X26n0519_003:0468a16": "時作惡間彼善業却感人趣即名動業餘趣准知。",
    "X26n0519_003:0468a17": "【疏】餘之三果者斷盡三界分別煩惱證須陀洹果若",
    "X26n0519_003:0468a18": "斷欲界前六品俱生證斯陀含果斷後三品證阿那",
    "X26n0519_003:0468a19": "含果斷盡上二界俱生證阿羅漢果。",
    "X26n0519_003:0468a20": "【疏】獨覺地等者依大乘教明獨覺性修行得果定不",
    "X26n0519_003:0468a21": "定性總有四種有一種一性謂定性獨覺有二種二",
    "X26n0519_003:0468a22": "性謂聲聞獨覺性及獨覺大乘性有一種三性謂具",
    "X26n0519_003:0468a23": "有三乘性者若定性者亦如聲聞修資粮等以與聲",
    "X26n0519_003:0468a24": "聞行無異故不定性中無大性者於聲聞位資粮加",
    "X26n0519_003:0468b01": "行及聖有學皆能迴趣獨覺菩提若具大乘不定性",
    "X26n0519_003:0468b02": "者於獨覺乘資粮加行有學無學皆可迴趣無上菩",
    "X26n0519_003:0468b03": "提然無獨覺得聖果已迴趣聲聞聲聞劣故得聖果",
    "X26n0519_003:0468b04": "時無師自覺名為獨覺此獨證者有彼覺故名為獨",
    "X26n0519_003:0468b05": "覺或覺之獨名獨覺也梵語辟支迦佛陀此云獨覺",
    "X26n0519_003:0468b06": "者略言獨覺觀待緣起而證覺故亦名緣覺始從發",
    "X26n0519_003:0468b07": "心至無學果分之為二一外凡位二內凡已去且外",
    "X26n0519_003:0468b08": "凡位者瑜伽三十四末云云何獨覺種性謂由三相",
    "X26n0519_003:0468b09": "應正了知一薄塵種性謂彼種性煩惱微薄由此因",
    "X26n0519_003:0468b10": "緣於憒閙處心不愛樂於寂靜處深心愛樂二薄悲",
    "X26n0519_003:0468b11": "種性由是因緣於說正法利有情事心不愛樂於內",
    "X26n0519_003:0468b12": "思務寂靜住中深心愛樂三中根種性謂慢行類論",
    "X26n0519_003:0468b13": "總結云由是因緣深心希願無師無歒自證菩提准",
    "X26n0519_003:0468b14": "此論文獨覺種性若遇佛世化令修行若不遇佛亦",
    "X26n0519_003:0468b15": "自依法修聲聞行若資粮位若加行位若已證得聲",
    "X26n0519_003:0468b16": "聞聖果隨何位中乃至迴趣獨覺菩提起善法欲心",
    "X26n0519_003:0468b17": "已去皆是獨覺外凡位攝第二內凡位已去者有其",
    "X26n0519_003:0468b18": "二類一麟角喻二部行皆有資粮等五位修證且麟",
    "X26n0519_003:0468b19": "角喻獨覺資粮位者未起聲聞順決擇分從資粮位",
    "X26n0519_003:0468b20": "迴求獨覺或有值佛或不值佛成熟相續專心求證",
    "X26n0519_003:0468b21": "獨覺菩提初入資粮不必更修五停心觀等先聲聞",
    "X26n0519_003:0468b22": "位已熟修故依瑜伽論資粮位中修六善巧謂蘊處",
    "X26n0519_003:0468b23": "界緣起處非處及諦善巧修習然於緣起善巧多所",
    "X26n0519_003:0468b24": "修習是獨覺乘別緣境故如修習過百劫已出無佛",
    "X26n0519_003:0468c01": "世無師自能觀緣起故即能修習三十七菩提分法",
    "X26n0519_003:0468c02": "謂四念住四正斷四神足此後為欲起加行修習五",
    "X26n0519_003:0468c03": "根復更修習前五善巧謂蘊處界緣起即起觀處非",
    "X26n0519_003:0468c04": "處以處非處即是緣起差別義故於此修習□□七",
    "X26n0519_003:0468c05": "智次復修習四十四智即觀緣起歸四諦門即是第",
    "X26n0519_003:0468c06": "□□諦善巧齊此總名資粮位也此後即屬加行位",
    "X26n0519_003:0468c07": "攝具觀四諦修十六行起煖頂忍世第一法同聲聞",
    "X26n0519_003:0468c08": "說齊此總名加行位也見道位者亦如聲聞起一心",
    "X26n0519_003:0468c09": "真見道次起二心及十六心名相見道乃至第十六",
    "X26n0519_003:0468c10": "心皆見道位攝修道位者已於百劫資粮位中修習",
    "X26n0519_003:0468c11": "玅行必以世道伏下八地修斷煩惱雖未斷種由世",
    "X26n0519_003:0468c12": "道力已虧損故入見道時真見道位與分別惑種一",
    "X26n0519_003:0468c13": "時俱斷唯有頂地世道不伏而此聖者起九無間道",
    "X26n0519_003:0468c14": "九解脫道斷障證理第九無間名金剛道齊此總名",
    "X26n0519_003:0468c15": "修道位攝第九解脫道即是證得獨覺菩提名為盡",
    "X26n0519_003:0468c16": "智盡智無間起無生智而具成就果位功德定性獨",
    "X26n0519_003:0468c17": "覺乃至涅槃不定性者未趣大乘已來如是總名無",
    "X26n0519_003:0468c18": "學位攝名麟角者為彼一向樂處孤林乃至樂住空",
    "X26n0519_003:0468c19": "無相無願三解脫門謂觀苦諦修空無我行是空解",
    "X26n0519_003:0468c20": "脫門若觀苦諦修苦無常行及集諦四行是無願解",
    "X26n0519_003:0468c21": "脫門於此二諦不願樂故若觀滅諦修四行相是無",
    "X26n0519_003:0468c22": "相解脫門□□□□□道諦自是清淨行故非三觀",
    "X26n0519_003:0468c23": "境是謂麟角喻獨覺也第二部行獨覺謂於昔時依",
    "X26n0519_003:0468c24": "聲聞乘修行已至順決擇分煖頂□□迴趣獨覺世",
    "X26n0519_003:0469a01": "第一位以時促故不趣獨覺於見道位專□□諦亦",
    "X26n0519_003:0469a02": "無迴心或有修行已得聲聞隨何等果迴趣獨覺□",
    "X26n0519_003:0469a03": "□法欲心已去皆名獨覺外凡位攝自此已後屬資",
    "X26n0519_003:0469a04": "粮位□□□修習五停心觀資粮位中多觀緣起修",
    "X26n0519_003:0469a05": "六善巧極速四生極遲百劫修習次第例前說之或",
    "X26n0519_003:0469a06": "資粮位經多生數或於加行煖頂忍位亦容經生資",
    "X26n0519_003:0469a07": "粮位中或有遇佛或不遇佛修習滿時由彼因緣出",
    "X26n0519_003:0469a08": "無佛世自能修習菩提分法從四念住經五根位復",
    "X26n0519_003:0469a09": "能修習六善巧位作七十七智四十四智觀次復引",
    "X26n0519_003:0469a10": "起加行位等乃至圓證獨覺菩提如是名為部行獨",
    "X26n0519_003:0469a11": "覺大義同前部行獨覺得聖果已容可見佛麟角聖",
    "X26n0519_003:0469a12": "者定不見佛華嚴經說菩薩在兜率天將下生時於",
    "X26n0519_003:0469a13": "右手掌中放大光明名嚴淨世界三千界中若有獨",
    "X26n0519_003:0469a14": "覺遇斯光已速入涅槃若不入者佛光力故移置他",
    "X26n0519_003:0469a15": "方不得見佛。",
    "X26n0519_003:0469a16": "【疏】三中根性是慢行類者對前二類塵垢稍厚悲心",
    "X26n0519_003:0469a17": "稍勝名中根種性由此塵垢而稍厚故名慢行類。",
    "X26n0519_003:0469a18": "【疏】第二道等者以三類人依六善巧修習福慧說名",
    "X26n0519_003:0469a19": "為道初二類人依凡夫身修六善巧第三類人依得",
    "X26n0519_003:0469a20": "聖身修六善巧各求菩提。",
    "X26n0519_003:0469a21": "【疏】百劫者俱舍論說獨覺修行百增減劫方成聖果",
    "X26n0519_003:0469a22": "是此類也處非處者處是依因義建立義依善惡因",
    "X26n0519_003:0469a23": "建立果故因果相稱說名為處外道妄計殺生祀天",
    "X26n0519_003:0469a24": "求生梵福與上相違名為非處觀彼為境精勤修習",
    "X26n0519_003:0469b01": "由斯入聖故名處非處善巧。",
    "X26n0519_003:0469b02": "【疏】二有一類等者法華疏云若未入聲聞順解脫分",
    "X26n0519_003:0469b03": "而作獨覺便成麟角入決擇分已後作者皆成部行",
    "X26n0519_003:0469b04": "在解脫分未定生時作獨覺者可成麟角生數多故",
    "X26n0519_003:0469b05": "已定生者亦成部行生數少故意云練修相對生數",
    "X26n0519_003:0469b06": "多者練修時長而根性利名麟角喻生數少者練修",
    "X26n0519_003:0469b07": "時短而根性鈍名為部行前第一類定性獨覺及修",
    "X26n0519_003:0469b08": "聲聞順解脫分未定生者而趣獨覺成麟角喻此第",
    "X26n0519_003:0469b09": "二類已定性者故成部行依此凡身說當來世見道",
    "X26n0519_003:0469b10": "修道漸次證彼獨覺菩提得沙門果究竟無學。",
    "X26n0519_003:0469b11": "【疏】三有一類等者此第三類依聲聞乘修行得聖證",
    "X26n0519_003:0469b12": "生空法現量觀察四諦境故名證法現觀隨應獲得",
    "X26n0519_003:0469b13": "初二三果而無力能至極究竟聲聞無學也種性力",
    "X26n0519_003:0469b14": "故迴趣獨覺復修蘊等六種善巧於此聖身容可經",
    "X26n0519_003:0469b15": "生依出世道於當來世至極果也畢竟離垢者煩惱",
    "X26n0519_003:0469b16": "集盡分段苦亡也滅諦名梵清淨義故道諦名行行",
    "X26n0519_003:0469b17": "解義故滅道圓滿名為邊際獨覺無學名阿羅漢。",
    "X26n0519_003:0469b18": "【疏】第三習等者釋前三類修習行相也如彼論云云",
    "X26n0519_003:0469b19": "何獨覺習謂有三類(如疏引之)初類意云修六善巧過百",
    "X26n0519_003:0469b20": "劫已出無佛世種性力故無師自能修菩提分法證",
    "X26n0519_003:0469b21": "生空法現量勝觀得無學果此依凡身斷盡煩惱究",
    "X26n0519_003:0469b22": "竟果滿故成麟角其後二類即次前文兩類部行本",
    "X26n0519_003:0469b23": "學聲聞由彼種性因緣力故出無佛世迴趣獨覺雖",
    "X26n0519_003:0469b24": "無師友自能修習菩提分法如次從前第二第三凡",
    "X26n0519_003:0469c01": "位聖位迴心趣獨覺者也然此行位皆修六種善巧",
    "X26n0519_003:0469c02": "由前已說故略不言第四住者前三類人所住止處",
    "X26n0519_003:0469c03": "第五行者前三類人化行之事隨文可解。",
    "X26n0519_003:0469c04": "【疏】唯現等者以說法者令人生解獨覺之人現神通",
    "X26n0519_003:0469c05": "相令人生解決疑起信隨求滿願是故說法不發語",
    "X26n0519_003:0469c06": "言由諸獨覺性好寂靜若形言說而必集眾恐喧閙",
    "X26n0519_003:0469c07": "故。",
    "X26n0519_003:0469c08": "【疏】外道等者所執雖無能執之心是依他性故六十",
    "X26n0519_003:0469c09": "二見亦名為有。",
    "X26n0519_003:0469c10": "【疏】賢劫等者多類外道起此等見謂色是我或色是",
    "X26n0519_003:0469c11": "我瓔珞莊嚴我故色是我僮僕屬我驅使故色是我",
    "X26n0519_003:0469c12": "窟宅我在其中住故餘四蘊亦爾。",
    "X26n0519_003:0469c13": "【經】若著名相分別諸法者疏外釋云分別是執著義",
    "X26n0519_003:0469c14": "教示行人不執世諦但可了知因緣如幻悟因緣空",
    "X26n0519_003:0469c15": "若着名著相著事法有為相所迷即不能見諸法實",
    "X26n0519_003:0469c16": "性。",
    "X26n0519_003:0469c17": "【疏】顯揚瑜伽者依常無常門一切諸法五法攝盡前",
    "X26n0519_003:0469c18": "四無常攝諸有為名依他起性第五常法攝諸無為",
    "X26n0519_003:0469c19": "名圓成實性遍計無體五法不攝就前四中初三有",
    "X26n0519_003:0469c20": "漏第四無漏就前三中初二所緣第三能緣就前二",
    "X26n0519_003:0469c21": "中相是所詮名是能詮由不解相以名詮之故以五",
    "X26n0519_003:0469c22": "法攝一切法。",
    "X26n0519_003:0469c23": "【疏】言覺相者覺覺了也妄幻心想皆能了別自分境",
    "X26n0519_003:0469c24": "相故名覺相自性二相者釋上三法遍計自性依他",
    "X26n0519_003:0470a01": "自性二種行相如如者即是真如但以二字稱呼依",
    "X26n0519_003:0470a02": "漏無漏門有為無漏皆歸正智離戲論故說是離倒",
    "X26n0519_003:0470a03": "圓成實性諸無為法體凝然故說是常住圓成實性",
    "X26n0519_003:0470a04": "故楞伽經合以正智如如為圓成實性。",
    "X26n0519_003:0470a05": "【疏】後世等者今詳後世諦文通前四法具三性義三",
    "X26n0519_003:0470a06": "界因果生死之相分別妄想此三依他三乘因果通",
    "X26n0519_003:0470a07": "漏無漏若有漏者名為分別依他性攝若無漏者名",
    "X26n0519_003:0470a08": "為正智圓成實攝六十二見遍計如疏。",
    "X26n0519_003:0470a09": "【疏】顯揚瑜伽屬此經者諸法實性不住色不住非色",
    "X26n0519_003:0470a10": "等明勝義諦攝彼真如三乘因果有為功德通漏無",
    "X26n0519_003:0470a11": "漏攝彼前四謂有漏者相名分別無漏者正智所攝",
    "X26n0519_003:0470a12": "然三乘所證無為功德是勝義諦非此所明三界五",
    "X26n0519_003:0470a13": "趣四生六十二見攝彼相名分別皆有漏故。",
    "X26n0519_003:0470a14": "【疏】二諦等者前說法性顯勝義空此說三界三乘因",
    "X26n0519_003:0470a15": "果顯世俗有其義未了故重廣之說二諦品真俗次",
    "X26n0519_003:0470a16": "第爾者先明勝義令其遣相契無相理後說世俗勸",
    "X26n0519_003:0470a17": "令修學知妄幻故二諦品廣明真俗教示菩薩依二",
    "X26n0519_003:0470a18": "諦門修因趣果圓成大覺也。",
    "X26n0519_003:0470a20": "仁王護國般若經疏法衡抄卷第三"
}