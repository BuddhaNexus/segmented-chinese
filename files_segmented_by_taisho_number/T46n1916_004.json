{
    "T46n1916_004:0501a04": "3釋禪波羅蜜次第法門卷第四",
    "T46n1916_004:0501a06": "隋天台智者大師說",
    "T46n1916_004:0501a07": "弟子法慎記",
    "T46n1916_004:0501a08": "弟子灌頂再治",
    "T46n1916_004:0501a09": "分別禪波羅蜜前方便第六之四內方便下分明驗惡根性",
    "T46n1916_004:0501a10": "第二明驗惡根性中。即有四意。一先明煩惱",
    "T46n1916_004:0501a11": "數量。二次明惡根性發。三立對治法。四結成",
    "T46n1916_004:0501a12": "悉檀廣攝佛法。今釋第一煩惱數量。煩惱者。",
    "T46n1916_004:0501a13": "涅槃經云。煩惱即是惡法。若具論惡法。名數",
    "T46n1916_004:0501a14": "眾多。今略約五種不善惡法。開合以辨數量。",
    "T46n1916_004:0501a15": "五種不善法者。一覺觀不善法。二貪欲不善",
    "T46n1916_004:0501a16": "法。三瞋恚不善法。四愚癡不善法。五惡業不",
    "T46n1916_004:0501a17": "善法。若開乃有八萬四千。論其根本不過但",
    "T46n1916_004:0501a18": "有三毒等分。若合五不善法。為四分煩惱者。",
    "T46n1916_004:0501a19": "三毒即守本。還為三分。並屬習因覺觀。惡業",
    "T46n1916_004:0501a20": "障道。此二不善。合為一分。所以者何。覺觀即",
    "T46n1916_004:0501a21": "是帶三分煩惱而生。亦得說為習因等分。惡",
    "T46n1916_004:0501a22": "業障道。屬報因等分。習報合論但說一等分",
    "T46n1916_004:0501a23": "故。五種不善法。若一往合說。即但有四分。開",
    "T46n1916_004:0501a24": "論即為八萬四千者。如摩訶衍論中所明。貪",
    "T46n1916_004:0501a25": "欲煩惱。具足二萬一千。瞋恚煩惱。具足二萬",
    "T46n1916_004:0501a26": "一千愚癡煩惱。具足二萬一千。等分煩惱。具",
    "T46n1916_004:0501a27": "足二萬一千。四分煩惱。合出八萬四千塵勞。",
    "T46n1916_004:0501a28": "佛為對此說八萬四千法門。為治今處中而",
    "T46n1916_004:0501a29": "明。是故但約五種不善惡法。以辨惡根性發",
    "T46n1916_004:0501b01": "相。所以者何。上明善根性發。既約五種分別。",
    "T46n1916_004:0501b02": "今明惡根性發。豈不但據五不善法而辨。此",
    "T46n1916_004:0501b03": "則藥病相對。法相孱齊。行者欲修禪定。必須",
    "T46n1916_004:0501b04": "善分別之。第二次明惡根性發者。自有行人",
    "T46n1916_004:0501b05": "修禪定時。煩惱罪垢深重。雖復止心靜住。如",
    "T46n1916_004:0501b06": "上所說。內外善法。都不發一事。唯覺煩惱起",
    "T46n1916_004:0501b07": "發。是故次明惡根性發。今就惡法發中。還約",
    "T46n1916_004:0501b08": "五種不善而辨。一不善法中。各自為三。三五",
    "T46n1916_004:0501b09": "則為十五不善法。若論行人發不善時。乃無",
    "T46n1916_004:0501b10": "的次第。今約教門。依次而辨。具如前列。一明",
    "T46n1916_004:0501b11": "覺觀發相。即為三種。一者明利心中覺觀。二",
    "T46n1916_004:0501b12": "者半明半昏心中覺觀。三者一向昏迷心中",
    "T46n1916_004:0501b13": "覺觀。一明利心中覺觀發者。若行人過去既",
    "T46n1916_004:0501b14": "不深種善根。於修定時。都不發種種善法。但",
    "T46n1916_004:0501b15": "覺觀攀緣。念念不住三毒之中。亦無的緣。或",
    "T46n1916_004:0501b16": "時緣貪。或時緣瞋。或時緣癡。而所緣之事。分",
    "T46n1916_004:0501b17": "明了了。如是雖經年累月。而不發諸禪定。此",
    "T46n1916_004:0501b18": "為明利心中覺觀發相。二半明半昏心中覺",
    "T46n1916_004:0501b19": "觀者。若人於攝念之時。雖覺覺觀煩惱。念念",
    "T46n1916_004:0501b20": "不住。但隨所緣時。或明或昏。明則覺觀攀緣。",
    "T46n1916_004:0501b21": "思想不住。昏則無記瞪矒。無所覺了。名半明",
    "T46n1916_004:0501b22": "半昏覺觀發相。三一向沈昏心中覺觀者。若",
    "T46n1916_004:0501b23": "行人於修定之時。雖心昏闇似如睡眠。而於",
    "T46n1916_004:0501b24": "昏昏之中。切切攀緣。覺觀不住。是名沈昏心",
    "T46n1916_004:0501b25": "中覺觀煩惱發相。二明貪欲中。即有三種發",
    "T46n1916_004:0501b26": "相。一外貪欲。二內外貪欲。三遍一切處貪",
    "T46n1916_004:0501b27": "欲。一外貪欲煩惱發者。若行人當修定時。貪",
    "T46n1916_004:0501b28": "欲心生。若是男子。即緣於女。若是女人。即",
    "T46n1916_004:0501b29": "緣於男子。取其色貌姿容。威儀言語。即結使",
    "T46n1916_004:0501c01": "心生。念念不住。即此是外貪婬結使發相。二",
    "T46n1916_004:0501c02": "內外貪欲煩惱發者。若行人於修定之時。欲",
    "T46n1916_004:0501c03": "心發動。或緣外男女身相色貌姿態儀容。起",
    "T46n1916_004:0501c04": "於貪著。或復自緣己身形貌。摩頭拭頸念念",
    "T46n1916_004:0501c05": "染著。起諸貪愛。是以障諸禪定。此即內外貪",
    "T46n1916_004:0501c06": "欲煩惱發相。三遍一切處貪欲煩惱起者。此",
    "T46n1916_004:0501c07": "人愛著內外如前。而復於一切五塵境界資",
    "T46n1916_004:0501c08": "生物等。皆起貪愛。或貪田園屋宅。衣服飲貪。",
    "T46n1916_004:0501c09": "於一切處。貪欲發相。三明瞋恚發相。即有三",
    "T46n1916_004:0501c10": "種。一非理瞋。二順理瞋。三諍論瞋。一違理瞋",
    "T46n1916_004:0501c11": "發者。若行人於修定時。瞋覺欻然而起。無問",
    "T46n1916_004:0501c12": "是理非理。他犯不犯。無事而瞋。是為違理邪",
    "T46n1916_004:0501c13": "瞋發相。二順理正瞋發者。若於修定之時。外",
    "T46n1916_004:0501c14": "人實來惱觸。以此為緣而生瞋覺。相續不息。",
    "T46n1916_004:0501c15": "亦如持戒之人見非法者。而生瞋恚。故摩訶",
    "T46n1916_004:0501c16": "衍中說。清淨佛土中。雖無邪三毒。而有正三",
    "T46n1916_004:0501c17": "毒。今言順理正瞋者。即其人也。三諍論瞋者。",
    "T46n1916_004:0501c18": "行人於修禪時。著己所解之法為是。謂他所",
    "T46n1916_004:0501c19": "行所說。悉以為非。既外人所說。不順己情。即",
    "T46n1916_004:0501c20": "惱覺心生。世自有人。雖財帛相侵。猶能安",
    "T46n1916_004:0501c21": "忍少。諍義理。即大瞋恨。風馬不交。是名諍論",
    "T46n1916_004:0501c22": "瞋發相。四明愚癡發相。自有三種。一計斷常。",
    "T46n1916_004:0501c23": "二計有無。三計世性。此三並是著眾邪見。不",
    "T46n1916_004:0501c24": "出生死。是故通名愚癡。一計斷常癡者。行者",
    "T46n1916_004:0501c25": "於修定中。忽爾發邪思惟。利心分別。過去我",
    "T46n1916_004:0501c26": "及諸法為滅而有現在我及諸法邪。為不滅",
    "T46n1916_004:0501c27": "而有邪。因是思惟。見心即發推尋三世。若謂",
    "T46n1916_004:0501c28": "滅即墮斷中。若謂不滅即墮常中。如是癡覺。",
    "T46n1916_004:0501c29": "念念不住。因此利智捷疾。辯才無滯諍競戲",
    "T46n1916_004:0502a01": "論。作諸惡行。能障正定出世之法。是為計斷",
    "T46n1916_004:0502a02": "常癡發之相。二計有無癡發者。亦於修定之",
    "T46n1916_004:0502a03": "時。忽爾分別。思惟覺觀。謂今我及陰等諸法",
    "T46n1916_004:0502a04": "為定有耶。為定無耶。乃至非有非無耶。如是",
    "T46n1916_004:0502a05": "推尋見心即發。隨見生執。以為定實邪覺。念",
    "T46n1916_004:0502a06": "念不住。因此利智捷疾。戲論諍競。起諸邪",
    "T46n1916_004:0502a07": "行。障礙於正定。不得開發。是為計有無癡發",
    "T46n1916_004:0502a08": "之相。三計世性癡發者。亦於修定之時。忽作",
    "T46n1916_004:0502a09": "是念。由有微塵所以即有實法。有實法故。便",
    "T46n1916_004:0502a10": "有四大。有四大故。而有假名眾生及諸世界。",
    "T46n1916_004:0502a11": "如是思惟。見心即發。念念不住。因此利智辯",
    "T46n1916_004:0502a12": "才。能問能說。高心自舉。是非諍競。專行邪",
    "T46n1916_004:0502a13": "行。離真實道。乃至思惟分別剎那之心。亦復",
    "T46n1916_004:0502a14": "如是。以是因緣。不得發諸禪定。設發禪定。墮",
    "T46n1916_004:0502a15": "邪定聚。是為計世性癡發之相。五明惡業障",
    "T46n1916_004:0502a16": "道發相。亦有三種。一沈昏闇蔽障。二惡念思",
    "T46n1916_004:0502a17": "惟障。三境界逼迫障。一沈昏闇蔽障者。行者",
    "T46n1916_004:0502a18": "於修定。欲用心之時。即便沈昏闇睡。無記瞪",
    "T46n1916_004:0502a19": "矒。無所別知。障諸禪定。不得開發。是為沈昏",
    "T46n1916_004:0502a20": "闇蔽障發之相。二惡念思惟障者。若行者欲",
    "T46n1916_004:0502a21": "修定時。雖不沈昏闇睡。而惡念心生。或念欲",
    "T46n1916_004:0502a22": "作十惡四重五逆毀禁還俗等事。無時暫停。",
    "T46n1916_004:0502a23": "因是障諸禪定。不得開發。是為惡念思惟障",
    "T46n1916_004:0502a24": "發之相三境界逼迫障者。若行人於修定之",
    "T46n1916_004:0502a25": "時。雖無上事。而身或時卒痛。覺有逼迫之事。",
    "T46n1916_004:0502a26": "見諸外境。或見無頭手足無眼目等。或見衣",
    "T46n1916_004:0502a27": "裳破壞。或復陷入於地。或復火來燒身。或見",
    "T46n1916_004:0502a28": "高崖而復墮落。二山隔障。羅剎虎狼。或復夢",
    "T46n1916_004:0502a29": "見有諸惡相。如是事皆是障道罪起逼迫行",
    "T46n1916_004:0502b01": "人。或令驚怖。或時苦惱。如此種種。非可備",
    "T46n1916_004:0502b02": "說。是名境界逼迫障發之相。今約此五不善",
    "T46n1916_004:0502b03": "法。即合為三障。前三毒。即為習因煩惱障等",
    "T46n1916_004:0502b04": "分之中覺觀亂法。即是麁四陰故。名為報障。",
    "T46n1916_004:0502b05": "三種障道。即為業障。何以知之。由過去造",
    "T46n1916_004:0502b06": "惡。未來應受惡報。即以業持此惡。若行者於",
    "T46n1916_004:0502b07": "未受報中間。而修善者。善與惡乖。業即扶惡",
    "T46n1916_004:0502b08": "而起。來障於善。故知即是業障。如是三障。障",
    "T46n1916_004:0502b09": "一切行人禪定智慧。不得開發。故名為障。第",
    "T46n1916_004:0502b10": "三次明對治法者。對名主對。治名為治。如不",
    "T46n1916_004:0502b11": "淨觀主治婬欲故名對治。如是乃至念。佛三",
    "T46n1916_004:0502b12": "昧等。主治惡業障道。今明對治中。自有六意",
    "T46n1916_004:0502b13": "不同。一者對治治。二者轉治。三者不轉治。四",
    "T46n1916_004:0502b14": "者兼治。五者兼轉。兼不轉治。六者非對。非轉",
    "T46n1916_004:0502b15": "非兼治一明對治者。前善惡根性發中。名為",
    "T46n1916_004:0502b16": "十五。今此對治中。亦為十五。問曰。此豈非煩",
    "T46n1916_004:0502b17": "長邪。答曰不然。前為驗知故說。今為對治故",
    "T46n1916_004:0502b18": "說。前為約善根自發故說。今為修習故說。此",
    "T46n1916_004:0502b19": "非煩重。一明治覺觀多病者。如經中說。覺觀",
    "T46n1916_004:0502b20": "多者。教令數息。今覺觀之病。既有三種。息為",
    "T46n1916_004:0502b21": "對治。亦為三意。一明利心覺觀者。行者坐中。",
    "T46n1916_004:0502b22": "明利之心攀緣。念念不住。此應教令數息。何",
    "T46n1916_004:0502b23": "以故。數息之法。繫之心在息。息是治亂之良",
    "T46n1916_004:0502b24": "藥也。若能從一至十。中間不忘。必得入定。能",
    "T46n1916_004:0502b25": "破亂想。數息之法。於沈審心中。記數沈審",
    "T46n1916_004:0502b26": "之心。能治明利。是以數息能除明利心中覺",
    "T46n1916_004:0502b27": "觀病也。二明治半明半昏覺觀者。病相如前",
    "T46n1916_004:0502b28": "說。今對治之法。應教令隨息。隨息出入。則",
    "T46n1916_004:0502b29": "心常依息。以依息故。息麁心即麁息。細心亦",
    "T46n1916_004:0502c01": "細。細息出入。繼心緣之。能破覺觀。心靜明",
    "T46n1916_004:0502c02": "鑒。知息出入。長短去就。照用分明。能破昏",
    "T46n1916_004:0502c03": "沈。是故說隨。為治若但數息者。即有扶昏之",
    "T46n1916_004:0502c04": "過。若但觀息。亦有浮亂之失。不名善對治也。",
    "T46n1916_004:0502c05": "三明治昏沈心中覺觀者。覺觀起相。如前說。",
    "T46n1916_004:0502c06": "對治之法。應教令觀息。息入時。諦觀此息從",
    "T46n1916_004:0502c07": "何處來。中間何所經遊入至何處住。口出息",
    "T46n1916_004:0502c08": "亦如是。此法後當廣說。如是求其根源。出無",
    "T46n1916_004:0502c09": "分散。入無積聚。不見定想。明心觀照心眼即",
    "T46n1916_004:0502c10": "開。破於沈昏。靜心依息。能破散亂。故以觀息",
    "T46n1916_004:0502c11": "對治沈昏覺觀之病。二明治貪欲多病。如經",
    "T46n1916_004:0502c12": "中說。貪欲多者。教不淨觀欲病既有三種。今",
    "T46n1916_004:0502c13": "對治亦為三意。一明治外貪欲多者。病發從",
    "T46n1916_004:0502c14": "著外境男女容色姿態語言威儀細滑等相。",
    "T46n1916_004:0502c15": "是故婬火熾然不息。對治之法。應教作九想",
    "T46n1916_004:0502c16": "觀。若至塚間取死屍相。亦當諦觀可愛之境。",
    "T46n1916_004:0502c17": "躃著地上。觀見死屍胮脹爛壞。膿血流出。大",
    "T46n1916_004:0502c18": "小便利。諸蟲唼食。今我著者。亦復如是。何處",
    "T46n1916_004:0502c19": "可愛。作是觀已。婬心自息。是故九想能治愛",
    "T46n1916_004:0502c20": "著外境貪婬重病。二明治內外貪欲煩惱。煩",
    "T46n1916_004:0502c21": "惱病發如前說。若欲治之。當教作初背捨等",
    "T46n1916_004:0502c22": "觀。諦觀內身不淨破壞可惡。即破緣內貪愛。",
    "T46n1916_004:0502c23": "復當如前。觀外不淨可惡即離外境貪愛。即",
    "T46n1916_004:0502c24": "是初背捨。以是不淨心觀內外色。能破內外",
    "T46n1916_004:0502c25": "愛著貪婬之病。三明治一切處皆起貪愛者。",
    "T46n1916_004:0502c26": "貪病發相如前說。治法應教緣一切處大不",
    "T46n1916_004:0502c27": "淨觀。觀一切境男女自身他身田園屋宅衣",
    "T46n1916_004:0502c28": "服飲食。一切世間所有皆見不淨無有一處",
    "T46n1916_004:0502c29": "可生貪心。爾時一切處中。生厭離心。則一",
    "T46n1916_004:0503a01": "切貪欲。無復起處。是名對治一切處貪欲病。",
    "T46n1916_004:0503a02": "三明治瞋恚多病。如經中說。瞋恚多者。教慈",
    "T46n1916_004:0503a03": "心觀治瞋病。既有三種。今對治亦復有三。一",
    "T46n1916_004:0503a04": "明治邪瞋者。日夜心中思惟非理欲以惡事",
    "T46n1916_004:0503a05": "惱他瞋發之相。具如上說治之應令修眾生",
    "T46n1916_004:0503a06": "緣慈取一親人得樂之相。緣之入定。如是見",
    "T46n1916_004:0503a07": "親人得樂中。怨人等皆令得樂。取他樂相。能",
    "T46n1916_004:0503a08": "生愛念。即破於眾生中瞋惱怨害之心。二明",
    "T46n1916_004:0503a09": "治正瞋者。若於餘事之中。都無瞋心。但見人",
    "T46n1916_004:0503a10": "作惡。或復犯戒而起瞋心病發之相。具如前",
    "T46n1916_004:0503a11": "說。治之應教修。法緣慈觀五陰虛假。不見眾",
    "T46n1916_004:0503a12": "生。豈有持犯是非之事。但緣諸受中法樂。以",
    "T46n1916_004:0503a13": "與於他。慈心愛念。不應加惱。是非既泯。瞋心",
    "T46n1916_004:0503a14": "自息。是為行法緣慈能治順理瞋病。三明治",
    "T46n1916_004:0503a15": "一切法中諍論故瞋者。病發如前說。對治方",
    "T46n1916_004:0503a16": "法。應教修無緣慈。何以故。此人隨所得法。",
    "T46n1916_004:0503a17": "既自以為是。謂他即非。同我者喜。違我者即",
    "T46n1916_004:0503a18": "瞋。或於四句及絕四句中生執。或復執於中",
    "T46n1916_004:0503a19": "道。如是皆有所依。故有諍訟執計因緣。便生",
    "T46n1916_004:0503a20": "瞋覺。對治方法。令修無緣之慈。行此慈時。言",
    "T46n1916_004:0503a21": "語道斷。心行處滅。於一切法。不憶不念。若無",
    "T46n1916_004:0503a22": "憶念。因何諍訟而生瞋心。大慈平等。同與本",
    "T46n1916_004:0503a23": "淨之樂。離惱他相故。名慈能與樂。亦得言菩",
    "T46n1916_004:0503a24": "薩為諸眾生說如是法。名為大慈。當知修無",
    "T46n1916_004:0503a25": "緣慈。對治一切法中諍論瞋恚。四明治愚癡",
    "T46n1916_004:0503a26": "多病。如經中說。愚癡多者。教觀因緣。問曰。",
    "T46n1916_004:0503a27": "因緣之法。其義甚深。云何愚癡之人。教觀因",
    "T46n1916_004:0503a28": "緣。答曰。言愚癡者。非謂如牛羊等。但是人聰",
    "T46n1916_004:0503a29": "明利根。分別籌量不得正慧。邪心取理。名為",
    "T46n1916_004:0503b01": "愚癡愚癡之病。既有三種。對治亦應立三。一",
    "T46n1916_004:0503b02": "明治斷常癡病者。邪思執著。或起常見。或起",
    "T46n1916_004:0503b03": "斷見。便破因果。病相如前說。對治方法。應教",
    "T46n1916_004:0503b04": "觀三世十二因緣。過去有二。現在有八。未來",
    "T46n1916_004:0503b05": "有二。是為十二因緣。三世相因。不常不斷。如",
    "T46n1916_004:0503b06": "經偈說。",
    "T46n1916_004:0503b07": "我真佛法中　　雖空亦不斷",
    "T46n1916_004:0503b08": "相續亦不常　　善惡亦不失",
    "T46n1916_004:0503b09": "若行者能善觀十二因緣。不執斷常。則邪見",
    "T46n1916_004:0503b10": "心息。亦得以此對治。破相續假惑。二明治計",
    "T46n1916_004:0503b11": "有無癡病發者。邪念思惟。有我無我。有陰無",
    "T46n1916_004:0503b12": "陰等。如前說。立對治者。應教觀果報十二因",
    "T46n1916_004:0503b13": "緣。果報十二因緣者。觀現在歌羅邏時。名曰",
    "T46n1916_004:0503b14": "無明。乃至生老死等。現在即有五陰十二入",
    "T46n1916_004:0503b15": "十八界成就。皆從因緣生。此歌羅邏時。即有",
    "T46n1916_004:0503b16": "三事。一命二暖三識。故名無明。此既從緣而",
    "T46n1916_004:0503b17": "生。無有自性。不可言有。不可言無。乃至老死",
    "T46n1916_004:0503b18": "亦復如是。若知非空非有。即破空有二見。當",
    "T46n1916_004:0503b19": "知果報十二因緣觀。即治有無見病。今亦得",
    "T46n1916_004:0503b20": "以此對治。破執因成假惑。三明治世性愚癡",
    "T46n1916_004:0503b21": "發者。若見細微之性。能生萬法。如是邪念。名",
    "T46n1916_004:0503b22": "計世性。廣說如前。對治之法。還作一念十二",
    "T46n1916_004:0503b23": "緣觀。何以故。行者深觀一念之中具足十二。",
    "T46n1916_004:0503b24": "一非十二。十二非一。而今約一說十二。約十",
    "T46n1916_004:0503b25": "二說一。當知一無定性。無定一故。則世性不",
    "T46n1916_004:0503b26": "可得。故以一念十二緣觀。破執世性邪癡。此",
    "T46n1916_004:0503b27": "一念十二緣觀。多破執一異見。今亦即得以",
    "T46n1916_004:0503b28": "此破相待假惑。五明治惡業障道多病。如經",
    "T46n1916_004:0503b29": "中說。障道者。教令念佛。今障道既有三種。對",
    "T46n1916_004:0503c01": "治則亦立三。一明治沈昏闇塞障發者。惡業",
    "T46n1916_004:0503c02": "病相如前說。對治應教觀應佛三十二相中",
    "T46n1916_004:0503c03": "隨取一相。或先取佛眉間毫相。閉目而觀。若",
    "T46n1916_004:0503c04": "心闇鈍。懸作不成。當對一好端嚴形像。一",
    "T46n1916_004:0503c05": "心取相。緣之入定。若不明了。即開眼更觀。復",
    "T46n1916_004:0503c06": "更閉目。如是取一相明了。次第遍觀眾相。使",
    "T46n1916_004:0503c07": "心眼開明。即破昏睡沈闇之心。念佛功德則",
    "T46n1916_004:0503c08": "除罪障。問曰。若取其相分明。能破沈昏者。何",
    "T46n1916_004:0503c09": "不作九想白骨等觀。答曰。九想白骨。但是生",
    "T46n1916_004:0503c10": "死不淨之身。除罪義劣故非對治。二明治惡",
    "T46n1916_004:0503c11": "念思惟障者。障發如前說。對治應教念佛功",
    "T46n1916_004:0503c12": "德。云何為念。正念之心緣佛十力四無所畏",
    "T46n1916_004:0503c13": "十八不共一切種智圓照法界常寂不動普現",
    "T46n1916_004:0503c14": "色身利益一切功德無量不可思議。如是念",
    "T46n1916_004:0503c15": "時。即是對治。何以故。此念佛功德。從緣勝",
    "T46n1916_004:0503c16": "善法中生心數。惡念思惟。從緣惡法中生心",
    "T46n1916_004:0503c17": "數。善能破惡故。應念報佛。譬如醜陋少智之",
    "T46n1916_004:0503c18": "人。在端正大智人中。即自鄙恥。惡亦如是。",
    "T46n1916_004:0503c19": "在善心中。則恥愧自息。緣佛功德。念念之中。",
    "T46n1916_004:0503c20": "滅一切障。三明治境界逼迫障者。罪業發相",
    "T46n1916_004:0503c21": "如上所說。對治方法。應教念法佛。法佛者。",
    "T46n1916_004:0503c22": "即是法性平等。不生不滅。無有形色。空寂無",
    "T46n1916_004:0503c23": "為。無為之中。既無境界。何者是逼迫之相。知",
    "T46n1916_004:0503c24": "境界空故。即是對治。若念三十二相。即非對",
    "T46n1916_004:0503c25": "治。何以故是人未緣相時。已為境界惱亂。而",
    "T46n1916_004:0503c26": "更取相者。多因此著魔。狂亂其心。今觀空破",
    "T46n1916_004:0503c27": "除諸境界。存心念佛。功德無量。即滅重罪。此",
    "T46n1916_004:0503c28": "為對治。於義可見。略說對治治竟。第二明",
    "T46n1916_004:0503c29": "轉治者。出摩訶衍論解十力明定力垢淨智",
    "T46n1916_004:0504a01": "力中說。彼論云。貪欲之人。教修慈心。多瞋之",
    "T46n1916_004:0504a02": "人。作不淨觀。愚癡多者。教思惟邊無邊。掉散",
    "T46n1916_004:0504a03": "心中。教令用智慧分別。沒心人中。教令攝心。",
    "T46n1916_004:0504a04": "若如是者。名為轉治。若不爾者。名不轉治。此",
    "T46n1916_004:0504a05": "為反上所說。今明轉治有二種。一者病轉法",
    "T46n1916_004:0504a06": "亦轉。二者病不轉而法轉。今約前一觀中。明",
    "T46n1916_004:0504a07": "轉治義。前對治治中。貪心多者。教觀不淨。觀",
    "T46n1916_004:0504a08": "心既成。見於不淨。厭患前境。便生瞋心。如佛",
    "T46n1916_004:0504a09": "在世。有諸比丘。學不淨觀。成即顧人自害。如",
    "T46n1916_004:0504a10": "是之類。應教轉觀修慈。以治於瞋。名為轉",
    "T46n1916_004:0504a11": "治。此即藥病俱轉。如此說者。細熟尋檢。猶未",
    "T46n1916_004:0504a12": "稱教意。二者病不轉而藥轉者。貪病不轉前",
    "T46n1916_004:0504a13": "不淨觀。修慈觀治。問曰。貪心之法。取人好",
    "T46n1916_004:0504a14": "相。慈亦取人好相。云何為對治。答曰。菩薩戒",
    "T46n1916_004:0504a15": "有明文。一切男子。皆是我父。一切女人。皆是",
    "T46n1916_004:0504a16": "我母。而菩薩不起慈悲。行婬無度。不避六親。",
    "T46n1916_004:0504a17": "犯波羅夷罪。若觀前境男女皆如父如母如",
    "T46n1916_004:0504a18": "子。則自敬愛心生。慈念能破貪欲。譬如父母",
    "T46n1916_004:0504a19": "終不於子所生非法心。復次慈名與他之樂。",
    "T46n1916_004:0504a20": "貪欲不善。增他煩惱。此非與樂之道。如是思",
    "T46n1916_004:0504a21": "惟。繫心修慈。慈定若發。即治貪欲。何以故。",
    "T46n1916_004:0504a22": "無量心是色界法。不應得有貪欲心生。此則",
    "T46n1916_004:0504a23": "病雖不轉。轉觀治之。今以不淨一門類之。餘",
    "T46n1916_004:0504a24": "十四門禪。悉有二種轉治之義可知。復次轉",
    "T46n1916_004:0504a25": "觀有二種。一者轉心不轉境。二者心境俱轉。",
    "T46n1916_004:0504a26": "善自推尋其義可見。第三明不轉治者。亦為",
    "T46n1916_004:0504a27": "二意。一者病不轉觀亦不轉。二者病轉觀不",
    "T46n1916_004:0504a28": "轉。一病不轉觀亦不轉者。如貪心人作不淨",
    "T46n1916_004:0504a29": "觀。貪心不息。更增想作觀。不須轉觀。當更作",
    "T46n1916_004:0504b01": "膿血爛壞相等。作一人不息。復作多人。如是",
    "T46n1916_004:0504b02": "乃至一城一聚落。皆作不淨。如禪經中廣說。",
    "T46n1916_004:0504b03": "或進入白骨流光等治。貪心方息故名不轉",
    "T46n1916_004:0504b04": "治。雖有此義理。而推之猶恐未是教之正意。",
    "T46n1916_004:0504b05": "二病轉觀不轉治者。行者為有貪欲病。作不",
    "T46n1916_004:0504b06": "淨觀治。貪欲轉而生瞋恚。爾時不轉不淨觀。",
    "T46n1916_004:0504b07": "即於不淨中增想。作不淨觀及白骨流光入",
    "T46n1916_004:0504b08": "定。瞋心自除。亦得即為二意。一境不轉而心",
    "T46n1916_004:0504b09": "轉。二境不轉心亦不不轉。餘十四對治不轉",
    "T46n1916_004:0504b10": "治義類亦如是。第四明兼治者。亦出摩訶衍",
    "T46n1916_004:0504b11": "論解八念念捨文中。彼論云。菩薩法施者。法",
    "T46n1916_004:0504b12": "施因緣。或復說法。或現神通。或復放光。如是",
    "T46n1916_004:0504b13": "等利益度脫眾生。名為法施。復次行法施者。",
    "T46n1916_004:0504b14": "應當善識眾生煩惱多少。或但有一煩惱病。",
    "T46n1916_004:0504b15": "或兩兩雜。或三三雜。若一煩惱說一法治。兩",
    "T46n1916_004:0504b16": "兩雜者說二法治。三三雜者說三法治。此即",
    "T46n1916_004:0504b17": "是兼治相。一病說一法治。如前說。兩病二法",
    "T46n1916_004:0504b18": "治者。如有貪欲病。復有瞋恚。當用不淨慈心",
    "T46n1916_004:0504b19": "觀共治。何以故。若但用一法。雖偏治一邊。復",
    "T46n1916_004:0504b20": "增一邊。則為過失。今二法相兼。病則皆差。或",
    "T46n1916_004:0504b21": "不淨兼慈。或慈兼不淨。今應隨病起。以義斟",
    "T46n1916_004:0504b22": "酌。兼三兼四。乃至五等。悉有其義。今不具",
    "T46n1916_004:0504b23": "說。第五明兼不轉治者。此義亦如轉治不轉",
    "T46n1916_004:0504b24": "治意。但於兼中對病發多少。還約。上轉不轉",
    "T46n1916_004:0504b25": "意。細推可見。第六非對非轉非兼治者。即是",
    "T46n1916_004:0504b26": "第一義悉檀波若正觀。此觀通能治十五種",
    "T46n1916_004:0504b27": "病。亦通能發十五種門禪。所以言非對非轉",
    "T46n1916_004:0504b28": "非兼治正觀。法性即法。不可以法對法。故云",
    "T46n1916_004:0504b29": "非對正觀。無偏不增。餘病不須轉也。力能遍",
    "T46n1916_004:0504c01": "破眾病故不須兼。雖不得能破所破。而治諸",
    "T46n1916_004:0504c02": "不善。悉皆除滅。故名為治。是以摩訶衍云。有",
    "T46n1916_004:0504c03": "三昧。但能除貪。不能除瞋。不能除癡。有三",
    "T46n1916_004:0504c04": "昧。能除三毒。即是今所明正觀第一義悉檀",
    "T46n1916_004:0504c05": "也。所以波若一觀能治五病者。一正觀能治",
    "T46n1916_004:0504c06": "貪欲。如思益經云。貪欲之人。以淨觀得脫。",
    "T46n1916_004:0504c07": "不以不淨。世尊自知。二正觀能治瞋者。如般",
    "T46n1916_004:0504c08": "若說。我昔為歌利王。割截身體。爾時無我相",
    "T46n1916_004:0504c09": "人相眾生相。則瞋恚不生。故知實相能治於",
    "T46n1916_004:0504c10": "瞋。三正觀能破治癡者。智慧破於無明。其義",
    "T46n1916_004:0504c11": "可見。故涅槃經云。明時無闇。闇時無明。有智",
    "T46n1916_004:0504c12": "慧時。則無煩惱。有煩惱時。則無智慧。四正觀",
    "T46n1916_004:0504c13": "能治覺觀者。正觀心中。語言道斷。心行處滅。",
    "T46n1916_004:0504c14": "則覺觀從何而生。故維摩詰經言。云何息攀",
    "T46n1916_004:0504c15": "緣。謂心無所得。五正觀能治罪障者。如前引",
    "T46n1916_004:0504c16": "普賢觀云。端坐念實相。是名第一懺。眾罪如",
    "T46n1916_004:0504c17": "霜露。慧日能消除。復次如世餘藥。各隨對",
    "T46n1916_004:0504c18": "治。能治一病。不能遍治一切病也。阿竭陀藥",
    "T46n1916_004:0504c19": "即能遍治一切眾病。是名非對非轉非兼治。",
    "T46n1916_004:0504c20": "亦能具足一切禪門。如大品經說。欲學一切",
    "T46n1916_004:0504c21": "善法。當學般若。所以者何。譬如王來必有營",
    "T46n1916_004:0504c22": "從。若般若慧發。則一心具足萬行。此則可",
    "T46n1916_004:0504c23": "以如意寶珠為喻。第四次明結成悉檀廣攝",
    "T46n1916_004:0504c24": "佛法者。今約此驗惡根性中辨對治。即以對",
    "T46n1916_004:0504c25": "摩訶衍論所明四種悉檀義。所以者何。如十",
    "T46n1916_004:0504c26": "五種不善境界發相。此正是世界悉檀。乃至",
    "T46n1916_004:0504c27": "前明善根發相。亦屬世界悉檀。以其皆是因",
    "T46n1916_004:0504c28": "緣生陰入界攝故。次明十五種對治禪門。即",
    "T46n1916_004:0504c29": "是對治悉檀。是中正辨藥病相對故。次明轉",
    "T46n1916_004:0505a01": "治兼轉不轉治。即是為人悉檀。此正逐人根",
    "T46n1916_004:0505a02": "緣不定。方便利益故名為人。次明非對非轉。",
    "T46n1916_004:0505a03": "即是第一義悉檀。其義可見。故摩訶衍論云。",
    "T46n1916_004:0505a04": "此四悉檀。即攝十二部經八萬四千法藏一",
    "T46n1916_004:0505a05": "切佛法。理而推之。當知禪門之義。則為廣",
    "T46n1916_004:0505a06": "博靡所不收。第三次明安心禪門者。略為五",
    "T46n1916_004:0505a07": "意。一明隨便宜。二明隨對治成就。三明隨樂",
    "T46n1916_004:0505a08": "欲。四明隨次第。五明隨第一義。今釋第一隨",
    "T46n1916_004:0505a09": "便宜者。如驗善根性中。發十五種禪門。隨其",
    "T46n1916_004:0505a10": "發法。當知過去已經修習。可還修令成就。隨",
    "T46n1916_004:0505a11": "所發法。安心修之。如發覺觸後。欲修安心。當",
    "T46n1916_004:0505a12": "教數息。所以者何。根本初禪。多從數息中發。",
    "T46n1916_004:0505a13": "當知是人過去已曾數息修禪。今若從息道",
    "T46n1916_004:0505a14": "而入。與本相扶。禪則易發。加功不止。則能具",
    "T46n1916_004:0505a15": "足四禪空定。因此即發三乘聖道事等。金師",
    "T46n1916_004:0505a16": "之子。教令數息。是為隨本。善根發後。說安心",
    "T46n1916_004:0505a17": "法餘十四善根發。隨便宜立安心亦如是。二",
    "T46n1916_004:0505a18": "明隨對治成就立安心法者。如行人本有貪",
    "T46n1916_004:0505a19": "欲不善障法。為治此病。作不淨觀。觀成病滅。",
    "T46n1916_004:0505a20": "爾時雖無欲病。而未證深法。當更加心修習",
    "T46n1916_004:0505a21": "不淨。作種種不淨成已。次當却除皮肉。修白",
    "T46n1916_004:0505a22": "骨流光。入八背捨。斷三界結。成三乘道。此則",
    "T46n1916_004:0505a23": "不失其功。若更安心餘法。方復造功。則於事",
    "T46n1916_004:0505a24": "難成。餘十四隨對治成就。辨安心法。類之",
    "T46n1916_004:0505a25": "可知。三隨樂欲者。若能對治。斷欲界煩惱不",
    "T46n1916_004:0505a26": "善之患。則十五種禪。通無遮障。爾時當隨行",
    "T46n1916_004:0505a27": "者心所欲。樂諸禪三昧。各安心其門。而修習",
    "T46n1916_004:0505a28": "之。即皆開發。始終成就。此可以數人同治修",
    "T46n1916_004:0505a29": "為類。四約次第立安心法者。遮障既除。自有",
    "T46n1916_004:0505b01": "行人。欲從淺至深。具足修一切禪定。應從阿",
    "T46n1916_004:0505b02": "那般那中而教數息。證根本四禪空定已。次",
    "T46n1916_004:0505b03": "教隨息。證十六特勝已。次應觀息具足通明",
    "T46n1916_004:0505b04": "之禪。次教不淨觀。入九想背捨等禪。乃至次",
    "T46n1916_004:0505b05": "應觀心性入九種大禪。禪定次第並如上。第",
    "T46n1916_004:0505b06": "五明禪次第中分別修證方法。在下自當具",
    "T46n1916_004:0505b07": "說。今明約驗善惡根性後。用安心法。既有如",
    "T46n1916_004:0505b08": "此之便利。故次後而說。五明隨第一義者。泥",
    "T46n1916_004:0505b09": "洹真法寶眾生種種門。入此十五種善根發",
    "T46n1916_004:0505b10": "後。及五對治除障已後。隨於一法門易悟之",
    "T46n1916_004:0505b11": "處。即以此為安心者。行人多因是門入聖道",
    "T46n1916_004:0505b12": "也。第四次明治病方法。行者既安心修道。或",
    "T46n1916_004:0505b13": "本四大有病。因今用心。心息鼓擊。發動成病。",
    "T46n1916_004:0505b14": "或時不能善調適身息心三事。內外有所違",
    "T46n1916_004:0505b15": "犯。故有病發。夫坐禪之法。若能善用心者。則",
    "T46n1916_004:0505b16": "四百四病。自然差矣。若用心失所。則動四",
    "T46n1916_004:0505b17": "百四病。是故若自行化他。應當善識病源。善",
    "T46n1916_004:0505b18": "知坐中內心治病方法。若不知治病方法。一",
    "T46n1916_004:0505b19": "旦動病。非唯行道有障。則大命有慮。今明治",
    "T46n1916_004:0505b20": "病法中。即為二意。一明病發相。二明治病方",
    "T46n1916_004:0505b21": "法。病發雖復多途。略出不過三種。一者四大",
    "T46n1916_004:0505b22": "增動病相。二者從五臟生病。三者五根中病。",
    "T46n1916_004:0505b23": "略明四大病者。地大增故。腫結沈重身體枯",
    "T46n1916_004:0505b24": "瘠。如是等百一患生。水大增故。痰癊脹滿。飲",
    "T46n1916_004:0505b25": "食不消。腹痛下利等。百一患生。火大增故。煎",
    "T46n1916_004:0505b26": "寒壯熱支節皆痛口爽大小行不通利等。百",
    "T46n1916_004:0505b27": "一患生。風大增故。虛懸戰掉疼痛轉筋嘔吐",
    "T46n1916_004:0505b28": "嗽氣急。如是等百一患生。故經云。一大不",
    "T46n1916_004:0505b29": "調。百一病惱。四大不調。四百四病一時俱動",
    "T46n1916_004:0505c01": "四大病發。各有相貌。當於坐時及夢中察之。",
    "T46n1916_004:0505c02": "其相眾多。不可具記。二次明五臟生患之相。",
    "T46n1916_004:0505c03": "從心生患者。多身體寒熱口燥等。心主口故。",
    "T46n1916_004:0505c04": "從肺生患者。多身體脹滿四支煩疼悶鼻塞",
    "T46n1916_004:0505c05": "等。肺主鼻故。從肝生患者多喜愁憂不樂悲",
    "T46n1916_004:0505c06": "思瞋恚頭痛眼痛疼闇等。肝主眼故。從脾生",
    "T46n1916_004:0505c07": "患者。身體面上遊風通身㿇㿇痒悶疼痛飲",
    "T46n1916_004:0505c08": "食失味。脾主舌故。從腎生患者。或咽喉噎塞",
    "T46n1916_004:0505c09": "腹脹耳滿。腎主耳故。五臟生患眾多。各有其",
    "T46n1916_004:0505c10": "相。於坐時及夢中察之可知。其相眾多云云。",
    "T46n1916_004:0505c11": "不可具記。三次略明五根中患相。身患者。身",
    "T46n1916_004:0505c12": "體卒痛百節酸疼瘡痒等。舌患者。瘡強急飲",
    "T46n1916_004:0505c13": "食失味等。鼻患者。鼻塞甕及流濃涕等。耳患",
    "T46n1916_004:0505c14": "者。耳滿疼聾及或時嘈嘈然作聲等。眼患者。",
    "T46n1916_004:0505c15": "眼懸視𥆨𥆨及瞖闇疼痛等。如是四大五臟",
    "T46n1916_004:0505c16": "五根病患。因起非一。病患眾多。不可具說。問",
    "T46n1916_004:0505c17": "曰。五根之患。無異五臟內外相因。今何以別",
    "T46n1916_004:0505c18": "說。答曰。為坐中別有治法故。須別說其相。行",
    "T46n1916_004:0505c19": "者若欲修禪脫有患生。應當善自知因起。三",
    "T46n1916_004:0505c20": "種病通因內外發動。若外傷寒冷熱風。飲食",
    "T46n1916_004:0505c21": "不慎。而病從三處發者。當知因外發。若用心",
    "T46n1916_004:0505c22": "不調。觀行違僻。或內心法起。不知將息。而致",
    "T46n1916_004:0505c23": "此三處病發。此因內發。復次行者應知得病",
    "T46n1916_004:0505c24": "有三種不同。一者四大增損故病。如前說。二",
    "T46n1916_004:0505c25": "者鬼神所作。及因魔事觸惱故得病。三者業",
    "T46n1916_004:0505c26": "報所得病。如此等病。初得即治。甚易得差。若",
    "T46n1916_004:0505c27": "經久則病成身羸。治之則為難愈。二正明治",
    "T46n1916_004:0505c28": "病方法者。既深知病源起發。當作方法治之。",
    "T46n1916_004:0505c29": "治病之法。乃有多途。舉要言之。不過五種。一",
    "T46n1916_004:0506a01": "者氣息治病。所謂六種息。及十二種息。何等",
    "T46n1916_004:0506a02": "為六種氣。一吹二呼三嘻四呵五噓六呬。此",
    "T46n1916_004:0506a03": "六種息。皆於脣口之中。方便轉側而作。若於",
    "T46n1916_004:0506a04": "坐時。寒時應吹。熱時應呼。若以治病。吹以去",
    "T46n1916_004:0506a05": "寒。呼以去熱。嘻以去痛。及以治風。呵以去",
    "T46n1916_004:0506a06": "煩。又以下氣。噓以散痰。又以消滿。呬以補",
    "T46n1916_004:0506a07": "勞。若治五臟。呼吹二氣。可以治心。噓以治",
    "T46n1916_004:0506a08": "肝。呵以治肺。嘻以治脾。呬以治腎。復次有十",
    "T46n1916_004:0506a09": "二種息。能治眾患。一謂上息。二下息。三滿",
    "T46n1916_004:0506a10": "息。四燋息。五增長息。六滅壞息。七暖息。八",
    "T46n1916_004:0506a11": "冷息。九衝息。十持息。十一和息。十二補息。",
    "T46n1916_004:0506a12": "此十二息。皆心中作想而用。今略明十二息",
    "T46n1916_004:0506a13": "對治患之相。上息治沈重。下息治虛懸。滿息",
    "T46n1916_004:0506a14": "治枯瘠。燋息治腫滿。增長息治損。滅壞息治",
    "T46n1916_004:0506a15": "增。暖息治冷。冷息治熱。衝息治壅結不通。持",
    "T46n1916_004:0506a16": "息治戰動。和息通治四大不和。補息資補四",
    "T46n1916_004:0506a17": "大。善用此息。可以遍治眾患。用之失所。各生",
    "T46n1916_004:0506a18": "眾患。推之可知。諸師用息治病。方法眾多云",
    "T46n1916_004:0506a19": "云。不備說。今略示一兩條。令知大意。二明假",
    "T46n1916_004:0506a20": "想治病者。具如雜阿含治禪病祕法七十二",
    "T46n1916_004:0506a21": "法中廣說。但今人神根既鈍。作此觀想。多不",
    "T46n1916_004:0506a22": "成就。或不得其意。非唯治病不差。更增眾患。",
    "T46n1916_004:0506a23": "故諸師善得意者。若有祕要。假想用之。無往",
    "T46n1916_004:0506a24": "不愈。但不可具以文載。三呪術治病者。萬法",
    "T46n1916_004:0506a25": "悉有對治。以相厭禳。善知其法術用之。無不",
    "T46n1916_004:0506a26": "即愈。呪法出諸修多羅及禪經中。術法諸師",
    "T46n1916_004:0506a27": "祕之。多不妄傳。四用心主境治病者。有師",
    "T46n1916_004:0506a28": "言。心是一期果報之主。譬如王有所至處。群",
    "T46n1916_004:0506a29": "賊迸散。心王亦爾。隨有病生之處。住心其中。",
    "T46n1916_004:0506b01": "經久不散。病即除滅。又師云。用心住憂陀那。",
    "T46n1916_004:0506b02": "此云丹田。去臍下二寸半。多治眾患。又師云。",
    "T46n1916_004:0506b03": "安心足下。多有所治。其要眾多。今不具說。五",
    "T46n1916_004:0506b04": "觀析治病者。用正智慧檢受病。既不可得。四",
    "T46n1916_004:0506b05": "大之患。即自消滅。若是鬼神及因魔羅得病。",
    "T46n1916_004:0506b06": "當用強心加呪。及以觀照等法助治之。若是",
    "T46n1916_004:0506b07": "業病。必須助以修福懺悔轉讀。患即自滅。此",
    "T46n1916_004:0506b08": "五種治病之法。若行人善得一意。則可自行",
    "T46n1916_004:0506b09": "兼他。況復具足通達。若都不知其一。則患生",
    "T46n1916_004:0506b10": "無治。非唯廢修正業。亦恐性命有慮。豈可自",
    "T46n1916_004:0506b11": "行教人。是故欲修禪之者。必須善解內心治",
    "T46n1916_004:0506b12": "病之法。內心治病方法眾多。豈可具傳於文。",
    "T46n1916_004:0506b13": "若欲習知。當更尋訪上來所出是旨。是示其",
    "T46n1916_004:0506b14": "大意。若但依此文。文既闕略。恐未可定怙。智",
    "T46n1916_004:0506b15": "者善得。其意。方便迴轉。無善知識之處。亦足",
    "T46n1916_004:0506b16": "權以救急。問曰。用心坐中治病必有効不。答",
    "T46n1916_004:0506b17": "曰。若具十法。無有不益。十法者。一信。二用。",
    "T46n1916_004:0506b18": "三勤。四恒住緣中。五別病因起。六者方便。七",
    "T46n1916_004:0506b19": "久行。八知取捨。九善將護。十識遮障。何謂為",
    "T46n1916_004:0506b20": "信。謂信此法。必能治病。何謂為用。謂隨時常",
    "T46n1916_004:0506b21": "用。何謂為勤。用之專精不息取。得汗為度。何",
    "T46n1916_004:0506b22": "謂為恒住緣中。謂細心念念。依法而不散亂。",
    "T46n1916_004:0506b23": "何謂別病因起。別病因起如上說。何謂為方",
    "T46n1916_004:0506b24": "便。謂吐納運心緣想。善巧成就。不失其宜。何",
    "T46n1916_004:0506b25": "謂為久行。謂若用之未即有益。不計日月。常",
    "T46n1916_004:0506b26": "習不廢。何謂知取捨。謂知益則勤。用損則捨",
    "T46n1916_004:0506b27": "之。漸轉心取治。何謂知將護。謂善識異緣犯",
    "T46n1916_004:0506b28": "觸。何謂遮障。謂得益不向外說。未損不疑",
    "T46n1916_004:0506b29": "謗。若依此十法所治。必定有効。次第五明魔",
    "T46n1916_004:0506c01": "事者。魔羅秦言殺者。奪行人功德之財。殺智",
    "T46n1916_004:0506c02": "慧命故名魔羅。云何名魔事。如佛以功德智",
    "T46n1916_004:0506c03": "慧。度脫眾生。入涅槃為事。魔亦如是。常以破",
    "T46n1916_004:0506c04": "壞眾生善根。令流轉生死為事。若能安心道",
    "T46n1916_004:0506c05": "門。道高則魔盛。故須善識魔事。今釋即為三。",
    "T46n1916_004:0506c06": "一分別魔法不同。二明魔事發相。三明壞魔",
    "T46n1916_004:0506c07": "之法。第一分別魔法不同。魔有四種。一者煩",
    "T46n1916_004:0506c08": "惱魔。二者陰入界魔。三者死魔。四者欲界天",
    "T46n1916_004:0506c09": "子魔。一煩惱魔者。即是三毒九十八使取有",
    "T46n1916_004:0506c10": "流扼縛蓋纏惱結等。皆能破壞修道之事。如",
    "T46n1916_004:0506c11": "摩訶衍論偈說。",
    "T46n1916_004:0506c12": "欲是汝初軍　　憂愁為第二",
    "T46n1916_004:0506c13": "饑渴為第三　　觸愛為第四",
    "T46n1916_004:0506c14": "睡眠第五軍　　怖畏為第六",
    "T46n1916_004:0506c15": "疑悔為第七　　瞋恚為第八",
    "T46n1916_004:0506c16": "利養虛稱九　　自高蔑人十",
    "T46n1916_004:0506c17": "如是等軍眾　　厭沒出家人",
    "T46n1916_004:0506c18": "我以禪智力　　破汝此諸軍",
    "T46n1916_004:0506c19": "得成佛道已　　度脫一切人",
    "T46n1916_004:0506c20": "二陰界入魔。為五陰十二入十八界。一切名",
    "T46n1916_004:0506c21": "色繫縛眾生。陰覆行者清淨善根功德智慧。",
    "T46n1916_004:0506c22": "不得增長故名為魔。所謂欲界陰入。乃至色",
    "T46n1916_004:0506c23": "無色界陰入亦如是。行者若心不了受著。悉",
    "T46n1916_004:0506c24": "名為魔。若能不受不著。觀如虛空。不為覆障。",
    "T46n1916_004:0506c25": "即破魔業。三死魔者。一切生死業報。輪轉不",
    "T46n1916_004:0506c26": "息。皆名為魔。復次若行人欲發心修道。便得",
    "T46n1916_004:0506c27": "病命終。或為他害不得修道。即為廢。今修習",
    "T46n1916_004:0506c28": "聖道。比至後世。因緣轉異。忘失本心。皆名魔",
    "T46n1916_004:0506c29": "事復次行者。當修道時。慮死不活。便愛著",
    "T46n1916_004:0507a01": "其身。而不修道。亦是死魔所攝。四天子魔者。",
    "T46n1916_004:0507a02": "即是波旬。此魔是佛法怨讐。常恐行人出離",
    "T46n1916_004:0507a03": "其界故。令諸鬼神眷屬。作種種惱亂。破壞行",
    "T46n1916_004:0507a04": "者善根。是為他化自在天子魔。第二明四魔",
    "T46n1916_004:0507a05": "發相者。若煩惱魔。如前不善根性中三毒等",
    "T46n1916_004:0507a06": "分煩惱中廣說。若陰入界魔發相。如前不善",
    "T46n1916_004:0507a07": "及善根性中發種種色心境界說。若死魔發",
    "T46n1916_004:0507a08": "相。如前病患法中廣說。所以者何。病為死因。",
    "T46n1916_004:0507a09": "若鬼神魔者。今當分別說。鬼神魔有三種。一",
    "T46n1916_004:0507a10": "者精媚。二者埠惕鬼。三者魔羅。精媚者。十二",
    "T46n1916_004:0507a11": "時獸變化。作種種形色。或作少男少女老宿",
    "T46n1916_004:0507a12": "之形。及可畏身相等非一。以惱行人。各當其",
    "T46n1916_004:0507a13": "時而來。善須別識。若多卯時來者。必是狐兔",
    "T46n1916_004:0507a14": "狢等。說其名字精媚即散。餘十一時形相。類",
    "T46n1916_004:0507a15": "此可知。二埠惕鬼者。亦作種種。惱亂行人。或",
    "T46n1916_004:0507a16": "如蟲。緣人頭面。鑽刺慴慴。或擊攊人兩掖下。",
    "T46n1916_004:0507a17": "或乍抱持於人。或復言說音聲喧鬧。及作諸",
    "T46n1916_004:0507a18": "獸之形。異相非一。來惱行人者。應即覺知。",
    "T46n1916_004:0507a19": "一心閉眼。陰而罵之作是言。我今識汝。汝是",
    "T46n1916_004:0507a20": "此閻浮提中食火嗅香偷臘吉支。邪見喜破",
    "T46n1916_004:0507a21": "戒種。我今持戒終不畏汝。若出家人。應誦戒",
    "T46n1916_004:0507a22": "序。若在家人。應誦三歸五戒菩薩十重四十",
    "T46n1916_004:0507a23": "八輕戒等。鬼便却行匍匐而去。如是作種種",
    "T46n1916_004:0507a24": "留難相貌。及除却之法。並如禪經中廣說。三",
    "T46n1916_004:0507a25": "魔羅惱亂者。是魔多作三種相。來破行人。一",
    "T46n1916_004:0507a26": "作違情事。即是作可畏五塵。二作順情事。即",
    "T46n1916_004:0507a27": "是作可愛五塵令人心著。三作非違非順事。",
    "T46n1916_004:0507a28": "即是作平品五塵動亂行者。是故魔名殺者。",
    "T46n1916_004:0507a29": "復名華箭。亦並名五箭。射五情故。一情中有",
    "T46n1916_004:0507b01": "三種境。對情而惱行者。五情合有十五種境。",
    "T46n1916_004:0507b02": "色中三者。一順情色。或作父母兄弟諸佛形",
    "T46n1916_004:0507b03": "像端正男女可愛之境令人心著。二色中違",
    "T46n1916_004:0507b04": "者。或作虎狼師子羅剎之形種種可畏像。來",
    "T46n1916_004:0507b05": "怖行者。三色中非違非順者。但作平品之形",
    "T46n1916_004:0507b06": "色。亦不令人生愛。亦不令人生怖。皆能動亂",
    "T46n1916_004:0507b07": "人心。令失禪定。故名為魔。餘諸情中。亦當",
    "T46n1916_004:0507b08": "如是分別。但約塵相有異。行者若不別諸邪",
    "T46n1916_004:0507b09": "偽。則為所壞。狂亂。作罪。裸形無恥。起種種",
    "T46n1916_004:0507b10": "過。破他善事。毀損三寶。非可具說。或時得病",
    "T46n1916_004:0507b11": "致死。必須慎之善加覺識。問曰。何故不約法",
    "T46n1916_004:0507b12": "塵。對意根中論三種魔事。答曰。從多為論。一",
    "T46n1916_004:0507b13": "切魔事。多從五情中入故。但說五情。細而論",
    "T46n1916_004:0507b14": "檢。意根中亦不無三種惱亂之事。類而可知。",
    "T46n1916_004:0507b15": "復次諸大乘經中。辨種種六塵中幻偽。對意",
    "T46n1916_004:0507b16": "根魔事起相。是中廣說。故大品經云。如是等",
    "T46n1916_004:0507b17": "魔事魔罪。不說不教。當知即是菩薩惡知識。",
    "T46n1916_004:0507b18": "三明破魔法者。當用三法除却魔罪。一者了",
    "T46n1916_004:0507b19": "知所見聞覺知皆無所有。不受不著。亦不憂",
    "T46n1916_004:0507b20": "慼。亦不分別。彼即不現。二者但反觀能見聞",
    "T46n1916_004:0507b21": "覺知之心。不見生處。何所惱亂。如是觀時。不",
    "T46n1916_004:0507b22": "受不分別。便自謝滅。三者若作此觀。不即去",
    "T46n1916_004:0507b23": "者。但當正念。勿生懼想。不著軀命。正心不動",
    "T46n1916_004:0507b24": "知魔界如即是佛界如。魔界如佛界如一如",
    "T46n1916_004:0507b25": "無二如。於魔界無所捨。於佛界無所取。即佛",
    "T46n1916_004:0507b26": "法現前。魔自退散。既不見去來。亦不憂喜。爾",
    "T46n1916_004:0507b27": "時豈為魔所惱。復次亦未曾見有人坐中。見",
    "T46n1916_004:0507b28": "魔作虎來剩食此人。骨肉狼藉。正是怖人。令",
    "T46n1916_004:0507b29": "心驚畏耳。都無實事。當知虛誑。如是知已。心",
    "T46n1916_004:0507c01": "不驚怖。復作是念。設令是實。我今身命為道",
    "T46n1916_004:0507c02": "故死。何足可懼。今我此身隨汝分別。心如金",
    "T46n1916_004:0507c03": "剛。不可迴轉。如是或一月二月。乃至經年不",
    "T46n1916_004:0507c04": "去。亦當端心正念堅固莫懷憂懼。當誦大乘",
    "T46n1916_004:0507c05": "方等諸治魔呪。默念誦之。存心三寶。若出禪",
    "T46n1916_004:0507c06": "定。亦當誦呪自防懺悔慚悚。及誦波羅提木",
    "T46n1916_004:0507c07": "叉戒。邪不干正。久久自滅。事理除魔。其法眾",
    "T46n1916_004:0507c08": "多。非可備說。行者善須識之。方便除滅故。初",
    "T46n1916_004:0507c09": "心行人。欲學坐時。必須親近善知識者。為",
    "T46n1916_004:0507c10": "有如此等難。是魔入人心時。能令行人證諸",
    "T46n1916_004:0507c11": "禪定三昧智慧神通陀羅尼。何況不能作此",
    "T46n1916_004:0507c12": "小小境界。若欲知之。諸大乘經。及九十六種",
    "T46n1916_004:0507c13": "道經中。亦少分分別。今略說此。為令行者",
    "T46n1916_004:0507c14": "深知此意。則不妄受諸境。取要言之。若欲遣",
    "T46n1916_004:0507c15": "邪歸正。當觀諸法實相。是故摩訶衍論云。除",
    "T46n1916_004:0507c16": "諸法實相。其餘一切皆是魔事。故偈言。",
    "T46n1916_004:0507c17": "若分別憶想　　是即魔羅網",
    "T46n1916_004:0507c18": "不動不分別　　是即為法印",
    "T46n1916_004:0507c19": "常念常空理　　是人非行道",
    "T46n1916_004:0507c20": "不生不滅中　　而作分別想",
    "T46n1916_004:0507c21": "復次略明破魔義不同。如摩訶衍中說。得菩",
    "T46n1916_004:0507c22": "薩道故。破煩惱魔。得法性身故。破陰界入魔。",
    "T46n1916_004:0507c23": "得菩薩道得法性身故破死魔。得不動三昧",
    "T46n1916_004:0507c24": "一切法中自在無住故。破欲界他化自在天",
    "T46n1916_004:0507c25": "子魔。若大集經。明得四念處即破四魔。此二",
    "T46n1916_004:0507c26": "說名異意同。若纓絡經。明等覺如來三魔已",
    "T46n1916_004:0507c27": "過。唯有一品死魔。在若法華說。二乘之人。但",
    "T46n1916_004:0507c28": "破三魔。餘有欲界天子魔。所未能破。此則",
    "T46n1916_004:0507c29": "經論互說不同。悉有深意。若通明四魔。並",
    "T46n1916_004:0508a01": "至菩提方盡。所以者何。如煩惱魔。無明細惑。",
    "T46n1916_004:0508a02": "佛菩提智之所能斷。陰界入魔。如告憍陳如。",
    "T46n1916_004:0508a03": "色是無常。因滅是色獲得常色。受想行識亦",
    "T46n1916_004:0508a04": "復如是。死魔如前。取纓絡經所說。欲界天子",
    "T46n1916_004:0508a05": "魔坐道場時方來。與菩薩興大鬪戰。故知四",
    "T46n1916_004:0508a06": "魔皆至菩提究竟永盡。菩薩摩訶薩心廣大",
    "T46n1916_004:0508a07": "故。安住不動。修深禪定。從初發心。乃至佛",
    "T46n1916_004:0508a08": "果。降伏四魔。而作佛事。廣化眾生。心不退",
    "T46n1916_004:0508a09": "沒。涅槃經中說有八魔。華嚴經中說有十魔。",
    "T46n1916_004:0508a10": "善得其意。四魔攝盡。更無別法。諸經辨魔事",
    "T46n1916_004:0508a11": "眾多。略說不具足。",
    "T46n1916_004:0508a12": "釋禪波羅蜜次第法門卷第四"
}