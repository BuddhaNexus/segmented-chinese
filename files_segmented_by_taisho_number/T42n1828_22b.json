{
    "T42n1828_22b:0820b07": "folio_22b 瑜伽論記卷第二十二之下",
    "T42n1828_22b:0820b09": "釋遁倫集撰",
    "T42n1828_22b:0820b10": "論本第八十六",
    "T42n1828_22b:0820b11": "大門第三。解想行等。先頌列十門。一想行。二",
    "T42n1828_22b:0820b12": "愚相。三眼。四勝利。五九智。六無癡。七勝進。",
    "T42n1828_22b:0820b13": "八我見差別。九三想行。十法總等品三後廣。",
    "T42n1828_22b:0820b14": "謂此門中有三復次。故云三。三復次非一。故",
    "T42n1828_22b:0820b15": "言等。先一復次。略明四法嗢拕南。此云法總",
    "T42n1828_22b:0820b16": "相。翻云法印。然勘梵本無法印字。復兩復次。",
    "T42n1828_22b:0820b17": "廣明初復次意。故云復廣。此則遠師等判",
    "T42n1828_22b:0820b18": "釋。若依景泰等釋判為十一段。其第十門名",
    "T42n1828_22b:0820b19": "法總等品。第十一門名三後廣。今且依前判。",
    "T42n1828_22b:0820b20": "長行釋中則為十段。初解想行。文相可知。",
    "T42n1828_22b:0820b21": "第二解愚夫有三相。且就慢便以辨愚相。第",
    "T42n1828_22b:0820b22": "三解慧眼遠塵離垢。二番解釋。第四解勝利。",
    "T42n1828_22b:0820b23": "言正世俗及第一義者。依如毘曇能詮教名",
    "T42n1828_22b:0820b24": "正俗。所詮理名第一義也。第五解九智。前之",
    "T42n1828_22b:0820b25": "五智是見道已前。後四智在相見道。諸行流",
    "T42n1828_22b:0820b26": "轉智。略由三種因緣集故。一切行集所有正",
    "T42n1828_22b:0820b27": "智。謂苦集故生色。觸集故生受。名色集故生",
    "T42n1828_22b:0820b28": "識。則此三集滅故。色受識滅。名還滅。緣愛",
    "T42n1828_22b:0820b29": "味是雜染因智智。緣過患是清淨因智。緣",
    "T42n1828_22b:0820c01": "出離是清淨智。於異生位修前五智能速證",
    "T42n1828_22b:0820c02": "後四智。第六解無癡住。先釋無癡住。後通顯",
    "T42n1828_22b:0820c03": "有癡住。於中。初顯有癡墮無明數。次明三毒",
    "T42n1828_22b:0820c04": "異名。貪名有十五。瞋名亦十五。癡名有七。後",
    "T42n1828_22b:0820c05": "辨喜貪差別。第七解勝進。先明四勝進。後明",
    "T42n1828_22b:0820c06": "三勝進想。言惱害者至修厭背想者。親友乖",
    "T42n1828_22b:0820c07": "離財物散失。故生惱害。言此中先於過患想",
    "T42n1828_22b:0820c08": "乃至後說其因。彰修次第也。第八解我見差",
    "T42n1828_22b:0820c09": "別。景師云。言三緣自依止我見謂於各別內",
    "T42n1828_22b:0820c10": "身所起者。即緣自身起分別我見。四緣他依",
    "T42n1828_22b:0820c11": "止我見謂於他身所起分別者。不計此身為",
    "T42n1828_22b:0820c12": "己我。但分別他身計如此我為好不好等。我",
    "T42n1828_22b:0820c13": "見為依止生我慢者乃至譬如清淨圓滿面上",
    "T42n1828_22b:0820c14": "者。喻識心也。質像為依發生影像者。自所計",
    "T42n1828_22b:0820c15": "我為像依自計我復分別他人計如是我。名",
    "T42n1828_22b:0820c16": "為影像。為依於自依止發生劣中勝想者。復",
    "T42n1828_22b:0820c17": "依他所計我比挍自我起劣勝想。中合喻云。",
    "T42n1828_22b:0820c18": "如是由邪分別故緣自依止我見為緣。發生",
    "T42n1828_22b:0820c19": "緣他依止我見。如依質下舉喻。以俱生我見",
    "T42n1828_22b:0820c20": "為緣生我慢者當知譬喻與前差別者。依分",
    "T42n1828_22b:0820c21": "別我見所起之慢陵他而起。依俱生我見所",
    "T42n1828_22b:0820c22": "生之慢自特起高但名憍也。故有差別。如",
    "T42n1828_22b:0820c23": "明眼人臨淨水器自觀眼耳所餘如前應知其",
    "T42n1828_22b:0820c24": "相者。喻於俱生我見起於慢。此一切種薩迦",
    "T42n1828_22b:0820c25": "耶見乃至有大恩德者。嘆佛教勝能滅身見。",
    "T42n1828_22b:0820c26": "佛及弟子教示行者名有大恩。唯由如是一",
    "T42n1828_22b:0820c27": "因緣故乃至未滿足故者。如說修行名隨分",
    "T42n1828_22b:0820c28": "報恩。泰師云。鏡是人功所造故喻分別見。水",
    "T42n1828_22b:0820c29": "非人功所造故喻俱生見。第九解三種相。諸",
    "T42n1828_22b:0821a01": "行滅故。說名無餘涅槃界。一謂於先業。先與",
    "T42n1828_22b:0821a02": "今所起諸行永滅也。二謂彼生已任性滅壞。",
    "T42n1828_22b:0821a03": "非究竟住諸行永滅也。三者一切煩惱永離",
    "T42n1828_22b:0821a04": "繫。故無餘斷。後更不生。由此三想諸行滅故",
    "T42n1828_22b:0821a05": "說名寂滅。不同龜毛兔角永無。第十解法總",
    "T42n1828_22b:0821a06": "等品三後廣。於中有二。初辨四法嗢拕南。",
    "T42n1828_22b:0821a07": "後舉兩復次廣釋其義。前中。景師云。一切行",
    "T42n1828_22b:0821a08": "無常者是有為法印。一切行苦者是有漏法",
    "T42n1828_22b:0821a09": "印。此是無願門建立第一無常第二苦法嗢",
    "T42n1828_22b:0821a10": "拕南。一切法無我者依空解脫建立第三一切",
    "T42n1828_22b:0821a11": "法印。涅槃寂靜者。依無相門建立第四法嗢",
    "T42n1828_22b:0821a12": "拕南是涅槃法印。泰師云。嗢拕南有二聲。若",
    "T42n1828_22b:0821a13": "重聲云攝取物惠施他故。若輕聲云是云要",
    "T42n1828_22b:0821a14": "略義。如一切行無常等。是諸法要略義。故今",
    "T42n1828_22b:0821a15": "輕聲。下舉兩復次廣釋。於中。初一復次明所",
    "T42n1828_22b:0821a16": "治所除退還之心。後一復次次明能治之行。",
    "T42n1828_22b:0821a17": "前中。言勝解俱行欲者由四種法嗢拕南故",
    "T42n1828_22b:0821a18": "於諸行中而生樂欲者。由四種法嗢拕南說",
    "T42n1828_22b:0821a19": "四法印故於無常苦空等諸行樂欲斷除。於",
    "T42n1828_22b:0821a20": "趣涅槃寂靜無相之行中樂欲修習。又於諸",
    "T42n1828_22b:0821a21": "行寂靜生樂欲者至其心退還等者。先舉不",
    "T42n1828_22b:0821a22": "樂明其樂欲可知。言又由二緣至念忘失故",
    "T42n1828_22b:0821a23": "者。謂由此二緣故於無我驚恐退還。言又此",
    "T42n1828_22b:0821a24": "忍欲至其心愚昧等者。於此無我忍欲未串",
    "T42n1828_22b:0821a25": "習故。雖了唯有諸行而於無我其心猶昧。帶",
    "T42n1828_22b:0821a26": "我解故數數思惟乃至其心退還也。下明能",
    "T42n1828_22b:0821a27": "治之行。言於諸有智同梵行所如實同顯者。",
    "T42n1828_22b:0821a28": "觀無我時觀心擁滯。如實語告不作憍詐覆",
    "T42n1828_22b:0821a29": "藏所解言由彼遍知者至并所得果者。謂緣",
    "T42n1828_22b:0821b01": "於三事計我薩迦耶見正智遍知。我見種子",
    "T42n1828_22b:0821b02": "名隨眠。由計我故即計斷常。故說我見為斷",
    "T42n1828_22b:0821b03": "常兩見所依止。從此身邊二見生起執著及",
    "T42n1828_22b:0821b04": "以隨眠。名所得果。於隨順觀七方便中正見",
    "T42n1828_22b:0821b05": "能了此事。下出我見緣三事。一所取謂五取",
    "T42n1828_22b:0821b06": "蘊。二能取謂四取。三若如是取謂四識住。取",
    "T42n1828_22b:0821b07": "之方軌隨其次第如前應知。為二取心之所",
    "T42n1828_22b:0821b08": "依處者。一解。四識住為前所取能取二心為",
    "T42n1828_22b:0821b09": "所依處。二解。三事為前我及我所二心所依",
    "T42n1828_22b:0821b10": "處。亦可依此三事起我見已。即與斷常二見",
    "T42n1828_22b:0821b11": "為所依止。故前總中明於三事我執即明斷",
    "T42n1828_22b:0821b12": "常兩見所依止故。云隨其次第如前應知為",
    "T42n1828_22b:0821b13": "二取心之所依處。又即於彼所有諸纏至及",
    "T42n1828_22b:0821b14": "彼隨眠等者。出所得果。此解遍知。言又若",
    "T42n1828_22b:0821b15": "依彼應所遍知正見轉時至況得出離者。是",
    "T42n1828_22b:0821b16": "解脫分善也。若隨順現觀至堪能出離者。是",
    "T42n1828_22b:0821b17": "決擇分也。若已引發至方得出離者。見道等",
    "T42n1828_22b:0821b18": "也。當知如是三見轉時有此差別者。解脫分",
    "T42n1828_22b:0821b19": "正見。決擇分正見。現觀正見。三見差別如前",
    "T42n1828_22b:0821b20": "所明。大門第四解速通等。先頌列十門。一速",
    "T42n1828_22b:0821b21": "通。二自體。三智境界。四流轉。五喜足行。六",
    "T42n1828_22b:0821b22": "順流。七知斷相。八想。九立違糧。十師所作等",
    "T42n1828_22b:0821b23": "品後廣。長行釋中。即為十段。初解速通中。初",
    "T42n1828_22b:0821b24": "明三法。後明五種漸次。前中初辨三力令得",
    "T42n1828_22b:0821b25": "速通。次明智見差別。後明修四善巧。初中。言",
    "T42n1828_22b:0821b26": "數習力者。常作常轉。終不作期謂我為於今",
    "T42n1828_22b:0821b27": "日明日後日當得盡漏令心厭倦。不作此期",
    "T42n1828_22b:0821b28": "則無厭倦。智見別中則有九對。又有色爾",
    "T42n1828_22b:0821b29": "焰者。舊云智母。景師傳三藏言。猶是所緣。",
    "T42n1828_22b:0821c01": "則有色所緣與色所緣影像。達師云。此云",
    "T42n1828_22b:0821c02": "境界。下明四善巧。文有三。初辨善巧事。次辨",
    "T42n1828_22b:0821c03": "能所依。後明清淨道。初中。言如實偏知一切",
    "T42n1828_22b:0821c04": "境者。四念住境界一切法也。出受事者。謂",
    "T42n1828_22b:0821c05": "初禪出憂根。乃至四禪出樂根也。次辨所能",
    "T42n1828_22b:0821c06": "依中。景師云。如是勤修善巧事者當知有四",
    "T42n1828_22b:0821c07": "種所依能依者。通明前四皆有所依能依者。",
    "T42n1828_22b:0821c08": "所依義者謂觀行正勤修習。為前四善巧所",
    "T42n1828_22b:0821c09": "依義也。能依義者。謂學人無漏法依止勤有",
    "T42n1828_22b:0821c10": "故是能依。餘無明在未得清淨。泰師云。前辨",
    "T42n1828_22b:0821c11": "三十七道品總為四善巧事。想義為二。前三",
    "T42n1828_22b:0821c12": "念住正斷神足等為所依事在見道故。後一",
    "T42n1828_22b:0821c13": "根力覺道支等學人所有諸無漏法為能依",
    "T42n1828_22b:0821c14": "事。下明清淨道。二番解釋。前番云。彼諸法由",
    "T42n1828_22b:0821c15": "清淨道後方清淨者。向前七門助道品。此由",
    "T42n1828_22b:0821c16": "得無學清淨道後清淨。後明五種漸次。如文",
    "T42n1828_22b:0821c17": "可解。第二解自體。初總標。二別釋五句。一者",
    "T42n1828_22b:0821c18": "壽量有限下。舉執持泥土團取捨自在。及顯",
    "T42n1828_22b:0821c19": "必死之身不如所欲延一剎那。二者因所作",
    "T42n1828_22b:0821c20": "故。三者磨滅故。四者由聖說故。五者受欲圓",
    "T42n1828_22b:0821c21": "滿故。言三種因緣能得圓滿等者。景師云。施",
    "T42n1828_22b:0821c22": "者是資產因。或是自體圓滿因。調伏諸根及",
    "T42n1828_22b:0821c23": "欲界慈修所得果。則是廣大殊勝有情滿",
    "T42n1828_22b:0821c24": "調伏諸根行及欲界慈修所得果。則是廣",
    "T42n1828_22b:0821c25": "大殊勝有情供養圓滿因。有釋一施戒調伏",
    "T42n1828_22b:0821c26": "六根俱行故資產圓滿。二欲界慈修所得果",
    "T42n1828_22b:0821c27": "故自體圓滿。三慈為先因不損有情故得第",
    "T42n1828_22b:0821c28": "三圓滿。第三解智境界。初辨智行。後辨斷愚",
    "T42n1828_22b:0821c29": "前中。言已得未得智者。曾得未曾得智也。言",
    "T42n1828_22b:0822a01": "是處非有知非有智慧。遍計所執非有知其",
    "T42n1828_22b:0822a02": "非有智。是處所餘知不空智者。依他起性不",
    "T42n1828_22b:0822a03": "空故知是不空智。下明斷愚行。景師云。此中",
    "T42n1828_22b:0822a04": "但舉八種。前三汎學諸法。一水界所生者。且",
    "T42n1828_22b:0822a05": "舉色法多因水生。二無我似我而顯現者。通",
    "T42n1828_22b:0822a06": "舉五蘊。三不任隨欲而造作故者。生已則滅",
    "T42n1828_22b:0822a07": "不得隨欲而有造作。後五約蘊。色如聚沫。三",
    "T42n1828_22b:0822a08": "和合生相似故如雲地雨三事有沫。色蘊上",
    "T42n1828_22b:0822a09": "今眾緣所生。受若浮泡。所知境能顯者喻",
    "T42n1828_22b:0822a10": "樂受。能燒是苦受。能便迷亂是捨受。亦可",
    "T42n1828_22b:0822a11": "三義總喻三受。想如陽炎。薩迦耶見根本斷",
    "T42n1828_22b:0822a12": "故者。想為見根。由觀想過除身見根。多品",
    "T42n1828_22b:0822a13": "自體因差別故者。陽焰多因生想。因男女眾",
    "T42n1828_22b:0822a14": "因所生剎那不停可知。行如芭蕉柱。有取之",
    "T42n1828_22b:0822a15": "識依四識住發起種種自體隨轉相似法者。",
    "T42n1828_22b:0822a16": "有漏之識依四識住造罪福等行自性不實。",
    "T42n1828_22b:0822a17": "如芭蕉柱。八識起滅時體非真實。猶如幻事。",
    "T42n1828_22b:0822a18": "略明此八。餘之七相釋如攝異門分。有釋此",
    "T42n1828_22b:0822a19": "中五蘊各以三義觀。故有十五相。色蘊三者。",
    "T42n1828_22b:0822a20": "一色為水生。二無我似我見取相顯現故。三",
    "T42n1828_22b:0822a21": "不任隨欲而造作故。具此三義故。了色如沫。",
    "T42n1828_22b:0822a22": "受蘊三者。一根塵識三和生故。二如雲地雨",
    "T42n1828_22b:0822a23": "水三和故。三有浮泡起故。了受若浮泡。想蘊",
    "T42n1828_22b:0822a24": "三者。一如陽焰故。二能明似火能燒故。三能",
    "T42n1828_22b:0822a25": "迷亂眾生相似法故。行蘊三者。一斷薩迦耶",
    "T42n1828_22b:0822a26": "見如斫芭蕉。二證行蘊多品自體從因生差",
    "T42n1828_22b:0822a27": "別不同無一真實體性可得。三剎那量後時",
    "T42n1828_22b:0822a28": "無暫停相似法故。識蘊三者。一有漏之識。二",
    "T42n1828_22b:0822a29": "依四識住。三發種種諸識自體轉變化諸行",
    "T42n1828_22b:0822b01": "故。第四解流轉。文分有三。初舉二世間以辨",
    "T42n1828_22b:0822b02": "差別。次辨生死五種流轉。後明流轉五相所",
    "T42n1828_22b:0822b03": "縛。初中。器世間前後際隔二十空劫。名前後",
    "T42n1828_22b:0822b04": "際斷。又器生死因永斷者但據共分別所持。",
    "T42n1828_22b:0822b05": "故云不斷道理。自身外器之因亦斷。又器生",
    "T42n1828_22b:0822b06": "死斷而復。空劫一去間斷復續。種類生死",
    "T42n1828_22b:0822b07": "治道一斷永不相續。次辨流轉五相。如文。下",
    "T42n1828_22b:0822b08": "明五相所縛。言正是能縛者。謂自同類。於苦",
    "T42n1828_22b:0822b09": "無厭等者。行者於自苦蘊無厭。苦蘊正是能",
    "T42n1828_22b:0822b10": "縛也。第五解喜足行。初辨喜足事。後明愛行",
    "T42n1828_22b:0822b11": "路。前中。人多事業。如趨欲。天息於事業。如",
    "T42n1828_22b:0822b12": "立住。梵天定地。如坐。有頂寂靜。如臥。下明",
    "T42n1828_22b:0822b13": "愛行路。文分有三。初明五行路。次明愛行路。",
    "T42n1828_22b:0822b14": "後明二種遊愛行路果及因相。初中言。當知",
    "T42n1828_22b:0822b15": "於彼如其次第趨等差別者。初二名趨。第三",
    "T42n1828_22b:0822b16": "名住。第四名坐。後一名臥也。次明四愛行",
    "T42n1828_22b:0822b17": "路中。初明四路。後屬四句。前中。言於所得中",
    "T42n1828_22b:0822b18": "若轉若習等者。謂於所得資具中隨其所欲",
    "T42n1828_22b:0822b19": "若轉賣他。若自習近。愛緣此境及緣諸有。",
    "T42n1828_22b:0822b20": "以發業故。下屬四句。當知四路如次趨等。如",
    "T42n1828_22b:0822b21": "說趨等於餘所說喜樂等四處。亦屬四路。如",
    "T42n1828_22b:0822b22": "其次第也。下明二種遊愛行路果及因相。先",
    "T42n1828_22b:0822b23": "辨果相差別。言種種一切身差別者。欲五趣",
    "T42n1828_22b:0822b24": "名種種。色界一趣名一種也。後明因差別故",
    "T42n1828_22b:0822b25": "今果差別。言即此差別者。謂五種行所攝受",
    "T42n1828_22b:0822b26": "身。種種差別者。此有兩釋。一云則後有等",
    "T42n1828_22b:0822b27": "五種行也。一云色等五蘊所攝受身也。今準",
    "T42n1828_22b:0822b28": "下文後解為勝。第六解順流。先辨順流。後通",
    "T42n1828_22b:0822b29": "顯逆流。前中。言云何漂溺謂於諸行如前所",
    "T42n1828_22b:0822c01": "說流轉等事隨其次第等者。有釋。謂則於",
    "T42n1828_22b:0822c02": "前說彼處等五種流轉事。計初事為我計後",
    "T42n1828_22b:0822c03": "四事為所。故云隨次。今解。則於前說諸行",
    "T42n1828_22b:0822c04": "流轉雜染清淨因緣及清淨體不如實知故計",
    "T42n1828_22b:0822c05": "我我所。下通逆流中。初通顯逆流。後剩辨聰",
    "T42n1828_22b:0822c06": "慧者相。有十種又字以數。第七解智斷相。先",
    "T42n1828_22b:0822c07": "辨知者斷相。後明三勝利。前中。自有了知無",
    "T42n1828_22b:0822c08": "我而未斷我執。自有了知無我而斷我執。於",
    "T42n1828_22b:0822c09": "此二人由二相。後三勝利由前相想得不言",
    "T42n1828_22b:0822c10": "別得也。第八解想。初標列。後次第別釋。初",
    "T42n1828_22b:0822c11": "解果差別則是擇滅。謂修此相乃至無明",
    "T42n1828_22b:0822c12": "為伴者。謂三界貪為本。掉慢無明次第助一。",
    "T42n1828_22b:0822c13": "諸處明煩惱此據一門。復有差別。謂於此中",
    "T42n1828_22b:0822c14": "顯示下分上分結盡者。此顯略門。但言欲貪",
    "T42n1828_22b:0822c15": "則攝五下分。色貪無色貪掉慢無明則是",
    "T42n1828_22b:0822c16": "五上分結。舉所斷惑顯得擇滅無常等總之",
    "T42n1828_22b:0822c17": "果。第二解自性者。是無常等想自性。即是三",
    "T42n1828_22b:0822c18": "慧。聞慧名親近。思慧名修習。修慧名多修習。",
    "T42n1828_22b:0822c19": "又約六作意。解了想作意名親近。除加行究",
    "T42n1828_22b:0822c20": "竟作意餘四作意名修習。加行究竟作意名",
    "T42n1828_22b:0822c21": "多修習。又由所依根所緣事作意隨其次第",
    "T42n1828_22b:0822c22": "當知名乘者。無常想我所依根也。緣所緣事",
    "T42n1828_22b:0822c23": "作意為隨建立。又由已下釋想異名。第三解",
    "T42n1828_22b:0822c24": "品類差別者謂修如是無常想時速拔隨眠",
    "T42n1828_22b:0822c25": "等。可知。第四解方便差別謂獨處空間乃至",
    "T42n1828_22b:0822c26": "二種皆具者。隨順涅槃則方便道。得涅槃者",
    "T42n1828_22b:0822c27": "即無礙道。由具此二故證涅槃。第九違資糧",
    "T42n1828_22b:0822c28": "中。先辨違順資糧法。後辨教道。前中。初明",
    "T42n1828_22b:0822c29": "違糧。後返顯順糧。前中。初明五種違糧。後明",
    "T42n1828_22b:0823a01": "隨順彼法。復有五種。如次配前五種。言於二",
    "T42n1828_22b:0823a02": "離欲者。一於離纏。二明離隨眠也。就辨教",
    "T42n1828_22b:0823a03": "道中。泰師云。前三是說住定時正道言教。後",
    "T42n1828_22b:0823a04": "二是說出定事行正道言教。若依景師所判",
    "T42n1828_22b:0823a05": "此五種正道言教之文。則是解頌中師所作",
    "T42n1828_22b:0823a06": "字略也。等品後廣者。舉師所作略等取後廣",
    "T42n1828_22b:0823a07": "品。品有十五段也。今且不依此判。復次大師",
    "T42n1828_22b:0823a08": "已下第十解師所作等品後廣。文分有二。初",
    "T42n1828_22b:0823a09": "一復次。正明師所作事。後有十五復次。廣釋",
    "T42n1828_22b:0823a10": "初復次也。前中。有釋正折伏者。折伏重罪也。",
    "T42n1828_22b:0823a11": "正呵責者。呵責小罪也。今解。折伏邪道。攝受",
    "T42n1828_22b:0823a12": "正道。呵責有犯。正說苦集。正說滅道也。十五",
    "T42n1828_22b:0823a13": "復次中。略作對。第一記別驅擯對。記別中。景",
    "T42n1828_22b:0823a14": "師云。由二因緣覆相記別者。聲聞違越共行",
    "T42n1828_22b:0823a15": "鬪諍。於戒律中覆相預記。一擾亂增廣。二與",
    "T42n1828_22b:0823a16": "律相應。有釋。聲聞鬪諍時但可知草覆地相",
    "T42n1828_22b:0823a17": "而記別也。由二因緣。一恐鬪諍擾亂增廣故。",
    "T42n1828_22b:0823a18": "二覆相記別與律相應故。驅擯中。由七因緣。",
    "T42n1828_22b:0823a19": "一者見一眾比丘皆行邪行。故并擯出。二者",
    "T42n1828_22b:0823a20": "於一眾中見彼多分邪行來至佛所。從多并",
    "T42n1828_22b:0823a21": "擯。三者雖復行邪者少。然是眾首方便。故并",
    "T42n1828_22b:0823a22": "擯。四者雖不行邪而惡性不共住。故驅擯五",
    "T42n1828_22b:0823a23": "者餘處被擯而未至此。故須驅擯。後二可",
    "T42n1828_22b:0823a24": "知。第二行乞入住對。第三攝眾誘天對。第四",
    "T42n1828_22b:0823a25": "初信後悔對。勞策沙彌也。第五師說資往對。",
    "T42n1828_22b:0823a26": "第六呵犯治邪對。就治邪中有四復次。前三",
    "T42n1828_22b:0823a27": "明邪。後一明治。前第三復次中。言謂於三事",
    "T42n1828_22b:0823a28": "至如前應知者。有釋即取等三名為三事。可",
    "T42n1828_22b:0823a29": "引前文。今解言三事者。如前所說。一者資命",
    "T42n1828_22b:0823b01": "眾具。二者他損害相。三者或他毀罵。或隨分",
    "T42n1828_22b:0823b02": "有一非愛現行同梵行者不同分法也。就明",
    "T42n1828_22b:0823b03": "治中。言一者為斷不生尋思以無顛倒數數",
    "T42n1828_22b:0823b04": "二行等者。景師云。總別二念處名二行也。有",
    "T42n1828_22b:0823b05": "釋。一無顛倒二數數名為二行也。言便能剋",
    "T42n1828_22b:0823b06": "證無想心定及住二界妙甘露門等者。斷界",
    "T42n1828_22b:0823b07": "無欲界。名為二界。二種涅槃名妙甘露也。",
    "T42n1828_22b:0823b08": "第八十七卷",
    "T42n1828_22b:0823b09": "大門第五。解因等。先頌列六門。一因。二勝",
    "T42n1828_22b:0823b10": "利。三二智。四愚夫分位。五二種見差別。六於",
    "T42n1828_22b:0823b11": "斯聖教等。次以長行釋中即為六段。初解因",
    "T42n1828_22b:0823b12": "門。景師解云。共因者至滋潤自體者。喜猶喜",
    "T42n1828_22b:0823b13": "樂。喜樂五蘊故熏成名言種子為受生正主",
    "T42n1828_22b:0823b14": "故為先因。既由喜樂於彼生處障於厭離。問",
    "T42n1828_22b:0823b15": "曰。受生之時亦有煩惱等因。何故但說喜耶。",
    "T42n1828_22b:0823b16": "論主答言。為欲將生所生之處乃至非於彼",
    "T42n1828_22b:0823b17": "起厭逆想者。問曰。前說喜是色集。獨為受集。",
    "T42n1828_22b:0823b18": "名色為識集。何故此中說喜為因生五蘊耶。",
    "T42n1828_22b:0823b19": "答曰。喜為正因遍生五蘊。如此所明。前言喜",
    "T42n1828_22b:0823b20": "為色集者。以色但有宿世喜因則生。不同受",
    "T42n1828_22b:0823b21": "蘊更藉觸緣識藉名色方得生起故。云又則",
    "T42n1828_22b:0823b22": "此喜唯依色說宿因。生已不待餘因究竟轉",
    "T42n1828_22b:0823b23": "故言不共因者至方得生起者。順樂等觸望",
    "T42n1828_22b:0823b24": "於受等所有心法為緣可解。識以無間滅意",
    "T42n1828_22b:0823b25": "及俱生三蘊。此四蘊名及五根五塵十種之",
    "T42n1828_22b:0823b26": "色望六種識為緣。盡是不共因也。問曰。受",
    "T42n1828_22b:0823b27": "與識俱從前因而生。何故復說觸及名色等",
    "T42n1828_22b:0823b28": "耶。故後答曰。由彼雖從先因所生。剎那剎那",
    "T42n1828_22b:0823b29": "別待餘因方得生起。達師云。喜之言愛。由此",
    "T42n1828_22b:0823c01": "愛發潤等生。即是名言熏習。故攝論云。此眼",
    "T42n1828_22b:0823c02": "根生時從此受熏習生遍生五蘊。故云共因。",
    "T42n1828_22b:0823c03": "然前說由喜集者從強而說。色蘊但從喜而",
    "T42n1828_22b:0823c04": "生。餘四蘊亦待現在根塵等。故偏說喜集故",
    "T42n1828_22b:0823c05": "色集也。前文亦云觸集故受集名色集故識",
    "T42n1828_22b:0823c06": "集者。於不共因中說也。此餘四蘊但生自果",
    "T42n1828_22b:0823c07": "不通生餘果。故云不共因。第二解勝利。分之",
    "T42n1828_22b:0823c08": "為二。初明羅漢有四勝利。第二因明薩迦耶",
    "T42n1828_22b:0823c09": "見為本生六十二見。前中。景師云。言一於行",
    "T42n1828_22b:0823c10": "時恒常住性者。即六常住。謂眼見色不生憂",
    "T42n1828_22b:0823c11": "喜但住於捨心住念慧乃至意緣法亦爾。二",
    "T42n1828_22b:0823c12": "於住時無相界住性者。住於滅諦。三往昔因",
    "T42n1828_22b:0823c13": "所生諸行任運歸滅者。羅漢殘報酬前因執。",
    "T42n1828_22b:0823c14": "因執盡故任運而滅。即有餘涅槃。四後有行",
    "T42n1828_22b:0823c15": "今因斷故當不復生者。羅漢身中煩惱斷當",
    "T42n1828_22b:0823c16": "報不生入無餘也。三漸次如文。彼由是二若",
    "T42n1828_22b:0823c17": "行若住至而般涅槃者。般有餘也。先所生有",
    "T42n1828_22b:0823c18": "至無復更生者。般無餘也。達師云。此中初明",
    "T42n1828_22b:0823c19": "所得勝利。次從為證如是已下。明得勝利之",
    "T42n1828_22b:0823c20": "因。此四勝利中。前二是能證之道。後二是所",
    "T42n1828_22b:0823c21": "證無餘涅槃。前中。言於行時恒常住性者。明",
    "T42n1828_22b:0823c22": "住斷界。無欲滅界。有餘涅槃界。言於住時",
    "T42n1828_22b:0823c23": "無相住性者。明住無餘涅槃界。任運歸滅者。",
    "T42n1828_22b:0823c24": "明滅現身入無餘涅槃。後有行因斷不生者。",
    "T42n1828_22b:0823c25": "明後身不生故。入無餘涅槃。就能得涅槃之",
    "T42n1828_22b:0823c26": "因中。初約三漸次以辨能得因。二又於行時",
    "T42n1828_22b:0823c27": "已下。重釋前勝利。就前漸次中。言厭離者見",
    "T42n1828_22b:0823c28": "道從方便得名也。離欲者修道。心善解脫者",
    "T42n1828_22b:0823c29": "無學道。就重釋勝利中。初重釋能證之道。一",
    "T42n1828_22b:0824a01": "彼由是二已下。重釋所證之涅槃也。就重釋",
    "T42n1828_22b:0824a02": "能證中。但釋初一不解後一。下次第因明身",
    "T42n1828_22b:0824a03": "見為本生六十二見。文中。初明身見為本生",
    "T42n1828_22b:0824a04": "六十二見。次明六十二見起之所由。後明六",
    "T42n1828_22b:0824a05": "十二見為三衰損。初中三世則名三分也。言",
    "T42n1828_22b:0824a06": "前際俱行者謂如有一作是思惟我於去世為",
    "T42n1828_22b:0824a07": "曾有耶等者。無知故猶豫。猶豫故計我。前後",
    "T42n1828_22b:0824a08": "際俱行者即總收前二為第三。亦可現在之",
    "T42n1828_22b:0824a09": "法雙形過未。次明六十二見起之所由。中分",
    "T42n1828_22b:0824a10": "之為二。初明依身起六十二見。後明六十二",
    "T42n1828_22b:0824a11": "見生起因緣。前中。四常見者。有諸沙門婆",
    "T42n1828_22b:0824a12": "羅門等作如是言。我以無數方便修習得定",
    "T42n1828_22b:0824a13": "意三昧。三昧力故憶二十劫成壞之事。其",
    "T42n1828_22b:0824a14": "中眾生不增不減常住不動。以此故知我及",
    "T42n1828_22b:0824a15": "世間一切皆常。第二知四十劫。第三能憶八",
    "T42n1828_22b:0824a16": "十劫。第四直以捷疾知見言我及世間一切",
    "T42n1828_22b:0824a17": "皆常。前三皆依禪定知劫多少者。由根上中",
    "T42n1828_22b:0824a18": "下故。四一分常見論者。如說劫初梵王先生。",
    "T42n1828_22b:0824a19": "見梵宮空念言此處空間諸梵得生。由作此",
    "T42n1828_22b:0824a20": "念二禪已上諸天命終來生。梵王念言我常",
    "T42n1828_22b:0824a21": "由我生彼梵眾。梵眾復言我從大梵王生梵",
    "T42n1828_22b:0824a22": "王是常。諸梵眾命終來生人中出家修得宿",
    "T42n1828_22b:0824a23": "命智。知已過去曾生梵天。梵王是常能生萬",
    "T42n1828_22b:0824a24": "物。我常無常。以是義故我及世間或常無常。",
    "T42n1828_22b:0824a25": "復有欲界遊戲妄念諸天。以遊戲忘念失意",
    "T42n1828_22b:0824a26": "命終。來人中。出家得定。見過去曾生欲天。由",
    "T42n1828_22b:0824a27": "失意故命終。餘不失意者常不命終。是故世",
    "T42n1828_22b:0824a28": "間半常半無常。第三意憤欲天。以意憤相觀",
    "T42n1828_22b:0824a29": "失意命終。餘語如前。第四不因禪定。直以捷",
    "T42n1828_22b:0824b01": "疾知見言世間半常半無常。二無因論者。一",
    "T42n1828_22b:0824b02": "從無想天命終未生人間。修得禪定。見過去",
    "T42n1828_22b:0824b03": "曾五百劫無心後心還生。當知世間無因而",
    "T42n1828_22b:0824b04": "有。又有不得禪定直心捷疾見言。諸世間",
    "T42n1828_22b:0824b05": "無因諸有。四有邊無邊論者。器世間有邊",
    "T42n1828_22b:0824b06": "據。上下為言。通力但知尼吒。不知在上更有",
    "T42n1828_22b:0824b07": "地獄。向下過風輪水。不知更有尼吒。故云有",
    "T42n1828_22b:0824b08": "邊。傍見無邊。復以天眼橫竪俱見故言亦有",
    "T42n1828_22b:0824b09": "邊亦無邊。見於壞劫。名非有邊非無邊四不",
    "T42n1828_22b:0824b10": "死矯亂論。則異問異答。第一念我不知善惡",
    "T42n1828_22b:0824b11": "為有得報為不得報。第二不知為有後世為無",
    "T42n1828_22b:0824b12": "後世。第三又念我不知何者是善何者不善。",
    "T42n1828_22b:0824b13": "設有人問。當以此答。此事如是此事不如是。",
    "T42n1828_22b:0824b14": "此事異此事不異。此事亦異不異等。第四直",
    "T42n1828_22b:0824b15": "以愚鈍無知。恐有人問還以是答。此十八計",
    "T42n1828_22b:0824b16": "前際起。四十四見計後際起。十六有想論者。",
    "T42n1828_22b:0824b17": "色中四句。有色有想。無色有想等。有邊有想",
    "T42n1828_22b:0824b18": "等。無邊有想等亦有四。一想有想若干想有",
    "T42n1828_22b:0824b19": "想。少想有想。無量想有苦有想有。樂有想。",
    "T42n1828_22b:0824b20": "苦樂有想。不苦不樂有想。八無想論。但色中",
    "T42n1828_22b:0824b21": "四。邊中四。以無想故。不得言一想若干想苦",
    "T42n1828_22b:0824b22": "樂等八句。八非有想非無想論。還約色中四",
    "T42n1828_22b:0824b23": "邊中四。為八。七斷見者。又計人中捨此身已",
    "T42n1828_22b:0824b24": "生死畢竟斷亡。有說人中非是斷滅欲界天",
    "T42n1828_22b:0824b25": "中五欲自恣方得斷滅。又說色天方得斷滅",
    "T42n1828_22b:0824b26": "有說空處。乃至有說非想方得斷滅。餘非斷",
    "T42n1828_22b:0824b27": "滅。五現法涅槃論者。第一欲天及人現身是",
    "T42n1828_22b:0824b28": "涅槃。第二人云此計不是則有涅槃。餘人不",
    "T42n1828_22b:0824b29": "知。謂有離覺觀生喜等。入初禪定。乃至計第",
    "T42n1828_22b:0824c01": "四禪以為涅槃。此云現者。非於後時彼現身",
    "T42n1828_22b:0824c02": "方得涅槃廣釋六十二見義。如前本地及決",
    "T42n1828_22b:0824c03": "擇分中。言如是五種復略為三。一常見論者。",
    "T42n1828_22b:0824c04": "則前三種。二斷見。則七斷滅見。三現法涅",
    "T42n1828_22b:0824c05": "槃論。則是邪見。下明六十二見生起因緣有",
    "T42n1828_22b:0824c06": "六。一由因緣者謂彼身見以為因緣者。據作",
    "T42n1828_22b:0824c07": "親增上緣生六十二見。故名因緣。二由邪教",
    "T42n1828_22b:0824c08": "亦通生六十二見。三由靜慮者。先聞說一切",
    "T42n1828_22b:0824c09": "常論中前三論。一分常論中前三論。四有邊",
    "T42n1828_22b:0824c10": "論二無因論中初一類。修得定。方證住決定",
    "T42n1828_22b:0824c11": "名依靜慮。言又此靜慮有二乃至宿住隨念",
    "T42n1828_22b:0824c12": "俱行者謂計前際三常論中由下中上清淨差",
    "T42n1828_22b:0824c13": "別及於四種邊無邊論者。此舉一切常論。前",
    "T42n1828_22b:0824c14": "三見依宿命智。及邊中四見。由彼憶念諸器",
    "T42n1828_22b:0824c15": "世界成壞兩劫出現方便者。總明依此二劫",
    "T42n1828_22b:0824c16": "起三常見及四邊見也。言若時憶念成劫分",
    "T42n1828_22b:0824c17": "位爾時便生三種妄想者。此明三種常見依",
    "T42n1828_22b:0824c18": "成劫起。若有一向憶念上下已下。明依成劫",
    "T42n1828_22b:0824c19": "起前三邊見。依壞劫起後邊見。謂非有邊想",
    "T42n1828_22b:0824c20": "非無邊想。復有依止諸靜慮故當知或說一",
    "T42n1828_22b:0824c21": "分常論者。前三一分常見也。或說無因論者。",
    "T42n1828_22b:0824c22": "初一無因論也。或說不死矯亂論者。不死矯",
    "T42n1828_22b:0824c23": "亂。婆羅門計苦所事之天本。依靜慮自作不",
    "T42n1828_22b:0824c24": "死矯亂四見以劫他難。今生此天也。應知此",
    "T42n1828_22b:0824c25": "中有二淨天乃至無亂而轉等者。長壽故不",
    "T42n1828_22b:0824c26": "死。無漏故名不亂。後不清淨至矯亂避之者。",
    "T42n1828_22b:0824c27": "謂若有聖人依於不死無亂道理有所詰問。",
    "T42n1828_22b:0824c28": "彼凡夫人不能答故便託餘事矯亂避之。如",
    "T42n1828_22b:0824c29": "大梵王為避淨命阿輸實難。讚嘆已我是大",
    "T42n1828_22b:0825a01": "梵自在作者受者。言以諸諦無想心定不",
    "T42n1828_22b:0825a02": "善巧故已下。明起矯亂之意。上來出不死不",
    "T42n1828_22b:0825a03": "亂天竟。言不死不亂有行諂者乃至以此為",
    "T42n1828_22b:0825a04": "室而自安處。彼自思惟設有問詰可記者記。",
    "T42n1828_22b:0825a05": "不可記者則不記之。以非我淨天於一切隱",
    "T42n1828_22b:0825a06": "密詰問皆記別故。如是思已讒言矯亂。彼既",
    "T42n1828_22b:0825a07": "如是住邪思惟。對他能詰無漏天所自稱我",
    "T42n1828_22b:0825a08": "不死無亂。由懷恐怖而無記別。上來辨三種",
    "T42n1828_22b:0825a09": "不死矯亂。下辨第四句不死矯亂。故云又有",
    "T42n1828_22b:0825a10": "愚戇等四句由依世。如文。五由依諸見者謂",
    "T42n1828_22b:0825a11": "依三見如前應知者。前明攝五見為三。謂常",
    "T42n1828_22b:0825a12": "見斷見邪見名三見。向下文中明依三見起",
    "T42n1828_22b:0825a13": "計。與餘處不同。如瑜伽上文說。本劫本見中",
    "T42n1828_22b:0825a14": "前八常見末劫末見。十六有想見。八無想見。",
    "T42n1828_22b:0825a15": "八非有想非無想見。合四十見用常見為性。",
    "T42n1828_22b:0825a16": "末劫末見中七斷滅見。用斷見為性。本劫本",
    "T42n1828_22b:0825a17": "見邊無邊四見。問異問答異四見。無因而",
    "T42n1828_22b:0825a18": "有二見。末劫見中五涅槃見。此十五見用邪",
    "T42n1828_22b:0825a19": "見為性。故瑜伽云。謂六十二見諸見執中。計",
    "T42n1828_22b:0825a20": "度前際四一切常見四一分常見。變計後際",
    "T42n1828_22b:0825a21": "諸有想論無想論非想非非想論。此諸見邊",
    "T42n1828_22b:0825a22": "見中常見所收。計度後際七事斷論。邊見中",
    "T42n1828_22b:0825a23": "斷滅見所攝。又計度前際諸無因論。邊無邊",
    "T42n1828_22b:0825a24": "論。不死矯亂論。及計後際現涅槃等論。是邪",
    "T42n1828_22b:0825a25": "見攝。依彼常見起有想十六見中。初四但云",
    "T42n1828_22b:0825a26": "有色有想。無色有想。亦有色亦無色有想。非",
    "T42n1828_22b:0825a27": "有色非無色有想。今此文中由依諸見者。謂",
    "T42n1828_22b:0825a28": "依三見如前應知。由依初見計我有色。或有",
    "T42n1828_22b:0825a29": "色有想。或有色無想。或有色非有想非無想",
    "T42n1828_22b:0825b01": "者。此中三句有想論前四句中初句。無想",
    "T42n1828_22b:0825b02": "論初四句中初句。非有想非無想論前四句",
    "T42n1828_22b:0825b03": "中初句。此說有色為常見也。依第二見計我",
    "T42n1828_22b:0825b04": "無色餘如前者。只有三句。此說無色為斷也。",
    "T42n1828_22b:0825b05": "此三句當有想論無想論非有想非無想論中",
    "T42n1828_22b:0825b06": "第二句也。依第三見有二。一說我有色無色",
    "T42n1828_22b:0825b07": "二說我非有色非無色餘如前說者。一計我",
    "T42n1828_22b:0825b08": "有色無色有想。二有色無色無想。三有色無",
    "T42n1828_22b:0825b09": "色非有想非無想。當彼三論第三句也。二我",
    "T42n1828_22b:0825b10": "非有色非無色有想為一句。二非有色非無",
    "T42n1828_22b:0825b11": "色無想。三非有色非無色非有想非無想。當",
    "T42n1828_22b:0825b12": "彼三論第四句也。此依第三邪見而起。又即",
    "T42n1828_22b:0825b13": "計我是有色者乃至一者計我狹小二者計我",
    "T42n1828_22b:0825b14": "無量者。於前二論計狹小及以無量文中。略",
    "T42n1828_22b:0825b15": "不出第三見亦有色亦無色亦狹小亦無量。",
    "T42n1828_22b:0825b16": "非有色非無色非狹小非無常。由是四種我",
    "T42n1828_22b:0825b17": "論差別至如前應知者。有色無色論中。狹小",
    "T42n1828_22b:0825b18": "即是有邊。無量是無邊。亦狹小亦無量。即是",
    "T42n1828_22b:0825b19": "亦有邊無邊。非狹小非無量。即是非有邊非",
    "T42n1828_22b:0825b20": "無邊也。又即依止乃至方便法樂者依前諸",
    "T42n1828_22b:0825b21": "見說我清淨解脫於欲色處皆得自在住於變",
    "T42n1828_22b:0825b22": "化。安住靜慮受用法樂也。六由生處。如文可",
    "T42n1828_22b:0825b23": "解。下次第三明六十二見為三衰損。言謂雜",
    "T42n1828_22b:0825b24": "染者。總也。若雜染處者。所雜染也。若能雜",
    "T42n1828_22b:0825b25": "染。三種四轉。一常無常等。二有邊無邊等。三",
    "T42n1828_22b:0825b26": "自作他作等。皆有四句。名為四轉。彼由無智。",
    "T42n1828_22b:0825b27": "要先趣向常無常等差別道理。後方問起。又",
    "T42n1828_22b:0825b28": "於聖法智者不可記事於二諦理皆不可記此",
    "T42n1828_22b:0825b29": "中四種一向常論前際者。即一切皆常論有",
    "T42n1828_22b:0825c01": "四。無因論二。可知。皆先計我後計常等。又即",
    "T42n1828_22b:0825c02": "四種一分常論等。即是半常半無常等四論。",
    "T42n1828_22b:0825c03": "第三解二智中。初正辨二智令見清淨。後隨",
    "T42n1828_22b:0825c04": "義難解後以諸門料簡。前中有二。初辨二智",
    "T42n1828_22b:0825c05": "令二見淨。後明修習令淨差別。前中。言有二",
    "T42n1828_22b:0825c06": "智能令見淨及見善清淨等者。謂法住智及",
    "T42n1828_22b:0825c07": "涅槃智能令學見清淨無學見得善清淨。法",
    "T42n1828_22b:0825c08": "住智者。能了自共多相。謂順三受法性各別",
    "T42n1828_22b:0825c09": "自相。方便了知三苦。謂苦苦懷苦行苦。理",
    "T42n1828_22b:0825c10": "通名共。涅槃智者。知永斷。次明修習令淨差",
    "T42n1828_22b:0825c11": "別。有其兩番。初番云無力有力人者。即隨信",
    "T42n1828_22b:0825c12": "法行。後番云有三現觀邊智。一順生無漏智",
    "T42n1828_22b:0825c13": "智。則加行智。二無漏智。則根本智。三無",
    "T42n1828_22b:0825c14": "漏後智相續智則後得智。預流得。是第二",
    "T42n1828_22b:0825c15": "正體智。預流果解脫道。是第三解脫果智。理",
    "T42n1828_22b:0825c16": "實正智。但名諦智。以攝少從多故亦名邊。且",
    "T42n1828_22b:0825c17": "可見修無學三道中初故名為邊也。下隨義",
    "T42n1828_22b:0825c18": "難解。有八復次。初辨無餘斷三相。一由纏等",
    "T42n1828_22b:0825c19": "不行。二由三界斷無欲滅也。三由斷煩惱及",
    "T42n1828_22b:0825c20": "苦事。二辨五界。則斷無欲滅有餘無餘。三",
    "T42n1828_22b:0825c21": "辨割捨七攝受事。此汎釋經文。四辨三有無",
    "T42n1828_22b:0825c22": "復更生。無自相續無中有也。無取者無生有",
    "T42n1828_22b:0825c23": "也。無生者無後有也。五辨立三結。謂未發起",
    "T42n1828_22b:0825c24": "故立身見為結。雖已發趣耶成立故立或",
    "T42n1828_22b:0825c25": "取為結。於正法中不正行故立疑為結。即在",
    "T42n1828_22b:0825c26": "家品者。起身見人。處惡說法毘奈耶中而出",
    "T42n1828_22b:0825c27": "家品者。起戒取人。處善說法毘奈耶品者。起",
    "T42n1828_22b:0825c28": "疑結人。六辨二種解脫決定。七辨諸漏解脫。",
    "T42n1828_22b:0825c29": "八辨羅漢四相。第四解愚位。初辨愚夫位五。",
    "T42n1828_22b:0826a01": "一無生得慧故。二無聞等慧故。三無無漏慧",
    "T42n1828_22b:0826a02": "故。四纏所縛故。五隨眠所隨故。次因言長",
    "T42n1828_22b:0826a03": "辨妄計我論。初辨我論有四。如婆沙云。分別",
    "T42n1828_22b:0826a04": "行緣陰。不分別所起處。即有二十我見。謂色",
    "T42n1828_22b:0826a05": "是我。我在色中。色屬於我。我有色等。次辨我",
    "T42n1828_22b:0826a06": "論能起雜染。言隨眠故者謂諸內法耽著境",
    "T42n1828_22b:0826a07": "界暫時為障而非究竟者。即入七方便。是內",
    "T42n1828_22b:0826a08": "凡位不久入聖。雖有隨眠暫障非永。第五解",
    "T42n1828_22b:0826a09": "二見差別。先略辨二見同分不同分義。二又",
    "T42n1828_22b:0826a10": "由四相已下。廣釋見我差別。前中。我無我",
    "T42n1828_22b:0826a11": "見因緣五蘊為境。故名同分。而於五蘊我見",
    "T42n1828_22b:0826a12": "邪見故染污。無我見正取故清淨。是故名不",
    "T42n1828_22b:0826a13": "同分也。就廣釋見我差別文分為三。初辨四",
    "T42n1828_22b:0826a14": "相雜染。次辨二相六轉現行。後辨明無明位。",
    "T42n1828_22b:0826a15": "初中。景師云。一因緣故者乃至不能捨離者。",
    "T42n1828_22b:0826a16": "由此二愚於無我計我說增上緣以為因緣。",
    "T42n1828_22b:0826a17": "二自性故者至不得遠離者。由前二愚因緣",
    "T42n1828_22b:0826a18": "不能得斷我見隨眠。則以隨眠為我見自性。",
    "T42n1828_22b:0826a19": "自性則種姓也。三由果故者至有其領受者。",
    "T42n1828_22b:0826a20": "則以我見為依。不能離彼我慢隨眠。是我見",
    "T42n1828_22b:0826a21": "慢二隨眠力。能生來報根塵諸受。領納苦樂",
    "T42n1828_22b:0826a22": "受。起我我所見等諸染污法。并是我見亦果。",
    "T42n1828_22b:0826a23": "四等流故者謂由先因力所持則種子所隨",
    "T42n1828_22b:0826a24": "逐意者。則是邪意。意中有無明種及無明",
    "T42n1828_22b:0826a25": "界者。則無明種性成名界。達師云。所隨逐",
    "T42n1828_22b:0826a26": "意者。此我見種子在第六識中。此約隨轉理",
    "T42n1828_22b:0826a27": "門說。云無明種者。新熏成種也。無明界者。無",
    "T42n1828_22b:0826a28": "始時來所熏成種。新舊別故。云二種。種子",
    "T42n1828_22b:0826a29": "性義明了。故云界也。次明由二種六轉現行",
    "T42n1828_22b:0826b01": "中。約世為三。謂我於過去為曾有耶曾無耶。",
    "T42n1828_22b:0826b02": "我於未來為當有當無耶。我於現在為現有",
    "T42n1828_22b:0826b03": "現無耶。約慢有三。謂我為勝為等為劣。此則",
    "T42n1828_22b:0826b04": "二三為六。下辨明無明位。明位有三者。則",
    "T42n1828_22b:0826b05": "見道已前聞思之位是初明也。則知明通",
    "T42n1828_22b:0826b06": "有漏也。見修二位。是第二明。心善解脫等。",
    "T42n1828_22b:0826b07": "是第三明位。無明位亦有二。一先二後。隨眠",
    "T42n1828_22b:0826b08": "位是先。諸纏位為後。此二雖復同時。要因隨",
    "T42n1828_22b:0826b09": "眠生纏故說為先。此是第一差別。又見斷無",
    "T42n1828_22b:0826b10": "明為先修斷無明為後。是第二差別。第六解",
    "T42n1828_22b:0826b11": "於斯聖教等。初總標義惡。二說隨義廣辨。",
    "T42n1828_22b:0826b12": "前中。言是處世尊至稱為世尊嗢拕南說者。",
    "T42n1828_22b:0826b13": "汎佛說法直爾而說。無有世尊嗢拕南說。且",
    "T42n1828_22b:0826b14": "言皆是結集家語也。就廣辨中。初辨二說利",
    "T42n1828_22b:0826b15": "損。後消釋經文。前中有二。初正辨二說利損",
    "T42n1828_22b:0826b16": "之相。二又於是處已下。因言長辨唯法無人",
    "T42n1828_22b:0826b17": "不應生怖。前中。由二因緣善說法中發起大",
    "T42n1828_22b:0826b18": "果。一永離三苦。二一切諸結永斷。惡說法中",
    "T42n1828_22b:0826b19": "二事難得。由依身見於諸行中但厭苦苦。願",
    "T42n1828_22b:0826b20": "我當來無有苦我。我無有苦。此即為二。乃",
    "T42n1828_22b:0826b21": "至謂苦未來當離於我。及未來當無有苦。此",
    "T42n1828_22b:0826b22": "復為二。由此四種行相。超越苦苦。於彼壞行",
    "T42n1828_22b:0826b23": "二苦斷。尚不生樂。何況能斷。由彼隨順所未",
    "T42n1828_22b:0826b24": "斷故。三禪樂受是壞苦。四禪捨受是行苦。如",
    "T42n1828_22b:0826b25": "是樂捨二受。外道執為我故。壞行二苦隨順",
    "T42n1828_22b:0826b26": "所未斷。謂我當無。於不應怖妄生怖畏。樂",
    "T42n1828_22b:0826b27": "捨二受本非是我。但是壞行二苦。今厭離彼",
    "T42n1828_22b:0826b28": "非除於我。何勞生怖。下明唯法無人不應生",
    "T42n1828_22b:0826b29": "怖。分之為二。初舉六種二門明唯法無人不",
    "T42n1828_22b:0826c01": "應生怖。後舉五種三門以辨。前中。言又於是",
    "T42n1828_22b:0826c02": "處至有轉有染者。起染之時唯有心住四識",
    "T42n1828_22b:0826c03": "住。又唯有心斷四識住無轉無染。復有四依。",
    "T42n1828_22b:0826c04": "復有四取。復有二緣所緣能緣。復有六識等。",
    "T42n1828_22b:0826c05": "復有二識住謂纏及隨眠。三因緣者。則三由",
    "T42n1828_22b:0826c06": "字也。下舉五種三門唯法無人不應生怖。言",
    "T42n1828_22b:0826c07": "由戒禁此實二取身繫等。戒見二身繫。合之",
    "T42n1828_22b:0826c08": "為一。見取計見此是實。餘虛妄故。云此實。次",
    "T42n1828_22b:0826c09": "有半頌。頌前五種三門。果因者。頌前謂於現",
    "T42n1828_22b:0826c10": "法趣集諦緣未來苦等。受領三受位。世領三",
    "T42n1828_22b:0826c11": "世。愛領三愛。繫領三繫也。自下消釋經文。",
    "T42n1828_22b:0826c12": "喜愛滋潤如前應知謂如諸行因中宣說者。",
    "T42n1828_22b:0826c13": "喜為先因於彼生處障於厭離滋潤自體等。",
    "T42n1828_22b:0826c14": "如前諸行共不共因中說。言當知此三復有",
    "T42n1828_22b:0826c15": "差別欲色無色如其次第者。景師云。初喜愛",
    "T42n1828_22b:0826c16": "滋潤者欲界。又即彼識如是轉時於二生處",
    "T42n1828_22b:0826c17": "當知結生相續增廣一於有色是色界。二於",
    "T42n1828_22b:0826c18": "無色是無色界。有釋據人始終即有三。就前",
    "T42n1828_22b:0826c19": "三界中亦有此差別。初即欲界。次即色界胎",
    "T42n1828_22b:0826c20": "滿故。後即無色出色胎故。言六種受界者。六",
    "T42n1828_22b:0826c21": "識相應受有六種。想行亦爾。界是因義。即種",
    "T42n1828_22b:0826c22": "子也。大自在那羅衍拏及眾主者。有釋第六",
    "T42n1828_22b:0826c23": "欲天名大自在。梵王祖公名那羅衍拏。舊四",
    "T42n1828_22b:0826c24": "大王天名為眾主。又解。大自在者。即色界頂",
    "T42n1828_22b:0826c25": "摩醯首羅也。眾主者。梵主也。又彼在意地故",
    "T42n1828_22b:0826c26": "至名意所成者。景云。此明四身繫。名意所成。",
    "T42n1828_22b:0826c27": "所有釋此解異門中。有由五義故方便起愛。",
    "T42n1828_22b:0826c28": "言又由後有至依止建立者。由後有業感之",
    "T42n1828_22b:0826c29": "所攝持後有種子識故。於此現身所依止中",
    "T42n1828_22b:0827a01": "建立當生識身。又解。後有種當知於此現身",
    "T42n1828_22b:0827a02": "建立。彼無有故至悉皆滅盡者。彼惑業所攝",
    "T42n1828_22b:0827a03": "後種識無故。當來如前所說初人胎等三分",
    "T42n1828_22b:0827a04": "位差別理趣生長廣大一切悉滅。故云斷識",
    "T42n1828_22b:0827a05": "住。又彼空解脫門為依止故名無所為等者。",
    "T42n1828_22b:0827a06": "此約三解脫門配釋經中所說無所為等。其",
    "T42n1828_22b:0827a07": "義可知。於彼愛樂數修習故得善解脫者。於",
    "T42n1828_22b:0827a08": "彼無所為無愛樂修習故得有學解脫。一切",
    "T42n1828_22b:0827a09": "隨眠永滅盡故心善解脫者。得無學解脫。言",
    "T42n1828_22b:0827a10": "彼有漏識至皆歸寂滅者。謂於現身唯有如",
    "T42n1828_22b:0827a11": "影諸受及如樹識蘊。當入無餘時如燈歸滅。",
    "T42n1828_22b:0827a12": "言依初纏斷說名寂靜等者。泰師云。斷三纏",
    "T42n1828_22b:0827a13": "故。如其次第得寂靜等。達師云。依見道所斷",
    "T42n1828_22b:0827a14": "煩惱盡。故名寂靜。乃至無所有處地修惑斷。",
    "T42n1828_22b:0827a15": "故名清涼。非想地修惑盡故。名宴默也。有釋。",
    "T42n1828_22b:0827a16": "諸煩惱纏斷故寂靜。隨眠斷故名清淨。異熟",
    "T42n1828_22b:0827a17": "斷故名宴默也。又由三緣識趣識住皆無所",
    "T42n1828_22b:0827a18": "有。一自體非染故。二非餘所染故。三餘染",
    "T42n1828_22b:0827a19": "識伴無故。其義可知。大門第六。解斷支等。先",
    "T42n1828_22b:0827a20": "頌列七門。一斷支。二實顯了。三行緣。四無等",
    "T42n1828_22b:0827a21": "教。五四種有情眾。六道四。七究竟五。次長行",
    "T42n1828_22b:0827a22": "釋中。還有七段。初解斷支。所得果名斷。能顯",
    "T42n1828_22b:0827a23": "之因名支也。第二解顯了有十二。景師云。如",
    "T42n1828_22b:0827a24": "實顯了。一謂聽聞各別。善惡取復為二。正教",
    "T42n1828_22b:0827a25": "為一。現比量為二。自共為二。如所有性盡",
    "T42n1828_22b:0827a26": "所有性為二。入見地究竟地為二。達師云。言",
    "T42n1828_22b:0827a27": "十二者。善取等也。然不具足。有師釋。一聽",
    "T42n1828_22b:0827a28": "聞。二善。三惡取。四正教量。五現量境。六比",
    "T42n1828_22b:0827a29": "量境。七自相。八共相。九如所有。十盡所有。",
    "T42n1828_22b:0827b01": "十一入見地。十二入究竟地。第三解行緣。初",
    "T42n1828_22b:0827b02": "總標。次別。後總結。別解中。即有四人。一內",
    "T42n1828_22b:0827b03": "法異生。二在家異生。三外道異生。四內法有",
    "T42n1828_22b:0827b04": "學。此四人中。各有二句。先明不如實。後明如",
    "T42n1828_22b:0827b05": "實。泰師云。此是四人不如實知中令清淨故。",
    "T42n1828_22b:0827b06": "名如實顯。第四解無等教。先辨教無等。後明",
    "T42n1828_22b:0827b07": "流轉差別。第五解四有情眾。景師解云。一",
    "T42n1828_22b:0827b08": "業生天專行放逸即是前說魔梵。二者。一向",
    "T42n1828_22b:0827b09": "因轉。謂希求彼所有沙門等。三者樂涅槃諸",
    "T42n1828_22b:0827b10": "有情眾。四者諸雜種類。謂或於果耽著受用",
    "T42n1828_22b:0827b11": "者。則是初人。或樂攝受當來愛果者。則是",
    "T42n1828_22b:0827b12": "第二行因求於前果。或時時涅槃資糧離諸",
    "T42n1828_22b:0827b13": "放逸者。是第三人。於前三有情眾中隨應當",
    "T42n1828_22b:0827b14": "知世間彼集滅邊者。此會二眾差別。應言當",
    "T42n1828_22b:0827b15": "知世間滅邊者。明初魔梵受世間果是共滅",
    "T42n1828_22b:0827b16": "法。當知彼集滅邊。是第二眾行求天因是集",
    "T42n1828_22b:0827b17": "斷滅法。及薩迦耶彼集滅邊者。是第三樂涅",
    "T42n1828_22b:0827b18": "槃人離諸放逸。所有因果亦是苦集。薩迦耶",
    "T42n1828_22b:0827b19": "者是身。則是苦諦。無常滅行。彼集滅者所",
    "T42n1828_22b:0827b20": "離放逸故。是其集諦。是可斷滅之法故。名彼",
    "T42n1828_22b:0827b21": "集滅邊。言於彼第四有情眾中者。第四雜種",
    "T42n1828_22b:0827b22": "類人也。當知薩迦耶者。是苦也。彼集。是集",
    "T42n1828_22b:0827b23": "也。彼滅者。是滅趣道者。是道諦也。差別者。",
    "T42n1828_22b:0827b24": "有四諦不同。故言差別。泰師云。及薩迦耶者。",
    "T42n1828_22b:0827b25": "重辨世間。以薩迦耶是世間異名故。彼集及",
    "T42n1828_22b:0827b26": "滅邊。如其次第重辨彼集滅邊。達師云。此四",
    "T42n1828_22b:0827b27": "句中。前三別明三人。第四句總明前三人以",
    "T42n1828_22b:0827b28": "為第四人。言沙門婆羅門者。外道沙門婆羅",
    "T42n1828_22b:0827b29": "門求生天果報者也。言當知者。勸辭也。此文",
    "T42n1828_22b:0827c01": "可言應知。以勸令苦滅等故。第六解道四。言",
    "T42n1828_22b:0827c02": "三依見道一依修道者。景師云。見道有前三",
    "T42n1828_22b:0827c03": "諦。修道有其道諦。以修道中能斷餘集證滅。",
    "T42n1828_22b:0827c04": "修餘道漏。故得修道之名。達師云。此文一",
    "T42n1828_22b:0827c05": "相說。非盡道理。以知斷證三義於見道中具",
    "T42n1828_22b:0827c06": "可得故。第七解究竟五。一謂已證得苦及苦",
    "T42n1828_22b:0827c07": "因無餘盡故。二堪作他義一切自義皆圓滿。",
    "T42n1828_22b:0827c08": "三得畢竟斷及智故。四能究竟涅槃城故。五",
    "T42n1828_22b:0827c09": "既得入已於其聖住能安住故。文中無一二",
    "T42n1828_22b:0827c10": "等數。但有故字求屬。次云於第一相有割愛",
    "T42n1828_22b:0827c11": "等四種差別如前應知者。謂如前說一割捨父",
    "T42n1828_22b:0827c12": "母等事。二中有無債。三生有無故。曰後有",
    "T42n1828_22b:0827c13": "無生。此則初證得苦及苦因無餘盡故。於第",
    "T42n1828_22b:0827c14": "二相有阿羅漢盡諸漏等所有差別如前應知",
    "T42n1828_22b:0827c15": "者。謂如前證得羅漢諸漏解脫。又與四義相",
    "T42n1828_22b:0827c16": "應名羅漢相。一自事已究竟應作他事義故。",
    "T42n1828_22b:0827c17": "二應得自義一切遍滿道理義故。三未來行",
    "T42n1828_22b:0827c18": "因已永斷滅應證現法樂住義故。四超學地",
    "T42n1828_22b:0827c19": "入無學地相應義故。此則前文堪作他義自",
    "T42n1828_22b:0827c20": "義圓滿等。於第三相有畢竟究竟一切行事",
    "T42n1828_22b:0827c21": "皆悉斷故者。斷業盡也。有畢竟無垢一切煩",
    "T42n1828_22b:0827c22": "惱究竟斷故者。斷煩惱盡也。此二是斷。則是",
    "T42n1828_22b:0827c23": "前云得畢竟斷。有畢竟梵行者。盡修於道。則",
    "T42n1828_22b:0827c24": "是前云及智。於第四相譬如世間具五種相",
    "T42n1828_22b:0827c25": "等。舉喻以況法也。泰師云。以無於他悕望。故",
    "T42n1828_22b:0827c26": "非自非餘之所希望。既伏魔羅。故云幢仆。解",
    "T42n1828_22b:0827c27": "第五相。尋文可解。大門第七解二品等。先頌",
    "T42n1828_22b:0827c28": "列十一門。初二品總略。次三有異則為三門",
    "T42n1828_22b:0827c29": "為四。五勝解。六斷。七流轉。八有性。九不善",
    "T42n1828_22b:0828a01": "清淨善清淨。十善說惡說師。等者。等取第十",
    "T42n1828_22b:0828a02": "一門。次以長行釋中。還有十一段。初解二品",
    "T42n1828_22b:0828a03": "總略。略由三處總攝一切黑品白品。一由所",
    "T42n1828_22b:0828a04": "遍知法故者。明得九遍知處。則一切有漏苦",
    "T42n1828_22b:0828a05": "集也。二由遍知故者。正是擇滅九遍知體。三",
    "T42n1828_22b:0828a06": "由成遍知故者。則是聖道及佛菩薩聖弟子。",
    "T42n1828_22b:0828a07": "并是成遍知緣也。滅道俱是白品。九遍知俱",
    "T42n1828_22b:0828a08": "攝滅諦。故云白品一分。自下因明不可記法。",
    "T42n1828_22b:0828a09": "謂如來滅後至亦不可記者。九十六道皆稱",
    "T42n1828_22b:0828a10": "本師以為如來具足十號。隨問行字如來滅",
    "T42n1828_22b:0828a11": "後有無皆不可說。下釋所以。且依勝義彼不",
    "T42n1828_22b:0828a12": "可得況其滅道或有或無者。勝義諦中假名",
    "T42n1828_22b:0828a13": "如來本不可得。況其滅後得說有無。故論說",
    "T42n1828_22b:0828a14": "云真諦有為空如幻緣生故無為無有實不起",
    "T42n1828_22b:0828a15": "似空華。言若依世俗至何有無等者。若就世",
    "T42n1828_22b:0828a16": "俗道中於有為行立如來者。如來滅後行體",
    "T42n1828_22b:0828a17": "可無。欲就何處假立如來。如來既無行論有",
    "T42n1828_22b:0828a18": "無。若於涅槃至施設為有不應道理等者。涅",
    "T42n1828_22b:0828a19": "槃乃由無行所顯不可說有。何得就彼以立",
    "T42n1828_22b:0828a20": "如來。亦復不應施設非有勿當損毀施設妙",
    "T42n1828_22b:0828a21": "有涅槃之體。既不可說有不可說無。行得就",
    "T42n1828_22b:0828a22": "之施設如來辨有無體。又此涅槃已下。辨涅",
    "T42n1828_22b:0828a23": "槃異名。涅槃正是現量得證。云何說言非現",
    "T42n1828_22b:0828a24": "量所量。解云。正是無分別定現量所量今簡",
    "T42n1828_22b:0828a25": "非散心五識現量所得。故云現量所不量。第",
    "T42n1828_22b:0828a26": "二解內外荷擔有異。內法能荷所荷皆以五",
    "T42n1828_22b:0828a27": "受蘊性義分能所。內有德等者。即所荷擔等",
    "T42n1828_22b:0828a28": "是也。亦可恒常荷擔等三句名三德也。第三",
    "T42n1828_22b:0828a29": "解內外縛有異。言外縛易了縛縛因緣脫脫",
    "T42n1828_22b:0828b01": "方便者。景師云。外縛因緣非唯一種故。重云",
    "T42n1828_22b:0828b02": "縛縛。得脫亦非一像。重言脫脫。更有一釋。外",
    "T42n1828_22b:0828b03": "縛易可了知縛及縛之因緣。脫及脫之因緣。",
    "T42n1828_22b:0828b04": "內縛一切難知也。第四解佛與羅漢同分不",
    "T42n1828_22b:0828b05": "同分。此即第三有異也。如來與慧解脫羅漢",
    "T42n1828_22b:0828b06": "由一相名同。謂解脫等。由三種相說名異分。",
    "T42n1828_22b:0828b07": "一現等覺。二能說法。三行正行。前中有四。一",
    "T42n1828_22b:0828b08": "此中如來自然修三十七菩提分法現等正",
    "T42n1828_22b:0828b09": "覺。第二等正覺已了達諸法。三如是了達勝",
    "T42n1828_22b:0828b10": "法已下明法已下明解脫二障。四與諸天眾",
    "T42n1828_22b:0828b11": "為解脫師獨一無二。了此四相。是名自然等",
    "T42n1828_22b:0828b12": "覺菩提。不與聲聞共也。又依他義已下。明",
    "T42n1828_22b:0828b13": "能說不共有其五相。如文。三明正行不共有",
    "T42n1828_22b:0828b14": "三。一聲聞先依如來後行正行。如來無少所",
    "T42n1828_22b:0828b15": "依。一各依自性姓行於正行。三明二行可得",
    "T42n1828_22b:0828b16": "不可得異。聲聞但有成就不成就非最後有",
    "T42n1828_22b:0828b17": "菩薩身中二行可得。謂成就不成就為一。復",
    "T42n1828_22b:0828b18": "現化身垂成正覺最後有身為二。若已成就",
    "T42n1828_22b:0828b19": "者彼於現法成大師教者。即是我皆令入無",
    "T42n1828_22b:0828b20": "餘涅槃而滅度之。現法得益顯教功能。故云",
    "T42n1828_22b:0828b21": "成大師教。亦可已成就者堪可附囑大師法",
    "T42n1828_22b:0828b22": "藏。故云成大師教。第五解勝解。第六解二斷。",
    "T42n1828_22b:0828b23": "第七解流轉。并如文可解。第八解有性。先辨",
    "T42n1828_22b:0828b24": "三有性是所除法。後辨三斷是能治。謂無顧",
    "T42n1828_22b:0828b25": "戀者。除初有性。不欣樂者。斷前二。離滅等。",
    "T42n1828_22b:0828b26": "即是斷界無欲界滅界。除其第三。第九解不",
    "T42n1828_22b:0828b27": "善清淨。不善清淨。即見道已前有漏空無我",
    "T42n1828_22b:0828b28": "觀。伏我我解。又伏四繫及三所有。三所有",
    "T42n1828_22b:0828b29": "攝四繫。并如文。四善根作無我行。故名定地",
    "T42n1828_22b:0828c01": "攝。當知由二因緣不善清淨。一明空無我行",
    "T42n1828_22b:0828c02": "與我見及我慢有間而起。二者能令彼法現",
    "T42n1828_22b:0828c03": "行因緣。謂於諸欲或薩迦耶有染愛識。由於",
    "T42n1828_22b:0828c04": "如是有染愛識不能遍知。便為諸薩迦耶愛",
    "T42n1828_22b:0828c05": "之所漂溺。由此意樂於彼涅槃不能趣入。又",
    "T42n1828_22b:0828c06": "由八相能遍了知除諸過患。又於此中已下。",
    "T42n1828_22b:0828c07": "方出八相。乃至云當知此中除彼第八離欲",
    "T42n1828_22b:0828c08": "法及以滅法。由所餘七相觀於三世所有過",
    "T42n1828_22b:0828c09": "患由所除相觀彼出離。言當知此中由前名",
    "T42n1828_22b:0828c10": "通達智者。地前有漏無我智。由後名善清淨",
    "T42n1828_22b:0828c11": "見者。見道中智也。第十解善說惡說師弟之",
    "T42n1828_22b:0828c12": "別。由五種相。一由住故。謂外道住憒鬧。佛法",
    "T42n1828_22b:0828c13": "住寂靜。二由御眾。謂外道於弟子徒眾之中。",
    "T42n1828_22b:0828c14": "希彼眾共許我為師。以外道弟子有數限故。",
    "T42n1828_22b:0828c15": "名有量也。如來雖為一切無量天人世間無",
    "T42n1828_22b:0828c16": "上大師於彼同尊。而無希望。三由論決擇可",
    "T42n1828_22b:0828c17": "知。四由建立開顯道。先辨外相有其七句。第",
    "T42n1828_22b:0828c18": "七句於應所說語如所說語不如實知故名不",
    "T42n1828_22b:0828c19": "知量。於是處說語中不如實知故名不知因。",
    "T42n1828_22b:0828c20": "次通顯內法五由行故。又諸外道雖無異說",
    "T42n1828_22b:0828c21": "等。先縱後破。第十一解苦樂不定。即是頌中",
    "T42n1828_22b:0828c22": "等字所取之門也。文中初開章立宗。即苦樂",
    "T42n1828_22b:0828c23": "各有四相。依三事也。二次第解釋。初約生處。",
    "T42n1828_22b:0828c24": "言樂者謂起第三靜慮者。樂受增處而說也。",
    "T42n1828_22b:0828c25": "樂所隨者謂在人中容有二種者。景師云。人",
    "T42n1828_22b:0828c26": "中苦樂至起然名樂受所隨。達師云。身生",
    "T42n1828_22b:0828c27": "人中樂隨眠所隨逐故云所隨。所有苦樂二",
    "T42n1828_22b:0828c28": "種種子。故云容有二種。言未永離樂者謂在",
    "T42n1828_22b:0828c29": "第四靜慮已上者。樂雖不行猶成樂種。名未",
    "T42n1828_22b:0829a01": "永離。此中苦者謂在鬼畜者。此據一分鬼畜",
    "T42n1828_22b:0829a02": "純受苦處名苦自性。問曰。前言此中樂者即",
    "T42n1828_22b:0829a03": "據極樂處說在第三禪。今言苦者何以不言",
    "T42n1828_22b:0829a04": "在那落迦。憂苦遍謂在鬼畜耶。解云。道理實",
    "T42n1828_22b:0829a05": "有。今據鬼畜之中有一分純受苦者。故云鬼",
    "T42n1828_22b:0829a06": "畜。苦遍者方言在那落迦。又問。前決擇文成",
    "T42n1828_22b:0829a07": "就根中。云地獄中憂根成就不行。今何故云",
    "T42n1828_22b:0829a08": "憂苦遍耶。解云。據地獄受苦之極。彼中起憂",
    "T42n1828_22b:0829a09": "亦名為苦。故言唯苦現行。今據憂苦六識起",
    "T42n1828_22b:0829a10": "別。故云憂苦遍也。次依受辨。又言樂者謂。不",
    "T42n1828_22b:0829a11": "苦不樂受現前位者。景師云。捨受起時非苦",
    "T42n1828_22b:0829a12": "亦名為樂。泰師云。不苦不樂受。是寂靜故名",
    "T42n1828_22b:0829a13": "為樂也。樂所隨者謂苦受現前位者。當時雖",
    "T42n1828_22b:0829a14": "苦後遇順緣即起於樂。名樂所隨。喜樂遍者。",
    "T42n1828_22b:0829a15": "謂樂現在前位。不永離樂者。於一切位樂種",
    "T42n1828_22b:0829a16": "所隨故。與此違名苦差別者。應言苦者。不",
    "T42n1828_22b:0829a17": "苦樂受現前位。苦所隨者。樂現前位。憂苦遍",
    "T42n1828_22b:0829a18": "者。謂苦受現前位。不永離者。於一切位苦因",
    "T42n1828_22b:0829a19": "所隨故。下約世辨。又樂者謂順樂行及樂已",
    "T42n1828_22b:0829a20": "滅者。是過去順樂行及過去樂為初有樂所",
    "T42n1828_22b:0829a21": "隨者。謂有樂因於未來世當生起樂。喜樂遍",
    "T42n1828_22b:0829a22": "者。謂於現在隨順樂處者。現在順樂行及樂",
    "T42n1828_22b:0829a23": "受。未來永離樂者謂餘三世者。出樂受法。",
    "T42n1828_22b:0829a24": "有樂因故。名未永離。",
    "T42n1828_22b:0829a25": "瑜伽論記卷第二十二之下終"
}