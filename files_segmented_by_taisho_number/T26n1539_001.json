{
    "T26n1539_001:0531a02": "No. 1539",
    "T26n1539_001:0531a03": "阿毘達磨識身足論卷第一",
    "T26n1539_001:0531a05": "提婆設摩阿羅漢造",
    "T26n1539_001:0531a06": "三藏法師玄奘奉　詔譯",
    "T26n1539_001:0531a07": "初歸禮讚頌初歸禮讚頌",
    "T26n1539_001:0531a08": "稽首大覺覺中王，　　覺王所供三界日，",
    "T26n1539_001:0531a09": "解脫妙法智所歸，　　智者所依諸聖眾。",
    "T26n1539_001:0531a10": "阿毘達磨海難渡，　　佛口池流千聖飲，",
    "T26n1539_001:0531a11": "於境巨溟能善決，　　故我至誠今頂禮。",
    "T26n1539_001:0531a12": "朗日不舉照人間，　　稠林昏翳孰能遣？",
    "T26n1539_001:0531a13": "若無阿毘達磨論，　　智所知冥誰殄滅？",
    "T26n1539_001:0531a14": "阿毘達磨正法燈，　　心中淨眼智根本，",
    "T26n1539_001:0531a15": "所知林日邪論劍，　　開士威力如來藏。",
    "T26n1539_001:0531a16": "三界照明慧眼道，　　一切法燈佛語海，",
    "T26n1539_001:0531a17": "能發勝慧破諸疑，　　是諸聖賢法衢路。",
    "T26n1539_001:0531a18": "智者慧水大陂池，　　求智勇銳勝基本，",
    "T26n1539_001:0531a19": "了此勝法至聰明，　　悟斯聖教真佛子。",
    "T26n1539_001:0531a20": "總嗢柁南頌總嗢柁南頌",
    "T26n1539_001:0531a21": "初目乾連蘊，　　次補特伽羅，",
    "T26n1539_001:0531a22": "因所緣雜類，　　四句最為後。",
    "T26n1539_001:0531a23": "1 目乾連蘊1 第一之一1 嗢柁南頌識身足論目乾連蘊第一之一第一嗢柁南",
    "T26n1539_001:0531a24": "頌",
    "T26n1539_001:0531a25": "根惡行想，　　尋思界漏，　　火愛所有，",
    "T26n1539_001:0531a26": "垢縛皆三。",
    "T26n1539_001:0531a27": "沙門目連作如是說：過去未來無，現在無為",
    "T26n1539_001:0531a28": "有。應問彼言：汝然此不？謂契經中世尊善語",
    "T26n1539_001:0531a29": "善詞善說三不善根：貪不善根、瞋不善根、癡",
    "T26n1539_001:0531b01": "不善根。彼答言：爾。復問彼言：汝然此不？謂有",
    "T26n1539_001:0531b02": "能於貪不善根已觀、今觀、當觀是不善？彼答",
    "T26n1539_001:0531b03": "言：爾。為何所觀？過去耶、未來耶、現在耶？若",
    "T26n1539_001:0531b04": "言觀過去，應說有過去，不應無過去；言過去",
    "T26n1539_001:0531b05": "無，不應道理。若言觀未來，應說有未來，不應",
    "T26n1539_001:0531b06": "無未來；言未來無，不應道理。若言觀現在，應",
    "T26n1539_001:0531b07": "說有一補特伽羅，非前非後二心和合，一是",
    "T26n1539_001:0531b08": "所觀、一是能觀，此不應理。若不說一補特伽",
    "T26n1539_001:0531b09": "羅，非前非後二心和合，一是所觀、一是能觀，",
    "T26n1539_001:0531b10": "則不應說觀於現在；言觀現在，不應道理。",
    "T26n1539_001:0531b11": "若言不觀過去、未來、現在，則無能於貪不善",
    "T26n1539_001:0531b12": "根已觀、今觀、當觀。是不善若無能觀，則無",
    "T26n1539_001:0531b13": "能已厭、今厭、當厭。若無能厭，則無能已離染、",
    "T26n1539_001:0531b14": "今離染、當離染。若無能離染，則無能已解脫、",
    "T26n1539_001:0531b15": "今解脫、當解脫。若無能解脫，則無能已般涅",
    "T26n1539_001:0531b16": "槃、今般涅槃、當般涅槃。如不善，如是結，縛、隨",
    "T26n1539_001:0531b17": "眠、隨煩惱、纏，所棄、所捨、所斷遍知亦爾。復問",
    "T26n1539_001:0531b18": "彼言：汝然此不？謂有能於貪不善根已觀、今",
    "T26n1539_001:0531b19": "觀、當觀，後世感苦異熟？彼答言：爾。為何所觀？",
    "T26n1539_001:0531b20": "過去耶、未來耶、現在耶？若言觀過去，應說有",
    "T26n1539_001:0531b21": "過去，不應無過去；言過去無，不應道理。若言",
    "T26n1539_001:0531b22": "觀未來，應說有未來，不應無未來；言未來無，",
    "T26n1539_001:0531b23": "不應道理。若言觀現在，應說有一補特伽羅，",
    "T26n1539_001:0531b24": "非前非後亦能造業亦即領受此業異熟，此",
    "T26n1539_001:0531b25": "不應理。若不說一補特伽羅，非前非後亦能",
    "T26n1539_001:0531b26": "造業亦即領受此業異熟，則不應說觀於現",
    "T26n1539_001:0531b27": "在；言觀現在，不應道理。若言不觀過去、未來、",
    "T26n1539_001:0531b28": "現在，則無能於貪不善根已觀、今觀、當觀後",
    "T26n1539_001:0531b29": "世感苦異熟。若無能觀，則無能已厭、今厭、",
    "T26n1539_001:0531c01": "當厭。若無能厭，則無能已離染、今離染、當離",
    "T26n1539_001:0531c02": "染。若無能離染，則無能已解脫、今解脫、當解",
    "T26n1539_001:0531c03": "脫。若無能解脫，則無能已般涅槃、今般涅槃、",
    "T26n1539_001:0531c04": "當般涅槃。如貪不善根，如是瞋不善根、癡不",
    "T26n1539_001:0531c05": "善根亦爾。身惡行、語惡行是不善，非結、非縛、",
    "T26n1539_001:0531c06": "非隨眠、非隨煩惱、非纏，是所棄、所捨、所斷遍",
    "T26n1539_001:0531c07": "知，能於後世感苦異熟。意惡行是不善，結、",
    "T26n1539_001:0531c08": "縛、隨眠、隨煩惱、纏，所棄、所捨、所斷遍知，能於",
    "T26n1539_001:0531c09": "後世感苦異熟。欲想、恚想、害想是不善，非結、",
    "T26n1539_001:0531c10": "非縛、非隨眠、非隨煩惱、非纏，是所棄、所捨、所",
    "T26n1539_001:0531c11": "斷遍知，能於後世感苦異熟。欲尋、恚尋、害尋",
    "T26n1539_001:0531c12": "是不善，非結、非縛、非隨眠，是隨煩惱、非纏，",
    "T26n1539_001:0531c13": "是所棄、所捨、所斷遍知，能於後世感苦異熟。",
    "T26n1539_001:0531c14": "欲界、恚界是不善，結、縛、隨眠、隨煩惱、纏、所棄、",
    "T26n1539_001:0531c15": "所捨、所斷遍知，能於後世感苦異熟。害界是",
    "T26n1539_001:0531c16": "不善，非結、非縛、非隨眠，是隨煩惱、非纏，是",
    "T26n1539_001:0531c17": "所棄、所捨、所斷遍知，能於後世感苦異熟。欲",
    "T26n1539_001:0531c18": "漏、無明漏是不善，結、縛、隨眠、隨煩惱、纏，所棄、",
    "T26n1539_001:0531c19": "所捨、所斷遍知，能於後世感苦異熟。有漏非",
    "T26n1539_001:0531c20": "不善，是結、縛、隨眠、隨煩惱、纏，所棄、所捨、所斷",
    "T26n1539_001:0531c21": "遍知，非於後世感苦異熟。貪火、瞋火、癡火及",
    "T26n1539_001:0531c22": "欲愛是不善，結、縛、隨眠、隨煩惱、纏，所棄、所捨、",
    "T26n1539_001:0531c23": "所斷遍知，能於後世感苦異熟。色愛、無色愛",
    "T26n1539_001:0531c24": "非不善，是結、縛、隨眠、隨煩惱、纏，所棄、所捨、所",
    "T26n1539_001:0531c25": "斷遍知，非於後世感苦異熟。貪所有、瞋所有、",
    "T26n1539_001:0531c26": "癡所有、貪垢、瞋垢、癡垢、貪縛、瞋縛、癡縛是不",
    "T26n1539_001:0531c27": "善，結、縛、隨眠、隨煩惱、纏，所棄，所捨，所斷遍知，",
    "T26n1539_001:0531c28": "能於後世感苦異熟。",
    "T26n1539_001:0531c29": "2 嗢柁南頌識身足論目乾連蘊第一中第二嗢柁南",
    "T26n1539_001:0532a01": "頌",
    "T26n1539_001:0532a02": "瀑扼取繫蓋，　　下上栽拘礙，",
    "T26n1539_001:0532a03": "見愛與隨眠，　　邪支結業道。",
    "T26n1539_001:0532a04": "沙門目連作如是說：過去未來無，現在無為",
    "T26n1539_001:0532a05": "有。應問彼言：汝然此不？謂契經中世尊善語",
    "T26n1539_001:0532a06": "善詞善說四種瀑流：欲瀑流、有瀑流、見瀑流、",
    "T26n1539_001:0532a07": "無明瀑流。彼答言：爾。復問彼言：汝然此不？謂",
    "T26n1539_001:0532a08": "有能於欲瀑流已觀、今觀、當觀是不善？彼答",
    "T26n1539_001:0532a09": "言：爾。為何所觀？過去耶、未來耶、現在耶？若言",
    "T26n1539_001:0532a10": "觀過去，應說有過去，不應無過去；言過去無，",
    "T26n1539_001:0532a11": "不應道理。若言觀未來，應說有未來，不應無",
    "T26n1539_001:0532a12": "未來；言未來無，不應道理。若言觀現在，應說",
    "T26n1539_001:0532a13": "有一補特伽羅，非前非後二心和合，一是所",
    "T26n1539_001:0532a14": "觀、一是能觀，此不應理。若不說一補特伽羅，",
    "T26n1539_001:0532a15": "非前非後二心和合，一是所觀、一是能觀，則",
    "T26n1539_001:0532a16": "不應說觀於現在；言觀現在，不應道理。若言",
    "T26n1539_001:0532a17": "不觀過去、未來、現在，則無能於欲瀑流已觀、",
    "T26n1539_001:0532a18": "今觀、當觀是不善。若無能觀，則無能已厭、今",
    "T26n1539_001:0532a19": "厭、當厭。若無能厭，則無能已離染、今離染、當",
    "T26n1539_001:0532a20": "離染。若無能離染，則無能已解脫、今解脫、當",
    "T26n1539_001:0532a21": "解脫。若無能解脫、則無能已般涅槃、今般涅",
    "T26n1539_001:0532a22": "槃、當般涅槃。如不善，如是結、縛、隨眠、隨煩惱、",
    "T26n1539_001:0532a23": "纏，所棄、所捨、所斷遍知亦爾。復問彼言：汝然",
    "T26n1539_001:0532a24": "此不？謂有能於欲瀑流已觀、今觀、當觀，後世",
    "T26n1539_001:0532a25": "感苦異熟。彼答言：爾。為何所觀？過去耶、未",
    "T26n1539_001:0532a26": "來耶、現在耶？若言觀過去，應說有過去，不應",
    "T26n1539_001:0532a27": "無過去；言過去無，不應道理。若言觀未來，",
    "T26n1539_001:0532a28": "應說有未來，不應無未來；言未來無，不應道",
    "T26n1539_001:0532a29": "理。若言觀現在，應說有一補特伽羅，非前非",
    "T26n1539_001:0532b01": "後亦能造業亦即領受此業異熟，此不應",
    "T26n1539_001:0532b02": "理。若不說一補特伽羅，非前非後亦能造",
    "T26n1539_001:0532b03": "業亦即領受此業異熟，則不應說觀於現在；",
    "T26n1539_001:0532b04": "言觀現在，不應道理。若言不觀過去、未來、現",
    "T26n1539_001:0532b05": "在，則無能於欲瀑流已觀、今觀、當觀後世感",
    "T26n1539_001:0532b06": "苦異熟。若無能觀，則無能已厭、今厭、當厭。若",
    "T26n1539_001:0532b07": "無能厭，則無能已離染、今離染、當離染。若無",
    "T26n1539_001:0532b08": "能離染，則無能已解脫、今解脫、當解脫。若無",
    "T26n1539_001:0532b09": "能解脫，則無能已般涅槃、今般涅槃、當般涅",
    "T26n1539_001:0532b10": "槃。如欲瀑流，如是見瀑流、無明瀑流亦爾。有",
    "T26n1539_001:0532b11": "瀑流非不善，是結、縛、隨眠、隨煩惱、纏，所棄、所",
    "T26n1539_001:0532b12": "捨、所斷遍知，非於後世感苦異熟。如瀑流，扼",
    "T26n1539_001:0532b13": "亦爾。於諸取中，欲取、見取、戒禁取是不善，結、",
    "T26n1539_001:0532b14": "縛、隨眠、隨煩惱、纏，所棄、所捨、所斷遍知，能於",
    "T26n1539_001:0532b15": "後世感苦異熟。我語取非不善，是結、縛、隨眠、",
    "T26n1539_001:0532b16": "隨煩惱、纏，所棄、所捨、所斷遍知，非於後世感",
    "T26n1539_001:0532b17": "苦異熟。諸繫是不善，結、縛、隨眠、隨煩惱、纏，所",
    "T26n1539_001:0532b18": "棄、所捨、所斷遍知，能於後世感苦異熟。於諸",
    "T26n1539_001:0532b19": "蓋中，貪欲蓋、瞋恚蓋、疑蓋是不善，結、縛、隨眠、",
    "T26n1539_001:0532b20": "隨煩惱、纏，所棄、所捨、所斷遍知，能於後世感",
    "T26n1539_001:0532b21": "苦異熟。惛沈睡眠蓋、掉舉惡作蓋是不善，非",
    "T26n1539_001:0532b22": "結、非縛、非隨眠，是隨煩惱、纏，所棄、所捨、所斷",
    "T26n1539_001:0532b23": "遍知，能於後世感苦異熟。下分結中薩迦耶",
    "T26n1539_001:0532b24": "見非不善，是結、縛、隨眠、隨煩惱、纏，所棄、所捨、",
    "T26n1539_001:0532b25": "所斷遍知，非於後世感苦異熟。餘下分結是",
    "T26n1539_001:0532b26": "不善，結、縛、隨眠、隨煩惱、纏，所棄、所捨、所斷遍",
    "T26n1539_001:0532b27": "知，能於後世感苦異熟。上分結中掉舉結非",
    "T26n1539_001:0532b28": "不善，非結、非縛、非隨眠，是隨煩惱、纏，所棄、所",
    "T26n1539_001:0532b29": "捨、所斷遍知，非於後世感苦異熟。餘上分結",
    "T26n1539_001:0532c01": "非不善，是結、縛、隨眠、隨煩惱、纏，所棄、所捨、所",
    "T26n1539_001:0532c02": "斷遍知，非於後世感苦異熟。五心根栽、五心",
    "T26n1539_001:0532c03": "拘礙是不善，結、縛、隨眠、隨煩惱、纏，所棄、所捨、",
    "T26n1539_001:0532c04": "所斷遍知，能於後世感苦異熟。於諸見中薩",
    "T26n1539_001:0532c05": "迦耶見、邊執見非不善，是結、縛、隨眠、隨煩惱、",
    "T26n1539_001:0532c06": "纏，所棄、所捨、所斷遍知，非於後世感苦異熟。",
    "T26n1539_001:0532c07": "邪見、見取、戒禁取是不善，結、縛、隨眠、隨煩惱、",
    "T26n1539_001:0532c08": "纏，所棄、所捨、所斷遍知，能於後世感苦異熟。",
    "T26n1539_001:0532c09": "諸身愛是不善，結、縛、隨眠、隨煩惱、纏，所棄、所",
    "T26n1539_001:0532c10": "捨、所斷遍知，能於後世感苦異熟。諸隨眠中",
    "T26n1539_001:0532c11": "有貪隨眠非不善，是結、縛、隨眠、隨煩惱、纏，所",
    "T26n1539_001:0532c12": "棄，所捨，所斷遍知，非於後世感苦異熟。所餘",
    "T26n1539_001:0532c13": "隨眠是不善，結、縛、隨眠、隨煩惱、纏，所棄、所捨、",
    "T26n1539_001:0532c14": "所斷遍知，能於後世感苦異熟。諸邪支中",
    "T26n1539_001:0532c15": "邪見是不善，結、縛、隨眠、隨煩惱、纏，所棄、所捨、",
    "T26n1539_001:0532c16": "所斷遍知，能於後世感苦異熟。邪語、邪業、邪",
    "T26n1539_001:0532c17": "命是不善，非結、非縛、非隨眠、非隨煩惱、非纏，",
    "T26n1539_001:0532c18": "是所棄、所捨、所斷遍知，能於後世感苦異熟。",
    "T26n1539_001:0532c19": "所餘邪支是不善，非結、非縛、非隨眠，是隨煩",
    "T26n1539_001:0532c20": "惱，非纏，是所棄、所捨、所斷遍知，能於後世感",
    "T26n1539_001:0532c21": "苦異熟。於諸結中，嫉結、慳結是不善，結、縛，非",
    "T26n1539_001:0532c22": "隨眠，是隨煩惱、纏，所棄、所捨、所斷遍知，能於",
    "T26n1539_001:0532c23": "後世感苦異熟。所餘諸結是不善，結、縛、隨眠、",
    "T26n1539_001:0532c24": "隨煩惱、纏，所棄、所捨、所斷遍知，能於後世感",
    "T26n1539_001:0532c25": "苦異熟。諸業道中前七業道是不善，非結、非",
    "T26n1539_001:0532c26": "縛、非隨眠、非隨煩惱、非纏，是所棄、所捨、所斷",
    "T26n1539_001:0532c27": "遍知，能於後世感苦異熟。後三業道是不善，",
    "T26n1539_001:0532c28": "結、縛、隨眠、隨煩惱、纏，所棄、所捨、所斷遍知，能",
    "T26n1539_001:0532c29": "於後世感苦異熟。",
    "T26n1539_001:0533a01": "3 嗢柁南頌識身足論目乾連蘊第一中第三嗢柁南",
    "T26n1539_001:0533a02": "頌",
    "T26n1539_001:0533a03": "結蓋覺支心受意，　　調練陀堅最為後。",
    "T26n1539_001:0533a04": "沙門目連作如是說：過去未來無，現在無為",
    "T26n1539_001:0533a05": "有。應問彼言：汝然此不？謂契經中世尊善語",
    "T26n1539_001:0533a06": "善詞善說，若有內眼結，如實了知我有內眼",
    "T26n1539_001:0533a07": "結。若無內眼結，如實了知我無內眼結。如",
    "T26n1539_001:0533a08": "此眼結未生而生、生已令斷、斷已當來不復",
    "T26n1539_001:0533a09": "更生亦如實知。彼答言：爾。為何所知？過去耶、",
    "T26n1539_001:0533a10": "未來耶、現在耶？若言知過去，應說有過去，不",
    "T26n1539_001:0533a11": "應無過去；言過去無，不應道理。若言知未來，",
    "T26n1539_001:0533a12": "應說有未來，不應無未來；言未來無，不應道",
    "T26n1539_001:0533a13": "理。若言知現在，應說有一補特伽羅，非前非",
    "T26n1539_001:0533a14": "後二心和合，一是所知、一是能知，此不應",
    "T26n1539_001:0533a15": "理。若言無一補特伽羅，非前非後二心和合，",
    "T26n1539_001:0533a16": "一是所知、一是能知，不應說言知於現在；言",
    "T26n1539_001:0533a17": "知現在，不應道理。若言不知過去、未來、現在，",
    "T26n1539_001:0533a18": "是則經中世尊善語善詞善說，若有內眼結，",
    "T26n1539_001:0533a19": "如實了知我有內眼結。若無內眼結，如實了",
    "T26n1539_001:0533a20": "知我無內眼結。如此眼結，未生而生、生已",
    "T26n1539_001:0533a21": "令斷、斷已當來不復更生亦如實知。如是契",
    "T26n1539_001:0533a22": "經世尊所說，汝便誹謗違越拒逆。若汝誹謗",
    "T26n1539_001:0533a23": "違越拒逆如是世尊所說契經，",
    "T26n1539_001:0533a24": "不應道理。如眼結，如是耳鼻舌身意結亦爾。",
    "T26n1539_001:0533a25": "沙門目連作如是說：過去未來無，現在無為",
    "T26n1539_001:0533a26": "有。應問彼言：汝然此不？於契經中世尊善語",
    "T26n1539_001:0533a27": "善詞善說，若有內貪欲蓋，如實了知我有內",
    "T26n1539_001:0533a28": "貪欲蓋。若無內貪欲蓋，如實了知我無內貪",
    "T26n1539_001:0533a29": "欲蓋。如此貪欲蓋，未生而生、生已令斷、斷",
    "T26n1539_001:0533b01": "已當來不復更生亦如實知。彼答言：爾。為何",
    "T26n1539_001:0533b02": "所知？過去耶、未來耶、現在耶？若言知過去，應",
    "T26n1539_001:0533b03": "說有過去，不應無過去；言過去無，不應道理。",
    "T26n1539_001:0533b04": "若言知未來，應說有未來，不應無未來；言未",
    "T26n1539_001:0533b05": "來無，不應道理。若言知現在，應說有一補特",
    "T26n1539_001:0533b06": "伽羅，非前非後二心和合，一是所知、一是能",
    "T26n1539_001:0533b07": "知，此不應理。若言無一補特伽羅，非前非後",
    "T26n1539_001:0533b08": "二心和合，一是所知、一是能知，則不應言知",
    "T26n1539_001:0533b09": "於現在；言知現在，不應道理。若言不知過去、",
    "T26n1539_001:0533b10": "未來、現在，是則經中世尊善語善詞善說，若",
    "T26n1539_001:0533b11": "有內貪欲蓋，如實了知我有內貪欲蓋。若無",
    "T26n1539_001:0533b12": "內貪欲蓋，如實了知我無內貪欲蓋。如此貪",
    "T26n1539_001:0533b13": "欲蓋，未生而生、生已令斷、斷已當來不復更",
    "T26n1539_001:0533b14": "生亦如實知。如是契經世尊所說，汝便誹謗",
    "T26n1539_001:0533b15": "違越拒逆。若汝誹謗違越拒逆如是世尊所",
    "T26n1539_001:0533b16": "說契經，不應道理。如貪欲蓋，如是瞋恚、惛沈、",
    "T26n1539_001:0533b17": "睡眠、掉舉、惡作疑蓋亦爾。",
    "T26n1539_001:0533b18": "沙門目連作如是說：過去未來無，現在無為",
    "T26n1539_001:0533b19": "有。應問彼言：汝然此不？於契經中世尊善語",
    "T26n1539_001:0533b20": "善詞善說，若有內念等覺支，如實了知我有",
    "T26n1539_001:0533b21": "內念等覺支。若無內念等覺支，如實了知",
    "T26n1539_001:0533b22": "我無內念等覺支。如此念等覺支，未生令",
    "T26n1539_001:0533b23": "生、生已令住不忘修習圓滿、倍復增廣智",
    "T26n1539_001:0533b24": "作證亦如實知。彼答言：爾。為何所知？過去",
    "T26n1539_001:0533b25": "耶、未來耶、現在耶？若言知過去，應說有過",
    "T26n1539_001:0533b26": "去，不應無過去；言過去無，不應道理。若言",
    "T26n1539_001:0533b27": "知未來，應說有未來，不應無未來；言未來",
    "T26n1539_001:0533b28": "無，不應道理。若言知現在，應說有一補特伽",
    "T26n1539_001:0533b29": "羅，非前非後二心和合，一是所知、一是能",
    "T26n1539_001:0533c01": "知，此不應理。若言無一補特伽羅，非前非後",
    "T26n1539_001:0533c02": "二心和合，一是所知、一是能知，則不應言知",
    "T26n1539_001:0533c03": "於現在；言知現在，不應道理。若言不知過去、",
    "T26n1539_001:0533c04": "未來、現在，是則經中世尊善語善詞善說，若",
    "T26n1539_001:0533c05": "有內念等覺支，如實了知我有內念等覺支。",
    "T26n1539_001:0533c06": "若無內念等覺支，如實了知我無內念等覺",
    "T26n1539_001:0533c07": "支。如此念等覺支，未生令生、生已令住不",
    "T26n1539_001:0533c08": "忘修習圓滿、倍復增廣智作證亦如實知。如",
    "T26n1539_001:0533c09": "是契經世尊所說，汝便誹謗違越拒逆。若汝",
    "T26n1539_001:0533c10": "誹謗違越拒逆如是世尊所說契經，不應道",
    "T26n1539_001:0533c11": "理。如念等覺支，如是擇法等覺支、精進等覺",
    "T26n1539_001:0533c12": "支、喜等覺支、輕安等覺支、定等覺支、捨等覺",
    "T26n1539_001:0533c13": "支亦爾。",
    "T26n1539_001:0533c14": "沙門目連作如是說：過去未來無，現在無為",
    "T26n1539_001:0533c15": "有。應問彼言：汝然此不？謂契經中世尊善語",
    "T26n1539_001:0533c16": "善詞善說，若有貪心，如實了知是有貪心。若",
    "T26n1539_001:0533c17": "離貪心，如實了知是離貪心。彼答言：爾。為何",
    "T26n1539_001:0533c18": "所知？過去耶、未來耶、現在耶？若言知過去，應",
    "T26n1539_001:0533c19": "說有過去，不應無過去；言過去無，不應道理。",
    "T26n1539_001:0533c20": "若言知未來，應說有未來，不應無未來；言",
    "T26n1539_001:0533c21": "未來無，不應道理。若言知現在，應說有一補",
    "T26n1539_001:0533c22": "特伽羅，非前非後二心和合，一是所知、一是",
    "T26n1539_001:0533c23": "能知，此不應理。若言無一補特伽羅，非前非",
    "T26n1539_001:0533c24": "後二心和合，一是所知、一是能知，則不應言",
    "T26n1539_001:0533c25": "知於現在；言知現在，不應道理。若言不知",
    "T26n1539_001:0533c26": "過去、未來、現在，是則經中世尊善語善詞善",
    "T26n1539_001:0533c27": "說，若有貪心，如實了知是有貪心。若離貪",
    "T26n1539_001:0533c28": "心，如實了知是離貪心。如是契經世尊所說，",
    "T26n1539_001:0533c29": "汝便誹謗違越拒逆。若汝誹謗違越拒逆如",
    "T26n1539_001:0534a01": "是世尊所說契經，不應道理。如有貪心，離貪",
    "T26n1539_001:0534a02": "心如是。有瞋心離瞋心、有癡心離癡心、略心",
    "T26n1539_001:0534a03": "散心、沈心舉心、掉動心不掉動心、不寂靜心",
    "T26n1539_001:0534a04": "寂靜心、不定心定心、不修心修心、不解脫心",
    "T26n1539_001:0534a05": "解脫心，如實了知亦爾。",
    "T26n1539_001:0534a06": "沙門目連作如是說：過去未來無，現在無為",
    "T26n1539_001:0534a07": "有。應問彼言：汝然此不？謂契經中世尊善語",
    "T26n1539_001:0534a08": "善詞善說，受有二種：一者身受；二者心受。彼",
    "T26n1539_001:0534a09": "答言：爾。具壽！若時領納身受、心受，爾時當言",
    "T26n1539_001:0534a10": "在何世？過去耶、未來耶、現在耶？若言在過去，",
    "T26n1539_001:0534a11": "應說有過去，不應無過去；言過去無，不應道",
    "T26n1539_001:0534a12": "理。若言在未來，應說有未來，不應無未來；言",
    "T26n1539_001:0534a13": "未來無，不應道理。若言在現在，應說有一補",
    "T26n1539_001:0534a14": "特伽羅，非前非後領納二受，一者身受、二者",
    "T26n1539_001:0534a15": "心受，此不應理。若言無一補特伽羅，非前非",
    "T26n1539_001:0534a16": "後領納二受，一者身受、二者心受，則不應言",
    "T26n1539_001:0534a17": "在於現在；言在現在，不應道理。若言不在過",
    "T26n1539_001:0534a18": "去、未來、現在，是則經中世尊善語善詞善說，",
    "T26n1539_001:0534a19": "受有二種：一者身受；二者心受。如是契經世",
    "T26n1539_001:0534a20": "尊所說，汝便誹謗違越拒逆。若汝誹謗違越",
    "T26n1539_001:0534a21": "拒逆如是世尊所說契經，不應道理。",
    "T26n1539_001:0534a22": "沙門目連作如是說：過去未來無，現在無為",
    "T26n1539_001:0534a23": "有。應問彼言：汝然此不？謂契經中世尊善",
    "T26n1539_001:0534a24": "語善詞善說，受有三種：一者樂受；二者苦受；",
    "T26n1539_001:0534a25": "三者不苦不樂受。彼答言：爾。具壽！若時領納",
    "T26n1539_001:0534a26": "樂等三受，爾時當言在何世？過去耶、未來",
    "T26n1539_001:0534a27": "耶、現在耶？若言在過去，應說有過去，不應無",
    "T26n1539_001:0534a28": "過去；言過去無，不應道理。若言在未來，應說",
    "T26n1539_001:0534a29": "有未來，不應無未來；言未來無，不應道理。若",
    "T26n1539_001:0534b01": "言在現在，應說有一補特伽羅，非前非後領",
    "T26n1539_001:0534b02": "納三受，一者樂受、二者苦受、三者不苦不",
    "T26n1539_001:0534b03": "樂受，此不應理。若言無一補特伽羅，非前非",
    "T26n1539_001:0534b04": "後領納三受，一者樂受、二者苦受、三者不苦",
    "T26n1539_001:0534b05": "不樂受，則不應言在於現在；言在現在，不應",
    "T26n1539_001:0534b06": "道理。若言不在過去、未來、現在，是則經中世",
    "T26n1539_001:0534b07": "尊善語善詞善說，受有三種：一者樂受、二者",
    "T26n1539_001:0534b08": "苦受、三者不苦不樂受。如是契經世尊所",
    "T26n1539_001:0534b09": "說，汝便誹謗違越拒逆。若汝誹謗違越拒逆",
    "T26n1539_001:0534b10": "如是世尊所說契經，不應道理。",
    "T26n1539_001:0534b11": "沙門目連作如是說：過去未來無，現在無為",
    "T26n1539_001:0534b12": "有。應問彼言：汝然此不？謂契經中世尊善",
    "T26n1539_001:0534b13": "語善詞善說，意、法為緣發生意識。彼答言：",
    "T26n1539_001:0534b14": "爾。具壽！若時意識現起意，於爾時當言在何",
    "T26n1539_001:0534b15": "世？過去耶、未來耶、現在耶？若言在過去，應",
    "T26n1539_001:0534b16": "說有過去，不應無過去；言過去無，不應道理。",
    "T26n1539_001:0534b17": "若言在未來，應說有未來，不應無未來；言",
    "T26n1539_001:0534b18": "未來無，不應道理。若言在現在，應說有一補",
    "T26n1539_001:0534b19": "特伽羅，非前非後二心和合，意及意識，此不",
    "T26n1539_001:0534b20": "應理。若言無一補特伽羅，非前非後二心和",
    "T26n1539_001:0534b21": "合，意及意識，則不應言在於現在；言在現在，",
    "T26n1539_001:0534b22": "不應道理。若言不在過去、未來、現在，是則經",
    "T26n1539_001:0534b23": "中世尊善語善詞善說，意、法為緣發生意識。",
    "T26n1539_001:0534b24": "如是契經世尊所說，汝便誹謗違越拒逆。若",
    "T26n1539_001:0534b25": "汝誹謗違越拒逆如是世尊所說契經，不應",
    "T26n1539_001:0534b26": "道理。",
    "T26n1539_001:0534b27": "沙門目連作如是說：過去未來無，現在無為",
    "T26n1539_001:0534b28": "有。應問彼言：汝然此不？謂契經中世尊善語",
    "T26n1539_001:0534b29": "善詞善說，以齒持齒、舌端著齶，復以其心",
    "T26n1539_001:0534c01": "降伏執持調練其心。何所調練？過去耶、未來",
    "T26n1539_001:0534c02": "耶、現在耶？若言調練過去，應說有過去，不應",
    "T26n1539_001:0534c03": "無過去；言過去無，不應道理。若言調練未來，",
    "T26n1539_001:0534c04": "應說有未來，不應無未來；言未來無，不應道",
    "T26n1539_001:0534c05": "理。若言調練現在，應說有一補特伽羅，非前",
    "T26n1539_001:0534c06": "非後二心和合，一所調練、一能調練，此不應",
    "T26n1539_001:0534c07": "理。若言無一補特伽羅，非前非後二心和合，",
    "T26n1539_001:0534c08": "一所調練、一能調練，則不應言調練現在；言",
    "T26n1539_001:0534c09": "調練現在，不應道理。若言不調練過去、未來、",
    "T26n1539_001:0534c10": "現在，是則經中世尊善語善詞善說，以齒持",
    "T26n1539_001:0534c11": "齒、舌端著齶，復以其心降伏執持調練其心。",
    "T26n1539_001:0534c12": "如是契經，汝便誹謗違越拒逆。若汝誹謗違",
    "T26n1539_001:0534c13": "越拒逆如是世尊所說契經，不應道理。",
    "T26n1539_001:0534c14": "沙門目連作如是說：過去未來無，現在無為",
    "T26n1539_001:0534c15": "有。應問彼言：汝然此不？謂契經中世尊善語",
    "T26n1539_001:0534c16": "善詞善說，為彼具壽補穡揭羅娑利苾芻說，",
    "T26n1539_001:0534c17": "有十八意近行，名為士夫。彼答言：爾。復問",
    "T26n1539_001:0534c18": "彼言：具壽！若時眼見色已，隨順喜處諸色近",
    "T26n1539_001:0534c19": "行，爾時十七餘意近行當言在何世？過去",
    "T26n1539_001:0534c20": "耶、未來耶、現在耶？若言在過去，應說有過去，",
    "T26n1539_001:0534c21": "不應無過去；言過去無，不應道理。若言在未",
    "T26n1539_001:0534c22": "來，應說有未來，不應無未來；言未來無，不應",
    "T26n1539_001:0534c23": "道理。若言在現在，應說有一補特伽羅，非前",
    "T26n1539_001:0534c24": "非後有十八意近行同時現行，此不應理。若",
    "T26n1539_001:0534c25": "言無一補特伽羅，非前非後有十八意近行同",
    "T26n1539_001:0534c26": "時現行，則不應言在於現在；言在現在，不",
    "T26n1539_001:0534c27": "應道理。若言不在過去、未來、現在，是則經中",
    "T26n1539_001:0534c28": "世尊善語善詞善說，為彼具壽補穡揭羅娑",
    "T26n1539_001:0534c29": "利苾芻，說有十八意近行，名為士夫。如是",
    "T26n1539_001:0535a01": "契經世尊所說，汝便誹謗違越拒逆。若汝誹",
    "T26n1539_001:0535a02": "謗違越拒逆如是世尊所說契經，不應道",
    "T26n1539_001:0535a03": "理。",
    "T26n1539_001:0535a04": "4 嗢柁南頌初識身足論目乾連蘊第一中第四嗢柁南頌",
    "T26n1539_001:0535a05": "初",
    "T26n1539_001:0535a06": "無所緣靜慮，　　異生大士羞，",
    "T26n1539_001:0535a07": "宣說有情居，　　食聖諦斷漏。",
    "T26n1539_001:0535a08": "沙門目連作如是說：有無所緣心。應問彼言：",
    "T26n1539_001:0535a09": "汝然此不？謂契經中世尊善語善詞善說，苾",
    "T26n1539_001:0535a10": "芻了別，了別故名為識。何所了別？謂了別",
    "T26n1539_001:0535a11": "色，了別聲香味觸法。彼答言：爾。汝聽墮負。若",
    "T26n1539_001:0535a12": "汝說有無所緣心，則不應言謂契經中世尊",
    "T26n1539_001:0535a13": "善語善詞善說，苾芻了別了別故名為識。何",
    "T26n1539_001:0535a14": "所了別？謂了別色了別聲香味觸法。作如是",
    "T26n1539_001:0535a15": "言不應道理。汝今若言謂契經中世尊善語",
    "T26n1539_001:0535a16": "善詞善說，苾芻了別了別故名為識。何所了",
    "T26n1539_001:0535a17": "別？謂了別色了別聲香味觸法。則不應說有",
    "T26n1539_001:0535a18": "無所緣心；言有無所緣心，不應道理。彼作是",
    "T26n1539_001:0535a19": "言：無所緣心決定是有。何者是耶？謂緣過去",
    "T26n1539_001:0535a20": "或緣未來。應問彼言：汝然此不？謂契經中世",
    "T26n1539_001:0535a21": "尊善語善詞善說，為本魚師莎底苾芻說言，",
    "T26n1539_001:0535a22": "苾芻由彼彼因、由彼彼緣發生於識，識既生",
    "T26n1539_001:0535a23": "已墮彼彼數。由眼及色發生於識，識既生已",
    "T26n1539_001:0535a24": "墮眼識數。由耳鼻舌身意及法發生於識，識",
    "T26n1539_001:0535a25": "既生已墮意識數。彼答言：爾。汝聽墮負。若汝",
    "T26n1539_001:0535a26": "說言無所緣心決定是有，則不應言謂契經",
    "T26n1539_001:0535a27": "中世尊善語善詞善說，為本魚師莎底苾芻",
    "T26n1539_001:0535a28": "說言，苾芻！由彼彼因、由彼彼緣發生於識，識",
    "T26n1539_001:0535a29": "既生已墮彼彼數。由眼及色發生於識，識既",
    "T26n1539_001:0535b01": "生已墮眼識數。由耳鼻舌身意及法發生於",
    "T26n1539_001:0535b02": "識，識既生已墮意識數。作如是言，不應道理。",
    "T26n1539_001:0535b03": "汝今若言謂契經中世尊善語善詞善說，為",
    "T26n1539_001:0535b04": "本魚師莎底苾芻說言，苾芻！由彼彼因、由彼",
    "T26n1539_001:0535b05": "彼緣發生於識，識既生已墮彼彼數。由眼及",
    "T26n1539_001:0535b06": "色發生於識，識既生已墮眼識數。由耳鼻舌",
    "T26n1539_001:0535b07": "身意及法發生於識，識既生已墮意識數。則",
    "T26n1539_001:0535b08": "不應說無所緣心決定是有；言決定有無所",
    "T26n1539_001:0535b09": "緣心，不應道理。",
    "T26n1539_001:0535b10": "沙門目連作如是說：過去未來無，現在無為",
    "T26n1539_001:0535b11": "有。應問彼言：汝然此不？若有慚羞、惡作防護、",
    "T26n1539_001:0535b12": "愛樂所學、久居善處，證得世間四種靜慮。彼",
    "T26n1539_001:0535b13": "答言：爾。即彼具壽臨終時分，有諸識達同梵",
    "T26n1539_001:0535b14": "行者來詣問言：具壽！當記自所證得。彼作是",
    "T26n1539_001:0535b15": "言：具壽！我今已得世間四種靜慮。應問彼言：",
    "T26n1539_001:0535b16": "即彼具壽記何所證，過去耶、未來耶、現在耶？",
    "T26n1539_001:0535b17": "若言記過去，應說有過去，不應無過去；言",
    "T26n1539_001:0535b18": "過去無，不應道理。若言記未來，應說有未來，",
    "T26n1539_001:0535b19": "不應無未來；言未來無，不應道理。若言記現",
    "T26n1539_001:0535b20": "在，應說有一補特伽羅，非前非後二心和合，",
    "T26n1539_001:0535b21": "一是所記、一是能記，又在定中應說異語，此",
    "T26n1539_001:0535b22": "不應理。若不說一補特伽羅，非前非後二心",
    "T26n1539_001:0535b23": "和合，一是所記、一是能記，又在定中不說異",
    "T26n1539_001:0535b24": "語，則不應言記於現在；言記現在，不應道理。",
    "T26n1539_001:0535b25": "若言不記過去、未來、現在，是則空無勝過人",
    "T26n1539_001:0535b26": "法，自稱言有，彼應毀壞。",
    "T26n1539_001:0535b27": "沙門目連作如是說：過去未來無，現在無為",
    "T26n1539_001:0535b28": "有。應問彼言：汝然此不？謂契經中世尊善語",
    "T26n1539_001:0535b29": "善詞善說，有五種根，所謂信根、精進根、念根、",
    "T26n1539_001:0535c01": "定根、慧根。苾芻！若有於此五根，由上品故、",
    "T26n1539_001:0535c02": "由猛利故、由調善故、由圓滿故，成阿羅漢",
    "T26n1539_001:0535c03": "俱分解脫。自斯已降，轉微轉鈍，成慧解脫。自",
    "T26n1539_001:0535c04": "斯已降，轉微轉鈍，成於身證。自斯已降，轉",
    "T26n1539_001:0535c05": "微轉鈍，成於見得。自斯已降，轉微轉鈍，成信",
    "T26n1539_001:0535c06": "解脫。自斯已降，轉微轉鈍，成隨法行。自斯已",
    "T26n1539_001:0535c07": "降，轉微轉鈍，成隨信行。苾芻！如是根波羅",
    "T26n1539_001:0535c08": "蜜多為緣，果波羅蜜多施設可知。果波羅蜜",
    "T26n1539_001:0535c09": "多為緣，補特伽羅波羅蜜多施設可知。如是",
    "T26n1539_001:0535c10": "五根無有唐捐。苾芻！若有於此五根一切皆",
    "T26n1539_001:0535c11": "無，我說彼住外異生品。彼答言：爾。具壽！有學",
    "T26n1539_001:0535c12": "現起纏心，爾時此五根當言在何世？過去耶、",
    "T26n1539_001:0535c13": "未來耶、現在耶？若言在過去，應說有過去，不",
    "T26n1539_001:0535c14": "應無過去；言過去無，不應道理。若言在未來，",
    "T26n1539_001:0535c15": "應說有未來，不應無未來；言未來無，不應道",
    "T26n1539_001:0535c16": "理。若言在現在，應說有一補特伽羅，非前非",
    "T26n1539_001:0535c17": "後二心和合，一者學心、二者纏心，此不應理。",
    "T26n1539_001:0535c18": "若言無一補特伽羅，非前非後二心和合，一",
    "T26n1539_001:0535c19": "者學心、二者纏心，則不應言在於現在；言在",
    "T26n1539_001:0535c20": "現在，不應道理。若言不在過去、未來、現在，是",
    "T26n1539_001:0535c21": "則有學現起纏心，應言是外、應言異生、應言",
    "T26n1539_001:0535c22": "住在外異生品。",
    "T26n1539_001:0535c23": "沙門目連作如是說：過去未來無，現在無為",
    "T26n1539_001:0535c24": "有。應問彼言：汝然此不？謂契經中世尊善語",
    "T26n1539_001:0535c25": "善詞善說，為具壽無滅於大士尋思中說，少",
    "T26n1539_001:0535c26": "欲是法、大欲非法。彼答言：爾。具壽！少欲是",
    "T26n1539_001:0535c27": "何法？是心所有法，與心相應。具壽！若阿羅漢",
    "T26n1539_001:0535c28": "身在欲界現入滅定，如是少欲當言在何世？",
    "T26n1539_001:0535c29": "過去耶、未來耶、現在耶？若言在過去，應說有",
    "T26n1539_001:0536a01": "過去，不應無過去；言過去無，不應道理。若言",
    "T26n1539_001:0536a02": "在未來，應說有未來，不應無未來；言未來無，",
    "T26n1539_001:0536a03": "不應道理。若言在現在，即不應說現入滅定；",
    "T26n1539_001:0536a04": "言現入滅定，不應道理。若言不在過去、未來、",
    "T26n1539_001:0536a05": "現在，是則阿羅漢身在欲界現入滅定，應無",
    "T26n1539_001:0536a06": "少欲。",
    "T26n1539_001:0536a07": "沙門目連作如是說：過去未來無，現在無為",
    "T26n1539_001:0536a08": "有。應問彼言：汝然此不？謂契經中世尊善語",
    "T26n1539_001:0536a09": "善詞善說，為具壽羅怙羅說，羅怙羅！若有正",
    "T26n1539_001:0536a10": "知而說妄語，無羞無慚無有惡作，我說彼無",
    "T26n1539_001:0536a11": "惡業不造。彼答言：爾。具壽！羞慚是何法？是心",
    "T26n1539_001:0536a12": "所有法與心相應。具壽！若阿羅漢身在欲界",
    "T26n1539_001:0536a13": "現入滅定，羞慚當在何世？過去耶、未來耶、現",
    "T26n1539_001:0536a14": "在耶？若言在過去，應說有過去，不應無過去；",
    "T26n1539_001:0536a15": "言過去無，不應道理。若言在未來，應說有",
    "T26n1539_001:0536a16": "未來，不應無未來；言未來無，不應道理。若言",
    "T26n1539_001:0536a17": "在現在，則不應說現入滅定；言現入滅定，不",
    "T26n1539_001:0536a18": "應道理。若言不在過去、未來、現在，是則阿羅",
    "T26n1539_001:0536a19": "漢身在欲界現入滅定，應無羞慚。",
    "T26n1539_001:0536a20": "說一切有部識身足論卷第一"
}