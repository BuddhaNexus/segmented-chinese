{
    "T13n0400_006:0487b07": "佛說海意菩薩所問淨印法門經",
    "T13n0400_006:0487b08": "卷第六",
    "T13n0400_006:0487b10": "西天譯經三藏朝散大夫試鴻臚卿傳",
    "T13n0400_006:0487b11": "梵大師賜紫沙門臣法護等奉　詔譯",
    "T13n0400_006:0487b12": "「◎復次，海意！若菩薩雖生諸趣，無所希望，善",
    "T13n0400_006:0487b13": "護戒行，即能降蘊魔；若我見無依止善護戒",
    "T13n0400_006:0487b14": "行，能降煩惱魔；若以淨戒，令諸眾生出離",
    "T13n0400_006:0487b15": "老死，自護戒行能降死魔；若起是念，我令一",
    "T13n0400_006:0487b16": "切毀禁眾生皆悉安住聖淨戒中，自護戒行",
    "T13n0400_006:0487b17": "能降天魔。又復，菩薩於我無所得修行忍辱",
    "T13n0400_006:0487b18": "能降蘊魔；於眾生無所得修行忍辱能降煩",
    "T13n0400_006:0487b19": "惱魔；於生死無所得修行忍辱能降死魔；於",
    "T13n0400_006:0487b20": "涅槃無所得修行忍辱能降天魔。又復，菩薩",
    "T13n0400_006:0487b21": "身寂靜故發起精進，能越蘊魔；心寂靜故發",
    "T13n0400_006:0487b22": "起精進，能越煩惱魔；了達無生、無起故發起",
    "T13n0400_006:0487b23": "精進，能越死魔；於生死中未甞懈倦，成熟",
    "T13n0400_006:0487b24": "眾生攝受正法發起精進，能越天魔。又復，菩",
    "T13n0400_006:0487b25": "薩蘊無依止而修於定，能越蘊魔；界無依止",
    "T13n0400_006:0487b26": "而修於定，能越煩惱魔；處無依止而修於定，",
    "T13n0400_006:0487b27": "能越死魔；於餘禪支，亦悉一一迴向菩提，",
    "T13n0400_006:0487b28": "能越天魔。又復，菩薩能以正慧善知諸蘊，",
    "T13n0400_006:0487b29": "能降蘊魔；善知諸界能降煩惱魔；善知諸入",
    "T13n0400_006:0487c01": "能降死魔；雖善知緣生，而於實際亦不取",
    "T13n0400_006:0487c02": "證，能降天魔。又復，菩薩解諸法空，即彼蘊",
    "T13n0400_006:0487c03": "魔伺不得便；意能信順諸法無相，即煩惱魔",
    "T13n0400_006:0487c04": "伺不得便；知一切法無求無願，即彼死魔伺",
    "T13n0400_006:0487c05": "不得便；知一切法無所造作，亦無疑惑，然",
    "T13n0400_006:0487c06": "於善行心不厭足，即彼天魔伺不得便。又復，",
    "T13n0400_006:0487c07": "菩薩隨觀身中身念處而修，亦不與身俱起",
    "T13n0400_006:0487c08": "於尋求，能破蘊魔；隨觀受中受念處而修，",
    "T13n0400_006:0487c09": "亦不與受俱起於尋求，能破煩惱魔；隨觀心",
    "T13n0400_006:0487c10": "中心念處而修，亦不與心俱起於尋求，能破",
    "T13n0400_006:0487c11": "死魔；隨觀法中法念處而修，亦不與法俱起",
    "T13n0400_006:0487c12": "於尋求，於菩提意亦無所動，能破天魔。",
    "T13n0400_006:0487c13": "「復次，海意！汝今當知！此如是等諸有魔業，皆",
    "T13n0400_006:0487c14": "由我為根本。若或菩薩，於根本我而不起者，",
    "T13n0400_006:0487c15": "即於我無我。是中亦無少法可起，如是即以",
    "T13n0400_006:0487c16": "現量智知。又若菩薩，為彼無智諸眾生故，",
    "T13n0400_006:0487c17": "被大乘鎧者，菩薩應當不與自他俱時依止",
    "T13n0400_006:0487c18": "故被其鎧。菩薩乃自思惟：『我當云何而得此",
    "T13n0400_006:0487c19": "鎧堅固不壞？』又復惟忖：『我所被鎧不為壞我，",
    "T13n0400_006:0487c20": "亦不壞眾生，不壞壽者、士夫、養者、補特伽羅、",
    "T13n0400_006:0487c21": "意生等類；若或依止我、人、眾生、壽者、補特伽",
    "T13n0400_006:0487c22": "羅等見，即有所著，是故我今諸所依止而悉",
    "T13n0400_006:0487c23": "棄捨。』何依止邪？謂於蘊、處、界中顛倒依止。",
    "T13n0400_006:0487c24": "何所顛倒？以諸眾生於無常中而生常想；苦",
    "T13n0400_006:0487c25": "生樂想；無我我想；不淨淨想。菩薩若能正",
    "T13n0400_006:0487c26": "知彼想，即為如應說其法要。云何正知想邪？",
    "T13n0400_006:0487c27": "謂若無受、無取，即能正知。何以故？此若不",
    "T13n0400_006:0487c28": "受彼即不取，此若不取彼亦不受。若如是者，",
    "T13n0400_006:0487c29": "即無癡昧，能正知想。」海意菩薩白佛言：「世",
    "T13n0400_006:0488a01": "尊！想云何知？或過去耶？未來邪？現在耶？」",
    "T13n0400_006:0488a02": "佛言：「非過去、未來、現在。所以者何？過去想",
    "T13n0400_006:0488a03": "已盡，未來想未至，現在想無住。是故當知，",
    "T13n0400_006:0488a04": "於三世中想無所得。如是乃能正知於想，由",
    "T13n0400_006:0488a05": "正知想故，即能清淨菩薩一切所行之行；復",
    "T13n0400_006:0488a06": "能了知一切眾生種種之行。海意！若菩薩不",
    "T13n0400_006:0488a07": "能清淨菩薩之行，即不能知眾生之行。若復",
    "T13n0400_006:0488a08": "能知眾生諸行，乃能清淨菩薩之行。如是了",
    "T13n0400_006:0488a09": "知眾生行故，即為眾生如應說法，乃能隨諸",
    "T13n0400_006:0488a10": "眾生心轉，所應示現而悉能知。「海意當知！",
    "T13n0400_006:0488a11": "或有眾生貪意中行瞋，有瞋意中行貪；有癡",
    "T13n0400_006:0488a12": "意中行瞋，有癡意中行貪；有貪意中行癡，",
    "T13n0400_006:0488a13": "有瞋意中行癡；有瞋、癡意中行貪；有癡、貪意",
    "T13n0400_006:0488a14": "中行瞋。又有眾生，假現於貪而取於瞋，假",
    "T13n0400_006:0488a15": "現於瞋而取於貪；假現於瞋而取於癡，假現",
    "T13n0400_006:0488a16": "於癡而取於瞋；假現於癡而取於貪，假現於",
    "T13n0400_006:0488a17": "貪而取於癡；假現貪、瞋而取於癡，假現瞋、癡",
    "T13n0400_006:0488a18": "而取於貪；假現癡、貪而取於瞋。又有眾生先",
    "T13n0400_006:0488a19": "貪後瞋，先瞋後貪；先瞋後癡，先癡後瞋；先",
    "T13n0400_006:0488a20": "癡後貪，先貪後癡；先貪、瞋後癡，先瞋、癡後",
    "T13n0400_006:0488a21": "貪；先癡、貪後瞋，先癡、瞋後貪。又有眾生，於",
    "T13n0400_006:0488a22": "色起貪，於聲起瞋；於聲起貪，於色起瞋；於香",
    "T13n0400_006:0488a23": "起貪，於味起瞋；於味起貪，於香起瞋；於觸起",
    "T13n0400_006:0488a24": "貪，於法起瞋；於法起貪，於觸起瞋。又有眾生，",
    "T13n0400_006:0488a25": "因離色故而得調伏，不因離聲；有離聲故而",
    "T13n0400_006:0488a26": "得調伏，不因離色；有離香故而得調伏，不因",
    "T13n0400_006:0488a27": "離味；有離味故而得調伏，不因離香；有離",
    "T13n0400_006:0488a28": "觸故而得調伏；不因離法；有離法故而得調",
    "T13n0400_006:0488a29": "伏，不因離觸。又有眾生，因身離故而得調",
    "T13n0400_006:0488b01": "伏，不因心離；因心離故而得調伏，不因身",
    "T13n0400_006:0488b02": "離；有亦因身離、亦因心離而得調伏；有不因",
    "T13n0400_006:0488b03": "身離、不因心離而得調伏。又有眾生，因無常",
    "T13n0400_006:0488b04": "聲而得調伏，不因苦、無我、寂靜等聲。有因苦",
    "T13n0400_006:0488b05": "聲，不因無常、無我、寂靜之聲；有因無我聲，不",
    "T13n0400_006:0488b06": "因無常、苦、寂靜聲；有因寂靜聲，不因無常、苦、",
    "T13n0400_006:0488b07": "無我之聲。又有眾生，有因說法神變而得調",
    "T13n0400_006:0488b08": "伏，不因教誡神變；有因教誡神變而得調伏，",
    "T13n0400_006:0488b09": "不因說法神變；有因神境神變而得調伏，不",
    "T13n0400_006:0488b10": "因說法、教誡神變。又有眾生，因說法神變",
    "T13n0400_006:0488b11": "故而生信解；有因教誡神變故而得遠塵；有",
    "T13n0400_006:0488b12": "因神境神變故而得解脫。又有眾生，利根",
    "T13n0400_006:0488b13": "勤行鈍根解脫；有鈍根勤行利根解脫；有",
    "T13n0400_006:0488b14": "鈍根勤行鈍根解脫；有利根勤行利根解",
    "T13n0400_006:0488b15": "脫。又有眾生，由因得解脫而不由緣；有",
    "T13n0400_006:0488b16": "由緣得解脫而不由因；有亦由因、亦由緣故",
    "T13n0400_006:0488b17": "而得解脫；有不由因、不由緣故而得解脫。又",
    "T13n0400_006:0488b18": "有眾生，因內觀過失故而得解脫，不因外觀；",
    "T13n0400_006:0488b19": "有因外觀過失而得解脫，不因內觀；有亦因",
    "T13n0400_006:0488b20": "內觀、亦因外觀諸過失故而得解脫；有不因",
    "T13n0400_006:0488b21": "內觀、不因外觀諸過失故而得解脫。又有眾",
    "T13n0400_006:0488b22": "生，修行於樂成證解脫，不因於苦；有因於苦",
    "T13n0400_006:0488b23": "不因於樂；有亦因苦、亦因於樂；有不因樂亦",
    "T13n0400_006:0488b24": "不因苦。又有眾生，因警發相而得調伏；因安",
    "T13n0400_006:0488b25": "止相而得調伏；因降伏相而得調伏；因善攝",
    "T13n0400_006:0488b26": "相而得調伏；有因善相而得調伏；有因不善",
    "T13n0400_006:0488b27": "相而得調伏；有因瞋相而得調伏；有因三相",
    "T13n0400_006:0488b28": "而得調伏；有因容緩相而得調伏；有因緣生",
    "T13n0400_006:0488b29": "法而得調伏；有因隨順行而得調伏；有因默",
    "T13n0400_006:0488c01": "然行而得解脫；有因差別行而得解脫；有因",
    "T13n0400_006:0488c02": "念處法聲，有因正斷聲，有因神足聲，有因根",
    "T13n0400_006:0488c03": "聲，有因力聲，有因覺支聲，有因正道聲，有",
    "T13n0400_006:0488c04": "因奢摩他聲，有因毘鉢舍那聲，有因四聖諦",
    "T13n0400_006:0488c05": "聲而得解脫。「海意！此如是等，不可思議眾生",
    "T13n0400_006:0488c06": "所行，不可思議眾生心意，不可思議眾生境",
    "T13n0400_006:0488c07": "界。若菩薩入不思議智，入已即能遍入一切",
    "T13n0400_006:0488c08": "眾生不可思議境界。海意！譬如有人周遍四",
    "T13n0400_006:0488c09": "方以繩為網，是人忽以因緣入其網中，此人",
    "T13n0400_006:0488c10": "普欲解除其網。而以此人善呪力故，其網後",
    "T13n0400_006:0488c11": "時為呪力所加而悉斷壞，是人隨意得出無",
    "T13n0400_006:0488c12": "礙。菩薩亦復如是，由具善巧方便故，遍入",
    "T13n0400_006:0488c13": "一切眾生心意；入已即能以般若波羅蜜多",
    "T13n0400_006:0488c14": "明呪之力，普斷一切眾生煩惱纏縛。菩薩然",
    "T13n0400_006:0488c15": "亦不證佛智，普為一切眾生現起施作一切",
    "T13n0400_006:0488c16": "佛事。」",
    "T13n0400_006:0488c17": "爾時，尊者舍利子前白佛言：「希有世尊！所",
    "T13n0400_006:0488c18": "有無量眾生心行，乃至不思議佛智，又復甚",
    "T13n0400_006:0488c19": "奇。世尊！若新發意菩薩，或聞說此無量眾",
    "T13n0400_006:0488c20": "生心行、無量佛智，聞已豈非生驚怖邪？」佛言：",
    "T13n0400_006:0488c21": "「舍利子！於汝意云何？譬如新生師子之子，",
    "T13n0400_006:0488c22": "聞師子吼可驚怖不？」舍利子言：「不也。世尊！」",
    "T13n0400_006:0488c23": "佛言：「舍利子！新發意菩薩亦復如是，聞佛",
    "T13n0400_006:0488c24": "如來師子吼已，不生驚怖；聞說無量眾生心",
    "T13n0400_006:0488c25": "行，亦無恐畏。舍利子！又如小火光明，於",
    "T13n0400_006:0488c26": "彼一切草木不生驚怖。火亦不作是念：『我無",
    "T13n0400_006:0488c27": "力能燒諸草木。』新發意菩薩亦復如是，智慧",
    "T13n0400_006:0488c28": "光明雖復甚少，而於一切眾生所有煩惱，不",
    "T13n0400_006:0488c29": "生驚怖。菩薩亦不作是念：『我不能息眾生煩",
    "T13n0400_006:0489a01": "惱。』何以故？菩薩若起深固作意，以所成慧",
    "T13n0400_006:0489a02": "如實觀察，即能息諸眾生煩惱。舍利子！又",
    "T13n0400_006:0489a03": "如有火，與彼大地一切草木、樹林、花果，要期",
    "T13n0400_006:0489a04": "盡劫而共鬪戰，至第七日當起戰事。時彼大",
    "T13n0400_006:0489a05": "地草木，并餘一切草木等眾而共集會，乃相",
    "T13n0400_006:0489a06": "謂言：『汝有力能，與我援助。』時諸草木積聚既",
    "T13n0400_006:0489a07": "廣量等須彌，時或有人來謂火言：『草木眾多，",
    "T13n0400_006:0489a08": "汝唯單己。汝今何不多求援助？汝力何能敵",
    "T13n0400_006:0489a09": "草木眾？』彼火答言：『我今不須求其助力。何",
    "T13n0400_006:0489a10": "以故？而諸草木雖復眾多，隨彼一切我力能",
    "T13n0400_006:0489a11": "敵，令彼草木悉滅無餘。』菩薩亦復如是，隨",
    "T13n0400_006:0489a12": "彼無量眾生一切煩惱，菩薩即放無量慧",
    "T13n0400_006:0489a13": "火，其力敵勝。又復菩薩起深固意，於一切",
    "T13n0400_006:0489a14": "眾生煩惱聚中，以所成慧如實觀察，即能息",
    "T13n0400_006:0489a15": "諸眾生煩惱。若或菩薩取證離煩惱法，捨煩",
    "T13n0400_006:0489a16": "惱者，彼即速墮聲聞、緣覺之地。舍利子！以",
    "T13n0400_006:0489a17": "是緣故，汝應當知！若菩薩隨於一切煩惱聚",
    "T13n0400_006:0489a18": "中，能深固作意如實伺察者，即於彼彼一切",
    "T13n0400_006:0489a19": "煩惱力能勝伏。舍利子！若有得聞如是說",
    "T13n0400_006:0489a20": "已不驚怖者，當知是為善巧方便菩薩。「舍利",
    "T13n0400_006:0489a21": "子！又如蛇毒，凡所傷[口*赦]而無助伴。新發意",
    "T13n0400_006:0489a22": "菩薩亦復如是，修集菩提分法時，亦復單",
    "T13n0400_006:0489a23": "己而無助伴，但自修集菩提分法。又如螢火，",
    "T13n0400_006:0489a24": "不能勝彼百千日輪廣大光明。一切煩惱亦",
    "T13n0400_006:0489a25": "復如是，不能勝敵菩薩慧光。又如除毒之藥，",
    "T13n0400_006:0489a26": "狀雖至小，而能解除廣大之毒。菩薩亦復如",
    "T13n0400_006:0489a27": "是，智慧之藥雖復至小，而能息除諸煩惱",
    "T13n0400_006:0489a28": "毒。又如天降一味之雨，隨所墮處，器有差",
    "T13n0400_006:0489a29": "別成種種味。菩薩亦復如是，修集一味解脫",
    "T13n0400_006:0489b01": "之智，隨諸眾生種種根性，種種說法而各有",
    "T13n0400_006:0489b02": "異。又如閻浮檀金出現世間，映蔽一切餘",
    "T13n0400_006:0489b03": "諸珍寶。菩薩大寶出現世間亦復如是，映蔽",
    "T13n0400_006:0489b04": "一切聲聞、緣覺。又如轉輪聖王出現世間，",
    "T13n0400_006:0489b05": "一切小王皆悉歸向。菩薩法王之子亦復如",
    "T13n0400_006:0489b06": "是，若發大菩提心，一切世間天、人、阿修羅等，",
    "T13n0400_006:0489b07": "各各頂奉而悉歸向。又如薄福眾生，雖遇寶",
    "T13n0400_006:0489b08": "雨而無所獲；不種善根諸眾生等亦復如是，",
    "T13n0400_006:0489b09": "雖發菩提心而無所成。又如世間若無甘蔗",
    "T13n0400_006:0489b10": "種子，即不能生於甜味。菩薩亦復如是，若無",
    "T13n0400_006:0489b11": "大菩提心種子，即不能成就阿耨多羅三藐",
    "T13n0400_006:0489b12": "三菩提果。」",
    "T13n0400_006:0489b13": "佛說海意菩薩所問淨印法門經卷第六"
}