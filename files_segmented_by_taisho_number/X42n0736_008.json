{
    "X42n0736_008:0824b10": "四分律鈔批卷第八本",
    "X42n0736_008:0824b11": "江東杭州華嚴寺沙門　大覺　撰",
    "X42n0736_008:0824b12": "□□□□□□□□□□犯境二者。明□□□□□",
    "X42n0736_008:0824b13": "□□□□□□□犯相門中。又分為六。一有主物。二",
    "X42n0736_008:0824b14": "者有主想。三有盜心。四重物。五興方便。六舉離本處。",
    "X42n0736_008:0824b15": "就初。有主物中。大分為三。一者盜三寶物。二者盜人",
    "X42n0736_008:0824b16": "物。三盜非畜物。於第一盜三寶物中。料簡復分為四。",
    "X42n0736_008:0824b17": "一者盜用。二者互用。三三出貸。四將三寶物。瞻待道",
    "X42n0736_008:0824b18": "俗方法。於四門中已釋第一盜用義竟。",
    "X42n0736_008:0824b19": "從此已下。正當第二廣明互用之義。於此段中。更分",
    "X42n0736_008:0824b20": "為四。一三寶互者。立謂。佛法僧物。互用得夷也。二當",
    "X42n0736_008:0824b21": "分互者。立云得吉也。",
    "X42n0736_008:0824b22": "僧祗寺主摩摩帝互用乃至廣文如彼律等者。案祇",
    "X42n0736_008:0824b23": "文云。若比丘作摩摩帝塔無物。眾僧有物。便作是念。",
    "X42n0736_008:0824b24": "天人所以供養眾僧者。皆蒙佛恩。供養佛者。便為供",
    "X42n0736_008:0824c01": "養眾僧。即持僧物。修塔得夷。若塔有物。眾僧無物。便",
    "X42n0736_008:0824c02": "作是念。供養僧者。佛亦在中。便持塔物。供養眾僧得",
    "X42n0736_008:0824c03": "夷。賓云。此據佛在日。示同人趣故同人夷。如前已辨",
    "X42n0736_008:0824c04": "也。言摩摩帝者。此翻經營人也。",
    "X42n0736_008:0824c05": "常住招提互有所須者。常住是僧祇(大眾)物招提別房",
    "X42n0736_008:0824c06": "物。下引阿難受別房。及菴羅女施等。名為招提。唐三",
    "X42n0736_008:0824c07": "藏云。招提者訛也。正音招鬪提奢。此云四方。譯者云。",
    "X42n0736_008:0824c08": "去鬪去奢。招柘二聲。復相濫故。有斯誤也。",
    "X42n0736_008:0824c09": "若佛塔有物乃至風吹雨爛等者。立謂。引既佛受用",
    "X42n0736_008:0824c10": "物。以天人瞻仰。事同法身。又施主重心施故。不聽轉",
    "X42n0736_008:0824c11": "易。下更明之。",
    "X42n0736_008:0824c12": "若准此佛堂之內等者。立謂。准上所明三寶物。不得",
    "X42n0736_008:0824c13": "互用之義也。謂若三寶位別不許互用者。今佛堂內。",
    "X42n0736_008:0824c14": "安僧席。僧房置佛像。理令不應。然若不妨僧用。暫時",
    "X42n0736_008:0824c15": "通許。佛堂置僧敷。不妨佛用。亦應得也。故下引戒本",
    "X42n0736_008:0824c16": "云。不得安佛在下房等。明知暫時安佛在房。理亦得",
    "X42n0736_008:0824c17": "也。以房有好惡。名為上下也。",
    "X42n0736_008:0824c18": "招提常住是何物耶者。此問意云。常住與招提。有何",
    "X42n0736_008:0824c19": "殊狀。答云阿含經文不了。據理華果等是僧鬘常住",
    "X42n0736_008:0824c20": "之物也。房舍是招提物也。謂道俗七眾。造立房舍。用",
    "X42n0736_008:0824c21": "施眾僧。通於三世。於中四事供養不絕。擬十方僧經",
    "X42n0736_008:0824c22": "遊來往。名招提也。羯磨疏云。招提僧房者。或是七眾。",
    "X42n0736_008:0824c23": "為招提僧。於坊寺中。別置房宇。有來入住。別有供養",
    "X42n0736_008:0824c24": "故。律文幾房有福饒是也。幾房無福饒。即僧常住房",
    "X42n0736_008:0825a01": "也。賓云。准五分第十捉遺寶戒云。毗舍佉母以所遺",
    "X42n0736_008:0825a02": "寶。持施四方僧。白舍利弗可以作招提僧堂。佛言聽",
    "X42n0736_008:0825a03": "受。此即四方僧堂。又唐三藏云。招提者。此云四方。問",
    "X42n0736_008:0825a04": "若言招提即四方僧物者。何故寶梁上卷云。常住僧",
    "X42n0736_008:0825a05": "物。不與招提僧物難。以其常住即四方故。答云寶梁",
    "X42n0736_008:0825a06": "偽經。何足為妨。亮云。今南山云。准此房宇等是招提",
    "X42n0736_008:0825a07": "者。此解定是也。亦引五分毗舍佉緣來證。故知今時",
    "X42n0736_008:0825a08": "寺中房舍。非常住錢造者。即名招提房也。菴婆女以",
    "X42n0736_008:0825a09": "園施佛為首者。榮云。引女是瓶沙王夫人。耆婆之母",
    "X42n0736_008:0825a10": "也。將園奉佛。由作伽藍。案長阿含經第二云。佛遊行",
    "X42n0736_008:0825a11": "至毗舍離。坐一樹下。有一婬女。名菴婆梨。聞佛至此。",
    "X42n0736_008:0825a12": "便往禮覲。佛為說法。發歡喜心。便受三歸五戒。白佛",
    "X42n0736_008:0825a13": "願佛及弟子。明日受我請。即於今暮。止宿我園。佛即",
    "X42n0736_008:0825a14": "許之。明日時到。佛與千二百五十人。至其家。就座而",
    "X42n0736_008:0825a15": "坐。女手設上饍。供食食訖已。時女手執金瓶。行澡水",
    "X42n0736_008:0825a16": "畢。前白佛言。此毗舍離城所有園觀。當最勝。今奉世",
    "X42n0736_008:0825a17": "尊。願愍我故受。佛告女言。汝可以此園施佛為首及",
    "X42n0736_008:0825a18": "招提僧。所以然者。如來所有園林房舍衣鉢六物。正",
    "X42n0736_008:0825a19": "使諸魔。釋梵天神力。無有能堪受此供者。時女受教。",
    "X42n0736_008:0825a20": "即此園施佛為首及招提僧(文正然也)。華果等是僧鬘物",
    "X42n0736_008:0825a21": "者。古來相承解云。為常任常住僧物。名僧鬘物。即涅",
    "X42n0736_008:0825a22": "槃經不犯僧鬘物。則生不動國是也。若准三藏玄獎",
    "X42n0736_008:0825a23": "法師云。僧鬘物者。現前對面施物也。故心疏云如中",
    "X42n0736_008:0825a24": "含云。施招提僧房。所謂別房施是也。如經中是鬘物",
    "X42n0736_008:0825b01": "者。此是梵音。據唐言之對面物也。如今謂俗以供養",
    "X42n0736_008:0825b02": "奉僧。無問衣藥房具。並施現前僧也。",
    "X42n0736_008:0825b03": "佛在世亦與弟子。同房宿故者。謂羅云作沙彌時。諸",
    "X42n0736_008:0825b04": "比丘緣佛制戒。不得與非具人同宿。遂趂羅云。夜宿",
    "X42n0736_008:0825b05": "廁中。世尊夜見喚歸夜同房宿等。雖喚歸房宿。世尊",
    "X42n0736_008:0825b06": "竟曉面坐。以與比丘同制戒故。佛不敢違。四攝之中",
    "X42n0736_008:0825b07": "此名同事。又迦旃延弟子億耳比丘。亦與同宿。如下",
    "X42n0736_008:0825b08": "九十中。與未受具人同宿戒。廣釋此義也。",
    "X42n0736_008:0825b09": "若僧中分行得者。謂僧物雖不得通佛法互用。今若",
    "X42n0736_008:0825b10": "別人依時。堂頭分行得者。即是己分。將供養佛法。任",
    "X42n0736_008:0825b11": "得也。無可問白者。立謂。晚生不知失物。三寶分齊。若",
    "X42n0736_008:0825b12": "和僧得將作常住之用也。若功力由僧當籌量多少",
    "X42n0736_008:0825b13": "者。立謂。是塔家井。造井之時。復用僧功力。計錢若干",
    "X42n0736_008:0825b14": "如河東蒲州造井。當二十三十千。用功則多也。灌索",
    "X42n0736_008:0825b15": "一驢駄乃昇。後時僧取此水。計滿若干錢則止。過直",
    "X42n0736_008:0825b16": "五錢犯夷。",
    "X42n0736_008:0825b17": "樹皮枝葉隨比丘用者。此約死壞。無任僧家用者。開",
    "X42n0736_008:0825b18": "別人得取葉染等也。或可約無住僧家用者。開別人",
    "X42n0736_008:0825b19": "得取葉等也。或可約多無限故。許取用。猶如山寺多",
    "X42n0736_008:0825b20": "樹木處。又要是淨戒。故開用之。亦得借僧釜鑊瓶等",
    "X42n0736_008:0825b21": "者。立謂。此要是新淨。赤染膩故得也。若曾經僧家用",
    "X42n0736_008:0825b22": "者。即有惡觸之罪。義不得借。或可雖得借僧器物用。",
    "X42n0736_008:0825b23": "據比丘手不自觸。使淨人用耳。",
    "X42n0736_008:0825b24": "供溫室等者。此非浴室。謂寒時別作此室。於中然火",
    "X42n0736_008:0825c01": "取煗也。今時此方詺浴室。為溫室。義亦應得。此中得",
    "X42n0736_008:0825c02": "取用僧物也。若准僧祇洗浴僧時。須作相。以用僧物",
    "X42n0736_008:0825c03": "故。今時維那晨起唱白者。其理亦通。不唱不合。即犯",
    "X42n0736_008:0825c04": "盜罪。言別房不得過取者。立謂。今時僧坊樹枝葉等。",
    "X42n0736_008:0825c05": "別房既是淨戒。理應得用。仍不得無趣過限取也。此",
    "X42n0736_008:0825c06": "出僧祇明文。若僧須木用或有樹在妨地乃至施主",
    "X42n0736_008:0825c07": "不許用魚骨刺等者。立明。西國諸寺。多是俗人所造。",
    "X42n0736_008:0825c08": "與僧受用。而寺猶屬施主故此諮白。問其施主。今時",
    "X42n0736_008:0825c09": "此方不准此也。言灰汁澆樹令死者。要先去少皮。然",
    "X42n0736_008:0825c10": "後澆之。用桂屑。塞其孔。大易死。調去塵灰汁最好。",
    "X42n0736_008:0825c11": "四分瓶沙王以園施佛等者。立明。若園屬佛則。不通",
    "X42n0736_008:0825c12": "法及僧受用。若施與僧。僧得白和。通於佛法也。",
    "X42n0736_008:0825c13": "伏藏物為齋講等得取者。立謂。要是上有鐵勌云若",
    "X42n0736_008:0825c14": "作齋若講等任取者。方得用。若不爾者。即屬主。若無",
    "X42n0736_008:0825c15": "主屬王。故不得取。然今引此伏藏文意者。謂藏中雖",
    "X42n0736_008:0825c16": "是三寶物。後隨偏所用不必要分為三分。證上不得",
    "X42n0736_008:0825c17": "破為三分文也。財法皆同者。據不犯重。同一利養。即",
    "X42n0736_008:0825c18": "是財同。同一說戒。即是法同。若犯重者。財法不共可",
    "X42n0736_008:0825c19": "知。得罪。無量。廣如經者。謂同上所引大集方等及僧",
    "X42n0736_008:0825c20": "護經云。盜僧物者。我所不救也。",
    "X42n0736_008:0825c21": "又如傳云等者。立謂。齊州靈嚴寺傳云。有一比丘。死",
    "X42n0736_008:0825c22": "盡見地獄。仍遇觀音菩薩相領。看己身界業薄藉。仍",
    "X42n0736_008:0825c23": "為舉一石函。盡見眾僧罪藉。上並注僧物等(云云)。",
    "X42n0736_008:0825c24": "自隱而參取焉者。立謂。隱是審義。參是同也。明其自",
    "X42n0736_008:0826a01": "審業行。合不合取也。亦有作隱(於舋反)。謂自隱當淨非",
    "X42n0736_008:0826a02": "淨也。",
    "X42n0736_008:0826a03": "二當分互用者。此言當分對上得名。上門是三寶更",
    "X42n0736_008:0826a04": "互。互用獲罪。今門則佛佛自互。法法自互。僧僧自互。",
    "X42n0736_008:0826a05": "故曰當分互也。皆望前境理義可通者。立謂。此當分",
    "X42n0736_008:0826a06": "互。得罪不定。釋迦彌陀。雖復少異。通是佛義。俱得福",
    "X42n0736_008:0826a07": "田。僧房車乘。雖殊。通是為僧之義。故曰理義可通。今",
    "X42n0736_008:0826a08": "但違施主心。得互用罪。但結不應之吉也。及現前堂",
    "X42n0736_008:0826a09": "直迴作五衣者。今言五衣。據尼緣起。僧則三衣。可例",
    "X42n0736_008:0826a10": "知也。律中事起安隱比丘尼因至聚落居士舍。直與",
    "X42n0736_008:0826a11": "作現前僧堂。尼自念言。若我以此物作堂者。多諸事",
    "X42n0736_008:0826a12": "故。比丘尼衣服難得。應作五衣。居士後聞生嫌。佛制",
    "X42n0736_008:0826a13": "犯捨墮。此約現堂直故爾。若四方僧堂直。迴則犯重。",
    "X42n0736_008:0826a14": "非此所明。",
    "X42n0736_008:0826a15": "乃造人集偽經因果全乖等者。立明。本造正經。今造",
    "X42n0736_008:0826a16": "偽經。人造非佛所說。今則不名當分互用。故結重夷。",
    "X42n0736_008:0826a17": "以真偽全乖。不名當分也。上文云。若本作佛。迴作菩",
    "X42n0736_008:0826a18": "薩。還結重者。此乃菩薩。是因身。佛是果身。又師弟有",
    "X42n0736_008:0826a19": "異。此亦非當分互用。故結重夷。從此菩薩已下。盡因",
    "X42n0736_008:0826a20": "果全乖。來並判得重。福無福別邪正雜故者。立謂。真",
    "X42n0736_008:0826a21": "經曰正造者有福。偽經是邪造者無福。故曰也。又造",
    "X42n0736_008:0826a22": "經多福。造論少福。然論復有二種。謂或菩薩聲聞造。",
    "X42n0736_008:0826a23": "或人造等。亦福無福別也。上來將經望論。經則是福。",
    "X42n0736_008:0826a24": "論則非福。然經分真偽。亦分凡聖造。故福各異。",
    "X42n0736_008:0826b01": "若東西二龕佛法財物有主不合無主通用者。立明。",
    "X42n0736_008:0826b02": "有兩施主。各施東西兩龕。佛之財物。供養具等。不許",
    "X42n0736_008:0826b03": "互用。施主若在一向不合。若死得。即有二義。謂施主",
    "X42n0736_008:0826b04": "雖死。若復比丘。知本施主心局不通者。還不得互。今",
    "X42n0736_008:0826b05": "直約後比丘。不知本施主心。故得通用。此中名當分",
    "X42n0736_008:0826b06": "互得吉羅。",
    "X42n0736_008:0826b07": "若無通師徒及眾供養具者。即侍佛菩薩聖僧。金剛",
    "X42n0736_008:0826b08": "師子八部等是也。作鳥獸形得罪除佛前等者。如彌",
    "X42n0736_008:0826b09": "陀。變作白鶴孔雀。鸚鵡舍利。作涅槃變。還依經文。作",
    "X42n0736_008:0826b10": "雜類眾等即得也。",
    "X42n0736_008:0826b11": "善見若施主本擬施園果為衣服湯藥迴分食隨直",
    "X42n0736_008:0826b12": "結重者。立明。有護主望護主結夷。景云。此舉施常住",
    "X42n0736_008:0826b13": "僧。為僧衣服。今違施主心作食。故結重也。若擬作僧",
    "X42n0736_008:0826b14": "房重物。迴作僧食犯蘭者。景云。此舉施主心未定故",
    "X42n0736_008:0826b15": "輕也。若施心定應同上得重。云此約損福邊結蘭。以",
    "X42n0736_008:0826b16": "施主本心造房。有長時無作之福。今迴作食。闕事在",
    "X42n0736_008:0826b17": "無作。以福短故。和僧減用上園果等重物作食者。立",
    "X42n0736_008:0826b18": "明。上善見論中施主施園。將供衣服。而迴作食得重。",
    "X42n0736_008:0826b19": "今此既乏少食粮。人欲四散。故開和白得用也。言乃",
    "X42n0736_008:0826b20": "至四方僧房亦得者。謂若欲守護住處。以無食故。賣",
    "X42n0736_008:0826b21": "房舍。覓錢供僧食也。若賊乱世聽持隨身者。立謂。僧",
    "X42n0736_008:0826b22": "家臥具等諸物隨身。亂靜可復本處。欲供養此像迴",
    "X42n0736_008:0826b23": "與彼像者。因說襄州人作佛。各有施主。造佛像。安景",
    "X42n0736_008:0826b24": "寺中。別作房戶安置。至時節日。自將香華飲食。各各",
    "X42n0736_008:0826c01": "供養。忽若施主身死。子孫絕嗣者。其像至竟。常忍飢",
    "X42n0736_008:0826c02": "渴。亦有奴婢造像。在寺中供養者。良人若知是奴佛。",
    "X42n0736_008:0826c03": "無肯作禮者也。",
    "X42n0736_008:0826c04": "五百問中白衣投比丘未度者白僧與食者。立謂。此",
    "X42n0736_008:0826c05": "人欲入佛法出家。眾僧緣事。未及得與剃髮。白僧與",
    "X42n0736_008:0826c06": "食。若汎爾俗人。不得白僧與食。案彼論云。問白衣投",
    "X42n0736_008:0826c07": "身。為道未度。得食僧食不。答白僧僧聽得。不白犯墮。",
    "X42n0736_008:0826c08": "若為僧乞白僧聽將食在道等者。立謂。雖白僧同和。",
    "X42n0736_008:0826c09": "要須償方得。若雖和不償。或雖償不和。俱不得也。然",
    "X42n0736_008:0826c10": "和者以求僧聽許耳。非即不須償也。若和而不償犯",
    "X42n0736_008:0826c11": "重。償而不和。得不應之吉也(意恐太急)。案彼論云。問為僧",
    "X42n0736_008:0826c12": "乞道路。己身得食僧食不。答若去時先白僧。僧聽者",
    "X42n0736_008:0826c13": "好。不白還白亦好。若不聽還償。不償犯重。景云。此通",
    "X42n0736_008:0826c14": "道俗使也。若供僧齋米僧去齋主將後僧等者。案彼",
    "X42n0736_008:0826c15": "論云。問供僧齋米。僧去後齋主得用供後僧不。後人",
    "X42n0736_008:0826c16": "得食不。答打犍槌得食。若不打一飽犯重。立謂。施主",
    "X42n0736_008:0826c17": "將米。前若干僧食既不盡。其僧與共此餘米。即屬十",
    "X42n0736_008:0826c18": "方僧。盜者合得偷蘭。以本能施人在中守護。今望此",
    "X42n0736_008:0826c19": "護主結重。非望前結也。一飽犯重者。且舉貴時直五",
    "X42n0736_008:0826c20": "錢。必也賤不直五應輕。更有諸釋。不繁廣出(云云)。",
    "X42n0736_008:0826c21": "路非乞食之所和僧將食在道亦不必作相者。立謂。",
    "X42n0736_008:0826c22": "要無乞食處。方得白僧將去。雖白復須償。白僧求許。",
    "X42n0736_008:0826c23": "但免輙用之罪。行還須償。筞云。大有人不許此義。且",
    "X42n0736_008:0826c24": "如雇作人。既全與錢食豈要局界中與之。今此比丘。",
    "X42n0736_008:0827a01": "專為僧使。於僧實有功。夫非為倚傍者。理合與食無",
    "X42n0736_008:0827a02": "過。准善見守寺之文者。謂准上善見論知取園果。為",
    "X42n0736_008:0827a03": "僧作食。為護住處故。及白和四方僧房。作食等。以是",
    "X42n0736_008:0827a04": "白和僧故。即得用者。今亦向和僧故。將食在道。理宜",
    "X42n0736_008:0827a05": "得也。亮云。此上皆約為僧故得。今時綱維。為當寺徒",
    "X42n0736_008:0827a06": "眾。入臺省。向州縣。乘常住人畜船車等皆犯重也。以",
    "X42n0736_008:0827a07": "當寺僧是現前。非關常住。常住則通十方。現前局在。",
    "X42n0736_008:0827a08": "何得使他常住人畜。慎哉慎哉。",
    "X42n0736_008:0827a09": "言住處各鳴鐘通食者。立謂。是寺家莊舍中。必須作",
    "X42n0736_008:0827a10": "相。後不用填。以莊與寺通一家故。",
    "X42n0736_008:0827a11": "僧家人畜犯吉羅者。立謂。彼此雖別。同是常住。故不",
    "X42n0736_008:0827a12": "犯重。以彼此異。但得吉也。戒疏問云。十方常住之食。",
    "X42n0736_008:0827a13": "如現熟餅飯。聲鐘召集。是僧皆得。未知他寺奴畜得",
    "X42n0736_008:0827a14": "不。答不合也。僧具六和。隨處皆是。人畜別屬。義非通",
    "X42n0736_008:0827a15": "使。使即是局。食亦如之。上釋當分互用義竟。",
    "X42n0736_008:0827a16": "三像共寶互者。像謂住持。別相三寶。即泥龕素像。黃",
    "X42n0736_008:0827a17": "卷赤軸。剃髮染衣是也。寶謂真如。一體三寶也。新經",
    "X42n0736_008:0827a18": "論中。名勝義三寶。世俗三寶也。",
    "X42n0736_008:0827a19": "言施佛寶置爪髮塔中供養法身等者。景云。以色法",
    "X42n0736_008:0827a20": "二身別故。此舉在世。已有斯事也。",
    "X42n0736_008:0827a21": "一分與誦經說法人者。立云。以人能弘法。法不自宣。",
    "X42n0736_008:0827a22": "藉人弘通。故今受施。即分一分與說法人。",
    "X42n0736_008:0827a23": "第一義諦僧者。謂理無違諍。體常和合故曰也。亦名",
    "X42n0736_008:0827a24": "勝義僧。賓云。若盜此物。並得吉羅。由勝義僧。性無攝",
    "X42n0736_008:0827b01": "物之義。然此吉羅。極重難計。",
    "X42n0736_008:0827b02": "若施眾僧凡聖俱取分等者。立謂。正是施今常住僧",
    "X42n0736_008:0827b03": "也。凡聖同集。故曰眾僧。以常住僧物。體通凡聖受用",
    "X42n0736_008:0827b04": "也。云以言無當者。立謂。既不的言此施事。然此施理",
    "X42n0736_008:0827b05": "寶也。又解。以施時不的定言我施凡僧。我施聖僧。故",
    "X42n0736_008:0827b06": "曰以言無當也。",
    "X42n0736_008:0827b07": "受施之時善知通塞者。立明。須問能施之人。汝為施",
    "X42n0736_008:0827b08": "理寶。為施事寶。彼若不解。為說事理兩理。泥龕卷軸",
    "X42n0736_008:0827b09": "等。及至理一體三寶等。賓云。受施之時。應須撿審施",
    "X42n0736_008:0827b10": "主本心。不得懸依主口語。恐彼不解。浪標施物。故十",
    "X42n0736_008:0827b11": "誦第六十云。祇洹中。四方國土不知法人。皆來大會。",
    "X42n0736_008:0827b12": "有布施者。比丘呪願時。讚佛法僧。舍利目連那律金",
    "X42n0736_008:0827b13": "毗羅。如是三寶無數無量阿僧祇。是中或有持佛名",
    "X42n0736_008:0827b14": "法名。乃至持阿僧祇名。大會既散。還田舍聚落。餘時",
    "X42n0736_008:0827b15": "諸比丘。出諸國乞。有持佛名字者。言佛來與。乃至持",
    "X42n0736_008:0827b16": "阿僧祇名者。言僧祇來與。比丘不受。白佛。佛言是邊",
    "X42n0736_008:0827b17": "國人。不知為是比丘故與食。而名與佛法等。自在應",
    "X42n0736_008:0827b18": "受(已上律文)。多論第六云。凡為施法。應令心定口定。施福",
    "X42n0736_008:0827b19": "既深。又易分別。若施法寶。口必令定。若施經書。口亦",
    "X42n0736_008:0827b20": "令定。若施說法師。讀誦經人。口亦使定。若施眾僧。亦",
    "X42n0736_008:0827b21": "有三種。若僧祈臘。若自恣臘。若面門臘。於此三種。應",
    "X42n0736_008:0827b22": "好分別。(述曰。僧祈是四方僧常住是也。自恣者。時僧得物也。面門者。即十方現前僧食是也)十",
    "X42n0736_008:0827b23": "誦二十七云。佛言。與物時。使一比丘在彼立。看知分",
    "X42n0736_008:0827b24": "別。是塔物。四方僧物。食物。應分物也。",
    "X42n0736_008:0827c01": "四隨相物中自互者。謂上明像與寶互。此下明當像",
    "X42n0736_008:0827c02": "中。亦自有互。文中四門下。一一自出。深云。若佛受用",
    "X42n0736_008:0827c03": "物。一向不得移易。下三隨緣改張。容得不得也。",
    "X42n0736_008:0827c04": "不得互易如前寶梁經說者。如前言佛法無主。無人",
    "X42n0736_008:0827c05": "作價。故知此中不得互易。若佛園坐具一切天人供",
    "X42n0736_008:0827c06": "養不得輙用等者。立謂。園是佛華菓園林也。坐具即",
    "X42n0736_008:0827c07": "佛所坐之物。欲明此佛受用物。人天敬仰。戒心疏中。",
    "X42n0736_008:0827c08": "亦明四種差別。第一明佛受用物。不得差互。常擬供",
    "X42n0736_008:0827c09": "養。生世大福。故律云。若是佛園坐具等者。約一切天",
    "X42n0736_008:0827c10": "人供養同塔事故。所以不許互易者。莫不即體法身",
    "X42n0736_008:0827c11": "之相。表處是深。不可輕故。",
    "X42n0736_008:0827c12": "二施屬佛物等者。心疏云。此屬佛物。所以得轉者。由",
    "X42n0736_008:0827c13": "本施主通擬佛用故得貿易。不同前者。曾為勝相故",
    "X42n0736_008:0827c14": "唯一定。佛物不得移至他寺犯棄者。景云。此舉違施",
    "X42n0736_008:0827c15": "主心結也。以施主心。局此處故。棄謂犯重。皆僧作羯",
    "X42n0736_008:0827c16": "磨。擯棄眾外。故曰也。比丘客作佛像書經得物不得",
    "X42n0736_008:0827c17": "取者。立謂。若用此物。與用佛物經不異也。決定得夷。",
    "X42n0736_008:0827c18": "三供養佛物等者。心疏云。以幡華等得貿易者。事同",
    "X42n0736_008:0827c19": "屬佛物。可以義求。佛幡多欲餘佛事者。立謂。幡多故",
    "X42n0736_008:0827c20": "將幡作佛衣帳。或廉佛床。或作敷具。但莫折破。以相",
    "X42n0736_008:0827c21": "連合。即名不轉變本質也。一以惡心故壞得罪者。案",
    "X42n0736_008:0827c22": "智度論第六十三云。如畫作佛像。一人以像不好故",
    "X42n0736_008:0827c23": "壞。一人以惡心故破。以心不同故。一人得福。一人得",
    "X42n0736_008:0827c24": "罪。亦如調達出佛身血。祇域亦出佛身血。雖同一名",
    "X42n0736_008:0828a01": "出血。心異故。一人得罪入阿鼻一劫。一人得福生天",
    "X42n0736_008:0828a02": "一劫。對此因說耆婆天樂事。案多論云。如昔一時目",
    "X42n0736_008:0828a03": "連以弟子有病。上忉利天。以問耆婆。正值諸天入歡",
    "X42n0736_008:0828a04": "喜園。爾時目連在路側立。一切諸天。無顧看者。耆婆",
    "X42n0736_008:0828a05": "後至。顧見目連向舉一手。乘車直過。目連自念。此本",
    "X42n0736_008:0828a06": "人間。是我弟子。今受天福。以著天樂故。都失本心。即",
    "X42n0736_008:0828a07": "以神力。制車令住。耆婆下車。禮目連足。目連種種因",
    "X42n0736_008:0828a08": "緣呵責。耆婆答曰。以我人中為大德弟子。是故舉手",
    "X42n0736_008:0828a09": "問訊。頗見諸天有爾者不。生天以著樂故。不得自在。",
    "X42n0736_008:0828a10": "是故爾耳。目連問曰。我弟子有病。當云何治。耆婆答",
    "X42n0736_008:0828a11": "曰。唯以斷食為本。有時目連勸帝釋云。佛世難值。何",
    "X42n0736_008:0828a12": "不數來相近。諮受正法。帝釋欲解目連意故。遣一使。",
    "X42n0736_008:0828a13": "勑一天子令來。反覆三喚。猶故不來。此一天子。唯有",
    "X42n0736_008:0828a14": "一婦。有一伎樂。以染欲情深。雖復天王命重。不能自",
    "X42n0736_008:0828a15": "割。後不獲。已而來。帝釋即問曰。何故爾耶。即以實答。",
    "X42n0736_008:0828a16": "帝釋白目連曰。此天子。唯有一天女。一伎樂。以自娛",
    "X42n0736_008:0828a17": "樂。不能自割。況我作天王。種種宮觀。無數天女。須陀",
    "X42n0736_008:0828a18": "食。自然百味。百千伎樂。以自娛樂。視東忘西。雖知佛",
    "X42n0736_008:0828a19": "世難值。正法難聞。而以染樂纏縛。不得自在。知可如",
    "X42n0736_008:0828a20": "何。",
    "X42n0736_008:0828a21": "四獻佛物等者。心疏云。此獻佛物。開待衛者用之。義",
    "X42n0736_008:0828a22": "同佛家之所攝故。如薩婆多。有施法師說法誦經者。",
    "X42n0736_008:0828a23": "亦取分故。",
    "X42n0736_008:0828a24": "法物亦有四別者。若是法家受用物。一向不得轉易。",
    "X42n0736_008:0828b01": "故戒疏云。一法受用物。謂紙素竹木。上言經像。或箱",
    "X42n0736_008:0828b02": "函器襆。曾經盛貯。尅定永施。不許改轉。此則一定。敬",
    "X42n0736_008:0828b03": "同聖教。皆是滅理之所依持。故有損益。並望涅槃而",
    "X42n0736_008:0828b04": "生罪福也。餘三種得否准上可知者。三種即屬法物。",
    "X42n0736_008:0828b05": "供養法物。獻法物。此三同上佛物。隨緣進否。故曰餘",
    "X42n0736_008:0828b06": "三得不准上可知。",
    "X42n0736_008:0828b07": "若二種常住局處已定者。即常住常住。十方常住。故",
    "X42n0736_008:0828b08": "曰二種。皆不得輒將出界。故言局處。如上盜僧物中",
    "X42n0736_008:0828b09": "已明也。",
    "X42n0736_008:0828b10": "二種互用通和得不准上可知等者。立云。此指上來",
    "X42n0736_008:0828b11": "二種常住中。和白與招提通用得不。如彼也。深云。謂",
    "X42n0736_008:0828b12": "指上見論守寺之文。和僧用園果作僧食。及將僧房",
    "X42n0736_008:0828b13": "作食等是也。",
    "X42n0736_008:0828b14": "若論二種現前罪互如上者。自謂盜僧物中。明其施",
    "X42n0736_008:0828b15": "現前現前。及十方現前也。言罪互者。如亡比丘物。是",
    "X42n0736_008:0828b16": "十方現前。將現在僧。更不作法。直准現前現前物分",
    "X42n0736_008:0828b17": "是互也。若本是現前現前之物。謂施主。唯局此界現",
    "X42n0736_008:0828b18": "前安居之人。今即普召十方而分。是互用也。就輕重",
    "X42n0736_008:0828b19": "二物斷割非文違者雙結二罪者。立云。言雙結者。是",
    "X42n0736_008:0828b20": "出法家意。為欲義有該含。故言雙結二罪。此句從上",
    "X42n0736_008:0828b21": "二種現前文生。故田就也。賓云。對此因明此方施聖",
    "X42n0736_008:0828b22": "僧物。崇云。盜聖人錢。必得重罪。以上座身。現在自為",
    "X42n0736_008:0828b23": "物主。若盜餘般圓寂者之財。非親為主。但獲業罪。今",
    "X42n0736_008:0828b24": "詳西方。本無此施。教闕明文。難為裁斷。文准崇斷。理",
    "X42n0736_008:0828c01": "復不然。本施聖僧。非專上座。又施雖捨。聖未必來。以",
    "X42n0736_008:0828c02": "錢並是不淨物故。若當受者。自付檀越。或須說淨。豈",
    "X42n0736_008:0828c03": "容空攝。事得了配。又彼總相但施聖僧。聖僧誰當即",
    "X42n0736_008:0828c04": "來專攝。今詳此物。猶無定主。若當盜者。並得吉羅。若",
    "X42n0736_008:0828c05": "有主想即得蘭罪。然此蘭吉業皆深重。由於聖境。起",
    "X42n0736_008:0828c06": "偷心故。又此施物。施心無當。又未定屬一个聖僧。可",
    "X42n0736_008:0828c07": "買供養聖僧。或復起立聖僧塔廟。於聖僧境。福田皆",
    "X42n0736_008:0828c08": "通。不同昔來唯作僧座。又不許以錦綺等物。為聖僧",
    "X42n0736_008:0828c09": "座者。恐不然也。又此施法傳來矣。不得於今令其頓",
    "X42n0736_008:0828c10": "廢。故受施時。應告施主云。此物應為聖僧起塔。或造",
    "X42n0736_008:0828c11": "形像。種種供具。供養聖僧。檀越云何。答言任意。一切",
    "X42n0736_008:0828c12": "無過。又崇判云。般圓寂者。盜得業報。今詳雖般圓寂。",
    "X42n0736_008:0828c13": "非但業報。於律亦違。諸所不應皆吉羅故。然此吉羅",
    "X42n0736_008:0828c14": "極深極重。波羅夷罪。猶不可比。雜犍度中。舍利目連",
    "X42n0736_008:0828c15": "檀越起塔。種種供養。佛皆聽許。供養塔食。沙彌若優",
    "X42n0736_008:0828c16": "婆塞。若經營作者應食。然餘供具。理應不得迴易餘",
    "X42n0736_008:0828c17": "用。今時或於寺中。有諸神像。俗人乞福。所有之物。即",
    "X42n0736_008:0828c18": "屬非人。其事不可。寺中縱作。教未見開。作隨取命。亦",
    "X42n0736_008:0828c19": "有人言。於三寶處。若有所須。擲卜卦是得便聽用。今",
    "X42n0736_008:0828c20": "詳三寶不應在此取命。求物不取者。取者好。又今寺",
    "X42n0736_008:0828c21": "中。竪牌題名。所乞得物以牌名定。亦勿佛前為僧竪",
    "X42n0736_008:0828c22": "牌。令施者誤。亦招互罪。又今諸寺。多有通用錢者。但",
    "X42n0736_008:0828c23": "可於三寶福處得有通用。若設酒肉。雖為三寶。有所",
    "X42n0736_008:0828c24": "乞托。或將買杖。以打淨人。此損施福。還招盜過。若盜",
    "X42n0736_008:0829a01": "此物。由於三寶是通屬故。理應得業。別有護主結重。",
    "X42n0736_008:0829a02": "亮云。說法高座。常住之錢。不合將造。以非一切僧共",
    "X42n0736_008:0829a03": "受用故。既是說法得將錢作也。准施法物中。則開一",
    "X42n0736_008:0829a04": "半與說法誦經人。故知得造。上釋第二互用義竟。",
    "X42n0736_008:0829a05": "三出貸三寶物者。立云。此字兩用。若出物與人曰態。",
    "X42n0736_008:0829a06": "從人借物曰貸(入聲)。若准斯文。開貸借三寶物。但令僧",
    "X42n0736_008:0829a07": "要須分明劵記耳。",
    "X42n0736_008:0829a08": "善生經病人貸三寶物十倍還者。案善生經第三云。",
    "X42n0736_008:0829a09": "出家菩薩。若畜出家弟子。先當教告不放逸法。受苦",
    "X42n0736_008:0829a10": "樂時。常當共俱。設其窮乏。有所須者。六物之外。有不",
    "X42n0736_008:0829a11": "應惜。病時當為求覓所須。瞻病之時。不應生厭。若自",
    "X42n0736_008:0829a12": "無物。應四出求。求不能得。貸三寶物。差已依俗十倍",
    "X42n0736_008:0829a13": "償之。如波斯匿國之正法。若不能償。復當教言。汝今",
    "X42n0736_008:0829a14": "多負三寶之物。不能得償。應當懃修道。得須陀洹果。",
    "X42n0736_008:0829a15": "乃至羅漢果。若能至心發菩提心。若教千人。於佛法",
    "X42n0736_008:0829a16": "中。生清淨信。若壞一人慇重邪見。出家菩薩。能教在",
    "X42n0736_008:0829a17": "家。如是等事。是師弟子二人俱得無量利。(述曰)謂隨",
    "X42n0736_008:0829a18": "一事非是俱作。言與律不同者。謂此經與上十誦不",
    "X42n0736_008:0829a19": "同。十誦開貸計直輸還。不言倍數也。疑是俗中二眾",
    "X42n0736_008:0829a20": "者。既令十倍還之。於義太急。恐是俗人。貸三寶物。若",
    "X42n0736_008:0829a21": "是比丘。合同十誦。十誦既得開貸。令計直還。引經令",
    "X42n0736_008:0829a22": "十倍還。故疑俗也。若據經文。又似出家五眾故曰也。",
    "X42n0736_008:0829a23": "四明瞻待道俗等者。此文來意。且明用僧物。看待道俗。",
    "X42n0736_008:0829a24": "應不應義。若接遇方法。下卷自立一篇。專明主客相",
    "X42n0736_008:0829b01": "待事也。若知摩夷者。立云。摩夷梵音。此翻理本。謂此",
    "X42n0736_008:0829b02": "比丘。明達阿毗曇藏故。得用於僧物。而支待也。亦不",
    "X42n0736_008:0829b03": "言四方僧物等者。明用僧物供待三藏比丘。不知定",
    "X42n0736_008:0829b04": "用十方常住僧物。為用現前僧物。鈔意准償知事比",
    "X42n0736_008:0829b05": "丘衣。但得將十方現前僧物。以羯磨攝入現前故。作",
    "X42n0736_008:0829b06": "白和與。今供給知法人者。亦准此也。應是十方現前",
    "X42n0736_008:0829b07": "僧物。以此人替補我處故須供給者。謂三藏比丘。能",
    "X42n0736_008:0829b08": "宣佛教。代佛說法。益利眾生。故云替補我處。所以經",
    "X42n0736_008:0829b09": "云。宣揚助法化。此應合明與尼食得不。多論第七與",
    "X42n0736_008:0829b10": "尼衣戒云。乃至一餅一果。皆突吉羅。除打犍椎眾次",
    "X42n0736_008:0829b11": "第與食不犯。",
    "X42n0736_008:0829b12": "便起嫌心乃至惡器與者。案五分云。諸比丘食。都不",
    "X42n0736_008:0829b13": "與客。客便譏呵言。沙門釋子。常讚嘆布施。唯受人施。",
    "X42n0736_008:0829b14": "而不施人。以是白佛。佛言應與客食。既與著手中。不",
    "X42n0736_008:0829b15": "與器物。復譏言。諸比丘。作小兒遇我。以是白佛。佛言",
    "X42n0736_008:0829b16": "應與器下食。又有諸白衣。來入僧坊。見菓從諸比丘",
    "X42n0736_008:0829b17": "乞。比丘不敢與。即便譏呵。以是白佛。佛言應與。",
    "X42n0736_008:0829b18": "供給國王大臣聽用十九錢者。案十誦云。有時眾多",
    "X42n0736_008:0829b19": "王臣數數詣竹園房舍觀看。若來時索食薪火燈燭。",
    "X42n0736_008:0829b20": "若與畏犯。不與懼作損患。不知云何。以是白佛。佛言",
    "X42n0736_008:0829b21": "應立分處人。立分處人已。不白眾僧。得與十九錢供",
    "X42n0736_008:0829b22": "給。若更須者。白僧竟與。立云。此據古大銅錢。一个當",
    "X42n0736_008:0829b23": "今十六錢也。合成三百四文。濟云。高僧傳中。周武帝",
    "X42n0736_008:0829b24": "當時與姚道安法師相看極好。其道安慈孝。常負其",
    "X42n0736_008:0829c01": "老母遊方聽學。供給所須。周武知其孝行。勸令還俗。",
    "X42n0736_008:0829c02": "言取為宰相。安不從之。周武曾幸房。安以席地令帝",
    "X42n0736_008:0829c03": "坐。下食設之。帝王舉筋噉。即語安曰。朕聞常住僧食",
    "X42n0736_008:0829c04": "不合飡之。法師今日如何。以罪相加。安曰。惡王盜賊",
    "X42n0736_008:0829c05": "教亦開聽。帝曰乃將朕處賊盜之流。遂不食也。",
    "X42n0736_008:0829c06": "若彼此知法如律亦得者。立謂。道俗相望。名為彼此。",
    "X42n0736_008:0829c07": "謂僧既明閑聖教。俗又識知罪福。知其事不獲已而",
    "X42n0736_008:0829c08": "與。不壞俗信情。合與食。不名污家。言如二篇下說者。",
    "X42n0736_008:0829c09": "僧殘下。污家戒說也。",
    "X42n0736_008:0829c10": "病人索僧貴藥聽與兩錢半價者。案十誦云。時有居士。",
    "X42n0736_008:0829c11": "辦種種藥。所謂蘇油石蜜。薑椒[木*畢]撥等。並至竹園精",
    "X42n0736_008:0829c12": "舍。時六群比丘。早起出門邊。竟送此等藥來。問言何",
    "X42n0736_008:0829c13": "物。答言某藥。六群便言。我欲行去。與我蘇油等。合持",
    "X42n0736_008:0829c14": "餘惡者。入僧坊中。與諸比丘。諸比丘白佛。佛言從今",
    "X42n0736_008:0829c15": "已去應立分藥人。和合平等分與。若有貴價藥來者。",
    "X42n0736_008:0829c16": "應別舉置。若病比丘索者。應與半價藥。若索多者。應",
    "X42n0736_008:0829c17": "從索直。立云。亦據古大銅錢也。濟云。外國多用金錢",
    "X42n0736_008:0829c18": "銀。不妨是金銀錢也。如上卷中者。如僧網大綱篇中",
    "X42n0736_008:0829c19": "具說所以也。上來多義不同。物是釋第一盜三寶物",
    "X42n0736_008:0829c20": "門竟。",
    "X42n0736_008:0829c21": "從此已下第二明盜人物也。一有我所心有守護者。",
    "X42n0736_008:0829c22": "立謂。計是我物。名為有我所心。二有我所心無守護",
    "X42n0736_008:0829c23": "如田中等者。立謂。如張王家。各計是我田。但自無人",
    "X42n0736_008:0829c24": "守護。三無我所心無守護地中伏藏者。立謂。以無人",
    "X42n0736_008:0830a01": "知有此物。又無人護。今若盜者。直望藏處地主結罪。",
    "X42n0736_008:0830a02": "以藏屬地主故。又有解。望國王結罪也。",
    "X42n0736_008:0830a03": "一有我所心別守護者。立謂。如現前可分物。即夏竟",
    "X42n0736_008:0830a04": "賞勞衣等。人人各計有分。故曰有我所心。且令一人",
    "X42n0736_008:0830a05": "守掌。故曰別守護。若比丘盜此物。望護主結夷。二無",
    "X42n0736_008:0830a06": "我所心別守護者。立謂。如關鎮上。奪得違勑非法之",
    "X42n0736_008:0830a07": "物。前人既捨。是無我所心。關令既掌錄。名為別守護。",
    "X42n0736_008:0830a08": "比丘若盜此物。望關令結罪。又如比丘失物。官人為",
    "X42n0736_008:0830a09": "比丘。於賊處奪得。失物比丘。其心已絕。賊既被捉。心",
    "X42n0736_008:0830a10": "又復絕。是物名無我所心。官人則是別守護。今若有",
    "X42n0736_008:0830a11": "比丘。盜此物者。亦望官人邊。結重罪也。",
    "X42n0736_008:0830a12": "若謹慎掌護堅鎖藏戶者。謂堅牢鎖。於庫藏門戶也。",
    "X42n0736_008:0830a13": "以守護既強。雖失此物。不償本主。今若比丘盜者無",
    "X42n0736_008:0830a14": "損護主之理。但損本主。故望本主而結罪也。若主掌",
    "X42n0736_008:0830a15": "懈慢不懃掌錄乃至不望本主等者。此明守護既慢。",
    "X42n0736_008:0830a16": "失物已後。須償本主今云盜者。便是損其護主。故望",
    "X42n0736_008:0830a17": "護主結罪。礪云。此上或望本主結。或望護主結。不得",
    "X42n0736_008:0830a18": "望於二主。雙結二罪。以其財無二屬。義無並損故也。",
    "X42n0736_008:0830a19": "言若不還守護結犯者。此謂護主既慢。須填本主。不",
    "X42n0736_008:0830a20": "者結護主罪。",
    "X42n0736_008:0830a21": "若寄居士物居士寄比丘物如上二說者。立謂。若好",
    "X42n0736_008:0830a22": "心誤損。不合索償。若惡心故損。應須索取。一是好心。",
    "X42n0736_008:0830a23": "一是惡心。名為二說。皆謂將物寄他處。他損之時。他",
    "X42n0736_008:0830a24": "有好惡二心。故有索不索兩別。緣中是六群比丘。有",
    "X42n0736_008:0830b01": "人寄鉢與六群。其人於路。實懃掌舉。但誤打破。後見",
    "X42n0736_008:0830b02": "六群。具說本緣。六群無媿。苦就徵撮。白佛。佛言若好",
    "X42n0736_008:0830b03": "心誤破。不須還。若惡心故破索取。",
    "X42n0736_008:0830b04": "及以投竄誦呪而取等者。案十誦三十九云。時六群",
    "X42n0736_008:0830b05": "誘他弟子。此六群各呪誓言。我若誘汝弟子者。作佛",
    "X42n0736_008:0830b06": "呪法呪僧呪。佛言從今比丘不得自呪。不得他呪。犯",
    "X42n0736_008:0830b07": "吉羅。後文即言。爾時六群比丘。失衣鉢。語諸比丘言。",
    "X42n0736_008:0830b08": "我失衣鉢。當共投竄。時諸比丘。各各思惟。不知云何。",
    "X42n0736_008:0830b09": "白佛。佛言從今不得自投竄。亦不得令他投竄。若自",
    "X42n0736_008:0830b10": "作令他作者吉羅。何以故。呪與投竄一種故(已上律文)。賓",
    "X42n0736_008:0830b11": "云。故知但是他呪之類不勞異釋。立云。竄者。玉篇云。",
    "X42n0736_008:0830b12": "藏也匿也。景云。眾主失物。眾主不得令他方便投竄",
    "X42n0736_008:0830b13": "出也。和上云。投竄者。明其眾主。於大眾中。放言云。我",
    "X42n0736_008:0830b14": "知有人盜。我識此人。我未忍道名字耳。若盜物者。可",
    "X42n0736_008:0830b15": "夜中方便。竄著某處。其賊恐怖。夜中竄著某處。令人",
    "X42n0736_008:0830b16": "投得其物者。眾主結罪。策云。古人解中。既失物。即令",
    "X42n0736_008:0830b17": "眾人夜暗中。各各盡將房中所有衣物。集一空房中。",
    "X42n0736_008:0830b18": "至明且。令眾人各各自認取己物。意令賊者夜竄將",
    "X42n0736_008:0830b19": "出。明旦既各認己物。必長所失之物。如是知誰盜者。",
    "X42n0736_008:0830b20": "故曰投竄。言誦呪而取者。立謂。其人盜物藏訖。其眾",
    "X42n0736_008:0830b21": "主。及失物人。或自誦呪。或令他誦呪。使呪神往彼物",
    "X42n0736_008:0830b22": "處取來也。今時人失物作誓深油者。此是相誑也。其",
    "X42n0736_008:0830b23": "鑊底著水上安油。微著少火。水纔煖。其油似沸。將手",
    "X42n0736_008:0830b24": "探之。水猶不熱。意可見也。",
    "X42n0736_008:0830c01": "言義張二位者。一是不現前。二是對面現前也。不現",
    "X42n0736_008:0830c02": "前者如盜田中五穀。及暗中盜物者是也。",
    "X42n0736_008:0830c03": "反上二緣奪得重罪者。立謂。上明本主不捨。奪者未",
    "X42n0736_008:0830c04": "作得想。今反此句。一則本主已捨。二則奪者已作得",
    "X42n0736_008:0830c05": "想。故曰也。若先捨者無主物故亦不合奪舉離屬於",
    "X42n0736_008:0830c06": "後取者。立謂。如有賊盜比丘物將去。比丘心絕。賊於",
    "X42n0736_008:0830c07": "前路。或被人哧。或被人趂逐。遂放此物而去。此物正",
    "X42n0736_008:0830c08": "是無主。後忍有人捉得。即屬此人。本主比丘。後若於",
    "X42n0736_008:0830c09": "此人邊奪取。正成犯重。由物已屬他。望他結罪故也。",
    "X42n0736_008:0830c10": "上釋不現前義竟。",
    "X42n0736_008:0830c11": "二對面現前奪者。上言義張二位。今此即是第二文",
    "X42n0736_008:0830c12": "也。又闇逐賊彼藏物去即取將來乃至和喻恐赫等",
    "X42n0736_008:0830c13": "者。立謂。賊盜將物去。比丘逐後趂賊。賊將此物。藏著",
    "X42n0736_008:0830c14": "草中。又比丘當時逐後而趂。心令不捨。賊去已後。比",
    "X42n0736_008:0830c15": "丘草中將還。佛言不犯。由彼此心。得失俱未決故。案",
    "X42n0736_008:0830c16": "祗律第三云。諸比丘。失衣鉢已。入林中藏。時賊即藏",
    "X42n0736_008:0830c17": "衣鉢。覆著一處。更劫餘人。比丘見藏。伺賊去。是比丘",
    "X42n0736_008:0830c18": "若先不作失想。還取無罪。若作失想。便為賊復奪賊",
    "X42n0736_008:0830c19": "物。又比丘被劫賊將衣鉢。順道而去。諸比丘。隨後遙",
    "X42n0736_008:0830c20": "望。追之不止。漸至聚落。語賊言。出家人。仰他活命。汝",
    "X42n0736_008:0830c21": "等何用此衣鉢為。如是得者無罪(鈔取意云若和喻取)。若賊罵",
    "X42n0736_008:0830c22": "言。已乞汝命。何敢復來。比丘念言。已近聚落。必不害",
    "X42n0736_008:0830c23": "我。當恐怖之。語賊言。我當白王。及諸大臣。得者無罪。",
    "X42n0736_008:0830c24": "賊復嗔言。欲去任意。若先捉賊。若縛若殺。不應告。若",
    "X42n0736_008:0831a01": "語聚落主。方便慰喻。得者無罪。言若和喻恐嚇得者。",
    "X42n0736_008:0831a02": "立明。語賊云。努力還我物來。若也不還。當來罪重等。",
    "X42n0736_008:0831a03": "此曰和喻。或復語言。若不還我。我則告官等。此曰恐",
    "X42n0736_008:0831a04": "嚇。便為賊復奪賊等者。戒疏對此四句分別。皆望二",
    "X42n0736_008:0831a05": "主心絕以不也。一若財主已絕。賊主得定。此不可奪。",
    "X42n0736_008:0831a06": "如律賊復奪賊。二財主雖定。賊主不定。此則可取。以",
    "X42n0736_008:0831a07": "緣不具故。三財主遲疑。賊主已定。此不可奪。以緣成故",
    "X42n0736_008:0831a08": "犯重。亮云。此句鈔家斷錯。以與奪衣戒中。四句相違。",
    "X42n0736_008:0831a09": "彼言與者不決。取者決犯墮。據此義邊。今奪賊物。失",
    "X42n0736_008:0831a10": "者未定。得者已定。不合犯重。以我未作捨心。奪有何",
    "X42n0736_008:0831a11": "罪。若言彼得已定。奪即重者。三十文中奪衣四句。第",
    "X42n0736_008:0831a12": "三句。取者決定。與者未定。如何非重。而言犯墮。彼既",
    "X42n0736_008:0831a13": "得墮。義容可爾。此斷犯重終乖道理。若言賊業已成。",
    "X42n0736_008:0831a14": "令我不奪。恐不應理。彼自業成。關我何事。而不得奪。",
    "X42n0736_008:0831a15": "如律文中。使人取物。而其使者犯已。豈即今主不得",
    "X42n0736_008:0831a16": "還取。僧祇藏物。伺去取來。賊豈當時。不作得想。若未",
    "X42n0736_008:0831a17": "得想。寧肯舉藏(指上引祗第三卷也)。賓說也。可將此義破輕重",
    "X42n0736_008:0831a18": "儀(云云)。何問本主。四俱不定。此則得心不定故。業非",
    "X42n0736_008:0831a19": "通暢故也。",
    "X42n0736_008:0831a20": "乃至盜金像知藏處不得取者。立謂。賊偷佛去。得心",
    "X42n0736_008:0831a21": "決定。屬彼義成。比丘雖知處。不得取。",
    "X42n0736_008:0831a22": "但可取之依本處用者。謂若知是佛物。將作佛用。知",
    "X42n0736_008:0831a23": "是僧物。與僧家用。不得互用。及私入己作餘用也。",
    "X42n0736_008:0831a24": "收囚縛賊主者。謂比丘見收囚縛賊之時。聚此賊囚",
    "X42n0736_008:0831b01": "之物。或容犯重故。望此時結罪。此賊囚是物主。故曰",
    "X42n0736_008:0831b02": "也。其相如何。即唐初上官儀家。及大周初革命。裴炎",
    "X42n0736_008:0831b03": "家。近張易之家。市家等是也。其家既破屬官。若宦抄",
    "X42n0736_008:0831b04": "錄物名已竟。將施比丘者。不得取。以屬宦故。彼人若",
    "X42n0736_008:0831b05": "將寄比丘。不是布施。亦如此若佛塔僧等者。立謂。約",
    "X42n0736_008:0831b06": "未抄前得受也。",
    "X42n0736_008:0831b07": "若父母可知等者。謂知是某坊某村。識其父母。知非",
    "X42n0736_008:0831b08": "令施。故不得取。取得重罪。案伽論云。狂人施衣。若比",
    "X42n0736_008:0831b09": "丘。不知其父母所在。兄弟姉妹。自持物施比丘得取。",
    "X42n0736_008:0831b10": "若父母等可知。不自手與。不得取。",
    "X42n0736_008:0831b11": "主人兒落度等者。依撿見論云。法師曰。我欲現偷人",
    "X42n0736_008:0831b12": "無罪者。云何無罪。答曰無主人故無罪。若人兒落度",
    "X42n0736_008:0831b13": "(徒各反)父母以水灌頂遣去。或父母死已。比丘取如是",
    "X42n0736_008:0831b14": "人無罪。若負他人債。比丘將去無罪(文止齊此)。若父母亡",
    "X42n0736_008:0831b15": "者。立云。此兒縱非落度。但父母已死。望無我所心。今",
    "X42n0736_008:0831b16": "盜此兒。亦不犯也。若負債等將去無罪者。立云。父母",
    "X42n0736_008:0831b17": "負比丘錢。比丘將其兒去無罪。恐此解非。論文既云",
    "X42n0736_008:0831b18": "若負他人債。比丘將去無犯。明知非是負比丘債也。",
    "X42n0736_008:0831b19": "有人解云。其兒既被父母逐却。不屬父母。但為其兒。",
    "X42n0736_008:0831b20": "先負餘人之錢。今比丘盜此兒。望先債主。不關比丘",
    "X42n0736_008:0831b21": "事也。但是其兒負債。比丘不相負持。亦不須為還債",
    "X42n0736_008:0831b22": "也。下文准私度等者。以其兒負債。比丘盜此兒來。比",
    "X42n0736_008:0831b23": "丘既不相關。我亦為他私剃。私剃之人。雖負王謂。比",
    "X42n0736_008:0831b24": "丘無有負王課之義。事同不須為兒還債也。注云准",
    "X42n0736_008:0831c01": "此私度王稅不犯者。謂據上論文。父母於兒。無我所心。",
    "X42n0736_008:0831c02": "即得將去者。計理真由父母。不由於王。故知私度不",
    "X42n0736_008:0831c03": "負王課。今若私度有福無罪。由王不明於一人有我",
    "X42n0736_008:0831c04": "所心故。景云。百姓稅王役人。度之無罪也。故戒疏引",
    "X42n0736_008:0831c05": "薩遮經不輸王課非盜。賓云。西國人。課稅不同。謂若百",
    "X42n0736_008:0831c06": "姓占王地者則輸稅。不佃王地者。但是寄王國內住。",
    "X42n0736_008:0831c07": "曾不輸稅。然多立關。彼處國法。其興易者既有財物。",
    "X42n0736_008:0831c08": "關頭過。皆稅於關。王於後時。從關家索物。餘非興販",
    "X42n0736_008:0831c09": "者。雖過關亦不稅也。盜奴犯重者。見論云。若他奴婢。",
    "X42n0736_008:0831c10": "比丘語。汝在此辛苦。何不叛去。若至他處。可得適意。",
    "X42n0736_008:0831c11": "奴聞此語。初發心欲去吉羅。舉一足蘭。舉兩足夷。若",
    "X42n0736_008:0831c12": "奴已叛。比丘語其道催令急去。隨語比丘重。若徐徐",
    "X42n0736_008:0831c13": "行。語言寬行。主捉得汝。即急去者得重。若奴自急走。",
    "X42n0736_008:0831c14": "比丘語言。汝如是走可得脫。比丘無罪。或言此處辛",
    "X42n0736_008:0831c15": "苦。某處豐樂。奴即叛去。不教去故不犯。或聞豐樂。逐",
    "X42n0736_008:0831c16": "比丘去者。即駈使此人無犯。",
    "X42n0736_008:0831c17": "不合從乞者。謂了知其人。非物主故。今若從乞。令他",
    "X42n0736_008:0831c18": "作賊。起不如法行。",
    "X42n0736_008:0831c19": "或重或輕者。立謂。六根對六塵。若不如法視聽嘗觸。",
    "X42n0736_008:0831c20": "皆結其罪。他有好色好聲。若有看約得直方與。而不",
    "X42n0736_008:0831c21": "與價看聽者。若堪五錢已上得重。四錢已下得蘭。故",
    "X42n0736_008:0831c22": "言或輕或重。若人食毒者。立謂。比丘被毒藥。他有好",
    "X42n0736_008:0831c23": "藥。能治此毒。嘗藥即差。須得價直。比丘偷嘗。計直結",
    "X42n0736_008:0831c24": "罪(未詳)。若偷地水火風空等者。等取於識。識謂盜智結",
    "X42n0736_008:0832a01": "也。空者謂起閣臨空。妨他事務也。水者舉堪錢時也。",
    "X42n0736_008:0832a02": "墎中一擔水。直二三文錢是也。",
    "X42n0736_008:0832a03": "有諸仙人等者。依撿了疏云。有仙人。名斷嵐波也那。",
    "X42n0736_008:0832a04": "是諸胸行蛇等師。復有仙人。名阿死底(張履反)何。是諸",
    "X42n0736_008:0832a05": "毒藥等師。若人為蛇等所螫。書作仙人身。書心上作",
    "X42n0736_008:0832a06": "一字。是呪語。呪語他有一字。被螫人。若見此書。書色",
    "X42n0736_008:0832a07": "及色蛇等。即攝毒。此人病即差。中藥亦爾。若有人被",
    "X42n0736_008:0832a08": "蛇螫。欲見此畫。須與直。則不看書。比丘被蛇螫。不與",
    "X42n0736_008:0832a09": "直。偷看病得差。計直犯罪。滿五夷。不滿蘭。餘看色得",
    "X42n0736_008:0832a10": "罪。例此尋之。此約眼行盜。盜色義如此也。上言胸行",
    "X42n0736_008:0832a11": "蛇者。謂一切蛇無足。用胸抵地而行也。若誦呪治病",
    "X42n0736_008:0832a12": "者。了疏云。有人能誦呪治病。此呪是秘法。人若欲學",
    "X42n0736_008:0832a13": "得直方教。比丘竊聽而得。不與價直。計直犯罪。滿五",
    "X42n0736_008:0832a14": "故夷。此呪能使病差。故言治病(此約耳盜盜聲也)。偷嗅嘗觸",
    "X42n0736_008:0832a15": "等者了疏云。有師能作藥。若人有病。嗅此藥即差。若",
    "X42n0736_008:0832a16": "欲嗅須與直。不與直。不得嗅。比丘有病。不與直。偷嗅",
    "X42n0736_008:0832a17": "藥。病得差。計直犯罪(此約鼻盜)。或作好藥。嘗則病差。得直",
    "X42n0736_008:0832a18": "方與(此約舌盜)。或有好藥。觸則病差。比丘偷觸。計直犯(此約",
    "X42n0736_008:0832a19": "身盜)。若秘要術者。了疏云。有師有法術。若人病。心緣此",
    "X42n0736_008:0832a20": "法。病即差。若欲緣須直。師示其法。若不與直。則不示",
    "X42n0736_008:0832a21": "其法。比丘病。就師受法。既得差。不與直。計直犯罪(此約",
    "X42n0736_008:0832a22": "意業盜也)。",
    "X42n0736_008:0832a23": "次約六界前三可知者。謂地水火風空識也。上三謂",
    "X42n0736_008:0832a24": "地水火可解。有扇藥塗比丘偷搖等者。此名盜風。了",
    "X42n0736_008:0832b01": "疏云。有師呪扇。若人病搖此扇。引風觸身。其病即差。",
    "X42n0736_008:0832b02": "若欲搖扇。須與直。不與直。不得搖。比丘有病。偷搖即",
    "X42n0736_008:0832b03": "是盜風。計直得罪。言藥塗者。有云。用藥塗扇。或呪此",
    "X42n0736_008:0832b04": "扇。故曰也。",
    "X42n0736_008:0832b05": "上釋第二盜人物義竟。大門第三盜非畜物者。具緣",
    "X42n0736_008:0832b06": "中列有主物中自有三門。一明三寶物。二人物。三非",
    "X42n0736_008:0832b07": "人畜生物。此下當第三。謂非畜為物主也。有師立四",
    "X42n0736_008:0832b08": "門。謂非人畜生。離為二門。今合為一。故唯三段。於此",
    "X42n0736_008:0832b09": "段中分二。初明盜非人物。二者解畜生之物。兩段不",
    "X42n0736_008:0832b10": "同。今即是初。盜神祀舍物得重者。此望護主結也。",
    "X42n0736_008:0832b11": "若無護主隨境結之者。立謂。望非人邊結蘭。故言隨",
    "X42n0736_008:0832b12": "境。隨非人之境。及人繫樹物非人亦不護者。立謂。如",
    "X42n0736_008:0832b13": "今俗人。於樹下祭鬼神。或求福解除等。所有幡華雜",
    "X42n0736_008:0832b14": "綵。不敢將還。是無守護。非人又不用。今若取者無犯。",
    "X42n0736_008:0832b15": "濟云。若在庿中。非人則護。擲卜而知捨恡者。如今時",
    "X42n0736_008:0832b16": "就神廟中。擲杯珓乞物是。",
    "X42n0736_008:0832b17": "上明盜非人物義竟。從此已下解盜畜生物也。盜畜",
    "X42n0736_008:0832b18": "生物者。立云。古來有師云。同犯重。即引律中鼠偷胡",
    "X42n0736_008:0832b19": "桃。比丘取之得鼠雖偷胡桃來。其主全未覺失。護心",
    "X42n0736_008:0832b20": "猶謹。今約本主結。不望鼠邊科也。鼻奈耶律。盜畜生",
    "X42n0736_008:0832b21": "物犯重。故彼律第一云。師子竹園外。殺鹿而食。飲血",
    "X42n0736_008:0832b22": "而服。餘殘若比丘取食。乃至下直五錢而食。為成棄",
    "X42n0736_008:0832b23": "捐不受者。僧不共住也。盜餘鳥獸物亦爾。文繁不敘。",
    "X42n0736_008:0832b24": "五分十誦多論並犯吉羅。五分第一云。畜生物不與",
    "X42n0736_008:0832c01": "取。取皆吉(皆者五眾也)十誦五十七。取虎殘吉。由不斷望",
    "X42n0736_008:0832c02": "故。師子殘可取。以斷望故。多論第二云。一切鳥獸殘",
    "X42n0736_008:0832c03": "取吉。師子無犯。此律條部文云。於鼠穴中得藥及帛。",
    "X42n0736_008:0832c04": "佛言。畜生無用無犯。而不應取如是物(蓋不應者吉也)。善見",
    "X42n0736_008:0832c05": "取畜物無犯。彼論第十云。畜生物者。迦樓羅龍王為",
    "X42n0736_008:0832c06": "初。若化為人。殺鹿而食。不得奪取。恐殺比丘。若食竟。",
    "X42n0736_008:0832c07": "比丘駈去。然後取食無罪(無罪者。此亦部別也)。此上皆據無別",
    "X42n0736_008:0832c08": "護主。若有人護。理望人結。",
    "X42n0736_008:0832c09": "一切鳥獸殘吉者。謂如今山野中見鳥獸殘菓子。比",
    "X42n0736_008:0832c10": "丘輙取。皆吉。上來三段不同。並釋第一有主物義竟。",
    "X42n0736_008:0832c11": "二明有主想者。上明有主物。物雖有主若作無主想。",
    "X42n0736_008:0832c12": "本迷無罪。轉想容有前心蘭故。次第三明有主想也。",
    "X42n0736_008:0832c13": "始終不轉無罪者。立謂。雖是有主物。想謂無主。雖舉",
    "X42n0736_008:0832c14": "離處。以本迷故。迷心未轉。至罷無罪。發心取時曰始。",
    "X42n0736_008:0832c15": "舉離本處名終。於此時間迷心不返。故曰始終不轉",
    "X42n0736_008:0832c16": "也。前後互轉互得輕重者。立謂。本擬盜人主物。結方",
    "X42n0736_008:0832c17": "便蘭。臨至境所。轉想作非畜想取。又得後心吉羅。謂",
    "X42n0736_008:0832c18": "非畜家方便也。此則轉重為輕。若先擬盜非畜物。結",
    "X42n0736_008:0832c19": "方便吉。臨至物邊。轉想作人主物取。得人家方便蘭。",
    "X42n0736_008:0832c20": "此則轉輕為重。此上二句皆不結根本。由心不稱境",
    "X42n0736_008:0832c21": "故。又解。本作有主想。臨至物邊。作無主想取。但得方",
    "X42n0736_008:0832c22": "便蘭。若本作無主想。臨至物邊。轉作有主想取。望本",
    "X42n0736_008:0832c23": "心無罪。望舉物時犯重。故言互結輕重也。",
    "X42n0736_008:0832c24": "上釋第二有主想義竟。已下第三明有盜心也。盜由",
    "X42n0736_008:0833a01": "心結不望境之是非者。立謂。雖是無主物。若作有主",
    "X42n0736_008:0833a02": "物取。得方便蘭。雖是有主物。始終迷心。作無主物想",
    "X42n0736_008:0833a03": "取。不犯。故知由心也。不問物境是有主非有主。故曰",
    "X42n0736_008:0833a04": "不問境是非也。",
    "X42n0736_008:0833a05": "十誦六種盜心謂苦切取者。立謂。打鬪他人。或苦言",
    "X42n0736_008:0833a06": "切勒。非理罵辱。意令前人。以物相謝也。言輕慢取者。",
    "X42n0736_008:0833a07": "謂恃己陵他。倚藉豪強。高門大姓。輕慢貧弱。取他財",
    "X42n0736_008:0833a08": "物是也。或輕欺前人。對面捉物而去。以無心畏他故",
    "X42n0736_008:0833a09": "也。以他名字取者。立謂。稱他大德。貴勝賢善。云我是",
    "X42n0736_008:0833a10": "其門徒眷屬。令他敬重。意規財利是也。又解。如稱為",
    "X42n0736_008:0833a11": "佛法僧等乞得物入己是也。或稱為某處名聞大德。",
    "X42n0736_008:0833a12": "乞求衣藥得物入己是也。或如今時比丘。與官人往",
    "X42n0736_008:0833a13": "還。希他囑請。送物入己是也。言觝突取者。置借不還。",
    "X42n0736_008:0833a14": "謂買他物。借他物。後不肯還是也。受寄取者。他所寄",
    "X42n0736_008:0833a15": "物。在己邊。後覓不還是也。言除出息取不犯者。以兩",
    "X42n0736_008:0833a16": "情和。可依世俗法收利。故不犯。",
    "X42n0736_008:0833a17": "強奪者。他元不與。強奪將去也。言輭語取者。謂詐現",
    "X42n0736_008:0833a18": "善相。從他得物也。施已還取者。謂將物惠他。後悔便",
    "X42n0736_008:0833a19": "奪也。又云非唯與竟。奪而成犯。但作絕心施他。物猶",
    "X42n0736_008:0833a20": "己邊。後若不與。皆犯重也。",
    "X42n0736_008:0833a21": "曲心至恐怖取等者。立謂。邪曲也。曲斷方便。以求其",
    "X42n0736_008:0833a22": "物。又解。以不直心。更相容為相阿曲取他物是也。但",
    "X42n0736_008:0833a23": "是一切非直心取。皆名曲心。言嗔心者。立謂。嗔責前",
    "X42n0736_008:0833a24": "人。令他與財物也。亦可燒埋壞色俱名嗔心也。言恐",
    "X42n0736_008:0833b01": "怖心者。立謂。虗示威嚴。令他怖畏與物也。",
    "X42n0736_008:0833b02": "四分十種一黑闇心者。疏云。謂痴心也。愚於教行。不",
    "X42n0736_008:0833b03": "肯修學。故於盜境。生可學迷是也。二邪心取者。戒疏",
    "X42n0736_008:0833b04": "云。即邪命也。貪心規度。為財說法。即是以利求利。惡",
    "X42n0736_008:0833b05": "求多求。外現清白。內實邪濁。故五分云。諂心取財是",
    "X42n0736_008:0833b06": "盜也。立謂。只是今時齋講。說法轉經。專心求利。無長",
    "X42n0736_008:0833b07": "福之心是也。四恐怖心者。立謂。有二種。初謂或說法",
    "X42n0736_008:0833b08": "怖取者。謂說阿鼻地獄可畏等事。令他布施也。戒疏",
    "X42n0736_008:0833b09": "云。或說地獄等惡報。或說云。官勢力而得財者是也。",
    "X42n0736_008:0833b10": "言或自懷疑怖者。立謂。向俗人云。貧道比來。多有病",
    "X42n0736_008:0833b11": "苦。或精神恍惚。恐死不遠。心悕他物。以為湯藥等也。",
    "X42n0736_008:0833b12": "六決定取者。立謂。如空處盜物是也。七寄物取以少",
    "X42n0736_008:0833b13": "還他者。立謂。如有人將物寄比丘。後或還他一半或",
    "X42n0736_008:0833b14": "少許。或全不還也。八恐怯取謂示身相者。立謂。張目",
    "X42n0736_008:0833b15": "大聲。令他生怖。而與我物也。疏云。示以身相。令生怖",
    "X42n0736_008:0833b16": "畏故。取彼財物。如十誦中。輕慢觝突而取他物是也。",
    "X42n0736_008:0833b17": "九見便便取因利求利者。立謂。如落花師。為他說法。",
    "X42n0736_008:0833b18": "則取財物是也。心疏云。伺他慢藏。陽作陰伏之類也。",
    "X42n0736_008:0833b19": "深云。此謂見他睡時。迴眼則取也。言因利求利者。心",
    "X42n0736_008:0833b20": "疏云。貪心規利。為財說法。即是以法利益前人心。求",
    "X42n0736_008:0833b21": "財利也。慈云。如語他布施生天。令他得利。而得財者",
    "X42n0736_008:0833b22": "是也。",
    "X42n0736_008:0833b23": "足得垣墻防擬妄境者。謂前件事相。約此為防護。不",
    "X42n0736_008:0833b24": "使毀犯。義言如垣墻也。如今垣墻。防其賊盜。今此戒",
    "X42n0736_008:0833c01": "相。亦謂防其盜過也。深云。無覆曰垣。有覆曰墻。應師",
    "X42n0736_008:0833c02": "云。垣即墻也。",
    "X42n0736_008:0833c03": "上釋第三有盜心義。從此已下。第四正明是重物也。",
    "X42n0736_008:0833c04": "答有三解者。立明。彼論中。自有問答。三解不同。",
    "X42n0736_008:0833c05": "初依彼王舍國法者。立明。佛問頻婆娑羅王。大王國",
    "X42n0736_008:0833c06": "內。何罪令死。王言。婬他婦女。殺人。盜五錢已上。及於",
    "X42n0736_008:0833c07": "大眾中妄語。作此四事。則犯死罪。佛因依此國法。制",
    "X42n0736_008:0833c08": "四重戒。此是初一解。約古大銅錢也。二隨有佛法處",
    "X42n0736_008:0833c09": "等者。立云。此解與上有異也。引直約隨國土所用。金",
    "X42n0736_008:0833c10": "銀銅鐵胡膠錫鑞竹木等錢。隨方土所用。五錢為限。",
    "X42n0736_008:0833c11": "又云依王舍國盜五錢得死罪等者。立云。此是第三",
    "X42n0736_008:0833c12": "解也。謂隨方斷死罪為限。如王舍盜五犯死。約此而",
    "X42n0736_008:0833c13": "制。今此方若盜五未死者。不得依五斷犯重。要隨此",
    "X42n0736_008:0833c14": "國。齊幾斷死。用為限也。今時此方。斷死不定。或時盜",
    "X42n0736_008:0833c15": "一丈斷死。或時盜一匹二匹。方斷死。豈得約此為定。",
    "X42n0736_008:0833c16": "雖然如此。此約斷死明也。若欲攝護宜從急也。下自",
    "X42n0736_008:0833c17": "明之。論師以後義應是者。依檢多論文云。盜至五錢",
    "X42n0736_008:0833c18": "得重罪者。初或言金錢。或言銀錢。或言銅錢。或言鐵",
    "X42n0736_008:0833c19": "錢。無有定也。又云盜至五錢得夷者。謂閻浮提內。及",
    "X42n0736_008:0833c20": "東西二天下。有佛法處。准王舍國法。以五錢為限。又",
    "X42n0736_008:0833c21": "言五錢成重罪者。佛依王舍國法結戒。故限至五錢",
    "X42n0736_008:0833c22": "結夷。如是各隨國法。依而制夷罪。觀律師意。以後義",
    "X42n0736_008:0833c23": "為定(文正此說)。立云。論文雖判後解為定。今鈔意取第二",
    "X42n0736_008:0833c24": "解。謂隨方用五錢為定義也。故戒疏云。多論文中。盜",
    "X42n0736_008:0834a01": "相通濫。初解本錢。何由可曉(指論家三解中初解也)。後解隨國",
    "X42n0736_008:0834a02": "現斷入死。言亦通濫。難可依承。如此唐律。強盜滿尺",
    "X42n0736_008:0834a03": "則是極刑。竊盜三十匹。罪至伇流。縱多盜者。不加至",
    "X42n0736_008:0834a04": "死。論令准此。刑無死名。比丘多竊。少有強者。縱有強",
    "X42n0736_008:0834a05": "奪。計尺死刑。盜五十匹。又非死例。准俗制道。盜相叵",
    "X42n0736_008:0834a06": "論。如僧祇云。王無定法。斷盜不定。若依四分。但云五",
    "X42n0736_008:0834a07": "錢。錢則八種。並同一制。可如多論中間一解。隨國用",
    "X42n0736_008:0834a08": "錢准五為限。則諍論自息也。",
    "X42n0736_008:0834a09": "律論互釋不同者。立謂。諸律與論。釋此錢數多少不",
    "X42n0736_008:0834a10": "同也。多論雖有三解。未可全依。十誦古大銅錢。誠難",
    "X42n0736_008:0834a11": "可准。祇文四錢三角。固不可承。以善見解云。還同五",
    "X42n0736_008:0834a12": "錢故也。今則取四分為定。謂隨方用五錢處。盜五結",
    "X42n0736_008:0834a13": "重。與多論中三解第二稍同。不取前諸律論文也。判",
    "X42n0736_008:0834a14": "罪宜通攝護從急者。立謂。若斷他犯。可從寬通以斷",
    "X42n0736_008:0834a15": "之。若自護從急。下至草葉等也。",
    "X42n0736_008:0834a16": "十誦彼云盜五者。即古大銅錢。一文當此十六文也。",
    "X42n0736_008:0834a17": "計彼五文。當今八十文。豈得依彼為定。宜依當處五",
    "X42n0736_008:0834a18": "文也。",
    "X42n0736_008:0834a19": "僧祇王無定法斷盜不定當取瓶沙古法四錢三角",
    "X42n0736_008:0834a20": "重者。依檢僧祇云。佛問瓶沙王法。大王治國。盜齊幾",
    "X42n0736_008:0834a21": "錢至死。王答佛曰。十九錢為一罽利沙槃。一罽利沙",
    "X42n0736_008:0834a22": "槃。分為四分。若取一分。若取直一分。罪應至死。今隨",
    "X42n0736_008:0834a23": "所盜。義以此為准。准此廢上律論以後為勝者。立謂。",
    "X42n0736_008:0834a24": "上多論三解。及十誦古大銅錢此並太寬。今故廢不",
    "X42n0736_008:0834b01": "用也。宜依五分。五錢為勝。與上多論第二師解同。縱",
    "X42n0736_008:0834b02": "四錢三角。善見解之亦同五錢者。案祇中。十九錢為",
    "X42n0736_008:0834b03": "一罽利沙槃分。一罽沙槃分為四分。若取一分犯夷。",
    "X42n0736_008:0834b04": "案見論文云。五摩娑迦為一分者。爾時王舍城二十",
    "X42n0736_008:0834b05": "摩娑迦。成一迦利娑槃分。迦利娑槃為四分。一分是",
    "X42n0736_008:0834b06": "五摩娑迦。若盜滿五摩娑迦犯夷。",
    "X42n0736_008:0834b07": "善見若堈中等者。立謂。引此文意。證前攝護宜急。斷",
    "X42n0736_008:0834b08": "罪宜寬文也。又觀五事等者。案見論云。智慧律師。為",
    "X42n0736_008:0834b09": "他判罪。應觀五處。然後判斷。一處。二時。三新。四故。五",
    "X42n0736_008:0834b10": "等。初言處者。立謂。此處盜。彼處貿。依本盜處所直結",
    "X42n0736_008:0834b11": "罪。二時者。立謂。貴時盜。賤時貨。或賤時盜。貴時貨。亦",
    "X42n0736_008:0834b12": "依本盜時價結罪。三新者。謂盜時新。貨時故。亦依本",
    "X42n0736_008:0834b13": "新。四故者。反上新義也。五等者。謂盜得時。及賣時。物",
    "X42n0736_008:0834b14": "價既等。還依此等數斷也。",
    "X42n0736_008:0834b15": "十誦伽論錢有貴賤時不妨錢貴盜一入重者。十誦",
    "X42n0736_008:0834b16": "憂波離問佛。頗有盜三錢犯夷耶。佛言錢貴時。又問",
    "X42n0736_008:0834b17": "頗有盜五錢不犯夷耶。佛言有錢賤時。言遇值賤時",
    "X42n0736_008:0834b18": "百千犯輕者。立明。如今木皮鐵錢。時所不用。盜但得",
    "X42n0736_008:0834b19": "蘭。",
    "X42n0736_008:0834b20": "上三句互反皆得輕降者。立明。上三文皆是貴時盜。",
    "X42n0736_008:0834b21": "賤時貨。望本處得重。今若反之。則是賤時盜。貴時貨。",
    "X42n0736_008:0834b22": "即得輕。故云降。降者下也。",
    "X42n0736_008:0834b23": "盜不滿五犯重者。有二義。一者眾多人遣。一人盜五",
    "X42n0736_008:0834b24": "也。二者共往盜五。各分也。",
    "X42n0736_008:0834c01": "如師徒四人等者。鈔引論。錯錯相承。解者咸刀刀。今",
    "X42n0736_008:0834c02": "依檢善見第九卷末云。於問難中。四人共偷。三人得",
    "X42n0736_008:0834c03": "罪。一人得脫。我今問汝。汝當善思。答曰有四比丘。一",
    "X42n0736_008:0834c04": "是師。三是弟子。欲偷六摩沙迦(此云錢也)。師語弟子言。汝",
    "X42n0736_008:0834c05": "人各偷一摩沙迦。我偷三。弟子言。和上偷三。我偷一。",
    "X42n0736_008:0834c06": "汝二人各偷一。餘二人展轉相教亦如是。師自偷三",
    "X42n0736_008:0834c07": "錢得蘭。教三弟子偷三。亦偷蘭。何以故。自偷異。教人",
    "X42n0736_008:0834c08": "偷異。是故二蘭。三人云何得重。為教他偷五錢故。是",
    "X42n0736_008:0834c09": "故得夷(謂教師偷三。教同學偷二。豈非教他偷五耶也)。賓云。論家立義。不應",
    "X42n0736_008:0834c10": "道謂。然望損一主。師亦合夷。何須言自盜業。教人業",
    "X42n0736_008:0834c11": "異。遮莫業異。但望損主成五。師同犯夷。何得判言一",
    "X42n0736_008:0834c12": "人得脫。南山依此意破。故判師亦犯重。非是引錯。此",
    "X42n0736_008:0834c13": "救大能。自他兩業。歷別各異。不可相合。故曰自業不",
    "X42n0736_008:0834c14": "合教他業也。上來於盜戒犯相。第六一分別釋四段",
    "X42n0736_008:0834c15": "已竟。問前列六緣。今何故不見解第五緣者何。答此",
    "X42n0736_008:0834c16": "論離處。含得第五興方便緣也。若論興方便。則不攝",
    "X42n0736_008:0834c17": "舉離處緣也。又復戒疏。弟唯立五緣。無興方便緣。故",
    "X42n0736_008:0834c18": "知前後緣。攝得興方便緣也。",
    "X42n0736_008:0834c19": "上釋第四盜重物義竟。從此已下正明第六舉離本",
    "X42n0736_008:0834c20": "處之義也。言作盜心得吉等者。立謂。方便罪也。言掘",
    "X42n0736_008:0834c21": "地得提者。謂壞地罪也。故戒本文云。若比丘自手掘",
    "X42n0736_008:0834c22": "地。教人掘者。波逸提。即其義也。其第六緣。雖云離處",
    "X42n0736_008:0834c23": "云犯。義有不離亦名犯也。故義解有十句分別。",
    "X42n0736_008:0834c24": "如律師疏判以重入輕等者。景云。此舉情有所為。而",
    "X42n0736_008:0835a01": "不依教。如今若依教。縱以迷謬無罪。言非法用僧物",
    "X42n0736_008:0835a02": "者。立云。知事人。用常住僧物。媒嫁淨人。供給媒具。綱",
    "X42n0736_008:0835a03": "維同判。判竟結重。書地作字等者。謂作書字。云是我",
    "X42n0736_008:0835a04": "地也。案見論云。若書地作名字。初書一頭偷蘭。書兩",
    "X42n0736_008:0835a05": "頭夷。若盜心唱言齊是我地。田主聞已生疑。恐失我",
    "X42n0736_008:0835a06": "田。是比丘得蘭。若田主作決定失想得夷。",
    "X42n0736_008:0835a07": "地主生疑等者。立云。比丘唱是我地。地主起疑。為是",
    "X42n0736_008:0835a08": "我地。為比丘地。此時得蘭。若地主想作比丘地。則得",
    "X42n0736_008:0835a09": "夷。若來問僧答同皆重者。謂地主聞唱云是僧地。心",
    "X42n0736_008:0835a10": "生疑惑。來問大眾。眾咸同答是僧地。隨同答僧人人",
    "X42n0736_008:0835a11": "犯重。違理判與者。景云。此明比丘曲判與人也。言違",
    "X42n0736_008:0835a12": "理判得者。景云。此舉求人得違理判也。",
    "X42n0736_008:0835a13": "標一舉等者。案見論云。若比丘盜他田地。乃至一髮",
    "X42n0736_008:0835a14": "大。作決定盜心夷。何以故。地深無價故。若此比丘。來",
    "X42n0736_008:0835a15": "問眾僧。今取此地。僧答同者。皆得重罪。若有二標。比",
    "X42n0736_008:0835a16": "丘舉一標得蘭。舉二標得夷。若地有三標。若舉一標",
    "X42n0736_008:0835a17": "吉。舉二標蘭。舉三標夷。若地有多標。舉一標得吉。乃",
    "X42n0736_008:0835a18": "至二標皆吉。餘後二標在。舉一偷蘭。舉一夷。若盜心。",
    "X42n0736_008:0835a19": "以繩彈。取他地。初一繩。置一頭蘭。若置兩頭夷。言謂",
    "X42n0736_008:0835a20": "量地度者。濟云。如竹弓量地是也。盜移弓進地。恐此",
    "X42n0736_008:0835a21": "解非。應是插標記地之量也。",
    "X42n0736_008:0835a22": "律云若壞色故者。謂四分燒埋壞色皆重也。",
    "X42n0736_008:0835a23": "盜他牛馬舉四足不成重者。案祇律云。若比丘盜心",
    "X42n0736_008:0835a24": "取此馬已。欲向東方。馬往趣南西北方。未波羅夷。若",
    "X42n0736_008:0835b01": "欲盜向東。去東者夷。若本無定方。隨處而去者。馬舉",
    "X42n0736_008:0835b02": "四足夷。若比丘盜乘馬。馬主即不見。其主逐之。不作",
    "X42n0736_008:0835b03": "失想。比丘不作得想。未波羅夷。",
    "X42n0736_008:0835b04": "如空中吹物等者。立謂。有人於楯上囇衣物。風吹上",
    "X42n0736_008:0835b05": "空中。從比丘界上過。比丘以杖撥取。或口吹令墮。計",
    "X42n0736_008:0835b06": "直結罪。盜鳥曲弋等者。如鷄鷹之屬。他所養護。或飛",
    "X42n0736_008:0835b07": "來入寺。或飛從界上過。或比丘道逢。若盜心斷取故",
    "X42n0736_008:0835b08": "犯。案見論。若盜空中鳥。手牽左翅過右翅。尾至頭。上",
    "X42n0736_008:0835b09": "下亦爾得重。捉杖遮。不隨所向蘭也。論又云。有孔雀。",
    "X42n0736_008:0835b10": "空中飛。比丘當前立。鳥舒翅而住。比丘去。舉手解亦",
    "X42n0736_008:0835b11": "吉。若搖動蘭。若捉翅牽尾離頭處夷。牽左翅過右翅",
    "X42n0736_008:0835b12": "夷。上下亦爾。立云。若籠貯鳥子。比丘盜鳥。離籠即犯。",
    "X42n0736_008:0835b13": "若本無心取籠。雖合籠將去未夷。出鳥離籠方犯。案",
    "X42n0736_008:0835b14": "祇云。若盜船抵解時蘭。雖斷繩未離者蘭。雖離船。未",
    "X42n0736_008:0835b15": "斷繩亦蘭斷繩離處者重。若出流水中。解船離橛。即",
    "X42n0736_008:0835b16": "得重。以惡心沉船。若破船。若放流去。以壞失他物故。",
    "X42n0736_008:0835b17": "祇云。若盜船者。順牽尾過頭處。若倒牽頭過尾處。迴",
    "X42n0736_008:0835b18": "左邊至右邊。皆重。車亦爾也。言曲杙者。立謂。壁上衣",
    "X42n0736_008:0835b19": "鈎。龍牙杙等是也。若作心盜衣。衣離杙。即犯。合杙將",
    "X42n0736_008:0835b20": "去。衣未離杙蘭。若本心盜衣及杙。舉離壁夷。如見論",
    "X42n0736_008:0835b21": "云。謂盜壁上曲鈎中物。離橛重也。盜車船中物亦爾。",
    "X42n0736_008:0835b22": "本心盜物。不盜車船。雖乘車船去。未舉中間物時蘭。",
    "X42n0736_008:0835b23": "結方便罪。若舉物離船即夷。濟云。曲杙與鳥一事也。",
    "X42n0736_008:0835b24": "如國家苑內養鳥。皆安杙上也。言斷流水注者。自疏",
    "X42n0736_008:0835c01": "引祇云。盜水者。若以筒就孔。飲滿者重。若稍稍數數",
    "X42n0736_008:0835c02": "出者。口口蘭。若器先塞。盜心拔蓋時越。注器中蘭。注",
    "X42n0736_008:0835c03": "斷滿者重。若往未斷。即起悔心。畏犯重故。以水倒本",
    "X42n0736_008:0835c04": "器中蘭。蘇油蜜亦爾。雖繩斷。未離繩皆蘭。若有溉灌",
    "X42n0736_008:0835c05": "流水。或一宿直一錢。乃至四五錢。比丘若為佛僧自",
    "X42n0736_008:0835c06": "為。盜心壞彼渠者越。水流入田蘭。滿者夷。嫉妬心壞",
    "X42n0736_008:0835c07": "棄水得越(四分重)。問云。偷彼塘水得何罪。答計功水滿",
    "X42n0736_008:0835c08": "得重。四分他網畜生。慈心解放。皆應歸直。不歸者重。",
    "X42n0736_008:0835c09": "若壞具亦如是。十伽云。壞他獵網犯蘭。慈悲心壞吉。",
    "X42n0736_008:0835c10": "鳥網壞獄亦如是。見論又云。比丘盜心解他被繫猪。",
    "X42n0736_008:0835c11": "隨直多少結重。若以慈心解無罪。應還直。若比丘慈",
    "X42n0736_008:0835c12": "心。以先物准直繫着繩。然後解放無罪。餘鳥鹿等。准",
    "X42n0736_008:0835c13": "此。戒疏引五分壞殺具無犯。不應爾。十誦伽中壞網",
    "X42n0736_008:0835c14": "慈心者吉羅也。又解。斷流與水注。分為兩句。言斷流",
    "X42n0736_008:0835c15": "汎物竹木等順流下。比丘盜心捉木。木頭水流至木",
    "X42n0736_008:0835c16": "尾。即夷。故曰斷流。言水注如前解。述曰。合為一句。不",
    "X42n0736_008:0835c17": "繁離分。廣如本疏者。指戒本疏也。案首疏引見論云。",
    "X42n0736_008:0835c18": "若嗔心破壞燒他一切生治具吉羅。應還直。不還得",
    "X42n0736_008:0835c19": "重。十云。若盜他水中鳥及木。若舉離水得夷。若汎水",
    "X42n0736_008:0835c20": "底蘭。祇云。有比丘。與他要言。共盜和上衣。若得者。當",
    "X42n0736_008:0835c21": "半分。其一人往取。誤偷自己衣來。便不與他半分。佛",
    "X42n0736_008:0835c22": "言計直滿五犯夷。",
    "X42n0736_008:0835c23": "必羅盜網終無有出者。宣云。既位非初果。抵債義難。",
    "X42n0736_008:0835c24": "性戒無懺。終須酬報。至如牛呞比丘但損一粟。五百",
    "X42n0736_008:0836a01": "世。償。今雖遇聖。足猶是牛。律明持犯。犯雖開悔。悔違",
    "X42n0736_008:0836a02": "教罪。業道豈得除耶。猶恐不肖者。肖由似也。昔言不",
    "X42n0736_008:0836a03": "肖。即不似也。以小下作肉。謂子不似父也。",
    "X42n0736_008:0836a04": "上來多段不同。總釋第二成犯相義竟。此下第三明",
    "X42n0736_008:0836a05": "開不犯法。如律顛狂心亂痛惱所纏也。律中具七法",
    "X42n0736_008:0836a06": "名親厚者。濟云。即阿難與盧至長者為親厚也。上釋",
    "X42n0736_008:0836a07": "盜戒竟。",
    "X42n0736_008:0836a08": "殺人戒第三　前之二戒。對治於貪。此戒對防嗔毒。",
    "X42n0736_008:0836a09": "嗔能劫掠善財。經云劫功德賊。無過嗔恚。是其義也。",
    "X42n0736_008:0836a10": "戒疏制意云。所以不許加害者。人趣報勝。善因所招。",
    "X42n0736_008:0836a11": "形心俱是受道之器。出家之士。理應四等為懷。慈濟",
    "X42n0736_008:0836a12": "物命。今反內懷嗔忿。斷彼相續。違慈寔深。故聖偏制。",
    "X42n0736_008:0836a13": "言殺人者。斷報相續。名之為殺。又云斷其命根名殺。",
    "X42n0736_008:0836a14": "故涅槃云。眾生佛性。住五陰中。若壞五陰。名為殺生。",
    "X42n0736_008:0836a15": "若有殺生。即墮惡道。色有三種。過去現在則不可害。",
    "X42n0736_008:0836a16": "遮未來故。名之為殺。夫眾生者。名出入息。斷出入息",
    "X42n0736_008:0836a17": "故名殺生。我等諸佛。隨世俗說。說名為殺。宗亦云。息",
    "X42n0736_008:0836a18": "風名生。隔斷不續。名為殺生。今詳涅槃為闍王說。風息",
    "X42n0736_008:0836a19": "名生。闍王俗人。不達法相。謂言息風。名之為生。世尊",
    "X42n0736_008:0836a20": "遂依隨轉理門。作如是說。若據實理。羯邏藍等。根本",
    "X42n0736_008:0836a21": "未滿時。息風不轉。豈不名生。若不名生。殺應無罪。故",
    "X42n0736_008:0836a22": "婆沙二十六說。羯邏藍等。根未滿時。息風不轉也。故",
    "X42n0736_008:0836a23": "今正解。斷壞陰境。以之為殺。即婆沙百一十八云。問",
    "X42n0736_008:0836a24": "諸蘊之中。何蘊可殺。有說色蘊。可為刀杖觸故。有人",
    "X42n0736_008:0836b01": "說五蘊。謂色蘊壞。餘之四蘊亦不轉故。如破瓶時。乳",
    "X42n0736_008:0836b02": "等亦失。瓶喻色陰。乳喻四陰也。然薩婆多及大乘宗",
    "X42n0736_008:0836b03": "中。一剎那中。具足五蘊。若成實宗云。五陰相續中有",
    "X42n0736_008:0836b04": "眾生。若壞此相續故名殺生。(述曰)此謂識想受行。次第",
    "X42n0736_008:0836b05": "而生。由壞色蘊。令識想等。不相續生。名曰為殺生也。",
    "X42n0736_008:0836b06": "問三世五蘊。殺何世蘊。答依婆沙雜心有兩釋。初解",
    "X42n0736_008:0836b07": "云。殺未來蘊。問未來未至。云何可殺。答彼住現在。遮",
    "X42n0736_008:0836b08": "未來世諸蘊和合。說名為殺。由遮諸蘊和合生緣。故",
    "X42n0736_008:0836b09": "得殺罪(即同涅槃。遮未來故。名之為殺)。又有說者。殺現在未來蘊。問",
    "X42n0736_008:0836b10": "未來可爾。現在不住。設彼不殺。亦自然滅。云何殺耶。",
    "X42n0736_008:0836b11": "答斷彼勢用。說名為殺。先現在蘊。雖不住而滅。然不",
    "X42n0736_008:0836b12": "能令後蘊不續故。今現在蘊不住而滅。則能令其後",
    "X42n0736_008:0836b13": "蘊不續。故於現在亦得殺罪(已上論文)。雜心二說亦同。人",
    "X42n0736_008:0836b14": "者仁也。仁由忍也。謂人立志。存育為先。故云然也。濟",
    "X42n0736_008:0836b15": "云。快上接下。名之為人。謂年大者。附接少年。少年又",
    "X42n0736_008:0836b16": "承仰老宿。故曰扶上接下也。此曰接下。此曰快上。此",
    "X42n0736_008:0836b17": "名會意字也。所以人邊著二。名為仁者。相形可有忍",
    "X42n0736_008:0836b18": "義。一人獨住。何所忍乎。昔有一人。居仙山學忍。獨止",
    "X42n0736_008:0836b19": "無對。謂忍行成。有人來問君學何法。答言學忍。重復",
    "X42n0736_008:0836b20": "相問。即嗔繁重。罵言向道學忍學忍。戒是能治之行。",
    "X42n0736_008:0836b21": "殺是所防之境。能所通舉。故云殺戒。然殺非是戒防",
    "X42n0736_008:0836b22": "殺。殺是所防。戒是能防。故云殺人戒。",
    "X42n0736_008:0836b23": "注云初識在胎猶自凝滑者。心疏云。謂初託陰心。是",
    "X42n0736_008:0836b24": "凝滑不淨。即男女赤白兩精相和是也。初識托之。故",
    "X42n0736_008:0836c01": "涅槃云歌羅邏時是也。如五分云。入胎四十九日。名",
    "X42n0736_008:0836c02": "為似人過是已後。乃名是人。即五王經云。受胎一七",
    "X42n0736_008:0836c03": "日如薄酪。二七日如稠酪。三七日如凝酪。四七日如",
    "X42n0736_008:0836c04": "肉團。五七日五胞成就。六七日已去。六情開張也。注",
    "X42n0736_008:0836c05": "乃至命終等者。此是後識。謂臨終時一念。有煗氣。是",
    "X42n0736_008:0836c06": "後識也。戒疏云。所以言此二識者。為遮惡比丘念也。",
    "X42n0736_008:0836c07": "若殺人者可得重罪。如胎中迦羅羅者則非人。故不",
    "X42n0736_008:0836c08": "名犯。所以張網通収初後。若有胎人。識所依止。隨有",
    "X42n0736_008:0836c09": "損害。無非極刑。即如五分若人似人。意可見也。下文",
    "X42n0736_008:0836c10": "墮胎等相。",
    "X42n0736_008:0836c11": "身現相者律云。現其身相食令墮大坑中而死等也。",
    "X42n0736_008:0836c12": "戒疏云。或令畏怖墮溝壑。或示死相等也。立云。現身",
    "X42n0736_008:0836c13": "相者。現於異相。張目吐舌。棱層可畏。令人怖死。口讚",
    "X42n0736_008:0836c14": "死相者。律中名為口現相。謂嘆令取死也。立云。見他",
    "X42n0736_008:0836c15": "貧病。勸令取死。前人用語死者是也。戒疏云。現死相",
    "X42n0736_008:0836c16": "者。或以言說歎勸其死。或以大聲恐脅令死者。即如",
    "X42n0736_008:0836c17": "世中有猒身者。或投火墜巖。或刀解繩縊。不識知教",
    "X42n0736_008:0836c18": "者。合掌唱善。或扶接登山。或為辦繩具。斯即教歎。正",
    "X42n0736_008:0836c19": "符犯法。身口俱現。即此流也。坑陷倚撥乃至與藥等",
    "X42n0736_008:0836c20": "者。律云審知彼人行道必從此來往。當於道中。鑿深",
    "X42n0736_008:0836c21": "坑著火。若刀若毒若刺。令墮中死也。戒疏云。知人遊",
    "X42n0736_008:0836c22": "行必從此道。故設坑穽墮死也。言倚撥者。律云。知其",
    "X42n0736_008:0836c23": "人必當倚撥此樹。若墻壁等。便於外著火。若刀毒蛇。",
    "X42n0736_008:0836c24": "毒塗刺。機撥使墮中死是也。應師云。發(府曰反)謂機發",
    "X42n0736_008:0837a01": "也。機主發之機也。律文作撥(補末反)。廣疋云撥除也。亦",
    "X42n0736_008:0837a02": "棄也。撥非此義。立云。審知人倚某處。便施刀杖依倚",
    "X42n0736_008:0837a03": "而死是也。如人張弶是也。言安殺具者。有云。即世中",
    "X42n0736_008:0837a04": "行刑之所。比丘往看。施以繩索令他死者是也。言與",
    "X42n0736_008:0837a05": "藥者。立謂。今時僧尼墮胎盡犯重也。二教他而殺者。",
    "X42n0736_008:0837a06": "礪云。殺時自看。教前人運手也。與遣使殺有何異耶。",
    "X42n0736_008:0837a07": "答教謂自看。教前人運手是也。遣使殺者。比丘遣使。",
    "X42n0736_008:0837a08": "往斷某甲命是也。言若教嘆者。立云。令張人嘆王人",
    "X42n0736_008:0837a09": "令早死。能所俱重。有云。遣語彼人語所殺者。生多眾",
    "X42n0736_008:0837a10": "罪。不如早死之詞也。教遣使者。立云。教張人。遣王人",
    "X42n0736_008:0837a11": "殺趙人也。亦教前人為遣使往殺某甲也。有人將教",
    "X42n0736_008:0837a12": "字屬上句。直言遣使殺者。指示某方所而往殺也。往",
    "X42n0736_008:0837a13": "來使者。立謂。教王人。往殺張人。王人受命。往彼未殺。",
    "X42n0736_008:0837a14": "或殺不得。却來尋更遣去。如是往來。命斷時重。未斷",
    "X42n0736_008:0837a15": "之前。隨使多少往來一一蘭。言重使者。立云。前遣張",
    "X42n0736_008:0837a16": "人往殺。尋復遣王人往殺。乃至更遣李人去。如是百",
    "X42n0736_008:0837a17": "千人得蘭。不犯夷。唯前後能教。及能殺。引二人得重",
    "X42n0736_008:0837a18": "也。初人是能教。最後是所教也。礪云。本末犯重。中間",
    "X42n0736_008:0837a19": "但輕。一非能教。二非所教。業自不作故。言展轉使者。",
    "X42n0736_008:0837a20": "立謂。初謂教張人往殺。張即遣王。王又遣李。李又遣",
    "X42n0736_008:0837a21": "趙往殺。如是展轉。百千人皆重。由並是能教故。最後",
    "X42n0736_008:0837a22": "一人。名所教也。雖最後一人運手斷命。通前百千。同",
    "X42n0736_008:0837a23": "皆一重。求男子教求男子等者。謂求男子為殺也。言",
    "X42n0736_008:0837a24": "教求男子者。律云教人求。是中誰知。有如是人。能用",
    "X42n0736_008:0837b01": "刀有方便。久習學殺人法。能斷某甲命也。遣書教遣",
    "X42n0736_008:0837b02": "書等者。律云書中令其取死也。勝生等教遣書亦如",
    "X42n0736_008:0837b03": "是。問遣書殺人。何業所攝。答口業也。然成實論師。身",
    "X42n0736_008:0837b04": "口意業。皆能互造。乃引雜心頌云。自在者。私云。國王",
    "X42n0736_008:0837b05": "口勑殺也。口語仙人意所嫌。故知口與意業。成殺生",
    "X42n0736_008:0837b06": "也。薩婆多宗。不許此義云。口語意嫌之時。前人未死。",
    "X42n0736_008:0837b07": "事未究竟。惡假護仙鬼神。打殺一國。及假使人。打殺",
    "X42n0736_008:0837b08": "前人。成實師云。若爾師子吼殺獸。壯夫咄殺人。何有",
    "X42n0736_008:0837b09": "身業。答以身力強。吼咄方死。若爾深河誑淺。何有身",
    "X42n0736_008:0837b10": "業。答誑時未死。要假前人身入水中。亦是身業。若爾",
    "X42n0736_008:0837b11": "呪物過關。何有身業。答呪力故持也。若爾妄語現相。",
    "X42n0736_008:0837b12": "豈非身成。答假他口業。唱言坐起。故非身業。(述曰此上薩婆",
    "X42n0736_008:0837b13": "多理擁也)今詳。諸師以護仙神身業殺故。遂判以為仙人",
    "X42n0736_008:0837b14": "身業。若爾仙人。便受他人殺生之罪。豈容他抑我受",
    "X42n0736_008:0837b15": "果耶。妄語現相。以他口讚。判非我口業(餘同破上)。今應更",
    "X42n0736_008:0837b16": "釋。薩婆多意。但遮意業。不能殺生。不將他身。判我身",
    "X42n0736_008:0837b17": "業。謂身業者。必不待餘。即能斷命。今仙意憤。乃假他",
    "X42n0736_008:0837b18": "身。故知意業。不能親殺。故假他身。殺彼為緣。發生仙",
    "X42n0736_008:0837b19": "人身中無表。以為身業。深河誑淺。亦假前人入水為",
    "X42n0736_008:0837b20": "緣。發我身中身業無表。餘皆例之。不同大來經部成",
    "X42n0736_008:0837b21": "實。皆許意憤親成殺生。不假身中別發無表。故唯識",
    "X42n0736_008:0837b22": "破小乘宗云。彈宅迦等空云何由仙忿。意罸成大罪",
    "X42n0736_008:0837b23": "此復云何成。(述曰)真諦云。彈宅迦是王名也。彼時有仙。",
    "X42n0736_008:0837b24": "未獲五通。先有妻室。顏貌端正。與世無雙。彼仙後時",
    "X42n0736_008:0837c01": "遂與五通山中神鬼。每使其妻。營辦飲食。彈宅迦王。",
    "X42n0736_008:0837c02": "入山遊戲。遇見仙妻。問是何人。傍臣答云。此是仙妻。",
    "X42n0736_008:0837c03": "王言仙人既已離欲。何用妻乎。即錄入宮。仙人食時。",
    "X42n0736_008:0837c04": "望食不得。問其所在。有人答云。被王將去。仙人往至",
    "X42n0736_008:0837c05": "王邊索妻。王不肯還。云汝是仙。何用畜妻。仙言我令",
    "X42n0736_008:0837c06": "供給飲食。再三不還。仙便生忿。於其夜中。遂雨沙石。",
    "X42n0736_008:0837c07": "王及國人。悉皆死盡。此國俄頃。遂成山林。如是等處。",
    "X42n0736_008:0837c08": "空寂無人。既由仙忿。豈非意業。成殺生事。薩婆多救",
    "X42n0736_008:0837c09": "云。護仙鬼神。敬重仙人。知嫌為殺。遂即破云。意罸成",
    "X42n0736_008:0837c10": "大罪。此復云何成(此意說云)。昔有聖者。名鄔波離。來至仙",
    "X42n0736_008:0837c11": "所。佛即問言。汝頗曾聞彈宅迦林。皆空寂不。長者白",
    "X42n0736_008:0837c12": "佛。此仙憤。佛言。長者故知三罸意罸為大。謂由一念。",
    "X42n0736_008:0837c13": "殺一國人。豈容身業有此大罪。既佛引此彈宅迦林。",
    "X42n0736_008:0837c14": "為成意罸。汝薩婆多。何得執言護仙鬼神。為仙殺也。",
    "X42n0736_008:0837c15": "問大乘等宗。許意成殺。何故經中。殺一生業道。皆名",
    "X42n0736_008:0837c16": "身。答從多分判。多由身殺。非謂意業不能殺也。三性",
    "X42n0736_008:0837c17": "之中能教犯重餘如後篇等者。謂善惡無記為三性。",
    "X42n0736_008:0837c18": "也。明其前知作方便。使他去已。縱後入善無記心中。",
    "X42n0736_008:0837c19": "前人命斷時。即犯重也。首問云。如遣使受戒。要須使",
    "X42n0736_008:0837c20": "還方始得戒。遣人殺盜。何不例此者。答受戒時。要期",
    "X42n0736_008:0837c21": "思願。滿足為義。殺盜損壞為義。故不相並。言餘如後",
    "X42n0736_008:0837c22": "篇者。指下持犯篇中。明境想之義。此直陳殺相耳。",
    "X42n0736_008:0837c23": "不欲舒者。謂不欲舒展。強與他案摩。令伸致死也。比",
    "X42n0736_008:0837c24": "丘知星宿曆陰陽等者。案多論云。若比丘善知星",
    "X42n0736_008:0838a01": "曆陰陽龜易。解國興衰。軍馬形勢。若以比丘語故。征",
    "X42n0736_008:0838a02": "統異國。所有殺害。兼得財寶。皆犯殺盜二波羅夷。若",
    "X42n0736_008:0838a03": "優婆塞。以王故同心共征異國。若破他國。有所傷殺。",
    "X42n0736_008:0838a04": "兼得財寶。雖手不作。以同心故。亦犯殺盜二戒。立云。",
    "X42n0736_008:0838a05": "此約五八之戒優婆塞也。准善生經。受五戒時。具問",
    "X42n0736_008:0838a06": "遮難。問父母國王妻子奴僕聽不者。若不聽。不得受",
    "X42n0736_008:0838a07": "也。以問王者。恐王後時。令征伐異國。破五戒故。受時",
    "X42n0736_008:0838a08": "問王。後憶念也。",
    "X42n0736_008:0838a09": "為人作坑畜死得蘭者。立謂。結人家方便罪也。非望",
    "X42n0736_008:0838a10": "畜邊得蘭。正殺畜時無罪。由本無心故。為畜作坑畜",
    "X42n0736_008:0838a11": "死如律者。律結提也。言人死得吉者。亦望畜家方便",
    "X42n0736_008:0838a12": "也。人命斷時。知有何過。由本無心故。若本慢心等者。",
    "X42n0736_008:0838a13": "就尅慢中。此是大漫也。尅漫有四。若大漫擬殺三趣",
    "X42n0736_008:0838a14": "是也。小漫局殺一趣。不簡張王等是也。大尅擬殺一",
    "X42n0736_008:0838a15": "趣。含張王等二人也。小尅唯局張人也。言隨境輕重",
    "X42n0736_008:0838a16": "者。謂人死得夷。非畜蘭提。",
    "X42n0736_008:0838a17": "因相從人索手巾絹帛等者。立謂。有比丘。犯王法。多",
    "X42n0736_008:0838a18": "有餘比丘。相從往看。名為相從人也。膾子從此人。索",
    "X42n0736_008:0838a19": "手巾等也。",
    "X42n0736_008:0838a20": "自殺得蘭者。立謂。結其方便也。准自殺亦合得重。由",
    "X42n0736_008:0838a21": "命斷時。身既已死。別脫戒謝。罪無料處。從此已下。明",
    "X42n0736_008:0838a22": "不犯法也。",
    "X42n0736_008:0838a23": "大妄語戒第四　就防毒。論此戒。對治於痴。初明制",
    "X42n0736_008:0838a24": "意。戒疏云。然無漏聖道。非凡所證。由未得故。冐假",
    "X42n0736_008:0838b01": "虛談。自言已證。惑亂群心。欺誑於世。希招名利。以自",
    "X42n0736_008:0838b02": "擁己。[目*壹]法罔時。過中之甚。故須極制。次釋名者。過重",
    "X42n0736_008:0838b03": "欺深。名之為大。又云對九十初小妄稱為大。體非實",
    "X42n0736_008:0838b04": "錄。名之為妄。成業在言。名之為語。能治之行名戒。戒",
    "X42n0736_008:0838b05": "是能防。妄是所防。能所通舉。故曰大妄語戒也。具緣",
    "X42n0736_008:0838b06": "九者如文。闕緣者。心疏云。若闕初緣容有三蘭。亦可",
    "X42n0736_008:0838b07": "單双二闕。廣各十九也。闕第二緣六蘭。想疑各三故",
    "X42n0736_008:0838b08": "也。闕第三緣境虛。今為實者。全無罪容犯提。如下九",
    "X42n0736_008:0838b09": "十中實得道戒說也(云云)。闕第四緣即增上慢無罪。",
    "X42n0736_008:0838b10": "闕第五緣。有誑心今戲故吉。闕第六緣說過人法。今",
    "X42n0736_008:0838b11": "說人法。如多論云。自言持戒清淨。婬欲不起。不誦四",
    "X42n0736_008:0838b12": "含毗尼。不坐禪非練若。而言我誦我是者。並蘭。闕第",
    "X42n0736_008:0838b13": "七緣自言已證。或有功德。讚歎三寶。或得吉羅。或我",
    "X42n0736_008:0838b14": "師是故或得偷蘭虛說他得。以謀名利。邪命活故。闕",
    "X42n0736_008:0838b15": "第八緣。言不了輕蘭。闕第九緣。前人不聞。或聞不了。",
    "X42n0736_008:0838b16": "但蘭罪也。",
    "X42n0736_008:0838b17": "若現身相者。立謂。眾僧盡坐。有人唱言。得羅漢者起。",
    "X42n0736_008:0838b18": "比丘自知是凡而立者。前人若信得夷。疑者得蘭。宜",
    "X42n0736_008:0838b19": "作四句。一我疑他究竟。二他疑我究竟。三自他俱疑。",
    "X42n0736_008:0838b20": "四自他究竟。初言自疑者。有人唱言。得羅漢者起。比",
    "X42n0736_008:0838b21": "丘即起。現得相竟。即自懷疑。疑前人為信我得。為不",
    "X42n0736_008:0838b22": "信也。此則犯蘭罪。住方便也。言他究竟者。前人見起。",
    "X42n0736_008:0838b23": "決心謂是羅漢也(此上一句結方便偷蘭)。二他疑自究竟。如言",
    "X42n0736_008:0838b24": "得羅漢者東行。比丘即東行。前人生疑。此比丘為得。",
    "X42n0736_008:0838c01": "為不得也。其比丘自心謂。前人信我得羅漢。故曰自",
    "X42n0736_008:0838c02": "究竟(此句亦蘭)。三自他俱疑。如言得羅漢著衣。比丘即著",
    "X42n0736_008:0838c03": "衣。前人生疑。此比丘為得。為不得。比丘自又疑。前人",
    "X42n0736_008:0838c04": "為信。為不信也(此句亦蘭也)。四自他俱究竟。如云得羅漢",
    "X42n0736_008:0838c05": "者南行。比丘即南行。前人信得羅漢也。比丘又謂。前",
    "X42n0736_008:0838c06": "人信我是羅漢。此句結夷。",
    "X42n0736_008:0838c07": "此不淨等是小法等者。立謂。此問意云。此法是外凡。",
    "X42n0736_008:0838c08": "五停心觀。謂貪欲多者。作不淨觀。嗔恚多者。作慈悲",
    "X42n0736_008:0838c09": "觀。乃至覺觀多者。作數息觀等。此既淺近小法。說己",
    "X42n0736_008:0838c10": "所得。何故犯重耶。答是甘露初門者。得理資心。和神",
    "X42n0736_008:0838c11": "適志。義同甘露。理通神解。說之為門。言一切聖人由",
    "X42n0736_008:0838c12": "之而入者。要從初不淨觀中入道。以漸修也。五停心",
    "X42n0736_008:0838c13": "觀。不淨最初。名為淺近。",
    "X42n0736_008:0838c14": "欲向此說乃向彼說一切重者。立謂。本欲向張人說。",
    "X42n0736_008:0838c15": "王人來替處。說時還夷。以張王雖殊。同是人故。已下",
    "X42n0736_008:0838c16": "明不犯法也。",
    "X42n0736_008:0838c17": "　　　僧殘篇",
    "X42n0736_008:0838c18": "立謂。此篇從懺時。境體得名。由犯此罪。從僧乞懺。僧",
    "X42n0736_008:0838c19": "是能懺之境。殘是所犯之體。故曰僧殘。若欲竪義。如",
    "X42n0736_008:0838c20": "戒疏述。今聊出三門。一曰遮性。就十三中。媒及二房。",
    "X42n0736_008:0838c21": "是其遮戒。餘之十戒。體是不善。故是性戒。二曰持犯",
    "X42n0736_008:0838c22": "者。謂二房中具二持犯。以中含止作二持犯也。餘十",
    "X42n0736_008:0838c23": "一戒。止持作犯。亦可止持作犯通十三戒。三曰僧尼",
    "X42n0736_008:0838c24": "同異者。媒嫁二謗四諫。此七戒僧尼同犯。然而四諫。",
    "X42n0736_008:0839a01": "得罪雖齊。各違當眾。如謀謗三戒。境罪俱等。有六",
    "X42n0736_008:0839a02": "戒。僧尼不同。漏失。僧重尼輕。所以爾者。多云。女人煩",
    "X42n0736_008:0839a03": "惱深重。難拘難制。若制與重罪。則是苦惱眾生。又女",
    "X42n0736_008:0839a04": "人多在私屏。多緣多力。苦乃盈流。故輕。男子不爾。隨",
    "X42n0736_008:0839a05": "事能出故重。摩觸一戒。尼重僧輕。所以然者。尼則煩",
    "X42n0736_008:0839a06": "惑情重。既受摩觸。必為陵逼。容成大過。方便之內。制",
    "X42n0736_008:0839a07": "尼與重名。丈夫摩捉。必無陵壞。不假深防。就限分故",
    "X42n0736_008:0839a08": "制輕也。又女人貪觸情重。律有背夫從觸之相。如彼",
    "X42n0736_008:0839a09": "賢愚。試之以[疊*毛]。女住男去。情有著故也。二房亦爾。僧",
    "X42n0736_008:0839a10": "重尼輕。僧是多利。孤遊造房。事數故重。尼則反前故",
    "X42n0736_008:0839a11": "輕。立云。今此釋相。且約僧十三而明。尼有十七。今僧",
    "X42n0736_008:0839a12": "十三中。七戒與尼同犯。餘之十戒。下尼眾別行中自",
    "X42n0736_008:0839a13": "明。",
    "X42n0736_008:0839a14": "一令正法久住者。疏云。然婬欲惡法。正是生死之源。",
    "X42n0736_008:0839a15": "障道根本。理宜制斷。令梵行清淨故也。以犯此戒。何",
    "X42n0736_008:0839a16": "能維持佛法故速滅正法。今由制故正法久住故。二",
    "X42n0736_008:0839a17": "止誹謗者。多論第三云。世人外道常言。沙門釋子。作",
    "X42n0736_008:0839a18": "不淨行。與俗無異也。三欲生天龍善神信心者。多論",
    "X42n0736_008:0839a19": "云。若作此事。雖復私屏天龍善神。一切見之也。",
    "X42n0736_008:0839a20": "注云內色謂受色者。律云。謂心領納名之為受。受相",
    "X42n0736_008:0839a21": "應色名為受色。即是人身。有識持者是也。立云。此約",
    "X42n0736_008:0839a22": "有心識能受其色。即一切有情之類也。二外不受色",
    "X42n0736_008:0839a23": "者。謂非情色也。即一切外物。無情之類。如衣物竹木",
    "X42n0736_008:0839a24": "等。約為漏失境也。此非情物。不能受色也。三內外色",
    "X42n0736_008:0839b01": "者。謂兩色中間也。一邊是有情色。一邊是無情色。於",
    "X42n0736_008:0839b02": "此二色中間。出精也。准五分云。內色是於己身。外色",
    "X42n0736_008:0839b03": "是他身也。風中同水法者。下至口吹。亦得是風也。注",
    "X42n0736_008:0839b04": "云乃至餘境者。據律且約六境而言。准義一切萬境。",
    "X42n0736_008:0839b05": "皆得為犯境也。故下持犯篇云。如漏失戒。觸緣斯犯。",
    "X42n0736_008:0839b06": "何須境想。又云。漏失同然。境仍是寬。",
    "X42n0736_008:0839b07": "若亂意眠有五過者。一者惡夢。案見論十二云。夢有",
    "X42n0736_008:0839b08": "四種。一四大不和故夢。如見山崩地動。飛騰虗空。虎",
    "X42n0736_008:0839b09": "狼賊逐等也。二先見故夢。如晝日見青黃赤白男女。",
    "X42n0736_008:0839b10": "夜則夢見。三天人與故夢。或有善惡天子。為現善惡",
    "X42n0736_008:0839b11": "兩夢也。四想心故夢。此人前身為福。則有善夢。誦經",
    "X42n0736_008:0839b12": "禮佛等。若為惡者。則見殺盜等。前二不實。經云如夢",
    "X42n0736_008:0839b13": "幻等是也。後二為實。經云但取夢相。如方等佛名所",
    "X42n0736_008:0839b14": "說也。賓云。有人引見論四夢。於此義中全成無用。二",
    "X42n0736_008:0839b15": "諸天不護者。立云。國王一人。有多人護。貧窮人雖有",
    "X42n0736_008:0839b16": "眾多。無一人護。若一人持戒。眾多天護。若破戒者雖",
    "X42n0736_008:0839b17": "復眾多。無一天護。五喜出精者。律中精有七種。謂青",
    "X42n0736_008:0839b18": "黃等。以故出時。還有七種心。謂擬出青黃等也。一種",
    "X42n0736_008:0839b19": "精上。既有七心。七七便成四十九心。兼一漫心。成五",
    "X42n0736_008:0839b20": "十心。於前內色外色等六境上。一境有五十心。六境",
    "X42n0736_008:0839b21": "是三百心也。律中出精時。有十一法。於一一法上。有",
    "X42n0736_008:0839b22": "三百。合成三千三百句。皆犯殘也(下明不犯法)。",
    "X42n0736_008:0839b23": "摩觸女人戒第二　身相捫摸曰摩。二境交對曰觸。",
    "X42n0736_008:0839b24": "女者簡異於男。人者甄別餘趣。故曰摩觸女人戒。",
    "X42n0736_008:0839c01": "今日制此戒作伴有依怙等者。以出家僧尼。善法為",
    "X42n0736_008:0839c02": "伴也。准理其餘諸戒。豈不作伴。其實亦得作伴也。言",
    "X42n0736_008:0839c03": "依怙者。依由仗也。怙者恃也。此是諍競根本者。謂比",
    "X42n0736_008:0839c04": "丘觸他婦時。夫主聞之。特生不忍。必與比丘。而生諍",
    "X42n0736_008:0839c05": "競也。不但謂捉而已謂作大惡者。謂俗人見觸女時。",
    "X42n0736_008:0839c06": "謂言比丘亦作婬欲。故曰也。",
    "X42n0736_008:0839c07": "言相觸有三種者。一比丘往觸女人。二女來觸比丘。",
    "X42n0736_008:0839c08": "三互來相對。亦名俱設。三段不同。今即是初。不問受",
    "X42n0736_008:0839c09": "樂不受樂皆殘者。立謂。此約比丘受樂不受樂也。對",
    "X42n0736_008:0839c10": "此作句。應有九百七十一句。如別記說。女來觸比丘",
    "X42n0736_008:0839c11": "不必有婬心者。立謂。約女人。不必有婬心也。此律文",
    "X42n0736_008:0839c12": "不了者。立謂。四分中唯明動心吉羅。不明動身犯罪",
    "X42n0736_008:0839c13": "之相。今准十誦。動身則殘。若先有染心於前女後女。",
    "X42n0736_008:0839c14": "來觸等者。立明。前後雖殊。而女是同。故犯殘也。此中",
    "X42n0736_008:0839c15": "有二女耳。深云。唯只一女。謂比丘先起染心於此女。",
    "X42n0736_008:0839c16": "此女後時。即來觸比丘。即犯蘭。動則殘。此非別有女。",
    "X42n0736_008:0839c17": "還是前女也。計理。深解義長。所以然者。若無染心於",
    "X42n0736_008:0839c18": "前女。前女來觸比丘。不動身受樂。但吉。只為先有染",
    "X42n0736_008:0839c19": "心故。便受樂則蘭。",
    "X42n0736_008:0839c20": "此又律文不了者。立謂。四分但言觸二形蘭。則不明",
    "X42n0736_008:0839c21": "意在男邊也。今准十誦。意在男者蘭。意在女者殘。以",
    "X42n0736_008:0839c22": "二形佩男女二根。故使觸時。心緣男女二處也。",
    "X42n0736_008:0839c23": "覺境不覺境應作四句者。立云。一覺觸不覺殘。二不",
    "X42n0736_008:0839c24": "覺蘭。三不覺觸不覺吉。四覺殘。初句所犯殘者。文云",
    "X42n0736_008:0840a01": "一一身分故。但是觸爪髮亦犯。亦犯。身根互壞相觸",
    "X42n0736_008:0840a02": "者。撿十誦云。若女人身根壞。比丘摩觸得蘭。若比丘",
    "X42n0736_008:0840a03": "身根壞。摩觸女人得蘭。謂男根女根俱爛壞也。",
    "X42n0736_008:0840a04": "觸不能女男身得蘭者。立云。石女及不男也。撿十誦",
    "X42n0736_008:0840a05": "云。若摩觸不能女人身得蘭。若比丘不能男。摩觸女",
    "X42n0736_008:0840a06": "人身得蘭。祇意謂。男子黃門而是女人犯殘。謂前有",
    "X42n0736_008:0840a07": "方便等者。立謂。本心擬觸女人。然前境實是女。但往",
    "X42n0736_008:0840a08": "觸之時。中途轉想謂是男子。或謂黃門。而境實是女。",
    "X42n0736_008:0840a09": "觸著之時犯殘。以稱本期故。又緣具故。依檢祇云。謂",
    "X42n0736_008:0840a10": "是黃門。而是女人觸者殘。又云謂是男子而是女人",
    "X42n0736_008:0840a11": "觸者殘。今詳鈔解錯也。何言謂前有方便心。後稱本",
    "X42n0736_008:0840a12": "境。引解定非。今詳。乃是祇文於戒上。不開想疑故犯",
    "X42n0736_008:0840a13": "殘耳。非開取前方便。是女人雖作黃門男子想。觸者",
    "X42n0736_008:0840a14": "亦殘。相觸得五罪謂夷殘等者。案見論云。五罪者。一",
    "X42n0736_008:0840a15": "者尼摩觸夷。二者僧觸得殘。三者比丘以身觸女人",
    "X42n0736_008:0840a16": "衣得蘭。四者比丘以衣觸女人衣得吉。五者比丘指",
    "X42n0736_008:0840a17": "挃他比丘得提(下明不犯法)。",
    "X42n0736_008:0840a18": "非不犯餘罪者。謂犯不應吉羅也。",
    "X42n0736_008:0840a19": "水不流斷於女人有生婬心者。約比丘有婬心向女",
    "X42n0736_008:0840a20": "也。",
    "X42n0736_008:0840a21": "若乞食時有端政女人持食來者。案分別功德論云。",
    "X42n0736_008:0840a22": "有練若比丘乞食。逢一長者女。從女乞食。比丘與女。",
    "X42n0736_008:0840a23": "二俱端正。互起染心。比丘受食。欲心既盛。意動手掉。",
    "X42n0736_008:0840a24": "投飯於鉢。錯注於地。女自恠起笑。比丘見女齒白。即",
    "X42n0736_008:0840b01": "自覺悟曰。女人口中。純是骨耳。如佛語。人身中。有三",
    "X42n0736_008:0840b02": "百二十骨。六百節。七十萬脉。九十萬毛孔。一孔入九",
    "X42n0736_008:0840b03": "孔出。泄漏不淨。無一可貪。諦觀女身。三十六物。慘然",
    "X42n0736_008:0840b04": "毛竪。專自思惟。即解身空。得須陀洹道。念曰我因女",
    "X42n0736_008:0840b05": "見法。則是我善知識。今當報恩。為女說向所解觀身",
    "X42n0736_008:0840b06": "法。女即心開。亦得初果。以此言之。身念為勝。",
    "X42n0736_008:0840b07": "十誦四分開處猶多者。案十誦文。有諸女人。向阿脂",
    "X42n0736_008:0840b08": "羅河洗浴。河水卒長。諸女被溺。諸比丘。見不敢救。女",
    "X42n0736_008:0840b09": "言大德救捉我來。比丘言。佛制不得捉女人。女人又",
    "X42n0736_008:0840b10": "言。大德慈悲怜愍我。何處沙門釋子。見為水漂而不",
    "X42n0736_008:0840b11": "救捉。諸比丘以是白佛。佛言。應救捉。諸比丘便捉。婬",
    "X42n0736_008:0840b12": "欲心起還放。諸女言莫放。須待到岸。以是白佛。佛言",
    "X42n0736_008:0840b13": "雖有婬心起。但捉一處莫放。到岸不應故觸。",
    "X42n0736_008:0840b14": "與女麤語戒第三　先釋名婬欲鄙惡。極為不善。故",
    "X42n0736_008:0840b15": "名為麤。今說其狀。表彰在口曰語。女則簡男子。人甄",
    "X42n0736_008:0840b16": "非畜。此戒兩重境想。一約人女人女想疑。二約麤語",
    "X42n0736_008:0840b17": "麤語想疑也。比丘性好麤語者。立云。由性好故。雖對",
    "X42n0736_008:0840b18": "女麤語不得殘。唯犯蘭也。律中人女者要有所了知",
    "X42n0736_008:0840b19": "者。今引此言。明異前摩觸之境。前則境通死活昏睡",
    "X42n0736_008:0840b20": "孩童俱犯。此則唯是活女。情有智能解婬欲意。故此",
    "X42n0736_008:0840b21": "戒女異前戒女也。麤語非梵行也者。案四分律中。言",
    "X42n0736_008:0840b22": "麤語者。惡說大小便道得殘。若說餘處好惡者。得蘭",
    "X42n0736_008:0840b23": "也。消蘇著赤衣形露者。案四分調部中云。時有比丘。",
    "X42n0736_008:0840b24": "往白衣家。有女人消蘇形露。比丘見已語言。汝消蘇。",
    "X42n0736_008:0840c01": "彼言大德爾。我消蘇。比丘嘿然生疑。佛言說不了了",
    "X42n0736_008:0840c02": "蘭。復有乞食比丘。往白衣家時。著赤色衣女人形露。",
    "X42n0736_008:0840c03": "比丘見已。語言。汝赤衣。彼答言我著赤衣。比丘嘿然",
    "X42n0736_008:0840c04": "生疑。佛言不了了故蘭。賓云。比丘意欲名彼女形。為",
    "X42n0736_008:0840c05": "消蘇。為赤衣。然不了了故蘭。彼了知即殘也。此赤衣",
    "X42n0736_008:0840c06": "事與前消蘇事別。是兩女人也。立云。其必向若知比",
    "X42n0736_008:0840c07": "丘此言。是調挵者殘。由不知是調挵故蘭。僧祇云。比",
    "X42n0736_008:0840c08": "丘見女人新染衣形著露者。有比丘乞食。至一家。女",
    "X42n0736_008:0840c09": "人著新染色衣坐。正形體露。比丘見已。欲心起。即語",
    "X42n0736_008:0840c10": "言姉妹太赤。答言。阿闍梨。此新染衣是。比丘生疑問",
    "X42n0736_008:0840c11": "佛。佛問何心。答欲心。佛遣一比丘問彼女人解不。比",
    "X42n0736_008:0840c12": "丘即問上事。女即具答。比丘後還白佛。佛言解義不",
    "X42n0736_008:0840c13": "解味蘭。解者不解義蘭。義味俱解殘。不解越毗尼。言",
    "X42n0736_008:0840c14": "義味者。首疏云。昧者是語。義者是理也。出語表事周",
    "X42n0736_008:0840c15": "圓曰味也。理是語下所表之旨故曰也。義味俱解殘。",
    "X42n0736_008:0840c16": "互解蘭。俱不解越。若准五分具有彼此互向麤語者。",
    "X42n0736_008:0840c17": "立謂。比丘向女說麤語犯殘可知。比丘受女麤語亦",
    "X42n0736_008:0840c18": "結殘也。謂女於比丘前麤語。染心相領。亦同犯也。依",
    "X42n0736_008:0840c19": "檢五分。不見此文。恐鈔者錯指耳。案十誦云。比丘在",
    "X42n0736_008:0840c20": "女前。贊歎三瘡門。形色端正。不大不小。及毀呰三瘡",
    "X42n0736_008:0840c21": "門。隨意作如是事皆殘。若女人在比丘前。讚嘆三瘡",
    "X42n0736_008:0840c22": "門。形色端正。及毀呰言三瘡門形色不好。乃至比丘",
    "X42n0736_008:0840c23": "前。乞三瘡門中隨意作者。我隨汝意與。是中比丘隨",
    "X42n0736_008:0840c24": "順其心。少多語出。一一語皆犯。下嘆身戒亦同者。謂",
    "X42n0736_008:0841a01": "比丘於女前。嘆身索欲犯殘。若女來比丘前。自嘆身",
    "X42n0736_008:0841a02": "等亦殘也。又戒疏解云。下嘆身戒同者。同此麤語戒。",
    "X42n0736_008:0841a03": "女必命根不斷。有智解婬欲語者也。不同上觸身戒",
    "X42n0736_008:0841a04": "女。通於死活昏睡等。下明不犯法也。",
    "X42n0736_008:0841a05": "歎身戒第四　制意者。良以惑染深厚。展轉相纏。自",
    "X42n0736_008:0841a06": "歎己身。意規婬欲。出家離染。彌所不應。水內火然。特",
    "X42n0736_008:0841a07": "乖宜望。招譏納醜。故制僧殘。釋名者。言多巧伏。美己",
    "X42n0736_008:0841a08": "之善。意專在欲。言現清淨。蕩逸其情。妄謂歡適。招誘",
    "X42n0736_008:0841a09": "令施。因說情懷。故言也。",
    "X42n0736_008:0841a10": "媒人戒第五　此戒亦兩重境想。謂人女人女想。及",
    "X42n0736_008:0841a11": "媒嫁嫁嫁想疑等也。媒者謀也。合媾兩情。以成昏禮。",
    "X42n0736_008:0841a12": "計度二姓。用為好合故曰也。首疏問一時多媒嫁多",
    "X42n0736_008:0841a13": "男女。得幾罪。答准祇文。多少不定。若各各別受男家",
    "X42n0736_008:0841a14": "語。得多吉羅。各各別向女家說。得多蘭。集多家。一時",
    "X42n0736_008:0841a15": "報。得一殘。若一時多受男家語有一吉。別求者。得多",
    "X42n0736_008:0841a16": "蘭。一時通報一殘。若各各別受別說別報。多吉多蘭",
    "X42n0736_008:0841a17": "多殘。若一時受說。一時報。一吉一蘭一殘。除二道已",
    "X42n0736_008:0841a18": "者。立謂。大小便二道也。媒餘處身分口等但得蘭也。",
    "X42n0736_008:0841a19": "又云媒口亦合犯殘。然今但舉二處者略也。應合言",
    "X42n0736_008:0841a20": "除三道已。然無有媒口之事。故不明也(未詳)。不能男女",
    "X42n0736_008:0841a21": "者。謂黃門石女也。白二差人媒一切僧殘者。立謂。四",
    "X42n0736_008:0841a22": "分調部中。諸比丘白二媒嫁也。若僧同和。一一僧各",
    "X42n0736_008:0841a23": "犯殘。若僧物供給媒具。犯盜重也。今時雖不作羯磨。",
    "X42n0736_008:0841a24": "以眾同和。亦合殘也。若指復為媒者。案十誦文云。若",
    "X42n0736_008:0841b01": "女人一懷妊女。一懷妊男。比丘媒合得蘭。立云。見他",
    "X42n0736_008:0841b02": "有胎。定知生子。許後為媒也。賓云。以其事奢故。結方",
    "X42n0736_008:0841b03": "便蘭也。言及自媒者。謂比丘自問女家欲求為婦也。",
    "X42n0736_008:0841b04": "以語書指印等者。此中參互作。得四萬四千八百句。",
    "X42n0736_008:0841b05": "初純語作四句。一自受男家語。自持語。往女家。自持",
    "X42n0736_008:0841b06": "語。報男家。二自受男家語。自持語。往女家。遣使持語。",
    "X42n0736_008:0841b07": "報男家。三自受男家語。遣使持語。往女家。自持語報",
    "X42n0736_008:0841b08": "男家。四自受男家語。遣使持語。往女家。遣使持語報",
    "X42n0736_008:0841b09": "男家。第二段將書怗作四句。一自受男家語。自持書。",
    "X42n0736_008:0841b10": "往女家。自持書報男家。二自受男家語。自持書。往女",
    "X42n0736_008:0841b11": "家。遣使持書。報男家。三自受男家語。遣使持書。往女",
    "X42n0736_008:0841b12": "家。自持書報男家。四自受男家語。遣使持書。往女家。",
    "X42n0736_008:0841b13": "持書報男家如是已後乃至指印。現相。來帖。一事已",
    "X42n0736_008:0841b14": "上。有四句。四四成十六。一事中既有十六。成四个十",
    "X42n0736_008:0841b15": "六句。合成六十四句。又三事相帖作句。亦有四段。一",
    "X42n0736_008:0841b16": "段中。有三事。第一段四句者。一自受男家語。自往問",
    "X42n0736_008:0841b17": "女家。自性報男家。三句中。俱安自持語。二自受男家",
    "X42n0736_008:0841b18": "書。自持書。往女家。自持書。報男家。三自受男家指印。",
    "X42n0736_008:0841b19": "自持指印。往女家。自持指印。報男家。且除現相。如是",
    "X42n0736_008:0841b20": "已後。若與現相則。除指印等四。迴作一句中如前。自",
    "X42n0736_008:0841b21": "為遣使句中。當分自有四句。於三事中。有四句。三四",
    "X42n0736_008:0841b22": "成十二句。一段既有十二。四段則成四十八。并前六",
    "X42n0736_008:0841b23": "十四。合成一百一十二句也。乃至歸婦。私通。黃門。三",
    "X42n0736_008:0841b24": "道。男子。畜生等三趣。各作句如上。女中又有二十種",
    "X42n0736_008:0841c01": "女。謂父護。母護等。合成四萬四千八百句也。其鈔文",
    "X42n0736_008:0841c02": "不出現相。但有三事耳。指印者。昔解以指節為印也。",
    "X42n0736_008:0841c03": "賓云。不然。乃是將手指上文橫竪有異。善惡吉凶。皆",
    "X42n0736_008:0841c04": "有表彰。若示橫文凶竪文吉。文表所求。尅不尅等。則",
    "X42n0736_008:0841c05": "知女家許不許也。言現相者。先與男女家期契。若見",
    "X42n0736_008:0841c06": "我來。著弊衣。持空鉢。即知不許。婚事不成等。見我著",
    "X42n0736_008:0841c07": "好衣。持滿鉢。則是所求和合之相也。僧祇勸歸婦早",
    "X42n0736_008:0841c08": "還等者。首疏引僧祇云。若主人畜多婦妄不均鬪諍。",
    "X42n0736_008:0841c09": "一婦私求比丘。即為和平。若夫婦鬪諍。不便勸和合",
    "X42n0736_008:0841c10": "皆蘭。若婦女還家。比丘到舍使勸早還者蘭。畏他夫",
    "X42n0736_008:0841c11": "嗔不得合會故也。下明不犯法也。",
    "X42n0736_008:0841c13": "四分律鈔批卷第八本"
}