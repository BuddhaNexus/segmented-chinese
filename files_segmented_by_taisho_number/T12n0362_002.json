{
    "T12n0362_002:0309c21": "佛說阿彌陀經卷下",
    "T12n0362_002:0309c23": "吳月支國居士支謙譯",
    "T12n0362_002:0309c24": "佛告阿逸菩薩：「其世間人民，若善男子、善女",
    "T12n0362_002:0309c25": "人，願欲往生阿彌陀佛國者，有三輩，作德有",
    "T12n0362_002:0309c26": "大小，轉不相及。」佛言：「何等為三輩？最上第",
    "T12n0362_002:0309c27": "一輩者，當去家捨妻子斷愛欲，行作沙門，",
    "T12n0362_002:0309c28": "就無為之道，當作菩薩道，奉行六波羅蜜經",
    "T12n0362_002:0309c29": "者。作沙門不虧經戒，慈心精進，不當瞋怒，",
    "T12n0362_002:0310a01": "不當與女人交通。齋戒清淨，心無所貪慕，至",
    "T12n0362_002:0310a02": "誠願欲往生阿彌陀佛國，常念至心不斷絕",
    "T12n0362_002:0310a03": "者。其人便於今世求道時，即自然於其臥止",
    "T12n0362_002:0310a04": "夢中，見阿彌陀佛及諸菩薩、阿羅漢。其人",
    "T12n0362_002:0310a05": "壽命欲終時，阿彌陀佛即自與諸菩薩、阿羅",
    "T12n0362_002:0310a06": "漢，共翻飛行迎之，則往生阿彌陀佛國，便",
    "T12n0362_002:0310a07": "於七寶水池蓮華中化生。即自然受身長大，",
    "T12n0362_002:0310a08": "則作阿惟越致菩薩。便即與諸菩薩，共翻輩",
    "T12n0362_002:0310a09": "飛行，供養八方、上下諸無央數佛。即逮智慧",
    "T12n0362_002:0310a10": "勇猛，樂聽經道，其心歡樂。所居七寶舍宅，在",
    "T12n0362_002:0310a11": "虛空中，恣隨其意。在所欲作為，去阿彌陀",
    "T12n0362_002:0310a12": "佛近。」佛言：「諸欲往生阿彌陀佛國者，當精",
    "T12n0362_002:0310a13": "進持經戒，奉行如是上法者，則得往生阿彌",
    "T12n0362_002:0310a14": "陀佛國，可得為眾所尊敬。是為上第一輩。」",
    "T12n0362_002:0310a15": "佛言：「其中輩者，其人願欲往生阿彌陀佛國，",
    "T12n0362_002:0310a16": "雖不能去家捨妻子斷愛欲，行作沙門者。當",
    "T12n0362_002:0310a17": "持經戒無得虧失，益作分檀布施，常信受佛",
    "T12n0362_002:0310a18": "經語深，當作至誠中信；飯食諸沙門，作佛",
    "T12n0362_002:0310a19": "寺、起塔，散華、燒香、然燈，懸雜繒綵；如是法",
    "T12n0362_002:0310a20": "者，無所適莫。不當瞋怒，齋戒清淨，慈心精",
    "T12n0362_002:0310a21": "進，斷愛欲念。欲往生阿彌陀佛國，一日一",
    "T12n0362_002:0310a22": "夜不斷絕者。其人便於今世，亦復於臥止夢",
    "T12n0362_002:0310a23": "中，見阿彌陀佛。其人壽命欲終時，阿彌陀",
    "T12n0362_002:0310a24": "佛即化，令其人目自見阿彌陀佛及其國土。",
    "T12n0362_002:0310a25": "往至阿彌陀佛國者，可得智慧勇猛。」佛言：",
    "T12n0362_002:0310a26": "「其人奉行施與如是者，若其人然後復中悔，",
    "T12n0362_002:0310a27": "心中狐疑，不信分檀布施作諸善後世得其",
    "T12n0362_002:0310a28": "福，不信有彌陀佛國，不信有往生其國。雖",
    "T12n0362_002:0310a29": "爾者，其人續念不絕，暫信暫不信，意志猶",
    "T12n0362_002:0310b01": "豫無所專據。續其善願為本，故得往生。其人",
    "T12n0362_002:0310b02": "壽命病欲終時，阿彌陀佛即自化作形像，令",
    "T12n0362_002:0310b03": "其人目自見之。口不能復言，但心中歡喜踊",
    "T12n0362_002:0310b04": "躍，意念言：『我悔不知益齋戒作善，今當往生",
    "T12n0362_002:0310b05": "阿彌陀佛國。』其人即心自悔過，悔過者小差",
    "T12n0362_002:0310b06": "少無所復及。其人壽命終盡，即往生阿彌陀",
    "T12n0362_002:0310b07": "佛國。不能得前至阿彌陀佛所，便道見阿彌",
    "T12n0362_002:0310b08": "陀佛國界邊自然七寶城中，心便大歡喜，便",
    "T12n0362_002:0310b09": "止其城中。即於七寶水池蓮華中化生，則受",
    "T12n0362_002:0310b10": "身自然長大。在城中於是間五百歲，其城廣",
    "T12n0362_002:0310b11": "縱各二千里。城中亦有七寶舍宅，中外內皆",
    "T12n0362_002:0310b12": "有七寶浴池。浴池中亦有自然華香繞，浴池",
    "T12n0362_002:0310b13": "上亦有七寶樹重行；亦皆復作五音聲。其欲",
    "T12n0362_002:0310b14": "飯食時，前有自然食，具百味飲食；在所欲",
    "T12n0362_002:0310b15": "得應意皆至。其人於城中亦快樂，其城中比",
    "T12n0362_002:0310b16": "如第二忉利天上自然之物。雖爾，其人城中",
    "T12n0362_002:0310b17": "不能得出，復不能得見阿彌陀佛，但見其光",
    "T12n0362_002:0310b18": "明，心自悔責，踊躍喜耳。亦復不能得聞經；",
    "T12n0362_002:0310b19": "亦復不能得見諸比丘僧；亦復不能得見知",
    "T12n0362_002:0310b20": "阿彌陀佛國中諸菩薩、阿羅漢狀貌何等類。",
    "T12n0362_002:0310b21": "其人愁苦如是比，如小適耳。佛亦不使爾身，",
    "T12n0362_002:0310b22": "行所作自然得之，皆心自趣向道，入其城中。",
    "T12n0362_002:0310b23": "其人本宿命求道時，心口各異，言念無誠信，",
    "T12n0362_002:0310b24": "狐疑佛經；復不信向之，當自然入惡道中；",
    "T12n0362_002:0310b25": "阿彌陀佛哀愍，威神引之去爾。其人於城",
    "T12n0362_002:0310b26": "中，五百歲乃得出。往至阿彌陀佛所聞經，",
    "T12n0362_002:0310b27": "心不開解；亦復不得在諸菩薩、阿羅漢、比丘",
    "T12n0362_002:0310b28": "僧中聽經。以去所居處舍宅在地，不能令舍",
    "T12n0362_002:0310b29": "宅隨意高大在虛空中。復去阿彌陀佛甚大",
    "T12n0362_002:0310c01": "遠，不能得近附阿彌陀佛。其人智慧不明，",
    "T12n0362_002:0310c02": "知經復少，心不歡喜，意不開解。其人久",
    "T12n0362_002:0310c03": "久，亦自當智慧開解知經，明健勇猛，心當",
    "T12n0362_002:0310c04": "歡喜，次當復如上第一輩。所以者何？其人",
    "T12n0362_002:0310c05": "但坐前世宿命求道時，不大持齋戒，毀失經",
    "T12n0362_002:0310c06": "法，意志狐疑，不信佛語，不信佛經深，不信",
    "T12n0362_002:0310c07": "分檀布施作，善後世當得其福；復坐中悔，",
    "T12n0362_002:0310c08": "不信往生阿彌陀佛國，作德不至心，用是",
    "T12n0362_002:0310c09": "故爾。是為第二中輩。」",
    "T12n0362_002:0310c10": "佛言：「其三輩者，其人願欲往生阿彌陀佛國，",
    "T12n0362_002:0310c11": "若無所用分檀布施，亦不能燒香、散華、然燈，",
    "T12n0362_002:0310c12": "懸雜繒綵，作佛寺起塔，飯食諸沙門者。當",
    "T12n0362_002:0310c13": "斷愛欲無所貪慕，得經疾慈心精進，不當瞋",
    "T12n0362_002:0310c14": "怒，齋戒清淨，如是法者。當一心念欲往生",
    "T12n0362_002:0310c15": "阿彌陀佛國，晝夜十日不斷絕者。壽命終即",
    "T12n0362_002:0310c16": "往生阿彌陀佛國，可得尊敬，智慧勇猛。」佛",
    "T12n0362_002:0310c17": "言：「其人作是以後，若復中悔，心意狐疑，不",
    "T12n0362_002:0310c18": "信作善後世當得其福；不信往生阿彌陀佛",
    "T12n0362_002:0310c19": "國。其人雖爾，續得往生。其人壽命病欲終",
    "T12n0362_002:0310c20": "時，阿彌陀佛，即令其人，於臥止夢中見阿",
    "T12n0362_002:0310c21": "彌陀佛土。心中大歡喜，意自念言：『我悔不",
    "T12n0362_002:0310c22": "知益作諸善，今當往生阿彌陀佛國。』其人但",
    "T12n0362_002:0310c23": "念是，口不能復言，即自悔過，悔過者差減",
    "T12n0362_002:0310c24": "少悔無所復及。其人命終，即生阿彌陀佛國。",
    "T12n0362_002:0310c25": "不能得前至，便道見二千里七寶城中，心獨",
    "T12n0362_002:0310c26": "歡喜，便止其中。亦復於七寶浴池蓮華中化",
    "T12n0362_002:0310c27": "生，即自然受身長大。其城亦復如前城法，",
    "T12n0362_002:0310c28": "比如第二忉利天上自然之物。其人亦復於",
    "T12n0362_002:0310c29": "城中，五百歲竟乃得出。至阿彌陀佛所，心",
    "T12n0362_002:0311a01": "中大喜。其人聽聞經，心不開解，意不歡樂，",
    "T12n0362_002:0311a02": "智慧不明，知經復少。所居舍宅在地，不能",
    "T12n0362_002:0311a03": "令舍宅隨意高大在虛空中。復去阿彌陀佛",
    "T12n0362_002:0311a04": "大遠，不能得近附阿彌陀佛，亦復如是第二",
    "T12n0362_002:0311a05": "中輩狐疑者也。其人久久，亦當智慧開解，",
    "T12n0362_002:0311a06": "知經勇猛，心當歡樂，次如上第一輩也。所",
    "T12n0362_002:0311a07": "以者何？皆坐前世宿命求道時，中悔狐疑，",
    "T12n0362_002:0311a08": "暫信暫不信，不信作善得其福德，皆自然得",
    "T12n0362_002:0311a09": "之爾。隨其功德有所鉉不鉉，各自然趣向，",
    "T12n0362_002:0311a10": "說經行道，卓億萬超絕不相及。」佛言：「其欲",
    "T12n0362_002:0311a11": "求作菩薩道生阿彌陀佛國者，其人然後，皆",
    "T12n0362_002:0311a12": "當得阿惟越致菩薩。阿惟越致菩薩者，皆當",
    "T12n0362_002:0311a13": "有三十二相紫磨金色、八十種好，皆當作佛。",
    "T12n0362_002:0311a14": "隨所願在所求欲於他方佛國作佛，終不復",
    "T12n0362_002:0311a15": "更泥犁、禽獸、薜荔。隨其精進求道，早晚之事",
    "T12n0362_002:0311a16": "同等爾。求道不休會當得之，不失其所欲",
    "T12n0362_002:0311a17": "願也。」",
    "T12n0362_002:0311a18": "佛告阿逸菩薩等：「諸天、帝王、人民，我皆語汝",
    "T12n0362_002:0311a19": "曹，諸欲往生阿彌陀佛國者，雖不能大精進、",
    "T12n0362_002:0311a20": "禪定、持經戒者，大要當作善：一者、不得殺生。",
    "T12n0362_002:0311a21": "二者、不得盜竊。三者、不得婬泆姦愛他人婦",
    "T12n0362_002:0311a22": "女。四者、不得調欺。五者、不得飲酒。六者、不",
    "T12n0362_002:0311a23": "得兩舌。七者、不得惡口。八者、不得妄言。九",
    "T12n0362_002:0311a24": "者、不得嫉妬。十者、不得貪餮，不得心中有所",
    "T12n0362_002:0311a25": "慳惜，不得瞋怒，不得愚癡，不得隨心嗜欲。",
    "T12n0362_002:0311a26": "不得心中悔，不得狐疑。當作孝順，當作至",
    "T12n0362_002:0311a27": "誠忠信，當信受佛經語深，當信作善後世得",
    "T12n0362_002:0311a28": "其福。奉持如是，其法不虧失者，在心所願，",
    "T12n0362_002:0311a29": "可得往生阿彌陀佛國。至要當齋戒一心清",
    "T12n0362_002:0311b01": "淨，晝夜常念欲往生阿彌陀佛國，十日十",
    "T12n0362_002:0311b02": "夜不斷絕，我皆慈哀之，悉令生阿彌陀佛國。」",
    "T12n0362_002:0311b03": "佛言：「世間人以欲慕及賢明，居家修善為道",
    "T12n0362_002:0311b04": "者，與妻子共居在恩好愛欲之中，憂念苦多",
    "T12n0362_002:0311b05": "家事怱務，不暇大齋一心清淨；雖不能得去",
    "T12n0362_002:0311b06": "家棄欲，有空閑時，自端心意，念身作善，專",
    "T12n0362_002:0311b07": "精行道十日十夜者；殊使不能爾，自思惟",
    "T12n0362_002:0311b08": "熟挍計欲度脫身者，下當絕念去憂，勿念",
    "T12n0362_002:0311b09": "家事，莫與婦人同床。自端正身心斷於愛欲，",
    "T12n0362_002:0311b10": "一心齋戒清淨，至意念生阿彌陀佛國，一日",
    "T12n0362_002:0311b11": "一夜不斷絕者，壽終皆往生其國，在七寶浴",
    "T12n0362_002:0311b12": "池蓮華中化生，可得智慧勇猛，所居七寶舍",
    "T12n0362_002:0311b13": "宅，自在意所欲作為。可次如上第一輩。」佛",
    "T12n0362_002:0311b14": "語阿逸菩薩言：「諸八方、上下無央數諸天人",
    "T12n0362_002:0311b15": "民，比丘僧、比丘尼、優婆塞、優婆夷，往生阿彌",
    "T12n0362_002:0311b16": "陀佛國。眾等大會，皆共於七寶浴池水中。",
    "T12n0362_002:0311b17": "都共人人，悉自於一大蓮華上坐，皆悉自陳",
    "T12n0362_002:0311b18": "道德行善，人人各自說其前世宿命求道時",
    "T12n0362_002:0311b19": "持戒所作善法，所從來生本末，其所好憙經",
    "T12n0362_002:0311b20": "道，知經智慧，所施行功德，從上次下轉皆",
    "T12n0362_002:0311b21": "遍。以知經有明、不明，智有深、淺、大、小，德有",
    "T12n0362_002:0311b22": "優、劣、厚、薄，自然之道別知。才能智慧健猛，",
    "T12n0362_002:0311b23": "眾相觀照，禮義和順，皆自歡喜踊躍。智慧",
    "T12n0362_002:0311b24": "有勇猛，各不相屬逮。」佛言：「其人殊不豫作",
    "T12n0362_002:0311b25": "德，為善輕戲，不信使然。徙倚懈怠，為用可",
    "T12n0362_002:0311b26": "爾。至時都集說經道，自然迫促，應答遲晚。",
    "T12n0362_002:0311b27": "道智卓殊超絕，才能高猛，獨於邊羸。臨事",
    "T12n0362_002:0311b28": "乃悔，悔者已出，其後當復何益；但心中悷",
    "T12n0362_002:0311b29": "悢，慕及等爾。」",
    "T12n0362_002:0311c01": "佛言：「阿彌陀佛國諸菩薩、阿羅漢眾等，大",
    "T12n0362_002:0311c02": "聚會自然都集。拘心制意，端身正行，遊戲",
    "T12n0362_002:0311c03": "洞達。俱相隨飛行，翻輩出入，供養無極。",
    "T12n0362_002:0311c04": "歡心喜樂，共觀經行道，和好久習。才猛智",
    "T12n0362_002:0311c05": "慧，志若虛空，精進求願。心終不復中徊，",
    "T12n0362_002:0311c06": "意終不復轉，終無有懈極時。雖求道，外若",
    "T12n0362_002:0311c07": "遲緩，內獨急疾，容容虛空，適得其中。中表",
    "T12n0362_002:0311c08": "相應，自然嚴整。撿斂端直，身心清潔，無有",
    "T12n0362_002:0311c09": "愛欲，無所適貪，無有眾惡瑕穢。其志願皆各",
    "T12n0362_002:0311c10": "安定姝好，無增缺減。求道和正，不誤傾邪。",
    "T12n0362_002:0311c11": "准望道法，隨經約令，不敢違蹉跌。若於八",
    "T12n0362_002:0311c12": "方、上下，無有邊幅，自在所欲，至到無窮無",
    "T12n0362_002:0311c13": "極，咸然為道。恢廓及曠蕩，念道無他之",
    "T12n0362_002:0311c14": "念。無有憂思，自然無為，虛無空立，恢安無",
    "T12n0362_002:0311c15": "欲。作得善願，盡心求索，含哀慈愍，精進中",
    "T12n0362_002:0311c16": "表，禮義都合。通洞無違，和順副稱，褒羅",
    "T12n0362_002:0311c17": "表裏，過度解脫；能升入泥洹，長與道德合",
    "T12n0362_002:0311c18": "明。自然相保守，快意之滋真，滋真了潔白。",
    "T12n0362_002:0311c19": "志願無上，清淨之安定，靜樂之無有極，善",
    "T12n0362_002:0311c20": "好無有比。巍巍之燿照，燿照亘開達明徹，",
    "T12n0362_002:0311c21": "自然中自然相，然之有根本，自然成五光。",
    "T12n0362_002:0311c22": "五光至九色，九色參徊轉，數百千更變，欝",
    "T12n0362_002:0311c23": "單之自然，自然成七寶。橫攬成萬物，光精",
    "T12n0362_002:0311c24": "參明俱出，好甚姝無有極，其國土甚若此。",
    "T12n0362_002:0311c25": "何不力為善？念道之自然，著於無上、下，洞",
    "T12n0362_002:0311c26": "達無邊幅，捐志虛空中。何不各精進？努力",
    "T12n0362_002:0311c27": "自求索，可得超絕去。往生阿彌陀佛國，橫",
    "T12n0362_002:0311c28": "截於五惡道。自然閉塞，升道之無極，易往",
    "T12n0362_002:0311c29": "無有人。其國土不逆違，自然之隨牽。何不",
    "T12n0362_002:0312a01": "棄世事？行求道德，可得極長生，壽無有",
    "T12n0362_002:0312a02": "極。何為著世事？譊譊共憂思無常。「世人薄俗，",
    "T12n0362_002:0312a03": "共諍不急之事，共於是處劇惡極苦之中，勤",
    "T12n0362_002:0312a04": "身治生，用相給活，無尊、無卑，無富、無貧，無",
    "T12n0362_002:0312a05": "老、無少，無男、無女，皆當共憂錢財，有無同",
    "T12n0362_002:0312a06": "然。憂思適等，屏營愁苦，累念思慮，為心使",
    "T12n0362_002:0312a07": "走，無有安時。有田憂田，有宅憂宅，有牛憂",
    "T12n0362_002:0312a08": "牛，有馬憂馬，有六畜憂六畜，有奴婢憂奴",
    "T12n0362_002:0312a09": "婢，有衣、被、錢財、金、銀、寶物，復共憂之。重思",
    "T12n0362_002:0312a10": "累息，憂念愁恐，橫為非常——水、火、盜、賊，怨",
    "T12n0362_002:0312a11": "主、債家——所漂、燒繫、唐突、沒溺，憂毒忪忪無",
    "T12n0362_002:0312a12": "有解時。結憤胸中稸氣恚怒，病在胸腹憂苦",
    "T12n0362_002:0312a13": "不離，心堅意固適無縱捨，或坐摧藏終身",
    "T12n0362_002:0312a14": "亡命，棄捐之去莫誰隨者。尊卑、豪貴、貧富，有",
    "T12n0362_002:0312a15": "是憂懼，勤苦此，結眾寒熱與痛共居。小家",
    "T12n0362_002:0312a16": "貧者窮困苦乏，無田亦憂欲有田，無宅亦憂",
    "T12n0362_002:0312a17": "欲有宅，無牛亦憂欲有牛，無馬亦憂欲有馬，",
    "T12n0362_002:0312a18": "無六畜亦憂欲有六畜，無奴婢亦憂欲有奴",
    "T12n0362_002:0312a19": "婢，無衣、被、錢財、什物、飲食之屬，亦憂欲有之。",
    "T12n0362_002:0312a20": "適有一復少一，有是少是，思有齊等。適小具",
    "T12n0362_002:0312a21": "有便復賜盡，如是苦生，當復求索。思想無",
    "T12n0362_002:0312a22": "益不能時得，身心俱勞坐起不安，憂意相隨",
    "T12n0362_002:0312a23": "勤苦如此。焦心不離恚恨獨怒，亦結眾寒熱",
    "T12n0362_002:0312a24": "與痛同居，或時坐之終身夭命，亦不肯作善",
    "T12n0362_002:0312a25": "為道。壽命終盡死，皆當獨遠去，有所趣向，",
    "T12n0362_002:0312a26": "善惡之道莫能知之。或時世人，父子、兄弟、",
    "T12n0362_002:0312a27": "夫婦、家室、中外親屬，居天地之間，當相敬愛，",
    "T12n0362_002:0312a28": "不當相憎。有無當相給與，不當有貪惜。言",
    "T12n0362_002:0312a29": "色當和，莫相違戾。或儻心諍有所恚怒，今",
    "T12n0362_002:0312b01": "世恨意微相嫉憎，後世轉劇致成大怨。所以",
    "T12n0362_002:0312b02": "者何？如今之事更欲相害，雖不臨時應急相",
    "T12n0362_002:0312b03": "破。然之愁毒結憤精神，自然剋識不得相離，",
    "T12n0362_002:0312b04": "皆當對相生值，更相報復。人在世間愛欲",
    "T12n0362_002:0312b05": "之中，獨往、獨來、獨死、獨生，當行至苦樂之處，",
    "T12n0362_002:0312b06": "身自當之，無有代者。善惡變化，殃咎惡處，",
    "T12n0362_002:0312b07": "宿豫嚴待，當獨升入遠到他處，莫能見去",
    "T12n0362_002:0312b08": "在何所。善惡自然追逐行生，窈窈冥冥別離",
    "T12n0362_002:0312b09": "久長，道路不同會見無期，甚難得復相值。",
    "T12n0362_002:0312b10": "何不棄家事？各曼強健時，努力為善，力精",
    "T12n0362_002:0312b11": "進求度世，可得極長壽。殊不肯求於道，復",
    "T12n0362_002:0312b12": "欲須待欲何樂乎？「如是世人，不信作善得善，",
    "T12n0362_002:0312b13": "不信為道得道，不信死後世復生，不信施與",
    "T12n0362_002:0312b14": "得其福德，都不信之爾。以謂不然，終無有",
    "T12n0362_002:0312b15": "是，但坐是故，且自見之，更相代聞，前後相",
    "T12n0362_002:0312b16": "續，轉相承受，父餘教令。先人祖父，素不作",
    "T12n0362_002:0312b17": "善，本不為道，身愚神闇，心塞意閉，不見大",
    "T12n0362_002:0312b18": "道，殊無有能見人死生有所趣向，亦莫能",
    "T12n0362_002:0312b19": "知者；適無有見善惡之道，復無語者，為用",
    "T12n0362_002:0312b20": "作善惡福德？殃咎禍罰，各自競作，為之用",
    "T12n0362_002:0312b21": "殊，無有怪也。至於死生之道，轉相續立，或",
    "T12n0362_002:0312b22": "子哭父，或父哭子，或弟哭兄，或兄哭弟，或",
    "T12n0362_002:0312b23": "婦哭夫，或夫哭婦，顛倒上下無常根本，皆",
    "T12n0362_002:0312b24": "當過去，不可常得。教語開導，信道者少，皆",
    "T12n0362_002:0312b25": "當死生，無有休止。如是曹人，矇冥抵突，",
    "T12n0362_002:0312b26": "不信經語，各欲快意。心不計慮，愚癡於愛",
    "T12n0362_002:0312b27": "欲，不解於道德，迷惑於瞋怒，貪狼於財色，",
    "T12n0362_002:0312b28": "坐之不得道，當更勤苦，極在惡處生，終不",
    "T12n0362_002:0312b29": "得止休息，痛之甚可傷。或時家室中外，父",
    "T12n0362_002:0312c01": "子、兄弟、夫婦，至於死生之義，更相哭泣轉",
    "T12n0362_002:0312c02": "相思慕，憂念憤結恩愛繞續，心意著痛對",
    "T12n0362_002:0312c03": "相顧戀，晝夜縛礙無有解時。教視道德心不",
    "T12n0362_002:0312c04": "開明，思想恩好情欲不離，閉塞矇瞑交錯",
    "T12n0362_002:0312c05": "覆蔽，不能思計。心自端正決斷世事，專精",
    "T12n0362_002:0312c06": "行道便旋至竟，壽終命盡不能得道，無可那",
    "T12n0362_002:0312c07": "何。總猥憒譊皆貪愛欲，如是之法，不解道",
    "T12n0362_002:0312c08": "者多，得道者少。世間怱怱，無可聊賴，尊卑、",
    "T12n0362_002:0312c09": "上下，豪貴、貧富，男女、大小，各自怱務，勤苦",
    "T12n0362_002:0312c10": "躬身懷殺毒，惡氣窈冥，莫不惆悵。為妄作",
    "T12n0362_002:0312c11": "事，惡逆天地，不從人心。道德非惡，先隨與",
    "T12n0362_002:0312c12": "之，恣聽所為，其壽未至，便頓奪之。下入惡",
    "T12n0362_002:0312c13": "道，累世勤苦，展轉愁毒，數千萬億歲，無有",
    "T12n0362_002:0312c14": "止期。痛不可言，甚可憐愍。」",
    "T12n0362_002:0312c15": "佛告阿逸菩薩等：「諸天、帝王、人民，我皆語汝，",
    "T12n0362_002:0312c16": "造世間之事，人用是故坐不得道，汝曹熟",
    "T12n0362_002:0312c17": "思惟之！惡者當縱捨遠離之去，從其善者。",
    "T12n0362_002:0312c18": "當堅持勿妄為非，益作諸善，大小、多少愛欲",
    "T12n0362_002:0312c19": "之榮，皆不可常得，由當別離無可樂者。曼",
    "T12n0362_002:0312c20": "佛世時，其有信受佛經語深，奉行道德，皆",
    "T12n0362_002:0312c21": "是我小弟也。其欲有甫學佛經戒者，皆是我",
    "T12n0362_002:0312c22": "弟子。其有欲出身去家捨妻子，絕去財色，",
    "T12n0362_002:0312c23": "欲作沙門、為佛作比丘者，皆是我子孫。我世",
    "T12n0362_002:0312c24": "甚難得值，其有願欲生阿彌陀佛國者，可得",
    "T12n0362_002:0312c25": "智慧勇猛，為眾所尊敬，勿得隨心所欲，虧",
    "T12n0362_002:0312c26": "負經戒，在於人後；儻有疑意不解經者，復",
    "T12n0362_002:0312c27": "前問佛，為汝解之。」阿逸菩薩長跪叉手言：",
    "T12n0362_002:0312c28": "「佛威神尊重，所說經快善。我曹聽經語，皆",
    "T12n0362_002:0312c29": "心貫之。世人實爾，如佛所語無有異。今佛",
    "T12n0362_002:0313a01": "慈哀我曹，開示大道教語生路，耳目聰明長",
    "T12n0362_002:0313a02": "得度脫，今若得更生。我曹聽佛經語，莫不",
    "T12n0362_002:0313a03": "慈心歡喜踊躍開解者。及諸天、帝王、人民，蜎",
    "T12n0362_002:0313a04": "飛蠕動之類皆蒙恩，無不解脫憂苦者。佛",
    "T12n0362_002:0313a05": "語教戒甚深善，無極無底。佛智慧所見知，",
    "T12n0362_002:0313a06": "八方、上下，去來現在之事，無上、無下，無邊、",
    "T12n0362_002:0313a07": "無幅，佛甚難得聞。我曹比慈心於佛所，令",
    "T12n0362_002:0313a08": "我曹得度脫者，皆是佛前世求道時，勤苦學",
    "T12n0362_002:0313a09": "問，精明所致。恩德普覆，所施行福德，相祿",
    "T12n0362_002:0313a10": "巍巍，光明徹照，洞虛無極。貫入泥洹，教授",
    "T12n0362_002:0313a11": "攬典，制威消化。改動八方、上下，無窮無極，",
    "T12n0362_002:0313a12": "佛為師法尊絕群聖，都無能及佛者。佛為八",
    "T12n0362_002:0313a13": "方、上下諸天、帝王、人民作師，隨其心所欲願，",
    "T12n0362_002:0313a14": "大小皆令得道。今我曹得與佛相見，得聞阿",
    "T12n0362_002:0313a15": "彌陀佛聲，我曹甚喜，莫不得黠慧開明者。」",
    "T12n0362_002:0313a16": "佛告阿逸菩薩：「若言是，實當爾。若有慈心於",
    "T12n0362_002:0313a17": "佛所者大喜，實當念佛；天下久久，乃復有",
    "T12n0362_002:0313a18": "佛耳。今我於苦世作佛，所出經道，教授洞",
    "T12n0362_002:0313a19": "達，截斷狐疑。端心正行，拔諸愛欲，絕眾惡",
    "T12n0362_002:0313a20": "根本。遊步無拘，典總智慧。眾道表裏，攬",
    "T12n0362_002:0313a21": "持維綱。照然分明，開視五道，決正生死泥",
    "T12n0362_002:0313a22": "洹之道。」佛言：「若曹從無數劫以來不可復",
    "T12n0362_002:0313a23": "計劫，若曹作菩薩道，欲過度諸天、人民及蜎",
    "T12n0362_002:0313a24": "飛蠕動之類，已來甚久遠。人從若得道度",
    "T12n0362_002:0313a25": "者無央數，至得泥洹之道者亦無央數。若曹",
    "T12n0362_002:0313a26": "及八方、上下，諸天、帝王、人民，若比丘、比丘尼，",
    "T12n0362_002:0313a27": "優婆塞、優婆夷，若曹宿命，從無數劫已來，",
    "T12n0362_002:0313a28": "展轉是五道中，死生呼嗟，更相哭淚，轉相",
    "T12n0362_002:0313a29": "貪慕，憂思愁毒，痛苦不可言。至今世死生",
    "T12n0362_002:0313b01": "不絕，乃今日與佛相見共會值，是乃聞阿彌",
    "T12n0362_002:0313b02": "陀佛聲甚快善，我助汝曹喜。亦可自厭死",
    "T12n0362_002:0313b03": "生痛痒，生時甚痛、甚苦、甚極，至年長大亦",
    "T12n0362_002:0313b04": "苦、亦極，死時亦痛、亦苦、亦極，甚惡臭處不",
    "T12n0362_002:0313b05": "淨，潔了無有可者。佛故悉語若曹，若曹亦",
    "T12n0362_002:0313b06": "可自決斷臭處惡露。若曹亦可端心正身，益",
    "T12n0362_002:0313b07": "作諸善。於是常端中外，潔淨身體，洗除心",
    "T12n0362_002:0313b08": "垢。自相約撿，表裏相應，言行忠信。人能自",
    "T12n0362_002:0313b09": "度脫，轉相扶接，拔諸愛欲，精明至心，求願",
    "T12n0362_002:0313b10": "不轉，結其善道根本，雖精苦一世，須臾間",
    "T12n0362_002:0313b11": "耳。今世為善，後世生阿彌陀佛國，快樂甚",
    "T12n0362_002:0313b12": "無極，長與道德合明。然善相保守，長去離",
    "T12n0362_002:0313b13": "惡道痛痒之憂惱，拔勤苦諸惡根本，斷諸",
    "T12n0362_002:0313b14": "愛欲恩好。長生阿彌陀佛國，亦無有諸痛",
    "T12n0362_002:0313b15": "痒，亦無復有諸惡臭處，亦無復有勤苦，",
    "T12n0362_002:0313b16": "亦無淫泆、瞋怒、愚癡，亦無有憂思愁毒。生於",
    "T12n0362_002:0313b17": "阿彌陀佛國，欲壽一劫、十劫、百劫、千劫、萬",
    "T12n0362_002:0313b18": "億劫，自恣意欲住止壽無央數劫不可復",
    "T12n0362_002:0313b19": "計數劫，恣汝隨意皆可得之。欲食、不食，恣",
    "T12n0362_002:0313b20": "若其意，都悉自然，皆可得之。次於泥洹之",
    "T12n0362_002:0313b21": "道，皆各自精明求索。心所欲願，勿得狐疑",
    "T12n0362_002:0313b22": "心中悔，欲往生者，無得坐其過失，在阿彌",
    "T12n0362_002:0313b23": "陀佛國界邊，自然七寶城中，讁五百歲。」阿",
    "T12n0362_002:0313b24": "逸菩薩言：「受佛嚴明重教，皆當精進一心求",
    "T12n0362_002:0313b25": "索，請奉行之，不敢疑怠。」",
    "T12n0362_002:0313b26": "佛告阿逸菩薩等：「若曹於是世，能自制心正",
    "T12n0362_002:0313b27": "意，身不作惡者，是為大德善。都有一輩，為",
    "T12n0362_002:0313b28": "八方、上下最無有比。所以者何？八方、上下無",
    "T12n0362_002:0313b29": "央數佛國中，諸天人民，皆自然作善，不大",
    "T12n0362_002:0313c01": "為惡，易教化。今我於是世間作佛，為於五惡、",
    "T12n0362_002:0313c02": "五痛、五燒之中作佛，為最劇，教語人民，令縱",
    "T12n0362_002:0313c03": "捨五惡，令去五痛，令去五燒之中，降化其",
    "T12n0362_002:0313c04": "心，令持五善，得其福德度世長壽泥洹之道。」",
    "T12n0362_002:0313c05": "佛言：「何等為五惡？何等為五痛？何等為五",
    "T12n0362_002:0313c06": "燒中者？何等為消化五惡，令得五善者？何",
    "T12n0362_002:0313c07": "等為持五善，得其福德長壽度世泥洹之道？」",
    "T12n0362_002:0313c08": "佛言：「其一惡者：天人民下至禽獸、蜎飛蠕",
    "T12n0362_002:0313c09": "動之屬，欲為眾惡，強者服弱轉相剋賊，自相",
    "T12n0362_002:0313c10": "殺傷更相食噉。不知作善，惡逆不道，受其",
    "T12n0362_002:0313c11": "殃罰，道之自然，當往趣向神明記識，犯之不",
    "T12n0362_002:0313c12": "貰轉相承續；故有貧窮、下賤、乞匃、孤獨，故",
    "T12n0362_002:0313c13": "有聾盲、瘖瘂、愚癡、憋惡，下有尫狂不及逮之",
    "T12n0362_002:0313c14": "屬。故有尊卑、豪貴、高才、明達、智慧勇猛，皆其",
    "T12n0362_002:0313c15": "前世宿命為善慈孝布施恩德。故有官事王",
    "T12n0362_002:0313c16": "法牢獄，不肯畏慎作惡入法，受其過讁重罰",
    "T12n0362_002:0313c17": "致劇，求望解脫難得度出。今世有是目前現",
    "T12n0362_002:0313c18": "在，壽終有處入其窈冥受身更生，比若王",
    "T12n0362_002:0313c19": "法劇苦極刑。故有自然泥犁、禽獸、薜荔、蜎",
    "T12n0362_002:0313c20": "飛蠕動之類，轉貿身形改惡易道，壽命短長",
    "T12n0362_002:0313c21": "魂神精識，自然入趣受形寄胎。當獨值向",
    "T12n0362_002:0313c22": "相從共生，轉相報償當相還復。殃惡禍罰，",
    "T12n0362_002:0313c23": "眾事未盡，終不得離。展轉其中，世世累劫無",
    "T12n0362_002:0313c24": "有出期，難得解脫痛不可言。天地之間自然",
    "T12n0362_002:0313c25": "有是，雖不臨時卒暴應時，但取自然之道，",
    "T12n0362_002:0313c26": "皆當善惡歸之。是為一大惡，為一痛，為一",
    "T12n0362_002:0313c27": "燒。勤苦如是，愁毒呼嗟，比若劇火起燒人",
    "T12n0362_002:0313c28": "身。人能自於其中，一心制意端身正行，獨",
    "T12n0362_002:0313c29": "作諸善不為眾惡者，身獨度脫得其福德，可",
    "T12n0362_002:0314a01": "得長壽度世上天泥洹之道，是為一大善。」佛",
    "T12n0362_002:0314a02": "言：「其二惡者：世間帝王、長吏、人民，父子、兄弟、",
    "T12n0362_002:0314a03": "家室、夫婦略無義理，不從正令奢婬憍慢，各",
    "T12n0362_002:0314a04": "欲快意恣心自在，更相欺調殊不懼死。心口",
    "T12n0362_002:0314a05": "各異，言念無實，佞諂不忠諛媚巧辭，行不端",
    "T12n0362_002:0314a06": "緒更相嫉憎，轉相讒惡陷人冤枉；主上不明",
    "T12n0362_002:0314a07": "心不察照任用臣下，臣下存在踐度能行，知",
    "T12n0362_002:0314a08": "其形施在位不正，為其所調妄損忠良賢善，",
    "T12n0362_002:0314a09": "不當天心甚違道理。臣欺其君，子欺其父，弟",
    "T12n0362_002:0314a10": "欺其兄，婦欺其夫，家室中外知識相訟，各懷",
    "T12n0362_002:0314a11": "貪淫，心毒瞋怒，矇聾愚癡欲益。無有尊卑、",
    "T12n0362_002:0314a12": "上下，無男、無女、無大、無小，心俱同然欲自厚",
    "T12n0362_002:0314a13": "己。破家亡身不顧念前後，家室親屬坐之破",
    "T12n0362_002:0314a14": "族。或時家中內外知識朋友，鄉黨市里愚民",
    "T12n0362_002:0314a15": "野人，轉更從事共相利害。諍財鬪訟怒忿",
    "T12n0362_002:0314a16": "成仇轉諍勝負，慳富焦心不肯施與。祝祝",
    "T12n0362_002:0314a17": "守愛保貪惜，坐之思念心勞身苦。如是至",
    "T12n0362_002:0314a18": "竟無所恃怙，獨來獨去無一隨者。善惡福德",
    "T12n0362_002:0314a19": "殃禍讁罰，追命所生、或在樂處、或入毒苦，",
    "T12n0362_002:0314a20": "然後乃悔當復何及。或時世人愚心少智，見",
    "T12n0362_002:0314a21": "善誹謗恚之不肯慕及，但欲為妄作不道，",
    "T12n0362_002:0314a22": "但欲盜竊常懷毒心，欲得他人財物用自供",
    "T12n0362_002:0314a23": "給，消散靡盡賜復求索。邪心不正常獨恐",
    "T12n0362_002:0314a24": "怖畏人有色，臨時不計事至乃悔。今世現在",
    "T12n0362_002:0314a25": "長吏牢獄，自然趣向受其殃咎。世間貧窮、乞",
    "T12n0362_002:0314a26": "匃、孤獨，但坐前世宿命，不信道德，不肯為善，",
    "T12n0362_002:0314a27": "今世為惡天神別籍，壽終入惡道。故有自",
    "T12n0362_002:0314a28": "然泥犁、禽獸、薜荔、蜎飛蠕動之屬，展轉其",
    "T12n0362_002:0314a29": "中，世世累劫無有出期，難得解脫痛不可",
    "T12n0362_002:0314b01": "言。是為二大惡，為二痛，為二燒。勤苦如是，",
    "T12n0362_002:0314b02": "比若火起劇於燒人身。人能自於其中，一心",
    "T12n0362_002:0314b03": "制意端身正行，獨作諸善，不為眾惡者，身獨",
    "T12n0362_002:0314b04": "度脫得其福德，可得長壽度世上天泥洹之",
    "T12n0362_002:0314b05": "道，是為二大善。」",
    "T12n0362_002:0314b06": "佛言：「其三惡者：諸世間人民寄生相因，共依",
    "T12n0362_002:0314b07": "居天地之間，處年壽命無能幾歲。至有豪貴",
    "T12n0362_002:0314b08": "長者賢明善人，下有貧賤尫羸愚者，中有不",
    "T12n0362_002:0314b09": "良之人，但懷念毒惡身心不正，常念淫泆煩",
    "T12n0362_002:0314b10": "滿胸中，愛欲交錯坐起不安；貪意慳惜欲橫",
    "T12n0362_002:0314b11": "唐得，眄睞細色惡態婬泆。有婦厭憎私妄出",
    "T12n0362_002:0314b12": "入，持家所有相給為非。聚會飲食專共作惡，",
    "T12n0362_002:0314b13": "興兵作賊攻城格鬪，劫殺截斷強奪不道。取",
    "T12n0362_002:0314b14": "人財物偷竊趣得，不肯治生，所當求者不肯",
    "T12n0362_002:0314b15": "為之。惡心在外不能專作，欲繫成事恐勢迫",
    "T12n0362_002:0314b16": "脅，持歸給家共相生活。恣心快意極行作樂，",
    "T12n0362_002:0314b17": "行亂他人婦女。或於其親屬不避尊卑長老，",
    "T12n0362_002:0314b18": "眾共憎惡，家室中外患而恚之。亦復不畏縣",
    "T12n0362_002:0314b19": "官法令，無所避錄。如是之惡自然牢獄，日月",
    "T12n0362_002:0314b20": "照識神明記取諸神攝錄，故有自然泥犁、禽",
    "T12n0362_002:0314b21": "獸、薜荔、蜎飛蠕動之屬，展轉其中，世世累劫",
    "T12n0362_002:0314b22": "無有出期，難得解脫痛不可言。是為三大惡，",
    "T12n0362_002:0314b23": "為三痛，為三燒。勤苦如是，比若火起燒人身。",
    "T12n0362_002:0314b24": "人能自於其中，一心制意端身正行，獨作諸",
    "T12n0362_002:0314b25": "善不為眾惡者，身獨度脫得其福德，可得長",
    "T12n0362_002:0314b26": "壽度世上天泥洹之道，是為三大善。」",
    "T12n0362_002:0314b27": "佛言：「其四惡者：諸人不能作善，自相壞敗，",
    "T12n0362_002:0314b28": "轉相教令共作眾惡。主為傳言但欲兩舌、惡",
    "T12n0362_002:0314b29": "口、罵詈、妄語，相嫉更相鬪亂，憎嫉善人敗壞",
    "T12n0362_002:0314c01": "賢善，於旁快之。復不孝順供養父母，輕易",
    "T12n0362_002:0314c02": "師友知識，無信難得誠實。自大尊貴有道，",
    "T12n0362_002:0314c03": "橫行威武加權力勢，侵剋易人不能自知。為",
    "T12n0362_002:0314c04": "惡不自羞慚，自用頑健，欲令人承事畏敬之。",
    "T12n0362_002:0314c05": "復不畏敬天、地、神明、日、月，亦不可教令作善，",
    "T12n0362_002:0314c06": "不可降化，自用偃蹇常當爾。亦復無憂哀",
    "T12n0362_002:0314c07": "心，不知恐懼之意。憍慢如是，天神記之。賴",
    "T12n0362_002:0314c08": "其前世宿命頗作福德，小善扶接營護助之。",
    "T12n0362_002:0314c09": "今世作惡盡儩，諸善日去，見惡追之。身獨",
    "T12n0362_002:0314c10": "空立無所復依，受重殃讁，壽命終身眾惡繞",
    "T12n0362_002:0314c11": "歸，自然迫促當往追逐不得止息，自然眾惡",
    "T12n0362_002:0314c12": "共趣頓乏。有其名籍在神明所，殃咎引牽",
    "T12n0362_002:0314c13": "當值相得，自然趣向受過讁罰，身心摧碎神",
    "T12n0362_002:0314c14": "形苦極不得離却，但得前行入其火鑊。當是",
    "T12n0362_002:0314c15": "之時悔復何益，當復何及。天道自然不得蹉",
    "T12n0362_002:0314c16": "跌，故有自然泥犁、禽獸、薜荔、蜎飛蠕動之",
    "T12n0362_002:0314c17": "屬，展轉其中，世世累劫無有出期，難得解",
    "T12n0362_002:0314c18": "脫痛不可言。是為四大惡，為四痛，為四燒。",
    "T12n0362_002:0314c19": "勤苦如是，比若火起燒人身。人能自於其中，",
    "T12n0362_002:0314c20": "一心制意端身正行，獨作諸善不為眾惡者，",
    "T12n0362_002:0314c21": "身獨度脫得其福德，可得長壽度世上天泥",
    "T12n0362_002:0314c22": "洹之道。是為四大善。」",
    "T12n0362_002:0314c23": "佛言：「其五惡者：世人徙倚懈惰，不肯作善",
    "T12n0362_002:0314c24": "不念治生，妻子飢寒父母俱然，欲呵教其",
    "T12n0362_002:0314c25": "子，其子惡心，瞋目應怒言令不從，違戾反",
    "T12n0362_002:0314c26": "逆劇於野人，比若怨家不如無子。妄遍假",
    "T12n0362_002:0314c27": "貸眾共患厭，尤無復有報償之心。窮貧困",
    "T12n0362_002:0314c28": "乏不能復得，辜較諧聲放縱遊散，串數唐",
    "T12n0362_002:0314c29": "得自用賑給不畏防禁，飲食無極喫酒嗜美，",
    "T12n0362_002:0315a01": "出入無有期度魯扈抵突，不知人情壯吁強",
    "T12n0362_002:0315a02": "制。見人有喜憎妬恚之，無義無禮自用識",
    "T12n0362_002:0315a03": "當不可諫曉。亦復不憂念父母妻子有無，又",
    "T12n0362_002:0315a04": "復不念卒報父母之德，亦復不念師之恩",
    "T12n0362_002:0315a05": "好。心常念惡，口常言惡，身常行惡。日不",
    "T12n0362_002:0315a06": "成就，不信道德，不信有賢明先聖，不信作",
    "T12n0362_002:0315a07": "善為道可得度世，不信世間有佛。欲殺羅",
    "T12n0362_002:0315a08": "漢，鬪比丘僧，常欲殺人，欲殺父、母、兄、弟、妻",
    "T12n0362_002:0315a09": "子、宗親、朋友。父母、兄弟、妻子、宗親、朋友，憎惡",
    "T12n0362_002:0315a10": "見之欲使之死。不信佛經語，不信人壽命終",
    "T12n0362_002:0315a11": "盡死後世復生。不信作善得善，不信作惡得",
    "T12n0362_002:0315a12": "惡。如是曹人男子、女人，心意俱然違戾反逆，",
    "T12n0362_002:0315a13": "愚癡蒙籠瞋怒嗜欲無所識知，自用快善大",
    "T12n0362_002:0315a14": "為智慧。亦不知所從來、生死所趣向，不肯慈",
    "T12n0362_002:0315a15": "孝惡逆天地，於其中間望求僥倖，欲得長生",
    "T12n0362_002:0315a16": "射呼不死，會當歸就生死勤苦善惡之道，",
    "T12n0362_002:0315a17": "身所作惡殃咎眾趣不得度脫。亦不可降化",
    "T12n0362_002:0315a18": "令作善，慈心教語開導死苦，善惡所趣向",
    "T12n0362_002:0315a19": "有是，復不信之。然苦心與語，欲令度脫，無益",
    "T12n0362_002:0315a20": "其人。心中閉塞意不開解，大命將至至時",
    "T12n0362_002:0315a21": "皆悔，其後乃悔當復何及。不豫計作善，臨",
    "T12n0362_002:0315a22": "窮何益。天地之間五道各明，恢曠窈窕浩",
    "T12n0362_002:0315a23": "浩汗汗，轉相承受善惡毒痛，身自當之無",
    "T12n0362_002:0315a24": "有代者。道之自然隨其所行，追命所生不得",
    "T12n0362_002:0315a25": "縱捨，善人行善慈孝，從樂入樂，從明入明。",
    "T12n0362_002:0315a26": "惡人行惡，從苦從冥。誰能知者？獨佛見知",
    "T12n0362_002:0315a27": "耳。教語人民，信用者少，死生不休，惡道不",
    "T12n0362_002:0315a28": "絕。如是世人不可悉道說，故有自然泥犁、",
    "T12n0362_002:0315a29": "禽獸、薜荔、蜎飛蠕動之屬，展轉其中，世世",
    "T12n0362_002:0315b01": "累劫無有出期，難得解脫痛不可言。是為五",
    "T12n0362_002:0315b02": "大惡，五痛、五燒。為勤苦如是，比若火起",
    "T12n0362_002:0315b03": "燒人身。人能自於其中，一心制意端身正行，",
    "T12n0362_002:0315b04": "言行相副所作至誠，所語如語心口不轉，獨",
    "T12n0362_002:0315b05": "作諸善不為眾惡者，身獨度脫得其福德，可",
    "T12n0362_002:0315b06": "得長壽度世上天泥洹之道。是為五大善。」佛",
    "T12n0362_002:0315b07": "告阿逸菩薩等：「我皆語若曹，是世五惡勤苦",
    "T12n0362_002:0315b08": "如是，令起五痛，令起五燒，展轉相生。世間",
    "T12n0362_002:0315b09": "人民不肯為善欲作眾惡，敢欲犯此諸惡事",
    "T12n0362_002:0315b10": "者，皆悉自然當具更歷入惡道中。或其今世",
    "T12n0362_002:0315b11": "先被病殃，死生不得，示眾見之，壽終趣入至",
    "T12n0362_002:0315b12": "極大苦愁憂酷毒，自相焦然轉相燒滅，至其",
    "T12n0362_002:0315b13": "然後共作怨家更相傷殺，從小微起至大困",
    "T12n0362_002:0315b14": "劇，皆從貪婬財色，不肯忍辱施與，各欲自快，",
    "T12n0362_002:0315b15": "無復曲直欲得健名。為癡欲所迫，隨心思想",
    "T12n0362_002:0315b16": "不能復得，結憤胸中。財色縛束無有解脫不",
    "T12n0362_002:0315b17": "知厭足，厚己諍欲無所省錄。富貴榮華當時",
    "T12n0362_002:0315b18": "忍辱不知施善，威勢無幾隨惡名焦。身坐勞",
    "T12n0362_002:0315b19": "苦久後大劇，自然隨逐無有解已。王法施張，",
    "T12n0362_002:0315b20": "自然糺舉上下相應，羅網綱紀，㷀㷀忪忪，當",
    "T12n0362_002:0315b21": "入其中，古今有是痛哉可傷。都無義理，不知",
    "T12n0362_002:0315b22": "正道。」佛語阿逸菩薩等：「若世有是佛，皆慈",
    "T12n0362_002:0315b23": "愍哀之，威神摧動，眾惡諸事皆消化之，令得",
    "T12n0362_002:0315b24": "去惡就善棄捐所思。奉持經戒莫不承受，施",
    "T12n0362_002:0315b25": "行經法不敢違失。度世無為泥洹之道，快善",
    "T12n0362_002:0315b26": "極樂。」佛言：「若曹諸天、帝王、人民及後世人，",
    "T12n0362_002:0315b27": "得佛經語熟思惟之。能自於其中端心正行，",
    "T12n0362_002:0315b28": "其主上為善率化撿御其下，教眾轉相勅令，",
    "T12n0362_002:0315b29": "轉共為善轉相度脫。各自端守慈仁愍哀，終",
    "T12n0362_002:0315c01": "身不怠，尊聖敬孝通洞博愛，佛語教令無敢",
    "T12n0362_002:0315c02": "虧負。當憂度世泥洹之道，當憂斷截死生痛",
    "T12n0362_002:0315c03": "痒拔惡根本，當憂斷絕泥犁、禽獸、薜荔、蜎",
    "T12n0362_002:0315c04": "飛蠕動惡苦之道。當曼佛世，堅持經道無敢",
    "T12n0362_002:0315c05": "違失。」佛言：「若曹當信者，云何第一急？當自",
    "T12n0362_002:0315c06": "端身，當自端心，當自端目，當自端耳，當自端",
    "T12n0362_002:0315c07": "鼻，當自端口，當自端手，當自端足，能自",
    "T12n0362_002:0315c08": "撿斂莫妄動作，身心淨潔，俱善相應，中外",
    "T12n0362_002:0315c09": "約束，勿隨嗜欲。不犯諸惡，言色當和，身行當",
    "T12n0362_002:0315c10": "專。行步坐起，所作當安。作事所為，當先熟",
    "T12n0362_002:0315c11": "思慮計之。揆度才能，視瞻圓規，安定徐作",
    "T12n0362_002:0315c12": "為之。作事倉卒，不豫計熟，為之不諦，亡其",
    "T12n0362_002:0315c13": "功夫，敗悔在後，唐苦亡身。至誠忠信，得道",
    "T12n0362_002:0315c14": "絕去。」佛言：「若曹於是益作諸善，布恩施德，",
    "T12n0362_002:0315c15": "能不犯道禁忌，忍辱精進一心智慧，展轉復",
    "T12n0362_002:0315c16": "相教化作善為德。如是經法，慈心專一，齋戒",
    "T12n0362_002:0315c17": "清淨一日一夜者，勝於在阿彌陀佛國作善",
    "T12n0362_002:0315c18": "百歲。所以者何？阿彌陀佛國皆積德眾善，",
    "T12n0362_002:0315c19": "無為自然在所求索，無有諸惡大如毛髮。」佛",
    "T12n0362_002:0315c20": "言：「於是作善十日十夜者，其德勝於他方佛",
    "T12n0362_002:0315c21": "國中人民作善千歲。所以者何？他方佛國皆",
    "T12n0362_002:0315c22": "悉作善，作善者多、為惡者少，皆有自然之物，",
    "T12n0362_002:0315c23": "不行求作便自得之。是間為惡者多、作善者",
    "T12n0362_002:0315c24": "少，不行求作，不能令得。世人能自端制作善",
    "T12n0362_002:0315c25": "至心求道，故能爾耳！是間無有自然，不能自",
    "T12n0362_002:0315c26": "給，當行求索，勤苦治生，轉相欺殆，調詐好",
    "T12n0362_002:0315c27": "惡，得其財物，歸給妻子，飲食毒勞心身苦。",
    "T12n0362_002:0315c28": "如是至竟，心意不專，𢛌恫不安。人能自安",
    "T12n0362_002:0315c29": "靜，為善精進德，故能爾耳！」佛言：「我皆哀",
    "T12n0362_002:0316a01": "若曹及諸天、帝王、人民，皆教令作諸善，不為",
    "T12n0362_002:0316a02": "眾惡，隨其所能輒授與道。教戒開導悉奉",
    "T12n0362_002:0316a03": "行之，即君率化為善，教令臣下，父教其子，",
    "T12n0362_002:0316a04": "兄教其弟，夫教其婦，家室內外親屬朋友轉",
    "T12n0362_002:0316a05": "相教語，作善為道奉經持戒，各自端守上下",
    "T12n0362_002:0316a06": "相撿，無尊、無卑、無男、無女，齋戒清淨莫不歡",
    "T12n0362_002:0316a07": "喜，和順義理，歡樂慈孝，自相約撿。其有",
    "T12n0362_002:0316a08": "得佛經語，悉持思之，不當所作而犯為之，",
    "T12n0362_002:0316a09": "即自悔過去惡就善，棄邪為正朝聞夕改，奉",
    "T12n0362_002:0316a10": "持經戒劇愚得寶。佛所行處所在郡國，輒",
    "T12n0362_002:0316a11": "授與經戒，諸天日月星辰諸神，國王、旁臣、",
    "T12n0362_002:0316a12": "長吏、人民，諸龍、鬼神，泥犁、禽獸、薜荔、蜎",
    "T12n0362_002:0316a13": "飛蠕動之屬，莫不慈心開解者，皆悉敬事，",
    "T12n0362_002:0316a14": "從佛稽受經道，承奉行之。即君改化為善，",
    "T12n0362_002:0316a15": "齋戒精思淨自湔洗，端心正行居位嚴慄，",
    "T12n0362_002:0316a16": "教勅率眾為善，奉行道禁，令言令正。臣孝其",
    "T12n0362_002:0316a17": "君，忠直受令不敢違負。父子言令孝順承受，",
    "T12n0362_002:0316a18": "兄弟夫婦宗親朋友，上下相令順言和理。尊",
    "T12n0362_002:0316a19": "卑大小轉相敬事，以禮如義不相違負。莫",
    "T12n0362_002:0316a20": "不改往修來，洗心易行端正中表，自然作",
    "T12n0362_002:0316a21": "善所願輒得。咸善降化自然之道。求欲不",
    "T12n0362_002:0316a22": "死，即可得長壽；求欲度世，即可得泥洹",
    "T12n0362_002:0316a23": "之道。」佛言：「佛威神尊德重，消惡化善莫不",
    "T12n0362_002:0316a24": "度脫。今我出於天下，在是惡中，於苦世作",
    "T12n0362_002:0316a25": "佛，慈愍哀傷教語開導。諸天、帝王、旁臣、左",
    "T12n0362_002:0316a26": "右、長吏、人民，隨其心所願樂，皆令得道。佛",
    "T12n0362_002:0316a27": "諸所行處、所經過歷郡國縣邑丘聚市里，莫",
    "T12n0362_002:0316a28": "不豐熟，天下太平，日月運照，倍益明好，風",
    "T12n0362_002:0316a29": "雨時節，人民安寧。強不臨弱，各得其所，無",
    "T12n0362_002:0316b01": "惡歲疾疫，無病瘦者。兵革不起，國無盜賊，",
    "T12n0362_002:0316b02": "無有冤抂，無有拘閉者。君臣人民莫不喜",
    "T12n0362_002:0316b03": "踊，忠慈至誠各自端守皆自守國，雍和孝順",
    "T12n0362_002:0316b04": "莫不歡喜。有無相與布恩施德，心歡樂與",
    "T12n0362_002:0316b05": "皆敬愛推讓義謙遜。前後以禮敬事，如",
    "T12n0362_002:0316b06": "父如子，如兄如弟，莫不仁賢。和順禮節都無",
    "T12n0362_002:0316b07": "違諍，快善無極。」佛言：「我哀若曹子欲度脫",
    "T12n0362_002:0316b08": "之，劇父母念子，今八方、上下諸天、帝王、人",
    "T12n0362_002:0316b09": "民，及蜎飛蠕動之類，得佛經戒奉行佛道，",
    "T12n0362_002:0316b10": "皆得明慧心悉開解，莫不得過度解脫憂苦",
    "T12n0362_002:0316b11": "者。今我作佛，在於五惡、五痛、五燒之中，降",
    "T12n0362_002:0316b12": "化五惡，消盡五痛，絕滅五燒。以善攻惡拔",
    "T12n0362_002:0316b13": "去毒苦，令得五道，令得五善明好，燒惡不",
    "T12n0362_002:0316b14": "起。我般泥洹去後，經道稍斷絕，人民諛諂，",
    "T12n0362_002:0316b15": "稍復為眾惡，不復作善，五燒復起，五痛劇",
    "T12n0362_002:0316b16": "苦，復如前法，自然還復，久後轉劇不可悉",
    "T12n0362_002:0316b17": "說。我但為若曹小道之耳。」佛告阿逸菩薩",
    "T12n0362_002:0316b18": "等：「若曹各思持之，展轉相教戒，如佛經法",
    "T12n0362_002:0316b19": "無敢違犯。」阿逸菩薩長跪叉手言：「佛道記",
    "T12n0362_002:0316b20": "甚苦痛。世人為惡，甚劇如是。佛皆慈哀悉",
    "T12n0362_002:0316b21": "度脫之，皆言受佛重教，請展轉相教，不敢",
    "T12n0362_002:0316b22": "違犯。」",
    "T12n0362_002:0316b23": "佛告阿難：「我哀若曹，令悉見阿彌陀佛，及",
    "T12n0362_002:0316b24": "諸菩薩、阿羅漢所居國土。若欲見之不？」阿難",
    "T12n0362_002:0316b25": "即大歡喜，長跪叉手言：「願皆欲見之。」佛言：",
    "T12n0362_002:0316b26": "「若起，更被袈裟西向拜，當日所沒處，為阿彌",
    "T12n0362_002:0316b27": "陀佛作禮，以頭腦著地言：『南無阿彌陀三耶",
    "T12n0362_002:0316b28": "三佛檀。』」阿難言：「諾！受教。」即起，更被袈裟西",
    "T12n0362_002:0316b29": "向拜，當日所沒處，為彌陀佛作禮，以頭腦",
    "T12n0362_002:0316c01": "著地言：「南無阿彌陀三耶三佛檀。」阿難未起，",
    "T12n0362_002:0316c02": "阿彌陀佛便大放光明威神，則遍八方、上下",
    "T12n0362_002:0316c03": "諸無央數佛國。諸無央數諸天地，即皆為大",
    "T12n0362_002:0316c04": "震動。諸無央數天地，須彌山羅寶，摩訶須",
    "T12n0362_002:0316c05": "彌大山羅寶，諸天地、大界、小界，其中諸大泥",
    "T12n0362_002:0316c06": "犁、小泥犁，諸山林溪谷幽冥之處，即皆大",
    "T12n0362_002:0316c07": "明，悉大開闢。即時阿難，諸菩薩、阿羅漢等，諸",
    "T12n0362_002:0316c08": "天、帝王、人民，悉皆見阿彌陀佛及諸菩薩、阿",
    "T12n0362_002:0316c09": "羅漢國土七寶已，心大歡喜踊躍，悉起，為阿",
    "T12n0362_002:0316c10": "彌陀佛作禮，以頭腦著地，皆言：「南無阿彌陀",
    "T12n0362_002:0316c11": "三耶三佛檀。」阿彌陀佛國放光明威神以，",
    "T12n0362_002:0316c12": "諸無央數天人民，及蜎飛蠕動之類，皆悉",
    "T12n0362_002:0316c13": "見阿彌陀佛光明，莫不慈心歡喜者。諸有泥",
    "T12n0362_002:0316c14": "犁、禽獸、薜荔，諸有考治勤苦之處，即皆休",
    "T12n0362_002:0316c15": "止不復治，莫不解脫憂苦者。諸有盲者即",
    "T12n0362_002:0316c16": "皆得視，諸有聾者即皆得聽，諸有喑者即",
    "T12n0362_002:0316c17": "皆能語，諸有僂者即得申，諸跛癖蹇者即",
    "T12n0362_002:0316c18": "皆走行，諸有病者即皆愈起，諸尫者即皆",
    "T12n0362_002:0316c19": "強健，諸愚癡者即更黠慧，諸有婬者皆是",
    "T12n0362_002:0316c20": "梵行，諸瞋怒者悉皆慈心作善，諸有被毒",
    "T12n0362_002:0316c21": "者毒皆不行。鍾磬、琴瑟、箜篌、樂器諸伎，不",
    "T12n0362_002:0316c22": "鼓皆自作五音聲。婦女珠環皆自作聲，百鳥",
    "T12n0362_002:0316c23": "畜狩皆自悲鳴。當是時，莫不歡喜善樂得",
    "T12n0362_002:0316c24": "過度者。即爾時諸佛國中諸天人民，莫不持",
    "T12n0362_002:0316c25": "天上華香來下，於虛空中悉皆供養，散諸佛",
    "T12n0362_002:0316c26": "及阿彌陀佛上。諸天各共大作萬種自然伎",
    "T12n0362_002:0316c27": "樂，樂諸佛及諸菩薩、阿羅漢。當是之時，其",
    "T12n0362_002:0316c28": "快樂不可言。佛告阿難、阿逸菩薩等：「我說阿",
    "T12n0362_002:0316c29": "彌陀佛及諸菩薩、阿羅漢國土自然七寶，儻",
    "T12n0362_002:0317a01": "無有異乎？」阿難長跪叉手言：「佛說阿彌陀",
    "T12n0362_002:0317a02": "佛國土快善，如佛所言無有一異。」佛言：「我",
    "T12n0362_002:0317a03": "說阿彌陀佛功德國土快善，晝夜盡一劫，尚",
    "T12n0362_002:0317a04": "復未竟。我但為若曹小說之爾。」阿逸菩薩",
    "T12n0362_002:0317a05": "即長跪叉手問佛言：「今佛國土，從是間當有",
    "T12n0362_002:0317a06": "幾何阿惟越致菩薩，往生阿彌陀佛國？願",
    "T12n0362_002:0317a07": "欲聞之。」佛言：「汝欲知者，明聽著心中。」阿逸",
    "T12n0362_002:0317a08": "菩薩言：「受教。」佛言：「從我國當有七百二十億",
    "T12n0362_002:0317a09": "阿惟越致菩薩，皆當往生阿彌陀佛國。一阿",
    "T12n0362_002:0317a10": "惟越致菩薩者，前後供養無央數諸佛。以次",
    "T12n0362_002:0317a11": "如彌勒皆當作佛，及其餘諸小菩薩輩者無",
    "T12n0362_002:0317a12": "央數，不可復計，皆當往生阿彌陀佛國。」佛",
    "T12n0362_002:0317a13": "告阿逸菩薩：「不但我國中諸菩薩當往生阿",
    "T12n0362_002:0317a14": "彌陀佛國，他方異國復有佛，亦復如是。第",
    "T12n0362_002:0317a15": "一佛名頭樓和斯，其國有百八十億菩薩，皆",
    "T12n0362_002:0317a16": "當往生阿彌陀佛國。他方異國，第二佛，名羅",
    "T12n0362_002:0317a17": "隣那阿竭，其國有九十億菩薩，皆當往生阿",
    "T12n0362_002:0317a18": "彌陀佛國。他方異國，第三佛，名朱蹄彼會，",
    "T12n0362_002:0317a19": "其國有二百二十億菩薩，皆當往生阿彌陀",
    "T12n0362_002:0317a20": "佛國。他方異國，第四佛，名阿蜜蔡羅薩，",
    "T12n0362_002:0317a21": "其國有二百五十億菩薩，皆當往生阿彌陀",
    "T12n0362_002:0317a22": "佛國。他方異國，第五佛，名樓波黎波蔡𮜨，其",
    "T12n0362_002:0317a23": "國有六百億菩薩，皆當往生阿彌陀佛國。他",
    "T12n0362_002:0317a24": "方異國，第六佛，名那惟于蔡，其國有萬四千",
    "T12n0362_002:0317a25": "菩薩，皆當往生阿彌陀佛國。他方異國，第",
    "T12n0362_002:0317a26": "七佛，名維黎波羅潘蔡𮜨，其國有十五菩薩，",
    "T12n0362_002:0317a27": "皆當往生阿彌陀佛國。他方異國，第八佛，名",
    "T12n0362_002:0317a28": "和阿蔡，其國有八菩薩，皆當往生阿彌陀佛",
    "T12n0362_002:0317a29": "國。他方異國，第九佛，名尸利群蔡，其國有八",
    "T12n0362_002:0317b01": "百一十億菩薩，皆當往生阿彌陀佛國。他方",
    "T12n0362_002:0317b02": "異國，第十佛，名那他蔡，其國有萬億菩薩，皆",
    "T12n0362_002:0317b03": "當往生阿彌陀佛國。他方異國，第十一佛，名",
    "T12n0362_002:0317b04": "和羅那惟于蔡𮜨，其國有萬二千菩薩，皆當",
    "T12n0362_002:0317b05": "往生阿彌陀佛國。他方異國，第十二佛，名沸",
    "T12n0362_002:0317b06": "󰊉圖耶蔡，其國有諸菩薩，無央數不可復計，",
    "T12n0362_002:0317b07": "皆阿惟越致，皆智慧勇猛，各供養無央數諸",
    "T12n0362_002:0317b08": "佛，以一時俱心願欲往，皆當生阿彌陀佛",
    "T12n0362_002:0317b09": "國。他方異國，第十三佛，名隨呵閱祇波多",
    "T12n0362_002:0317b10": "蔡，其國有七百九十億菩薩，皆當往生阿彌",
    "T12n0362_002:0317b11": "陀佛國。」佛言：「是諸菩薩皆阿惟越致。諸比丘",
    "T12n0362_002:0317b12": "僧中及小菩薩輩無央數，皆當往生阿彌",
    "T12n0362_002:0317b13": "陀佛國。不獨是十四佛國中諸菩薩當往生",
    "T12n0362_002:0317b14": "也，都八方、上下無央數佛國諸菩薩輩，各各",
    "T12n0362_002:0317b15": "是皆當往生阿彌陀佛國。甚無央數，都共",
    "T12n0362_002:0317b16": "往會阿彌陀佛國，大眾多不可計。我但說八",
    "T12n0362_002:0317b17": "方、上下無央數諸佛名字，晝夜一劫尚未竟。",
    "T12n0362_002:0317b18": "我但復說諸佛國，諸比丘僧、眾菩薩，當往生",
    "T12n0362_002:0317b19": "阿彌陀佛國人數，說之一劫不休止尚未竟。",
    "T12n0362_002:0317b20": "我但為若曹總攬，都小說之爾。」佛語阿難、",
    "T12n0362_002:0317b21": "阿逸菩薩等：「其世間帝王人民，善男子、善女",
    "T12n0362_002:0317b22": "人，前世宿命作善所致相祿巍巍，乃當聞阿",
    "T12n0362_002:0317b23": "彌陀佛聲者，甚快善哉，代之喜。」佛言：「其有",
    "T12n0362_002:0317b24": "善男子、善女人，聞阿彌陀佛聲，慈心歡喜，",
    "T12n0362_002:0317b25": "一時踊躍，心意淨潔衣毛為起，淚即出者，",
    "T12n0362_002:0317b26": "皆前世宿命作佛道。若他方佛故，菩薩非凡",
    "T12n0362_002:0317b27": "人，其有人民男子、女人，聞彌陀佛聲，不信",
    "T12n0362_002:0317b28": "有者，不信經佛語，不信有比丘僧，心中狐",
    "T12n0362_002:0317b29": "疑都無所信者，皆故從惡道中來生，愚癡不",
    "T12n0362_002:0317c01": "解宿命，殃惡未盡，尚未當度脫故，心中狐",
    "T12n0362_002:0317c02": "疑不信向爾。」佛言：「我語若曹，若曹所當作",
    "T12n0362_002:0317c03": "善法，皆當奉行信之，無得疑。我般泥洹去",
    "T12n0362_002:0317c04": "後，汝曹及後世人，無得復言：『我不信有阿彌",
    "T12n0362_002:0317c05": "陀佛國。』我故令若曹悉見阿彌陀佛國土，所",
    "T12n0362_002:0317c06": "當為者各求之。我具為若曹道說經戒慎法，",
    "T12n0362_002:0317c07": "若曹當如佛法持之，無得毀失。我持是經以",
    "T12n0362_002:0317c08": "累若曹，若曹當堅持之，無得為妄增減是經",
    "T12n0362_002:0317c09": "法。我般泥洹去後，經道留止千歲。千歲後經",
    "T12n0362_002:0317c10": "道斷絕，我皆慈哀持留是經法，止住百歲，",
    "T12n0362_002:0317c11": "百歲中竟，乃休止斷絕。在心所願，皆可得道。」",
    "T12n0362_002:0317c12": "佛言：「師開導人耳目，智慧明達度脫人，令",
    "T12n0362_002:0317c13": "得善合泥洹之道。常當孝慈於佛、父母，常",
    "T12n0362_002:0317c14": "當念師恩，常念不絕即得道疾。」佛言：「天下",
    "T12n0362_002:0317c15": "有佛者甚難值，若有沙門、若師為人說經者",
    "T12n0362_002:0317c16": "甚難值。」佛說是經時，即萬二千億諸天人民，",
    "T12n0362_002:0317c17": "皆得天眼徹視，悉一心皆為菩薩道。即二百",
    "T12n0362_002:0317c18": "億諸天人民，皆得阿那含道。即八百沙門，",
    "T12n0362_002:0317c19": "皆得阿羅漢道。即四十億菩薩，皆得阿惟越",
    "T12n0362_002:0317c20": "致。佛說經已，諸菩薩、阿羅漢，諸天、帝王、人",
    "T12n0362_002:0317c21": "民，皆大歡喜，起為佛作禮遶三匝，前以頭",
    "T12n0362_002:0317c22": "面著佛足而去。",
    "T12n0362_002:0317c23": "阿彌陀經卷下"
}