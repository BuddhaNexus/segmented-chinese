{
    "X79n1563_003:0707b03": "大光明藏下卷",
    "X79n1563_003:0707b05": "前洪州黃檗山希運禪師嗣法",
    "X79n1563_003:0707b06": "鎮州臨濟義玄禪師",
    "X79n1563_003:0707b07": "師初在黃檗會中。第一座勉令問話。師廼上問曰。如",
    "X79n1563_003:0707b08": "何是佛法的的意。黃檗便打。如是三問。三回被打。將",
    "X79n1563_003:0707b09": "辭往諸方。第一座告黃檗曰。義玄上座雖是後生。却",
    "X79n1563_003:0707b10": "甚奇特。來辭和尚。願更垂提誘。來日師上辭。黃檗指",
    "X79n1563_003:0707b11": "往高安見大愚。師到大愚。愚問曰。什麼處來。師曰。黃",
    "X79n1563_003:0707b12": "檗來。愚曰。黃檗有何言教。師曰。義玄三度問西來的",
    "X79n1563_003:0707b13": "的意。三蒙賜棒。不知過在什麼處。愚曰。黃檗恁麼老",
    "X79n1563_003:0707b14": "婆心為汝得徹。猶覔過在。師於言下大悟云。元來黃",
    "X79n1563_003:0707b15": "檗佛法無多子。愚扭住師云。者尿床鬼子。適道過在",
    "X79n1563_003:0707b16": "什麼處。如今却道黃檗佛法無多子。你見箇什麼道",
    "X79n1563_003:0707b17": "理。速道速道。師於大愚肋下築三拳。大愚托開云。汝",
    "X79n1563_003:0707b18": "師黃檗。非干我事。師辭大愚回黃檗。黃檗云。汝回太",
    "X79n1563_003:0707b19": "速生。師云。祇為老婆心切。便人事了。侍立次。黃檗云。",
    "X79n1563_003:0707b20": "大愚有何言句。師遂舉前話。黃檗云。這大愚老漢。待",
    "X79n1563_003:0707b21": "見痛與一頓。師云。說什麼待見。即今便與。隨後便打",
    "X79n1563_003:0707b22": "黃檗一掌。黃檗云。這風顛漢却來這裏捋虎須。師便",
    "X79n1563_003:0707b23": "喝。黃檗云。侍者引這風顛漢參堂去。師自此後半夏。",
    "X79n1563_003:0707b24": "上黃檗山見黃檗看經。師曰。我將謂是箇人。元來是",
    "X79n1563_003:0707c01": "个唵黑豆。老和尚住數日廼去。黃檗曰。汝破夏來。不",
    "X79n1563_003:0707c02": "終夏去。師曰。某甲暫來禮拜和尚。黃檗遂打趂令出",
    "X79n1563_003:0707c03": "去。師行數里。疑此事却回。終夏辭黃檗。檗曰。什麼處",
    "X79n1563_003:0707c04": "去。師曰。不是河南便是河北。黃檗拈起拄杖便打。師",
    "X79n1563_003:0707c05": "捉住云。這老漢莫盲枷瞎棒。已後錯打人在。黃檗遂",
    "X79n1563_003:0707c06": "喚侍者把將几案禪板來。師曰。把將火來。黃檗曰。不",
    "X79n1563_003:0707c07": "然。汝但將去。已後坐斷天下人舌頭在。師即便發去。",
    "X79n1563_003:0707c08": "師到態耳祖塔。塔主問曰。先禮佛。先禮祖。師曰。祖佛",
    "X79n1563_003:0707c09": "俱不禮。塔主曰。祖佛與長老有什麼冤家俱不禮。師",
    "X79n1563_003:0707c10": "便拂袖出。師後還鄉住于城南臨濟院。一日上堂云。",
    "X79n1563_003:0707c11": "汝等諸人赤肉團上有一無位真人。常向汝諸人面",
    "X79n1563_003:0707c12": "門出入。未證據者看看。時有僧問。如何是無位真人。",
    "X79n1563_003:0707c13": "師下禪床把住云。道道。僧擬議。師托開云。無位真人",
    "X79n1563_003:0707c14": "是什麼乾屎橛。便歸方丈。師問樂普。從上來人行棒",
    "X79n1563_003:0707c15": "行喝。阿郍箇親。對曰。總不親。師曰。親處作麼生。普便",
    "X79n1563_003:0707c16": "喝。師便打。師問木口和尚。如何是露地白牛。木口吽。",
    "X79n1563_003:0707c17": "師曰。啞。木口曰。老師作麼生。師曰。這畜生。大覺來參。",
    "X79n1563_003:0707c18": "師舉拂子。大覺敷坐具。師擲下拂子。大覺收坐具入",
    "X79n1563_003:0707c19": "僧堂。眾僧疑曰。這僧莫是和尚親故。不禮拜又不喫",
    "X79n1563_003:0707c20": "棒。師聞。令喚新到來。大覺遂出。師曰。大眾道汝未參",
    "X79n1563_003:0707c21": "長老。大覺云。不審。便自歸眾。麻谷到參。敷坐具便問",
    "X79n1563_003:0707c22": "云。十二面觀音阿那面正。師下禪床。一手收麻谷坐",
    "X79n1563_003:0707c23": "具。一手搊麻谷云。十二面觀音向什麼處去也。麻谷",
    "X79n1563_003:0707c24": "轉身擬坐禪床。師拈拄杖打。麻谷接住捉入方丈。師",
    "X79n1563_003:0708a01": "上堂云。大眾。夫為法者不避喪身失命。我昔於黃檗",
    "X79n1563_003:0708a02": "先師處。三度問佛法的的意。三度蒙他賜棒。如蒿枝",
    "X79n1563_003:0708a03": "拂相似。如今更思得一頓。誰為下手。時有僧出云。某",
    "X79n1563_003:0708a04": "甲下得。師拈棒與他。僧擬接。師便打。僧問。如何是第",
    "X79n1563_003:0708a05": "一句。師曰。三要印開朱點窄。未容擬議主賓分。曰。如",
    "X79n1563_003:0708a06": "何是第二句。師曰。妙解豈容無著問。漚和爭副截流",
    "X79n1563_003:0708a07": "機。問。如何是第三句。師曰。看取棚頭弄傀儡。牽抽全",
    "X79n1563_003:0708a08": "藉裏頭人。師廼曰。夫一句語須具三玄門。一玄門須",
    "X79n1563_003:0708a09": "具三要。有權有用。汝等諸人作麼會。師一日上堂曰。",
    "X79n1563_003:0708a10": "吾滅後不得滅却吾正法眼藏。三聖出云。爭敢滅却",
    "X79n1563_003:0708a11": "和尚正法眼藏。師曰。已後有人問。你向他道什麼。三",
    "X79n1563_003:0708a12": "聖便喝。師曰。誰知吾正法眼藏。向這瞎驢邊滅却。乃",
    "X79n1563_003:0708a13": "有頌曰。沿流不止問如何。真照無邊說似他。離相離",
    "X79n1563_003:0708a14": "名人不稟。吹毛用了急須磨。",
    "X79n1563_003:0708a15": "寶曇曰。或擬議臨濟三頓棒曰。若藥不瞑眩厥疾。",
    "X79n1563_003:0708a16": "不瘳是未夢見吾臨濟也。但觀渠曰。我於黃檗處",
    "X79n1563_003:0708a17": "三度問佛法大意。三度喫六十拄杖。如蒿枝拂相",
    "X79n1563_003:0708a18": "似。如今更思一頓。誰為下手。此真臨濟骨髓也。肋",
    "X79n1563_003:0708a19": "下三拳。連腮一掌。以明有信。初非棒下無生忍。臨",
    "X79n1563_003:0708a20": "機不見。師之謂也。學者宜審之。半夏辭黃檗。中道",
    "X79n1563_003:0708a21": "復回。始終光明。不留絲毫許也。故其平生一喝如",
    "X79n1563_003:0708a22": "旱天霹靂。佛來也喝。祖來也喝。明來也喝。暗來也",
    "X79n1563_003:0708a23": "喝。有時一喝如金剛王寶劒。有時一喝如踞地獅",
    "X79n1563_003:0708a24": "子。有時一喝如探竿影草。有時一喝不作一喝用。",
    "X79n1563_003:0708b01": "四喝面目現在。此喝決定非彼。而彼喝決定非此",
    "X79n1563_003:0708b02": "也。故能一喝中建立一切法。亦能破除一切法。正",
    "X79n1563_003:0708b03": "當喝時。孰知其為彼喝此喝中者。但知死者死而",
    "X79n1563_003:0708b04": "活者活也。又曰。一句中須具三玄。一玄中須具三",
    "X79n1563_003:0708b05": "要。有權有實。有照有用。又曰。有一人長在涂中不",
    "X79n1563_003:0708b06": "離家舍。有一人長在家舍不離涂中。那箇合受人",
    "X79n1563_003:0708b07": "天供養。又有四料揀。四賓主三句。皆吾臨濟宗旨。",
    "X79n1563_003:0708b08": "非從黃檗得來也。至力詆禪病。直指本根。琅琅數",
    "X79n1563_003:0708b09": "千萬言。如迦陵仙音。遍十方界。所謂雖聖臨濟不",
    "X79n1563_003:0708b10": "居也。正法眼藏十有二傳而至于今不泯。吾知其",
    "X79n1563_003:0708b11": "待阿逸多出世更千萬傳。皆吾濟北之道也。復何",
    "X79n1563_003:0708b12": "慮哉。",
    "X79n1563_003:0708b13": "睦州龍興寺道蹤禪師",
    "X79n1563_003:0708b14": "師即陳尊宿也。見黃檗造悟。住高安米山寺。以母老",
    "X79n1563_003:0708b15": "東歸。鬻草屨以給侍。後住龍興寺。因晚參謂眾曰。汝",
    "X79n1563_003:0708b16": "等諸人未得个入頭須得个入頭。若得个入頭已後",
    "X79n1563_003:0708b17": "不得辜負老僧。時有僧出禮拜曰。某甲終不敢辜負",
    "X79n1563_003:0708b18": "和尚。師曰。早是辜負我了也。師又曰。老僧在此住持。",
    "X79n1563_003:0708b19": "不曾親見箇無事人到來。汝等何不近前。時有一僧",
    "X79n1563_003:0708b20": "方近前。師云。維那不有汝自領去三門外與二十棒。",
    "X79n1563_003:0708b21": "僧云。某甲過在什麼處。師云。枷上更著杻。師尋常見",
    "X79n1563_003:0708b22": "衲僧來即閉門。或見講僧來廼召曰坐主。才應諾。師",
    "X79n1563_003:0708b23": "云。擔板漢。或云這裏有桶與我取水來。師一日在廊",
    "X79n1563_003:0708b24": "下立有僧來問。陳尊宿房在何處。師脫草屨驀頭便",
    "X79n1563_003:0708c01": "打。僧便走。師召云。大德。僧回首。師指云。却從那邊去。",
    "X79n1563_003:0708c02": "有僧文偃扣門。師揕之曰道道。偃驚不暇答。廼推出",
    "X79n1563_003:0708c03": "曰。秦時[車*度]轢鑽。隨後掩其扉損偃右足。師聞一老宿",
    "X79n1563_003:0708c04": "難親近。躬往訪之。老宿才見師便入方丈遂喝。師側",
    "X79n1563_003:0708c05": "掌云。兩重公案。老宿云。過在什麼處。師云。這野狐精。",
    "X79n1563_003:0708c06": "便退。師與講僧喫茶。師云。我救汝不得也。僧云。某甲",
    "X79n1563_003:0708c07": "不曉。乞師垂示。師拈油餅示之云。這箇是什麼。僧云。",
    "X79n1563_003:0708c08": "色法。師云。這入鑊湯漢。有紫衣大德到禮拜。師拈帽",
    "X79n1563_003:0708c09": "子帶示之云。這箇喚作什麼。大德云。朝天帽。師云。恁",
    "X79n1563_003:0708c10": "麼則老僧不卸也。復問所習何業。云唯識。云作麼生",
    "X79n1563_003:0708c11": "說。云三界唯心萬法唯識。師指門扇云。是什麼。云色",
    "X79n1563_003:0708c12": "法。師云。簾前賜紫。對御譚經。何得不持五戒。僧無語。",
    "X79n1563_003:0708c13": "僧云。某甲乍入叢林乞師指示。師云。你不解問。僧云。",
    "X79n1563_003:0708c14": "和尚作麼生。師云。放汝三十棒自領出去。問。教意請",
    "X79n1563_003:0708c15": "師提綱。師云。但問將來與你道。僧云。請和尚道。師云。",
    "X79n1563_003:0708c16": "佛殿裏燒香。三門頭合掌。問。如何是展演之言。師云。",
    "X79n1563_003:0708c17": "量才補職。僧云。如何是不落展演。師云。伏惟尚饗。師",
    "X79n1563_003:0708c18": "喚焦山近前來。又呼童子取斧來云。未有繩黑且斫",
    "X79n1563_003:0708c19": "麤。師喝之。又喚童子云。作麼生是你斫頭。童子遂作",
    "X79n1563_003:0708c20": "斫勢。師云。斫你老爺頭不得。問。如何是放一線道。師",
    "X79n1563_003:0708c21": "云。量才補職。又問。如何是不放一線道。師云。伏惟尚",
    "X79n1563_003:0708c22": "饗。僧問。寺前金剛托即乾坤大地。不托即絲髮不逢",
    "X79n1563_003:0708c23": "時如何。師云。吽吽。我不曾見此。問。先跳三千倒退八",
    "X79n1563_003:0708c24": "百。你合作麼生。僧云。諾。師云。先責一紙罪狀好。便打。",
    "X79n1563_003:0709a01": "其僧擬出。師云。來我共你葛藤托即乾坤大地。你且",
    "X79n1563_003:0709a02": "道洞庭湖裏水深多少。僧云。不曾度量。師云。洞庭湖",
    "X79n1563_003:0709a03": "又作麼生。僧云。只為今時。師云。只這葛藤尚不會。廼",
    "X79n1563_003:0709a04": "打之。問。如何是觸涂無滯底句。師云。我不恁麼道。僧",
    "X79n1563_003:0709a05": "云。師作麼生道。師云。箭過西天十萬里。却同大唐國",
    "X79n1563_003:0709a06": "裏等候。有僧扣門。師云。作麼。曰。己事未明乞師指示。",
    "X79n1563_003:0709a07": "師云。這裏只有棒。方開門。其僧擬問。師便摑僧口。又",
    "X79n1563_003:0709a08": "問。以字不成八字不是是什麼章句。師彈指一下云。",
    "X79n1563_003:0709a09": "會麼。云。不會。師云。上來表贊無限勝因。蝦蟇跳上梵",
    "X79n1563_003:0709a10": "天。蚯蚓走過東海。",
    "X79n1563_003:0709a11": "寶曇曰。此臨濟之兄而老於臨濟者。指臨濟。參黃",
    "X79n1563_003:0709a12": "檗。接雲門。嗣雪峯。即此老也。似臨濟太峻硬。善能",
    "X79n1563_003:0709a13": "生子而不能善養子。龍。吾知其能變化而不可測。",
    "X79n1563_003:0709a14": "而猶有龍類。獅子王。吾知其哮吼一聲百獸腦裂。",
    "X79n1563_003:0709a15": "而猶有獅子兒。聞皆增勇徤之說。此老殆超過龍",
    "X79n1563_003:0709a16": "獅子之顏歟。想見一時睦州之門其風凜然。鬻屨",
    "X79n1563_003:0709a17": "以養其母是此門也。拶折雲門之足是此門也。問",
    "X79n1563_003:0709a18": "陳尊宿房脫屨驀頭便[打-丁+屑]是此門也。終年竟歲犇",
    "X79n1563_003:0709a19": "走於其門者。未有一人親見睦州。況生睦州後耶。",
    "X79n1563_003:0709a20": "法語不可具載。皆其陶汰雲門以冶人。類如陳操",
    "X79n1563_003:0709a21": "輩是也。若死水蟠屈之物。切忌吞吐。",
    "X79n1563_003:0709a22": "魏府大覺禪師",
    "X79n1563_003:0709a23": "師見黃檗深證。因興化存獎為院主。師就而問曰。我",
    "X79n1563_003:0709a24": "常聞汝道。向南行一回。拄杖頭未曾撥著箇會佛法",
    "X79n1563_003:0709b01": "底人。汝憑箇什麼道理有此語。興化廼喝。師便打。興",
    "X79n1563_003:0709b02": "化又喝。師又打。來日興化從法堂上過。師召曰。院主。",
    "X79n1563_003:0709b03": "我直下疑汝昨日行底喝。與我說來。興化曰。存獎平",
    "X79n1563_003:0709b04": "生於三聖處學得底。盡被和尚折倒了也。願與存獎",
    "X79n1563_003:0709b05": "箇安樂法門。師云。這瞎驢卸却衲帔。待痛與一頓。興",
    "X79n1563_003:0709b06": "化於言下領旨。雖同嗣臨濟而常以師為助發之友。",
    "X79n1563_003:0709b07": "師臨終時謂眾曰。我有一隻箭要付與時人。有僧出",
    "X79n1563_003:0709b08": "云。請和尚箭。師云。汝喚什麼作箭。僧便喝。師即打數",
    "X79n1563_003:0709b09": "下。自歸方丈。却喚其僧入來問云。汝適來會麼。僧云。",
    "X79n1563_003:0709b10": "不會。師又打數下。擲下拄杖云。已後遇明眼人分明",
    "X79n1563_003:0709b11": "舉似。",
    "X79n1563_003:0709b12": "寶曇曰。臨濟一喝如烏喙堇毒。可以殺人亦能活",
    "X79n1563_003:0709b13": "人。[(厂@((既-旡)-日+口))*頁]所用如何耳。非親死其手而得活者。不足以",
    "X79n1563_003:0709b14": "語此。何則。此喝在知識則為藥。在學者則為病。當",
    "X79n1563_003:0709b15": "黃檗之門皆用此藥也。後世有察色聽聲之為良",
    "X79n1563_003:0709b16": "醫也。大覺之於興化。一服烏喙便愈其膏盲。彼俗",
    "X79n1563_003:0709b17": "士庸毉不通古今。雖剖肺肝相示猶不能辨。良可",
    "X79n1563_003:0709b18": "哀也。參禪當參黃檗宗旨。學毉當學盧扁指決。舍",
    "X79n1563_003:0709b19": "此尚何言哉。",
    "X79n1563_003:0709b20": "河東聞喜裴相國",
    "X79n1563_003:0709b21": "公諱休。字公美。守新安時。黃檗方舍眾入大安精舍",
    "X79n1563_003:0709b22": "晦迹服勞殿堂。公因入寺燒香。觀壁間畫像問寺主",
    "X79n1563_003:0709b23": "云。是何圖相。寺主對曰。高僧真儀。公曰。真儀可觀。高",
    "X79n1563_003:0709b24": "僧何在。寺主無對。公曰。此間有禪人否。寺主曰。近有",
    "X79n1563_003:0709c01": "一僧投寺執役。頗似禪者。公曰。可請來詢問得否。於",
    "X79n1563_003:0709c02": "是遽尋。運至。公覩之欣然曰。休適有一問。諸德吝詞。",
    "X79n1563_003:0709c03": "令上人代酧一語得否。師曰。請相公垂問。公即舉前",
    "X79n1563_003:0709c04": "話問。師朗聲曰。裴休。公應諾。師曰。在什麼處。公當下",
    "X79n1563_003:0709c05": "知旨。如獲髻珠。公曰。吾師真善知識也。示人尅的若",
    "X79n1563_003:0709c06": "是。何汩沒於此乎。寺眾愕然。自此延入府署留之供",
    "X79n1563_003:0709c07": "養執弟子之禮。屢辭不已。復堅請住黃檗山荐興祖",
    "X79n1563_003:0709c08": "教。有暇即躬入山頂謁玄論。公既通徹祖意。復博綜",
    "X79n1563_003:0709c09": "教相。諸方咸謂裴相國不浪出黃檗門也。一日捧一",
    "X79n1563_003:0709c10": "尊佛跪黃檗前曰。請師安名。黃檗召相公。公應諾。黃",
    "X79n1563_003:0709c11": "檗云。為安名竟。又問黃檗曰。某甲家中有片石。也曾",
    "X79n1563_003:0709c12": "坐。也曾臥。還鐫作佛得麼。黃檗云得。公曰。還不得麼。",
    "X79n1563_003:0709c13": "黃檗云不得。公迁鎮宣城。還思瞻禮。亦創精籃迎請",
    "X79n1563_003:0709c14": "居之。雖圭峯該通禪講為裴所重。未若歸心於黃檗",
    "X79n1563_003:0709c15": "而傾竭服膺者也。親撰圭峯碑云。休與師於法為昆",
    "X79n1563_003:0709c16": "仲。於義為交友。於恩為善知識。於教為內外護。斯可",
    "X79n1563_003:0709c17": "見矣。手抄黃檗心要。親作序引冠於編首。留鎮山門。",
    "X79n1563_003:0709c18": "又親寫大藏經五百函號。迄今寶之。圭峯禪師著禪",
    "X79n1563_003:0709c19": "源諸詮原人論及圓覺經疏注法界觀。公皆為之序。",
    "X79n1563_003:0709c20": "公父肅。字中明。任越州觀察使。應沙門曇彥三百年",
    "X79n1563_003:0709c21": "讖記。重建隆興寺大佛殿。自撰碑銘存焉。",
    "X79n1563_003:0709c22": "寶曇曰。裴休友圭峯時猶未猛省者也。遭黃檗一",
    "X79n1563_003:0709c23": "問。不覺須彌動搖。與佛安名鐫石作佛。惱亂黃檗",
    "X79n1563_003:0709c24": "盖自此始。手抄心要盖是咀其英華矣。復以其緒",
    "X79n1563_003:0710a01": "餘土苴施及於人。冠引禪源詮及圓覺法界觀。其",
    "X79n1563_003:0710a02": "辭彩熀燿。性理昭廊。真一代傑作。發菩提心語與",
    "X79n1563_003:0710a03": "佛菩薩語無異。推原其道種所由來者尚矣。後世",
    "X79n1563_003:0710a04": "學佛者當放他一頭地。使人人如此老。豈復任情",
    "X79n1563_003:0710a05": "倍道之患哉。",
    "X79n1563_003:0710a06": "臨濟義玄禪師嗣法",
    "X79n1563_003:0710a07": "魏府灌溪志閑禪師",
    "X79n1563_003:0710a08": "師見臨濟。為濟扭住良久放之。師曰。領矣。住後謂眾",
    "X79n1563_003:0710a09": "曰。我見臨濟無言無語。直至如今飽不饑。僧問。請師",
    "X79n1563_003:0710a10": "不借。師曰。我滿口道不借。師又曰。大廋嶺頭佛不會。",
    "X79n1563_003:0710a11": "黃梅路上沒眾生。師會下有一僧去參石霜。石霜問",
    "X79n1563_003:0710a12": "什麼處來。僧云。灌溪來。石霜云。我北山住。不如他南",
    "X79n1563_003:0710a13": "山住。僧無對。師問云。但道修涅槃堂了也。僧問。久嚮",
    "X79n1563_003:0710a14": "灌溪。到來只見漚麻池。師曰。汝只見漚麻池。不見灌",
    "X79n1563_003:0710a15": "溪。僧曰。如何是灌溪。師曰。劈箭急。問。如何是古人旨。",
    "X79n1563_003:0710a16": "師曰。安置不得。曰。為什麼安置不得。師曰。金烏那教",
    "X79n1563_003:0710a17": "下碧天。問云。金鎻斷後如何。師曰。正是法汝處。問。如",
    "X79n1563_003:0710a18": "何是細。師曰。回換不回換。曰。末後事如何。師曰。忌丈",
    "X79n1563_003:0710a19": "六口頭。問。如何是一色。師云。不隨。問。一色後如何。師",
    "X79n1563_003:0710a20": "曰。有闍梨承當分也無。問。今日一會祗敵何人。師曰。",
    "X79n1563_003:0710a21": "不為凡聖。問。一句如何。師曰。不落千聖機。問。如何是",
    "X79n1563_003:0710a22": "洞中水。師曰。不洗人。師臨寂問侍僧曰。坐死者誰。曰。",
    "X79n1563_003:0710a23": "僧伽。立死誰。曰。僧會。乃行六七步垂手而逝。",
    "X79n1563_003:0710a24": "寶曇曰。臨濟毒手用之灌溪。而灌溪死用之定上",
    "X79n1563_003:0710b01": "座。而定上座死廼知此老不輕用於人。用者必死。",
    "X79n1563_003:0710b02": "灌溪曰。我在臨濟爺爺處得半杓。末山娘娘處得",
    "X79n1563_003:0710b03": "半杓。此漚麻池也。若是劈箭急之水。莫道半杓。一",
    "X79n1563_003:0710b04": "滴也無。行六七步而終。是用臨濟底。用末山底。請",
    "X79n1563_003:0710b05": "道看。",
    "X79n1563_003:0710b06": "鎮州寶壽沼和尚",
    "X79n1563_003:0710b07": "師因僧問萬境來侵時如何。師曰。莫管他。僧禮拜。師",
    "X79n1563_003:0710b08": "曰。不要動著。動著即打折汝腰。趙州諗和尚來。師在",
    "X79n1563_003:0710b09": "禪床背面而坐。諗展坐具禮拜。師起入方丈。諗收坐",
    "X79n1563_003:0710b10": "具而出。師問。僧什麼處來。曰。西山來。師曰。見獼猴麼。",
    "X79n1563_003:0710b11": "曰見。師曰。作什麼伎倆。曰。見某甲一个伎倆作不得。",
    "X79n1563_003:0710b12": "師打之。胡釘鉸來參。師問。汝莫是胡釘鉸。曰不敢。師",
    "X79n1563_003:0710b13": "曰。還解釘得虗空否。曰。請和尚打破。某甲與釘。師以",
    "X79n1563_003:0710b14": "拄杖打之。胡曰。和尚莫錯打某甲。師曰。向後有多口",
    "X79n1563_003:0710b15": "阿師與點破在。僧問。萬里無片雲時如何。師曰。青天",
    "X79n1563_003:0710b16": "亦須喫棒。",
    "X79n1563_003:0710b17": "鎮州三聖院慧然禪師",
    "X79n1563_003:0710b18": "師於臨濟處受訣。至仰山。仰山問曰。汝名什麼。師曰。",
    "X79n1563_003:0710b19": "名慧寂。仰山曰。慧寂是我名。師曰。我名慧然。仰山大",
    "X79n1563_003:0710b20": "笑而已。師到香嚴。嚴問。什麼處來。師曰。臨濟。嚴曰。將",
    "X79n1563_003:0710b21": "得臨濟劒來麼。師以坐具驀口。打而去。師到德山。才",
    "X79n1563_003:0710b22": "展坐具。德山云。莫展炊巾。遮裏無&#;飯。師曰。縱有也",
    "X79n1563_003:0710b23": "無著處。德山以拄杖打師。師接住却推德山向禪床",
    "X79n1563_003:0710b24": "上。德山大笑。師哭蒼天而去。師在雪峯。聞峯垂語曰。",
    "X79n1563_003:0710c01": "人人盡有一面古鏡。遮獼猴亦有一面古鏡。師出問。",
    "X79n1563_003:0710c02": "歷劫無名。和尚為什麼立為古鏡。峯云。瑕生也。師咄",
    "X79n1563_003:0710c03": "曰。遮老和尚話頭也不識。峯云。罪過。老僧住持事多。",
    "X79n1563_003:0710c04": "師見寶壽開堂。師推出一僧在寶壽前。寶壽便打其",
    "X79n1563_003:0710c05": "僧。師曰。長老。若恁麼為人。瞎却鎮州一城人眼在。",
    "X79n1563_003:0710c06": "寶曇曰。臨濟之門有寶壽三聖興化。猶馬祖之門",
    "X79n1563_003:0710c07": "有百丈南泉歸宗也。百丈似馬祖而有氣力。歸宗",
    "X79n1563_003:0710c08": "似馬祖而絕豪邁。南泉似馬祖而絕恢廓。以是知",
    "X79n1563_003:0710c09": "寶壽似臨濟而篤實。三聖似臨濟而駿發。興化似",
    "X79n1563_003:0710c10": "臨濟而淵粹。篤實在青天喫棒處。打胡釘鉸處見。",
    "X79n1563_003:0710c11": "駿發在召寂子打香嚴處。推倒德山滅却正法眼",
    "X79n1563_003:0710c12": "藏處見。囦粹在紫羅帳裏撒真珠與面前橫兩遭",
    "X79n1563_003:0710c13": "處見。雖然各得其一。猶為百世臨濟。況得其全。豈",
    "X79n1563_003:0710c14": "不為千萬世臨濟哉。愚常恨棒喝不施於今世。而",
    "X79n1563_003:0710c15": "臨濟之道微。豈後之學者力有所不能堪。抑其師",
    "X79n1563_003:0710c16": "之有所未盡其旨。如人飲水冷煖自知。興化一瓣",
    "X79n1563_003:0710c17": "香。自艱難辛苦得之。所以盛大。",
    "X79n1563_003:0710c18": "魏府興化存獎禪師",
    "X79n1563_003:0710c19": "師因問僧什麼處來。曰。崔禪處來。師曰。將得崔禪喝",
    "X79n1563_003:0710c20": "來否。曰。不將得來。師曰。恁麼不從崔禪處來。僧喝。師",
    "X79n1563_003:0710c21": "打。師謂眾曰。我只聞長廊下也喝。後架裏也喝。諸子",
    "X79n1563_003:0710c22": "汝莫盲喝亂喝。直饒喝得興化向半天裏住却。撲下",
    "X79n1563_003:0710c23": "來氣欲絕。待興化蘇息起來。向汝道未在。何以故。我",
    "X79n1563_003:0710c24": "未曾向紫羅帳裏撒真珠與汝諸人。虗空裏亂喝作",
    "X79n1563_003:0711a01": "什麼。我若將手向你面前橫兩遭。你便去不得。一日",
    "X79n1563_003:0711a02": "謂克賓維那曰。汝不久為唱導之師。克賓曰。我不入",
    "X79n1563_003:0711a03": "這保社。師曰。會了不入。不會了不入。曰。總不恁麼。師",
    "X79n1563_003:0711a04": "打。白眾曰。克賓維那法戰不勝。令舍衣鉢錢五貫文。",
    "X79n1563_003:0711a05": "罰饡飯一堂。而趂出院。僧問。國師喚待者意作麼生。",
    "X79n1563_003:0711a06": "師曰。一盲引眾盲。師有時喚僧某甲。僧應諾。師曰。點",
    "X79n1563_003:0711a07": "即不到。又別喚一僧。僧應諾。師曰。到即不點。唐莊宗",
    "X79n1563_003:0711a08": "謂師曰。朕收大梁。得一顆無價明珠。未有人酧價。師",
    "X79n1563_003:0711a09": "曰。請陛下珠看。帝以手舒幞頭脚。師曰。君王之寶誰",
    "X79n1563_003:0711a10": "敢酧價。遂為同光之師。",
    "X79n1563_003:0711a11": "寶曇曰。臨濟一喝如驪龍頷下之珠。有敢嬰其逆",
    "X79n1563_003:0711a12": "鱗者然後得之。此珠謂之隨色摩尼。青作青見。黃",
    "X79n1563_003:0711a13": "作黃見。三聖大覺是嬰逆鱗而得珠者。興化後死",
    "X79n1563_003:0711a14": "者也。開堂日示眾云。此一炷香本合為三聖師兄。",
    "X79n1563_003:0711a15": "三聖師兄為我太賖。欲為大覺師兄。大覺為我太",
    "X79n1563_003:0711a16": "孤。不如供養臨濟先師。不然則何。以起吾臨濟正",
    "X79n1563_003:0711a17": "宗子孫。法本無弊也。而人自以為弊。臨濟之喝聞",
    "X79n1563_003:0711a18": "者俱喪。容有弊乎。究興化之言。想見當時亦有舞",
    "X79n1563_003:0711a19": "文弄法者。興化曰。我聞東廊也喝。西廊也喝。待汝",
    "X79n1563_003:0711a20": "喝得興化向半天。撲下來一點氣息也無。緩緩地",
    "X79n1563_003:0711a21": "起來。向你道未在。何故。我未嘗向紫羅帳裏撒真",
    "X79n1563_003:0711a22": "珠與汝諸人。又首楞嚴曰。譬如有人妄號帝王。自",
    "X79n1563_003:0711a23": "取誅滅。況復法王。如何妄竊之意也。勘同參則曰。",
    "X79n1563_003:0711a24": "我以手向伊面前橫兩遭。便去不得。且那裏是他",
    "X79n1563_003:0711b01": "以手向伊面前橫兩遭處。具眼者看。",
    "X79n1563_003:0711b02": "涿州紙衣克符和尚",
    "X79n1563_003:0711b03": "師初問臨濟曰。如何是奪人不奪境。臨濟曰。春煦發",
    "X79n1563_003:0711b04": "生鋪地錦。嬰兒垂白髮如絲。師問曰。如何是奪境不",
    "X79n1563_003:0711b05": "奪人。臨濟曰。王令已行天下徧。將軍塞外絕烟塵。師",
    "X79n1563_003:0711b06": "曰。如何是人境俱不奪。臨濟曰。王登寶殿。野老漚歌。",
    "X79n1563_003:0711b07": "師曰。如何是人境兩俱奪。臨濟。曰并汾絕言。獨處一",
    "X79n1563_003:0711b08": "方。師於言下領旨。深入三玄三要四句之法門。頗資",
    "X79n1563_003:0711b09": "化道。",
    "X79n1563_003:0711b10": "寶曇曰。或謂南岳馬祖無是法也。臨濟恢洪二老",
    "X79n1563_003:0711b11": "之道者。是法何自異而興哉。方南岳馬祖時根勝",
    "X79n1563_003:0711b12": "如春。熏然泰和。不見陶寫之態。至臨濟之世根如",
    "X79n1563_003:0711b13": "夏秋矣。日益老壯。肅殺然後成功。故根如四時。法",
    "X79n1563_003:0711b14": "亦如四時。善知識握造化之權。變化斡旋不見其",
    "X79n1563_003:0711b15": "迹。臨濟四料揀是深慮後世不識臨濟宗旨。轉墮",
    "X79n1563_003:0711b16": "邪涂。述四句偈以發明之。學者能如克符深入三",
    "X79n1563_003:0711b17": "玄三要四句之門。方知臨濟道出常情也。",
    "X79n1563_003:0711b18": "睦州陳尊宿嗣法",
    "X79n1563_003:0711b19": "睦州刺史陳操尚書",
    "X79n1563_003:0711b20": "尚書與僧齋次。忽拈起餬餅問僧曰。江西湖南還有",
    "X79n1563_003:0711b21": "這箇麼。僧曰。尚書適來喫什麼。尚書曰。敲鍾謝響。又",
    "X79n1563_003:0711b22": "一日齋僧次。躬行餅。僧展手欲接。尚書廼縮手。僧無",
    "X79n1563_003:0711b23": "語。尚書曰。果然果然。異日問僧曰。有个事與上座商",
    "X79n1563_003:0711b24": "量得麼。僧曰。合取狗口。尚書自摑口曰。操罪過。僧曰。",
    "X79n1563_003:0711c01": "知過必改。尚書曰。恁麼即乞上座口喫飯。又齋僧自",
    "X79n1563_003:0711c02": "行食次曰。上座施食。上座曰。三德六味。尚書曰。錯。上",
    "X79n1563_003:0711c03": "座無對。又與僚屬登樓次。有數僧行來。一官人曰。來",
    "X79n1563_003:0711c04": "者總是行脚僧。尚書曰。不是。官人曰。焉知不是。尚書",
    "X79n1563_003:0711c05": "曰。待近前來與問過。諸僧相次近樓前行過。尚書驀",
    "X79n1563_003:0711c06": "喚上座。僧皆回[(厂@((既-旡)-日+口))*頁]。尚書與眾官曰。你不信道。又與禪",
    "X79n1563_003:0711c07": "者頌曰。禪者有玄機。機玄是復非。欲了機前旨。咸於",
    "X79n1563_003:0711c08": "句下違。",
    "X79n1563_003:0711c09": "寶曇曰。士大夫參禪期於洞見本根而已。大法徹",
    "X79n1563_003:0711c10": "與未徹自然水到渠成。不同衲僧家有纖毫之疑",
    "X79n1563_003:0711c11": "即不堪為種草。是故善知識有輕重放行者。以此",
    "X79n1563_003:0711c12": "知睦州陳操是用衲僧之手也。操風骨大相類而",
    "X79n1563_003:0711c13": "氣力短小。樓上勘僧豈不似睦州當時事。賴遇無",
    "X79n1563_003:0711c14": "師子兒。若有。却須救取尚書始得。",
    "X79n1563_003:0711c15": "魏府興化存獎禪師嗣法",
    "X79n1563_003:0711c16": "汝州寶應顒禪師",
    "X79n1563_003:0711c17": "師上堂云。赤肉團上壁立千仞。時有僧問。赤肉團上",
    "X79n1563_003:0711c18": "壁立千仞。豈不是和尚道。師曰。是。其僧乃掀倒禪床。",
    "X79n1563_003:0711c19": "師曰。這瞎驢。便打。師問僧曰。近離什麼處。曰。長水。師",
    "X79n1563_003:0711c20": "曰。東流西流。曰。總不恁麼。師曰。作麼生。僧便珍重。師",
    "X79n1563_003:0711c21": "遂打。趂下法堂。僧到參。師舉拂子。僧曰。今日敗闕。師",
    "X79n1563_003:0711c22": "放下拂子。僧曰。猶有這个在。師廼打之。師問僧。近離",
    "X79n1563_003:0711c23": "什麼處。曰。近離襄州。師曰。來作什麼。曰。特來禮拜和",
    "X79n1563_003:0711c24": "尚。師曰。恰遇寶應老不在。僧便喝。師曰。向汝道不在。",
    "X79n1563_003:0712a01": "又喝作什麼。僧又喝。師乃打。其僧禮拜。師曰。這棒本",
    "X79n1563_003:0712a02": "分汝打我。我且打汝三五棒。要此話大行。思明和尚",
    "X79n1563_003:0712a03": "未住西院時參禮後白曰。別無好物。人事從許州買",
    "X79n1563_003:0712a04": "得一口江西剃刀來献和尚。師曰。汝從許州來。什麼",
    "X79n1563_003:0712a05": "處得江西剃刀。明把師手掐一掐。師曰。侍者収取。明",
    "X79n1563_003:0712a06": "拂袖而去。師曰。阿剌剌。師上堂曰。諸方只具啐啄同",
    "X79n1563_003:0712a07": "時眼。不具啐啄同時用。時有僧問曰。如何是啐啄同",
    "X79n1563_003:0712a08": "時用。師曰。作家不啐啄。啐啄同時失。僧曰。此猶未是",
    "X79n1563_003:0712a09": "某甲問處。師曰。汝問處又作麼生。僧曰。失。師乃打之。",
    "X79n1563_003:0712a10": "其僧不肯。後於雲門會下聞別僧舉此語方悟旨。却",
    "X79n1563_003:0712a11": "回參省。師已化去。遂禮風穴和尚。風穴問曰。汝當時",
    "X79n1563_003:0712a12": "先師啐啄話。後來還有省處麼。僧曰。已見个道理也。",
    "X79n1563_003:0712a13": "曰。作麼生。僧曰。某甲當時在燈影裏行。照[(厂@((既-旡)-日+口))*頁]不著。風",
    "X79n1563_003:0712a14": "穴云。汝會也。",
    "X79n1563_003:0712a15": "寶曇曰。君子抱孫不抱子。為其可以為主父尸。吾",
    "X79n1563_003:0712a16": "意祭非其人。其鬼不享。是以君子謹其傳。故有見",
    "X79n1563_003:0712a17": "而傳之。亦有聞而傳之。父祖子孫聞見殊絕。吾見",
    "X79n1563_003:0712a18": "再傳之為難矣。臨濟一傳而至興化。再傳而至南",
    "X79n1563_003:0712a19": "院。卓絕超邁如見臨濟。真不負其傳矣。赤肉團上",
    "X79n1563_003:0712a20": "壁立千仞。便有超佛越祖之意。作家不啐啄啐。啄",
    "X79n1563_003:0712a21": "同時失。便有號令諸方之旨。僧問從上諸聖向什",
    "X79n1563_003:0712a22": "麼處去。不上天堂便入地獄。便有鞭撻佛祖之手。",
    "X79n1563_003:0712a23": "此三事可以想見。其人又有大用。不逢人時如何。",
    "X79n1563_003:0712a24": "鷄鵝舞別道。引入於千峯。用處一一如此。真不忝",
    "X79n1563_003:0712b01": "臨濟嫡孫矣。",
    "X79n1563_003:0712b02": "前汝州南院顒禪師嗣法",
    "X79n1563_003:0712b03": "汝州風穴延昭禪師",
    "X79n1563_003:0712b04": "師於襄州華嚴院遇南院侍者守廓。密探南院宗旨。",
    "X79n1563_003:0712b05": "後即詣南院。初見不禮拜便問。入門須辨主。端的請",
    "X79n1563_003:0712b06": "師分。南院以左手拊膝。師喝。南院以右手拊膝。師又",
    "X79n1563_003:0712b07": "喝。南院舉左手曰遮个即從闍梨。又舉右手曰。遮个",
    "X79n1563_003:0712b08": "又作麼生。師曰。瞎。南院擬拈拄杖次。師曰。作什麼。奪",
    "X79n1563_003:0712b09": "拄杖打著。老和尚莫言不道。南院曰。三十年住持。今",
    "X79n1563_003:0712b10": "日被黃面浙子上門羅織。師曰。和尚大似持鉢不得",
    "X79n1563_003:0712b11": "詐道不饑。南院曰。闍梨幾時曾到南院來。師曰。是何",
    "X79n1563_003:0712b12": "言歟。曰。老僧端的問汝。師曰。也不得放過。南院曰。且",
    "X79n1563_003:0712b13": "坐喫茶。師方具師資之禮。自後應溈仰懸記出世聚",
    "X79n1563_003:0712b14": "徒。南院法道大振。上堂曰。祖師心印狀似鐵牛之機。",
    "X79n1563_003:0712b15": "去即印住。住即印破。只如不去不住。印即是。不印即",
    "X79n1563_003:0712b16": "是。眾中莫有道得底麼。時有盧陂長老出問曰。學人",
    "X79n1563_003:0712b17": "有鐵牛之機。請師不搭印。師曰。慣釣鯨鯢澄巨浸。却",
    "X79n1563_003:0712b18": "嗟蝸步[馬*展]泥沙。盧陂擬進語。師以拂子驀口打。乃曰。",
    "X79n1563_003:0712b19": "記得前語麼。盧陂曰。記得。師曰。試舉看。盧陂欲開口。",
    "X79n1563_003:0712b20": "師又打一拂子。上堂謂眾曰。夫參學眼目。臨機直須",
    "X79n1563_003:0712b21": "大用見前。莫自拘於小節。設使言前薦得。猶是滯殻",
    "X79n1563_003:0712b22": "迷封。縱前句下精通。未免觸涂狂見。觀汝諸人從前",
    "X79n1563_003:0712b23": "依他學解。迷昧兩蹊。而今與汝一齊掃却。个个作大",
    "X79n1563_003:0712b24": "師子兒。吒呀地哮吼一聲。壁立千仞。誰敢正眼覷著。",
    "X79n1563_003:0712c01": "若覷著即瞽却一目也。有僧問師。唱誰家曲宗風。嗣",
    "X79n1563_003:0712c02": "阿誰。師曰。超然逈出威音外。翹足徒勞讚底沙。問。古",
    "X79n1563_003:0712c03": "曲無音韻。如何和得齊。師曰。木雞啼子夜。芻狗吠天",
    "X79n1563_003:0712c04": "明。問。如何是一稱南無佛。師曰。燈連鳳翅當堂照。月",
    "X79n1563_003:0712c05": "影娥眉頭面看。問。如何是佛。師曰。如何不是佛。問。未",
    "X79n1563_003:0712c06": "曉玄言請師直指。師曰。家住海門洲。扶桑最先照。問。",
    "X79n1563_003:0712c07": "明月當空時如何。師曰。不曾天上輥。任向地中埋。問。",
    "X79n1563_003:0712c08": "如何是佛。師曰。嘶風木馬緣無絆。背角泥牛痛下鞭。",
    "X79n1563_003:0712c09": "問。如何是廣慧劒。師曰。不斬死漢。問。古鏡未磨時如",
    "X79n1563_003:0712c10": "何。師曰。天魔膽落。磨後如何。軒轅無道。僧曰。如何。師",
    "X79n1563_003:0712c11": "曰。不在圓天且居羑里。問。矛盾本成雙翳病。帝網明",
    "X79n1563_003:0712c12": "珠事若何。師曰。為山登九仞。捻土定千鈞。僧曰。如何。",
    "X79n1563_003:0712c13": "師曰。如何。問。干木奉文侯。知心有幾人。師曰。少年曾",
    "X79n1563_003:0712c14": "決龍蛇陣。老倒還聽稚子歌。問。如何是清涼山中主。",
    "X79n1563_003:0712c15": "師曰。一句不遑無著。問。迄今猶作野盤僧。問。句不當",
    "X79n1563_003:0712c16": "機如何顯道。師曰。大昴縱同天。日輪不當午。問。如何",
    "X79n1563_003:0712c17": "是和尚家風。師曰。鶴有九臯難翥翼。馬無千里謾追",
    "X79n1563_003:0712c18": "風。問。如何是佛。師曰。勿使異聞。問。未有之言請師試",
    "X79n1563_003:0712c19": "道。師曰。入市能長嘯。歸家著短衣。問。夏終今日師意",
    "X79n1563_003:0712c20": "如何。師曰。不憐鵝護雪。且喜蠟人冰。問。歸鄉無路時",
    "X79n1563_003:0712c21": "如何。師曰。平窺紅爛處。暢殺子平生。師赴州衙請上",
    "X79n1563_003:0712c22": "堂。僧問。人王與法王相見時如何。師曰。大舞遶林泉。",
    "X79n1563_003:0712c23": "世間無有喜。僧曰。共譚何事。師曰。虎豹岩前曾宴坐。",
    "X79n1563_003:0712c24": "隼旟光裏播真宗。問。摘業尋枝即不問。如何是真截",
    "X79n1563_003:0713a01": "根源。師曰。赴供凌晨出。開堂帶雨歸。問。門門盡怪請",
    "X79n1563_003:0713a02": "師直指。師曰。罕逢穿耳容。多遇刻舟人。問。正當恁麼",
    "X79n1563_003:0713a03": "時如何。師曰。盲龜值木雖優穩。枯木生華物外春。問。",
    "X79n1563_003:0713a04": "大舸搖空如何舉棹。師曰。自在不點胸。渾家不喜見。",
    "X79n1563_003:0713a05": "問。九夏賞勞請師言薦。師曰。出岫拂開龍洞雨。汎波",
    "X79n1563_003:0713a06": "僧涌鉢囊華。問。最初自恣合對何人。師曰。一把香芻",
    "X79n1563_003:0713a07": "拈不得。六環金錫響遙空。問。王道與祖道相去幾何。",
    "X79n1563_003:0713a08": "師曰。芻狗吠時天地合。木雞啼後祖燈暉。問。有無俱",
    "X79n1563_003:0713a09": "無去處時如何。師曰。三月懶遊花下路。一家愁閉雨",
    "X79n1563_003:0713a10": "中門。問。語默涉離微。如何通不犯。師曰。常憶江南三",
    "X79n1563_003:0713a11": "月裏。鷓鴣啼處百花香。問。百了千當時如何。師曰。不",
    "X79n1563_003:0713a12": "許夜行。投明須到。問。如何是賓中主。師曰。入市雙瞳",
    "X79n1563_003:0713a13": "瞽。曰。如何是主中賓。師曰。迴鑾兩曜新。曰。如何是賓",
    "X79n1563_003:0713a14": "中賓。師曰。攢眉坐白雲。曰。如何是主中主。師曰。磨礱",
    "X79n1563_003:0713a15": "三赤劒。待斬不平人。問。如何是钁頭邊事。師曰。山前",
    "X79n1563_003:0713a16": "一片青。問。如何是佛。師曰。杖林山下竹筯鞭。",
    "X79n1563_003:0713a17": "寶曇曰。仰山云。一人指南。吳越令行。遇大風即止。",
    "X79n1563_003:0713a18": "是讖風穴也。南院曰。汝乘願力而來。與此懸契。穴",
    "X79n1563_003:0713a19": "人傑也。解后廓公於襄沔遂探臨濟宗旨。如圯下",
    "X79n1563_003:0713a20": "孺子已佩黃石公書。及親見南院。針芥相投。如借",
    "X79n1563_003:0713a21": "筯折籌。無異亦留侯其任漢天下之重。固當如是",
    "X79n1563_003:0713a22": "也。退而與赤松子游單丁者七年。是哲人之事業",
    "X79n1563_003:0713a23": "見於微細。方正宗危如綴旒。則復為漢一出。付囑",
    "X79n1563_003:0713a24": "首山是也。當是時。大地山河日星風雨為之撼動。",
    "X79n1563_003:0713b01": "謂之祖師心印。謂之鐵牛之機。謂之臨濟宗旨。真",
    "X79n1563_003:0713b02": "吾廬造物無盡藏也。愚甞論。生臨濟之家者決非",
    "X79n1563_003:0713b03": "凡物。如獅子王哮吼。百獸聞之悉皆震裂。唯其家",
    "X79n1563_003:0713b04": "兒奮迅勇健。殆超道其父祖也。南院從容問風穴",
    "X79n1563_003:0713b05": "曰。汝聞得臨濟將終時語否。曰。聞臨濟曰。吾滅後",
    "X79n1563_003:0713b06": "不得滅却吾正法眼藏。三聖出禮拜云。誰敢滅却",
    "X79n1563_003:0713b07": "和尚正法眼藏。臨濟云。後或有人問你又作麼生。",
    "X79n1563_003:0713b08": "聖便喝。濟曰。誰知吾正法眼藏向這瞎驢邊滅却。",
    "X79n1563_003:0713b09": "渠平生如師子兒見物輙噬。及其將死何故屈膝",
    "X79n1563_003:0713b10": "妥尾如此。穴答曰。密付將終。全主即滅。院曰。三聖",
    "X79n1563_003:0713b11": "因甚無語。穴曰。親承入室之真子。不同門外之游",
    "X79n1563_003:0713b12": "人。顒公頷之。非師子兒儔能是乎。欲臨濟之道不",
    "X79n1563_003:0713b13": "傳。不可得也。",
    "X79n1563_003:0713b14": "清原山行思禪師嗣法",
    "X79n1563_003:0713b15": "石頭希迁禪師",
    "X79n1563_003:0713b16": "師到清原。原問師曰。有人道嶺南有消息。師曰。有人",
    "X79n1563_003:0713b17": "不云云。曰。若恁麼大藏小藏從何而來。師曰。從這裏",
    "X79n1563_003:0713b18": "去。終不少他事。思甚然之。遂至衡山南寺。寺之東有",
    "X79n1563_003:0713b19": "石狀如臺。結庵其上。時號石頭。一日上堂云。吾之法",
    "X79n1563_003:0713b20": "門。先佛傳受。不論禪定精進。唯達佛之知見。即心即",
    "X79n1563_003:0713b21": "佛。心佛眾生菩提煩惱名異體一。汝等當知自己心",
    "X79n1563_003:0713b22": "靈。體離斷常。性非垢淨。湛然圓滿。凡聖齊同。應用無",
    "X79n1563_003:0713b23": "方。離心意識。三界六道唯自心現。水月鏡像豈有生",
    "X79n1563_003:0713b24": "滅。汝能知之無所不備。門人道悟問。曹溪意旨誰人",
    "X79n1563_003:0713c01": "得。師曰。會佛法人得。曰。師還得否。師曰。我不得。曰。為",
    "X79n1563_003:0713c02": "什麼不得。師曰。我不會佛法。師問新到從什麼處來。",
    "X79n1563_003:0713c03": "僧曰。江南來。師曰。見馬大師不。僧曰。見。師指一橛柴",
    "X79n1563_003:0713c04": "曰。馬大師何似這个。僧無對。却回舉似馬師。馬曰。汝",
    "X79n1563_003:0713c05": "見橛柴大小。僧曰。沒量大。馬曰。汝甚有力。僧曰。何也。",
    "X79n1563_003:0713c06": "馬師曰。汝從南岳負一橛柴來。豈不是有力。",
    "X79n1563_003:0713c07": "石頭希迁禪師嗣法",
    "X79n1563_003:0713c08": "荊州天皇道悟禪師",
    "X79n1563_003:0713c09": "師首謁徑山國一道欽禪師受心法。歷五年抵鍾陵",
    "X79n1563_003:0713c10": "參馬大師重印前解。法無異說。復經二夏謁石頭致",
    "X79n1563_003:0713c11": "問曰。離却定慧。以何法示人。石頭曰。我這裏無奴婢。",
    "X79n1563_003:0713c12": "離箇什麼。曰。如何明得。石頭曰。汝還撮得虗空麼。曰。",
    "X79n1563_003:0713c13": "恁麼即不從今日去也。石頭曰。未審汝早晚從那邊",
    "X79n1563_003:0713c14": "來。曰。道悟不是那邊人。石頭曰。我早知汝來處。曰。師",
    "X79n1563_003:0713c15": "何以贓誣於人。石頭曰。汝身見在。曰。雖如是。畢竟如",
    "X79n1563_003:0713c16": "何示後人。石頭曰。汝道阿誰是後人。師即頓悟。前於",
    "X79n1563_003:0713c17": "二哲匠言下有所得心。罄殫其跡。後住天皇。僧問。如",
    "X79n1563_003:0713c18": "何是玄妙之說。師曰。莫道我會佛法。僧曰。爭奈學人",
    "X79n1563_003:0713c19": "疑滯何。師曰。何不問老僧。僧曰。問了也。師曰。去。不是",
    "X79n1563_003:0713c20": "汝存泊處。",
    "X79n1563_003:0713c21": "寶曇曰。南岳青原以來。勘證諸子皆實證。所謂棒",
    "X79n1563_003:0713c22": "打石人頭爆爆。論實事。唯吾馬祖禁網密甚未。甞",
    "X79n1563_003:0713c23": "漏吞舟之魚。獨於天皇一麟輕放其過。是豈知緣",
    "X79n1563_003:0713c24": "契有在百丈三世而出臨濟。天皇三世而出德山。",
    "X79n1563_003:0714a01": "二老氣力既均。家世相若。真不負南岳青原之子",
    "X79n1563_003:0714a02": "孫也。觀石頭接天皇之旨。率皆動心駭目之觀。不",
    "X79n1563_003:0714a03": "知者以為超然坦涂也。",
    "X79n1563_003:0714a04": "鄧州丹霞天然禪師",
    "X79n1563_003:0714a05": "師為士人。習儒學。應長安舉子試。宿逆旅。夢白光彌",
    "X79n1563_003:0714a06": "室。占者謂解空之祥。偶一禪客問曰。仁者何往。曰。選",
    "X79n1563_003:0714a07": "官去。禪客曰。選官何如選佛。曰。選佛當何所往。禪客",
    "X79n1563_003:0714a08": "曰。今江西馬大師出世。是選佛之場。仁者可往。遂造",
    "X79n1563_003:0714a09": "焉。才見馬師。以手托幞頭額。馬[(厂@((既-旡)-日+口))*頁]視良久曰。南岳石",
    "X79n1563_003:0714a10": "頭是汝之師。遽抵南岳。還以前意投之。石頭曰。著槽",
    "X79n1563_003:0714a11": "廠去。遂服役三年。一日石頭告眾曰。來日剗殿前草。",
    "X79n1563_003:0714a12": "至來日。大眾各備鍬钁剗子。獨師以盆水淨頭跪坐",
    "X79n1563_003:0714a13": "前。石頭笑而與之剃髮。又為說戒。師廼掩耳而出。便",
    "X79n1563_003:0714a14": "往江西再謁馬祖。未見馬師先入僧堂。騎聖僧頂而",
    "X79n1563_003:0714a15": "坐。時大眾愕然遽報。馬師入堂視之曰。我子天然。師",
    "X79n1563_003:0714a16": "却下地禮拜曰。謝師賜號。因名天然。馬師問。從甚麼",
    "X79n1563_003:0714a17": "處來。師曰。石頭。馬師云。石頭路滑。還躂倒汝麼。師曰。",
    "X79n1563_003:0714a18": "若躂倒即不來也。後於慧林寺遇天寒。師取木佛焚",
    "X79n1563_003:0714a19": "之。院主譏之。師曰。吾欲焚取舍利。院主曰。木頭何有",
    "X79n1563_003:0714a20": "舍利。師曰。若爾者何責我乎。師一日謁忠國師。先問",
    "X79n1563_003:0714a21": "侍者國師在否。侍者曰。在即在。即不見客。師曰。大深",
    "X79n1563_003:0714a22": "遠生。侍者曰。佛眼亦覷不見。師曰。龍生龍子。鳳生鳳",
    "X79n1563_003:0714a23": "兒。國師睡起。侍者以告。國師廼鞭侍者二十棒遣出。",
    "X79n1563_003:0714a24": "後丹霞聞得乃曰。不謬為南陽國師。至明日却往禮",
    "X79n1563_003:0714b01": "拜國師。便展坐具。國師曰。不用不用。師退步。國師曰。",
    "X79n1563_003:0714b02": "如是如是。師却進前。國師曰。不是不是。師遶禪床一",
    "X79n1563_003:0714b03": "帀便出。國師曰。去聖時遙。人多懈怠。三十年後覔此",
    "X79n1563_003:0714b04": "漢也難得。師訪龐居士見其女子洗菜次。師曰。居士",
    "X79n1563_003:0714b05": "在否。女子放下菜籃斂手而立。師曰。居士在麼。女子",
    "X79n1563_003:0714b06": "提籃子便去。後卜南陽丹霞山。結庵成院。上堂曰。阿",
    "X79n1563_003:0714b07": "你渾家切須保護。一靈之物不是你造作名邈得。更",
    "X79n1563_003:0714b08": "說什麼薦與不薦。吾往日見石頭和尚。亦只教切須",
    "X79n1563_003:0714b09": "自保護。此事不是你譚話得。阿你渾家各有一坐具",
    "X79n1563_003:0714b10": "地。更疑什麼。禪可是你解底物。豈有佛可成。佛之一",
    "X79n1563_003:0714b11": "字永不喜聞。阿你自看。善巧方便慈悲喜捨不從外",
    "X79n1563_003:0714b12": "得。不著方寸。善巧是文殊。方便是普賢。你更擬趂逐",
    "X79n1563_003:0714b13": "什麼物。不用經求落空去。今時學者紛紛擾擾。皆是",
    "X79n1563_003:0714b14": "參禪問道。吾此間無道可修。無法可證。一飲一啄各",
    "X79n1563_003:0714b15": "自有分。不用疑慮。在在處處有恁麼底。若識得釋迦",
    "X79n1563_003:0714b16": "即老凡夫是。阿你須自看取。莫一盲引眾盲。相將入",
    "X79n1563_003:0714b17": "火坑。夜裏暗。雙陸賽彩若為生。無事珍重。有僧到參。",
    "X79n1563_003:0714b18": "於山前見師乃問丹霞山向什麼處去。師指山曰。青",
    "X79n1563_003:0714b19": "黤黤地。僧曰。莫只遮个便是麼。師曰。真師子兒。一撥",
    "X79n1563_003:0714b20": "便轉。師問僧什麼處宿。曰。山下宿。師曰。什麼處喫飯。",
    "X79n1563_003:0714b21": "曰。山下喫飯。師曰。將飯與闍梨喫底人還具眼也無。",
    "X79n1563_003:0714b22": "僧無對。",
    "X79n1563_003:0714b23": "寶曇曰。剗殿前草。騎聖僧項。天寒燒木佛。三事並",
    "X79n1563_003:0714b24": "按。夫豈他人所能。如衡山之雲。軒豁呈露遽見突",
    "X79n1563_003:0714c01": "兀。雲不自以為能也。然而有觀[(厂@((既-旡)-日+口))*頁]怖悸而喪其所",
    "X79n1563_003:0714c02": "守者。院主是也。等閑放過南陽侍者而直擒取南",
    "X79n1563_003:0714c03": "陽國師。所謂挽弓須挽強。用鎗須用長是此手也。",
    "X79n1563_003:0714c04": "重哀末世疲癃之疾。增損古人必効之方。成大法",
    "X79n1563_003:0714c05": "藥。學者宜用元和津嚥下。和平之福可立而竢也。",
    "X79n1563_003:0714c06": "澧州藥山惟儼禪師",
    "X79n1563_003:0714c07": "師謁石頭密領玄旨。一日師坐次。石頭覩之問曰。汝",
    "X79n1563_003:0714c08": "在這裏作麼。曰。一切不為。石頭曰。恁麼即閑坐也。曰。",
    "X79n1563_003:0714c09": "若閑坐即為也。石頭曰。汝道不為。且不為个什麼。曰。",
    "X79n1563_003:0714c10": "千聖亦不識。石頭以偈讚曰。從來共住不知名。任運",
    "X79n1563_003:0714c11": "相將只麼行。自古上賢猶不識。造次凡流豈可明。石",
    "X79n1563_003:0714c12": "頭有時垂語曰。言語動用勿交涉。師曰。不言語動用",
    "X79n1563_003:0714c13": "亦勿交涉。石頭曰。這裏針劄不入。師曰。這裏如石上",
    "X79n1563_003:0714c14": "栽花。石頭然之。師後居澧州藥山。一日師看經次。栢",
    "X79n1563_003:0714c15": "巖曰。和尚休猱人得也。師卷却經曰。日頭早晚。曰。正",
    "X79n1563_003:0714c16": "當午。師曰。猶有這个文彩在。曰。某甲無亦無。師曰。汝",
    "X79n1563_003:0714c17": "太煞聦明。曰。某甲只恁麼。和尚尊意如何。師曰。我跛",
    "X79n1563_003:0714c18": "跛挈挈百醜千拙。且恁麼過。師與道吾說茗谿上世",
    "X79n1563_003:0714c19": "為節察來。吾曰。和尚。上世曾為什麼。師曰。我痿痿羸",
    "X79n1563_003:0714c20": "羸且恁麼過時。吾曰。憑何如此。師曰。我不曾展他書",
    "X79n1563_003:0714c21": "卷。院主報。打鍾子也。請和尚上堂。師曰。汝與我擎鉢",
    "X79n1563_003:0714c22": "盂去。曰。和尚無手來多少時。師曰。汝只是枉披袈裟。",
    "X79n1563_003:0714c23": "曰。某甲只恁麼。和尚如何。師曰。我無這个眷屬。師見",
    "X79n1563_003:0714c24": "園頭栽菜次。師曰。栽即不障。汝莫教根生。曰。既不教",
    "X79n1563_003:0715a01": "根生。大眾喫什麼。師曰。汝還有口麼。無對。一日院主",
    "X79n1563_003:0715a02": "請師上堂。大眾才集師良久便歸方丈閉門。院主逐",
    "X79n1563_003:0715a03": "後曰。和尚許為某甲上堂。為什麼却歸方丈。師曰。院",
    "X79n1563_003:0715a04": "主。經有經師。論有論師。律有律師。又爭怪得老僧。又",
    "X79n1563_003:0715a05": "僧問。學人擬歸鄉時如何。師曰。汝父母徧身紅爛臥",
    "X79n1563_003:0715a06": "在荊棘林中。汝歸何所。僧曰。恁麼即不歸去也。師曰。",
    "X79n1563_003:0715a07": "汝却須歸去。汝若歸鄉。我示个休糧方。僧曰。便請。師",
    "X79n1563_003:0715a08": "曰。二時上堂不得咬破一粒米。師見遵布衲洗佛乃",
    "X79n1563_003:0715a09": "問。這个從汝洗。還洗得那个麼。遵曰。把將那个來。師",
    "X79n1563_003:0715a10": "乃休。師令供養主化甘贄行者問什麼處來。僧曰。藥",
    "X79n1563_003:0715a11": "山來。甘曰。來作麼。僧曰。教化甘。曰。還將得藥來麼。僧",
    "X79n1563_003:0715a12": "曰。行者有什麼病。甘便捨銀兩。鋌曰。若有人即却送",
    "X79n1563_003:0715a13": "來。無人即休。師恠其僧回急。僧曰。佛法相當。得兩鋌",
    "X79n1563_003:0715a14": "銀。師令舉其語。舉了。師令僧速送銀還行者家。行者",
    "X79n1563_003:0715a15": "見僧迴。云。猶來。遂添銀施之。朗州刺史李翱入山謁",
    "X79n1563_003:0715a16": "師。值師持經卷不[(厂@((既-旡)-日+口))*頁]。侍者白曰。太守在此。翱性褊急",
    "X79n1563_003:0715a17": "言曰。見面不如聞名。師呼曰。太守。翱應諾。師曰。何得",
    "X79n1563_003:0715a18": "貴耳賤目。翱拱手謝之。問曰。如何是道。師以手指上",
    "X79n1563_003:0715a19": "下曰。會麼。翱曰不會。師曰。雲在青天水在瓶。翱乃欣",
    "X79n1563_003:0715a20": "愜作禮。述偈曰。煉得身形似鶴形。千株松下兩函經。",
    "X79n1563_003:0715a21": "我來問道無餘事。雲在青天水在瓶。翱又問。如何是",
    "X79n1563_003:0715a22": "戒定慧。師曰。我這裏無此閑家具。翱莫測玄旨。師曰。",
    "X79n1563_003:0715a23": "太守欲得保任此事。直須向高高山頂立。深深海底",
    "X79n1563_003:0715a24": "行。閨閤中物捨不得。便為滲漏。師一夜登山經行。忽",
    "X79n1563_003:0715b01": "雲開見月。大笑一聲。應澧陽東九十里居民盡謂東",
    "X79n1563_003:0715b02": "家。明辰迭相推問。直至藥山徒眾云。昨夜和尚山頂",
    "X79n1563_003:0715b03": "大笑。李翱再贈詩曰。選得幽居愜野情。終年無送亦",
    "X79n1563_003:0715b04": "無迎。有時直上孤峯頂。月下披雲笑一聲。",
    "X79n1563_003:0715b05": "寶曇曰。子孫非父祖氣分。吾不信也。人生以所受",
    "X79n1563_003:0715b06": "為氣分。佛祖以所傳為氣分。楞嚴亦曰。受佛氣分",
    "X79n1563_003:0715b07": "是也。且觀百丈為祖。黃檗為父。臨濟為子。一類之",
    "X79n1563_003:0715b08": "氣分也。又百丈為祖。溈山為父。仰山為子。是同祖",
    "X79n1563_003:0715b09": "異父以來。溈仰父子一類氣分也。又藥山為祖。雲",
    "X79n1563_003:0715b10": "岩為父。洞山為子。是為石頭親生。以成雲岩洞山",
    "X79n1563_003:0715b11": "一類之氣分也。姑舍其遠而取其近。以起于一人",
    "X79n1563_003:0715b12": "之身者氣分。言之如藥山見石頭。其天姿則固已",
    "X79n1563_003:0715b13": "發越。對栢岩道吾則為一代家法。坐却甘贄平抑",
    "X79n1563_003:0715b14": "李翱。則如頹然老大無益於世。時大笑一聲聞九",
    "X79n1563_003:0715b15": "十里。是既老而愈傑也。豈非一人之身始終氣分",
    "X79n1563_003:0715b16": "歟。傳曰。一薰一蕕。十年猶有臭氣。物猶類是。況關",
    "X79n1563_003:0715b17": "心法之大者歟。",
    "X79n1563_003:0715b18": "荊州天皇道悟禪師嗣法",
    "X79n1563_003:0715b19": "澧州龍潭崇信禪師",
    "X79n1563_003:0715b20": "師本渚宮賣餅家子。世居天皇寺巷。常以十餅饋。悟",
    "X79n1563_003:0715b21": "受而食之。終以一餅晉子曰。吾惠汝以蔭子孫。師自",
    "X79n1563_003:0715b22": "念。餅是我持來。何以反遺我耶。其別有旨乎。造而問",
    "X79n1563_003:0715b23": "焉。悟曰。是汝持來。復汝何咎。師聞旨頓曉。因出家。服",
    "X79n1563_003:0715b24": "勤左右。一日問曰。某甲自到來。不蒙指示心要。悟曰。",
    "X79n1563_003:0715c01": "自汝到來。吾未嘗不指示心要。師曰。何處指示。悟曰。",
    "X79n1563_003:0715c02": "汝擎茶來。吾為汝接。汝行食來。吾為汝受。汝和南時。",
    "X79n1563_003:0715c03": "吾便低頭。何處不指示心要。師低首良久。悟曰。見則",
    "X79n1563_003:0715c04": "直下便見。擬思即差。師當下開解。廼復問曰。如何保",
    "X79n1563_003:0715c05": "任。悟曰。任性逍遙。隨緣放嚝。但盡凡心。無別勝解。後",
    "X79n1563_003:0715c06": "詣澧陽龍潭棲焉。僧問。髻中珠誰人得。師曰。不賞翫",
    "X79n1563_003:0715c07": "者得。僧曰。安著何處。師曰。有處。復曰。有處即道來。尼",
    "X79n1563_003:0715c08": "眾問。如何得為僧去。師曰。作尼來多少時也。尼曰。還",
    "X79n1563_003:0715c09": "有為僧時也無。師曰。汝即今是什麼。尼曰。現是尼身",
    "X79n1563_003:0715c10": "何得不識。師曰。誰識汝。李翱問。如何是真如般若。師",
    "X79n1563_003:0715c11": "曰。我無真如般若。翱曰。幸遇和尚。師曰。此猶是分外",
    "X79n1563_003:0715c12": "之言。德山問。久嚮龍潭。及乎到來。潭又不見。龍又不",
    "X79n1563_003:0715c13": "現。師曰。子親到龍潭來。德山休去。",
    "X79n1563_003:0715c14": "寶曇曰。凡物積千歲而為龍。雖一鍾之水可藏也。",
    "X79n1563_003:0715c15": "故龍可狎而優。在高辛時有豢龍氏。然有真宰司",
    "X79n1563_003:0715c16": "之。旱歲為雨。其苦無極。至有復化凡物如纖粟。為",
    "X79n1563_003:0715c17": "雷霆所轢。無所可遁。謂之乖角。非真龍也。佛世有",
    "X79n1563_003:0715c18": "娑竭羅者。世世所住珠宮具闕。與天人等事佛甚。",
    "X79n1563_003:0715c19": "至有子曰浮幢王。與娑竭羅宮殿頂門日兩出水。",
    "X79n1563_003:0715c20": "是故大海潮不失時。又能興廣大雲注清凉雨。潤",
    "X79n1563_003:0715c21": "澤群彚。此菩薩龍也。龍潭其類是歟。方其事天皇",
    "X79n1563_003:0715c22": "則吻如潛囦之珠。求道之切則有終日乾乾夕惕",
    "X79n1563_003:0715c23": "若厲之象。及其印可便有雲霧滃然相從之意。至",
    "X79n1563_003:0715c24": "是則父子相與。生子如德山。振起曹溪正宗。奚翅",
    "X79n1563_003:0716a01": "宮殿頂門出水而已。其悲雲願海流通至今。雖菩",
    "X79n1563_003:0716a02": "薩龍亦當退舍。",
    "X79n1563_003:0716a03": "澧州藥山惟儼禪師嗣法",
    "X79n1563_003:0716a04": "華亭舡子德誠禪師",
    "X79n1563_003:0716a05": "師見藥山發明後。自是絕類離倫。獨汎小舟於華亭",
    "X79n1563_003:0716a06": "吳江。晴烟朗月。浮波躍金。自得其樂。謂之船子和尚。",
    "X79n1563_003:0716a07": "謂同參道吾曰。他後有靈利座主指一人來。道吾後",
    "X79n1563_003:0716a08": "激勉京口和尚善會參禮師。師問曰。座主住什麼寺。",
    "X79n1563_003:0716a09": "會曰。似即不住。住即不似。師曰。不似又不似个什麼。",
    "X79n1563_003:0716a10": "會曰。不是目前法。師曰。何處學得來。會曰。非耳目之",
    "X79n1563_003:0716a11": "所到。師曰。一句合頭語。萬劫繫驢橛。又曰。垂絲千尺",
    "X79n1563_003:0716a12": "意在深潭。離鉤三寸。子何不道。會擬開口。師以橈劈",
    "X79n1563_003:0716a13": "皆打落水。急索曰道道。會擬語。師又打。會即大悟。",
    "X79n1563_003:0716a14": "寶曇曰。夾山如登龍門。舡子廼燒尾霹靂者也。甞",
    "X79n1563_003:0716a15": "觀烏臼之勘玄紹。黃檗之接臨濟。皆用此機。船子",
    "X79n1563_003:0716a16": "空手為鈎。大法為餌。雖巨口細鱗有所不[(厂@((既-旡)-日+口))*頁]。蝦蠏",
    "X79n1563_003:0716a17": "何預吾事。惟其有父如藥山。有友如道吾。有子如",
    "X79n1563_003:0716a18": "夾山。舍舟而奔明月。復何憾焉。非吾友之力。則吾",
    "X79n1563_003:0716a19": "亦何所望哉。",
    "X79n1563_003:0716a20": "鄂州百顏明哲禪師",
    "X79n1563_003:0716a21": "師因洞山與密師伯到參。師問曰。闍梨近離什麼處。",
    "X79n1563_003:0716a22": "洞山曰。近離湖南。師曰。觀察使姓什麼。洞山曰。不得",
    "X79n1563_003:0716a23": "姓。師曰。名什麼。洞山曰。不得名。師曰。還治事也無。洞",
    "X79n1563_003:0716a24": "山曰。自有廊幕在。師曰。豈不出入。洞山便拂袖去。師",
    "X79n1563_003:0716b01": "明日入僧堂曰。昨日對。二闍梨一轉語不穩。今請二",
    "X79n1563_003:0716b02": "闍梨道。若道得。老僧開粥飯相伴過夏。速達速道。洞",
    "X79n1563_003:0716b03": "山曰。太尊貴生。師廼開粥飯共過一夏。",
    "X79n1563_003:0716b04": "寶曇曰。洞山骨律至是益老且盛矣。夫為一代之",
    "X79n1563_003:0716b05": "法。必先父子兄弟而後及人。雖佛祖之道亦然。故",
    "X79n1563_003:0716b06": "有毫髮未忘則寢食俱廢。非一家之使如是。實天",
    "X79n1563_003:0716b07": "下後世之使然也。洞山視百顏季父耳。豈不出入。",
    "X79n1563_003:0716b08": "拂袖便出。若是德山臨濟。選甚季父。自許開粥飯",
    "X79n1563_003:0716b09": "相伴過夏。待商略家私。大尊貴生。",
    "X79n1563_003:0716b10": "華亭舡子德誠禪師嗣法",
    "X79n1563_003:0716b11": "澧州夾山善會禪師",
    "X79n1563_003:0716b12": "師因住京口竹林寺上堂有僧問。如何是法身。師云。",
    "X79n1563_003:0716b13": "法身無相。問。如何是法眼。師云。法眼無瑕。道吾時客",
    "X79n1563_003:0716b14": "座下。聞語不覺失笑。師下座請吾茶湯問。某甲適來",
    "X79n1563_003:0716b15": "祗對這僧話。必有不是處。致令上座失笑。望不吝慈",
    "X79n1563_003:0716b16": "悲。吾云。和尚一等是出世。未有師在。師云。某甲甚處",
    "X79n1563_003:0716b17": "不是。望為說破。吾云。某甲終不說。可參華亭舡子和",
    "X79n1563_003:0716b18": "尚去。師云。此人如何。吾云。此人上無片瓦蓋頭。下無",
    "X79n1563_003:0716b19": "卓錐之地。若去宜易服。師乃散眾易服徑造華亭。誠",
    "X79n1563_003:0716b20": "見師來便問。大德住甚寺。師云。似則不住。住則不似。",
    "X79n1563_003:0716b21": "誠云。不似又不似箇甚麼。師云。不是目前法。誠云。甚",
    "X79n1563_003:0716b22": "處學得來。師云。非耳目之所到。誠云。一句合頭語。萬",
    "X79n1563_003:0716b23": "劫繫驢橛。又云。垂絲千尺。意在深潭。離鈎三寸。子何",
    "X79n1563_003:0716b24": "不道。師擬開口。誠拈橈子劈背打落水中。師才上舡。",
    "X79n1563_003:0716c01": "誠急索云道道。師擬開口。誠又打。師豁然大悟。乃點",
    "X79n1563_003:0716c02": "頭三下。誠云。竿頭絲線從君弄。不犯清波意自殊。師",
    "X79n1563_003:0716c03": "遂問。拋綸擲鈎師意如何。誠云。絲懸淥水浮定有無",
    "X79n1563_003:0716c04": "之意。師云。語帶玄而無路。舌頭談而不談。誠云。釣盡",
    "X79n1563_003:0716c05": "江波金鱗始遇。師乃掩耳。誠云。如是如是。直須藏身",
    "X79n1563_003:0716c06": "處沒蹤跡。沒蹤跡處莫藏身。住後。僧問。從上立祖意",
    "X79n1563_003:0716c07": "教意。和尚此間為什麼言無。師曰。三年不食飯。日前",
    "X79n1563_003:0716c08": "無饑人。曰。某甲為什麼不悟。師曰。只為悟。迷却闍梨。",
    "X79n1563_003:0716c09": "偈曰。明明無悟法。悟法却迷人。長舒兩脚睡。無偽亦",
    "X79n1563_003:0716c10": "無真。雲居會下佛日來參。師問什麼處來。佛日曰。雲",
    "X79n1563_003:0716c11": "居來。師曰。即今在什處。佛日曰。在夾山頂上。師曰。老",
    "X79n1563_003:0716c12": "僧行年在坎。五鬼臨身。佛日上階禮拜。師問。闍梨與",
    "X79n1563_003:0716c13": "什麼人同行。佛日曰。木上座。師曰。何不來相看。佛日",
    "X79n1563_003:0716c14": "曰。和尚看他有分。師曰。在什麼處。佛日曰。在堂中。師",
    "X79n1563_003:0716c15": "相共下堂中。佛日乃取拄杖擲師前。師曰。莫從天台",
    "X79n1563_003:0716c16": "得來否。佛日曰。非五岳之所生。師曰。莫從須彌山得",
    "X79n1563_003:0716c17": "來否。佛日曰。月宮亦不逢。師曰。恁麼即從人得也。佛",
    "X79n1563_003:0716c18": "日曰。自己尚是冤家。從人得堪作什麼。師曰。冷灰裏",
    "X79n1563_003:0716c19": "有粒豆爆。喚維那來明&#;下安排著。一日問。如何是",
    "X79n1563_003:0716c20": "道。師曰。太陽溢目。萬里不挂片雲。曰。如何得會。師曰。",
    "X79n1563_003:0716c21": "清清之水。游魚自迷。樂普來參曰。自遠趍風。請師一",
    "X79n1563_003:0716c22": "接。師曰。目前無闍梨。此間無老僧。樂普曰。錯也。師曰。",
    "X79n1563_003:0716c23": "住住闍梨。且莫草草匆匆。谿山有異。雲月是同。闍梨",
    "X79n1563_003:0716c24": "坐却天下人舌頭即不無。爭教無舌人解語。樂普茫",
    "X79n1563_003:0717a01": "然無對。師便打。遂服膺數歲。僧問。如何是本。師曰。飲",
    "X79n1563_003:0717a02": "水不迷源。問。古人布髮掩泥當為何事。師曰。九烏射",
    "X79n1563_003:0717a03": "盡。一翳猶存。一箭墮地。天下不黑。問。祖意教意同別。",
    "X79n1563_003:0717a04": "曰。風吹荷業滿池青。十里行人較一程。西川首座游",
    "X79n1563_003:0717a05": "方至白馬。舉華嚴教語問曰。一塵含法界無邊時如",
    "X79n1563_003:0717a06": "何。白馬曰。如鳥二翼。如車二輪。首座曰。將謂禪門別",
    "X79n1563_003:0717a07": "有奇特事。元來不出教乘。廼回本所。尋嚮。師之化。遣",
    "X79n1563_003:0717a08": "小師持前語到問。師曰。雕砂無鏤玉之談。語草乖道",
    "X79n1563_003:0717a09": "人之思。小師回舉似。首座曰。將謂禪門與教意不殊。",
    "X79n1563_003:0717a10": "元來有奇特之事。問。如何是夾山境。師曰。猿抱子歸",
    "X79n1563_003:0717a11": "青嶂裏。鳥含花落碧岩前。再闢玄樞迨于一紀。",
    "X79n1563_003:0717a12": "寶曇曰。目前無法。意在目前。不是目前法。非耳目",
    "X79n1563_003:0717a13": "之所到。在京口時遭道吾所嗤點。是此語也。至華",
    "X79n1563_003:0717a14": "亭日為船子所詬病。是此語也。據夾山頂槌拂方",
    "X79n1563_003:0717a15": "來。是此語也。一語曾不易而始終成敗隨之。是知",
    "X79n1563_003:0717a16": "迷悟在人而不在法也。觀其兩橈下徹去。自與其",
    "X79n1563_003:0717a17": "師無頃刻之會。何其邁往超群之氣酷似於師。大",
    "X79n1563_003:0717a18": "略示人如大別之源。初若一觴可盡。其出不尋丈。",
    "X79n1563_003:0717a19": "則波濤起伏便有吞天蹴日之勢。太陽溢目。此人",
    "X79n1563_003:0717a20": "人咸被其光者。夾山境話。惟法眼獨見其人。其人",
    "X79n1563_003:0717a21": "難知。其法亦難知也。太陽溢目。萬里啟沃。佛日挽",
    "X79n1563_003:0717a22": "回樂普。皆用此手。可不畏歟。",
    "X79n1563_003:0717a23": "前朗州德山宣鑒禪師嗣法",
    "X79n1563_003:0717a24": "鄂州岩頭全奯禪師",
    "X79n1563_003:0717b01": "師與雪峯欽山三人為友。自餘杭大慈迤邐至臨濟。",
    "X79n1563_003:0717b02": "而濟順世。首謁仰山。才入門提起坐具曰和尚。仰山",
    "X79n1563_003:0717b03": "取拂子擬舉之。師曰。不妨好手。後參德山。執坐具上",
    "X79n1563_003:0717b04": "法堂瞻視。德山曰。作麼。師咄之。德山曰。老僧過在什",
    "X79n1563_003:0717b05": "麼處。師曰。兩重公案。乃下參堂。德山曰。這个阿師稍",
    "X79n1563_003:0717b06": "似个行脚人。至來日上問訊。德山曰。闍梨是昨日新",
    "X79n1563_003:0717b07": "到否。曰。是。德山曰。什麼處學得這虗頭來。師曰。全奯",
    "X79n1563_003:0717b08": "終不自謾。德山曰。他後不得辜負老僧。一日參。師入",
    "X79n1563_003:0717b09": "方丈側身問曰。是聖是凡。德山便喝。師禮拜。有人舉",
    "X79n1563_003:0717b10": "似洞山。洞山曰。若不是奯上座。大難承當。師聞廼曰。",
    "X79n1563_003:0717b11": "洞山老人不識好惡。錯下名言。我當時一手擡。一手",
    "X79n1563_003:0717b12": "搦。雪峰在德山作飯頭。一日飯遲。德山擎鉢下法堂。",
    "X79n1563_003:0717b13": "雪峰廼曰。鐘未鳴皷未響。老和尚托鉢向什麼處去。",
    "X79n1563_003:0717b14": "德山却歸方丈。師在堂中聞得。拊掌曰。大小德山未",
    "X79n1563_003:0717b15": "會末後句。德山聞。舉令待者喚師上問。你不肯老僧",
    "X79n1563_003:0717b16": "那。師密啟其意。德山來日上堂。說話異於每常。師到",
    "X79n1563_003:0717b17": "僧堂前。撫掌大笑云。且喜堂頭老漢會末後句。他後",
    "X79n1563_003:0717b18": "天下人不奈何。雖然如是。只得三年活。後三年果化。",
    "X79n1563_003:0717b19": "一日與雪峰欽山三人聚話。雪峰驀指一椀水。欽山",
    "X79n1563_003:0717b20": "曰。水清魚現。雪峰曰。水清魚不現。師踢倒水椀而去。",
    "X79n1563_003:0717b21": "自此還嗣洞山。存奯俱嗣德山。師與雪峰同辭德山。",
    "X79n1563_003:0717b22": "德山問。什麼處去。師曰。暫別和尚下山去。德山曰。子",
    "X79n1563_003:0717b23": "他後作麼生。師曰。不忘此。曰。憑何有此說。師曰。豈不",
    "X79n1563_003:0717b24": "聞智慧過師方傳師教。其或智慧齊等。他後恐減師",
    "X79n1563_003:0717c01": "半德。師曰。如是如是。當善護持。師與雪峰俱禮退。存",
    "X79n1563_003:0717c02": "居閩之象骨。師庵于洞庭臥龍山。僧問。無師還有出",
    "X79n1563_003:0717c03": "身處也無。師曰。聲前古毳爛。問。堂堂來時如何。師曰。",
    "X79n1563_003:0717c04": "刺破眼。問。如何是祖師意。師曰。移取廬山來。向汝道。",
    "X79n1563_003:0717c05": "師一日上堂謂徒曰。吾甞究涅槃經七八年。覩三段",
    "X79n1563_003:0717c06": "義。似衲僧說話。又曰休休。時有僧禮拜請師舉。師曰。",
    "X79n1563_003:0717c07": "吾教意如伊字三點。第一向東方下一點。點開諸菩",
    "X79n1563_003:0717c08": "薩眼。第二向西方下一點。點諸菩薩命根。第三向上",
    "X79n1563_003:0717c09": "方下一點。點諸菩薩頂門。此是第一段義。又曰。吾教",
    "X79n1563_003:0717c10": "意如摩醯首羅。擘開面門竪亞一隻眼。此是第二段",
    "X79n1563_003:0717c11": "義。又曰。吾教意如塗毒皷擊一聲。遠近聞者皆喪。亦",
    "X79n1563_003:0717c12": "云俱死。此是第三段義。時小嚴上座問。如何是塗毒",
    "X79n1563_003:0717c13": "皷。師以兩手按膝亞身曰。韓信臨朝底。僧問。浩浩塵",
    "X79n1563_003:0717c14": "中如何辨主。師曰。銅沙羅裏滿盛油。問。古帆未挂時",
    "X79n1563_003:0717c15": "如何。師曰。後園驢喫草。自此而後。或問佛問法問道",
    "X79n1563_003:0717c16": "問禪者。師皆作噓聲。謂眾曰。老漢去時大吼一聲了",
    "X79n1563_003:0717c17": "去。光啟之後。中原盜起。果驗此也。",
    "X79n1563_003:0717c18": "寶曇曰。岩頭悟處當見於書。此獨不書。宜其遂謂",
    "X79n1563_003:0717c19": "此老生而知之者。是未燭斯理也。善知識之心固",
    "X79n1563_003:0717c20": "已出生死陰界。而善知識之身猶在生死陰界中。",
    "X79n1563_003:0717c21": "一出頭來便須開悟。蓋一墮陰界則生死之塵污",
    "X79n1563_003:0717c22": "人。如潢流濁泥不容不澡雪也。雖釋迦老子在兜",
    "X79n1563_003:0717c23": "率天。迨亦不免正覺山前[囗@力]地一交。此吾所謂一",
    "X79n1563_003:0717c24": "交。即彼所謂生而知之者。唯佛法至德嶠則已如",
    "X79n1563_003:0718a01": "盛夏雷電皷行矣。至是乃擊蛟破柱益見其威。不",
    "X79n1563_003:0718a02": "擇其父師。遇驚則驚。遇震則震。如不肯德山洞山",
    "X79n1563_003:0718a03": "之類是也。或疑密啟其意與良久處。謂天亦有私",
    "X79n1563_003:0718a04": "邪。余曰不然。密啟如雷。良久如電。自是昧者之過。",
    "X79n1563_003:0718a05": "豈天咎哉。聲前古毳爛。與塵中如何辨主。及古帆",
    "X79n1563_003:0718a06": "未挂時三轉語。涅槃經三段義。此皆霹靂手也。最",
    "X79n1563_003:0718a07": "後大統綱宗中事一百五拾餘句。九百六十餘字。",
    "X79n1563_003:0718a08": "字字句句皆能淪浹學者骨髓。此書脫略不収。余",
    "X79n1563_003:0718a09": "固取而足之。庶幾獲見萬一之大全也。",
    "X79n1563_003:0718a10": "福州雪峰義存禪師",
    "X79n1563_003:0718a11": "師九上洞山三到投子。後于鰲山店上成道。感通間",
    "X79n1563_003:0718a12": "登象骨峰。上堂舉拂子曰。這个為中下人。僧問。上上",
    "X79n1563_003:0718a13": "人來如何。師舉拂子。僧曰。這个為中下。師打之。問。國",
    "X79n1563_003:0718a14": "師三喚侍者意如何。師便起入方丈。師因普請往莊",
    "X79n1563_003:0718a15": "中。路逢獼猴。師曰。這畜生一个。背一面古鏡。摘山僧",
    "X79n1563_003:0718a16": "稻禾。僧曰。曠劫無名為什麼立為古鏡。師曰。瑕生也。",
    "X79n1563_003:0718a17": "僧曰。為什麼死急話頭也不識。師曰。老僧罪過。師問",
    "X79n1563_003:0718a18": "長慶稜。古人道前三三後三三。意作麼生。稜便出去。",
    "X79n1563_003:0718a19": "一日問曰。從上諸聖傳受一路諸垂指示。雪峰默然。",
    "X79n1563_003:0718a20": "稜禮拜而退。雪峰莞爾而笑。異日謂稜曰。我尋常向",
    "X79n1563_003:0718a21": "師僧道。南山有一條鼈鼻蛇。汝諸人切須好看。稜曰。",
    "X79n1563_003:0718a22": "今日堂中大有人喪身失命。師然之。稜又上方丈參",
    "X79n1563_003:0718a23": "師。師曰。是什麼。稜曰。今日天晴好普請。師一日問。眾",
    "X79n1563_003:0718a24": "中阿那个是備頭陀。沙曰。終不敢誑於人。異日師召",
    "X79n1563_003:0718b01": "曰。備頭陀何不徧參去。沙曰。達磨不來東土。二祖不",
    "X79n1563_003:0718b02": "往西天。師然之。師上堂曰。要會此事。猶如古鏡當臺。",
    "X79n1563_003:0718b03": "胡來胡現。漢來漢現。沙曰。忽遇明鏡來時如何。師曰。",
    "X79n1563_003:0718b04": "胡漢俱隱。沙曰。老和尚脚跟猶未點地。師問。僧近離",
    "X79n1563_003:0718b05": "甚處。僧曰。離溈山。曾問如何是祖師西來意。溈山據",
    "X79n1563_003:0718b06": "座。師曰。汝肯他否。僧曰。某甲不肯。師曰。溈山古佛子。",
    "X79n1563_003:0718b07": "速去禮拜懺悔。玄沙曰。山頭老漢蹉過溈山事也。師",
    "X79n1563_003:0718b08": "謂鏡清曰。古來老宿引官人巡堂云。此一眾盡是學",
    "X79n1563_003:0718b09": "佛法僧。官人云。金屑雖貴又作麼生。老宿無對。鏡清",
    "X79n1563_003:0718b10": "曰。此來拋塼引玉。法眼別云。官人何得貴耳賤目。閩",
    "X79n1563_003:0718b11": "師施銀交床。僧問。和尚受大王如此供養。將何報答。",
    "X79n1563_003:0718b12": "師以手托地曰。少打我。師謂眾曰。我若東道西道。汝",
    "X79n1563_003:0718b13": "則尋言逐句。我若羚羊挂角。汝向什麼處捫摸。",
    "X79n1563_003:0718b14": "寶曇曰。聞道囏難自古一人而已。雪峰是也。古人",
    "X79n1563_003:0718b15": "自省發而至徹去。譬如鑽火。始有暖氣。中有煙起。",
    "X79n1563_003:0718b16": "終於火燃。而至烹餁成功以饗上帝。然後火事畢",
    "X79n1563_003:0718b17": "奏。是無鴻漸中之鴻漸也。雪峰自鹽官處得入。是",
    "X79n1563_003:0718b18": "始有暖氣也。洞山處省發。是中有烟起也。德山徹",
    "X79n1563_003:0718b19": "去。是終於火然也。鰲山成道。是卒烹餁之功也。方",
    "X79n1563_003:0718b20": "其三上投子。九到洞山。師奯公而友邃公。是未甞",
    "X79n1563_003:0718b21": "一日無師友也。是教天下為學者法。負一杓而行",
    "X79n1563_003:0718b22": "四海。自謂一千七百善知識皆從杓頭上舀將來。",
    "X79n1563_003:0718b23": "是教天下為人師者法。養子如長慶。如玄沙。如鏡",
    "X79n1563_003:0718b24": "清。如雲門。皆大法梁柱。是教天下烹佛烹祖者法。",
    "X79n1563_003:0718c01": "是法也未嘗一日不在天下。無如是根器也。無如",
    "X79n1563_003:0718c02": "是砥礪也。無如是爐鞴也。吾如是法何。",
    "X79n1563_003:0718c03": "泉州瓦棺和尚",
    "X79n1563_003:0718c04": "師因德山問曰。汝還會麼。師曰。不會。德山曰。汝成持",
    "X79n1563_003:0718c05": "取个不會好。師曰。不會又成持个甚麼。德山曰。汝大",
    "X79n1563_003:0718c06": "似个鐵橛子。師遂摳衣。",
    "X79n1563_003:0718c07": "寶曇曰。古人放行。烈於把住。知有縛虎之手。必不",
    "X79n1563_003:0718c08": "汝放也。諺曰。養子不須教。落賺自然會。故臨濟之",
    "X79n1563_003:0718c09": "於樂普。德山之於瓦棺。二老皆然。夾山雪峰是用",
    "X79n1563_003:0718c10": "此遺意以活二子。嗚呼。夾山可謂不負於安矣。可",
    "X79n1563_003:0718c11": "惜雪峰註破瓦棺不為德山盡令。",
    "X79n1563_003:0718c12": "前澧州夾山善會禪師嗣法",
    "X79n1563_003:0718c13": "澧州樂普山元安禪師",
    "X79n1563_003:0718c14": "師參臨濟。濟常對眾美之曰。臨濟門下一隻箭。誰敢",
    "X79n1563_003:0718c15": "當鋒。師蒙許可。自謂已足。尋之夾山卓菴。後見夾山",
    "X79n1563_003:0718c16": "書教而覽之。而覺竦然。廼棄菴至夾山。禮拜端身立。",
    "X79n1563_003:0718c17": "夾山曰。雞栖鳳巢非其同類。出去。師曰。自遠趍風請",
    "X79n1563_003:0718c18": "師一接。夾山曰。目前無闍梨。此間無老僧。師曰。錯也。",
    "X79n1563_003:0718c19": "夾山曰。住住闍梨。且莫草草匆匆。谿山有異。雲月是",
    "X79n1563_003:0718c20": "同。闍梨坐却天下人舌頭即不無。爭教無舌人解語。",
    "X79n1563_003:0718c21": "師茫無所對。夾山便打。師自服膺數歲。師一日問夾",
    "X79n1563_003:0718c22": "山曰。佛魔不到處如何體會。夾山曰。燭明千里像。闇",
    "X79n1563_003:0718c23": "室老僧迷。又問。朝陽已昇夜月不現如何。夾山曰。龍",
    "X79n1563_003:0718c24": "銜海珠游魚不[(厂@((既-旡)-日+口))*頁]。夾山將終。垂語曰。石頭一枝。看看",
    "X79n1563_003:0719a01": "即滅矣。師對曰。不然。夾山曰。何也。師曰。自有青山在。",
    "X79n1563_003:0719a02": "夾山曰。苟如是。即吾道不墜矣。暨夾山順世。師抵涔",
    "X79n1563_003:0719a03": "陽遇故人。因話武陵事。故人問曰。倐忽數年何處逃",
    "X79n1563_003:0719a04": "難。師曰。只在闤闠中。人且不識故人罔測。又問。承西",
    "X79n1563_003:0719a05": "天二十八祖。至於此土一人傳一人。且如彼此不垂",
    "X79n1563_003:0719a06": "曲者如何。師曰。野老門前不話朝堂之事。問。合譚何",
    "X79n1563_003:0719a07": "事。師曰。未逢別者終不開拳。向有不從朝堂來。相逢",
    "X79n1563_003:0719a08": "還話不。師曰。量外之機徒勞自擊。僧無對。佛日大師",
    "X79n1563_003:0719a09": "見雲居後復見夾山。事見夾山章。",
    "X79n1563_003:0719a10": "寶曇曰。樂普見臨濟。故夾山盡之以臨濟。佛日見",
    "X79n1563_003:0719a11": "雲居。故夾山沃之以雲居。非一夾山而能臨濟雲",
    "X79n1563_003:0719a12": "居。是以垂棘之璧。屈產之乘。假道於虞以伐二子",
    "X79n1563_003:0719a13": "之號也。佛日到則許其遠到如暗潮。洛浦不覺。溝",
    "X79n1563_003:0719a14": "港俱滿。泳如八月錢塘之潮。雷激電犇。蓋未之見",
    "X79n1563_003:0719a15": "也。",
    "X79n1563_003:0719a16": "袁州洞山良价禪師嗣法",
    "X79n1563_003:0719a17": "澧州欽山文邃禪師",
    "X79n1563_003:0719a18": "師少依杭州寰中禪師岩頭雪峰在焉。相率游方三",
    "X79n1563_003:0719a19": "老緣契。德山各承印記而師屢承激揚。終然疑滯。一",
    "X79n1563_003:0719a20": "日問德山曰。天皇也恁麼道。龍潭也恁麼道。未審德",
    "X79n1563_003:0719a21": "山作麼生道。德山曰。汝試舉天皇龍潭道底來。師方",
    "X79n1563_003:0719a22": "欲進語。德山以拄杖打。舁入涅槃堂。師曰。是即是打",
    "X79n1563_003:0719a23": "我太煞。師後參洞山時。洞山問什麼處來。師曰。大慈",
    "X79n1563_003:0719a24": "來。洞山曰。還見大慈麼。師曰見。洞山曰。色前見色後",
    "X79n1563_003:0719b01": "見。師曰。見非前後。洞山默置。師曰。離師太早。不盡師",
    "X79n1563_003:0719b02": "意。二十七歲居欽山。有僧問。如何是祖師西來意。師",
    "X79n1563_003:0719b03": "曰。梁公曲赤。誌公剪刀。問。一切諸佛法皆從此經出。",
    "X79n1563_003:0719b04": "如何是此經。師曰。嘗轉問未審經中說什麼。師曰。有",
    "X79n1563_003:0719b05": "疑請問。曰。如何是和尚家風。師曰。錦袋銀香囊。風吹",
    "X79n1563_003:0719b06": "滿路香。師與雪峰岩頭因過江西到一荼店喫茶。師",
    "X79n1563_003:0719b07": "曰。不會轉身通氣者。今日不得喫茶也。雪峰云。某甲",
    "X79n1563_003:0719b08": "亦然。師曰。兩箇老漢俱不識語在。岩頭曰。什麼處去",
    "X79n1563_003:0719b09": "也。師曰。布袋裏老鵶雖活如死。岩頭曰。退後著退後",
    "X79n1563_003:0719b10": "著。師曰。奯兄且置。存公作麼生。雪峰以手畫个圓相。",
    "X79n1563_003:0719b11": "師曰。不得不問。嵓頭呵呵笑云。太遠生。師曰。有口不",
    "X79n1563_003:0719b12": "得。喫茶人多。嵓頭雪峰俱無語。有僧參。師竪起拳頭",
    "X79n1563_003:0719b13": "云。若開成掌即五指參差。如今為拳必無高下。汝道",
    "X79n1563_003:0719b14": "欽山通商量不通商量。其僧近前却竪拳頭而退。師",
    "X79n1563_003:0719b15": "曰。便恁麼只是箇無開合漢。僧云。未審和尚如何接",
    "X79n1563_003:0719b16": "人。師曰。我若接人。共汝一般也。僧曰。特參於師。也須",
    "X79n1563_003:0719b17": "吐露宗風。師曰。汝若特來。我須吐露。僧曰。便請。師乃",
    "X79n1563_003:0719b18": "打之。其僧無語。師曰。守株待兔。枉用心神。",
    "X79n1563_003:0719b19": "寶曇曰。欽山以少年邁往之姿際會師友。而未能",
    "X79n1563_003:0719b20": "頴脫一時。吐露則如驚麕脫兔不可救遏。故折困",
    "X79n1563_003:0719b21": "者久之。然終不能一死德山之手。卒歸洞山。其師",
    "X79n1563_003:0719b22": "資機緣豈不有數。大抵學道之士機有勝劣。習有",
    "X79n1563_003:0719b23": "厚薄。發有疾遲。以欽山從嵓頭雪峰。在當時則囏",
    "X79n1563_003:0719b24": "難辛苦之狀。蓋二老天下之大老也。在後世則此",
    "X79n1563_003:0719c01": "老不失為優游閑暇。佛法之隆替於斯可知也。洞",
    "X79n1563_003:0719c02": "山關鍵縝密。父子各守其家法。欽山末年攘臂於",
    "X79n1563_003:0719c03": "其間。無復一毫有所[(厂@((既-旡)-日+口))*頁]藉。此豈二老神而化之之",
    "X79n1563_003:0719c04": "力歟。",
    "X79n1563_003:0719c05": "福州雪峰義存禪師嗣法",
    "X79n1563_003:0719c06": "福州長生山皎然禪師",
    "X79n1563_003:0719c07": "師在雪峰因與僧斫樹。雪峰曰。斫到心且住。師曰。斫",
    "X79n1563_003:0719c08": "却著。雪峰曰。古人以心傳心。汝為什麼道斫却。師擲",
    "X79n1563_003:0719c09": "下斧子曰。傳。雪峰打一拄杖而去。僧問雪峰。如何是",
    "X79n1563_003:0719c10": "第一句。雪峰良久。僧舉似師。師曰。此是第二句。峰再",
    "X79n1563_003:0719c11": "令其僧來問。如何是第一句。師曰。蒼天蒼天。雪峰普",
    "X79n1563_003:0719c12": "請般柴次。問師曰。古人道。誰知席帽下。元是昔愁人。",
    "X79n1563_003:0719c13": "古人意作麼生。師側戴笠子曰。這箇是什麼人語。雪",
    "X79n1563_003:0719c14": "峰問師。持經者能荷檐如來。作麼生是荷檐如來。師",
    "X79n1563_003:0719c15": "乃抱雪峰向禪床上著。雪峰普請歸。自將一束藤。路",
    "X79n1563_003:0719c16": "逢一僧。放下藤叉手而立。其僧近前欲拈。雪峯即蹋。",
    "X79n1563_003:0719c17": "其僧却歸。舉似師曰。我今日蹋得那僧得恁麼快。師",
    "X79n1563_003:0719c18": "對曰。和尚却替那僧入涅槃堂始得。師嘗訪一庵主。",
    "X79n1563_003:0719c19": "主曰。近有一僧問某甲西來意。遂舉拂子示之。不知",
    "X79n1563_003:0719c20": "還得也無。師曰。爭敢道得與不得。有人問庵主。此事",
    "X79n1563_003:0719c21": "有人保任。如虎頭帶角。有人嫌棄。則不直一文錢。此",
    "X79n1563_003:0719c22": "事為什麼毀譽不同。請試揀出看。曰。適來出自偶然。",
    "X79n1563_003:0719c23": "爭揀得出。師曰。若恁麼。此後不得為人。雪峯問曰。光",
    "X79n1563_003:0719c24": "境俱亡復是何物。師曰。放皎然過。敢有商量。雪峰曰。",
    "X79n1563_003:0720a01": "許汝過作麼生商量。師曰。皎然亦放和尚過。雪峰深",
    "X79n1563_003:0720a02": "許之。到靈雲處。問混沌未分話。載靈雲章。師止長生",
    "X79n1563_003:0720a03": "山分化。有僧問。從上宗乘如何舉唱。師曰。不可為闍",
    "X79n1563_003:0720a04": "梨荒却長生山也。問。古人言無明即佛性。煩惱不須",
    "X79n1563_003:0720a05": "除。如何是無明即佛性。師忿然作色舉拳呵曰。今日",
    "X79n1563_003:0720a06": "打者師僧去也。問。如何是煩惱不須除。師以手加頭",
    "X79n1563_003:0720a07": "曰。這師僧得恁麼發人業。問。路逢達道人。不將語默",
    "X79n1563_003:0720a08": "對。未審將什麼對。師曰。上紙墨堪作什麼。",
    "X79n1563_003:0720a09": "寶曇曰。雪峰之門得此士。世固有摩空俊鶻之稱",
    "X79n1563_003:0720a10": "也。不過一突而上至於搏擊。不無得失於其間。以",
    "X79n1563_003:0720a11": "余觀之。未若色斯舉矣。翔而後集。為萬無失一之",
    "X79n1563_003:0720a12": "策也。長生在雪峰靈雲處用翔集之手。至拏燕雀",
    "X79n1563_003:0720a13": "處則用搏擊之機。安得學者如二師。吾見其全技。",
    "X79n1563_003:0720a14": "汾州太子善昭禪師嗣法",
    "X79n1563_003:0720a15": "南昌西山翠嵓守芝禪師",
    "X79n1563_003:0720a16": "師聞汾陽出世。疑之往觀焉。投機入室特垂印可。南",
    "X79n1563_003:0720a17": "游住高安。大愚陞座揭合子曰。明投來明投合。暗投",
    "X79n1563_003:0720a18": "來暗投合。若道得天下橫行。道不得且合却。僧問。一",
    "X79n1563_003:0720a19": "切有為法如夢幻泡影。真實事請師舉。師曰。不會。僧",
    "X79n1563_003:0720a20": "曰。如何。師曰。章底詞秋罷。歌韻向前生。大眾僧俗中",
    "X79n1563_003:0720a21": "皆有奇人。本朝楊大年一偈曰。八角磨盤空裏走。金",
    "X79n1563_003:0720a22": "毛師子變作狗。擬欲藏身北斗中。應須合掌南辰後。",
    "X79n1563_003:0720a23": "要會麼。一偈播諸方。塞斷衲僧口。又曰。魯祖見僧便",
    "X79n1563_003:0720a24": "面壁。南泉曰我尋常向師僧道。未具胞胎已前會取。",
    "X79n1563_003:0720b01": "尚不得一人半个。大愚即不然。未具胞胎已前會得。",
    "X79n1563_003:0720b02": "打折你驢腰。一日陞座曰。大家相聚喫莖韲。若喚作",
    "X79n1563_003:0720b03": "一莖韲。入地獄如箭射。下座無他語。時雲峰悅聞舉",
    "X79n1563_003:0720b04": "大駭。夜造丈室。師曰。來何所求。曰。求佛心法。師曰。法",
    "X79n1563_003:0720b05": "輪未轉食輪先轉。後生有色力。何不為眾乞飯去。我",
    "X79n1563_003:0720b06": "忍死不暇。何暇為汝說法乎。悅即為之。及師移住翠",
    "X79n1563_003:0720b07": "嵓。悅又從往。夜詣丈室。師曰。汝又欲求佛心法乎。汝",
    "X79n1563_003:0720b08": "不念吾乍住院。屋壁踈漏。又兼寒雪。日夜望汝來為",
    "X79n1563_003:0720b09": "眾求炭。我忍寒豈能為汝說法乎。悅又為之。甫還。維",
    "X79n1563_003:0720b10": "那缺員。悅夜造丈室。師曰。佛法不怕爛却。堂司一職",
    "X79n1563_003:0720b11": "今以煩汝。悅不得語而出。明日竟歸堂司。然恨師不",
    "X79n1563_003:0720b12": "與說心地法。坐後架。架下束破桶。一桶自架上墜地",
    "X79n1563_003:0720b13": "跳起。忽然開悟。頓見從前用處走。搭袈裟上寢堂。師",
    "X79n1563_003:0720b14": "迎而笑曰。維那。且喜大事了畢。悅再拜汗下不。及吐",
    "X79n1563_003:0720b15": "一辭。又點出汾陽十智同真語。後乃曰。先師只要識",
    "X79n1563_003:0720b16": "是非面目見在。也太省力。後生晚學刺頭向言句裏",
    "X79n1563_003:0720b17": "貪著義味。如驢舐尿處。棒打不回。蓋為不廣求。知識",
    "X79n1563_003:0720b18": "徧歷門風。多是得一言半句。便點頭嚥唾道已了辨。",
    "X79n1563_003:0720b19": "上座大有未穩當處在。先師有十五家宗風歌。號曰",
    "X79n1563_003:0720b20": "廣智。其詞曰。大道不說有高下。真空那肯涉離微。大",
    "X79n1563_003:0720b21": "海吞流同增減。妙峯高聳總擎持。萬派千涇皆渤澥。",
    "X79n1563_003:0720b22": "七金五岳盡須彌。玉毫金色傳燈後。二三四七普聞",
    "X79n1563_003:0720b23": "知。信衣恩廣開機智。諸方老宿任施為。識心是本從",
    "X79n1563_003:0720b24": "頭說。迷心逐物却生疑。師曰。此敘宗旨也。或直指。或",
    "X79n1563_003:0720c01": "巧施解。道前綱出後機。旨趣分明明似鏡。盲無慧目",
    "X79n1563_003:0720c02": "不能窺。明眼士。見精微。不言勝負墮愚癡。物物會同",
    "X79n1563_003:0720c03": "流智水。門風逐。便示宗枝。即心佛非心佛。歷世明明",
    "X79n1563_003:0720c04": "無別物。即此真心是我心。我心猶是機權出。師曰。此",
    "X79n1563_003:0720c05": "敘馬祖宗派也。或五位。或三路。施設隨根巧回互。不",
    "X79n1563_003:0720c06": "觸當今是本宗。展手通玄無佛祖。師曰。此敘洞上宗",
    "X79n1563_003:0720c07": "派也。或君臣。或父子。量器方圓無彼此。士庶公侯一",
    "X79n1563_003:0720c08": "道平。愚智賢豪明漸次。師曰。此敘石霜宗派也。有時",
    "X79n1563_003:0720c09": "敲。有時唱。隨根問答譚諦當。應接何曾失禮儀。淺解",
    "X79n1563_003:0720c10": "之流却生謗。或雙明。或單說。祇要機鋒利禪悅。開權",
    "X79n1563_003:0720c11": "不為鬪聦明。舒光只要辨賢哲。有圓相。有默論。千里",
    "X79n1563_003:0720c12": "持來目視瞬。萬般巧妙一圓空。爍迦羅眼通的信。師",
    "X79n1563_003:0720c13": "曰。此敘溈仰宗派也。或全提。或全用。萬像森羅實不",
    "X79n1563_003:0720c14": "共。青山不礙白雲蜚。隱隱當臺透金鳳。師曰。此敘石",
    "X79n1563_003:0720c15": "頭藥山宗派也。象骨鏡。地藏月。玄沙崇壽照無缺。因",
    "X79n1563_003:0720c16": "公致問指歸源。旨趣來人明皎潔。師曰。此敘雪峯地",
    "X79n1563_003:0720c17": "藏宗派也。或稱提。或拈掇。本色衲僧長擊發。句裏明",
    "X79n1563_003:0720c18": "人事最精。好手還同楔出楔。或擡薦。或垂手。切要心",
    "X79n1563_003:0720c19": "空易開口。不識先人出大悲。管燭之人照街走。師曰。",
    "X79n1563_003:0720c20": "此敘雲門宗派也。德山棒。臨濟喝。獨出乾坤解橫抹。",
    "X79n1563_003:0720c21": "從頭誰敢亂區分。多口阿師不能說。臨機縱。臨機奪。",
    "X79n1563_003:0720c22": "迅速機鋒如電掣。乾坤秖在掌中持。竹木精靈腦劈",
    "X79n1563_003:0720c23": "裂。或賓主。或料揀。大展禪宗辨正眼。三玄三要用當",
    "X79n1563_003:0720c24": "機。四句百非一齊鏟。勸同袍。莫強會。少俊依然成窒",
    "X79n1563_003:0721a01": "礙。不知宗派莫漫汗。永劫長沉生死海。難逢難遇又",
    "X79n1563_003:0721a02": "難聞。猛烈身心快通泰。師曰。此敘德山臨濟宗派也。",
    "X79n1563_003:0721a03": "慈明有善侍者號明眼素。悅師之風。自石霜至大愚。",
    "X79n1563_003:0721a04": "入室。師趯出一隻履。善退身而立。師俯取履。善輙踏",
    "X79n1563_003:0721a05": "倒。師起面壁。以手指連畫壁者三。善瞠眼立其後。師",
    "X79n1563_003:0721a06": "旋轉以履打。至法堂。善曰。與麼為人。瞎卻一城人眼",
    "X79n1563_003:0721a07": "在。有講金剛經僧問曰。如是信解不生法相如何。時",
    "X79n1563_003:0721a08": "有狗子臥繩床下。師趯之云。解否。僧曰。不解。師曰。若",
    "X79n1563_003:0721a09": "解即生法相。作偈曰。砂裏無油事可哀。翠巖嚼飯餵",
    "X79n1563_003:0721a10": "嬰孩。一朝好惡知端的。始覺從前滿面灰。",
    "X79n1563_003:0721a11": "讚曰。大家相聚喫莖韲。若喚作一莖韲。入地獄如",
    "X79n1563_003:0721a12": "箭射。此風雷皷動之所蛻。公龍種也。知所趣向。特",
    "X79n1563_003:0721a13": "未變化。一墮此老之手。且置之尋常溝洫之內。雷",
    "X79n1563_003:0721a14": "動風行不為蜾臝螟蛉之祝。聽其自化。一旦漆桶",
    "X79n1563_003:0721a15": "墮地。望之其已成就。則曰維那且喜大事了畢。善",
    "X79n1563_003:0721a16": "知識固當如是也。垂示即舉楊大年機要與著汾",
    "X79n1563_003:0721a17": "水。十五家宗風歌。則所謂櫩聲不斷前旬雨。電影",
    "X79n1563_003:0721a18": "還連後夜雷。學者思之。",
    "X79n1563_003:0721a19": "汝州葉縣歸省禪師嗣法",
    "X79n1563_003:0721a20": "舒州浮山法遠禪師",
    "X79n1563_003:0721a21": "師參汾陽昭公有省發。後受汝海省公記別。聞大楊",
    "X79n1563_003:0721a22": "玄公閉關者數年。遂往一見。機語投契。玄嘆曰。吾老",
    "X79n1563_003:0721a23": "矣。洞上一宗遂竟無人耶。出平生所著直裰皮履示",
    "X79n1563_003:0721a24": "之。師曰。當以此衣履求人付之若何。玄許之曰。他後",
    "X79n1563_003:0721b01": "果得人。以吾偈為證曰。楊廣山前草。憑君得價焞。異",
    "X79n1563_003:0721b02": "苗翻茂處。深密固靈根。其尾云。得法者潛眾十年方",
    "X79n1563_003:0721b03": "可闡化。師三移至浮山退居會聖嵓。閱斑固九流。遂",
    "X79n1563_003:0721b04": "擬作九帶。敘佛祖教義。忽夢得俊鷹。既覺。有義青者",
    "X79n1563_003:0721b05": "適至。以為吉徵。先是青習百法論。自嘆曰。三祇涂遠。",
    "X79n1563_003:0721b06": "自困何益。入洛授華嚴五年。反觀文字。如肉受丳。處",
    "X79n1563_003:0721b07": "處同其義昧。甞講至諸林菩薩偈曰。即心自性。忽猛",
    "X79n1563_003:0721b08": "省曰。法離文字寧可講乎。即棄而至。師一見嘉意。延",
    "X79n1563_003:0721b09": "之三年。師問曰。外道問佛。不問有言不問無言時如",
    "X79n1563_003:0721b10": "何。世尊良久。汝如何會。青擬進語。師驀以手掩其口。",
    "X79n1563_003:0721b11": "於是青開悟。方禮拜起。遠曰。汝妙悟玄機耶。對曰。設",
    "X79n1563_003:0721b12": "有妙悟也須吐卻。時有資侍者在旁曰。青華嚴今日",
    "X79n1563_003:0721b13": "如病得汗。青回[(厂@((既-旡)-日+口))*頁]曰。合取狗口。汝更忉忉。我即便毆。",
    "X79n1563_003:0721b14": "又服勤三年。師以大楊衣履付之曰。代吾續洞上之",
    "X79n1563_003:0721b15": "風。青曰。洞宗已得聞命。臨濟宗旨可得聞乎。師曰。臨",
    "X79n1563_003:0721b16": "濟達磨骨髓。豈汝後生小德小智所能擬議哉。青不",
    "X79n1563_003:0721b17": "能對。師作九帶辦廼曰。若據圓極法門。本具十數。今",
    "X79n1563_003:0721b18": "此九帶已為諸人說了。更有一帶還見麼。若也見得",
    "X79n1563_003:0721b19": "親切。却請出來說看。說得分明許汝通前九帶圓明",
    "X79n1563_003:0721b20": "道眼。若見不親切。說不相應。依吾語而為己解。則名",
    "X79n1563_003:0721b21": "謗法。大眾到此如何無語。師叱去之。僧問曰。昔有問",
    "X79n1563_003:0721b22": "夾山如何是夾山境。答曰猿抱子歸青障裏。鳥銜花",
    "X79n1563_003:0721b23": "落碧嵓前。法眼曰。我二十年來將作境會。師曰。不作",
    "X79n1563_003:0721b24": "境會作什麼會。僧曰。師意如何。師曰。犀因翫月文生",
    "X79n1563_003:0721c01": "角。象被雷驚花入牙。歐陽文忠公造師室。未有以異",
    "X79n1563_003:0721c02": "之。因與客下碁。師坐旁睨。文忠収局。請師因碁說法。",
    "X79n1563_003:0721c03": "廼打皷陞座曰。若論此事。如兩家著碁相似。何謂也。",
    "X79n1563_003:0721c04": "敵手知音當機不讓。若是綴五饒三又通一路。始得",
    "X79n1563_003:0721c05": "有般底。只解閉門作活。不會奪角衝關。破節與虎口",
    "X79n1563_003:0721c06": "齊彰。局破後徒勞逴斡。所以道。肥邊易得。瘦肚難求。",
    "X79n1563_003:0721c07": "思行則往往失黏。心麤而時時頭撞。休誇國手。謾說",
    "X79n1563_003:0721c08": "神仙。贏局輸籌即不問。且道黑白未分時一著落在",
    "X79n1563_003:0721c09": "什麼處。良久曰。從前十九路。迷悟幾多人。又一日示",
    "X79n1563_003:0721c10": "眾曰。未徹底人參句不如參意。大徹底人得意不如",
    "X79n1563_003:0721c11": "得句。",
    "X79n1563_003:0721c12": "讚曰。遠公真可以托六亦之孤。寄百里之命。臨大",
    "X79n1563_003:0721c13": "節而不可奪也。方其受大楊托。得華嚴續洞上宗。",
    "X79n1563_003:0721c14": "付授之際。青曰。曹洞之旨已聞命矣。臨濟宗旨可",
    "X79n1563_003:0721c15": "得聞乎。公正色厲聲曰。臨濟達磨骨髓。豈汝後生",
    "X79n1563_003:0721c16": "小德小智所能擬議哉。甞聞老汾陽參善知識七",
    "X79n1563_003:0721c17": "十餘員。於曹洞一宗尤深注意。以是觀之。二老為",
    "X79n1563_003:0721c18": "法之心。彼此一道也。遠公得法妙密。發機奇峭。至",
    "X79n1563_003:0721c19": "今生氣凜然逼人。況其親見。作家理應如是。最後",
    "X79n1563_003:0721c20": "示眾云。未徹底人參句不如參意。大徹底人得意",
    "X79n1563_003:0721c21": "不如得句。佛祖道妙。豈復有餘蘊乎。",
    "X79n1563_003:0721c22": "潭州石霜楚圓禪師嗣法",
    "X79n1563_003:0721c23": "袁州楊岐山方會禪師",
    "X79n1563_003:0721c24": "師初依慈明住南原。師為輔弼。不憚勤苦。慈明遷道",
    "X79n1563_003:0722a01": "吾石霜。師俱自請為監院事。眾論稱。善挾紙衾入典",
    "X79n1563_003:0722a02": "金穀。時時出憃語以咈其師。慈明諸方傳以為當。慈",
    "X79n1563_003:0722a03": "明飯罷必山行。禪者問道多失所在。師闞其出未遠。",
    "X79n1563_003:0722a04": "輙檛皷集眾。慈明遽還。怒數之曰。少叢林暮而陞座。",
    "X79n1563_003:0722a05": "何從得此規繩。師徐對曰。汾州晚參何為非規繩乎。",
    "X79n1563_003:0722a06": "慈明無如之何。今叢林三八念誦後參者其原也。慈",
    "X79n1563_003:0722a07": "明遷興化。師辭還九峰。萍實道人請住楊岐。時九峰",
    "X79n1563_003:0722a08": "勤公不知師。驚曰。會監院亦能禪乎。師受請問答罷。",
    "X79n1563_003:0722a09": "乃曰。更有問話者麼。試出相見。楊岐今日性命在汝",
    "X79n1563_003:0722a10": "諸人手裏。一任橫拖倒拽。為什如此。大丈夫兒須當",
    "X79n1563_003:0722a11": "眾決擇。莫背地裏似水底按葫蘆相似。當眾勘驗看",
    "X79n1563_003:0722a12": "有麼。若無。楊岐失利下座。勤公把住云。今日且喜得",
    "X79n1563_003:0722a13": "个同參。師曰。同參底事作麼生。勤公曰楊。歧牽犂。九",
    "X79n1563_003:0722a14": "峰拽把。師曰。正當與麼時。楊歧在前。九峯在前。勤公",
    "X79n1563_003:0722a15": "無語。師托開曰。將謂同參。元來不是。師示眾曰。不見",
    "X79n1563_003:0722a16": "一法是大過患。拈拄杖云。穿過釋迦老子鼻孔作麼",
    "X79n1563_003:0722a17": "生道得。脫身一句。向水不洗水處道將一句來。良久",
    "X79n1563_003:0722a18": "曰。向道莫行山下路。果聞猿呌斷腸聲。又曰一。切智",
    "X79n1563_003:0722a19": "通無障礙。拈拄杖云。拄杖子向汝諸人面前逞神通",
    "X79n1563_003:0722a20": "去也。擲下云。直得乾坤震裂。山嶽動搖。豈不見道一",
    "X79n1563_003:0722a21": "切智智清淨。拍繩床曰。三十年莫道楊岐龍頭虵尾。",
    "X79n1563_003:0722a22": "又問僧曰。雲深路僻高駕何來。對曰。天無四壁。師曰。",
    "X79n1563_003:0722a23": "踏破多少草鞋來。僧便喝。師曰。一喝兩喝後作麼生。",
    "X79n1563_003:0722a24": "僧曰。看者老和尚著忙。師曰。拄杖不在。且坐喫茶。又",
    "X79n1563_003:0722b01": "問一僧曰。敗葉堆雲。朝離何處。曰。觀音。曰。觀音脚下",
    "X79n1563_003:0722b02": "一句作麼生道。曰。適來相見了也。曰。相見底事作麼",
    "X79n1563_003:0722b03": "生。僧無語。師曰。第二上座代參頭道看。亦無語。師曰。",
    "X79n1563_003:0722b04": "彼此相鈍置。",
    "X79n1563_003:0722b05": "讚曰。楊岐在慈明時。時出憃語以咈其師。臨濟中",
    "X79n1563_003:0722b06": "興之機實本於此。傳曰。父子主恩。楊岐真報恩者",
    "X79n1563_003:0722b07": "哉。自五宗之分。惟臨濟之會斑斑猶在。雲門曹洞",
    "X79n1563_003:0722b08": "率皆漫微。慈明之門又有楊岐黃龍二宗。黃龍在",
    "X79n1563_003:0722b09": "當時諸子號為特盛。楊岐得人僅如祥麟一角矣。",
    "X79n1563_003:0722b10": "如傳語臨濟者必指楊岐兒孫。不知楊岐之恩自",
    "X79n1563_003:0722b11": "吾大慧而亡。誰復報也。僧問。如何是佛。三脚驢子",
    "X79n1563_003:0722b12": "弄蹄行。便恁麼去時如何。湖南長老此有過父祖",
    "X79n1563_003:0722b13": "之作。何以跂及。寂音曰。其提綱振領。大類雲門。及",
    "X79n1563_003:0722b14": "勘衲僧。又如南院。真知言哉。",
    "X79n1563_003:0722b15": "洪州黃龍慧南禪師",
    "X79n1563_003:0722b16": "師受三角澄公旨決。偕澄居泐潭。與之分座。適南昌",
    "X79n1563_003:0722b17": "悅公見之。歸臥歎曰。南有道之器也。惜未受本色鉗",
    "X79n1563_003:0722b18": "槌。與會遊西山。因夜話語及雲門法道。悅曰。澄公雖",
    "X79n1563_003:0722b19": "雲門之後。然法道異之耳。師問所以異。悅曰。雲門如",
    "X79n1563_003:0722b20": "九轉丹砂。點鐵作金。澄公廼藥汞銀。徒可翫。入火即",
    "X79n1563_003:0722b21": "流去。師怒。以枕投之。明日悅謝過曰。雲門氣宇如王。",
    "X79n1563_003:0722b22": "甘死語下乎。澄公以心法受人死語也。死語其能活",
    "X79n1563_003:0722b23": "人哉。即皆去。師挽之曰。即如是誰可汝意者。悅曰。石",
    "X79n1563_003:0722b24": "霜楚圓手段出諸方。子欲見之不宜後也。師默計之",
    "X79n1563_003:0722c01": "曰。此行脚大事也。悅嗣翠嵓。而使見石霜。見之有得。",
    "X79n1563_003:0722c02": "於悅何有哉。即日辦裝。中涂聞慈明不事事。慢侮少",
    "X79n1563_003:0722c03": "叢林。乃悔。欲無往。留萍鄉累日。結伴自攸縣登衡岳。",
    "X79n1563_003:0722c04": "寓止福嚴老宿賢叉手者。大陽明安之嗣。命師掌記",
    "X79n1563_003:0722c05": "室。泐潭闡師不入石霜。遣使來訊。俄賢卒。郡以慈明",
    "X79n1563_003:0722c06": "領福嚴。師心喜且欲觀其人以驗悅言。慈明既至。師",
    "X79n1563_003:0722c07": "望見心容俱肅。聞其論多貶剝諸方。而件件數為邪",
    "X79n1563_003:0722c08": "解者。所以泐潭密付之旨。為之氣索而歸。念悅平日",
    "X79n1563_003:0722c09": "之語。翻然改曰。大丈夫心膂間其可自為疑礙乎。趍",
    "X79n1563_003:0722c10": "詣慈明室曰。慧南以闇短。望道未見。此聞夜參。如迷",
    "X79n1563_003:0722c11": "行得指南車然。惟大慈更施法雨。使盡餘疑。慈明笑",
    "X79n1563_003:0722c12": "曰。書記領徒遊方名聞叢林。借有疑不以衰陋。坐而",
    "X79n1563_003:0722c13": "商略[(厂@((既-旡)-日+口))*頁]不可哉。呼侍者進榻而坐。師固辭。哀懇愈切。",
    "X79n1563_003:0722c14": "慈明曰。書記學雲門禪。必善其旨。如曰放洞山三頓",
    "X79n1563_003:0722c15": "棒。洞山于時應打不應打。師曰。應打。茲明聞三頓棒",
    "X79n1563_003:0722c16": "聲便是喫棒。自旦至暮。聞鴉嗚鵲噪。鐘魚皷板之聲。",
    "X79n1563_003:0722c17": "亦應喫棒。喫棒何時是了。師瞠目而却。慈明曰。吾始",
    "X79n1563_003:0722c18": "疑不堪汝師今可矣。即便拜。師拜起。慈明理前語曰。",
    "X79n1563_003:0722c19": "脫如汝會雲門意旨。則趙州嘗言。臺山婆子被我勘",
    "X79n1563_003:0722c20": "破。試指其可勘處看。師面熱汗下不知答。趍出。明日",
    "X79n1563_003:0722c21": "詣之又遭詬罵。師慚見左右即曰。政以未解求決耳。",
    "X79n1563_003:0722c22": "罵豈慈悲法施之式。慈明笑曰。是罵耶。師於是默契",
    "X79n1563_003:0722c23": "其旨。失聲曰。泐潭果是死語。献偈曰。傑出叢林是趙",
    "X79n1563_003:0722c24": "州。老婆勘破有來由。而今四海清如鏡。行人莫與路",
    "X79n1563_003:0723a01": "為讎。慈明以手點有字[(厂@((既-旡)-日+口))*頁]師。師即易為沒字。而心服",
    "X79n1563_003:0723a02": "其妙。密留月餘辭去。時年三十五。後遇泉大道拊師",
    "X79n1563_003:0723a03": "背曰。汝脫類汾州。厚自愛。明年會悅公於金鑾。相見",
    "X79n1563_003:0723a04": "一笑曰。我不得友兄及谷泉。安識慈明。後住同安。示",
    "X79n1563_003:0723a05": "眾曰。智海無性。因覺妄以成凡。覺妄元虗。即凡心而",
    "X79n1563_003:0723a06": "見佛。便爾休去。謂同安無折合。隨汝顛倒所欲。南斗",
    "X79n1563_003:0723a07": "七。北斗八。住黃龍。結庵溪上曰積翠。時南州高士潘",
    "X79n1563_003:0723a08": "興嗣延之。甞問其故。師曰。父嚴則子孝。今日之訓。後",
    "X79n1563_003:0723a09": "日之範也。譬諸地爾。隆者下之。窪者平之。彼將登九",
    "X79n1563_003:0723a10": "仞之上。吾亦與俱。困而極于九囦之下。吾亦與之俱。",
    "X79n1563_003:0723a11": "伎之窮則妄盡而自釋也。又曰。姁之嫗之。春夏之所",
    "X79n1563_003:0723a12": "以生育也。霜之雪之。秋冬之所以成熟也。吾欲無言",
    "X79n1563_003:0723a13": "得乎。以佛手驢脚生緣三語問。學者莫能契其旨。天",
    "X79n1563_003:0723a14": "下叢林目為三關。脫有詶者。師無可否。斂目危坐。人",
    "X79n1563_003:0723a15": "莫涯其意。延之又問其故。師曰。已過關者掉臂徑往。",
    "X79n1563_003:0723a16": "安知有關吏。從吏問可否。此未透關者也。黃龍法席",
    "X79n1563_003:0723a17": "之盛。追嫓泐潭馬祖百丈大智。",
    "X79n1563_003:0723a18": "讚曰。積翠已佩泐潭左券。雲峰一見而使焚之。俾",
    "X79n1563_003:0723a19": "見慈明南素孤高。聞慈明之風中道而止。適有福",
    "X79n1563_003:0723a20": "嚴坴會驚喜半之。夜聞慈明呵斥諸方。皆其所寶",
    "X79n1563_003:0723a21": "惜者。竟夕不寢黎明入室。遂為慈明所擒。矢盡弓",
    "X79n1563_003:0723a22": "亡。證入過量。黃龍頭角見於此矣。常以佛手驢脚",
    "X79n1563_003:0723a23": "生緣三轉語勘證學者。當時謂之黃龍三關。有能",
    "X79n1563_003:0723a24": "裂終軍之繻奴斥宋公子關吏只眨得眼。奚暇問",
    "X79n1563_003:0723b01": "可否哉。驗其得人。皆一時大老本色鉗鎚者也。今",
    "X79n1563_003:0723b02": "苦口之詞。特其緒餘土苴。學者從是而入。其殆庶。",
    "X79n1563_003:0723b03": "袁州楊岐山方會禪師嗣法",
    "X79n1563_003:0723b04": "舒州海會白雲守端禪師",
    "X79n1563_003:0723b05": "師初在楊岐座下。會公一日問師。受業師是誰。師曰。",
    "X79n1563_003:0723b06": "茶陵郁和尚。會公曰。吾聞其過溪有省。作偈甚奇。能",
    "X79n1563_003:0723b07": "紀之否。師即誦曰。我有神珠一顆。久被塵勞關瑣。今",
    "X79n1563_003:0723b08": "朝塵盡光生。照見山河萬朵。會公大笑起去。師愕然",
    "X79n1563_003:0723b09": "視左右。通夕不寐。明日入室咨詢其事。時方歲旦。會",
    "X79n1563_003:0723b10": "公曰。汝見昨日打埜狐否。師曰。見之。會公曰。汝二籌",
    "X79n1563_003:0723b11": "不及渠。師又大駭曰。何謂也。會公曰。渠愛人笑。汝怕",
    "X79n1563_003:0723b12": "人笑。師於是大悟。辭去。遊廬山。圓通訥禪師讓圓通",
    "X79n1563_003:0723b13": "以居之。未幾以東堂客情難遣。遂退院負包而去五",
    "X79n1563_003:0723b14": "祖之閑房。後住法華。迁住舒州海會。上堂[(厂@((既-旡)-日+口))*頁]視眾曰。",
    "X79n1563_003:0723b15": "皷聲未擊已前。山僧未登座之際。好人古佛樣子。若",
    "X79n1563_003:0723b16": "人向此薦得。可謂古釋迦不前。今彌勒不後。更聽三",
    "X79n1563_003:0723b17": "寸舌頭上帶出來底。早已參差。須有辨參差眼。方救",
    "X79n1563_003:0723b18": "得完全。有麼。乃曰。更與汝老婆。開口時末上一句正",
    "X79n1563_003:0723b19": "道著。舉步時末上一步正蹋著。為什麼鼻孔不正。為",
    "X79n1563_003:0723b20": "尋常見鼻孔頑了。所以不肯發心。今日勸諸人發却",
    "X79n1563_003:0723b21": "去。良久曰一便下座。門風峻拔如此。僧請問。慧超問",
    "X79n1563_003:0723b22": "法眼如何是佛。曰汝是慧超。師作偈示之。一文大光",
    "X79n1563_003:0723b23": "錢。賈得个油糍喫。放在肚裏了。當下便不饑。又問。僧",
    "X79n1563_003:0723b24": "問雲門如何是透法身句。曰北斗裏藏身。師又作偈",
    "X79n1563_003:0723c01": "曰。九衢公子游花慣。末弟貧儒感慨多。冷地看宅人",
    "X79n1563_003:0723c02": "富貴。等閑無奈幞頭何。",
    "X79n1563_003:0723c03": "讚曰。宗師接人必觀其器。故有隨機而授道者。亦",
    "X79n1563_003:0723c04": "有能弛吾檐於吾肩者。或可繼之。可可承之。致大",
    "X79n1563_003:0723c05": "吾宗必得其人而後可。楊岐之得白雲是也。一引",
    "X79n1563_003:0723c06": "其手。放之顛崖。彼方矍然而驚。則性命已墮吾手",
    "X79n1563_003:0723c07": "中。聞茶陵之偈。驅儺之機正用此手。白雲於此失",
    "X79n1563_003:0723c08": "利。却以此手責報於人。其言曰。若端的一回汗出。",
    "X79n1563_003:0723c09": "一莖草上現瓊樓玉殿。若未得一回汗出。縱有瓊",
    "X79n1563_003:0723c10": "樓玉殿却被一莖草蓋却。又曰。無業道一毫頭聖",
    "X79n1563_003:0723c11": "凡情念未盡。未免入驢胎馬腹去。瞎漢但恁麼看",
    "X79n1563_003:0723c12": "取。又云。圓成沈識海。既是圓成。為什麼沉識海。遂",
    "X79n1563_003:0723c13": "拈拄杖云。只為喚作拄杖子。且道如何得依舊處",
    "X79n1563_003:0723c14": "去。竪起拄杖云。主丈子。似此提唱甚多。不可枚舉。",
    "X79n1563_003:0723c15": "學者從是得入。許你親見白雲見了。白雲更有生",
    "X79n1563_003:0723c16": "機一路。",
    "X79n1563_003:0723c17": "黃龍慧南禪師嗣法",
    "X79n1563_003:0723c18": "洪州泐潭真淨克文禪師",
    "X79n1563_003:0723c19": "師初自講席而來。經行至龍門殿廡間。見塑比丘像",
    "X79n1563_003:0723c20": "瞑目如在定。師幡然自失。謂其伴曰。我所負者如吳",
    "X79n1563_003:0723c21": "道子畫人物。雖盡其妙。然非活者。於是棄去。坐夏大",
    "X79n1563_003:0723c22": "溈。夜聞僧誦雲門語曰。佛法如水中月是否。曰。清波",
    "X79n1563_003:0723c23": "無透路。豁然大悟。時南禪師在積翠。師造焉。南公問。",
    "X79n1563_003:0723c24": "從什麼處來。對曰。溈山來。南曰。恰值老僧不在。進曰。",
    "X79n1563_003:0724a01": "未審向什麼處去。南曰。天台普請。南岳雲游。曰。若然",
    "X79n1563_003:0724a02": "者學人亦得自在去也。南曰。脚下鞋是何處得來。曰。",
    "X79n1563_003:0724a03": "盧山七百錢唱得。南曰。何曾自在。師指曰。何曾不自",
    "X79n1563_003:0724a04": "在耶。南駭異之。于時洪英首座。邵武人。師關西人。眾",
    "X79n1563_003:0724a05": "中有英邵武。文關西之稱。南公住黃龍。師復往焉。南",
    "X79n1563_003:0724a06": "曰。適令侍者捲簾。問渠卷起簾時如何。曰。照見天下。",
    "X79n1563_003:0724a07": "放下簾時如何。曰。水泄不通。曰。不捲不放時如何。侍",
    "X79n1563_003:0724a08": "者無語。汝作麼生。師曰。和尚替侍者下涅槃堂始得。",
    "X79n1563_003:0724a09": "南公厲聲曰。關西人果無頭腦。乃[(厂@((既-旡)-日+口))*頁]旁僧。師就指曰。",
    "X79n1563_003:0724a10": "只這僧也未夢見。南公大笑。自是門下號偉異愽大",
    "X79n1563_003:0724a11": "者見之讋縮。南公入滅。師游南岳。後至高安。太守錢",
    "X79n1563_003:0724a12": "公弋先候之。師復謁。有獒逸出屏間。師方趍逆之。少",
    "X79n1563_003:0724a13": "避。乃進錢公曰。禪者固能教誨蛇虎。乃畏狗乎。師曰。",
    "X79n1563_003:0724a14": "易伏隈岩虎。難降護宅龍。錢公嘆曰。人不可虗有名。",
    "X79n1563_003:0724a15": "住洞山聖壽西剎十二年。至三吳往金陵。時舒王食",
    "X79n1563_003:0724a16": "宮。使祿居定林。聞師至。倒屣出迎。王問。諸經皆首標",
    "X79n1563_003:0724a17": "時處。圓覺經獨不然。何也。師曰。頓乘所演。直示眾生",
    "X79n1563_003:0724a18": "日用現前。不屬今古。只今老僧與相公同入大光明",
    "X79n1563_003:0724a19": "藏。游戲三昧。互為賓主。非干時處。又問。經曰一切眾",
    "X79n1563_003:0724a20": "生皆證圓覺。而圭峰以證為具。謂譯者之訛。如何。對",
    "X79n1563_003:0724a21": "曰。圓覺如可改。維摩亦可改也。豈不曰亦不滅受而",
    "X79n1563_003:0724a22": "取證。夫不滅受而蘊而取證者。與皆證圓覺之意同。",
    "X79n1563_003:0724a23": "盖眾生現行無明。即是如來根本大智。圭峰之言非",
    "X79n1563_003:0724a24": "是。舒王大悅。稱賞者累日。施其第為寺以延師。為開",
    "X79n1563_003:0724b01": "山第一祖。",
    "X79n1563_003:0724b02": "讚曰。昔圓悟老人甞謂大慧曰。五祖老人暮年喜",
    "X79n1563_003:0724b03": "遊東西廡。見且過僧持一編閱之。祖詰之。僧曰。真",
    "X79n1563_003:0724b04": "淨語。祖觀之。至於今人多是得个身心寂滅現前。",
    "X79n1563_003:0724b05": "前後際斷。一念萬年。休去歇去。古庿裏香爐去。泠",
    "X79n1563_003:0724b06": "瞅瞅地去為究竟。殊不知被此勝妙境界障蔽。自",
    "X79n1563_003:0724b07": "己正知正見不能現前。神通光明不能發露。即掩",
    "X79n1563_003:0724b08": "卷以手揶揄曰。奇哉導師。善說法要。徑往首座寮",
    "X79n1563_003:0724b09": "呼曰。有奇特事。奇特中奇特。即付圓悟。悟讀之。父",
    "X79n1563_003:0724b10": "子相與皷舞加嘆。不能自已。時佛鑑佛眼俱在侍",
    "X79n1563_003:0724b11": "側。佛眼一日問祖曰。欲往真淨去。悟從旁曰。渠去",
    "X79n1563_003:0724b12": "未得。其却去得。祖曰。汝受如此。儘從它去。眼遂往",
    "X79n1563_003:0724b13": "歸宗。未幾而離去。真淨問侍者曰。川僧何故不來",
    "X79n1563_003:0724b14": "入室。者云。起單去矣。淨失色曰。啞者僧有見處。我",
    "X79n1563_003:0724b15": "方為渠下手。可惜去了。經半年寄書與悟曰。比至",
    "X79n1563_003:0724b16": "歸宗偶然漏網。然有聞時富貴見後貧窮之語。一",
    "X79n1563_003:0724b17": "見投合。悟持書至。呈祖曰。如何。祖曰。莫管它。余聞",
    "X79n1563_003:0724b18": "大慧言之甚詳。噫。方龍象崢嶸之秋。列剎相望皆",
    "X79n1563_003:0724b19": "有道耆宿。真淨為五祖所敬。遠公為真淨所識。定",
    "X79n1563_003:0724b20": "盤星上無一毫氂差忒。先大慧至誦真淨一言。則",
    "X79n1563_003:0724b21": "喜動眉睫。非心心相契。眼眼相照。焉能如是耶。",
    "X79n1563_003:0724b22": "舒州海會白雲守端禪師嗣法",
    "X79n1563_003:0724b23": "蘄州五祖法演禪師",
    "X79n1563_003:0724b24": "師初習百法論則窺其奧。置之曰。膠柱豈能皷瑟乎。",
    "X79n1563_003:0724c01": "即行游方。所至無足當其意者。抵浮山謁遠錄公。久",
    "X79n1563_003:0724c02": "之無所發明。遠曰。吾老矣。白雲端爐鞴不可失也。師",
    "X79n1563_003:0724c03": "唯諾而矣。徑造白雲。端公才見曰。川藞苴汝來耶。師",
    "X79n1563_003:0724c04": "拜而就列。一日上法堂。舉僧問南泉摩尼珠語問端。",
    "X79n1563_003:0724c05": "端叱之。師領悟汗流被體。乃献投機頌云。山前一片",
    "X79n1563_003:0724c06": "閑田地。叉手叮嚀問祖翁。幾度賣來還自買。為怜松",
    "X79n1563_003:0724c07": "竹引清風。端公頷之曰。栗棘蓬禪屬子矣。師掌磨。有",
    "X79n1563_003:0724c08": "僧視磨急轉。指以問師云。此神通耶。法爾耶。師褰僧",
    "X79n1563_003:0724c09": "衣旋磨一匝。端公示眾曰。古人道。如鏡鑄像。像成後",
    "X79n1563_003:0724c10": "鏡在什麼處。眾皆下語不契。師作街坊自外來。端舉",
    "X79n1563_003:0724c11": "似師。師於前問訊曰。也不爭多。端公笑曰。須道者始",
    "X79n1563_003:0724c12": "得初住四面迁白雲上堂云。汝等諸人見老和尚皷",
    "X79n1563_003:0724c13": "動唇舌竪起拂子。便作勝解。及乎山禽聚集。牛動尾",
    "X79n1563_003:0724c14": "巴。却將作等閑。殊不知櫩聲不斷前旬雨。電影還連",
    "X79n1563_003:0724c15": "後夜雷。又云。悟了同未悟。歸家問舊路。一字是一字。",
    "X79n1563_003:0724c16": "一句是一句。自小不脫空。兩歲學移步。湛水生蓮華。",
    "X79n1563_003:0724c17": "一年生一度。又云。賤賣檐板漢。貼秤麻三斤。百千年",
    "X79n1563_003:0724c18": "滯貨。何處著渾身。師甞禮先五祖塔。以手指云。當時",
    "X79n1563_003:0724c19": "與麼全身去。今日重來記得無。復云。以何為驗。以此",
    "X79n1563_003:0724c20": "為驗。遂作禮。",
    "X79n1563_003:0724c21": "讚曰。五祖和尚見浮山。山指見白雲祖。一日上白",
    "X79n1563_003:0724c22": "雲法堂即悟去。敢問浮山之力歟。白雲之力歟。常",
    "X79n1563_003:0724c23": "云。我說禪只學遠錄公。不學白雲先師。先師語拙。",
    "X79n1563_003:0724c24": "拙處安在。大底氣分相接。如迦陵鳥在殻中。不患",
    "X79n1563_003:0725a01": "音聲之不聞。雖父子箕裘。不能斡旋。則曰衰敗徒",
    "X79n1563_003:0725a02": "為守錢虜矣。垂示得活祖師意。峻硬孤峭有如其",
    "X79n1563_003:0725a03": "平生。難於湊泊。暮年室中多捩轉面目曰。不是不",
    "X79n1563_003:0725a04": "是。當時目為捩面鐵酸饀。如臨濟四料揀四賓主",
    "X79n1563_003:0725a05": "四照用等旨。汾陽切切提撕。其後幾至寂寥無聞。",
    "X79n1563_003:0725a06": "至師而後益張。往往諸方謂之剩語。悲夫。",
    "X79n1563_003:0725a07": "蘄州五祖法演禪師嗣法",
    "X79n1563_003:0725a08": "成都昭覺克勤禪師",
    "X79n1563_003:0725a09": "師出峽。首謁北烏牙方禪師。得照覺平實之旨。復謁",
    "X79n1563_003:0725a10": "大溈喆。後謁五祖入室。平生知解全用不著。乃謂祖",
    "X79n1563_003:0725a11": "移換人。出不遜語。忿然而去。祖云。待你著一頓熱病",
    "X79n1563_003:0725a12": "打時。方思量我在。師到金山。染傷寒幾不起。遂以平",
    "X79n1563_003:0725a13": "日見處試之。無得力者。追繹五祖之言。廼自誓云。我",
    "X79n1563_003:0725a14": "病稍間即歸五祖。尋歸五祖。祖一見而喜曰。汝來耶。",
    "X79n1563_003:0725a15": "即日參堂令入侍者寮。方半月。偶陳提刑者解印還",
    "X79n1563_003:0725a16": "蜀。過山問道。祖問。提刑曾讀小艶詩否。詩中有兩句",
    "X79n1563_003:0725a17": "頗相近。頻呼小玉元無事。只要檀郎認得聲。提刑應",
    "X79n1563_003:0725a18": "諾。祖云。且子細。師適從外來侍立次。問祖云。和尚舉",
    "X79n1563_003:0725a19": "小艶詩。提刑還會否。祖云。他只認得聲。師云。只要檀",
    "X79n1563_003:0725a20": "郎認得聲。它既認得聲。為什麼不是。祖云。如何是祖",
    "X79n1563_003:0725a21": "師西來意。庭前栢樹子聻。師忽然大悟。趨出見雞飛",
    "X79n1563_003:0725a22": "上欄干皷翅而鳴。師自謂曰。此豈不是聲。即袖香入",
    "X79n1563_003:0725a23": "室通所悟。祖云。佛祖大事非小根小器所能造詣。吾",
    "X79n1563_003:0725a24": "助汝喜。遂徧謂山中耆宿云。我侍者參得禪也。師一",
    "X79n1563_003:0725b01": "日同佛鑑佛眼侍五祖於亭上夜坐。歸方丈燈已滅。",
    "X79n1563_003:0725b02": "祖暗中云。各人下一轉語。鑑云。彩鳳舞丹霄。眼云。鐵",
    "X79n1563_003:0725b03": "蛇橫古路。師云。看脚下。祖云。滅吾宗者克勤爾。師開",
    "X79n1563_003:0725b04": "堂示眾云。一向目視雲霄。壁立千仞。則辜負諸聖。一",
    "X79n1563_003:0725b05": "向拖泥帶水。土面灰頭。則埋沒己靈。而今恁麼也得。",
    "X79n1563_003:0725b06": "不恁麼也得。且要正眼流通。還委悉麼。直饒高步毗",
    "X79n1563_003:0725b07": "盧頂。不稟釋迦文。婢視聲聞奴。呼菩薩底出來也。須",
    "X79n1563_003:0725b08": "亡鋒結舌。自餘故是出頭不得。所以道三世諸佛只",
    "X79n1563_003:0725b09": "言自知。歷代祖師全提不起。一大藏教詮註不及。明",
    "X79n1563_003:0725b10": "眼衲僧自救不了。若據本分草料。猶是節外生枝。且",
    "X79n1563_003:0725b11": "不涉化門。一句作麼生道。陣雲橫海上。拔劒攪龍門。",
    "X79n1563_003:0725b12": "法語多。不欲備載。",
    "X79n1563_003:0725b13": "讚曰。老和尚至玉泉。見浩公陞堂趺坐。以手數屋",
    "X79n1563_003:0725b14": "椽云。一二三四五六七。便下座。不契而去。聞五祖",
    "X79n1563_003:0725b15": "舉小艶詩。忽然瞥地。後來甞語學者曰。我當時入",
    "X79n1563_003:0725b16": "得玉泉門。汝輩向甚處見我。洎深入法海。波瀾浩",
    "X79n1563_003:0725b17": "渺不見津涯。魚龍變化不停。觀者眩惑。大慧曰。老",
    "X79n1563_003:0725b18": "和尚好處袞在大波浪裏。人莫得而窺。室中爐鞴",
    "X79n1563_003:0725b19": "不少。假借得人。如佛性泰大慧杲皆躍冶之金。謂",
    "X79n1563_003:0725b20": "之不祥可乎。住夾山則評唱雪竇。好事者編為碧",
    "X79n1563_003:0725b21": "岩集。皆慈悲之故。學者不本其源。徒見其事。狎玩",
    "X79n1563_003:0725b22": "至使人目之為碧嵓集。可不痛哉。非大慧掃除絕",
    "X79n1563_003:0725b23": "滅之。幾為窠臼。楊岐之道復振。吾妙喜之力焉。",
    "X79n1563_003:0725b24": "舒州龍門清遠禪師",
    "X79n1563_003:0725c01": "師因誦法華經。至是法非思量分別之所能解。持以",
    "X79n1563_003:0725c02": "問講師。講師莫能答。師嘆曰。義學名相非所以了生",
    "X79n1563_003:0725c03": "死大事。遂卷衣南游。徑造舒之太平演禪師席下。室",
    "X79n1563_003:0725c04": "中酧酢。水乳相合。凡七年洞造閫域。後出世。舒之萬",
    "X79n1563_003:0725c05": "壽迁龍門。僧問。道遠乎哉。觸事而真。如何是道。師云。",
    "X79n1563_003:0725c06": "頂上八尺五。云。未審此理如何。師云。方圓七八寸。云。",
    "X79n1563_003:0725c07": "向上一路還許學人會也無。師云。不論向上向下。却",
    "X79n1563_003:0725c08": "許你會。示眾云。始自隻履西歸。卷衣南邁。空聞消息。",
    "X79n1563_003:0725c09": "流落人間。古往今來。遞相敬授。大似一人傳虗萬人",
    "X79n1563_003:0725c10": "傳實。山僧病多諳藥性。年老變成精。不是刻剝古人。",
    "X79n1563_003:0725c11": "免見互相埋沒。諸人應是從前覺。解往日見知從人",
    "X79n1563_003:0725c12": "邊請益。得語言。舉時中的。出入游戲即不無。究竟真",
    "X79n1563_003:0725c13": "實大事萬不可得。但能情忘理喪。計盡涂窮。無施設",
    "X79n1563_003:0725c14": "處用心。正是作工夫處。山僧尋常只道喫茶去。今日",
    "X79n1563_003:0725c15": "也道喫茶去。會盡諸方五味禪。何似山僧喫茶去。一",
    "X79n1563_003:0725c16": "日示眾云。千說萬說不如親面一見。縱不說亦自分",
    "X79n1563_003:0725c17": "明。王子寶刀喻。眾盲摸象喻。禪學中隔江招手事。望",
    "X79n1563_003:0725c18": "州亭相見事。逈絕無人處事。深山嵓崖處事。此皆親",
    "X79n1563_003:0725c19": "面而見之。不在說也。",
    "X79n1563_003:0725c20": "讚曰。龍門得道時正少年。然已後二世其艱難亦",
    "X79n1563_003:0725c21": "至矣。一夕坐起撥爐中火。得一星如螢然。豁爾契",
    "X79n1563_003:0725c22": "悟。遂作投機頌曰。深深撥有些子。平生事只如此。",
    "X79n1563_003:0725c23": "五祖印可之。與溈山在百丈處撥火無異。決志見",
    "X79n1563_003:0725c24": "真淨。不契而去。遂與靈源投合。久之雖師友囦。源",
    "X79n1563_003:0726a01": "亦無敢誰何也。示眾曰。千說萬說不如親面一見。",
    "X79n1563_003:0726a02": "見縱不說。亦自分明。大慧曰。者个便是當時悟處",
    "X79n1563_003:0726a03": "也。餘皆泛泛應世曲。當妙盡時機。傳曰。一薰一蕕。",
    "X79n1563_003:0726a04": "十年尚有臭氣。誠不虗語。余初入眾。見二三老宿",
    "X79n1563_003:0726a05": "自龍門會中來。其作皆有根源。想見一時隨機授",
    "X79n1563_003:0726a06": "道者不少。如雲居悟。竹庵珪。又其傑出者焉。東山",
    "X79n1563_003:0726a07": "一門能具楊岐雲門法眼三宗。識者辨取。",
    "X79n1563_003:0726a08": "成都昭覺克勤禪師嗣法",
    "X79n1563_003:0726a09": "臨安徑山宗杲禪師",
    "X79n1563_003:0726a10": "師初謁寶峰準。於道略染指。謁圓悟勤。因上堂聞舉",
    "X79n1563_003:0726a11": "僧問雲門。如何是諸佛出身處。門云。東山水上行。勤",
    "X79n1563_003:0726a12": "云。有問天寧加何是諸佛出身處。只向他道。薰風自",
    "X79n1563_003:0726a13": "南來。殿閣生微凉。師於言下忽然前後際斷然。動相",
    "X79n1563_003:0726a14": "不生。却坐在淨躶躶處。勤曰。也不易。你得到這田地。",
    "X79n1563_003:0726a15": "可惜死了。不能得活。不疑言句是為大病。不見道。懸",
    "X79n1563_003:0726a16": "崖撒手自肯承當。絕後再甦欺君不得。須信有這个",
    "X79n1563_003:0726a17": "道理。每於室中詰以有句無句。如藤倚樹之語。師才",
    "X79n1563_003:0726a18": "開口。勤便云。不是不是。經半年奈何不下。遂請益勤",
    "X79n1563_003:0726a19": "云。聞和尚當年曾問五祖此話。未審五祖道甚麼。勤",
    "X79n1563_003:0726a20": "笑而不答。師云。和尚須當眾問。今說又何妨。勤云。我",
    "X79n1563_003:0726a21": "問有句無句如藤倚樹意旨如何。祖云。描也描不成。",
    "X79n1563_003:0726a22": "畫也畫不就。我問。樹倒藤枯時如何。祖云。相隨來也。",
    "X79n1563_003:0726a23": "師當下釋然曰。我會也。勤遂舉數因緣詰之。師酧之",
    "X79n1563_003:0726a24": "如太平得路。了無凝滯。勤每對人賞之曰。杲非一生",
    "X79n1563_003:0726b01": "兩生為善知識來。自是名動叢林。勤著正宗記。委師",
    "X79n1563_003:0726b02": "極重。紹興初入閩庵居。得其法者不可一二數。諸方",
    "X79n1563_003:0726b03": "屢舉却之。後應張魏公徑山之命開堂。後室中問僧。",
    "X79n1563_003:0726b04": "嵓頭才跨德山門。便問是凡是聖。山便喝。頭便作禮。",
    "X79n1563_003:0726b05": "意作麼生。僧云。好个消息。師云。那裏是好處。僧便喝。",
    "X79n1563_003:0726b06": "師云。你這一喝未有主。出去。又問一僧。不是心不是",
    "X79n1563_003:0726b07": "佛不是物。你作麼生。僧云。領。師云。領你屋裏七代先",
    "X79n1563_003:0726b08": "靈。僧便喝。師云。適來領。如今喝。干他不是心不是佛",
    "X79n1563_003:0726b09": "不是物甚麼事。僧無語。師便打。又問僧。路逢達道人。",
    "X79n1563_003:0726b10": "不將語默對時如何。僧珍重便行。師呵呵大笑。次一",
    "X79n1563_003:0726b11": "僧來。師云。適來問這僧。路逢達道人。不將語默對時",
    "X79n1563_003:0726b12": "如何。他珍重便行。你道他會不會。僧擬問訊。師打出。",
    "X79n1563_003:0726b13": "又問僧。不與萬法為侶者是甚麼人。云。無面目漢。師",
    "X79n1563_003:0726b14": "云。適來有个師僧如此道。打出去也。僧擬議。師便打。",
    "X79n1563_003:0726b15": "又問僧。馬大師道。自從胡亂後三十年。不曾少鹽醬。",
    "X79n1563_003:0726b16": "意作麼生。云。隨家豐儉。師云。好个隨家豐儉。只是你",
    "X79n1563_003:0726b17": "不會。僧擬議。師便喝出。又問僧。香嚴上樹話。你作麼",
    "X79n1563_003:0726b18": "生。僧云。好對春風唱鷓鴣。師云。虎頭上座道。樹上即",
    "X79n1563_003:0726b19": "不問。未上樹請和尚道。又作麼生。僧云。適來向和尚",
    "X79n1563_003:0726b20": "道了也。師云。好對春風唱鷓鴣是樹上語樹下語。僧",
    "X79n1563_003:0726b21": "無對。師便打。又問僧。道不用修。但莫污染。如何是不",
    "X79n1563_003:0726b22": "污染底道。僧云。某甲不敢道。師云。汝為甚麼不敢道。",
    "X79n1563_003:0726b23": "僧云。恐污染。師呌行者將糞箕掃箒來。僧忙然。師便",
    "X79n1563_003:0726b24": "打出。師見僧入門便云。不是不是。出去。僧便出。師云。",
    "X79n1563_003:0726c01": "沒量大人。被語脉轉却。又一僧入門。師亦云。不是不",
    "X79n1563_003:0726c02": "是。出去。僧却近前。師云。向你道不是。更來覔箇甚麼。",
    "X79n1563_003:0726c03": "便打出。復有一僧入門云。適來二僧不會和尚意。師",
    "X79n1563_003:0726c04": "低頭噓一聲。僧罔措。師打云。却是你會老僧意。又問",
    "X79n1563_003:0726c05": "僧。一切智智清淨。無二無二分。無別無斷故。你作麼",
    "X79n1563_003:0726c06": "生會。云。一切智智清淨。無二無二分。無別無斷故。某",
    "X79n1563_003:0726c07": "甲只恁麼會。師高聲云。抱取猫兒來。僧無語。師便喝",
    "X79n1563_003:0726c08": "出。又問僧。我前日有一問在你處。你先前日答我了",
    "X79n1563_003:0726c09": "也。只今因甚麼瞌睡。僧云。如是如是。師云。道甚麼。僧",
    "X79n1563_003:0726c10": "云。不是不是。師連打兩棒云。一棒打你如是。一棒打",
    "X79n1563_003:0726c11": "你不如是。僧請益。不知某甲死向甚麼處去。師云。你",
    "X79n1563_003:0726c12": "即今是生耶死耶。僧云。生也不道。死也不道。師云。你",
    "X79n1563_003:0726c13": "做得漸源奴。僧擬議。師便打出。又一僧來。師云。適來",
    "X79n1563_003:0726c14": "這僧納一場敗闕。你還知麼。僧云。知。師亦打。僧請益",
    "X79n1563_003:0726c15": "夾山境。話聲未斷。師便喝。僧忙然。師云。你問甚麼。僧",
    "X79n1563_003:0726c16": "擬舉。師連打喝出。又僧請益。某甲參禪不得。病在甚",
    "X79n1563_003:0726c17": "處。師云。病在這裏。云。某甲為甚麼參不得。師云。開眼",
    "X79n1563_003:0726c18": "尿床漢。我打你去。示眾云。我這裏無法與人。只是據",
    "X79n1563_003:0726c19": "欵結案。恰如你將箇琉璃瓶子來。護惜似箇甚麼。我",
    "X79n1563_003:0726c20": "一見便與你打破了。你又將箇摩尼珠來。我又與你",
    "X79n1563_003:0726c21": "奪了。待你只恁麼來。我又和你兩手截了。所以臨濟",
    "X79n1563_003:0726c22": "和尚道。逢佛殺佛。逢祖殺祖。逢羅漢殺羅漢。既稱善",
    "X79n1563_003:0726c23": "知識。為甚麼却要殺人去。且道是甚麼道理。師法語",
    "X79n1563_003:0726c24": "極夥。正法眼藏武庫皆出師手。因神臂弓頌觸時忌。",
    "X79n1563_003:0727a01": "兩責衡梅。復主徑山終。",
    "X79n1563_003:0727a02": "讚曰。臨濟十二傳而至大慧。其道愈盛。吾意謂此",
    "X79n1563_003:0727a03": "數世而後中微。不幸大慧一傳而諸子皆早世。火",
    "X79n1563_003:0727a04": "種既滅。遂使空愚妄偽輩犇潰捷出。盜佛法名器。",
    "X79n1563_003:0727a05": "妄言肆行。使臨濟一宗流為戲論。賺悞學者墮在",
    "X79n1563_003:0727a06": "暗處。雖慟哭流涕不足以信吾哀也。大慧之道如",
    "X79n1563_003:0727a07": "中天之日。方崇嵓邃谷烟雲塵霧。阿修羅手乾闥",
    "X79n1563_003:0727a08": "婆城。此物施行之初成。為吾蔽虧。而日固自若也。",
    "X79n1563_003:0727a09": "所謂崇嵓邃谷烟雲塵霧。阿修羅手乾闥婆城。謂",
    "X79n1563_003:0727a10": "之日可乎。方將蕩為飄風化為蜚塵。倐忽變滅。雖",
    "X79n1563_003:0727a11": "山河大地相與皷舞。亦未足以快吾心也。大慧證",
    "X79n1563_003:0727a12": "悟廣大。不在嵓頭雪峰下。慧辯駿發如出南陽大",
    "X79n1563_003:0727a13": "珠間。殺活縱擒與首山風穴無異。如是學者當自",
    "X79n1563_003:0727a14": "求之。若其振祖克家。非一言可盡。於戲。先哲凋謝",
    "X79n1563_003:0727a15": "後生無聞。斯言不忘。庶幾為有心者。",
    "X79n1563_003:0727a17": "大光明藏下卷(終)",
    "X79n1563_003:0727a21": "寂音甞作僧寶傳矣。但載其出處。與夫師資相擊節",
    "X79n1563_003:0727a22": "而已。於羅紋結角處則罕有之。頃之四明南郭見公",
    "X79n1563_003:0727a23": "如此編。皆鉤索佛祖玄奧。遂誥之曰。從上的的相承。",
    "X79n1563_003:0727a24": "果可以文字語言而發之乎。公斥之曰。汝依今育王",
    "X79n1563_003:0727b01": "者。彼方蔽一曲。猥見網罟。後學大方之論。未始聞也。",
    "X79n1563_003:0727b02": "予以離言之說。揚祖師妙處。要皆順攷其宗。無一毫",
    "X79n1563_003:0727b03": "增損。有能閱此。若合符契。我之願王立矣。蒙愛其文",
    "X79n1563_003:0727b04": "精粹而敘機緣斷不可隱。惜乎世故不成完書。將欲",
    "X79n1563_003:0727b05": "修證而添續之。後世必有楊子雲者。",
    "X79n1563_003:0727b06": "淳祐辛丑歲夏序權轝天目[里*巿]樵文禮跋",
    "X79n1563_003:0727b10": "光明藏者。釋曇橘洲之所譜也。余閱之。宗派歷歷。且",
    "X79n1563_003:0727b11": "愛其詞不涉恠誕。真所謂文字般若。因鋟以傳。使無",
    "X79n1563_003:0727b12": "盡藏中一燈至千萬燈。照遍法界。善哉。",
    "X79n1563_003:0727b13": "咸淳改元乙丑夏至日古汴趙(孟[序-予+(口/土)])書"
}