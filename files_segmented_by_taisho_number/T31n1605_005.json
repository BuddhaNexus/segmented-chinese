{
    "T31n1605_005:0681c02": "大乘阿毘達磨集論卷第五",
    "T31n1605_005:0681c04": "無著菩薩造",
    "T31n1605_005:0681c05": "三藏法師玄奘奉　詔譯",
    "T31n1605_005:0681c06": "3決擇分中諦品第一之三",
    "T31n1605_005:0681c07": "云何滅諦？謂相故、甚深故、世俗故、勝義故、不",
    "T31n1605_005:0681c08": "圓滿故、圓滿故、無莊嚴故、有莊嚴故、有餘故、",
    "T31n1605_005:0681c09": "無餘故、最勝故、差別故，分別滅諦。",
    "T31n1605_005:0681c10": "何等相故？謂真如聖道煩惱不生，若滅依、若",
    "T31n1605_005:0681c11": "能滅、若滅性，是滅諦相。如世尊說：眼耳及與",
    "T31n1605_005:0681c12": "鼻舌身及與意，於此處名色究竟滅無餘。又",
    "T31n1605_005:0681c13": "說：是故汝今當觀是處，所謂此處眼究竟滅",
    "T31n1605_005:0681c14": "遠離色想，乃至意究竟滅遠離法想。由此道",
    "T31n1605_005:0681c15": "理顯示所緣真如境上有漏法滅，是滅諦相。",
    "T31n1605_005:0681c16": "何等甚深故？謂彼諸行究竟寂滅，如是寂滅",
    "T31n1605_005:0681c17": "望彼諸行，不可說異、不可說不異、不可說亦",
    "T31n1605_005:0681c18": "異亦不異、不可說非異非不異。所以者何？無",
    "T31n1605_005:0681c19": "戲論故。於此義中若生戲論，非正思議、非道、",
    "T31n1605_005:0681c20": "非如，亦非善巧方便思故。如世尊說：此六觸",
    "T31n1605_005:0681c21": "處盡、離欲、滅寂、靜、沒等。若謂有異、若謂無異、",
    "T31n1605_005:0681c22": "若謂亦有異亦無異、若謂非有異非無異者，",
    "T31n1605_005:0681c23": "於無戲論便生戲論，乃至有六處可有諸戲",
    "T31n1605_005:0681c24": "論。六處既滅絕諸戲論，即是涅槃。",
    "T31n1605_005:0681c25": "何等世俗故？謂以世間道摧伏種子所得滅，",
    "T31n1605_005:0681c26": "是故世尊別名說為彼分涅槃。",
    "T31n1605_005:0681c27": "何等勝義故？謂以聖慧永拔種子所得滅。何",
    "T31n1605_005:0681c28": "等不圓滿故？謂諸有學或預流果攝、或一來",
    "T31n1605_005:0681c29": "果攝、或不還果攝等所有滅。",
    "T31n1605_005:0682a01": "何等圓滿故？謂諸無學阿羅漢果攝等所有",
    "T31n1605_005:0682a02": "滅。",
    "T31n1605_005:0682a03": "何等無莊嚴故？謂慧解脫阿羅漢所有滅。何",
    "T31n1605_005:0682a04": "等有莊嚴故？謂俱分解脫三明六通阿羅漢",
    "T31n1605_005:0682a05": "等所有滅。",
    "T31n1605_005:0682a06": "何等有餘故？謂有餘依滅。",
    "T31n1605_005:0682a07": "何等無餘故？謂無餘依滅。",
    "T31n1605_005:0682a08": "何等最勝故？謂佛菩薩無住涅槃攝所有滅，",
    "T31n1605_005:0682a09": "以常安住一切有情利樂事故。",
    "T31n1605_005:0682a10": "何等差別故？謂無餘、永斷、永出、永吐盡、離欲、",
    "T31n1605_005:0682a11": "滅、寂靜、沒等。何故名無餘永斷？由餘句故。何",
    "T31n1605_005:0682a12": "故名永出？永出諸纏故。何故名永吐？永吐隨",
    "T31n1605_005:0682a13": "眠故。何故名盡？見道對治得離繫故。何故名",
    "T31n1605_005:0682a14": "離欲？修道對治得離繫故。何故名滅？當來彼",
    "T31n1605_005:0682a15": "果苦不生故。何故名寂靜？於現法中彼果心",
    "T31n1605_005:0682a16": "苦永不行故。何故名沒？餘所有事永滅沒故。",
    "T31n1605_005:0682a17": "何故此滅復名無為？離三相故。何故此滅復",
    "T31n1605_005:0682a18": "名難見？超過肉眼、天眼境故。何故此滅復名",
    "T31n1605_005:0682a19": "不轉？永離諸趣差別轉故。何故此滅名不卑",
    "T31n1605_005:0682a20": "屈？離三愛故。何故此滅復名甘露？離蘊魔故。",
    "T31n1605_005:0682a21": "何故此滅復名無漏？永離一切煩惱魔故。何",
    "T31n1605_005:0682a22": "故此滅復名舍宅？無罪喜樂所依事故。何故",
    "T31n1605_005:0682a23": "此滅復名洲渚？三界隔絕故。何故此滅復名",
    "T31n1605_005:0682a24": "弘濟？能遮一切大苦災橫故。何故此滅復名",
    "T31n1605_005:0682a25": "歸依？無有虛妄意樂方便所依處故。何故此",
    "T31n1605_005:0682a26": "滅名勝歸趣？能為歸趣一切最勝聖性所依",
    "T31n1605_005:0682a27": "處故。何故此滅復名不死？永離生故。何故此",
    "T31n1605_005:0682a28": "滅名無熱惱？永離一切煩惱熱故、永離一切",
    "T31n1605_005:0682a29": "求不得苦大熱惱故。何故此滅名無熾然？永",
    "T31n1605_005:0682b01": "離一切愁歎憂苦諸惱亂故。何故此滅復名",
    "T31n1605_005:0682b02": "安隱？離怖畏住所依處故。何故此滅復名清",
    "T31n1605_005:0682b03": "涼？諸利益事所依處故。何故此滅復名樂事？",
    "T31n1605_005:0682b04": "第一義樂事故。何故此滅名趣吉祥？為證得",
    "T31n1605_005:0682b05": "彼易修方便所依處故。何故此滅復名無病？",
    "T31n1605_005:0682b06": "永離一切障礙病故。何故此滅復名不動？永",
    "T31n1605_005:0682b07": "離一切散動故。何故此滅復名涅槃？無相寂",
    "T31n1605_005:0682b08": "滅大安樂住所依處故。何故此滅復名無生？",
    "T31n1605_005:0682b09": "離續生故。何故此滅復名無起？永離此後漸",
    "T31n1605_005:0682b10": "生起故。何故此滅復名無造？永離前際諸業",
    "T31n1605_005:0682b11": "煩惱勢力所引故。何故此滅復名無作？不作",
    "T31n1605_005:0682b12": "現在諸業煩惱所依處故。何故此滅復名不",
    "T31n1605_005:0682b13": "生？永離未來相續生故。",
    "T31n1605_005:0682b14": "如是滅諦總有四種行相差別，謂滅相、靜相、妙",
    "T31n1605_005:0682b15": "相、離相。云何滅相？煩惱離繫故。云何靜相？苦",
    "T31n1605_005:0682b16": "離繫故。云何妙相？樂靜事故。云何離相？常利",
    "T31n1605_005:0682b17": "益事故。",
    "T31n1605_005:0682b18": "云何道諦？謂由此道故知苦斷集證滅修道，",
    "T31n1605_005:0682b19": "是略說道諦相。道有五種，謂資糧道、加行道、",
    "T31n1605_005:0682b20": "見道、修道、究竟道。",
    "T31n1605_005:0682b21": "何等資糧道？謂諸異生所有尸羅，守護根門、",
    "T31n1605_005:0682b22": "飲食知量，初夜後夜常不睡眠，勤修止觀正",
    "T31n1605_005:0682b23": "知而住。復有所餘進習諸善，聞所成慧、思所",
    "T31n1605_005:0682b24": "成慧、修所成慧，修習此故得成現觀解脫所",
    "T31n1605_005:0682b25": "依器性。",
    "T31n1605_005:0682b26": "何等加行道？謂有資糧道皆是加行道，或有",
    "T31n1605_005:0682b27": "加行道非資糧道。謂已積集資糧道者所有",
    "T31n1605_005:0682b28": "順決擇分善根，謂煖法、頂法、順諦忍法、世第",
    "T31n1605_005:0682b29": "一法。云何煖法？謂各別內證於諸諦中明",
    "T31n1605_005:0682c01": "得三摩地鉢羅若及彼相應等法。云何頂法？",
    "T31n1605_005:0682c02": "謂各別內證於諸諦中明增三摩地鉢羅若",
    "T31n1605_005:0682c03": "及彼相應等法。云何順諦忍法？謂各別內證",
    "T31n1605_005:0682c04": "於諸諦中一分已入隨順三摩地鉢羅若及",
    "T31n1605_005:0682c05": "彼相應等法。云何世第一法？謂各別內證於",
    "T31n1605_005:0682c06": "諸諦中無間心三摩地鉢羅若及彼相應等",
    "T31n1605_005:0682c07": "法。何等見道？若總說謂世第一法無間無所",
    "T31n1605_005:0682c08": "得三摩地鉢羅若及彼相應等法。又所緣能",
    "T31n1605_005:0682c09": "緣平等平等智為其相。又遣各別有情假、法",
    "T31n1605_005:0682c10": "假，遍遣二假所緣法智為相。",
    "T31n1605_005:0682c11": "若別說見道差別，謂世第一法無間苦法智",
    "T31n1605_005:0682c12": "忍、苦法智、苦類智忍、苦類智，集法智忍、集法",
    "T31n1605_005:0682c13": "智、集類智忍、集類智，滅法智忍、滅法智、滅類",
    "T31n1605_005:0682c14": "智忍、滅類智，道法智忍、道法智、道類智忍、道",
    "T31n1605_005:0682c15": "類智。如是十六智忍，是見道差別相。",
    "T31n1605_005:0682c16": "云何苦？謂苦諦。云何苦法？謂苦諦增上所",
    "T31n1605_005:0682c17": "起教法。云何法智？謂於加行道中觀察諦增",
    "T31n1605_005:0682c18": "上法智。云何智忍？謂先觀察增上力故，於各",
    "T31n1605_005:0682c19": "別苦諦中起現證無漏慧，由此慧故永捨見",
    "T31n1605_005:0682c20": "苦所斷一切煩惱，是故名為苦法智忍。云何",
    "T31n1605_005:0682c21": "苦法智？謂忍無間由此智故於前所說煩惱",
    "T31n1605_005:0682c22": "解脫而得作證，是名苦法智。云何苦類智忍？",
    "T31n1605_005:0682c23": "謂苦法智無間無漏慧生，於苦法智忍及苦",
    "T31n1605_005:0682c24": "法智各別內證。言後諸聖法皆是此種類，是",
    "T31n1605_005:0682c25": "故名為苦類智忍。云何苦類智？謂此無間無",
    "T31n1605_005:0682c26": "漏智生，審定印可苦類智忍，是名苦類智。",
    "T31n1605_005:0682c27": "如是於餘諦中隨其所應，諸忍諸智盡當知。",
    "T31n1605_005:0682c28": "於此位中由法忍法智覺悟所取、由類忍類",
    "T31n1605_005:0682c29": "智覺悟能取。又此一切忍智位中，說名安住",
    "T31n1605_005:0683a01": "無相觀者。如是十六心剎那，說名見道。於所",
    "T31n1605_005:0683a02": "知境智生究竟，名一剎那。",
    "T31n1605_005:0683a03": "一切道諦由四種相應隨覺了，謂安立故、思",
    "T31n1605_005:0683a04": "惟故、證受故、圓滿故。云何安立故？謂聲聞等",
    "T31n1605_005:0683a05": "隨自所證已得究竟，為欲令他亦了知故，由",
    "T31n1605_005:0683a06": "後得智以無量種名句文身安立道諦。云何",
    "T31n1605_005:0683a07": "思惟故？謂正修習現觀方便，以世間智如所",
    "T31n1605_005:0683a08": "安立思惟數習。云何證受故？謂如是數習已",
    "T31n1605_005:0683a09": "自內證受最初見道正出世間無戲論位。云",
    "T31n1605_005:0683a10": "何圓滿故？謂此位後圓滿轉依，乃至證得究",
    "T31n1605_005:0683a11": "竟。彼既證得究竟位已，復由後得智以名句",
    "T31n1605_005:0683a12": "文身安立道諦。",
    "T31n1605_005:0683a13": "如契經言，遠塵離垢於諸法中正法眼生者，",
    "T31n1605_005:0683a14": "此依見道說，諸法忍能遠塵，諸法智能離垢。",
    "T31n1605_005:0683a15": "遍知故、永斷故，道得清淨。",
    "T31n1605_005:0683a16": "如契經言：見法、得法、極通達法、究竟堅法，越",
    "T31n1605_005:0683a17": "度一切悕望、疑惑，不假他緣。於大師教餘不",
    "T31n1605_005:0683a18": "能引於諸法中得無所畏。此亦依見道說。見",
    "T31n1605_005:0683a19": "法者，謂諸法忍。得法者，謂諸法智。極通達",
    "T31n1605_005:0683a20": "法者，謂諸類忍。究竟堅法者，謂諸類智。越",
    "T31n1605_005:0683a21": "度一切悕望者，由諸忍智於自所證無有悕",
    "T31n1605_005:0683a22": "慮。越度一切疑惑者，於此位中於他所證無",
    "T31n1605_005:0683a23": "有猶豫。不假他緣者，於所修道中無他引",
    "T31n1605_005:0683a24": "道自然善巧。於大師教餘不能引者，於佛聖",
    "T31n1605_005:0683a25": "教不為邪道所化引故。於諸法中得無所畏",
    "T31n1605_005:0683a26": "者，於依所證問記法中，諸怯劣心永無有故。",
    "T31n1605_005:0683a27": "何等修道？謂見道上所有世間道、出世間道、",
    "T31n1605_005:0683a28": "軟道、中道、上道、加行道、無間道、解脫道、勝進道",
    "T31n1605_005:0683a29": "等，皆名修道。",
    "T31n1605_005:0683b01": "云何世間道？謂世間初靜慮、第二靜慮、第三",
    "T31n1605_005:0683b02": "靜慮、第四靜慮，空無邊處、識無邊處、無所",
    "T31n1605_005:0683b03": "有處、非想非非想處。如是靜慮、無色，由四種",
    "T31n1605_005:0683b04": "相應廣分別，謂雜染故、清白故、建立故、清淨",
    "T31n1605_005:0683b05": "故。何等雜染故？謂四無記根：一愛、二見、三慢、",
    "T31n1605_005:0683b06": "四無明。由有愛故味上靜慮雜染所染，由有",
    "T31n1605_005:0683b07": "見故見上靜慮雜染所染，由有慢故慢上靜",
    "T31n1605_005:0683b08": "慮雜染所染，由無明故疑上靜慮雜染所染。",
    "T31n1605_005:0683b09": "如是煩惱恒染其心，令色無色界煩惱隨煩",
    "T31n1605_005:0683b10": "惱相續流轉。",
    "T31n1605_005:0683b11": "何等清白故？謂淨靜慮、無色，由性善故說名",
    "T31n1605_005:0683b12": "清白。",
    "T31n1605_005:0683b13": "何等建立故？有四種建立，謂支分建立、等至",
    "T31n1605_005:0683b14": "建立、品類建立、名想建立。",
    "T31n1605_005:0683b15": "云何支分建立？謂初靜慮有五支。何等為五？",
    "T31n1605_005:0683b16": "一尋、二伺、三喜、四樂、五心一境性。第二靜慮",
    "T31n1605_005:0683b17": "有四支。何等為四？一內等淨、二喜、三樂、四心",
    "T31n1605_005:0683b18": "一境性。第三靜慮有五支。何等為五？一捨、二",
    "T31n1605_005:0683b19": "念、三正知、四樂、五心一境性。第四靜慮有四",
    "T31n1605_005:0683b20": "支。何等為四？一捨清淨？二念清淨？三不苦不",
    "T31n1605_005:0683b21": "樂受？四心一境性。對治支故，利益支故，彼二",
    "T31n1605_005:0683b22": "所依自性支故，諸無色中不立支分，以奢摩",
    "T31n1605_005:0683b23": "他一味性故。云何等至建立？謂由七種作意",
    "T31n1605_005:0683b24": "證入初靜慮，如是乃至非想非非想處。何等",
    "T31n1605_005:0683b25": "名為七種作意？謂了相作意、勝解作意、遠離",
    "T31n1605_005:0683b26": "作意、攝樂作意、觀察作意、加行究竟作意、",
    "T31n1605_005:0683b27": "加行究竟果作意。",
    "T31n1605_005:0683b28": "云何品類建立？謂初靜慮具軟、中、上三品熏",
    "T31n1605_005:0683b29": "修。如初靜慮，餘靜慮及無色三品熏修亦爾。",
    "T31n1605_005:0683c01": "由軟中上品熏修初靜慮故，於初靜慮中還",
    "T31n1605_005:0683c02": "生三異熟。如初靜慮，於餘靜慮中若熏修若",
    "T31n1605_005:0683c03": "生果各三品亦爾。於無色界中無別處所故，",
    "T31n1605_005:0683c04": "不立生果處所差別。然由三品熏修無色定",
    "T31n1605_005:0683c05": "故，彼異熟生時有高有下、有劣有勝。",
    "T31n1605_005:0683c06": "云何名想建立？謂於初靜慮所攝定中，諸佛",
    "T31n1605_005:0683c07": "世尊及得究竟大威德菩薩摩訶薩所入三摩",
    "T31n1605_005:0683c08": "地，彼三摩地一切聲聞及獨覺等尚不了其",
    "T31n1605_005:0683c09": "名，豈能知數？況復證入？如於初靜慮所攝",
    "T31n1605_005:0683c10": "定中，於餘靜慮無色所攝定中亦爾。如是所",
    "T31n1605_005:0683c11": "說皆依靜慮波羅蜜多。",
    "T31n1605_005:0683c12": "何等清淨故？謂初靜慮中邊際定，乃至非想",
    "T31n1605_005:0683c13": "非非想處邊際定，是名清淨。云何出世道？謂",
    "T31n1605_005:0683c14": "於修道中法智類智品所攝苦智、集智、滅智、",
    "T31n1605_005:0683c15": "道智，及彼相應三摩地等，或未至定所攝、或",
    "T31n1605_005:0683c16": "初靜慮乃至無所有處所攝，非想非非想處，",
    "T31n1605_005:0683c17": "唯是世間不明了想恒現行故，由此道理故",
    "T31n1605_005:0683c18": "名無想。如世尊言：乃至有想三摩鉢底，方能",
    "T31n1605_005:0683c19": "如實照了通達。滅定亦是出世間攝，由聖道",
    "T31n1605_005:0683c20": "後所證得故。要於人趣方能引發，或於人趣",
    "T31n1605_005:0683c21": "或於色界能現在前，生無色界多不現起，由",
    "T31n1605_005:0683c22": "住寂靜解脫異熟者於此滅定多不發起，勤",
    "T31n1605_005:0683c23": "方便故。",
    "T31n1605_005:0683c24": "云何軟道？謂軟軟、軟中、軟上品道。由此道故，",
    "T31n1605_005:0683c25": "能捨三界所繫地地中上上、上中、上下三品煩",
    "T31n1605_005:0683c26": "惱。",
    "T31n1605_005:0683c27": "云何中道？謂中軟、中中、中上品道。由此道故，",
    "T31n1605_005:0683c28": "能捨三界所繫地地中中上、中中、中軟三品煩",
    "T31n1605_005:0683c29": "惱。",
    "T31n1605_005:0684a01": "云何上道？謂上軟、上中、上上品道。由此道故，",
    "T31n1605_005:0684a02": "能捨三界所繫地地中軟上、軟中、軟軟三品煩",
    "T31n1605_005:0684a03": "惱。",
    "T31n1605_005:0684a04": "云何加行道？謂由此道能捨煩惱，是名修道",
    "T31n1605_005:0684a05": "中加行道。",
    "T31n1605_005:0684a06": "云何無間道？謂由此道無間永斷煩惱令無",
    "T31n1605_005:0684a07": "所餘。",
    "T31n1605_005:0684a08": "云何解脫道？謂由此道證斷煩惱所得解脫。",
    "T31n1605_005:0684a09": "云何勝進道？謂為斷餘品煩惱所有加行無",
    "T31n1605_005:0684a10": "間解脫道，是名勝進道。又復棄捨斷煩惱加",
    "T31n1605_005:0684a11": "行或勤方便思惟諸法，或勤方便安住諸法，",
    "T31n1605_005:0684a12": "或進修餘三摩鉢底諸所有道，名勝進道。又",
    "T31n1605_005:0684a13": "為引發勝品功德，或復安住諸所有道，名勝",
    "T31n1605_005:0684a14": "進道。",
    "T31n1605_005:0684a15": "復云何修如是諸道？謂得修、習修、除去修、對",
    "T31n1605_005:0684a16": "治修。得修者，謂未生善法修習令生。習修",
    "T31n1605_005:0684a17": "者，謂已生善法修令堅住不忘倍復增廣。除",
    "T31n1605_005:0684a18": "去修者，謂已生惡不善法修令永斷。對治修",
    "T31n1605_005:0684a19": "者，謂未生惡不善法修令不生。又道生時能",
    "T31n1605_005:0684a20": "安立自習氣，是名得修。即此道現前修習，是",
    "T31n1605_005:0684a21": "名習修。即此道現在前時能捨自障，名除去",
    "T31n1605_005:0684a22": "修。即此道既捨自障，令彼未來住不生法，名",
    "T31n1605_005:0684a23": "對治修。復有四種對治名對治修，謂厭壞對",
    "T31n1605_005:0684a24": "治、斷對治、持對治、遠分對治。云何厭壞對治？",
    "T31n1605_005:0684a25": "謂於有漏諸行見多過患。云何斷對治？謂加",
    "T31n1605_005:0684a26": "行道及無間道。云何持對治？謂解脫道。云何",
    "T31n1605_005:0684a27": "遠分對治？謂此後諸道。",
    "T31n1605_005:0684a28": "又道差別有十一種，謂觀察事道、勤功用道、",
    "T31n1605_005:0684a29": "修治定道、現觀方便道、親近現觀道、現觀",
    "T31n1605_005:0684b01": "道、清淨出離道、依根差別道、淨修三學道、",
    "T31n1605_005:0684b02": "發諸功德道、遍攝諸道道。如是諸道隨其次",
    "T31n1605_005:0684b03": "第，謂三十七菩提分法、四種正行、四種法迹、",
    "T31n1605_005:0684b04": "奢摩他、毘鉢舍那、三無漏根。",
    "T31n1605_005:0684b05": "此中一切菩提分法，皆由五門而得建立，謂",
    "T31n1605_005:0684b06": "所緣故、自體故、助伴故、修習故、修果故。",
    "T31n1605_005:0684b07": "四念住所緣者，謂身受心法。復有四事，謂我",
    "T31n1605_005:0684b08": "所依事、我受用事、我自體事、我染淨事。自",
    "T31n1605_005:0684b09": "體者，謂慧及念。助伴者，謂彼相應心心所",
    "T31n1605_005:0684b10": "等。修習者，謂於內身等修循身等觀。如於內，",
    "T31n1605_005:0684b11": "於外、於內外亦爾。內身者，謂於此身中所有",
    "T31n1605_005:0684b12": "內色處。外身者，謂外所有外色處。內外身",
    "T31n1605_005:0684b13": "者，謂內處相應所有外處根所依止。又他",
    "T31n1605_005:0684b14": "身中所有內色處。云何於身修循身觀？謂以",
    "T31n1605_005:0684b15": "分別影像身與本質身平等。隨觀內受者，謂",
    "T31n1605_005:0684b16": "因內身所生受。外受者，謂因外身所生受。內",
    "T31n1605_005:0684b17": "外受者，謂因內外身所生受。如受，心、法亦爾。",
    "T31n1605_005:0684b18": "如於身修循身觀，如是於受等修循受等觀，",
    "T31n1605_005:0684b19": "如其所應。又修習者，謂欲、勤、策、勵、勇猛、不息、",
    "T31n1605_005:0684b20": "正念、正知及不放逸，修習差別故。欲修習者，",
    "T31n1605_005:0684b21": "謂為對治不作意隨煩惱。勤修習者，謂為對",
    "T31n1605_005:0684b22": "治懈怠隨煩惱。策修習者，謂為對治惛沈掉",
    "T31n1605_005:0684b23": "舉隨煩惱。勵修習者，謂為對治心下劣性隨",
    "T31n1605_005:0684b24": "煩惱。勇猛修習者，謂為對治踈漏疲倦隨煩",
    "T31n1605_005:0684b25": "惱。不息修習者，謂為對治得少善法生知足",
    "T31n1605_005:0684b26": "喜隨煩惱。正念修習者，謂為對治忘失尊教",
    "T31n1605_005:0684b27": "隨煩惱。正知修習者，謂為對治毀犯追悔隨",
    "T31n1605_005:0684b28": "煩惱。不放逸修習者，謂為對治捨諸善軛隨",
    "T31n1605_005:0684b29": "煩惱。修果者，謂斷四顛倒、趣入四諦、身等離",
    "T31n1605_005:0684c01": "繫。",
    "T31n1605_005:0684c02": "四正斷所緣者，謂已生未生所治能治法。自",
    "T31n1605_005:0684c03": "體者，謂精進。助伴者，謂彼相應心心所等。",
    "T31n1605_005:0684c04": "修習者，如契經說：生欲策勵發起正勤策心",
    "T31n1605_005:0684c05": "持心。此中諸句，顯修正勤及所依止。所依止",
    "T31n1605_005:0684c06": "者，謂欲。正勤者，謂策勵等。於止舉捨相作",
    "T31n1605_005:0684c07": "意中，為欲損減惛沈掉舉、發起正勤，故次說",
    "T31n1605_005:0684c08": "言策心持心。修果者，謂盡棄捨一切所治。於",
    "T31n1605_005:0684c09": "能對治若得若增，是名修果。",
    "T31n1605_005:0684c10": "四神足所緣者，謂已成滿定所作事。自體者，",
    "T31n1605_005:0684c11": "謂三摩地。助伴者，謂欲、勤、心、觀及彼相應心",
    "T31n1605_005:0684c12": "心所等。云何欲三摩地？謂由殷重方便觸心",
    "T31n1605_005:0684c13": "一境性。云何勤三摩地？謂由無間方便觸心",
    "T31n1605_005:0684c14": "一境性。云何心三摩地？謂由先修三摩地力",
    "T31n1605_005:0684c15": "觸心一境性。云何觀三摩地？謂由聞他教法",
    "T31n1605_005:0684c16": "內自簡擇觸心一境性。又欲三摩地者，謂由",
    "T31n1605_005:0684c17": "生欲觸心一境性。勤三摩地者，謂由策勵發",
    "T31n1605_005:0684c18": "起正勤觸心一境性。心三摩地者，謂由持心",
    "T31n1605_005:0684c19": "觸心一境性。觀三摩地者，謂由策心觸心一",
    "T31n1605_005:0684c20": "境性。修習者，謂數修習八種斷行。何等為",
    "T31n1605_005:0684c21": "八？謂欲、精進、信、安、正念、正知、思、捨。如是八種",
    "T31n1605_005:0684c22": "略攝為四，謂加行、攝受、繼屬、對治。又欲勤心",
    "T31n1605_005:0684c23": "觀修有二種，謂并因緣聚散遠離修、不劣不",
    "T31n1605_005:0684c24": "散彼二所依隨順修。修果者，謂已善修治三",
    "T31n1605_005:0684c25": "摩地故，隨所欲證所通達法，即能隨心通達",
    "T31n1605_005:0684c26": "變現。又於別別處所法中，證得堪能自在作",
    "T31n1605_005:0684c27": "用，如所願樂能辦種種神通等事，又能引發",
    "T31n1605_005:0684c28": "勝品功德。五根所緣者，謂四聖諦。自體者，",
    "T31n1605_005:0684c29": "謂信、精進、念、定、慧。助伴者，謂彼相應心心所",
    "T31n1605_005:0685a01": "等。修習者，謂信根於諸諦起忍可行修習。精",
    "T31n1605_005:0685a02": "進根於諸諦生忍可已，為覺悟故起精進行",
    "T31n1605_005:0685a03": "修習。念根於諸諦發精進已，繫念起不忘失",
    "T31n1605_005:0685a04": "行修習。定根於諸諦既繫念已，起心一境性",
    "T31n1605_005:0685a05": "行修習。慧根於諸諦心既得定起簡擇行修",
    "T31n1605_005:0685a06": "習。修果者，謂能速發諦現觀，及能修治煖、頂，",
    "T31n1605_005:0685a07": "引發忍、世第一法。",
    "T31n1605_005:0685a08": "如五根，五力亦爾。差別者，由此能損減所對",
    "T31n1605_005:0685a09": "治障不可屈伏，故名為力。",
    "T31n1605_005:0685a10": "七覺支所緣者，謂四聖諦如實性。自體者，謂",
    "T31n1605_005:0685a11": "念、擇法、精進、喜、安、定、捨。念是所依支。擇法是",
    "T31n1605_005:0685a12": "自體支。精進是出離支。喜是利益支。安、定、捨",
    "T31n1605_005:0685a13": "是不染污支，由此不染污故、依止不染污故、",
    "T31n1605_005:0685a14": "體是不染污故。助伴者，謂彼相應心心所等。",
    "T31n1605_005:0685a15": "修習者，謂依止遠離、依止無欲、依止寂滅，",
    "T31n1605_005:0685a16": "迴向棄捨修念覺支。如念覺支，乃至捨覺支",
    "T31n1605_005:0685a17": "亦爾。如是四句，次第顯示緣四諦境修習覺",
    "T31n1605_005:0685a18": "支。修果者，謂見所斷煩惱永斷。",
    "T31n1605_005:0685a19": "八聖道支所緣者，謂即此後時四聖諦如實",
    "T31n1605_005:0685a20": "性。自體者，謂正見、正思惟、正語、正業、正命、正",
    "T31n1605_005:0685a21": "精進、正念、正定。正見是分別支。正思惟是誨",
    "T31n1605_005:0685a22": "示他支。正語、正業、正命是令他信支，見、戒、命",
    "T31n1605_005:0685a23": "清淨性故。正精進是淨煩惱障支。正念是淨",
    "T31n1605_005:0685a24": "隨煩惱障支。正定是能淨最勝功德障支。助",
    "T31n1605_005:0685a25": "伴者，謂彼相應心心所等。修習者，如覺支說。",
    "T31n1605_005:0685a26": "修果者，謂分別誨示他令他信，煩惱障淨、隨",
    "T31n1605_005:0685a27": "煩惱障淨、最勝功德障淨故。",
    "T31n1605_005:0685a28": "四種正行者，謂苦遲通行、苦速通行、樂遲通",
    "T31n1605_005:0685a29": "行、樂速通行。初謂鈍根未得根本靜慮，第二",
    "T31n1605_005:0685b01": "謂利根未得根本靜慮，第三謂鈍根已得根",
    "T31n1605_005:0685b02": "本靜慮，第四謂利根已得根本靜慮。四種法",
    "T31n1605_005:0685b03": "迹者，謂無貪、無瞋、正念、正定。無貪、無瞋能令",
    "T31n1605_005:0685b04": "增上戒學清淨，正念能令增上心學清淨，正",
    "T31n1605_005:0685b05": "定能令增上慧學清淨。奢摩他者，謂於內攝",
    "T31n1605_005:0685b06": "心令住、等住、安住、近住，調順寂靜、最極寂靜，",
    "T31n1605_005:0685b07": "專注一趣平等攝持。毘鉢舍那者，謂簡擇諸",
    "T31n1605_005:0685b08": "法、最極簡擇、普遍尋思、周審觀察，為欲對",
    "T31n1605_005:0685b09": "治麁重相結故、為欲制伏諸顛倒故、令無倒",
    "T31n1605_005:0685b10": "心善安住故。",
    "T31n1605_005:0685b11": "又依奢摩他、毘鉢舍那立四種道。或有一類",
    "T31n1605_005:0685b12": "已得奢摩他非毘鉢舍那，此類依奢摩他進",
    "T31n1605_005:0685b13": "修毘鉢舍那。或有一類已得毘鉢舍那非奢",
    "T31n1605_005:0685b14": "摩他，此類依毘鉢舍那進修奢摩他。或有一",
    "T31n1605_005:0685b15": "類不得奢摩他亦非毘鉢舍那，此類專心制",
    "T31n1605_005:0685b16": "伏惛沈掉舉雙修二道。或有一類已得奢摩",
    "T31n1605_005:0685b17": "他及毘鉢舍那，此類奢摩他毘鉢舍那二道",
    "T31n1605_005:0685b18": "和合平等雙轉。",
    "T31n1605_005:0685b19": "三根者，謂未知當知根、已知根、具知根。云何",
    "T31n1605_005:0685b20": "未知當知根？謂於加行道及於見道十五心",
    "T31n1605_005:0685b21": "剎那中所有諸根。云何已知根？謂從第十六",
    "T31n1605_005:0685b22": "見道心剎那已上，於一切有學道中所有諸",
    "T31n1605_005:0685b23": "根。云何具知根？謂於無學道所有諸根。",
    "T31n1605_005:0685b24": "依初靜慮地現修道時，亦修欲界繫所有善",
    "T31n1605_005:0685b25": "根，於彼得自在故。如依初靜慮地修欲界善",
    "T31n1605_005:0685b26": "根，如是依一切上地現修道時，皆能修習下",
    "T31n1605_005:0685b27": "界下地所有善根，於彼得自在故。",
    "T31n1605_005:0685b28": "何等究竟道？謂依金剛喻定，一切麁重永已",
    "T31n1605_005:0685b29": "息故、一切繫得永已斷故、永證一切離繫得",
    "T31n1605_005:0685c01": "故，從此次第無間轉依，證得盡智及無生智",
    "T31n1605_005:0685c02": "十無學法等。何等為十？謂無學正見乃至無",
    "T31n1605_005:0685c03": "學正定、無學正解脫、無學正智。如是等法名",
    "T31n1605_005:0685c04": "究竟道。",
    "T31n1605_005:0685c05": "云何名為一切麁重？略說有二十四種，謂一",
    "T31n1605_005:0685c06": "切遍行戲論麁重、領受麁重、煩惱麁重、業麁",
    "T31n1605_005:0685c07": "重、異熟麁重、煩惱障麁重、業障麁重、異熟",
    "T31n1605_005:0685c08": "障麁重、蓋麁重、尋思麁重、飲食麁重、交會",
    "T31n1605_005:0685c09": "麁重、夢麁重、病麁重、老麁重、死麁重、勞倦",
    "T31n1605_005:0685c10": "麁重、堅固麁重、麁麁重、中麁重、細麁重、",
    "T31n1605_005:0685c11": "煩惱障麁重、定障麁重、所知障麁重。",
    "T31n1605_005:0685c12": "云何繫得？謂於麁重積集假立繫得性。云何",
    "T31n1605_005:0685c13": "離繫得？謂於麁重離散假立離繫得性。",
    "T31n1605_005:0685c14": "云何金剛喻定？謂居修道最後斷結道位所",
    "T31n1605_005:0685c15": "有三摩地，或加行道攝、或無間道攝。加行道",
    "T31n1605_005:0685c16": "攝者，謂從此已去，非一切障所礙，能破一切",
    "T31n1605_005:0685c17": "障。無間道攝者，謂從此無間盡智，無生智生。",
    "T31n1605_005:0685c18": "又此三摩地無間堅固一味遍滿，為顯此義",
    "T31n1605_005:0685c19": "薄伽梵說：如大石山無缺無隙無穴一段，極",
    "T31n1605_005:0685c20": "善圓滿，十方猛風所不動轉。云何名為無間",
    "T31n1605_005:0685c21": "轉依？謂已證得無學道者三種轉依。何等為",
    "T31n1605_005:0685c22": "三？謂心轉依、道轉依、麁重轉依。",
    "T31n1605_005:0685c23": "云何盡智？謂由因盡所得智，或緣盡為境。",
    "T31n1605_005:0685c24": "云何無生智？謂由果斷所得智？或緣果不生",
    "T31n1605_005:0685c25": "為境。",
    "T31n1605_005:0685c26": "十無學法，當知依止無學戒蘊、定蘊、慧蘊、解脫",
    "T31n1605_005:0685c27": "蘊、解脫知見蘊說。",
    "T31n1605_005:0685c28": "如是道諦總有四種行相差別，謂道相、如相、",
    "T31n1605_005:0685c29": "行相、出相。云何道相？因此尋求真實義故。云",
    "T31n1605_005:0686a01": "何如相？以能對治諸煩惱故。云何行相？善能",
    "T31n1605_005:0686a02": "成辦心令不顛倒故。云何出相？趣真常迹故。",
    "T31n1605_005:0686a03": "於諸諦中十六行相皆通世間及出世間。世",
    "T31n1605_005:0686a04": "間出世間有何差別？於所知境不善悟入善",
    "T31n1605_005:0686a05": "悟入性差別故、有障無障性差別故、有分別",
    "T31n1605_005:0686a06": "無分別性差別故。所以者何？於諸諦中無常",
    "T31n1605_005:0686a07": "苦等十六世間行相，不善通達真如性故、煩",
    "T31n1605_005:0686a08": "惱所隨眠故、依名言門起戲論故。出世行相",
    "T31n1605_005:0686a09": "與此相違。出世行相現在前時，雖復現證",
    "T31n1605_005:0686a10": "見無常義，然不依名言戲論門見此是無常",
    "T31n1605_005:0686a11": "義。如無常行相於無常義，餘行相於餘義隨",
    "T31n1605_005:0686a12": "其所應當知亦爾。",
    "T31n1605_005:0686a13": "大乘阿毘達磨集論卷第五"
}