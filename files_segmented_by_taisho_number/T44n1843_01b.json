{
    "T44n1843_01b:0182b23": "folio_1b 大乘起信論義疏上之下",
    "T44n1843_01b:0182b25": "淨影寺沙門慧遠撰",
    "T44n1843_01b:0182b26": "自下第二釋心生滅門。此中有二。一者略表",
    "T44n1843_01b:0182b27": "其體。二此識有二。以下廣說其義。心生滅者",
    "T44n1843_01b:0182b28": "顯名也。依如來藏者是第八識也。有生滅心",
    "T44n1843_01b:0182b29": "者是第七識也。此言依者同時相依。如影依",
    "T44n1843_01b:0182c01": "形。此之二句妄有所以。此妄之中隨妄轉流",
    "T44n1843_01b:0182c02": "名第八識。下正表體有三句。所謂不生不滅",
    "T44n1843_01b:0182c03": "者其體常住。隨緣成妄。而體非無常。如上說",
    "T44n1843_01b:0182c04": "也。此之一句正表體常。與生滅和合者隨緣",
    "T44n1843_01b:0182c05": "令妄。和合如一。此之一句明隨妄義。非一",
    "T44n1843_01b:0182c06": "者性常住故。非異者令和合故。此之二句辨",
    "T44n1843_01b:0182c07": "隨緣相。以此三句辨第八識也。名阿梨耶識",
    "T44n1843_01b:0182c08": "者是梵語也。此翻名為無失沒識。雖在生死",
    "T44n1843_01b:0182c09": "性不失沒。故名無沒。名隨義翻名為宗識。",
    "T44n1843_01b:0182c10": "妄所依故亦名藏識。備有一切諸淨法。故此",
    "T44n1843_01b:0182c11": "等名者經論非一。而非正翻也。自下第二廣",
    "T44n1843_01b:0182c12": "釋其義。此中有三。一者辨其解惑根源。二者",
    "T44n1843_01b:0182c13": "復次生滅因緣相者以下真妄依持之義。三",
    "T44n1843_01b:0182c14": "者復次有四種法以下辨其染淨熏習之能。",
    "T44n1843_01b:0182c15": "就初中有三。一者舉數略釋。二者云何以下",
    "T44n1843_01b:0182c16": "立列章門。三者所言覺義以下廣釋章門。言",
    "T44n1843_01b:0182c17": "此識有二種義者是舉數也。言能攝能生一",
    "T44n1843_01b:0182c18": "切法者是略釋也。生死涅槃之根源故。是故",
    "T44n1843_01b:0182c19": "名為攝生義也。自下列章門。覺者解也。非",
    "T44n1843_01b:0182c20": "是修習生用為解故名解也。斯乃異於木石",
    "T44n1843_01b:0182c21": "等。故心神為解。又復對於無明闇。故名之為",
    "T44n1843_01b:0182c22": "解。言不覺者此是惑也。無明七識以為不覺。",
    "T44n1843_01b:0182c23": "自下第三廣釋章門。此中有三。一者釋覺章",
    "T44n1843_01b:0182c24": "門。二者所言不覺義以下釋不覺章門。三者",
    "T44n1843_01b:0182c25": "復次覺與不覺以下料簡同異。所以料簡者",
    "T44n1843_01b:0182c26": "於一體中有覺不覺二義相返。是故第三料",
    "T44n1843_01b:0182c27": "簡同異。又復亦可上三句文此中廣釋。言覺",
    "T44n1843_01b:0182c28": "義者釋上略中不生不滅。不覺義者釋上略",
    "T44n1843_01b:0182c29": "中與生滅和合句中生滅義也。言同異者釋",
    "T44n1843_01b:0183a01": "上略中非一非異也。就第一中有三。一者表",
    "T44n1843_01b:0183a02": "其八識生死之根源。二者復次本覺隨染以",
    "T44n1843_01b:0183a03": "下表其八識佛果根源。三者復次覺體相以",
    "T44n1843_01b:0183a04": "下總表理體。就第一中有三。一者顯其覺體。",
    "T44n1843_01b:0183a05": "二者又以覺心源以下明究竟非竟。究竟是",
    "T44n1843_01b:0183a06": "其真照行也。非竟是其緣照行也。三者是故",
    "T44n1843_01b:0183a07": "一切眾生以下總結真妄。就第一中有二。一",
    "T44n1843_01b:0183a08": "者明其本覺是真照體。二者始覺者以下明",
    "T44n1843_01b:0183a09": "其始覺是真照用。此用是中非宗而對來耳。",
    "T44n1843_01b:0183a10": "就初中有二。一者出體。二者依此法身以下",
    "T44n1843_01b:0183a11": "釋名。就初中有二。一者正出其體。二者離念",
    "T44n1843_01b:0183a12": "相者以下釋其義。所言覺義者題名也。謂心",
    "T44n1843_01b:0183a13": "體者是第八識。非色無作。諸心中實故名為",
    "T44n1843_01b:0183a14": "體。言離念者絕名相境界。超出妄想故名離",
    "T44n1843_01b:0183a15": "念。自下第二釋義。離念相者顯名也。言等",
    "T44n1843_01b:0183a16": "虛空界者非是太虛。此是真實法性虛空也。",
    "T44n1843_01b:0183a17": "太虛空者此是事無。雖今無有生滅之相終",
    "T44n1843_01b:0183a18": "歸盡滅。故名無常。豈真識理終滅空等乎。理",
    "T44n1843_01b:0183a19": "法之中有真空真有。然心非空外。空非心外。",
    "T44n1843_01b:0183a20": "心非空外故等虛空界。遍一切處。空非心外",
    "T44n1843_01b:0183a21": "故淨法湛然。故曰真空。問曰。有法還滅可爾。",
    "T44n1843_01b:0183a22": "太虛無法。云何更滅。答。以有對故是無無滅",
    "T44n1843_01b:0183a23": "耳。若理尋言以因感故。因力滅時終歸滅盡。",
    "T44n1843_01b:0183a24": "感因物者有無齊等。豈無無滅。問。若無常者",
    "T44n1843_01b:0183a25": "何故涅槃經中。諸常法中虛空為最。答。彼經",
    "T44n1843_01b:0183a26": "中最者今我言法性虛空是也。何故為最者。",
    "T44n1843_01b:0183a27": "諸佛行體皆本有。故不滅常也。法性之理不",
    "T44n1843_01b:0183a28": "生不滅故。湛然常故言為最。何得言乎佛得",
    "T44n1843_01b:0183a29": "常中太虛為最。太虛流無。佛常具得。汝所",
    "T44n1843_01b:0183b01": "言者於諸明中螢虫為最。問曰。云何得知太",
    "T44n1843_01b:0183b02": "虛滅耶。文殊師利問菩提論中問此事能。佛",
    "T44n1843_01b:0183b03": "告。太虛滅者佛眼所見。文殊白佛。若無虛空",
    "T44n1843_01b:0183b04": "諸菩薩等。依何住而得修行。佛告文殊。依法",
    "T44n1843_01b:0183b05": "性虛空住。此為最勝。以此文證定知。太虛是",
    "T44n1843_01b:0183b06": "滅法也。既言滅者明知無常也。言法界者諸",
    "T44n1843_01b:0183b07": "種種法差別不同。名之為界。言一相者心是",
    "T44n1843_01b:0183b08": "一相也。言即是如來平等法身者非但眾生",
    "T44n1843_01b:0183b09": "身中之理。諸佛以此為體原故。故言即是也。",
    "T44n1843_01b:0183b10": "自下第二釋名。此中有二。一者立名。二者",
    "T44n1843_01b:0183b11": "何以故下釋名所以。言依此法身說名本覺",
    "T44n1843_01b:0183b12": "者以名寄法。自下第二釋名。何以故者立本",
    "T44n1843_01b:0183b13": "所以也。對始覺義說者。修習以後起始有用",
    "T44n1843_01b:0183b14": "名始覺也。此覺本無今有。以此對故名之為",
    "T44n1843_01b:0183b15": "本。自下第二釋始覺中有二。一者覆體即同。",
    "T44n1843_01b:0183b16": "本覺隱顯為異。藏識在染名之隱。藏識在果",
    "T44n1843_01b:0183b17": "名之顯。非是先染後隨對治為淨法也。故勝",
    "T44n1843_01b:0183b18": "鬘言。隱為如來藏。顯為法身。此之體義非用",
    "T44n1843_01b:0183b19": "義也。二者釋義。何故同一本覺復名始覺者。",
    "T44n1843_01b:0183b20": "依本覺故而有不覺。無明之心覆隱真實。而",
    "T44n1843_01b:0183b21": "依不覺起緣照解。對治眾惑然後方顯。故",
    "T44n1843_01b:0183b22": "名始覺。自下第二明其究竟非究竟義。此中",
    "T44n1843_01b:0183b23": "有三。一者總釋二義。二者此義云何以下釋",
    "T44n1843_01b:0183b24": "其相。三者是故修多羅以下引經證成。言覺",
    "T44n1843_01b:0183b25": "心原故名究竟者真照解也。修成佛故名究",
    "T44n1843_01b:0183b26": "竟覺。言非覺原故非究竟者。是緣智解終心",
    "T44n1843_01b:0183b27": "之中。以滅已故非究竟覺也。自下廣釋其相。",
    "T44n1843_01b:0183b28": "此中有二。一者釋不覺竟。二者得見心下釋",
    "T44n1843_01b:0183b29": "究竟覺。就初中據四位辨。雖復覺不名為覺。",
    "T44n1843_01b:0183c01": "言凡夫之人前念起惡復念不起不名覺者。",
    "T44n1843_01b:0183c02": "是第一位。前念四相已謝至後念中方乃覺",
    "T44n1843_01b:0183c03": "悟。以無解故猶不名覺。如二乘初發心菩薩",
    "T44n1843_01b:0183c04": "是第二位。覺於念異念無異相者。於四相中",
    "T44n1843_01b:0183c05": "異相中悟以解少故猶不名覺。初發意者種",
    "T44n1843_01b:0183c06": "性也。又亦可異相無異相者。心外異心。或中",
    "T44n1843_01b:0183c07": "無異相。故名念異相也。云何觀行。有三種解。",
    "T44n1843_01b:0183c08": "一者生空觀。觀察但陰無我人故。二者法空",
    "T44n1843_01b:0183c09": "觀。觀法虛假無自性故。三者如觀。觀察諸",
    "T44n1843_01b:0183c10": "法非有非無。云何觀法非有非無。見一切法",
    "T44n1843_01b:0183c11": "猶如幻化。有法幻故無法為有。有即非有。無",
    "T44n1843_01b:0183c12": "法幻故有法為無。無即非無。然則說此幻有",
    "T44n1843_01b:0183c13": "無為非有無。亦無非有非無可得。還即說此",
    "T44n1843_01b:0183c14": "非有非無為有無故。故有無之相亦不可得。",
    "T44n1843_01b:0183c15": "進退推求無法可取。境界既然。心想亦爾。此",
    "T44n1843_01b:0183c16": "三觀中前二觀者是二乘所觀。後一觀者菩",
    "T44n1843_01b:0183c17": "薩所觀。若通論之三乘皆觀三種觀也。以此",
    "T44n1843_01b:0183c18": "觀故捨麁分別執著相也。此十使本末取性",
    "T44n1843_01b:0183c19": "無明及計名字相也。故下文言執相應染二",
    "T44n1843_01b:0183c20": "乘與信地菩薩永盡也。種性菩薩為信地矣。",
    "T44n1843_01b:0183c21": "言如法身菩薩於念住念無住相者。是第三",
    "T44n1843_01b:0183c22": "初地以上位。於四相中住相時悟一切諸法",
    "T44n1843_01b:0183c23": "住無住相也。云何觀行。有三種觀。一者妄相",
    "T44n1843_01b:0183c24": "觀。觀察三界虛偽之相唯從心起。如夢所見",
    "T44n1843_01b:0183c25": "有無有想。心外畢竟無法可得。二者妄想觀。",
    "T44n1843_01b:0183c26": "觀妄想心虛構無自體依真而立。如波依水",
    "T44n1843_01b:0183c27": "如迷依方。三者真實觀。觀一切法唯是真實",
    "T44n1843_01b:0183c28": "緣起集成。真外畢竟無有一法可起妄想。既",
    "T44n1843_01b:0183c29": "無一法可起妄想妄想之心理亦無之。以此",
    "T44n1843_01b:0184a01": "觀故。離分別麁念相者謂分別事識解也。以",
    "T44n1843_01b:0184a02": "初地中六識解惑皆悉盡也。云何得知者。楞",
    "T44n1843_01b:0184a03": "伽經言。初地菩薩得二十五三昧。離二十五",
    "T44n1843_01b:0184a04": "有。二十五有是分段三界身。遠離彼故名捨",
    "T44n1843_01b:0184a05": "六識。涅槃經中亦同此說。故為出世間也。又",
    "T44n1843_01b:0184a06": "大智論宣說。入初地菩薩位生菩薩家。捨離",
    "T44n1843_01b:0184a07": "肉身得法性身。此亦是其離六識也。若論殘",
    "T44n1843_01b:0184a08": "習十地乃盡。問曰。六識盡在初地初地以上",
    "T44n1843_01b:0184a09": "使無六識。云何得知見聞覺耶。答曰。雖無",
    "T44n1843_01b:0184a10": "事相六識猶有七識緣照無漏所得法身。及",
    "T44n1843_01b:0184a11": "與真識緣起法身眼耳等識。是故用此見聞",
    "T44n1843_01b:0184a12": "覺也。問曰。若以緣照法身見聞覺知。與前六",
    "T44n1843_01b:0184a13": "識有何差別。釋曰。前六是其事識。分別事相",
    "T44n1843_01b:0184a14": "心外取法。緣照法身所見聞等知外無法。一",
    "T44n1843_01b:0184a15": "切悉是自心所起。如夢所見。於自心相分別",
    "T44n1843_01b:0184a16": "照知有異也。問。真識見聞與緣照知有何差",
    "T44n1843_01b:0184a17": "別。釋曰。七識緣照身者。但於妄想緣起法中",
    "T44n1843_01b:0184a18": "分別緣知。又於真法分別緣法。不能離緣。真",
    "T44n1843_01b:0184a19": "法身者遠妄想心。照明清淨法界顯自心源。",
    "T44n1843_01b:0184a20": "名為見聞。非分別知。言如菩薩地盡滿足方",
    "T44n1843_01b:0184a21": "便者是第四位。第十地之滿心也。言初起心",
    "T44n1843_01b:0184a22": "無初相者。於四相中初生相時。悟一切法從",
    "T44n1843_01b:0184a23": "本以來本無有生。云何觀行。有二種觀。一者",
    "T44n1843_01b:0184a24": "息相觀。生死涅槃本是真識妄隨所起。證實",
    "T44n1843_01b:0184a25": "返源本來無妄。妄想既無。焉有隨妄生死涅",
    "T44n1843_01b:0184a26": "槃法相可得。名息相觀。二者實性觀。觀彼",
    "T44n1843_01b:0184a27": "真識如來藏體。唯是法界恒沙佛法同體緣",
    "T44n1843_01b:0184a28": "集。互以相成不離不脫不斷不異。良以諸法",
    "T44n1843_01b:0184a29": "同體緣集。互以相成故無有一法別守自性。",
    "T44n1843_01b:0184b01": "雖無一性而無不性無有守性。即是如如一",
    "T44n1843_01b:0184b02": "實之門。而無不性即是真實常樂淨等法界",
    "T44n1843_01b:0184b03": "門也。體性常然古今不變。名實性觀也。言遠",
    "T44n1843_01b:0184b04": "離微細念者是七識緣智也。無明滅故緣智",
    "T44n1843_01b:0184b05": "即滅。問曰。修習而得解者何故空滅乎。答曰。",
    "T44n1843_01b:0184b06": "是妄解故不得成佛。解故斷惑。體是妄解故",
    "T44n1843_01b:0184b07": "終歸滅亡。云何得知明解隨滅。涅槃經四相",
    "T44n1843_01b:0184b08": "品中言。譬如男女大小器中。悉滿中油燃燈。",
    "T44n1843_01b:0184b09": "油盡明亦隨滅。燈爐猶在下。合中言。油盡者",
    "T44n1843_01b:0184b10": "喻煩惱滅。明喻智慧。慧雖滅已猶法身存。此",
    "T44n1843_01b:0184b11": "文顯矣。終心之中皆悉滅。故名非究竟覺也。",
    "T44n1843_01b:0184b12": "自下第二釋究竟覺。言得見心性者謂真識",
    "T44n1843_01b:0184b13": "也。心即常住者始覺是也。名究竟覺者。覺心",
    "T44n1843_01b:0184b14": "源故修歸圓覺也。自下第三引說證成。此",
    "T44n1843_01b:0184b15": "中有二。一者正證非究竟。二者又心起下證",
    "T44n1843_01b:0184b16": "究竟覺。是故修多羅說者是楞伽經也。能觀",
    "T44n1843_01b:0184b17": "無念者。七識緣智名為念也。無七識念為向",
    "T44n1843_01b:0184b18": "佛智也。此是上中證非竟覺也。又心起者是",
    "T44n1843_01b:0184b19": "真始覺心也。無初相即謂無念者。以始覺起",
    "T44n1843_01b:0184b20": "時一切妄法無有可知。而言知者無念為知。",
    "T44n1843_01b:0184b21": "此之證究竟覺也。自下第三總結。此中有二。",
    "T44n1843_01b:0184b22": "一結不覺。二者以無念等故以下結前覺義。",
    "T44n1843_01b:0184b23": "就第一中有二。一者結前凡夫不覺。二者若",
    "T44n1843_01b:0184b24": "得無念以下結前三位非究竟覺。初中有三。",
    "T44n1843_01b:0184b25": "一者總結。是故一切眾生不名為覺也。二者",
    "T44n1843_01b:0184b26": "釋所以。本來念念未曾離故也。念者分別執",
    "T44n1843_01b:0184b27": "著念也。三者重結。故說無始無明是也。本來",
    "T44n1843_01b:0184b28": "不離故名無始也。自下第二結前三位。若得",
    "T44n1843_01b:0184b29": "無念知心生住異滅是也。自下第二結前覺",
    "T44n1843_01b:0184c01": "義。此中有二。一者結前始覺。二者以四相",
    "T44n1843_01b:0184c02": "俱時以下結上本覺。以無念故。實無始覺之",
    "T44n1843_01b:0184c03": "異者。以不覺念覆故。顯時名始覺。如上始覺",
    "T44n1843_01b:0184c04": "即同本覺。以本覺異無有始覺。自下結本覺。",
    "T44n1843_01b:0184c05": "以四相俱時而有者。如毘曇家義。四相俱一",
    "T44n1843_01b:0184c06": "時用在前後。若成實義四相前後非一時也。",
    "T44n1843_01b:0184c07": "此中似數家義也。皆無自立者。如夢所見無",
    "T44n1843_01b:0184c08": "實體。本來平等同一覺故者是本覺也。上來",
    "T44n1843_01b:0184c09": "辨生死根源竟也。自下第二明佛果根源。此",
    "T44n1843_01b:0184c10": "中有二。一者總釋。二者云何以下別釋。復次",
    "T44n1843_01b:0184c11": "本覺隨染分別生二種相者。法報兩種是也。",
    "T44n1843_01b:0184c12": "同一覺而隨染隱顯。名之為法。此真識中本",
    "T44n1843_01b:0184c13": "無今生義。名之為報也。與彼本覺不相離者。",
    "T44n1843_01b:0184c14": "一體中二義故名相離也。云何以下別釋。此",
    "T44n1843_01b:0184c15": "中有二。一者立二章門。二者釋章門。言智淨",
    "T44n1843_01b:0184c16": "相者是法佛性也。不增不減古今湛然非先",
    "T44n1843_01b:0184c17": "染後淨名智淨。言不思議業相者。是報佛性",
    "T44n1843_01b:0184c18": "也。本無法體。以不思議修習力故有始生義。",
    "T44n1843_01b:0184c19": "造作令成。無而令有。名不思議。造作名業。此",
    "T44n1843_01b:0184c20": "一體中。體顯用生有二種也。自下釋章門。先",
    "T44n1843_01b:0184c21": "釋智淨。後釋業相。就初中有二。一者表其智",
    "T44n1843_01b:0184c22": "體。二者此義云何下釋其體義。就初中有三。",
    "T44n1843_01b:0184c23": "一者表能治解。二者破和合下顯所治障。三",
    "T44n1843_01b:0184c24": "者顯以下正辨所顯。智淨相者顯名也。謂依",
    "T44n1843_01b:0184c25": "法力者真種資力也。依者緣智也。如實修行",
    "T44n1843_01b:0184c26": "滿足方便者是緣智也。方便者是善巧方便",
    "T44n1843_01b:0184c27": "也。自下顯障。破和合識相者六識障也。滅相",
    "T44n1843_01b:0184c28": "續心相者七識障也。以緣照解對治六識七",
    "T44n1843_01b:0184c29": "惑也。自下第三辨其所顯。顯理法身智淨故",
    "T44n1843_01b:0185a01": "也。自下第二釋義。此中有三。一者法說。二",
    "T44n1843_01b:0185a02": "者如大海水以下開譬。三者如是眾生以下",
    "T44n1843_01b:0185a03": "合譬。言一切心識皆是無明者。六七識心皆",
    "T44n1843_01b:0185a04": "無明為體也。猶前和合識相續心相也。無明",
    "T44n1843_01b:0185a05": "之相不離覺者。真妄緣集也。言非可壞者。理",
    "T44n1843_01b:0185a06": "法常爾故。非不可壞者。以解治妄故。自下",
    "T44n1843_01b:0185a07": "開譬。如大海水喻第八識。風喻無明。波喻七",
    "T44n1843_01b:0185a08": "識。水相風相不捨離者。真識與無明緣集合",
    "T44n1843_01b:0185a09": "成。水非動性者。真無妄性。隨妄故成。若風相",
    "T44n1843_01b:0185a10": "滅動相滅者。無明滅已七識則已。濕性不壞",
    "T44n1843_01b:0185a11": "者喻彼真識性體常住。如是眾生以下合喻。",
    "T44n1843_01b:0185a12": "自性清淨心合上海水也。自無明風動者。合",
    "T44n1843_01b:0185a13": "上目風也。心與無明俱無形相者。合上水相",
    "T44n1843_01b:0185a14": "風相不相離也。而心非動性者合上水非動",
    "T44n1843_01b:0185a15": "性也。若無明滅相續則滅者。合上若風止滅",
    "T44n1843_01b:0185a16": "動相滅也。智性不壞者合上濕性不壞。七識",
    "T44n1843_01b:0185a17": "起喻略無合也。彼楞伽言。譬如巨海浪。斯由",
    "T44n1843_01b:0185a18": "猛風起洪波鼓穴壑。無有斷絕時。藏識海",
    "T44n1843_01b:0185a19": "常住。境界風所動。種種諸識浪騰躍而轉",
    "T44n1843_01b:0185a20": "生。此明大海雖為風飄水性不改。性不改故",
    "T44n1843_01b:0185a21": "名為常住。性雖常住而波水相隨風波轉。喻",
    "T44n1843_01b:0185a22": "彼真識雖為妄想境界風動真性不變。性雖",
    "T44n1843_01b:0185a23": "不變而彼真相隨於無始妄想。動發虛偽境",
    "T44n1843_01b:0185a24": "界起於七識。如海波浪。經本之中境界為風。",
    "T44n1843_01b:0185a25": "何故論主無明為風。釋曰。經中據末。境界為",
    "T44n1843_01b:0185a26": "風。論主尋本。無明為風。此等皆有飄動義故。",
    "T44n1843_01b:0185a27": "又後義推真識為海。無明為風。起七識波。七",
    "T44n1843_01b:0185a28": "識為海。境界為風。起六識波。自下第二釋業",
    "T44n1843_01b:0185a29": "章門。此中有二。先明總釋。二所謂下別釋。以",
    "T44n1843_01b:0185b01": "依智淨能作境界者依體。起相用故也。以下",
    "T44n1843_01b:0185b02": "別釋無量功德之相。常無斷者報佛性也。隨",
    "T44n1843_01b:0185b03": "眾生根下明應佛性也。此二性者修心可有。",
    "T44n1843_01b:0185b04": "非今具有也。自下第三總標理體。此中有二。",
    "T44n1843_01b:0185b05": "一者略標。二者云何為四以下別釋。復次覺",
    "T44n1843_01b:0185b06": "體相者。猶前本覺相者。即體相也。非相中相",
    "T44n1843_01b:0185b07": "也。有四大義者。同一體中隨義分四。非別",
    "T44n1843_01b:0185b08": "釋體四也。與虛空等者。是法性虛空也。此之",
    "T44n1843_01b:0185b09": "表四俱無勝劣之異。如淨鏡者。喻淨無染也。",
    "T44n1843_01b:0185b10": "亦喻相入無障礙。次下別釋。此四種中。一一",
    "T44n1843_01b:0185b11": "之中立名即釋。如實空鏡者猶前真如。遠離",
    "T44n1843_01b:0185b12": "心鏡無法現者就真而望。唯真猶立。本來無",
    "T44n1843_01b:0185b13": "妄故。經說言。佛不渡眾生。眾生無故。非覺照",
    "T44n1843_01b:0185b14": "義故者。雖是一體心法不同。擿心而言。法不",
    "T44n1843_01b:0185b15": "生知。是真諦理故。非覺照上法性空。即是謂",
    "T44n1843_01b:0185b16": "也。何故與等以此等餘非此與等也。言因熏",
    "T44n1843_01b:0185b17": "習鏡者謂真心也。依因此心緣照熏習故因",
    "T44n1843_01b:0185b18": "熏習也。一切世間悉中現者。一切諸法心之",
    "T44n1843_01b:0185b19": "為本。故本中現。然即現故體中生耶。故言",
    "T44n1843_01b:0185b20": "不出。亦可現無邊故現外不出。體中現故。雜",
    "T44n1843_01b:0185b21": "亂一相故言不入。以不入故妄法敗亡。故言",
    "T44n1843_01b:0185b22": "不失不壞。一云就真法說。絕言離相。超外",
    "T44n1843_01b:0185b23": "眾物而不離有無。故言不出。不離有無而非",
    "T44n1843_01b:0185b24": "有無。故言不入。故經說言。雖在陰界入而不",
    "T44n1843_01b:0185b25": "同陰界入也。以萬像外而不失壞故言不失",
    "T44n1843_01b:0185b26": "壞。是為何物。常住一心。何以故。一切真實",
    "T44n1843_01b:0185b27": "性故。無法不真也。又一切染法不能者。心體",
    "T44n1843_01b:0185b28": "常住故不能染。非謂用義也。智體不動者釋",
    "T44n1843_01b:0185b29": "不染由。具足無漏熏眾生者具淨法故。冥資",
    "T44n1843_01b:0185c01": "眾生令修善行也。法出離鏡者。猶智淨相也。",
    "T44n1843_01b:0185c02": "真法出於煩惱惑障故言出離也。謂不空者",
    "T44n1843_01b:0185c03": "恒沙淨法湛然滿故。煩惱礙者猶煩惱障。言",
    "T44n1843_01b:0185c04": "智礙者猶智障也。諸惑雖眾無出二障。然此",
    "T44n1843_01b:0185c05": "義者下二障中具廣分別也。離和合相淳淨",
    "T44n1843_01b:0185c06": "明者。離六七識心相也。緣熏習鏡者。猶上",
    "T44n1843_01b:0185c07": "不思議業相也。以緣智修習故得名緣熏習",
    "T44n1843_01b:0185c08": "也。依法出離者。依體起相用。遍照眾生心令",
    "T44n1843_01b:0185c09": "修善者。是報佛也。隨念示現者。是應佛也。此",
    "T44n1843_01b:0185c10": "四之中前二是理。後二是行。理行俱明故無",
    "T44n1843_01b:0185c11": "餘無上。自下第二釋不覺章門。此中有二。一",
    "T44n1843_01b:0185c12": "者明不覺體。二者復次依不覺以下明諸惑",
    "T44n1843_01b:0185c13": "轉生。就初中有二。一者明不覺義。二者以",
    "T44n1843_01b:0185c14": "有不覺以下對明真覺。初中有三。一者法說。",
    "T44n1843_01b:0185c15": "二者開譬。三合喻。言不覺義者。是顯名也。不",
    "T44n1843_01b:0185c16": "覺名者。無明別名。謂不如實知真如法一者。",
    "T44n1843_01b:0185c17": "就境明體。真如無二故名法一也。不覺心起",
    "T44n1843_01b:0185c18": "者是第七識。而有其念者是染心也。通而言",
    "T44n1843_01b:0185c19": "之皆是妄識。別而言之不覺是其根本無明。",
    "T44n1843_01b:0185c20": "染心是其業識。以後乃至相續識也。念無自",
    "T44n1843_01b:0185c21": "相不離真覺者明其妄法不孤立。故詑真而",
    "T44n1843_01b:0185c22": "立。若無此真妄不得生也。次下開喻。如迷",
    "T44n1843_01b:0185c23": "人者諸群盲類諸眾生等。迷二諦理不知超",
    "T44n1843_01b:0185c24": "出生死之津。似是迷人。依方故迷者喻依真",
    "T44n1843_01b:0185c25": "有妄。若離於方則無有迷者。若無真識不得",
    "T44n1843_01b:0185c26": "有妄。故勝鬘言。依如來藏故有生有死。若無",
    "T44n1843_01b:0185c27": "藏識不得厭苦樂求涅槃也。自下合喻。眾生",
    "T44n1843_01b:0185c28": "亦爾者。合上迷人。依覺故迷者合上依方故",
    "T44n1843_01b:0185c29": "迷。若離覺性則無不覺者。合上若離方則無",
    "T44n1843_01b:0186a01": "迷也。自下第二明對真覺。此中有三句。一者",
    "T44n1843_01b:0186a02": "釋覺義。謂有不覺心。故能知名義。為說真",
    "T44n1843_01b:0186a03": "覺也。二者絕待明體。謂若離不覺之心則無",
    "T44n1843_01b:0186a04": "有真識也。三者遣著。雖皆是真亦無真相。謂",
    "T44n1843_01b:0186a05": "離不覺心則無真覺自相可說。自下第二明",
    "T44n1843_01b:0186a06": "轉生義。此中有三。一者總明。二者云何以下",
    "T44n1843_01b:0186a07": "別釋。三者當知無明以下結釋。復次依不覺",
    "T44n1843_01b:0186a08": "故生三種相者。依根本無明心心相漸麁。故",
    "T44n1843_01b:0186a09": "生三種相也。與彼不覺相應不離者。共為第",
    "T44n1843_01b:0186a10": "七識體也。云何以下別釋。此中隨義辯者。七",
    "T44n1843_01b:0186a11": "識中有六。六識之中有四也。然前六中上四",
    "T44n1843_01b:0186a12": "不相應。下二相應。與六識似故。文中分有二。",
    "T44n1843_01b:0186a13": "一者明不相應。二者以有境界以下明相應",
    "T44n1843_01b:0186a14": "也。言無明業相者。無明是其所依。不覺業",
    "T44n1843_01b:0186a15": "者動義。言能見相者亦名轉識。心相轉麁。轉",
    "T44n1843_01b:0186a16": "起外相。名為轉也。此之三心也。言境界相者",
    "T44n1843_01b:0186a17": "亦名現識。以妄心中妄作境界顯現如鏡。以",
    "T44n1843_01b:0186a18": "有境界故以下明其第二相應之義。以境緣",
    "T44n1843_01b:0186a19": "故生六種相者。是相應故合為一類。言智相",
    "T44n1843_01b:0186a20": "者前所說境分別染淨違順差別。非明解智",
    "T44n1843_01b:0186a21": "也。言相續相者。依前智識心相轉麁。境界牽",
    "T44n1843_01b:0186a22": "心。心隨境界分別不斷。如海波浪。又復三世",
    "T44n1843_01b:0186a23": "因果令不斷絕。故名相續。言執取相者。十使",
    "T44n1843_01b:0186a24": "根本取性無明。言計名字相者。所謂五見麁",
    "T44n1843_01b:0186a25": "起煩惱。若復通論十使皆是此二合為煩惱",
    "T44n1843_01b:0186a26": "分也。言起業相者。謂依煩惱造種種業也。業",
    "T44n1843_01b:0186a27": "繫苦相者。依業受報也。此之六中前二七識。",
    "T44n1843_01b:0186a28": "後四六識也。自下第三結也。當知無明能生",
    "T44n1843_01b:0186a29": "一切染者。眾惑根本故也。言染法皆是不覺",
    "T44n1843_01b:0186b01": "相故者。皆無明用相也。自下第三從復次覺",
    "T44n1843_01b:0186b02": "與不覺下料簡因果。亦可釋上非一非異。此",
    "T44n1843_01b:0186b03": "中有三。一者總舉數。二者云何以下列名。三",
    "T44n1843_01b:0186b04": "者同相者以下釋章門。就第三中有二。一者",
    "T44n1843_01b:0186b05": "釋同章門。二者釋異章門。就初中有三。一",
    "T44n1843_01b:0186b06": "者開喻。二者如是無漏以下合喻。三者是故",
    "T44n1843_01b:0186b07": "以下引經證成。譬如瓦器者。喻第七識種種",
    "T44n1843_01b:0186b08": "妄法也。皆同微塵性相者。喻真如為體也。如",
    "T44n1843_01b:0186b09": "是以下合喻。無漏無明皆七識也。皆同真如",
    "T44n1843_01b:0186b10": "者。合上同微塵性相也。自下第三引證。是",
    "T44n1843_01b:0186b11": "故修多羅中依此義說者。取彼經說釋成此",
    "T44n1843_01b:0186b12": "義也。此有二句。初明理涅槃。後明釋難。言",
    "T44n1843_01b:0186b13": "一切眾生本來常住涅槃菩提者。唯是真識。",
    "T44n1843_01b:0186b14": "悉無餘法故也。言非可修相作相者。非如報",
    "T44n1843_01b:0186b15": "應也。畢竟無得者。既已常已常得更無得也。",
    "T44n1843_01b:0186b16": "亦無色相可見者。以理無色故也。自下釋難。",
    "T44n1843_01b:0186b17": "若無色相者。何故得有以相之身利益眾生。",
    "T44n1843_01b:0186b18": "釋此難故。而有見色者。唯隨染業幻所作也。",
    "T44n1843_01b:0186b19": "非是真智理色不空性也。何故非理智無色",
    "T44n1843_01b:0186b20": "者。以智相不可見故也。自下釋異章門。此",
    "T44n1843_01b:0186b21": "中有二。一者開喻。二者如是無漏以下合喻。",
    "T44n1843_01b:0186b22": "此同異大意者。真妄二識有同異義。同者真",
    "T44n1843_01b:0186b23": "外無妄。妄外無真故。言異者真妄相返故。如",
    "T44n1843_01b:0186b24": "水中波。水非波外波非水外名同義也。水波",
    "T44n1843_01b:0186b25": "非一名異也。自下第二復次生滅因緣者以",
    "T44n1843_01b:0186b26": "下明真妄依持。此中有五。一者正辨真妄轉",
    "T44n1843_01b:0186b27": "生依持。二者依無明業所起以下。明其轉生",
    "T44n1843_01b:0186b28": "之義非淺智所知。三者染心者有六種以下。",
    "T44n1843_01b:0186b29": "明返本時六七識惑治斷分齊。四者又染心",
    "T44n1843_01b:0186c01": "義者以下攝眾惑中據二障辨。五者復次分",
    "T44n1843_01b:0186c02": "別生滅相以下明捨滅相。雖上廣分治斷之",
    "T44n1843_01b:0186c03": "相攝廣令略辨滅相也。就初中有二。一者總",
    "T44n1843_01b:0186c04": "標轉生。二者此義云何以下別釋轉生之相。",
    "T44n1843_01b:0186c05": "復次生滅因緣相者是顯名也。所謂眾生依",
    "T44n1843_01b:0186c06": "心者是第八識也。意意識轉故七六識也。真",
    "T44n1843_01b:0186c07": "識是其神知之主集起所依。義說為心。妄識",
    "T44n1843_01b:0186c08": "總對一切境界發生六識。義說為意。事識依",
    "T44n1843_01b:0186c09": "意。了別六塵事相境界故名意識。經本之中",
    "T44n1843_01b:0186c10": "同說此三。名字小異。一名分別事識。亦名轉",
    "T44n1843_01b:0186c11": "識。二名業識。亦名現識。三名真相識。分別事",
    "T44n1843_01b:0186c12": "識者。六識之心以能分別六塵事故名分別",
    "T44n1843_01b:0186c13": "事。即此六識隨六塵轉故名轉。不同七識轉",
    "T44n1843_01b:0186c14": "起外相名為轉也。業相現相是第七識。識之",
    "T44n1843_01b:0186c15": "中六識之名。以二攝也。真相識者是第八識。",
    "T44n1843_01b:0186c16": "名字雖異與前三種其義不殊。自下第二別",
    "T44n1843_01b:0186c17": "釋。此中有三。一者明七識心。二者是故三界",
    "T44n1843_01b:0186c18": "以下明其七識生死根源。三者復次意識以",
    "T44n1843_01b:0186c19": "下明六識心。初中有二。一者略釋。二者此",
    "T44n1843_01b:0186c20": "意有五種以下廣釋。此義云何此設問也。以",
    "T44n1843_01b:0186c21": "依阿梨耶識說者猶上依心。此之名義如上",
    "T44n1843_01b:0186c22": "說也。有無明者生死根源故。理與無明俱一",
    "T44n1843_01b:0186c23": "時有。而義說故。依理起迷是根本無明也。無",
    "T44n1843_01b:0186c24": "明即心。非有心外異有無明也。不覺而起者",
    "T44n1843_01b:0186c25": "是業相也。言能見者是轉相也。言能現者猶",
    "T44n1843_01b:0186c26": "現相也。能取境界者是智相也。起念相續者",
    "T44n1843_01b:0186c27": "是續識也。問。上來已辨何故重明。上中明",
    "T44n1843_01b:0186c28": "其七識惑義。此中明其七識心義。是故異也。",
    "T44n1843_01b:0186c29": "自下第二廣釋。此中有二。一者略表數。二者",
    "T44n1843_01b:0187a01": "云何以下別。名即釋此意。復有五種者標數",
    "T44n1843_01b:0187a02": "也。言業識者。依前無明便有妄念不覺心起。",
    "T44n1843_01b:0187a03": "說之為業。何故不說無明識者。是根本體故。",
    "T44n1843_01b:0187a04": "就恒沙中說五種也。言轉識者依前業識。心",
    "T44n1843_01b:0187a05": "慮漸麁而取外相。故名為轉識。言現識者依",
    "T44n1843_01b:0187a06": "前轉識所起境界還顯自心。名為現識。言五",
    "T44n1843_01b:0187a07": "塵對至即現無有前後者。明諸境界一時而",
    "T44n1843_01b:0187a08": "現。以此識前未有境界但心識相。何故不說",
    "T44n1843_01b:0187a09": "法塵境乎。答。若通言之理實俱有。而麁別",
    "T44n1843_01b:0187a10": "言為五塵耳。又須法塵更無別塵。逐緣五塵。",
    "T44n1843_01b:0187a11": "推求境體更無異故。故不言也。言智識者。於",
    "T44n1843_01b:0187a12": "前現識所顯法中分別染淨違順差別。故名",
    "T44n1843_01b:0187a13": "智識。言續識者依前智識心相轉麁。境界事",
    "T44n1843_01b:0187a14": "心心隨境界分別不斷。故名續識。又復此心",
    "T44n1843_01b:0187a15": "能持三世善惡因果。令不失壞故名續也。自",
    "T44n1843_01b:0187a16": "下第二從是故三界以下明其七識根源義。",
    "T44n1843_01b:0187a17": "此中有四。一者明生死無體妄心而有。二者",
    "T44n1843_01b:0187a18": "此義云何以下釋其所以。三者當知世間以",
    "T44n1843_01b:0187a19": "下勸人令知。四者是故一切法以下結無體",
    "T44n1843_01b:0187a20": "依心。初中有二。一者順釋。二者返釋。言是故",
    "T44n1843_01b:0187a21": "者。上明五心相生緣。故以有生死。但心主耳。",
    "T44n1843_01b:0187a22": "三界虛偽唯心所作也。如夢所見如鏡中像。",
    "T44n1843_01b:0187a23": "無有自體。若言近者心謂七識。若談遠者心",
    "T44n1843_01b:0187a24": "是八識。離心即無。六塵境者此返釋也。此",
    "T44n1843_01b:0187a25": "義云何設問發起。言一切法者生死諸法也。",
    "T44n1843_01b:0187a26": "從心起者是真識也。妄不孤立由依真起。名",
    "T44n1843_01b:0187a27": "從心起。妄念而生者。妄念是其第七識也。若",
    "T44n1843_01b:0187a28": "言近者生死諸法從妄念生。前明起由後明",
    "T44n1843_01b:0187a29": "正體。成合生諸法。言一切分別即分別自心",
    "T44n1843_01b:0187b01": "者。自心是其真相識也。是真識者眾生中實",
    "T44n1843_01b:0187b02": "就妄緣故。有異妄故。一切心識分別真理者。",
    "T44n1843_01b:0187b03": "即分別自心。更無別理故也。言心不見心者。",
    "T44n1843_01b:0187b04": "就真論真。無有分別。無能所故。無相可得故。",
    "T44n1843_01b:0187b05": "名不見心也。此之德標顯生死無體真諦無",
    "T44n1843_01b:0187b06": "相道理如是。經說二諦。宗要在斯。自下第三",
    "T44n1843_01b:0187b07": "觀知生死無體。當世間一切境者。猶上一切",
    "T44n1843_01b:0187b08": "法也。皆依眾生無明妄心得住持者是正體",
    "T44n1843_01b:0187b09": "也。無明是其無明識也。妄心是其業識。以上",
    "T44n1843_01b:0187b10": "乃至續識總名妄心。此之六識生死之體。故",
    "T44n1843_01b:0187b11": "名住持也。自下第四結無體。是故一切法如",
    "T44n1843_01b:0187b12": "鏡中像。無體可得。言唯心者唯隨於心以從",
    "T44n1843_01b:0187b13": "心故。心生法生。心滅法滅。故言唯心也。言虛",
    "T44n1843_01b:0187b14": "妄者是能隨法也。自下第三明六識心。復次",
    "T44n1843_01b:0187b15": "意識者是六識也。即此相續識。依凡夫取著",
    "T44n1843_01b:0187b16": "轉深計我我所者。謂根本取性無明。種種妄",
    "T44n1843_01b:0187b17": "執隨事攀緣者計名字相也。此之明根本也。",
    "T44n1843_01b:0187b18": "又復說以下明末。中依見愛煩惱增長者。見",
    "T44n1843_01b:0187b19": "是五見。愛是五鈍。自下第二明非淺智所知。",
    "T44n1843_01b:0187b20": "此中有三。一者顯其難知。二者何以故下釋",
    "T44n1843_01b:0187b21": "難知由。三者是故以下總結難知。依無明薰",
    "T44n1843_01b:0187b22": "習所起識者是顯名也。業識以下若細窮論",
    "T44n1843_01b:0187b23": "無明亦是。自下明知就人以辨。人別不同汎",
    "T44n1843_01b:0187b24": "有四位。一者凡夫二乘。此人一向非境界也。",
    "T44n1843_01b:0187b25": "二者十信以上。此人發心始覺觀察此理。三",
    "T44n1843_01b:0187b26": "者初地以上乃至十地。名小分知。四者諸佛",
    "T44n1843_01b:0187b27": "佛乃窮了真妄緣起相生之義也。文顯可知。",
    "T44n1843_01b:0187b28": "自下釋所以。何以故是心本來清淨而有無",
    "T44n1843_01b:0187b29": "明者。真識隨緣成妄義也。無明是其無明識",
    "T44n1843_01b:0187c01": "也。為無明所染有染心者。業識以下名為染",
    "T44n1843_01b:0187c02": "心。雖有染心常恒不變。雖相成染真性不改。",
    "T44n1843_01b:0187c03": "故勝鬘中。自性清淨心為煩惱所染。難可了",
    "T44n1843_01b:0187c04": "知。真而成妄。似妄恒真。此理諸佛所窮。非識",
    "T44n1843_01b:0187c05": "智所能。是故以下結顯難知。是故此義唯佛",
    "T44n1843_01b:0187c06": "能知者。指佛為證。所謂心性者出其體性。常",
    "T44n1843_01b:0187c07": "無念故名為不變。以不達一法界心不相應",
    "T44n1843_01b:0187c08": "忽然念起名為無明者。結上為無明所染也。",
    "T44n1843_01b:0187c09": "上明結者上中自性清淨。自下第三明返本",
    "T44n1843_01b:0187c10": "時斷惑分齊。此中有二。一者正明斷分齊。二",
    "T44n1843_01b:0187c11": "者言相應者以下釋相應不相應名。就初中",
    "T44n1843_01b:0187c12": "有二。一者明六識惑滅。二者明七識惑盡。六",
    "T44n1843_01b:0187c13": "識中惑者有二。一者執取相。二者計名字相。",
    "T44n1843_01b:0187c14": "對治解者是意識中相應之慧治前二惑。成",
    "T44n1843_01b:0187c15": "實論中說為空心。計名字者。小乘法中見道",
    "T44n1843_01b:0187c16": "時斷。大乘之中十信時斷。執取相者小乘法",
    "T44n1843_01b:0187c17": "中得無學。時斷畢竟也。大乘之中種性時斷。",
    "T44n1843_01b:0187c18": "今此論中略無計名字惑斷也。言六染心者",
    "T44n1843_01b:0187c19": "除無明識。其餘皆是為染心也。有六種者通",
    "T44n1843_01b:0187c20": "舉六七識也。一者言執相應。染者是執取相",
    "T44n1843_01b:0187c21": "也。信相應。地者是種性也。對治慧者。小乘之",
    "T44n1843_01b:0187c22": "中入無餘時盡。大乘法中初地時盡。二者言",
    "T44n1843_01b:0187c23": "不斷染者是猶續識。種性以上乃至初地盡",
    "T44n1843_01b:0187c24": "也。智相應染者依具戒地者是第二地。無相",
    "T44n1843_01b:0187c25": "方便地者是七地也。自八地無相方便。故名",
    "T44n1843_01b:0187c26": "無相方便。現色不相應染言色自在地者是",
    "T44n1843_01b:0187c27": "第八地。能淨佛土名色自在。言能見者是轉",
    "T44n1843_01b:0187c28": "識也。心自在地者是第九地。善知初心名心",
    "T44n1843_01b:0187c29": "自在。第六業識染菩薩盡地者是第十地。不",
    "T44n1843_01b:0188a01": "了一法義者是根本無明地也。地前學斷。初",
    "T44n1843_01b:0188a02": "地以上離斷。佛地窮盡。故勝鬘云。無明地佛",
    "T44n1843_01b:0188a03": "智所斷也。對治解者猶是七識。緣照之解治",
    "T44n1843_01b:0188a04": "前六種。此解亦盡。初地斷捨至佛乃盡。問曰。",
    "T44n1843_01b:0188a05": "如來地中斷無明業者。真照斷惑合曰斷有",
    "T44n1843_01b:0188a06": "二種。一者正斷。二者證斷。緣照正斷。真照證",
    "T44n1843_01b:0188a07": "斷。今此論中就證斷門。故入如來地斷也。自",
    "T44n1843_01b:0188a08": "下第二釋相應不相應之名義。釋意不同。如",
    "T44n1843_01b:0188a09": "毘曇義。心數同時。心王起時諸數並起。相",
    "T44n1843_01b:0188a10": "助成故名為相應。如成實論義。心數前後。識",
    "T44n1843_01b:0188a11": "心滅後想心同取一青境中。名為相應。大乘",
    "T44n1843_01b:0188a12": "法中心相轉麁。染用與心共相應。故名相應",
    "T44n1843_01b:0188a13": "也。謂心念法異者。念是染用心知。知相緣相",
    "T44n1843_01b:0188a14": "同故者。心體是知染用亦知。詑境迷故言同",
    "T44n1843_01b:0188a15": "知緣也。不相應者。即心不覺常無別異。即",
    "T44n1843_01b:0188a16": "指心體。以為無明。非是心外緣有迷用。全體",
    "T44n1843_01b:0188a17": "是心。全體是迷。故無別異。不同知相緣相者。",
    "T44n1843_01b:0188a18": "體用無異故也。亦可心與境界共相體故名",
    "T44n1843_01b:0188a19": "心相應。前六種中現識以後是相應者是麁",
    "T44n1843_01b:0188a20": "判。知識之中染淨分別故名相應。若細尋者",
    "T44n1843_01b:0188a21": "但無明地是。不相應業識以後是相應義。皆",
    "T44n1843_01b:0188a22": "是恒沙末故。此義更窮應當廣論。於中二門",
    "T44n1843_01b:0188a23": "分別。一對心識明其相應不相應義。二就惑",
    "T44n1843_01b:0188a24": "體明相應不相應義。言對心者心有三種。一",
    "T44n1843_01b:0188a25": "者事識心所。謂六識。二者妄識心。謂第七識。",
    "T44n1843_01b:0188a26": "三者真識心。謂第八識。彼事識中所有煩惱",
    "T44n1843_01b:0188a27": "有二義。一相應義。謂現起之惑煩惱之心。與",
    "T44n1843_01b:0188a28": "心別體共心同緣。故曰相應。如想受等。二",
    "T44n1843_01b:0188a29": "不相應義。謂性成之結。即說心體為煩能性。",
    "T44n1843_01b:0188b01": "不別有數與彼心王共相應。故曰不相應也。",
    "T44n1843_01b:0188b02": "妄識之中亦有二義。心有六重。此如上說。此",
    "T44n1843_01b:0188b03": "六種中根本四重是不相應。末後兩重名相",
    "T44n1843_01b:0188b04": "應義。相應之義釋不異前。不相應者即指七",
    "T44n1843_01b:0188b05": "識。妄想心體以為煩惱。非是心外別有煩惱",
    "T44n1843_01b:0188b06": "共心相應。名不相應也。問曰。何故麁者相",
    "T44n1843_01b:0188b07": "應細不相應。釋曰。麁者有時作意別相而起。",
    "T44n1843_01b:0188b08": "故與心別共相應。細者性成非別起。故名不",
    "T44n1843_01b:0188b09": "相應。真識之中亦有兩義。真妄和合名相應",
    "T44n1843_01b:0188b10": "義。真妄性別名不相應。次就惑體相其相應",
    "T44n1843_01b:0188b11": "不相應義。惑體有四。一無明地。二無明起。三",
    "T44n1843_01b:0188b12": "四位地。四四住地起。四種中無明住地定不",
    "T44n1843_01b:0188b13": "相應。故勝鬘云。心不相應無始無明住地也。",
    "T44n1843_01b:0188b14": "妄識之心體是無明故不相應。無明前起經",
    "T44n1843_01b:0188b15": "說相應。故勝鬘云。於此起煩惱剎那相應。而",
    "T44n1843_01b:0188b16": "隨義細論於中亦有不相應義。是云何知。如",
    "T44n1843_01b:0188b17": "此論中業轉現識是不相應染。智識相續識",
    "T44n1843_01b:0188b18": "是相應染。然而此五皆此無明所起故有無",
    "T44n1843_01b:0188b19": "相應義。問曰。若爾勝鬘何故一向說為相應。",
    "T44n1843_01b:0188b20": "答曰。為別無明故偏言耳。四住地者總相麁",
    "T44n1843_01b:0188b21": "論唯心相應隨義細分俱有二義。現起之惑",
    "T44n1843_01b:0188b22": "共心相應。性成之惑與心同體。名不相應。以",
    "T44n1843_01b:0188b23": "有此義故雜心中。一家說使定心相應。一家",
    "T44n1843_01b:0188b24": "說使定不相應。義既兩偏不可偏執。四住所",
    "T44n1843_01b:0188b25": "起一向相應。以彼麁起與心別故。故勝鬘云。",
    "T44n1843_01b:0188b26": "四住起者剎那相應也。此論中就妄識明相",
    "T44n1843_01b:0188b27": "應不相應義。自下第四就二障辨。前明六重",
    "T44n1843_01b:0188b28": "攝為二障。根本無明以為智障。業識以下為",
    "T44n1843_01b:0188b29": "煩惱障。然此二障且應廣論。夫二障者諸眾",
    "T44n1843_01b:0188c01": "生等沒生死中重網羅也。眾惑之根源。遮涅",
    "T44n1843_01b:0188c02": "槃路之剛關也。能障聖道名之為障。障乃無",
    "T44n1843_01b:0188c03": "量。取要言之凡有二。一者煩惱障。二者智障。",
    "T44n1843_01b:0188c04": "此二障義有三番釋。一者四住煩惱為煩惱",
    "T44n1843_01b:0188c05": "障。無明住地以為智障。二者五住性緒為煩",
    "T44n1843_01b:0188c06": "性障。事中無知以為智障。無明有二。一迷理",
    "T44n1843_01b:0188c07": "無明。二事無知。迷理無明是性結也。三者",
    "T44n1843_01b:0188c08": "五住性結及事無知同為煩惱障。分別緣智",
    "T44n1843_01b:0188c09": "以為智障。就初番中四門分別。一定障相。二",
    "T44n1843_01b:0188c10": "釋障名。三明斷處。四對障辨脫。言定相者云",
    "T44n1843_01b:0188c11": "何得知。四住煩惱為煩惱障。無明住地以為",
    "T44n1843_01b:0188c12": "智障。以勝鬘經對地持論驗之知矣。勝鬘經",
    "T44n1843_01b:0188c13": "中就二乘人但斷四住。不斷無明住地。地持",
    "T44n1843_01b:0188c14": "論中說。二乘人煩惱障淨非智障淨。煩惱淨",
    "T44n1843_01b:0188c15": "者猶勝鬘中所斷四住。非智障淨者猶彼不",
    "T44n1843_01b:0188c16": "斷無明住地。故知四住為煩惱障。無明住地",
    "T44n1843_01b:0188c17": "為智障也。次釋其名。五住之結通能勞亂。齊",
    "T44n1843_01b:0188c18": "能障智。何故四住遍名煩惱障。無明獨為智",
    "T44n1843_01b:0188c19": "障。答。理實齊通但今為分二障差別隱顯為",
    "T44n1843_01b:0188c20": "名。等就隱顯各隨功強以別兩名。四住煩惱",
    "T44n1843_01b:0188c21": "現起之結發業生勞亂。義強偏名煩惱。異心",
    "T44n1843_01b:0188c22": "之惑與解別體。疎遠翳障智微劣。故不名智",
    "T44n1843_01b:0188c23": "障。無明闇惑正遠明解。親近翳障智義強。故",
    "T44n1843_01b:0188c24": "名智障。任性無知非是現起。不能發業招集",
    "T44n1843_01b:0188c25": "苦報。勞亂微劣故不名煩惱障也。次明斷處。",
    "T44n1843_01b:0188c26": "略有二階。第一大小相對分別。二者直就大",
    "T44n1843_01b:0188c27": "乘世出世間相對分別。大小對中義別三門。",
    "T44n1843_01b:0188c28": "一者隱顯互論。二乘之人但除煩惱。菩薩之",
    "T44n1843_01b:0188c29": "人唯滅智障。二乘非不分除智障。所斷微劣",
    "T44n1843_01b:0189a01": "隱細從麁。是故不論。菩薩非不除斷煩惱。所",
    "T44n1843_01b:0189a02": "斷相微隱麁從細。是故不說。二者優劣相形。",
    "T44n1843_01b:0189a03": "二乘解劣但斷煩惱。菩薩治廣二障雙除。故",
    "T44n1843_01b:0189a04": "地持云。聲聞緣覺煩惱障淨非智障淨。菩薩",
    "T44n1843_01b:0189a05": "種姓具足二淨。三者據實通論。二乘菩薩二",
    "T44n1843_01b:0189a06": "障雙除。言就大乘世間出世間相對辨者。解",
    "T44n1843_01b:0189a07": "行已前名為世間。初地以上名為出世。於中",
    "T44n1843_01b:0189a08": "分別乃有四門。一癈麁論細。地前菩薩於彼",
    "T44n1843_01b:0189a09": "二障一向未斷。初地以上二障並除。故涅槃",
    "T44n1843_01b:0189a10": "中宣說。地前具煩惱性。二者隱顯互論。地",
    "T44n1843_01b:0189a11": "前世間但斷煩惱。初地以上唯除智障。三者",
    "T44n1843_01b:0189a12": "優劣相形。地前解劣唯除煩惱。地上解勝二",
    "T44n1843_01b:0189a13": "障雙斷。四者據實。通世及出世二障雙除。相",
    "T44n1843_01b:0189a14": "狀如何。煩惱障中有其二種。一者子結。二者",
    "T44n1843_01b:0189a15": "果結。子結煩惱地前所斷。果縛煩惱地上",
    "T44n1843_01b:0189a16": "所除。子結之中復有二種。一者正使作意而",
    "T44n1843_01b:0189a17": "生。二者餘習任性而起。正使煩惱聲聞緣覺",
    "T44n1843_01b:0189a18": "乃至性種斷之周盡。習起之結習種性以上",
    "T44n1843_01b:0189a19": "乃至相地斷之畢竟。故地持云。初阿僧祇過",
    "T44n1843_01b:0189a20": "解行住入歡喜地。斷增上中惡趣煩惱不善",
    "T44n1843_01b:0189a21": "正使。名為增上習名為中。入歡喜時悉皆斷",
    "T44n1843_01b:0189a22": "也。果縛之中亦有二種。一者正使作意而生。",
    "T44n1843_01b:0189a23": "二者習氣任運而起。正使煩惱所謂愛佛愛",
    "T44n1843_01b:0189a24": "菩提等。始從初地次第斷除。至不動地斷之",
    "T44n1843_01b:0189a25": "周盡。故地持云。第二阿僧祇過第七住入第",
    "T44n1843_01b:0189a26": "八地。微細煩惱皆悉斷滅。八地以上除彼餘",
    "T44n1843_01b:0189a27": "習。故地持云。第三阿僧祇斷除習氣入最上",
    "T44n1843_01b:0189a28": "住。智障之中亦有二種。一者迷相。二者迷",
    "T44n1843_01b:0189a29": "實。情所趣法名之為相。不能悟解云其本無。",
    "T44n1843_01b:0189b01": "說以為迷。如來藏性說以為實。不能窮達說",
    "T44n1843_01b:0189b02": "以為迷。迷相無明地前所除。迷實無明地上",
    "T44n1843_01b:0189b03": "所遣。迷相無明復有二種。一者迷相立性。二",
    "T44n1843_01b:0189b04": "者迷性立相。言迷相者妄法虛集以之為相。",
    "T44n1843_01b:0189b05": "不知虛集建立定相名之迷也。言迷性者情",
    "T44n1843_01b:0189b06": "而起法無性為性。迷此性故立因緣相也。迷",
    "T44n1843_01b:0189b07": "相無明聲聞緣覺乃至性種斷之窮盡。迷性",
    "T44n1843_01b:0189b08": "無明習種性以上乃至初地皆悉斷除。迷實",
    "T44n1843_01b:0189b09": "無明亦有二種。一者迷實相。二者迷實性。空",
    "T44n1843_01b:0189b10": "寂無為是其實相。不能知是寂泊無為故名",
    "T44n1843_01b:0189b11": "迷相。如來藏中恒沙佛法真實元有是其實",
    "T44n1843_01b:0189b12": "性。不能窮證說為迷性。此二無明說斷不定。",
    "T44n1843_01b:0189b13": "若依地經初地以上乃至六地除其迷相。是",
    "T44n1843_01b:0189b14": "故得為明別順忍。七地以上斷迷實性。是故",
    "T44n1843_01b:0189b15": "證得無生忍體。若依涅槃九地以還斷其迷",
    "T44n1843_01b:0189b16": "相。是故說為聞見佛性。十地以上斷迷實性。",
    "T44n1843_01b:0189b17": "是故說為眼見佛性。以驗求二障皆是始終",
    "T44n1843_01b:0189b18": "通斷。治斷麁爾。次辨第四對障辨脫。斷煩惱",
    "T44n1843_01b:0189b19": "障得心解脫。斷除智障得慧解脫。是義云何",
    "T44n1843_01b:0189b20": "分別有二。一者隱顯互論。斷煩惱障。諸佛菩",
    "T44n1843_01b:0189b21": "薩世諦心脫斷除智障。真諦慧解脫何故如",
    "T44n1843_01b:0189b22": "是。煩惱染事故斷煩惱。世諦心脫斷煩惱。理",
    "T44n1843_01b:0189b23": "實雖隨有一切德脫就主為名。遍言心脫。無",
    "T44n1843_01b:0189b24": "明障理。故斷無明。真諦慧脫斷無明。時即理",
    "T44n1843_01b:0189b25": "所成一切德脫就主作名。遍名慧脫。二者對",
    "T44n1843_01b:0189b26": "障寬狹分別。斷煩惱障。唯除事中染愛心故。",
    "T44n1843_01b:0189b27": "世諦心脫斷智障時除無明地。及斷事中麁",
    "T44n1843_01b:0189b28": "無明。故二諦慧脫。此初番竟。",
    "T44n1843_01b:0189b29": "大乘起信論義疏上之下"
}