{
    "X09n0245_006:0583c19": "圓覺經大疏釋義鈔卷第六(之上)",
    "X09n0245_006:0583c20": "終南山草堂寺沙門　宗密撰",
    "X09n0245_006:0583c21": "自下大段第二令依解修證。文三。一標大意。創因者。",
    "X09n0245_006:0583c22": "初聞前章頓指心地也。法鏡照心者。法謂教法。鏡即",
    "X09n0245_006:0583c23": "是喻。如人有眼耳。無由親自見之。若以鏡照之即見。",
    "X09n0245_006:0583c24": "眾生心性亦爾。無由自見。因聞聖教。依教反照方見",
    "X09n0245_006:0584a01": "也。又肇公云。古鏡照精。其精自形。古教照心。其心自",
    "X09n0245_006:0584a02": "明。故清涼云。以聖教為明鏡。照見自心。以自心為智",
    "X09n0245_006:0584a03": "燈。照經幽旨。荷澤亦云爾也。障者。正取業及煩惱。兼",
    "X09n0245_006:0584a04": "於報障。(道場中禮懺等除報障故)根利鈍者。即所知障之深淺也。",
    "X09n0245_006:0584a05": "習氣者。此論凡夫習氣。不是斷二障種現後所餘微",
    "X09n0245_006:0584a06": "細習氣也。凡夫習氣者。如論中染淨相資熏習處說",
    "X09n0245_006:0584a07": "及唯識諸業二取等習氣中說。下文當釋。依違者。依",
    "X09n0245_006:0584a08": "教違教也。如華嚴問明品。貧數他寶等。疏故須下。正",
    "X09n0245_006:0584a09": "明經意。處處等言。用法華文勢。彼云眾生處處著引",
    "X09n0245_006:0584a10": "之令得出。",
    "X09n0245_006:0584a11": "疏然其下。二釋科文。文三。一正釋。二前則下總判。三",
    "X09n0245_006:0584a12": "故華嚴下引例。云亦唯四者。信解行證也。信者。初會",
    "X09n0245_006:0584a13": "六品十一卷。舉依正二果。勸大眾信樂也。解者。二修",
    "X09n0245_006:0584a14": "因契果。生其智解。謂第二會十信。三會十住。四會十",
    "X09n0245_006:0584a15": "行。九會十迴向。六會十地。七會等妙二覺也。行者。託",
    "X09n0245_006:0584a16": "前信解之法。進修令成正行也。即第八會。證者。第九",
    "X09n0245_006:0584a17": "會。初佛入師子嚬申三昧。海會頓證法界。善財遍親",
    "X09n0245_006:0584a18": "善友。歷位漸證也。綸緒始終者。從最初開示本心。展",
    "X09n0245_006:0584a19": "轉生其行解。乃至證入次第。門戶分明。血脉連帶者。",
    "X09n0245_006:0584a20": "唯華嚴圓覺。仁王瓔珞雖列地位。但是說義。不是指",
    "X09n0245_006:0584a21": "示用心趣入門也。",
    "X09n0245_006:0584a22": "疏文中下。第三釋經文。於中又二。一開章。二今初下",
    "X09n0245_006:0584a23": "牒釋。疏此故者。此謂普賢行體也。當根者。經云。修大",
    "X09n0245_006:0584a24": "乘聞圓覺者。揀所為機。不修大乘者。灼然非預受行",
    "X09n0245_006:0584b01": "門之器。設有修大乘者。若未聞圓覺。示非器也。如前",
    "X09n0245_006:0584b02": "引華嚴。多劫修六度非菩薩等故。今標舉。具此二類",
    "X09n0245_006:0584b03": "之者。疏達天真者。前章說。覺性天然本淨。生死等非",
    "X09n0245_006:0584b04": "作故無。",
    "X09n0245_006:0584b05": "疏幻幻何修者。文二。一總釋一科。此問從前等者。前",
    "X09n0245_006:0584b06": "云空華即是虗幻。又偈云眾幻滅無處故。▲疏幻者",
    "X09n0245_006:0584b07": "下。二別釋幻義二。一舉大意。云難曉者。此方無故。二",
    "X09n0245_006:0584b08": "今依古師下。開數釋。謂法性如巾。真心如幻師。分別",
    "X09n0245_006:0584b09": "識如幻術法。幻術法有種種差別。幻師是一分別識亦",
    "X09n0245_006:0584b10": "種種差別。而真心唯一。喻中既但馬是無。不妨巾元",
    "X09n0245_006:0584b11": "是有幻師作法。法合中。亦但我法是無。不妨其心為",
    "X09n0245_006:0584b12": "有但識分別種種。然迷執實馬者。是傍人。非幻師自",
    "X09n0245_006:0584b13": "執。法合中。執我法者。是六七心所。當起信中智相相",
    "X09n0245_006:0584b14": "續相。非本淨心及梨耶三細。唯識亦說賴耶無覆無",
    "X09n0245_006:0584b15": "記。若欲取真妄。同一心無別外執者。或如幻師久習",
    "X09n0245_006:0584b16": "幻法。法熟等閑即作。作法已成之次。忽然心狂迷惑。",
    "X09n0245_006:0584b17": "自謂所幻之物為真。雖忽心狂。由幻法熟故。任運持",
    "X09n0245_006:0584b18": "之。而所幻之物未滅(如狗吠井中影乃至投井而死)。",
    "X09n0245_006:0584b19": "疏二斷滅誰修問中文二。一正釋。二金剛下引例。可",
    "X09n0245_006:0584b20": "詳而講之。疏不觀力用者。但念性淨也。此是論中意",
    "X09n0245_006:0584b21": "也。論云若人唯念下。正是上不觀力用之意也。論云",
    "X09n0245_006:0584b22": "如是眾生真如之法。體性空淨。而有無量煩惱垢染。",
    "X09n0245_006:0584b23": "若人雖念真如。乃至以垢無量遍一切法故。修一切",
    "X09n0245_006:0584b24": "善行。以為對治。若人修行一切善法。自然歸順真如",
    "X09n0245_006:0584c01": "法故。疏八風者。利衰毀譽稱譏苦樂。窮子者。如疏序",
    "X09n0245_006:0584c02": "捨父文中釋也。電光者。智論說。初心聞法乍解。如闇",
    "X09n0245_006:0584c03": "夜電光乍見山川人物。頃爾還闇。然亦因此。已辨得",
    "X09n0245_006:0584c04": "前境。思之而行也。(不記其文但取意引耳)餘處亦說有電光定。",
    "X09n0245_006:0584c05": "疏應添等者。應云願為末世一切眾生。分別演說。作",
    "X09n0245_006:0584c06": "何方便。漸次修習。意即顯矣。等者。或云開示分別。或",
    "X09n0245_006:0584c07": "云分別宣說。皆得。",
    "X09n0245_006:0584c08": "疏非受者。影空無可受故。非拒者。對境之時。影不在",
    "X09n0245_006:0584c09": "鏡外。全體冥合故。正受者。是翻三昧之唐言也。",
    "X09n0245_006:0584c10": "疏今初第一云義本下。文二。一判。二釋。一中二。一正",
    "X09n0245_006:0584c11": "判可知。疏故論云自性清淨下。二引證。具釋者。此是",
    "X09n0245_006:0584c12": "隨染本覺中文也。具云。智淨相者。乃至無明之相。不",
    "X09n0245_006:0584c13": "離覺性。非可懷。非不可壞。(此無明之相。與彼本覺性。非一非異故。非異故非可",
    "X09n0245_006:0584c14": "壞。非一故非不可壞。若依非異非可壞義。說無明即明。故涅槃經云。明與無明其性不二。不二之性即是實性。",
    "X09n0245_006:0584c15": "若就非一非不可壞義。說無明有可滅故涅槃云。因滅無明。得提證無明滅覺性不壞滅惑之義准此知之)",
    "X09n0245_006:0584c16": "如大海水。因風波動。水相風相不相捨離。而水非動",
    "X09n0245_006:0584c17": "性。(非自性動但隨他動也)若風止滅。動相則滅。濕性不壞(若自性動",
    "X09n0245_006:0584c18": "者。動相滅時。濕性隨滅而但隨他動故動相滅時。濕性不壞)如是眾生自性清淨",
    "X09n0245_006:0584c19": "心。因無明風動。(一合水隨風動也。以水不能自浪。要因風起波風不能自現動相要因水",
    "X09n0245_006:0584c20": "方現動相。故動即水動無別體也所說可知)心與無明。俱無形相。不相捨",
    "X09n0245_006:0584c21": "離。(二合風水相依也。以濕全動故無於水相以動全濕故無於風相心法亦爾真心隨熏全作識浪。故無心",
    "X09n0245_006:0584c22": "相然彼識浪無非是真故無無明相)而心非動性。(三合水性不動也。此下第四合風息顯水",
    "X09n0245_006:0584c23": "云)若無明滅(根本無明滅合風滅也)相續則滅。(業識滅。合動相滅)智性",
    "X09n0245_006:0584c24": "不壞故。(隨染本覺照察之性不滅。是合濕性不壞又如鵝唼水中乳乳。盡而水存也)然本",
    "X09n0245_006:0585a01": "文。喻在法前。以法合喻。今隨文便。先以法顯示。後以",
    "X09n0245_006:0585a02": "喻結成。",
    "X09n0245_006:0585a03": "疏文中言種種下。二釋也。於中三節。一釋種種幻化",
    "X09n0245_006:0585a04": "四字。言有漏蘊處等者。即五蘊十二處十八界也。至",
    "X09n0245_006:0585a05": "普眼章當釋等者。等於三界九地十二因緣二十五",
    "X09n0245_006:0585a06": "有一切有漏法數。引下偈者。證成有漏也。▲疏如來",
    "X09n0245_006:0585a07": "圓下。二釋如來下六字。於中二。一出體。二離相下解",
    "X09n0245_006:0585a08": "釋。解釋中三。一總釋四字。二別釋心字。三別釋如來。",
    "X09n0245_006:0585a09": "今初也。言中實名心者。是最中之義。是竪實義。其猶",
    "X09n0245_006:0585a10": "樹心中實之義。注云如勝鬘等者。文云。自性清淨心",
    "X09n0245_006:0585a11": "不染而染等。前文已引。引此證有清淨心體。非證中",
    "X09n0245_006:0585a12": "實之言。中實之言却同堅實之義也。或名一心者。別",
    "X09n0245_006:0585a13": "名也。△疏汎言下。二別釋心字。文二。一具釋。翻紇利。",
    "X09n0245_006:0585a14": "為肉團。依華嚴鈔也。疏俱能等者。謂第八緣根身種",
    "X09n0245_006:0585a15": "子器世間。第七緣第八見分。第六通緣一切。前眼等",
    "X09n0245_006:0585a16": "五識。如次緣色等五塵。故云自分境也。注或名為意",
    "X09n0245_006:0585a17": "等者。謂心意識三名。有通有別。通者。緣慮解心。等無",
    "X09n0245_006:0585a18": "間解意。了別(必許反)解識。則八皆名心名意名識。別者。",
    "X09n0245_006:0585a19": "謂集起解心。(第八)思量解意。(第七)了別(毗竭反)解識。(前六能了別別",
    "X09n0245_006:0585a20": "境故具如八識章釋)疏集起等者。受現行熏。名之為集。發生現",
    "X09n0245_006:0585a21": "行。名之為起。注引楞伽者。證第八名心也。乾栗馱者。",
    "X09n0245_006:0585a22": "此云堅實心。此依楞伽經中。脚注翻之。即此所辨者。",
    "X09n0245_006:0585a23": "二正指也。雖凡聖下。三釋如來字也。",
    "X09n0245_006:0585a24": "疏皆生下。第三釋皆生之義。文二。一用當宗經論釋",
    "X09n0245_006:0585b01": "義。二會通諸教。初中文三。一用經論正釋。二重顯幻",
    "X09n0245_006:0585b02": "義。三通妨結成。初中二。一用論釋。言心體為因者。論",
    "X09n0245_006:0585b03": "中本覺心。即是此經圓覺妙心也。論中不覺。即此偈",
    "X09n0245_006:0585b04": "云無始幻無明也。據論中說。依本覺故而有不覺。(文云",
    "X09n0245_006:0585b05": "依覺故迷若離覺性即無有迷。以合依方故迷之喻。即是此依圓覺妙心而有無始幻無明也)依不覺",
    "X09n0245_006:0585b06": "故生三種細。(即是此種種幻化也)今配云因緣者。謂由無明風",
    "X09n0245_006:0585b07": "力動彼淨心。至此最後微。名為生相。乃至轉現。此三",
    "X09n0245_006:0585b08": "之體是本淨心。親故云因。(故經云。法身流轉五道等)俱由無明動",
    "X09n0245_006:0585b09": "之。無明疎故云緣。如水為波水是波體。但由風從外",
    "X09n0245_006:0585b10": "入而動之。即是其緣。若別約一義說者。據三細六麤。",
    "X09n0245_006:0585b11": "總是無明之相。真心畢竟清淨。不增減。不變易。但是",
    "X09n0245_006:0585b12": "無明託之而現生滅染相。即無明却似因。淨心却似",
    "X09n0245_006:0585b13": "緣。如諸業。雖因煩惱而起。約果報說。却似業為因煩",
    "X09n0245_006:0585b14": "惱為緣等。亦如洪波徹天。水性不動。但是風託水而",
    "X09n0245_006:0585b15": "現動相。動相是風相。非水相矣。約此說者。亦有其義。",
    "X09n0245_006:0585b16": "但令據本末為親疎故。且依前義耳。疏業識為因等",
    "X09n0245_006:0585b17": "者。根本無明與真心和合。名為業識。此識有動作及",
    "X09n0245_006:0585b18": "為因之義。故云業也。此識對自所現境界。便生智",
    "X09n0245_006:0585b19": "相相續等六麤也。如夢心自現境界。境界對心之時。",
    "X09n0245_006:0585b20": "便生執著。謂如真實。執著者還是夢心。然但因夢境",
    "X09n0245_006:0585b21": "對之。方生執著。故云緣也。論中。但云以有境界緣故",
    "X09n0245_006:0585b22": "復生六種相。不言業識為因者。且約九相如次相續。",
    "X09n0245_006:0585b23": "竪說。非具辨因緣義故。彼疏釋後段明生滅相中。依",
    "X09n0245_006:0585b24": "因依緣之義云。此中文少。若具說之。各各具二因。二",
    "X09n0245_006:0585c01": "因正是此所立兩重因緣。緣亦通名因也。△疏故楞",
    "X09n0245_006:0585c02": "伽下。二約經釋也。謂無明是能熏。(通上緣也。如風是能吹)真如",
    "X09n0245_006:0585c03": "是所熏。熏故即變。(是上因也。如水是所吹。吹即動相)為三細也。經中",
    "X09n0245_006:0585c04": "舉麤顯細。舉著顯微故。且言現識。然實其三細也。(二為",
    "X09n0245_006:0585c05": "因一為緣矣)不思議熏者。謂無明能熏。真如。不可熏處。而",
    "X09n0245_006:0585c06": "能熏故。名不思議熏。又熏即不熏。不熏之熏。名不思",
    "X09n0245_006:0585c07": "議熏。不思議變者。謂真如心。受無明熏。不可變異而",
    "X09n0245_006:0585c08": "變異。故云不思議變。又變即不變。不變之變。名不思",
    "X09n0245_006:0585c09": "議變。勝鬘說不染而染等。即此熏變也。難可知即此",
    "X09n0245_006:0585c10": "不思議也。(不思議是難了之義)疏取種種塵者(是上境界為緣)即此現",
    "X09n0245_006:0585c11": "識所現種種境界。還能動變心海。起諸事識之浪。(即六麤也)",
    "X09n0245_006:0585c12": "及無始妄想熏者。(是上業識之因)即彼和合(真妄)心海之中。妄",
    "X09n0245_006:0585c13": "念習氣。無始已來。熏習不斷。以未曾離念。(謂六麤三細皆展轉",
    "X09n0245_006:0585c14": "有相因之始。唯此業識無始)此塵及念。熏動心海。種種識生。以妄",
    "X09n0245_006:0585c15": "念及塵麤而且顯故。所起分別事識。行相麤顯。然經",
    "X09n0245_006:0585c16": "中欲明現識依不思議熏故得生。依不思議變故得",
    "X09n0245_006:0585c17": "住。事識依境界故得生。依心海故得住。若論中。則但",
    "X09n0245_006:0585c18": "辨生緣。不論依住。是故。於細中。唯說無明熏。麤中唯",
    "X09n0245_006:0585c19": "說境界緣也。而成唯識論。且約法相權教。說熏習義。",
    "X09n0245_006:0585c20": "未盡其源。故遮真如不熏不變。(下明染淨熏習中更當料揀)今約",
    "X09n0245_006:0585c21": "楞伽勝鬘起信等法生實教故。有不思議熏變等義。",
    "X09n0245_006:0585c22": "方契斯經矣。▲疏是知此下。二重顯幻義也。配前五",
    "X09n0245_006:0585c23": "法者。覺心即巾。無明業識即幻師術法。種種境界是",
    "X09n0245_006:0585c24": "馬。次云猶如空華。是馬有即無。分別事識如癡執實",
    "X09n0245_006:0586a01": "馬。上引諸教。述染法生起行相。以釋經文幻從覺生",
    "X09n0245_006:0586a02": "之義訖。此經但云幻從覺生。不釋生起行相。釋生起",
    "X09n0245_006:0586a03": "行相處。却是文殊章中云。由此無明故。輪轉生死。是",
    "X09n0245_006:0586a04": "標根本。至彌勒章中。具說枝末云。欲因愛生。命因欲",
    "X09n0245_006:0586a05": "有。乃至展轉。起諸違順。造種種業。生地獄鬼畜人天",
    "X09n0245_006:0586a06": "上界增上善果等。是也。▲疏真能生妄下。三通妨結",
    "X09n0245_006:0586a07": "成。此問從前心體為因生三細等而來。難意云。真心",
    "X09n0245_006:0586a08": "既生三細。即應是三細之根源。便是無明之體。何故。",
    "X09n0245_006:0586a09": "前文殊章中云。此無明者非實有體等。答文甚顯。意",
    "X09n0245_006:0586a10": "云。妄記真心而起之時。但是妄起。真元不起。不起故。",
    "X09n0245_006:0586a11": "豈是妄之根源。故更以本月二月之喻通之。理無不",
    "X09n0245_006:0586a12": "盡矣。然云現且迷真者。意云。若就妄說。則見妄時。更",
    "X09n0245_006:0586a13": "無別真。說何為源。若就真說。真即元來無妄。與誰為",
    "X09n0245_006:0586a14": "源。如夢蝴蝶之時。但見蝶身。無別莊周之身。若就莊",
    "X09n0245_006:0586a15": "說。即元無蝶身。與誰為源。故云現且迷真也。意云迷",
    "X09n0245_006:0586a16": "真之時。現且無真。若見有真。即不成迷。言且者。且就",
    "X09n0245_006:0586a17": "迷情說也。不言真無。疏故經說下。正是結成也。謂結",
    "X09n0245_006:0586a18": "指經文。以成真不生妄妄託真生之義。此義是佛法",
    "X09n0245_006:0586a19": "中妨難大節。復禮法師有偈。問天下學士。亦是此義。",
    "X09n0245_006:0586a20": "偈云。真法性本淨。妄念何由起。(意云。本淨如空。即妄無根本。何當起也)",
    "X09n0245_006:0586a21": "從真妄生。此妄安可止。(若真能生妄。即除真方得妄除。真既不可除妄何可斷)",
    "X09n0245_006:0586a22": "無初即無末。有終應有始。(立此理者。擬將難法相宗煩惱有終無始也)無",
    "X09n0245_006:0586a23": "始而有終(正述法相宗所說煩惱無始有終)長懷懵茲理。(結成疑念)願為",
    "X09n0245_006:0586a24": "開祕密。祈之出生死。利涉大法師答云。真法性本淨。",
    "X09n0245_006:0586b01": "妄復何當起。妄不從真生。無妄何可止。既許無初末。",
    "X09n0245_006:0586b02": "寧容責終始。無始亦無終。誰當懵茲理。胡不趣無生。",
    "X09n0245_006:0586b03": "乃云祈出死。(此答都不識問意也。復禮豈不知真性本無生滅耶意問緣生染法從何而起。",
    "X09n0245_006:0586b04": "起既無始斷何有終)清涼大師答之。方釋所問也。答曰。迷真妄",
    "X09n0245_006:0586b05": "念生。悟真妄則止。能迷非所迷。安得全相似(不一不異故。如",
    "X09n0245_006:0586b06": "論中海水風波之喻)由來未曾悟。故說妄無始。知妄本自真。方",
    "X09n0245_006:0586b07": "是恒常理。分別心未亡。何由出生死。(意以一念不生前後際斷。不應",
    "X09n0245_006:0586b08": "以念而起於念於念無窮)慤法師佛頂疏中。亦特開一門。尅明真",
    "X09n0245_006:0586b09": "妄十徵答。如別卷引。",
    "X09n0245_006:0586b10": "疏然諸經論下。第二會通諸教也。文六。一總標大意。二",
    "X09n0245_006:0586b11": "別明諸教。三總結諸教。四釋執宗所以。五順逆會通。",
    "X09n0245_006:0586b12": "六都結得失。今初也。萬法一心者。意說法性宗染淨",
    "X09n0245_006:0586b13": "諸法唯真心現。如起信等說。三界唯識。即性相二宗。",
    "X09n0245_006:0586b14": "皆有此義。性宗亦有妄識變境義故(性兼真妄之心相宗則唯妄識。)",
    "X09n0245_006:0586b15": "宗途者。宗旨途轍也。就佛則權實有異。就人則情尚",
    "X09n0245_006:0586b16": "有異。罕者希也。隨學一宗。則謂為了。更不知餘。聞所",
    "X09n0245_006:0586b17": "未聞。翻疑彼錯。曷何也。究謂窮極。",
    "X09n0245_006:0586b18": "疏第一愚法等者。二別明諸教也。初教中三。一正敘",
    "X09n0245_006:0586b19": "言愚法者。不了法空。(即法執也)假說者。推徵實理。即一心之",
    "X09n0245_006:0586b20": "義不成。故云假說。謂實有外境下。釋假說之意。意云。",
    "X09n0245_006:0586b21": "器界是共業所感。有情是別業所感。既由心造業所",
    "X09n0245_006:0586b22": "感。即是唯心之義也。不言器界內身便即是心。▲疏",
    "X09n0245_006:0586b23": "此則有宗下。二所依也。十二處教即所依也。依此執",
    "X09n0245_006:0586b24": "心境有故。有宗即一切有部。十二處教。謂佛說內有",
    "X09n0245_006:0586c01": "六根。外有六塵。是生識之處。既以佛語為定量。即根",
    "X09n0245_006:0586c02": "境皆是有也。云心境者。意根及六識皆是心也。但約",
    "X09n0245_006:0586c03": "三世。說心意識之三名。問彼既依經。有何過失。答是",
    "X09n0245_006:0586c04": "佛權宜方便之教。不應執定。佛為破凡夫外道我執",
    "X09n0245_006:0586c05": "故。以內外各別心境各殊。令見假藉眾緣無別主宰",
    "X09n0245_006:0586c06": "作受之者。(如各分折椽梁等。別即求堂。自體不得便悟屋屬眾緣。無別屋體。見屋空也)故",
    "X09n0245_006:0586c07": "二十唯識論中說。世尊為欲破我執故。說六二法。(眼有",
    "X09n0245_006:0586c08": "內根外塵之二。餘五皆爾)。▲疏故唯識下。三例破也。言復有者。彼",
    "X09n0245_006:0586c09": "論初敘造論意云。今造此論。為於二空有迷謬者。生",
    "X09n0245_006:0586c10": "正解故。乃至令達二空。於唯識理。如實知故。承此數",
    "X09n0245_006:0586c11": "意之次。復更別說。為四類人故。云復有也。言迷謬者。",
    "X09n0245_006:0586c12": "然四類中。一四名迷。二三名謬。今疏所引即第一也。",
    "X09n0245_006:0586c13": "謂諸部小乘。依十二處密教。同此執也。餘三類者。(今具",
    "X09n0245_006:0586c14": "敘者下雨門要對此辨其三破)論次云。或執內識如境非有。(彼指空宗清辨",
    "X09n0245_006:0586c15": "等師依密意空教撥無心體)或執諸識用別體同。(大乘中一類菩薩。依相似教說",
    "X09n0245_006:0586c16": "識體一如。攝論第四說一意誠菩薩所計非有五義云云)或執內心無別心所。(小乘",
    "X09n0245_006:0586c17": "經部師覺天所計。如婆娑論說。上三皆如別卷釋之)為遮此等種種異執。故作",
    "X09n0245_006:0586c18": "斯論。(據諸宗所立。應有四句。謂一順世外道有境無心。彼立唯四大種成有情故。二護法難陀。有心無境。",
    "X09n0245_006:0586c19": "三青目清辨。心境俱無四有部小乘。心境俱有)釋曰。此四類中。第三第四。攝",
    "X09n0245_006:0586c20": "所歸王門。及攝七辨八門也。此破下立者。意如下說。",
    "X09n0245_006:0586c21": "疏第二大乘權教中二。一總。二於中曲分下別。云云。",
    "X09n0245_006:0586c22": "言相見者。唯識諸師。所立不同。謂安慧唯立一自證",
    "X09n0245_006:0586c23": "分。難陀立相見二分。陳那加自證。成三分。護法更加",
    "X09n0245_006:0586c24": "證自證。成四分。亦具在下八識章釋。今云相見。除安",
    "X09n0245_006:0587a01": "慧。即難陀等。其餘二分含在見中。疏八識及諸心所",
    "X09n0245_006:0587a02": "者。至普眼經文八識章中具釋。并所變相分所變體",
    "X09n0245_006:0587a03": "亦唯是心故。并云皆通八識也。本影者。相分有二。一",
    "X09n0245_006:0587a04": "識所頓變。即本質也。二識等所緣。唯變影像。不得本",
    "X09n0245_006:0587a05": "質。疏由有支下。顯三界六道情與非情皆唯識所變成",
    "X09n0245_006:0587a06": "故不出一心也。亦是唯識中難。既唯是識。何有有情",
    "X09n0245_006:0587a07": "生死相續。彼頌答云。由諸業習氣。二取習氣俱。前異",
    "X09n0245_006:0587a08": "熟既盡復生餘異熟。已知懸談性相十別中說。由斯",
    "X09n0245_006:0587a09": "輪轉。何假外緣。又云。生死相續。由惑業苦。此惑業苦。",
    "X09n0245_006:0587a10": "總攝十二有支。故今云由有支等。疏但所變相下。謂",
    "X09n0245_006:0587a11": "第八中。本無緣身等種。但有識種。識現行時帶彼根",
    "X09n0245_006:0587a12": "身器界及所緣境影像而起。故如空華。本無其種。但",
    "X09n0245_006:0587a13": "眼翳時。帶彼相起也。翳則不可言無。華則不應是有。",
    "X09n0245_006:0587a14": "二十唯識者。此論是天親造。即十支中摧破邪山支",
    "X09n0245_006:0587a15": "也。然有數譯。今所引者。即後魏瞿曇般若流支譯也。",
    "X09n0245_006:0587a16": "文顯著故。下當更釋。又陳那造觀所緣緣論頌云。和",
    "X09n0245_006:0587a17": "合於五識。設所緣非緣。彼體實無故。猶如第二月。義",
    "X09n0245_006:0587a18": "如別卷釋云。疏故大乘莊嚴等者。具云。莊嚴經論。無",
    "X09n0245_006:0587a19": "著菩薩造。有十三卷。第四卷述求品中云。自界及二",
    "X09n0245_006:0587a20": "光。癡共諸惑起。如是諸分別。二實應遠離。(釋曰。自界謂自阿賴",
    "X09n0245_006:0587a21": "耶識種子。二光謂能取光。此等分別。由共無明及諸餘惑故得生起。如是諸分別。二實應遠離。二實謂",
    "X09n0245_006:0587a22": "所取實及能取實。如是二實染淨應求遠離。解曰。此上說求離染污。亦攝末歸本義)第五卷初。",
    "X09n0245_006:0587a23": "同此品說。求唯識云能取及所取等。(云云即今疏所引也彼論釋曰。",
    "X09n0245_006:0587a24": "求唯識人。應知能取所取此之二種。唯是心光如是貪等煩惱光及信等善法光如是二光。亦無染淨二法。何",
    "X09n0245_006:0587b01": "以故。不離心光別有貪等信等染淨法故。是故二光亦無二相)又偈曰。種種心光起。",
    "X09n0245_006:0587b02": "如是種種相。光體非體故。不得彼法實。(又釋曰種種心光。即是種",
    "X09n0245_006:0587b03": "種事相。或異時起。或同時起。異時起者謂貪光嗔光等同時起者。謂信光進光等光體非體等者。如是染位心",
    "X09n0245_006:0587b04": "數淨位心數唯有光相。而無光體。是故世尊。不說彼為真實之法。解曰上二俗即正意也。其釋曰等。皆論文也。",
    "X09n0245_006:0587b05": "光者影也)。",
    "X09n0245_006:0587b06": "疏第三大乘實教中二。一總。(注理無二體者。此後四門皆得真是一心之義",
    "X09n0245_006:0587b07": "也)二於中下別也。藏識海常住者。真淨心也。即密嚴",
    "X09n0245_006:0587b08": "經偈云。如來清淨藏。亦名無垢智。常住無始終。離四",
    "X09n0245_006:0587b09": "句言說。是也。境界風等三句。及後偈。皆顯與生滅合",
    "X09n0245_006:0587b10": "名阿梨耶識也。若望真如心。則根本不覺為境界。八",
    "X09n0245_006:0587b11": "識皆如波浪。若望業識心。即第二現相為境界。前七",
    "X09n0245_006:0587b12": "轉識為波浪。故云轉生。從常住海一而動者。是依迷",
    "X09n0245_006:0587b13": "起似。即無明為因性三細也。從動海而騰躍。而轉生",
    "X09n0245_006:0587b14": "諸浪。甚迷似為實。即依阿梨耶故。有無明也。至如論",
    "X09n0245_006:0587b15": "說後偈云海浪無有若干。法中合云異亦不可得者。",
    "X09n0245_006:0587b16": "正是攝七歸八也。亦名攝末歸本。以本是常住藏識",
    "X09n0245_006:0587b17": "大海起動。名七識波浪。波浪雖高低小大之異。而但",
    "X09n0245_006:0587b18": "是一動海。故知七識但是一藏識也。注然此上二門",
    "X09n0245_006:0587b19": "等者。通妨難也。難曰。前攝所歸王。即護法所破。四類",
    "X09n0245_006:0587b20": "中第四。或執內心無別心所。此攝七歸八。即前第三。",
    "X09n0245_006:0587b21": "或執諸識用別體同。既是彼之所破。今何用之。故此",
    "X09n0245_006:0587b22": "通云既是經文等也。又問。既是經論。護法何以破之。",
    "X09n0245_006:0587b23": "答彼但破一類菩薩之執。非破經論。以彼人宗於法",
    "X09n0245_006:0587b24": "相判。此唯一藏識之經。為密意教故。當此門。又為欲",
    "X09n0245_006:0587c01": "簡濫小乘一意識之計故。破前門者。亦但破小乘中",
    "X09n0245_006:0587c02": "一類宗計。亦非破論。(所破之執。具如前所敘四類中也)故今有其所",
    "X09n0245_006:0587c03": "通。無其所局。與彼所破。體相不同說。此門是如來藏",
    "X09n0245_006:0587c04": "為源。尤為全異。詳可見矣。疏總攝染淨下。明如來藏",
    "X09n0245_006:0587c05": "為總為源染淨為別為末。亦具如楞伽起信。在文可",
    "X09n0245_006:0587c06": "見。",
    "X09n0245_006:0587c07": "疏不壞相有八識無相亦無相者。不待壞却八識之",
    "X09n0245_006:0587c08": "相然後無相。即八識之相。當體無來無相也。亦如即",
    "X09n0245_006:0587c09": "色即空。非色滅空也。亦無相者。即此無相。亦不可得。",
    "X09n0245_006:0587c10": "謂有妄執識相。故說無相。相既本空。無相何立。絕於",
    "X09n0245_006:0587c11": "對待。方是一心。是為頓教矣。△疏如華嚴說者。即梵",
    "X09n0245_006:0587c12": "行品云。知一切法即心自性。成就慧身。不由他悟。疏",
    "X09n0245_006:0587c13": "融事相入者。謂事法既唯心現。即與能現。真心非一",
    "X09n0245_006:0587c14": "非異。今且舉一微塵而論。謂此一塵與心非一故。得",
    "X09n0245_006:0587c15": "有此一塵為能遍。又與心非異故。心遍一切中時。此",
    "X09n0245_006:0587c16": "塵隨心。亦遍一切中。若言不遍。即異於心也。曾無有",
    "X09n0245_006:0587c17": "一法不是真心現故。皆不異故。云隨心等也。應結頌",
    "X09n0245_006:0587c18": "云。塵與真心非一故。有此一塵為能遍。後與真心非",
    "X09n0245_006:0587c19": "異故。心遍一切塵亦遍。上皆一在多中也。全心之一",
    "X09n0245_006:0587c20": "切等者。多在一中也。義勢不殊。結頌亦例知也。但一",
    "X09n0245_006:0587c21": "在多中時。即云遍者。有多可遍故。如一人遍至諸家。",
    "X09n0245_006:0587c22": "多在一中時。即云入。不合云編。以所入但一無多可",
    "X09n0245_006:0587c23": "遍故。如眾多人共入一家。但云入也。對此即有一法",
    "X09n0245_006:0587c24": "能含一切。一切含一。今無此門者。影在第三義中。至",
    "X09n0245_006:0588a01": "彼當釋。(意在〔來〕攝。此勢便說重重之義也)疏融事相即者。前約事用。",
    "X09n0245_006:0588a02": "彼此互入。此約事體。彼此互即皆由唯心故。體用如此。",
    "X09n0245_006:0588a03": "然此相即門中。以能現真心。望所現諸事。亦有不即",
    "X09n0245_006:0588a04": "之義。方得有此一事及一切以為能相即之物。復由",
    "X09n0245_006:0588a05": "此真心。與彼不即之事。全相即故。得諸事亦各能相",
    "X09n0245_006:0588a06": "即也。疏重重等者。欲見重重含攝之義。且約初一重",
    "X09n0245_006:0588a07": "說之。就初重中。且就一事能含而言之。即例多多事。",
    "X09n0245_006:0588a08": "易說易見。欲將此一事含攝一切。且須見此一事全",
    "X09n0245_006:0588a09": "含攝真心。全含攝真心故。方能含攝一切。此義云何。",
    "X09n0245_006:0588a10": "謂若此一事。不攝真心。即心在事外。何名唯是真心。",
    "X09n0245_006:0588a11": "若攝之不全。即心有分限。豈且真心。故知此一事。必",
    "X09n0245_006:0588a12": "全含攝真心也。此一事全攝真心時。令此不異心之",
    "X09n0245_006:0588a13": "多事隨所依心皆於此一事中現。若彼多事。不隨心",
    "X09n0245_006:0588a14": "現。即事在心外矣。今既一事全攝真心。彼多多事。豈",
    "X09n0245_006:0588a15": "不於中現。一事既爾。一切皆然(故華嚴說。一一塵中見法界。寶光現佛如",
    "X09n0245_006:0588a16": "雲集。此是如來剎自在等)皆由一一全是真心故。云云。一切全是",
    "X09n0245_006:0588a17": "心故。能含一切也。疏所含一切亦唯心故復含一切",
    "X09n0245_006:0588a18": "者。謂前所說。一事之中所有一切事法。亦一一皆唯",
    "X09n0245_006:0588a19": "真心故。復含攝一切事法。前所含法。此復成能含也。",
    "X09n0245_006:0588a20": "(前如一屋中有多甕。今如甕甕中皆有多多瓶等也)疏無盡無盡者。謂此第二",
    "X09n0245_006:0588a21": "重所含。亦皆全是真心故。復亦能含攝第三重一切",
    "X09n0245_006:0588a22": "諸法。第三重所含。亦唯真心故。復能含攝第四重。如",
    "X09n0245_006:0588a23": "是能能既其不盡。所所亦復無窮。皆由不唯是真心",
    "X09n0245_006:0588a24": "故。次結云皆由等也。然上三義。即同華嚴十玄門中",
    "X09n0245_006:0588b01": "之三門也。初即一多相容不同門。二即諸法相即自",
    "X09n0245_006:0588b02": "在門。三即因陀羅網境界門。",
    "X09n0245_006:0588b03": "疏此上五教下。第三總結諸教也。八門者。始教有三。",
    "X09n0245_006:0588b04": "終教有二。餘三各一。故成八也。圓中雖有三義。但是",
    "X09n0245_006:0588b05": "一門。菽麥者菽是豆也。恐不甄別八門義意。即如愚",
    "X09n0245_006:0588b06": "癡之人菽麥不分也。",
    "X09n0245_006:0588b07": "疏然皆說下。第四釋執宗所以也。先應問云。據上所",
    "X09n0245_006:0588b08": "說。唯頓教圓教。是如實了義。何得諸經諸論復有如",
    "X09n0245_006:0588b09": "前異說。故此釋云。蓋以經隨機說等也。隨機者。如下",
    "X09n0245_006:0588b10": "逆頓中約能詮。順文逆法。從一至七。展轉等。疏文鈔",
    "X09n0245_006:0588b11": "文之意。可取意對此說之。問經文既是佛當時逐差",
    "X09n0245_006:0588b12": "別之機權說者。何故佛滅度後。諸菩薩造論。建立宗",
    "X09n0245_006:0588b13": "旨。或釋經文。亦有差別。故次云。論逐經通也。謂非唯",
    "X09n0245_006:0588b14": "佛在時有差別之機。佛涅槃後。乃至如今。亦如此故。",
    "X09n0245_006:0588b15": "菩薩造論。亦隨經宗旨。通釋佛意。造宗論。各符一類",
    "X09n0245_006:0588b16": "經。各應一類機。造釋論。各釋一經。亦隨何經宗。各顯",
    "X09n0245_006:0588b17": "其旨。且如天親菩薩造小乘論。即順阿含等經。染淨",
    "X09n0245_006:0588b18": "定別。造攝論等。即相數確然。注百論。釋金剛。則明空",
    "X09n0245_006:0588b19": "蕩相。造佛性等論。則說眾生是法身如來藏。造華嚴",
    "X09n0245_006:0588b20": "十地論。則六相圓融。故知各隨經宗。何有執定之滯。",
    "X09n0245_006:0588b21": "疏人隨論執等者。過歸後輩傳習之者。良由孤陋寡",
    "X09n0245_006:0588b22": "聞。不能博學。隨遇一教。便謂圓通。遇說者違於己解。",
    "X09n0245_006:0588b23": "即拒而不受。却言差錯。故云同守淺權。淺權者。前前",
    "X09n0245_006:0588b24": "淺於後後也。今具料揀。意在茲焉。",
    "X09n0245_006:0588c01": "疏今本末下。第五順逆會通也。文二。一舉意。二初約",
    "X09n0245_006:0588c02": "下正會。(文三有疏)逆次者。逆前八門次第也。順法者。順諸",
    "X09n0245_006:0588c03": "眾生迷真起妄從本起末心數次第也。如一樹木從",
    "X09n0245_006:0588c04": "根有。樹上生枝枝上華葉果實。從七至一者。緣第八",
    "X09n0245_006:0588c05": "是本末融通故。且說七。注云七也等者。七則頓教說",
    "X09n0245_006:0588c06": "一心。六即如來藏。五即藏識。四攝所歸王。三攝相歸",
    "X09n0245_006:0588c07": "見。二相見俱存。一則假說一心也。△疏順文逆法者。",
    "X09n0245_006:0588c08": "二中文二。一正顯。注云二三四者。佛當所說心數等",
    "X09n0245_006:0588c09": "法。此三大同。但是諸論。各有宗尚。遂成相見分數多",
    "X09n0245_006:0588c10": "少差別有無不同也。故今合而指之也。展轉者。從淺",
    "X09n0245_006:0588c11": "至深也。疏皆由根有下。有二結意。言勝劣淺深者。對",
    "X09n0245_006:0588c12": "勝機。說諸眾生皆如來藏。此為深也。深必該淺也。是",
    "X09n0245_006:0588c13": "根本故。對劣根。且說生滅八識為本。乃至對下下之",
    "X09n0245_006:0588c14": "機。且說從業所有。此為淺也。淺不至深矣。始通終會",
    "X09n0245_006:0588c15": "者。三細六麤本末明解也。正是深必該淺之義故。經",
    "X09n0245_006:0588c16": "云。(藏和上起信疏引之不標其目)菩薩知終不知始。唯佛如來始終",
    "X09n0245_006:0588c17": "俱知。始者生相。終者餘相乃至滅相故。佛性論云一",
    "X09n0245_006:0588c18": "切有為法。約前際。與生相相應。約後際。與滅相相應。",
    "X09n0245_006:0588c19": "約中際。與住異相相應也。注云八也者。即一乘圓教",
    "X09n0245_006:0588c20": "中所說。一切融通。無終無始。即華嚴也。",
    "X09n0245_006:0588c21": "疏唯心之義下。第六都結得失也。如人面向墻立。即",
    "X09n0245_006:0588c22": "於百千萬種差別物色。都無所見。臨鏡即物物無遺。",
    "X09n0245_006:0588c23": "餘文可解。",
    "X09n0245_006:0588c24": "疏然上說幻從覺下。文分為三。一對前釋義。二攝成",
    "X09n0245_006:0589a01": "此門。三依文銷釋。初中四。一指經雙標。二以論雙標。",
    "X09n0245_006:0589a02": "三依論別釋。四會通權教。今初也。其染緣起。如上諸",
    "X09n0245_006:0589a03": "門。其淨緣者。即頓教中。泯絕染淨。是其源也。今云幻",
    "X09n0245_006:0589a04": "盡者。正是泯絕染淨之義。覺滿者。有二意。一者既諸",
    "X09n0245_006:0589a05": "法俱泯。則唯一覺心。等虗空界。故名滿也。二者此覺",
    "X09n0245_006:0589a06": "體中。既無垢染。即現一切淨妙諸法。與此覺體。非一",
    "X09n0245_006:0589a07": "非異。融攝無礙。如普眼章中六根遍滿等。故名滿也。",
    "X09n0245_006:0589a08": "前是頓教中意。此是圓教中意。然一真覺心。體非染",
    "X09n0245_006:0589a09": "淨。迷則一切皆染。悟則一切皆淨。但淨順覺體。故名",
    "X09n0245_006:0589a10": "覺滿。染違於覺。是理覆義。不名覺滿。迷起染義。如前",
    "X09n0245_006:0589a11": "段說。悟起淨義。如正宗說。三重因及所成果是也。問",
    "X09n0245_006:0589a12": "然上三細六麤之染。三重因及果之淨。有何所以如",
    "X09n0245_006:0589a13": "此。此展轉反覆。生起之行相如何。答如下所引論釋。",
    "X09n0245_006:0589a14": "疏故論云下。二以論雙標。謂染淨之法。只由此四法",
    "X09n0245_006:0589a15": "反覆熏習。故各不斷也。注云真如等者。論具云。一者",
    "X09n0245_006:0589a16": "淨法。名為真如。二者染因。名為無明。三者妄心。名為",
    "X09n0245_006:0589a17": "業識。四者妄境界。所謂六塵。釋曰。後三皆是染因。由",
    "X09n0245_006:0589a18": "此染法自性差別。仗託因緣故。具說三種。其真如淨",
    "X09n0245_006:0589a19": "法。對染雖成熏義。然其體性竟未曾別故。但明一種。",
    "X09n0245_006:0589a20": "言熏習者。論次文云。熏習義者。如世間衣服實無於",
    "X09n0245_006:0589a21": "香。若人以香而熏習故。則有香氣。(汎論熏各二種。一習熏謂熏心體成",
    "X09n0245_006:0589a22": "染淨等二資熏謂現行心境及諸惑相資等)此亦如是。真如淨法。實無於",
    "X09n0245_006:0589a23": "染。但以無明而熏習故。即有染相。(故經說如來藏為惡習所熏)無",
    "X09n0245_006:0589a24": "明染法。實無淨熏但以真如而熏習。則有淨用。(此是生滅",
    "X09n0245_006:0589b01": "門中本覺真如。故有熏義由本覺內熏不覺令成厭求。故云用也。故經云。由有如來藏故。厭生死求涅槃前迷",
    "X09n0245_006:0589b02": "現染是虗故但云相今此順真故云用良以一識含二義故更相熏遍)疏染淨起不絕",
    "X09n0245_006:0589b03": "者。由此染淨相資故。得起不斷絕。",
    "X09n0245_006:0589b04": "疏染法者以依真如下。三依論別釋。文二。一染。二淨。",
    "X09n0245_006:0589b05": "初中二。一釋。二證。今初。釋者。取意引之也。論具云。云",
    "X09n0245_006:0589b06": "何熏習起染法不斷。所謂以依真如法故。有於無明。",
    "X09n0245_006:0589b07": "(舉能熏所熏之法體也。亦可此中但舉能熏無明。然必依真故約本舉)以有無明染法",
    "X09n0245_006:0589b08": "因故即熏真如。(根本無明熏習義也)以熏習故則有妄心。(依無明熏",
    "X09n0245_006:0589b09": "動真如有業識心也。然妄心亦通事識今據其本故云業識)以有妄心。即熏習無",
    "X09n0245_006:0589b10": "明不了真如法故。不覺念起現妄境界。(以此妄心還資熏無明。增",
    "X09n0245_006:0589b11": "其不了。令其轉成轉識及現識)以有妄境界染法緣故。即熏習妄心。",
    "X09n0245_006:0589b12": "令其念著。造種種業。受於一切身心等苦。(以此境界還熏動心",
    "X09n0245_006:0589b13": "海起諸識浪緣念彼境。即起事識。上六麤中。初二名念。中二名著。後二名同此也。謂依惑造業。依業受報。然妄",
    "X09n0245_006:0589b14": "境妄心無明等三種熏習之義復各有二種。廣如論說)。△疏勝鬘下。二引證也。",
    "X09n0245_006:0589b15": "引於三經。皆如文可見。云畫師等者。次云能畫諸世",
    "X09n0245_006:0589b16": "間。五蘊悉從生。無法而不造。▲疏淨緣起中。文二。一",
    "X09n0245_006:0589b17": "依論正釋。亦取意引。論文具云。云何熏習起淨法不",
    "X09n0245_006:0589b18": "斷。所謂以有真如法故。能熏習無明。以熏習因緣力",
    "X09n0245_006:0589b19": "故。則令妄心厭生死苦樂求涅槃。以此妄心有厭求",
    "X09n0245_006:0589b20": "因緣。故即熏習真如(先明真如內熏無明。令成淨業後即此淨用返熏真如。增其勢",
    "X09n0245_006:0589b21": "力。前則本熏後則新熏也)自信己性。(十信位中信也。下則三賢中修)知心妄動無",
    "X09n0245_006:0589b22": "前境界。(解也)修遠離法。(依解成行謂尋思等觀唯識無塵等行也)以如實知",
    "X09n0245_006:0589b23": "無前境界故。(初地見道證唯識理異前比觀故云如實也。下明十地修道位中。廣修萬行。以",
    "X09n0245_006:0589b24": "顯真如)種種方便。起隨順行。不取(所取無相)不念。(能念不生)乃至",
    "X09n0245_006:0589c01": "久遠熏習力故。(三祗熏故)無明則滅。(根本)以無明滅故心無",
    "X09n0245_006:0589c02": "有起。(妄心盡也)以無起故境界隨滅。(妄境滅也。上皆滅惑也。即翻前三種染。下",
    "X09n0245_006:0589c03": "明證理成德云)以因(無明)緣(妄境界)俱滅故。心相(染心)皆盡。名得涅",
    "X09n0245_006:0589c04": "槃。(此並滅故。心體轉依名得涅槃)成自然業。(起不思議業用也。然此染心及真如熏習義。論",
    "X09n0245_006:0589c05": "中復各有二種。妄心二者。一分別事識熏習。依諸凡夫二乘人等。厭生死苦。隨力所能。以漸起向無上道故。二",
    "X09n0245_006:0589c06": "意熏習。謂諸菩薩發心勇猛速趣涅槃故。真如二者。一自體相熏習。從本已來。具無漏法。備有不思議業。作境",
    "X09n0245_006:0589c07": "界性。二用熏習。即是眾生外緣之力。謂佛菩薩云云。皆廣如論說。依此二義。恒常熏習。以有力故。能令眾生厭",
    "X09n0245_006:0589c08": "生死苦樂求涅槃自信己身有真如法。發心修行)故法華云。佛種從緣起。華",
    "X09n0245_006:0589c09": "嚴云。若人欲了知三世一切佛。當觀法界性一切唯",
    "X09n0245_006:0589c10": "心造。(唯心者。唯清淨心也。所以知者。次云如心佛亦爾。如佛眾生然。心佛及眾生。是三無差別)然",
    "X09n0245_006:0589c11": "眾生雖等有乃至因緣闕故者。論中因說真如自體",
    "X09n0245_006:0589c12": "相熏習之義。(如上注引真如熏習二義也)便有通妨問答。曰若如",
    "X09n0245_006:0589c13": "來是義者。一切眾生悉有真如等皆熏習。云何有信。",
    "X09n0245_006:0589c14": "(初約現在信心有無)無量前後差別。(後約未來信心前後也。內熏既齊。何得如是)皆",
    "X09n0245_006:0589c15": "應一時自知有真如法。勤修方便。等入涅槃。(結成難也此則",
    "X09n0245_006:0589c16": "執別疑通難)答曰真如本一。(通體明內熏不無也)而有無量無邊無",
    "X09n0245_006:0589c17": "明。從本已來。自性差別。(根本無明住地。本來自性差別。隨人厚薄)厚(不信)薄",
    "X09n0245_006:0589c18": "(有信)不同故。(前後亦爾非彼內熏使之然也)過河沙等上。(枝末是根本上也)煩",
    "X09n0245_006:0589c19": "惱依無明起差別。(是從無明所起。迷諸法門事中無知。所知障中麤分攝也)我見",
    "X09n0245_006:0589c20": "愛染煩惱。(是無明所起四住煩惱煩惱障攝)依無明起差別。如是一",
    "X09n0245_006:0589c21": "切煩惱。依於無明前後無量差別。唯如來能知故。(雙結",
    "X09n0245_006:0589c22": "前二種煩惱。皆依根本無明所起。由是義故。前後非一。差別無量前後難知。故唯佛了)又諸佛",
    "X09n0245_006:0589c23": "法。有因有緣。因緣具足乃得成辦。(若獨內因不假外緣。可如所責。然今",
    "X09n0245_006:0589c24": "外假用熏及內正因。方得成辦。故致前後。不可一時。上開二熏習不云一也)如木中火性",
    "X09n0245_006:0590a01": "云云。眾生亦爾。雖有正因熏習之力。若不遇諸佛",
    "X09n0245_006:0590a02": "菩薩善知識等以之為緣。能自斷煩惱。入涅槃者。則",
    "X09n0245_006:0590a03": "無是處。若雖有外緣之力。而內淨法未有熏習力者。",
    "X09n0245_006:0590a04": "亦不能究竟厭生死苦樂求涅槃。(謂無明厚重之流雖本覺內熏。然未",
    "X09n0245_006:0590a05": "有力故。雖遇善友。外緣之力。亦不能令其得道)若因緣具足者。所謂自有熏",
    "X09n0245_006:0590a06": "習之力。又為諸佛菩薩等慈悲願護故。(具因緣也。下明熏益云)",
    "X09n0245_006:0590a07": "能起厭苦之心。信有涅槃。修習菩提。(自分也。下明勝進云)以修",
    "X09n0245_006:0590a08": "善根成熟力故。則值諸佛菩薩。示(字義)教(教行)利喜。(得義利。具",
    "X09n0245_006:0590a09": "解行故成喜)乃能進趣向涅槃道。△疏然淨緣起下。二料簡",
    "X09n0245_006:0590a10": "分圓也。文二。且約分淨中。言於二執等者。等取二障",
    "X09n0245_006:0590a11": "二種生死及二空也。各說一者。人執煩惱分段生空",
    "X09n0245_006:0590a12": "也。謂有眾生。聞小乘教。知三界不安皆如火宅。(三界生死",
    "X09n0245_006:0590a13": "本來展轉之義。如序中釋萬法資始處已說)厭患心生。欲求出離。修五停",
    "X09n0245_006:0590a14": "心觀等。起七方便。斷四諦下迷理煩惱。證得初果。進",
    "X09n0245_006:0590a15": "修漸斷迷事煩惱。乃至證阿羅漢果。即四向四果。皆",
    "X09n0245_006:0590a16": "為淨也。復有眾生。亦知三界過患。根性猛利。悟緣無",
    "X09n0245_006:0590a17": "性。成辟支佛。(於中或因教或自悟故。有麟角部行之殊)然上二乘。既於法",
    "X09n0245_006:0590a18": "執所知變易法空等。皆未除未證。故云分淨。疏權教",
    "X09n0245_006:0590a19": "大乘下。即法相宗。謂有眾生。聞定五種性定三乘教。",
    "X09n0245_006:0590a20": "信一切法皆唯識變。不執識外別有我法。發三心(厭離",
    "X09n0245_006:0590a21": "有為忻求菩提饒益有情)四弘願。修六度。斷二障。證二空。然雖依",
    "X09n0245_006:0590a22": "教作此修行。若未聞圓頓稱性之教。畢竟無有實果。",
    "X09n0245_006:0590a23": "故名分淨。故前引華嚴。有諸菩薩。多劫修六度。畢竟",
    "X09n0245_006:0590a24": "不得生如來家等。言竪窮往昔等者。良由依彼教行所",
    "X09n0245_006:0590b01": "解。言有煩惱可斷。則三乘聖人。無始劫來。皆定是有",
    "X09n0245_006:0590b02": "漏。從斷障後方淨。橫說餘凡者。但云聖人則淨。一切",
    "X09n0245_006:0590b03": "凡夫皆不得淨。娑婆者。但云極樂等。及自他受用。并",
    "X09n0245_006:0590b04": "法性土是淨。餘變化土。娑婆之類。皆云不淨。既於橫",
    "X09n0245_006:0590b05": "竪凡聖身土。皆有淨有不淨。故云分也。由作此解故。",
    "X09n0245_006:0590b06": "多劫勤修。終無實果。疏言圓淨者。於中。有二門。一頓",
    "X09n0245_006:0590b07": "悟。二漸修。悟自身心。不認五蘊為我者。即頓悟也。謂",
    "X09n0245_006:0590b08": "宿世曾聞圓教。熏成圓種。故再聞之。熏起宿種。頓知",
    "X09n0245_006:0590b09": "一切眾生皆智如來藏無別生滅八識之種。煩惱生",
    "X09n0245_006:0590b10": "死。即是菩提涅槃。一切國土。染相本空。無非淨土。初",
    "X09n0245_006:0590b11": "發心時。便成阿耨菩提。見一切眾生。亦皆如是。故出",
    "X09n0245_006:0590b12": "現品云。菩薩應知自心念念常有佛成正覺。如自心。",
    "X09n0245_006:0590b13": "一切眾生心亦復如是。據此即頓悟時。徹於法界。若",
    "X09n0245_006:0590b14": "自若他。唯見清淨也。疏貪嗔漸息下。漸修也。謂雖圓",
    "X09n0245_006:0590b15": "頓悟解。而多劫已來。顛倒妄執。習已性成。難為頓盡。",
    "X09n0245_006:0590b16": "故須皆習修行契合本性。此復有二。一離過。二成德。",
    "X09n0245_006:0590b17": "言離過者。翻前展轉枝末三障也。既自識真淨法身",
    "X09n0245_006:0590b18": "靈鑒真心。即不妄認四大緣慮之軀。本因煩惱。只為",
    "X09n0245_006:0590b19": "此身。既不認此身。即貪嗔自息。貪嗔既息。即不造業。",
    "X09n0245_006:0590b20": "無業即不六道苦樂之報。故云離過也。言成德者。頓",
    "X09n0245_006:0590b21": "悟本無障惱。則一向稱性修行。顯發性上塵沙功德",
    "X09n0245_006:0590b22": "妙用。然非謂先離過然後成德。即心心境境。離過之",
    "X09n0245_006:0590b23": "時即稱性。念念圓修萬行。念念圓成萬德故。雖初發",
    "X09n0245_006:0590b24": "心便同正覺。而不礙行布歷然。然且行行交參。位位",
    "X09n0245_006:0590c01": "融攝。因該果海。果徹因源。斷障即與一切眾生同體",
    "X09n0245_006:0590c02": "普斷。成佛即與一切眾生同體普成。故出現品云。如",
    "X09n0245_006:0590c03": "來成正覺時。普見一切眾生成正覺。普見一切眾生般",
    "X09n0245_006:0590c04": "涅槃。即此圓教中四十二位。若賢若聖。若心若境。若依",
    "X09n0245_006:0590c05": "若正。若人若法。並是圓淨也。言緣起者。由本因聞圓",
    "X09n0245_006:0590c06": "教。信圓法。發圓解。起圓行。圓除諸障。圓證法界。既藉諸",
    "X09n0245_006:0590c07": "緣修證緣起。證時見凡聖皆然。故言圓淨。故大經云。",
    "X09n0245_006:0590c08": "一切諸法因緣為本。法華云。佛種從緣起。是故說一",
    "X09n0245_006:0590c09": "乘。前引論云。真如熏無明等。疏無有斷盡等者。論云",
    "X09n0245_006:0590c10": "復次染法。從無始已來。熏習不斷。乃至得佛。後則有",
    "X09n0245_006:0590c11": "斷。淨法熏習則無有斷。盡於未來。此義云何。以真如",
    "X09n0245_006:0590c12": "法常熏習故。妄心則滅。法身顯現。起用熏習。故無有",
    "X09n0245_006:0590c13": "斷。釋曰。良由翻於妄染。顯本淨性。以本淨故。畢竟清",
    "X09n0245_006:0590c14": "淨無有斷盡。若本無淨法。因修始得。則本無今有。已",
    "X09n0245_006:0590c15": "有還無。豈得不斷圓淨。妙理其在茲焉。",
    "X09n0245_006:0590c16": "疏成唯識下。四會通權教。以彼宗所說真如一向凝。",
    "X09n0245_006:0590c17": "然不變。都無熏習之義。故揀真如也。故彼論云。依何",
    "X09n0245_006:0590c18": "等義。立熏習。若能熏所熏。各具四義。令種生長。故名",
    "X09n0245_006:0590c19": "熏習。何等名為所熏四義。一堅住性。若法始終一類",
    "X09n0245_006:0590c20": "相續。能持習氣。乃是所熏。此遮轉識及聲風等。性不堅",
    "X09n0245_006:0590c21": "住。故非所熏。二無記性。若法平等無所違逆。能容習",
    "X09n0245_006:0590c22": "氣。乃是所熏。此遮善染。勢力強盛無所容納。故非所",
    "X09n0245_006:0590c23": "熏。由此如來第八淨識。唯帶舊種。非新受熏。三可熏",
    "X09n0245_006:0590c24": "性。若法自在。性非堅密。能受熏習。乃是所熏。此遮心",
    "X09n0245_006:0591a01": "所及無為法。依他堅密。故非所熏。四與能熏。共和合",
    "X09n0245_006:0591a02": "性。若能熏同時同處。不即不離。乃是所熏。此遮他身",
    "X09n0245_006:0591a03": "剎那前後無和合義故非所熏。唯異熟識。具此四義。",
    "X09n0245_006:0591a04": "可是所熏。非心所等。何等名為能熏四義。一者有生",
    "X09n0245_006:0591a05": "滅。若法非常。能有作用。生長習氣。乃是能熏。此遮無",
    "X09n0245_006:0591a06": "為前後不變無生長用故非能熏。二有勝用。若有生",
    "X09n0245_006:0591a07": "滅。勢力增盛。能引習氣。乃是能熏。此遮異熟心心所",
    "X09n0245_006:0591a08": "等勢力羸劣故非能熏。三有增減。若有勝用。可增可",
    "X09n0245_006:0591a09": "減。攝植習氣。乃是能熏。此遮佛果圓滿善法無增無",
    "X09n0245_006:0591a10": "減故非能熏。彼若能熏。便非圓滿。前後佛果。應有勝",
    "X09n0245_006:0591a11": "劣。四與所熏和合而轉。若與所熏同時同處不即不",
    "X09n0245_006:0591a12": "離乃是能熏。此遮他身剎那前後無和合義故非能",
    "X09n0245_006:0591a13": "熏。唯七轉識及彼心所。有勝勢用。而增減者。具此四",
    "X09n0245_006:0591a14": "義。可是能熏。如是能熏。與所熏識俱生俱滅。熏習義",
    "X09n0245_006:0591a15": "成。令所熏中種子生長。如熏苣蕂。故名熏習。能熏識",
    "X09n0245_006:0591a16": "等。從種生時。即能為因。復熏成種。三法展轉。因果同",
    "X09n0245_006:0591a17": "時。如炷生焰焰生燋炷。亦如蘆束更互相依。因果俱",
    "X09n0245_006:0591a18": "時。理不傾動。釋曰。所熏中第三義。能熏中第一義。皆",
    "X09n0245_006:0591a19": "是揀無為法不能熏彼。不受彼熏故。真如無熏習義",
    "X09n0245_006:0591a20": "故。云皆揀真如也。疏約一類教者。五教中大乘始教也。",
    "X09n0245_006:0591a21": "且說一分可思議義者。以真如具不變隨緣二義。(廣如",
    "X09n0245_006:0591a22": "懸談第〔三〕門釋)以不守自性故。能隨緣為一切法。以不失自",
    "X09n0245_006:0591a23": "性故。為萬物時。體恒不變。若一向但說不變義。則不",
    "X09n0245_006:0591a24": "可思議。其說二義。令不妨礙。則不可思不可議故。前",
    "X09n0245_006:0591b01": "引楞伽云。大慧不思議熏。不思議變。是現識因等。(前已",
    "X09n0245_006:0591b02": "釋云。無明熏真如。不可熏處。而能熏名不思議熏。真如不變而能變。名不思議變。不重即名熏。不熏之熏。是不",
    "X09n0245_006:0591b03": "思議熏變即不變不變之變是不思議變)故佛對大乘中淺劣初機。且說",
    "X09n0245_006:0591b04": "一分不變之義。故名始教。具說二義。故名終教。疏今",
    "X09n0245_006:0591b05": "此論等者。即終教也。極究竟了義說故。由此復名實",
    "X09n0245_006:0591b06": "教。(亦以兼指頓教故。通云實。實者終頓)等者。等此流類之教。然大乘一",
    "X09n0245_006:0591b07": "藏。此類却多。如華嚴云。法性本無生。示現而有生等。",
    "X09n0245_006:0591b08": "密嚴云。如金與指鐶等。勝鬘云。不染而染等。不增減",
    "X09n0245_006:0591b09": "經云。法身流轉五道等。不可具引。如前所引。不思議",
    "X09n0245_006:0591b10": "熏者。上已側注重示說。",
    "X09n0245_006:0591b11": "疏然淨緣起下。攝成此門也。(即此經幻盡覺滿之門也)亦是釋成論",
    "X09n0245_006:0591b12": "中淨法不斷之義。謂由迷倒妄染。故有佛教。依教悟",
    "X09n0245_006:0591b13": "修。故得淨法。對待從緣。故無自性。言俱融者。迷真起",
    "X09n0245_006:0591b14": "妄。悟真翻妄。離自真性。無別染淨。故染與淨。即體同",
    "X09n0245_006:0591b15": "真故。云合法界性。故論云無別始覺之異也。起唯性",
    "X09n0245_006:0591b16": "起者。即華嚴宗中。性起門也。謂法界法性爾全體起",
    "X09n0245_006:0591b17": "為一切諸法也。法相宗。既說真如一向凝然不變故。",
    "X09n0245_006:0591b18": "故無性起義。此宗所說。真性洞照靈明。全體即用故。",
    "X09n0245_006:0591b19": "法爾為萬法。法爾常自寂然。寂然是全萬法之寂然",
    "X09n0245_006:0591b20": "故。不同虗空斷空頑凝而已。萬法是全寂然之萬法",
    "X09n0245_006:0591b21": "故。不同遍計倒見定相之物權攝質礙。既世出世間",
    "X09n0245_006:0591b22": "一切諸法。全是性起。則性外更無別法故。彼經說。諸",
    "X09n0245_006:0591b23": "佛與眾生交徹。淨土與穢土融通。法法皆彼此該收。",
    "X09n0245_006:0591b24": "塵塵悉包含世界。相即相入。無礙圓融。具十玄門。重",
    "X09n0245_006:0591c01": "重無盡。良由全是性起也。故彼經。還源觀五止門中。",
    "X09n0245_006:0591c02": "第三性起繁興法爾止云。依體起用名為性起。起應",
    "X09n0245_006:0591c03": "萬差故曰繁興。今古常然名為法爾。既云今古常然。",
    "X09n0245_006:0591c04": "即知不待別遇外緣牽之。本來法爾常起也。縱說諸",
    "X09n0245_006:0591c05": "緣互相資發。就此門中。緣起亦成性起。約此義故。諸",
    "X09n0245_006:0591c06": "佛常普遍一一塵中。說華嚴法界。永無休息故。華嚴",
    "X09n0245_006:0591c07": "開鍵。有性起門。晉譯華嚴有如來性起品也。依此方",
    "X09n0245_006:0591c08": "名幻盡覺滿者。正是結成此科也。注悟修行相如普",
    "X09n0245_006:0591c09": "眼章者。此但釋幻妄盡時覺性圓滿不斷不盡之理。",
    "X09n0245_006:0591c10": "以答普賢斷滅之問。其正說悟修之相。文在前後。悟",
    "X09n0245_006:0591c11": "相在前文殊章。修行始修方便行相。在後普眼章。分",
    "X09n0245_006:0591c12": "折四大。觀察身心。乃至垢盡明現。及後諸章等也。",
    "X09n0245_006:0591c13": "疏文中下。三依文銷釋也。言該釋者。正喻幻盡覺滿。",
    "X09n0245_006:0591c14": "兼該前種種幻華生於覺心。故云該也。言唯談者。但",
    "X09n0245_006:0591c15": "合後幻華雖滅空性不壞。不合華從空有。故云唯也。",
    "X09n0245_006:0591c16": "以華從空有。即是前幻生於覺之文。故不重合。此是",
    "X09n0245_006:0591c17": "經家。巧令文略。(略者。但以一喻該得前後。)。",
    "X09n0245_006:0591c18": "疏勢極三者。初一重拂對待。後兩重拂有無。則自然",
    "X09n0245_006:0591c19": "絕起念之門也。但上智者。從此便契覺心。中下之流。",
    "X09n0245_006:0591c20": "縱不契合。亦但茫然不知。終始惶悚。失其所守。無跡",
    "X09n0245_006:0591c21": "可執。故云極三重也。",
    "X09n0245_006:0591c22": "疏展轉離幻中。又二。初別釋展轉。後通釋遠離。初中",
    "X09n0245_006:0591c23": "兩重。第一重中。言離諸幻境者。一切幻化之法。若心",
    "X09n0245_006:0591c24": "若境。盡名幻境。不唯外境皆是所覺故。故第二重中。",
    "X09n0245_006:0592a01": "初句。但云離妄。疏揀非幻心者。經既云如心幻者。亦",
    "X09n0245_006:0592a02": "遠離。即明非幻之者不可離也。故清涼云。棄之而不",
    "X09n0245_006:0592a03": "離。下經云。幻滅滅故。非幻不滅。問既簡非幻之心。未",
    "X09n0245_006:0592a04": "審。何者是此所離之幻心。此幻心與初句何別。上釋",
    "X09n0245_006:0592a05": "初句云。若心若境。盡名幻境。何故此復別舉幻心。答",
    "X09n0245_006:0592a06": "前說無始已來內外情塵皆是幻化。故下云身心垢。",
    "X09n0245_006:0592a07": "此句即是幻智。是能離能修之心也。故第二重。次句",
    "X09n0245_006:0592a08": "云離覺。又上云不妨以幻修幻。疏三遣離幻之離者。",
    "X09n0245_006:0592a09": "初句。只能離於幻妄。次句。但能離於幻智。俱未離於",
    "X09n0245_006:0592a10": "能離之離。故此離之。經云。遠離為幻者。(為猶是也)非唯幻",
    "X09n0245_006:0592a11": "妄幻智兩種是幻。即此能離兩種幻者。亦是幻也。故云",
    "X09n0245_006:0592a12": "亦復遠離。故下重釋。第三句云離離。疏四遣離等者。",
    "X09n0245_006:0592a13": "前二句但遣所離。第三句方遣能離。雖能所俱泯。終屬",
    "X09n0245_006:0592a14": "拂泯之科。未得存泯無跡。故此都結束。無遣離之跡。",
    "X09n0245_006:0592a15": "以絕生心動念。(法界觀云不可亦不可。此語亦不受。逈絕無寄〔非言所及〕非解所到。是為",
    "X09n0245_006:0592a16": "行境。以生心動念。即乖法體。失正念故)以遮無窮之失。經云。離遠離幻",
    "X09n0245_006:0592a17": "者。意云。能離遠離之離。亦是幻也。疏亦可下。重釋四",
    "X09n0245_006:0592a18": "句也。此但是文簡義顯。亦不異前。但緣前文。要須委",
    "X09n0245_006:0592a19": "曲周細分析行相故。文句似涉重疊。各隨當句。雖皆",
    "X09n0245_006:0592a20": "可解。若四句一時歷觀。即觀見節級之殊故。此復撮",
    "X09n0245_006:0592a21": "略指之。全想觀現也。▲疏皆言遠下。通釋遠離也。文",
    "X09n0245_006:0592a22": "四。一約止觀。顯遠離之相。二下文云下。引本下文及",
    "X09n0245_006:0592a23": "入佛境界經初二句。皆證觀離。次一句云。離諸幻法",
    "X09n0245_006:0592a24": "故證止離。以最後更有一句。云敬禮無所觀。意云。為",
    "X09n0245_006:0592b01": "欲離諸幻法之故。所以敬禮無所觀也。疏略下三釋",
    "X09n0245_006:0592b02": "止觀行相。謂不將心繫滯之。即是休心息意。故為止",
    "X09n0245_006:0592b03": "也。不計度分別而起執見。即是觀也。疏但以下。四結",
    "X09n0245_006:0592b04": "成定慧。即遠離之益也。定慧等學。明見佛性故。疏密",
    "X09n0245_006:0592b05": "顯真覺乃至偈終。文皆可見。",
    "X09n0245_006:0592b07": "圓覺經大疏釋義鈔卷第六(之上)"
}