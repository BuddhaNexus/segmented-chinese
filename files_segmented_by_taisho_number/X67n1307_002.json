{
    "X67n1307_002:0484c12": "萬松老人評唱天童覺和尚拈古請益錄卷下",
    "X67n1307_002:0484c14": "後學性一閱生生道人梓",
    "X67n1307_002:0484c15": "第五十一則文殊出定",
    "X67n1307_002:0484c16": "舉佛前有一女子入定。(家富兒嬌)佛勅文殊出定。(便與推倒)",
    "X67n1307_002:0484c17": "殊乃運神力托上梵天。出定不得。(何不填坑)佛乃云。下",
    "X67n1307_002:0484c18": "方罔明大士。能出此定。(家菜不甜野菜甜)須臾。罔明至。(飢鷹",
    "X67n1307_002:0484c19": "待一呼)勅令出定。(再作死馬醫)罔明彈指三下。(費許多氣力作麼)",
    "X67n1307_002:0484c20": "女子便出定。(神著自舞)天童拈云。若定若動。(野狐窟下掉尾)當",
    "X67n1307_002:0484c21": "人變弄。(傀儡棚上牽絲)鴻毛輕而不輕。(不消彈指)太山重而非",
    "X67n1307_002:0484c22": "重。(空上梵天)還知老瞿曇鼻孔在我手裏麼(更有收人在後頭)。",
    "X67n1307_002:0484c23": "師舉翠巖芝云。僧投寺裏宿。賊打不防家。萬松道。鸞",
    "X67n1307_002:0484c24": "逢鳳喜。蛆見蠅歡。五雲和尚云。不唯文殊不能出此",
    "X67n1307_002:0485a01": "定。但恐如來也出此定不得。萬松祇管看。祇如教意",
    "X67n1307_002:0485a02": "怎生體解。萬松道。此義文長。付在來日。此緣本出諸",
    "X67n1307_002:0485a03": "佛要集經。天王如來於欲色二界中間。諸佛集會。文",
    "X67n1307_002:0485a04": "殊邀彌勒共往。勒辭不行。文殊由起佛見法見。貶在",
    "X67n1307_002:0485a05": "二銕圍山間。為諸菩薩說四意止。如來召之。還至佛",
    "X67n1307_002:0485a06": "所。見女在定。殊意我貶山間。女何近佛。佛勅文殊出",
    "X67n1307_002:0485a07": "定問之。乃至兩山相擊。托至梵天。竟不出定。佛言。下",
    "X67n1307_002:0485a08": "方有棄諸陰蓋菩薩。能出女定。俄棄蓋至。彈指三下。",
    "X67n1307_002:0485a09": "女便出定。今作罔明。諸方久傳。罔明。本出思益經。亦",
    "X67n1307_002:0485a10": "曰。勝思惟。梵天所問經。與罔明菩薩有問答。罔當從",
    "X67n1307_002:0485a11": "系。葢取交光相羅之意。故號罔明。因辨於此。學者應",
    "X67n1307_002:0485a12": "知。教意謂。文殊最初因女子發菩提心。所以不能出",
    "X67n1307_002:0485a13": "他定。慧式法師云。文殊師利。乃因女人以發初心。女",
    "X67n1307_002:0485a14": "子最初。因棄諸陰蓋發菩提心。所以棄葢能出此定。",
    "X67n1307_002:0485a15": "圓通善國師云。有說云。文殊是大菩薩。常在定中。了",
    "X67n1307_002:0485a16": "無出入。所以不能出他定。罔明是小菩薩。於禪定中",
    "X67n1307_002:0485a17": "猶有出入。所以能出他定。天童拈處。即不然道。若定",
    "X67n1307_002:0485a18": "若動。當人變弄。行船盡在把梢人。上杆不由攛弄者。",
    "X67n1307_002:0485a19": "所以鴻毛輕而不輕。太山重而非重。天童鼻孔且放",
    "X67n1307_002:0485a20": "過。萬松鼻孔為什麼。却在諸人手裏。復云。牢收取。",
    "X67n1307_002:0485a21": "第五十二則雪峰古鏡",
    "X67n1307_002:0485a22": "舉雪峰與三聖行次。見一隊猢猻。(早晨不利)峰云。祇這",
    "X67n1307_002:0485a23": "猢猻。各各背一面古鏡。(秪恐分不破)聖云。歷劫無名。何",
    "X67n1307_002:0485a24": "以彰為古鏡。(正好留題)峰云。瑕生也。(因誰致得)聖云。一千五",
    "X67n1307_002:0485b01": "百人善知識。話頭也不識。(蔑相瓜虀不著鹽)峰云。老僧住",
    "X67n1307_002:0485b02": "持事繁。(慣得其便)天童拈云。當時若見雪峰道瑕生也。",
    "X67n1307_002:0485b03": "(則今不少)但近前云喏喏。(與你唱諾)且道何故如此。(下不測上)爭",
    "X67n1307_002:0485b04": "之不足。(索另先窮)讓之有餘(告和者[貝*青]賞)。",
    "X67n1307_002:0485b05": "師云。青州佛覺。兩派既行。佛日提一枝臨濟禪。託迹",
    "X67n1307_002:0485b06": "聖安。分寮入室。一日自撾鼓上堂。抑揚雲門臨濟宗",
    "X67n1307_002:0485b07": "風。平分半眾。不辭而去。佛覺恬不介意。雪峰住一千",
    "X67n1307_002:0485b08": "五百人。三聖託迹禪林。屢用衲僧巴鼻。加諸雪峰。峰",
    "X67n1307_002:0485b09": "但以海涵天覆。上賓待之。萬古典刑。增人畏仰。一日",
    "X67n1307_002:0485b10": "聖與峰山行。見一隊猢猻。大宗師。或出或處。或默或",
    "X67n1307_002:0485b11": "語。皆為佛事。道這猢猻。各各背一面古鏡。背。當作佩。",
    "X67n1307_002:0485b12": "學者應知。萬松常愛佛鑑。磊落開廓。出言倜儻道。十",
    "X67n1307_002:0485b13": "字街頭小乞兒。腰間帶箇風流袋。八十婆婆齊下拜。",
    "X67n1307_002:0485b14": "三聖用服手榾了道。歷劫無名。何以彰為古鏡。雪峰",
    "X67n1307_002:0485b15": "嘗饒伊。今日放不過道。瑕生也。萬松道。可知禮也。雪",
    "X67n1307_002:0485b16": "峰當時道。各各背一面古鏡。三聖神峰頴利。何不道",
    "X67n1307_002:0485b17": "瑕生也。所謂當斷不斷。返招其亂。但搜他空(去聲)處道。",
    "X67n1307_002:0485b18": "歷劫無名。何以彰為古鏡。正是捉住老鼠。打破油甕。",
    "X67n1307_002:0485b19": "却被雪峰道。瑕生也。三聖每用向上關棙子點勘雪",
    "X67n1307_002:0485b20": "峰。峰大方之家。直饒浪擊千尋。爭奈龍王不顧。祇道",
    "X67n1307_002:0485b21": "箇老僧住持事繁。爛泥裏有刺。天童見輸機者勝。欺",
    "X67n1307_002:0485b22": "敵者亡。意令三聖奪雪峰機。倒行此令。故云當時若",
    "X67n1307_002:0485b23": "見雪峰道瑕生也。但近前云。喏喏。勝默和尚喚作叉",
    "X67n1307_002:0485b24": "手罵丈母。亦號啼哭樣拳。天童恐人作勝負得失會",
    "X67n1307_002:0485c01": "道。爭之不足。讓之有餘。後來參鉄騎禪者。切忌干戈",
    "X67n1307_002:0485c02": "相待。",
    "X67n1307_002:0485c03": "第五十三則長慶示眾",
    "X67n1307_002:0485c04": "舉長慶示眾云。淨潔打疊了。(却拋一堆糞)近前就我索。",
    "X67n1307_002:0485c05": "(便重不便輕)驀脊與你一棒(也知和尚。不恡慈悲)有這一棒到你。",
    "X67n1307_002:0485c06": "(却要則廻奉和尚)你須具大慚愧。(和尚面皮厚多少)若無這一棒",
    "X67n1307_002:0485c07": "到你。(較得忍痛)你向甚麼處會。(打云。你會我不會)天童拈云。死",
    "X67n1307_002:0485c08": "口喫常住飯。(裏急後上東司)展脚臥長連床。(縮脚也由你)求箇",
    "X67n1307_002:0485c09": "知慚愧者難得。(萬松從來不識慚愧)還知長慶棒落地處麼。",
    "X67n1307_002:0485c10": "(打云。在這裏)雷開蟄戶電燒尾。(縱然栽種得)引出崢嶸頭角",
    "X67n1307_002:0485c11": "來(不是棟梁材)。",
    "X67n1307_002:0485c12": "師云。本分宗師。以本分接人。看他長慶示眾道。淨潔",
    "X67n1307_002:0485c13": "打叠了。近前就我索。這僧不本分。煩惱皆因強出頭。",
    "X67n1307_002:0485c14": "長慶不本分。是非祇為頻開口。更道驀脊與你一棒。",
    "X67n1307_002:0485c15": "這僧若喫苦不甘。這棒合長慶自喫。他更道有這一",
    "X67n1307_002:0485c16": "棒到你。你須具大慚愧。祇解照人微細處。不知脚下",
    "X67n1307_002:0485c17": "黑濛濛。又道若無這一棒到你。各自著現定。更道你",
    "X67n1307_002:0485c18": "向什麼處會。要會作麼。雖然如是。不得草草。不見天",
    "X67n1307_002:0485c19": "童道。死口喫常住飯。展脚臥長連床。求箇知慚愧者",
    "X67n1307_002:0485c20": "難得。黃龍南上堂云。今日五月一。仲夏改旦。諸知事",
    "X67n1307_002:0485c21": "首座大眾。道體安樂。一夜長連床上。展脚縮脚。不由",
    "X67n1307_002:0485c22": "別人。天明起來。胡餅酸豏。橫咬竪咬。飽即便休。當恁",
    "X67n1307_002:0485c23": "麼時。不是古。不是今。不思善。不思惡。鬼神不能尋其",
    "X67n1307_002:0485c24": "迹。萬法不能為其侶。地不能載。天不能葢。然則如此。",
    "X67n1307_002:0486a01": "須是眼裏有睛。皮下有血。眼若無睛。何異瞎漢。皮下",
    "X67n1307_002:0486a02": "無血。何異死人。三十年後。不得錯怪黃龍。下座。看他",
    "X67n1307_002:0486a03": "長慶天童。與老黃龍。鼎足之勢。舉本分事為人。就中",
    "X67n1307_002:0486a04": "長慶傷鋒犯手。所以天童道。還知長慶棒落處麼。天",
    "X67n1307_002:0486a05": "童尚恐凍蟻氷魚。不識擡頭舉足時節道。雷開蟄戶",
    "X67n1307_002:0486a06": "電燒尾。引出崢嶸頭角來。師打啑噴云。吉利佛。",
    "X67n1307_002:0486a07": "第五十四則盤山心佛",
    "X67n1307_002:0486a08": "舉盤山垂語云。若言即心即佛。(著甚死急)今時未入玄",
    "X67n1307_002:0486a09": "微。(爭奈大梅把得定)若言非心非佛。(惑亂人家男女。有甚了期)亦是指",
    "X67n1307_002:0486a10": "蹤極則。(將為是咬狼狗)天童拈云。有錢不解使。(濁富多憂)解使",
    "X67n1307_002:0486a11": "却無錢。(清貧常樂)且道作麼生得十成去。(將上不足。匹下有餘)娶",
    "X67n1307_002:0486a12": "他年少婦。(秋樹春生葉)須是白頭兒(冬瓜夏放花)。",
    "X67n1307_002:0486a13": "師云。幽州盤山。寶積禪師。初參馬祖。差充街坊。因肉",
    "X67n1307_002:0486a14": "案頭。喪車後悟道。馬祖印之。無盡燈贊曰。肉案聞香。",
    "X67n1307_002:0486a15": "孝口得味。道足學足。滔滔無滯。一日上堂曰。心若無",
    "X67n1307_002:0486a16": "事。萬象不生。意絕玄機。纖塵何立。道本無體。因道而",
    "X67n1307_002:0486a17": "立名。道本無名。因名而得號。若言即心即佛。今時未",
    "X67n1307_002:0486a18": "入玄微。若言非心非佛。猶是指蹤極則。向上一路。千",
    "X67n1307_002:0486a19": "聖不傳。學者勞形。如猿捉月。天童略之曰。若言即心",
    "X67n1307_002:0486a20": "即佛。今時未入玄微。萬松道。有心有佛。豈非今時事。",
    "X67n1307_002:0486a21": "慚愧南泉主位。解云古殿苔生。不意盤山。也論今時",
    "X67n1307_002:0486a22": "劫外。明州大梅山。法常禪師。山居二十年。馬祖令僧",
    "X67n1307_002:0486a23": "問曰。和尚見馬大師。得何道理。便住此山。梅曰。大師",
    "X67n1307_002:0486a24": "向我道。即心即佛。我便向此住。僧曰。大師近日佛法",
    "X67n1307_002:0486b01": "又別。梅曰。作麼別。僧曰。近日又道。非心非佛。梅曰。這",
    "X67n1307_002:0486b02": "老漢惑亂人未有了日。任他非心非佛。我祇管即心",
    "X67n1307_002:0486b03": "是佛。其僧回舉似馬祖。祖告大眾曰。梅子熟也。天童",
    "X67n1307_002:0486b04": "雙舉二段。恐人中偏枯之疾道。有錢不解使。解使却",
    "X67n1307_002:0486b05": "無錢。今時路頭不得全體。故云有錢不解使。非心非",
    "X67n1307_002:0486b06": "佛。有缺神用。故云解使却無錢。欲得十成去。除是三",
    "X67n1307_002:0486b07": "冬向火。六月賣氷。所以道。娶他年少婦。須是白頭兒。",
    "X67n1307_002:0486b08": "調和琴瑟一句作麼生。長翁短婆婆。遞互廝折磨。",
    "X67n1307_002:0486b09": "第五十五則金峯分院",
    "X67n1307_002:0486b10": "舉金峰示眾云。事存函葢合。(毫釐有差。天地懸隔)理應箭鋒",
    "X67n1307_002:0486b11": "拄。(未發箭前中的了也)若人道得。金峰分半院與他住。(和尚以桎",
    "X67n1307_002:0486b12": "梏誘人)時有僧出禮拜。(不妨有心)峰云。休休。(放處較危。收來太速)相",
    "X67n1307_002:0486b13": "見易得好。共住難為人。(老老大大。懊償負債)天童拈云。重賞",
    "X67n1307_002:0486b14": "之下。必有勇夫。(恁麼則好與三十棒)這僧擬乎強取。(沒世界那)金",
    "X67n1307_002:0486b15": "峰又却不甘。(悔不慎當初)還知蚌鷸相持。盡落漁人之",
    "X67n1307_002:0486b16": "手。(和尚愛便宜)若也辨得函葢箭鋒。(却來請乞棒)金峰一院。",
    "X67n1307_002:0486b17": "兩手分付(別處人事)。",
    "X67n1307_002:0486b18": "師云。撫州金峰從志禪師。峰在曹山。山問汝作甚麼",
    "X67n1307_002:0486b19": "來。峰曰。葢屋來。山曰。了也未。峰曰。這邊了也。山曰。那",
    "X67n1307_002:0486b20": "邊事作麼生。峰曰。候下功日。即白和尚。山云。如是如",
    "X67n1307_002:0486b21": "是。這般說話。不失洞上血脉。今日公案。深有巖頭雪",
    "X67n1307_002:0486b22": "峰作略。參同契云。事存函葢合。理應箭鋒拄。執事元",
    "X67n1307_002:0486b23": "是迷。契理亦非悟。事上存函葢相合。理上應箭鋒相",
    "X67n1307_002:0486b24": "拄。函葢相合。線道那分。箭鋒相拄。毫頭不爽。金峰將",
    "X67n1307_002:0486c01": "此囓鏃之機。以為鈎餌。若有人道得。金峰分半院與",
    "X67n1307_002:0486c02": "他住。這僧出來禮拜了。好道何須彌勒下生。方號一",
    "X67n1307_002:0486c03": "生補處。教伊收放與奪。進退無門。臨濟示眾云。我於",
    "X67n1307_002:0486c04": "先師處。三度喫六十棒。如蒿枝拂相似。今日更思一",
    "X67n1307_002:0486c05": "頓。誰為下手。一僧出云。某甲下手。濟便拈棒度與。僧",
    "X67n1307_002:0486c06": "擬接。濟便打。雪竇拈云。臨濟放處較危。收來太速。金",
    "X67n1307_002:0486c07": "峰纔見禮拜。便道休休。金峰當時滿口許分半院與。",
    "X67n1307_002:0486c08": "豈非相見易得好。及至見僧出來禮拜。便道休休。豈",
    "X67n1307_002:0486c09": "非共住難為人。將謂折倒這僧。殊不知金峰自點檢",
    "X67n1307_002:0486c10": "了也。佛果拈云。大小大金峰。龍頭蛇尾。若是蔣山則",
    "X67n1307_002:0486c11": "不然。若有人道得。山僧分半院與他住。忽有箇出來",
    "X67n1307_002:0486c12": "禮拜。祇向他道。上天同歸霄漢。入地共返黃泉。萬松",
    "X67n1307_002:0486c13": "道。也是懶兒牽伴。金峰有頭無尾。佛果浪走忘歸。未",
    "X67n1307_002:0486c14": "若天童始終一貫道。重賞之下。必有勇夫。這僧見義",
    "X67n1307_002:0486c15": "便為。出來禮拜。豈非勇夫。大慧杲云。入山不避虎兕",
    "X67n1307_002:0486c16": "者。獵夫之勇也。入水不避蛟龍者。漁父之勇也。白刃",
    "X67n1307_002:0486c17": "臨前。視死若生者。將軍之勇也。作麼生是衲僧之勇。",
    "X67n1307_002:0486c18": "良久云。大膽駕頭衝突過。小膽哀鳴告所由。喝一喝。",
    "X67n1307_002:0486c19": "萬松道。這一喝。大慧之勇也。這僧擬乎強取。金峰又",
    "X67n1307_002:0486c20": "却不甘。前不迭村。後不迭店。二人蚌鷸相持。盡落天",
    "X67n1307_002:0486c21": "童之手。有能善用函葢箭鋒。萬松罰伊饡飯一堂。即",
    "X67n1307_002:0486c22": "時出院。",
    "X67n1307_002:0486c23": "第五十六則曹山出世",
    "X67n1307_002:0486c24": "舉僧問曹山。佛未出世時如何。(誰申此問)山云。曹山不",
    "X67n1307_002:0487a01": "如。(比不得類不齊)僧云。出世後如何。(雲門有棒)山云。不如曹山。",
    "X67n1307_002:0487a02": "(一場醜拙)天童拈云。佛與曹山。(天童不如)主賓互換。(不如天童)出",
    "X67n1307_002:0487a03": "世不出世。(直須擘破)各具一隻眼。(方得圓全)未有長行而不",
    "X67n1307_002:0487a04": "住。(幸有一陰地)長住而不行。(何勞不為人)還會麼。(以己方人)幽洞",
    "X67n1307_002:0487a05": "豈拘關鏁意。(一脚門裏一脚門外)縱橫不涉兩頭機(出不隨應。入不居空)。",
    "X67n1307_002:0487a06": "師云。南泉道。向空劫以前承當。佛未出世會取。萬松",
    "X67n1307_002:0487a07": "道。向住劫以後承當。佛已出世會取。也不如華嚴經。",
    "X67n1307_002:0487a08": "十方諸佛。勸不動地菩薩道。此諸法法性。若佛出世。",
    "X67n1307_002:0487a09": "若不出世。常住不異。教中喚作法爾不窮因。無始不",
    "X67n1307_002:0487a10": "窮初。曹山不如。則。自携瓶法沽村酒。不如曹山。則。却",
    "X67n1307_002:0487a11": "著衫來作主人。天童拈處。不礙裂開。萬松著語。何妨",
    "X67n1307_002:0487a12": "揑聚道。佛與曹山主賓和合。出世不出世。雙眼圓明。",
    "X67n1307_002:0487a13": "終日在途中。不離家舍。終日在家舍。不離途中。還會",
    "X67n1307_002:0487a14": "麼。雲生洞口還歸洞。密密金刀剪不開。",
    "X67n1307_002:0487a15": "第五十七則雲門無滯",
    "X67n1307_002:0487a16": "舉雲門示眾云。直得觸目無滯。(已是眼花)達得名身句",
    "X67n1307_002:0487a17": "身。(道什麼)一切法空。(這箇聻)山河大地是名身。(題目甚分明)",
    "X67n1307_002:0487a18": "亦不可得。(猶成剩法)喚作三昧性海俱備。(少他一點不得)猶是",
    "X67n1307_002:0487a19": "無風帀帀之波。(繁興不出那伽定)直得亡知於覺。(亡他猶易)覺",
    "X67n1307_002:0487a20": "即佛性矣。(亡己最唯)喚作無事人。(事生也)更須知有向上",
    "X67n1307_002:0487a21": "一竅在。(脚力盡時山更好)天童拈云。賓主不諧。(家不和)二俱",
    "X67n1307_002:0487a22": "有過。(鄰里欺)各與二十棒。(不干天童萬松事)祇如向上一竅",
    "X67n1307_002:0487a23": "又作麼生。(更參三十年)犀因玩月紋生角。(水向竹邊流出綠)象",
    "X67n1307_002:0487a24": "被雷驚花入牙(風從花裏過來香)。",
    "X67n1307_002:0487b01": "師云。大小雲門。學人做處。初見睦州。機似睦州。中嗣",
    "X67n1307_002:0487b02": "雪峰。行雪峰令。後見乾峰。得乾峰用。乾峰示眾云。法",
    "X67n1307_002:0487b03": "身有三種病。二種光。須是一一透得。更有照用同時。",
    "X67n1307_002:0487b04": "向上一竅在。雲門上堂渾似乾峰道。觸目無滯。此豈",
    "X67n1307_002:0487b05": "非是二種光事。楞伽經道。名身與句身。及形身差別。",
    "X67n1307_002:0487b06": "凡夫愚計著。如象溺深泥。雲門道。達得名身句身。一",
    "X67n1307_002:0487b07": "切法空。山河大地是名身。亦不可得。無盡燈作山河",
    "X67n1307_002:0487b08": "大地是名身。名亦不可得。以名易身。理亦無失。此恐",
    "X67n1307_002:0487b09": "凡夫計著。故云不可得。人多愛實際理地。不受一塵。",
    "X67n1307_002:0487b10": "殊不知佛事門中。不捨一法。故云。喚作三昧性海俱",
    "X67n1307_002:0487b11": "備。華嚴宗道。法爾本具。宗門喚作本來具足。袁州陽",
    "X67n1307_002:0487b12": "岐山甄叔禪師道。性海無風。心波自湧。所以道。猶是",
    "X67n1307_002:0487b13": "無風帀帀之波。永嘉道。亦不知知寂。亦不自知知。不",
    "X67n1307_002:0487b14": "可為無知。自性了然故。不同於木石。故道直得亡知",
    "X67n1307_002:0487b15": "於覺。覺即佛性矣。有處無矣字。喚作無事人。石頭謂",
    "X67n1307_002:0487b16": "藥山曰。恁麼則閒坐也。山曰。閒坐即為也。所以道。莫",
    "X67n1307_002:0487b17": "將無事為無事。往往事從無事生。乾峰道。更有照用",
    "X67n1307_002:0487b18": "同時向上一竅在。雲門道。更須知有向上一竅在。向",
    "X67n1307_002:0487b19": "上一竅。權實門中。故有多種。天童以乾峰三病二光。",
    "X67n1307_002:0487b20": "合雲門內心外境。故云賓主不諧。二俱有過。且道天",
    "X67n1307_002:0487b21": "童向上一竅。與乾峰雲門是同是別。祇箇名言難比",
    "X67n1307_002:0487b22": "擬。大都手段解翻騰。",
    "X67n1307_002:0487b23": "第五十八則乾峯一二",
    "X67n1307_002:0487b24": "舉乾峰示眾云。舉一不得舉二。(你作麼舉)放過一著。落",
    "X67n1307_002:0487c01": "在第二。(第八也得)雲門出眾曰。昨日有人從天台來。却",
    "X67n1307_002:0487c02": "往徑山去。(向下文長付在來日)峰曰。來日不得普請。(收)天童",
    "X67n1307_002:0487c03": "拈云。坐斷十方。千差路絕。(你便走)放開一線。萬派朝",
    "X67n1307_002:0487c04": "宗。(一任去)二尊宿開拓家風。(禍出私門)方見衲僧去就。(為眾",
    "X67n1307_002:0487c05": "竭力)還端的麼。(事不厭細)太平天子寰中旨。(邊方雖有令)汗血",
    "X67n1307_002:0487c06": "將軍塞外心(不是太平年)。",
    "X67n1307_002:0487c07": "師云。乾峰解作活計。雲門却破家散宅。一破一立。有",
    "X67n1307_002:0487c08": "因有革。所以道。道窮即變。變即通。通即久。乾峰道。舉",
    "X67n1307_002:0487c09": "一不得舉二。放過一著。落在第二。纔舉便會。落在第",
    "X67n1307_002:0487c10": "二頭。擬議不來。落七落八。雲門言外知歸道。昨日有",
    "X67n1307_002:0487c11": "人從天台來。却往徑山去。乾峰告往知來。爾既先鋒。",
    "X67n1307_002:0487c12": "我當合後道。來日不得普請下座。佛印拈云。此語眾",
    "X67n1307_002:0487c13": "中商量者甚多。會者極少。乾峰夢裏合眼跳黃河。覺",
    "X67n1307_002:0487c14": "來身在床上。雲門醉後扶人倒上樹。醒來祇在堂中。",
    "X67n1307_002:0487c15": "二人打作一團。至今分疎不下。若人知得落處。許你",
    "X67n1307_002:0487c16": "解空第一。萬松道。權向第三座安排。大溈喆云。乾峰",
    "X67n1307_002:0487c17": "善唱。雲門善拍。拍唱相隨。風清古格。還有知音麼。一",
    "X67n1307_002:0487c18": "堂風冷淡。千古意分明。萬松道。更諱不得。黃龍晦堂",
    "X67n1307_002:0487c19": "問僧。你道從天台來者是甚麼人。僧云不會。堂云。是",
    "X67n1307_002:0487c20": "你祖翁。為甚不識。僧云。望和尚指示。堂有一頌云。乾",
    "X67n1307_002:0487c21": "峰舉一不舉二。雲門擡手添意氣。花開花落任風吹。",
    "X67n1307_002:0487c22": "自有馨香遍天地。萬松道。聞者腦裂。雪竇道。諸禪德。",
    "X67n1307_002:0487c23": "雲門老。祇解一手擡。不解一手搦。還有共相著力底",
    "X67n1307_002:0487c24": "麼。試露牙爪看。萬松道。便好掀倒禪床。乾峰道。不得",
    "X67n1307_002:0488a01": "舉二。天童便坐斷千差。向乾峰放過一著處。便道。朝",
    "X67n1307_002:0488a02": "宗萬派。二尊宿一收一放。開拓家風。天童內君外臣。",
    "X67n1307_002:0488a03": "建立雙照時節。忽若遮照不立。又作麼生。白雲投壑",
    "X67n1307_002:0488a04": "盡。青嶂倚空高。",
    "X67n1307_002:0488a05": "第五十九則巖頭辭山",
    "X67n1307_002:0488a06": "舉巖頭辭德山。(聞早冤家解脫)山云。子甚麼處去。(兒行千里母行",
    "X67n1307_002:0488a07": "千里)頭云。暫辭和尚下山去。(不道幾時來)山云。子他後作",
    "X67n1307_002:0488a08": "麼生。(婆心太切)頭云。不忘和尚。(恩大難酬)山云。子憑何有此",
    "X67n1307_002:0488a09": "語。(苦口出親言)頭云。豈不聞智與師齊。減師半德。智過",
    "X67n1307_002:0488a10": "於師。方堪傳授。(當官不讓父)山云。如是如是。善自護持。",
    "X67n1307_002:0488a11": "(恨心不捨)天童拈云。德山尋常棒下不立佛祖。(人不知己過)",
    "X67n1307_002:0488a12": "既乎到這時節。得恁麼老婆。(秪因淚出痛腸。不覺舌在口外)雖然",
    "X67n1307_002:0488a13": "是養子之緣。(買栽池館恐無地)爭免得後人檢責。(得到子孫能幾",
    "X67n1307_002:0488a14": "人)待伊道智過於師。方堪傳授。拽拄杖驀脊便打",
    "X67n1307_002:0488a15": "(重賞之下必有勇夫)。",
    "X67n1307_002:0488a16": "師云。鄂州巖頭全豁禪師。始參德山。持坐具上堂。瞻",
    "X67n1307_002:0488a17": "視之。山見而問曰。何為。頭咄之。山曰。老僧過在什麼",
    "X67n1307_002:0488a18": "處。頭曰。兩重公案。便下參堂。德山潛念這僧。稍似箇",
    "X67n1307_002:0488a19": "行脚人。以至後辭德山。山云。子什麼處去。頭云。暫辭",
    "X67n1307_002:0488a20": "和尚下山去。山云。子他後作麼生。頭云。不忘和尚。此",
    "X67n1307_002:0488a21": "皆師資分上。不異諸方。山再問。子憑何有此語。頭曰。",
    "X67n1307_002:0488a22": "豈不聞智與師齊。減師半德。智過於師。方堪傳授。諸",
    "X67n1307_002:0488a23": "方多道。見與師齊。見過於師。於理無失。王山法祖云。",
    "X67n1307_002:0488a24": "獅子有三種。第一超宗異目。第二齊肩共躅。第三影",
    "X67n1307_002:0488b01": "響不真。若超宗異目者。見過於師。堪為種草。若齊肩",
    "X67n1307_002:0488b02": "共躅者。減師半德。落在今時。若影響不真者。狐犴猥",
    "X67n1307_002:0488b03": "勢。羊質虎皮。天童拈德山。尋常棒下不立佛祖。洎乎",
    "X67n1307_002:0488b04": "到這時節。得恁麼老婆。却道如是如是。善自護持。天",
    "X67n1307_002:0488b05": "童道。雖然養子之緣。爭免得後人檢責。臨濟辭黃蘗。",
    "X67n1307_002:0488b06": "蘗問汝欲何往。濟曰。非河南則河北。蘗便打。濟約住",
    "X67n1307_002:0488b07": "復與一掌。蘗大笑。喚侍者將百丈先師禪板几案來。",
    "X67n1307_002:0488b08": "者將至。濟連聲呌云。侍者將火來。蘗曰。汝但將取去。",
    "X67n1307_002:0488b09": "以後坐斷天下人舌頭去在。天童祇解點檢傳法人。",
    "X67n1307_002:0488b10": "而不知受法人郎當更甚。當時我是臨濟。見道但將",
    "X67n1307_002:0488b11": "取去。以後坐斷天下人舌頭去在。但向道。若要坐斷",
    "X67n1307_002:0488b12": "天下人舌頭。正合將火來燒却。今日公案。恰與一般。",
    "X67n1307_002:0488b13": "我當時若見德山道。如是如是。善自護持。震聲一喝。",
    "X67n1307_002:0488b14": "拂袖便行。兒孫也未見斷絕。",
    "X67n1307_002:0488b15": "第六十則南泉水牯",
    "X67n1307_002:0488b16": "舉南泉垂語云。王老師。牧一頭水牯牛。(與這畜生作伴)擬",
    "X67n1307_002:0488b17": "向溪東去。不免官家苗稼。(動落今時)擬向溪西去。不免",
    "X67n1307_002:0488b18": "官家苗稼。(靜沈死水)爭如隨分納些些。(曲為今時潛通那畔)總不",
    "X67n1307_002:0488b19": "見得。(易分雪裏粉。難辨墨中煤)天童拈云。南泉牧牛。可謂奇特。",
    "X67n1307_002:0488b20": "(一生草裏走)直得一切處關防不得。(渠濃得自由)為甚麼如",
    "X67n1307_002:0488b21": "此。(為他左方右圓)是他隨分納些些(憂則共慼。樂則同歡)。",
    "X67n1307_002:0488b22": "師云。這箇公案。諸方大行。洞山道。露地白牛。牧人懶",
    "X67n1307_002:0488b23": "放。南泉却自小牧水牯牛。且道他意作麼生。溈山懶",
    "X67n1307_002:0488b24": "安。初參百丈問。學人欲求識佛。何者即是。丈曰。大似",
    "X67n1307_002:0488c01": "騎牛覓牛。安曰。識後如何。丈曰。如人騎牛到家。安曰。",
    "X67n1307_002:0488c02": "未審始終如何保任。丈曰。如牧牛人執杖視之。不令",
    "X67n1307_002:0488c03": "犯他苗稼。安自此息意。安後上堂云。安在溈山三十",
    "X67n1307_002:0488c04": "年來。喫溈山飯。屙溈山屎。不學溈山禪。祇看一頭水",
    "X67n1307_002:0488c05": "牯牛。若落路入草。則便牽出。若犯人苗稼。即便鞭撻。",
    "X67n1307_002:0488c06": "調伏既久。可憐生受人言語。如今變作箇露地白牛。",
    "X67n1307_002:0488c07": "常在面前。終日露迥迥地。趂亦不去也。撫州石鞏惠",
    "X67n1307_002:0488c08": "藏禪師。一日厨中作務次。馬祖見而問曰。作甚麼。鞏",
    "X67n1307_002:0488c09": "曰。牧牛。祖曰。作麼生牧。鞏曰。一回入草去。把鼻拽將",
    "X67n1307_002:0488c10": "來。祖曰。子真解牧牛。萬松嘗問糠禪。背插荊挺。何也。",
    "X67n1307_002:0488c11": "糠曰。遺教經云。譬如牧牛之人。執杖視之。勿令縱逸。",
    "X67n1307_002:0488c12": "犯人苗稼。萬松笑曰。癡人面前不得說夢。明言譬喻。",
    "X67n1307_002:0488c13": "邪執為實。清居皓昇禪師。頌牧牛圖一十二章。太白",
    "X67n1307_002:0488c14": "山普明禪師。頌牧牛圖十章。佛國惟白禪師。頌牧牛",
    "X67n1307_002:0488c15": "圖八章。昇明二師等。皆變黑為白。惟佛印四章。全白",
    "X67n1307_002:0488c16": "復黑。頌曰。已白仍迴黑。還君自在牛。亂山閒放去。千",
    "X67n1307_002:0488c17": "古更無憂。赫赫當中日。騰騰不繫舟。超然凡聖外。誰",
    "X67n1307_002:0488c18": "敢向前收。此正是南泉隨分納些些處。諸師以人牛",
    "X67n1307_002:0488c19": "不見處。正是月明時。為總不見得。唯佛印與南泉。以",
    "X67n1307_002:0488c20": "混俗和光。隨流得妙。為總不見得。雲門云。且道牛內",
    "X67n1307_002:0488c21": "納。牛外納。直饒你說得納處分明。我更問你覓牛在。",
    "X67n1307_002:0488c22": "萬松道。觝著和尚。大溈喆云。雲門止解索牛。不解穿",
    "X67n1307_002:0488c23": "他鼻孔。拈起拄杖云。三世諸佛。天下老和尚鼻孔。盡",
    "X67n1307_002:0488c24": "被山僧拄杖一時穿却。且道山僧鼻孔在甚麼處。良",
    "X67n1307_002:0489a01": "久云。誣人之罪。以全罪科之。萬松道。首到強如捉獲。",
    "X67n1307_002:0489a02": "雖然。南泉水牯牛無鼻孔。你作麼生穿。是以天童道。",
    "X67n1307_002:0489a03": "南泉牧牛。可謂奇特。直得一切處關防不得。勝默和",
    "X67n1307_002:0489a04": "尚道。在一切。同一切。一切處收不得。又道。南泉水牯",
    "X67n1307_002:0489a05": "牛。雙角無欄圈。且道隨分納些些。了後如何。蒭蕘莠",
    "X67n1307_002:0489a06": "稗愁耘處。蹄角皮毛趂讚時。",
    "X67n1307_002:0489a07": "第六十一則黃蘗問事",
    "X67n1307_002:0489a08": "舉黃蘗問百丈。(鸕鶿語鶴)從上相承底事。如何指示於",
    "X67n1307_002:0489a09": "人。(殃考研槌打獨立)丈踞坐。(覿面相呈)蘗云。後代兒孫。將何傳",
    "X67n1307_002:0489a10": "授。(猶嫌少在)丈云。將為你是箇人。便歸方丈。(莫作好話聽)天",
    "X67n1307_002:0489a11": "童拈云。言滿天下無口過。(不傷鋒)行滿天下無怨惡。",
    "X67n1307_002:0489a12": "(不忤眾)還他百丈。(真野狐精)黃蘗不是不知有。(放憨裴[袖由+昏])且要",
    "X67n1307_002:0489a13": "此話大行。(家醜外揚)還會百丈歸方丈麼。(老鼠入牛角)林間。",
    "X67n1307_002:0489a14": "風葉落。(合伴不着)化外水天秋(不如獨行)",
    "X67n1307_002:0489a15": "師云。筠州黃蘗山。鷲峰希運禪師。嘗於雒下分衛。吟",
    "X67n1307_002:0489a16": "添鉢聲。一嫗出棘扉曰。太無厭足生。蘗曰。汝猶未施。",
    "X67n1307_002:0489a17": "返責無厭。何也。嫗笑而掩扉。蘗異之。與語多所發。蘗",
    "X67n1307_002:0489a18": "將辭。嫗曰。可往南昌見馬大師。必有所益。蘗直造江",
    "X67n1307_002:0489a19": "西。而大師已化。詣石門禮塔。時大智廬於塔傍。蘗即",
    "X67n1307_002:0489a20": "禮塔。見丈乃問。願聞平昔得力言句。丈舉一喝三日",
    "X67n1307_002:0489a21": "耳聾話。至一喝處。蘗不覺吐舌退後。丈知已徹。問。子",
    "X67n1307_002:0489a22": "以後莫承嗣馬大師不。蘗曰。不然。今日因師舉。得見",
    "X67n1307_002:0489a23": "馬祖大機大用。且不識馬祖。若嗣馬祖。以後喪我兒",
    "X67n1307_002:0489a24": "孫。丈曰。見與師齊。減師半德。見過於師。方堪傳授。子",
    "X67n1307_002:0489b01": "甚有超師之見。又道。後代兒孫。將何傳授。萬松道。千",
    "X67n1307_002:0489b02": "年無影樹。今時沒底靴。黃蘗屢發此語。可謂老覺情",
    "X67n1307_002:0489b03": "多念子孫。可惜百丈有頭無尾。我若見道。後代兒孫",
    "X67n1307_002:0489b04": "將何傳授。却祇以踞坐示之。不然。拽拄杖打出。兒孫",
    "X67n1307_002:0489b05": "也未到斷絕。雖然。他幾曾放過來道。將為你是箇人。",
    "X67n1307_002:0489b06": "百丈踞坐處。諸方認為默然良久。天衣懷云。維摩不",
    "X67n1307_002:0489b07": "默不良久。踞坐商量成過咎。吹毛匣裏冷光生。外道",
    "X67n1307_002:0489b08": "天魔皆斬首。蘗問從上相承底事如何指示於人。百",
    "X67n1307_002:0489b09": "丈不曾道著一字。又不曾拈鎚竪拂。天童却道。言滿",
    "X67n1307_002:0489b10": "天下無口過。行滿天下無怨惡。可謂不萌枝上。解辨",
    "X67n1307_002:0489b11": "春秋。黃蘗知而故問。百丈轉見分明。還見百丈天童",
    "X67n1307_002:0489b12": "轉側處麼。行到水窮處。坐看雲起時。",
    "X67n1307_002:0489b13": "第六十二則仰山問僧",
    "X67n1307_002:0489b14": "舉仰山問僧近離甚麼處。(〔拾〕到〔比〕間)僧云。廬山。(公驗分明)仰",
    "X67n1307_002:0489b15": "山云。曾到五老峰麼。(深入虎穴)僧云。不曾到。(前言何在)仰云。",
    "X67n1307_002:0489b16": "闍黎不曾遊山。(當面諱却)雲門云。祇為慈悲之故。(雖是善因)",
    "X67n1307_002:0489b17": "有落草之談。(而招惡報)天童拈云。雲門雖然識得仰山",
    "X67n1307_002:0489b18": "底裏。(且道是甚麼)爭奈祇知其一。(貪覰面前)不知其二。(忘却背後)",
    "X67n1307_002:0489b19": "且道仰山意作麼生。(後車改轍)無限風流慵賣弄。(漏逗不少)",
    "X67n1307_002:0489b20": "免人指點好郎君(東床坦腹者。豈不是天童)。",
    "X67n1307_002:0489b21": "師云。仰山小釋迦勘僧。雲門僧中王刷欠。這僧實從",
    "X67n1307_002:0489b22": "廬山來。五老峰前蹉過。仰山肚裏歔破脚。尚道不曾",
    "X67n1307_002:0489b23": "遊山。雲門笑他草裏行。不覺自身泥裏走。雲門拈道。",
    "X67n1307_002:0489b24": "這僧親從廬山來。因甚麼却道。闍黎不曾遊山。萬松",
    "X67n1307_002:0489c01": "道。幾乎忘却。溈山一日問仰山云。諸方若有僧來。汝",
    "X67n1307_002:0489c02": "將什麼驗他。仰山云。某甲有驗處。溈山云。子試舉看。",
    "X67n1307_002:0489c03": "仰云。祇問他道。諸人還有這箇麼。待伊有語。祇向伊",
    "X67n1307_002:0489c04": "道。這箇且置。那箇如何。溈云。此是向上人牙爪。仰山",
    "X67n1307_002:0489c05": "再問五老峰。直是惡手脚。這僧若是箇漢。祇道某甲",
    "X67n1307_002:0489c06": "未曾參堂。免教仰山點檢。却道。我不曾到。我是仰山。",
    "X67n1307_002:0489c07": "祇喚侍者點茶來。這僧遊山困。不然喝出。教伊向後",
    "X67n1307_002:0489c08": "別作生涯。却道闍黎不曾遊山。因慈悲故。出落草談。",
    "X67n1307_002:0489c09": "喚作失錢遭罪。天童引兵救援。出露布云。無限風流",
    "X67n1307_002:0489c10": "慵賣弄。免人指點好郎君。便見雲門。祇見仰山放行。",
    "X67n1307_002:0489c11": "不見仰山把定。且道如何是出草之談。喫茶去。",
    "X67n1307_002:0489c12": "第六十三則三聖逢人",
    "X67n1307_002:0489c13": "舉三聖云。我逢人即出。(謝子遠來)出即不為人。(無可祗待)興",
    "X67n1307_002:0489c14": "化云。我逢人即不出。(閉門屋裏坐)出即便為人。(禍從天降來)",
    "X67n1307_002:0489c15": "天童拈云。墮也墮也。(并賍捉獲)今日不是減古人聲光。",
    "X67n1307_002:0489c16": "(門裏出身易)且要長後人節槩。(身裏出門難)若是本色漢。(家破",
    "X67n1307_002:0489c17": "人亡。無可出入)提祖佛印。(攝鬼禁師)轉鉄牛機。([山/來]麩磨戶)把拄杖一",
    "X67n1307_002:0489c18": "時穿却。(不如折折拄杖)方見衲僧手段(吾不如汝)。",
    "X67n1307_002:0489c19": "師云。三聖興化。逢人出不出。為人不為人。大似財高",
    "X67n1307_002:0489c20": "語壯。倚勢欺人。天童以本色衲僧。提祖佛印。轉鉄牛",
    "X67n1307_002:0489c21": "機。即日貴人。舊家富漢。不從人得。本自圓成。師拈拄",
    "X67n1307_002:0489c22": "杖云。還見三聖興化麼。復靠却云。直饒具衲僧手段。",
    "X67n1307_002:0489c23": "也且向這邊立。",
    "X67n1307_002:0489c24": "第六十四則聲明玄沙",
    "X67n1307_002:0490a01": "舉聲明三藏見閩王。(良田千頃。不如薄藝隨身)王請玄沙驗之。",
    "X67n1307_002:0490a02": "(好勝者必遇其敵)沙背後以銅火筯敲鉄火爐。問云。是什",
    "X67n1307_002:0490a03": "麼聲。(不可喚作銅鐵聲)藏云。銅鐵聲。(正中其計)沙云。大王莫受",
    "X67n1307_002:0490a04": "外國人謾。(却是你謾我)天童拈云。理契則神。(冬瓜跳門限)貧",
    "X67n1307_002:0490a05": "子獲衣中之寶。(不從人得)情封則物。(靈龜拽死蛇)力士失額",
    "X67n1307_002:0490a06": "上之珠。(當面蹉過)三藏祇解瞻前。(不能顧後)玄沙不能顧後。",
    "X67n1307_002:0490a07": "(祇解瞻前)還知麼。(願觀佳作)誣人之罪。以罪加之(還着於本人)。",
    "X67n1307_002:0490a08": "師云。大耳三藏第三度不見忠國師。聲明三藏見玄",
    "X67n1307_002:0490a09": "沙一籌不獲。玄沙以銅筯敲鐵爐問是什麼聲。三藏",
    "X67n1307_002:0490a10": "云。銅鐵聲。雪竇別云。莫謾外國人好。萬松道。眼自爭",
    "X67n1307_002:0490a11": "先得。沙云。大王莫受外國人謾。萬松道。籌因打劫羸。",
    "X67n1307_002:0490a12": "雪竇別云。大王宜加信敬。萬松道。讚之雙美。法燈代",
    "X67n1307_002:0490a13": "三藏云。却是和尚謾大王。萬松道。多虗不如少實。保",
    "X67n1307_002:0490a14": "福問僧。殿裏甚麼佛。僧云。和尚定當看。福云。釋迦佛。",
    "X67n1307_002:0490a15": "僧云。和尚莫謾人好。福云。却是你謾我。二問僧作甚",
    "X67n1307_002:0490a16": "麼業。喫得與麼大。僧云。和尚也不小。福便作蹲勢。僧",
    "X67n1307_002:0490a17": "云。和尚莫謾人好。福云。却是你謾我。三問僧汝名什",
    "X67n1307_002:0490a18": "麼。僧云。咸澤。福云。忽遇枯涸者如何。僧云。誰是枯涸",
    "X67n1307_002:0490a19": "者。福云。我是。僧云。和尚莫謾人好。福云。却是你謾我。",
    "X67n1307_002:0490a20": "四問浴主。湯鍋濶多少。主云。請師量。福便作量勢。主",
    "X67n1307_002:0490a21": "云。和尚莫謾人好。福云。却是你謾我。玄沙敲爐是甚",
    "X67n1307_002:0490a22": "聲。藏云。銅鐵聲。雪竇別云。和尚莫謾外國人好。玄沙",
    "X67n1307_002:0490a23": "却道。大王莫受外國人謾。法燈代三藏云。却是和尚",
    "X67n1307_002:0490a24": "謾大王。如保福四謾人。皆云和尚莫謾人好。福云。却",
    "X67n1307_002:0490b01": "是你謾我。若喚作銅鐵聲。情封則物。聲不是聲。理契",
    "X67n1307_002:0490b02": "則神。所以三藏玄沙。瞻前不能顧後。為甚保福見僧",
    "X67n1307_002:0490b03": "道。和尚莫謾人好。保福道。却是你謾我。誣人之罪。以",
    "X67n1307_002:0490b04": "罪加之。",
    "X67n1307_002:0490b05": "第六十五則長沙轉物",
    "X67n1307_002:0490b06": "舉僧問長沙。作麼生轉得山河大地歸自己去。(話作",
    "X67n1307_002:0490b07": "兩橛)沙云。作麼生轉自己歸山河大地去。(打成一片)天童",
    "X67n1307_002:0490b08": "拈云。雖然主賓互喚。(未免天童點檢)要且泥水不分。(多謝和尚",
    "X67n1307_002:0490b09": "證明)忽然捩轉鼻孔。(事無一向)恁麼不恁麼總不得。(不妨省力)",
    "X67n1307_002:0490b10": "又合作麼生。(山河不離大地。自己不是別人)如今王令稍嚴。(不犯之令)",
    "X67n1307_002:0490b11": "不許人攙行奪市(必合依行)。",
    "X67n1307_002:0490b12": "師云。湖南長沙招賢大師。上堂云。我常向汝諸人道。",
    "X67n1307_002:0490b13": "三世諸佛。共盡法界眾生。是摩訶般若光。光未發時。",
    "X67n1307_002:0490b14": "汝等諸人向甚麼處委。光未發時。尚無佛無眾生消",
    "X67n1307_002:0490b15": "息。何處得山河國土來。萬松嘗道。混沌未分時。還有",
    "X67n1307_002:0490b16": "天地人不。父母未生時。還有己身不。心念未起時。還",
    "X67n1307_002:0490b17": "有迷悟凡聖不。這僧尚問如何轉得山河大地歸自",
    "X67n1307_002:0490b18": "己去。一大藏教。祇說箇三界唯心。萬法唯識。肇法師",
    "X67n1307_002:0490b19": "云。會萬物為自己者。其唯聖人乎。楞嚴經道。若能轉",
    "X67n1307_002:0490b20": "物。即同如來。白雲端頌云。若能轉物即如來。春暖山",
    "X67n1307_002:0490b21": "花處處開。自有一雙窮相手。不曾容易舞三臺。所以",
    "X67n1307_002:0490b22": "天童道。不許人攙行奪市。此轉物話。忝解教乘者。亦",
    "X67n1307_002:0490b23": "皆知有。而飽參衲子。却不得受用。所以長沙却與倒",
    "X67n1307_002:0490b24": "過道。如何轉得自己歸山河大地去。天童已曾道。撒",
    "X67n1307_002:0490c01": "手懸崖下。分身萬象中。石頭和尚道。聖人無己。靡所",
    "X67n1307_002:0490c02": "不己。佛日堯於此大悟道。頭上拈却一座太行山相",
    "X67n1307_002:0490c03": "似。諸人還曾恁麼一迴麼。萬松昔年參勝默。教看此",
    "X67n1307_002:0490c04": "話。半載全無入由。勝默曰。我祇願汝遲會。後來一日",
    "X67n1307_002:0490c05": "打破漆桶。歡喜數日。寢而不寐。勝默更將玄沙點靈",
    "X67n1307_002:0490c06": "雲未徹處教看。祇這歡喜地。猶成法愛。所以道忘他",
    "X67n1307_002:0490c07": "尚易。忘己最難。岑大虫。南泉之子。趙州之兄。大手作",
    "X67n1307_002:0490c08": "家。名不虗得。這僧問如何轉得山河大地歸自己去。",
    "X67n1307_002:0490c09": "沙云。如何轉自己歸山河大地去。僧曰不會。沙曰。湖",
    "X67n1307_002:0490c10": "南城下好養民。米賤柴多足四隣。其僧無語。師有偈",
    "X67n1307_002:0490c11": "曰。誰問山河轉。山河轉向誰。圓通無兩畔。法性本無",
    "X67n1307_002:0490c12": "歸。天童祇將長沙拈轉這僧話頭處。直捷示人道。雖",
    "X67n1307_002:0490c13": "然主賓互喚。要且泥水不分。天童用四賓主。批判這",
    "X67n1307_002:0490c14": "話。將四料揀。顛拈倒用。轉見分明。天童末後人境俱",
    "X67n1307_002:0490c15": "奪。要與長沙光未發時相見道。如今王令稍嚴。不許",
    "X67n1307_002:0490c16": "人攙行奪市。一狀解與萬松。萬松先斬後奏。",
    "X67n1307_002:0490c17": "第六十六則灌溪二杓",
    "X67n1307_002:0490c18": "舉灌溪垂語云。我在臨濟處得一杓。(不丈夫漢。索人殘飯)我",
    "X67n1307_002:0490c19": "在末山處得一杓。(正是老婆禪)又云。十方無壁落。(推倒界墻",
    "X67n1307_002:0490c20": "賊廝見)四面亦無門。(無你出身處)露躶躶。(不曾葢覆)赤灑灑。(不掛",
    "X67n1307_002:0490c21": "寸絲)沒可把。(放下著)天童拈云。灌溪恁麼說話。且道是",
    "X67n1307_002:0490c22": "臨濟處得底。(贓誣自己)末山處得底。(帶累別人)雖然一箭雙",
    "X67n1307_002:0490c23": "鵰。(恩歸有地)奈有時走殺。(一馬鞁兩鞍)有時坐殺。(至今起不得)且",
    "X67n1307_002:0490c24": "作麼生得恰好去。(待計較成。舉似和尚)揑聚放開都在我。(不干",
    "X67n1307_002:0491a01": "萬松事)拈來拋去更由誰(除是天童)。",
    "X67n1307_002:0491a02": "師云。鄂州灌溪志閒禪師。初參臨濟。濟搊住良久。溪",
    "X67n1307_002:0491a03": "曰。領也。濟托開曰。且放你一頓。溪住後乃示眾曰。我",
    "X67n1307_002:0491a04": "見臨濟無言語。直至如今飽不飢。後到末山先自約",
    "X67n1307_002:0491a05": "曰。相當則住。不然。則推倒禪床。既入堂內。山聞新到",
    "X67n1307_002:0491a06": "至令侍者問。上座游山來。為佛法來。溪曰。為佛法來。",
    "X67n1307_002:0491a07": "山乃陞座。溪上參不禮拜。山問今日離何處。溪曰。路",
    "X67n1307_002:0491a08": "口。山曰。何不葢却。溪無語。末山代云。爭得到這裏。始",
    "X67n1307_002:0491a09": "禮拜起問。如何是末山。山曰。不露頂。溪曰。如何是山",
    "X67n1307_002:0491a10": "中主。山云。非男女等相。溪曰。何不變去。山云。不是神。",
    "X67n1307_002:0491a11": "不是鬼。變箇甚麼。溪於是伏膺。作園頭三年。後垂語",
    "X67n1307_002:0491a12": "云。我在臨濟處得一杓。我在末山處得一杓。人多道",
    "X67n1307_002:0491a13": "一客不煩二主。一女不嫁二夫。灌溪不負初心。為法",
    "X67n1307_002:0491a14": "不分男女。三年治圃。真大丈夫。老龐嫡嗣馬祖。兼稟",
    "X67n1307_002:0491a15": "石頭。藥山天皇。亦出二師門下。傳燈以藥山天皇。首",
    "X67n1307_002:0491a16": "嗣石頭。覺範憑碑後列名。勒歸馬祖。獨不見龐老灌",
    "X67n1307_002:0491a17": "溪之事乎。近代玄悟玉。慶壽朗。諸師議論亦可息矣。",
    "X67n1307_002:0491a18": "看他灌溪臨終。問侍者曰。坐化者誰。者曰。僧伽。又立",
    "X67n1307_002:0491a19": "化者誰。者曰。僧會。溪乃行六七步地。垂兩手而逝。今",
    "X67n1307_002:0491a20": "士大夫。尚有不信者。獨不見鄭夷甫者乎。甫。吳人也。",
    "X67n1307_002:0491a21": "少年登科。嘗遇術者。能推人死期。令推己命。不過三",
    "X67n1307_002:0491a22": "十五歲。憂傷殆不可堪。久之。聞金山佛印大師談笑",
    "X67n1307_002:0491a23": "間脫去。公歎曰。既不得壽。得如金山。復何憾哉。乃與",
    "X67n1307_002:0491a24": "佛者游。因授楞嚴經。歲餘忽有所悟曰。生死之理。我",
    "X67n1307_002:0491b01": "知之矣。遂釋然放懷。預知死日。至期。沐浴更衣。親督",
    "X67n1307_002:0491b02": "人洒掃園亭。及焚香擇時。手指畫之間。屹然立化。其",
    "X67n1307_002:0491b03": "手猶作指畫之狀。本無玄和尚。丁亥歲。興平府。設資",
    "X67n1307_002:0491b04": "戒會。坐亡者三人。路行而亡者二人。達本。行省。監壇",
    "X67n1307_002:0491b05": "會首。躬見其事。俯伏僧前。乞跨身而過。此皆宗門之",
    "X67n1307_002:0491b06": "細故。萬松門人。吾捨元帥從寬。臨終。問其次兄曰。佛",
    "X67n1307_002:0491b07": "祖父母。我今一箭射殺。二哥以為如何。隨整襟坐脫。",
    "X67n1307_002:0491b08": "湛然居士。從源聞之曰。且掩俗人眼耳。此與士人聞",
    "X67n1307_002:0491b09": "而不信者。相較何啻九牛毛耶。文與可曰。我以為韈",
    "X67n1307_002:0491b10": "材。人以為口食。萬松聊以為喻。天童曰。十方無壁落。",
    "X67n1307_002:0491b11": "從本來元沒遮攔。四面亦無門。祇這裏便是入處。又",
    "X67n1307_002:0491b12": "道淨躶躶。赤灑灑。直饒寸絲不掛。猶有赤骨立在。是",
    "X67n1307_002:0491b13": "以道萬里無雲。青天也須喫棒。灌溪先得兩杓。後沒",
    "X67n1307_002:0491b14": "可把。外頭趕兔。屋裏失獐。所以天童道。有時走殺。有",
    "X67n1307_002:0491b15": "時坐殺。巖頭道。直須向自己胸襟流出。將來與我葢",
    "X67n1307_002:0491b16": "天葢地。天童一箭雙鵰道。從臨濟得。末山得。萬松道。",
    "X67n1307_002:0491b17": "與天童從丹霞處得底。苦不相爭。天衣懷云。威音王",
    "X67n1307_002:0491b18": "佛以前即且置。威音以後無師自悟。盡屬天然外道。",
    "X67n1307_002:0491b19": "天童却道。揑聚放開都在我。拈來拋去更由誰。且道",
    "X67n1307_002:0491b20": "如何得恰好去。靈苗生有地。大悟不存師。",
    "X67n1307_002:0491b21": "第六十七則僧問睦州",
    "X67n1307_002:0491b22": "舉僧問睦州。祖意教意。是同是別。(天上揀月)州云。青山",
    "X67n1307_002:0491b23": "自青山。白雲自白雲。(悶時好看)天童拈云。若向這裏識",
    "X67n1307_002:0491b24": "得睦州。(無固必漢。有甚難見)釋迦出世。(解與雲門)達磨西來。(遭逢光統)",
    "X67n1307_002:0491c01": "總是不守分底漢。(擔着一碩笑他五斗)還識得麼。(天童本分)臂長",
    "X67n1307_002:0491c02": "衫袖短。(揠苗助長)脚瘦草鞋寬(鑿竅酧恩)。",
    "X67n1307_002:0491c03": "師云。睦州尋常辯若懸河。及乎這僧問著祖意教意。",
    "X67n1307_002:0491c04": "分疏不下。僧又問如何是青山。州云。還我一滴雨來。",
    "X67n1307_002:0491c05": "僧云。學人不會。請師道。州云。法華峰前陣。涅槃句後",
    "X67n1307_002:0491c06": "收。天童略之。恐涉教意。不見西川座主欲改業遊方。",
    "X67n1307_002:0491c07": "至襄州華嚴處。問祖意教意是同是別。嚴曰。如車二",
    "X67n1307_002:0491c08": "輪。如鳥兩翼。主曰。將謂禪門別有奇特。元來不出教",
    "X67n1307_002:0491c09": "乘。遂迴。後聞夾山盛化。遣小師馳問前語。夾山曰。雕",
    "X67n1307_002:0491c10": "沙無鏤玉之談。結草乖道人之意。小師回舉似主。主",
    "X67n1307_002:0491c11": "乃讚歎遙禮曰。將謂禪門與教意不殊。元來有奇特",
    "X67n1307_002:0491c12": "事。萬松道。也是承虗接響。僧問巴陵。祖意教意是同",
    "X67n1307_002:0491c13": "是別。陵曰。雞寒上樹。鴨寒下水。僧問睦州。祖意教意",
    "X67n1307_002:0491c14": "是同是別。州云。青山自青山。白雲自白雲。雪竇拈云。",
    "X67n1307_002:0491c15": "問既一般。答亦相似。爭奈水乳不分。其中有自利利",
    "X67n1307_002:0491c16": "他。謾人自謾。若點檢分明。管取解空第一。萬松道。解",
    "X67n1307_002:0491c17": "用則利他自利。不會則謾人自謾。直饒水乳分明。點",
    "X67n1307_002:0491c18": "檢將來。落七落八。趙州道。大宗師。須以本分事接人。",
    "X67n1307_002:0491c19": "且道如何是本分事。舜老夫嘗道。本自無事。從我何",
    "X67n1307_002:0491c20": "求。此謂之本分事。釋迦不須出世。達磨何用西來。翠",
    "X67n1307_002:0491c21": "巖真點胸。嘗罵舜老夫說無事禪。石霜永和尚令人",
    "X67n1307_002:0491c22": "傳語真云。舜老夫在洞山悟古鏡因緣。如此豈是說",
    "X67n1307_002:0491c23": "無事禪。你罵他自失却一隻眼。舜聞之作頌云。雲居",
    "X67n1307_002:0491c24": "不會禪。洗脚上牀眠。冬瓜直儱侗。瓠子曲彎彎。永和",
    "X67n1307_002:0492a01": "尚亦作頌曰。石霜不會禪。洗脚上牀眠。枕頭撲落地。",
    "X67n1307_002:0492a02": "打破常住磚。黃龍南聞舉舜老夫話云。老夫耄矣。何",
    "X67n1307_002:0492a03": "不有事底令無事。無事底令有事。是為淨佛國土。成",
    "X67n1307_002:0492a04": "就眾生。恁麼則釋迦須當出世。達磨必索西來。所以",
    "X67n1307_002:0492a05": "天童道。摠是不守分底漢。何也。舜老夫山高海深。鶴",
    "X67n1307_002:0492a06": "長鳧短。南禪師續鳧截鶴。夷嶽盈壑。所以臂長袖短。",
    "X67n1307_002:0492a07": "脚瘦鞋寬。且道如何得恰好去。萬松從來不守分。",
    "X67n1307_002:0492a08": "第六十八則南園撫掌",
    "X67n1307_002:0492a09": "舉南園一日自燒浴。(沙彌童行。不得氣力)僧問和尚何不使",
    "X67n1307_002:0492a10": "沙彌童行。(點即不到)園撫掌三下。(到即不點)僧舉似曹山。(正是",
    "X67n1307_002:0492a11": "傳言送語人)山云。一等是箇撫掌拍手。(三臺須是大家摧)就中",
    "X67n1307_002:0492a12": "南園奇怪。(閙市相逢執手驚)俱胝一指頭禪。(幸有金烏分晝夜)蓋",
    "X67n1307_002:0492a13": "為承當處不諦。(莫將石火當天明)僧却問南園撫掌。豈不",
    "X67n1307_002:0492a14": "是奴兒婢子邊事。(蹉了你牙)山云。是。(養耶作證見)僧云。向上",
    "X67n1307_002:0492a15": "更有事也無。(我不敢道)山云。有。(許你大膽)僧云。如何是向上",
    "X67n1307_002:0492a16": "事。(這亡命漢)山咄云。這奴兒婢子。(急惱都管)天童拈云。識尊",
    "X67n1307_002:0492a17": "卑。知貴賤。南園是作家。(老手舊肐膞)分玉石。辨金鍮。曹",
    "X67n1307_002:0492a18": "山不出世。(兒孫得力。室內不知)這僧雖解切蹉琢磨。(弄泥團漢)也",
    "X67n1307_002:0492a19": "祇向奴兒婢子邊著到。(終是賤骨頭)還知麼。(謾天童不得)放",
    "X67n1307_002:0492a20": "曠淋漓兩不傷。(憂則共慼。樂則同歡)猶是夜明簾外客(東宮雖至",
    "X67n1307_002:0492a21": "嫡。不面舜堯顏)。",
    "X67n1307_002:0492a22": "師云。南嶽西園蘭若。曇藏禪師。本受激發於大寂。後",
    "X67n1307_002:0492a23": "謁石頭。瑩然明徹。貞元二年。遁衡嶽絕頂。人罕參訪。",
    "X67n1307_002:0492a24": "尋以脚疾。移止西園。禪侶漸次繁盛。園一日自開浴",
    "X67n1307_002:0492b01": "次。僧問不使沙彌。何以自勞。園撫掌三下。洞山聞云。",
    "X67n1307_002:0492b02": "一等是箇拍手。就中西園奇怪。天童作曹山語云。一",
    "X67n1307_002:0492b03": "等是箇撫掌拍手。就中南園奇怪。俱胝一指頭禪。葢",
    "X67n1307_002:0492b04": "為承當處不諦。圭峰判此有自體用。有隨緣應用。自",
    "X67n1307_002:0492b05": "體用。如鏡之明。隨緣應用。如明所現影。俱胝將隨緣",
    "X67n1307_002:0492b06": "應用作自體用。萬松室中問僧俱胝竪指意如何。僧",
    "X67n1307_002:0492b07": "乃竪指。萬松隨後拶云。祇這箇。更別有。往往措手不",
    "X67n1307_002:0492b08": "辦。以圭峰判之。少自體用。雲巖掃地次。道吾云。太區",
    "X67n1307_002:0492b09": "區生。巖云。須知有不區區者。吾云。恁麼則有第二月。",
    "X67n1307_002:0492b10": "雲巖舉起掃帚云。這箇是第幾月。玄沙云。正是第二",
    "X67n1307_002:0492b11": "月。此解隨緣應用。長慶云。被他倒迴掃帚驀口[打丁+慼]。又",
    "X67n1307_002:0492b12": "作麼生。此明自體用。非深明洞上臨濟二宗者。不可",
    "X67n1307_002:0492b13": "辨也。無盡燈。僧問曹山。西園撫掌。豈不是明沙彌邊",
    "X67n1307_002:0492b14": "事。曹山云。是。僧云。如何是向上事。曹山云。這沙彌。天",
    "X67n1307_002:0492b15": "童此語三處。與無盡燈不同。一西園為南園。洞山聞",
    "X67n1307_002:0492b16": "云。一等是箇拍手。就中西園奇怪。天童作曹山語。仍",
    "X67n1307_002:0492b17": "多俱胝一指頭禪。葢為承當處。不諦一轉語。此二不",
    "X67n1307_002:0492b18": "同也。三改沙彌作奴兒婢子。仍多兩轉語。因辨於此。",
    "X67n1307_002:0492b19": "學者應知。據初問。和尚何不使沙彌童行。無盡燈始",
    "X67n1307_002:0492b20": "終有理。僧却問。南園撫掌豈不是奴兒婢子邊事。僧",
    "X67n1307_002:0492b21": "再三問如何是向上事。到這裏縱不犯顏觸諱。多分",
    "X67n1307_002:0492b22": "是霧鎻簾垂。曹山稟密旨傳宣道。咄。這奴兒婢子。所",
    "X67n1307_002:0492b23": "以天童道。曹山不出世。南園是作家。南園有時燒浴。",
    "X67n1307_002:0492b24": "帶水拖泥。有時撫掌。神歌社舞。曹山終日門頭戶底。",
    "X67n1307_002:0492c01": "不忘禁殿重闈。所以道。放曠淋漓兩不傷。猶是夜明",
    "X67n1307_002:0492c02": "簾外客。還知麼。官憑私契約。奴見婢慇懃。",
    "X67n1307_002:0492c03": "第六十九則雲門前後",
    "X67n1307_002:0492c04": "舉雲門示眾云。十五日以前即不問。(吞却三箇四箇)十五",
    "X67n1307_002:0492c05": "日以後。道將一句來。(吐却七箇八箇)自云。日日是好日。(將為",
    "X67n1307_002:0492c06": "別有)天童拈云。屬虎人本命。(杜撰巡官)屬猴人相衝(一任鑽龜",
    "X67n1307_002:0492c07": "打瓦)。",
    "X67n1307_002:0492c08": "師云。雲門示眾。無可做。沒去著道。十五日以前即不",
    "X67n1307_002:0492c09": "問。圓通善國師巧言令色道。是截斷眾流句。十五日",
    "X67n1307_002:0492c10": "以後道將一句來道。是隨波逐浪句。日日是好日道。",
    "X67n1307_002:0492c11": "是函葢乾坤句。萬松道。真雲門子孫。萬松於此著語",
    "X67n1307_002:0492c12": "道。蝦跳不出[跳兆+斗]。僧云。已被佛果占了也。萬松道。尀耐",
    "X67n1307_002:0492c13": "古人沒面情。預先偷我一轉語。佛果於此更道。此語",
    "X67n1307_002:0492c14": "通貫古今。從前至後。一時坐斷。萬松道。放處較危。收",
    "X67n1307_002:0492c15": "來太速。諸方見雲門道。日日是好日。便道。動作修營",
    "X67n1307_002:0492c16": "無罣礙。何勞入市問孫賓。爭奈天童道。屬虎人本命。",
    "X67n1307_002:0492c17": "屬猴人相衝。所以天柱慧道。祖師西來。大似箇賣卜",
    "X67n1307_002:0492c18": "漢。纔與錐破卦文。一切吉凶悔吝。皆在汝分上。還見",
    "X67n1307_002:0492c19": "天童爻變處麼。福無過譽。禍不隱情。",
    "X67n1307_002:0492c20": "第七十則壽聖鈎錐",
    "X67n1307_002:0492c21": "舉壽聖云。月半前用鈎。(新松恨不長千尺)月半後用錐。(惡竹",
    "X67n1307_002:0492c22": "須應斬萬竿)僧便問。正當月半時如何。(無雲生嶺上。有月落波心)聖",
    "X67n1307_002:0492c23": "云。泥牛踏破澄潭月。(也不消得)天童拈云。兩頭得用。壽",
    "X67n1307_002:0492c24": "聖作家。(去則鈎你。來則錐你)直下忘功。是誰體得。(放下鈎錐。懸崖撒手)",
    "X67n1307_002:0493a01": "放行也互換尊賓。(天眼龍睛。神出鬼沒)把定也不留朕跡。(清光",
    "X67n1307_002:0493a02": "應更多)還有體得底麼。(未有功夫)玉女夜拋梭。(暗通一線)織錦",
    "X67n1307_002:0493a03": "於西舍(文彩已彰)。",
    "X67n1307_002:0493a04": "師云。壽聖話頭。未詳所出。石門聰云。十五日以前諸",
    "X67n1307_002:0493a05": "佛生。十五日以後諸佛滅。十五日以前諸佛生。你不",
    "X67n1307_002:0493a06": "得離我這裏。若離我這裏。我有鉤鉤你。十五日以後",
    "X67n1307_002:0493a07": "諸佛滅。你不得住我這裏。若住我這裏。我有錐錐你。",
    "X67n1307_002:0493a08": "且道正當十五日。用鉤即是。用錐即是。遂有頌云。正",
    "X67n1307_002:0493a09": "當十五日。錐鉤一時息。更擬問如何。回頭日又出。大",
    "X67n1307_002:0493a10": "慧杲曰。恢張三玄三要。扶竪臨濟正宗。須是恁麼人",
    "X67n1307_002:0493a11": "始得。雖然如是。雲門即不然。十五日以前。諸佛本不",
    "X67n1307_002:0493a12": "曾生。十五日以後。諸佛本不曾滅。十五日以前。你若",
    "X67n1307_002:0493a13": "離我這裏。我也不用鉤鉤你。一任橫擔拄杖。緊悄草",
    "X67n1307_002:0493a14": "鞋。十五日以後。你若住我這裏。我也不用錐錐你。一",
    "X67n1307_002:0493a15": "任抝折拄杖。高掛鉢囊。且道正當十五日。合作麼生。",
    "X67n1307_002:0493a16": "乃云十五日前後。鉤錐徒爾為。今朝十五日。正好用",
    "X67n1307_002:0493a17": "鉤錐。且作麼生用。路逢死蛇莫打殺。無底籃子盛將",
    "X67n1307_002:0493a18": "歸。萬松道。大騁神通。不勞心力。天台智者舉涅槃經。",
    "X67n1307_002:0493a19": "如白月以前。種智將圓。黑月以後。惑障欲盡。是故如",
    "X67n1307_002:0493a20": "來仲春月半。中夜涅槃。經中三兩段義。頗似衲僧說",
    "X67n1307_002:0493a21": "話。葢類此也。梵語盧舍那。此云滿淨。謂種智圓滿。惑",
    "X67n1307_002:0493a22": "障清淨。種智圓滿。鉤在不疑之地。惑障清淨。今年錐",
    "X67n1307_002:0493a23": "也無。所以天童道。兩頭得用。壽聖作家。推惡離己。直",
    "X67n1307_002:0493a24": "下忘功。是誰體得。天童不免。放行也。互換尊賓。有去",
    "X67n1307_002:0493b01": "有住。有鉤有錐。把定也。不留朕跡。月落潭空。無下手",
    "X67n1307_002:0493b02": "處。大慧向諸師放行處把定。大家把定處放行。終是",
    "X67n1307_002:0493b03": "撞頭磕額。賴有末後句。却與天童同參。且道同參底",
    "X67n1307_002:0493b04": "事作麼生。石女夜裁無縫錦。死蛇多出放生籃。",
    "X67n1307_002:0493b05": "第七十一則曹山死貓",
    "X67n1307_002:0493b06": "舉僧問曹山。世間什麼物最貴。(黃底金。白底銀)山云。死猫",
    "X67n1307_002:0493b07": "兒最貴。(無人過價。打與三百)僧云。為什麼死猫兒最貴。(埋在竹地",
    "X67n1307_002:0493b08": "中。來年生好笋)山云。無人著價。(開口廝當)天童拈云。曹山物貨。",
    "X67n1307_002:0493b09": "不入行市。(孰誇舖席圖人買)子細看來。一文不直。(已著過價)曹",
    "X67n1307_002:0493b10": "山遇賤則貴。(釅醋不在釣葫蘆)我這裏遇貴則賤。(客旅與販。別有",
    "X67n1307_002:0493b11": "加饒)且道還有相違處麼(百歲老兒。拗不得城市)。",
    "X67n1307_002:0493b12": "師云。這則公案。以死猫兒為話頭。人多疑著。此最穢",
    "X67n1307_002:0493b13": "污無用凶物。何為最貴。萬松道。世尊拈華。俱胝竪指。",
    "X67n1307_002:0493b14": "你且道是同是別。其僧歡喜禮謝而去。近日人傳寫",
    "X67n1307_002:0493b15": "湛然居士真。手拈麈尾。請萬松讚。讚曰。大悲千臂。俱",
    "X67n1307_002:0493b16": "胝一指。錯認湛然手中拂子。瞎。恁麼看來。死猫兒展",
    "X67n1307_002:0493b17": "價。水[胤(厂一)]去也。這僧不識其寶。不得其用道。死猫兒為",
    "X67n1307_002:0493b18": "甚最貴。曹山道。祇為無人著價。知我者少。我則貴矣。",
    "X67n1307_002:0493b19": "天童拈云。曹山物貨。不入行市。圓通善國師。聞無為",
    "X67n1307_002:0493b20": "老。欲退北京靈感。以尺牘書數轉語曰。退席長老。無",
    "X67n1307_002:0493b21": "處安插。如解典庫中。解牛。解函板。解旛竿。所謂老兒",
    "X67n1307_002:0493b22": "語。但(平聲)聽取也。所以不入市者。五石之瓠。瓠落難用。",
    "X67n1307_002:0493b23": "是以天童道。子細看來。一文不直。試問牙人著價利。",
    "X67n1307_002:0493b24": "興化問莊宗。略借陛下寶看。宗以兩手展幞頭脚。化",
    "X67n1307_002:0493c01": "云。君王之寶。誰敢酬價。是以道。曹山遇賤則貴。丹霞",
    "X67n1307_002:0493c02": "作死猫兒頭最貴。天童無頭字。亦可。丹霞頌曰。腥臊",
    "X67n1307_002:0493c03": "臭穢不堪親。動著輕輕血污身。所以天童道。子細看",
    "X67n1307_002:0493c04": "來。一文不直。祇如丹霞這兩句。是毀辱。是讚歎。不見",
    "X67n1307_002:0493c05": "道剝彈底是買底。所以丹霞道。何是杳無人著價。為",
    "X67n1307_002:0493c06": "伊不是世間珍。可謂家無滯貨不富。",
    "X67n1307_002:0493c07": "第七十二則大慈識病",
    "X67n1307_002:0493c08": "舉大慈示眾云。山僧不會荅話。(失口錯道了)祇是識病。",
    "X67n1307_002:0493c09": "(明醫不自療)時有僧出。(疙疽蛆生也)慈便歸方丈。(勘破了也)雪竇",
    "X67n1307_002:0493c10": "云。雪竇識病不答話。(老老大大。學人做處)或有僧出。劈脊便",
    "X67n1307_002:0493c11": "打。(驀下霹靂散)天童拈云。大慈雪竇。二俱作家。(閑人情。敢道甚)",
    "X67n1307_002:0493c12": "要且祇顧目前。(貪觀白浪)不防脚下。(忘却水深)或有箇不識",
    "X67n1307_002:0493c13": "好惡。(許伊具眼)不問東西底漢。(轉見分明)出來便掀倒禪牀。",
    "X67n1307_002:0493c14": "(撞著瞎醫士)直饒你全機大用。(教侍者捉下)祇恐著手脚不",
    "X67n1307_002:0493c15": "辦。(打出三門也未遲)正當恁麼時。(天下人患時氣)還有識病底眼",
    "X67n1307_002:0493c16": "麼(虎口裏下子)。",
    "X67n1307_002:0493c17": "師云。杭州大慈。寰中禪師。頂骨圓聳。其聲如鐘。嗣百",
    "X67n1307_002:0493c18": "丈大智。一日示眾。大慈不會荅話。祇是識病。趙州亦",
    "X67n1307_002:0493c19": "云。今夜荅話去也。還有解問者出來。有僧便出。州云。",
    "X67n1307_002:0493c20": "拋磚引玉。却得箇墼子。不見資福道。隔江見資福剎",
    "X67n1307_002:0493c21": "竿便回去。脚跟下好與三十棒。何況過江來。這僧見",
    "X67n1307_002:0493c22": "大慈示眾。便出茅廣。不道是甚麼時節。當時領眾首",
    "X67n1307_002:0493c23": "座問訊便行。大眾隨後而出。教大慈老漢。至今起不",
    "X67n1307_002:0493c24": "得。首座既將頭不猛。負累三軍。這僧纔出。却被大慈",
    "X67n1307_002:0494a01": "便歸方丈。看首座大眾。是何面目。法眼道。眾中喚作",
    "X67n1307_002:0494a02": "病在目前不識。萬松道。瞎。玄覺徵云。且道大慈識病",
    "X67n1307_002:0494a03": "不識病。此僧出來。且道是病不是病。若言是病。逐日",
    "X67n1307_002:0494a04": "行住坐臥。不可總是病。若言不是病。這僧出來圖箇",
    "X67n1307_002:0494a05": "什麼。萬松道。要作五瘟使者。雪竇拈云。大凡扶竪宗",
    "X67n1307_002:0494a06": "乘。須辨箇得失。雪竇識病不荅話。或有僧出。劈脊便",
    "X67n1307_002:0494a07": "打。萬松道。當時這僧若解接住拄杖。雪竇倒退三千。",
    "X67n1307_002:0494a08": "雪竇又云。諸方識病不荅話。或有僧出。必別有長處。",
    "X67n1307_002:0494a09": "佛果云。不可祇守途轍去。雪竇又云。敢有一箇動著。",
    "X67n1307_002:0494a10": "大唐天子祇三人。萬松道。教天童萬松那去。焉知來",
    "X67n1307_002:0494a11": "者不如今也。天童拈云。大慈雪竇。二俱作家。未必心",
    "X67n1307_002:0494a12": "頭似口頭。擡時擡上二十八天。却道要且祇顧目前。",
    "X67n1307_002:0494a13": "不防脚下。萬松道。欲道他人。先治自己。天童也須自",
    "X67n1307_002:0494a14": "照顧始得。又道。或有箇不識好惡。不問東西底漢出",
    "X67n1307_002:0494a15": "來。便掀倒禪牀。直饒你全機大用。也祇恐著手脚不",
    "X67n1307_002:0494a16": "辦。萬松道。未垂示前。他早祇準了也。正當恁麼時。還",
    "X67n1307_002:0494a17": "有識病底眼麼。萬松道。天童到此。忘前失後。豈唯不",
    "X67n1307_002:0494a18": "顧目前。亦乃不防脚下。而今若有識病底衲僧。萬松",
    "X67n1307_002:0494a19": "門下死敢出氣。",
    "X67n1307_002:0494a20": "第七十三則雪峯三下",
    "X67n1307_002:0494a21": "舉僧問雪峰。聲聞人見性。如夜見月。(八月十五夜大有聲聞)",
    "X67n1307_002:0494a22": "菩薩人見性。如晝見日。(果然如是。菩薩亦不少)未審和尚見",
    "X67n1307_002:0494a23": "性如何。(非災橫禍)峰打三下。(更有長板)後問巖頭。(頑皮癩肉)頭打",
    "X67n1307_002:0494a24": "三掌。(秖為無血性)雪竇云。應病與藥。且打三下。(打云。險忘了拂",
    "X67n1307_002:0494b01": "子)據令而行。合打多少。(雪竇朝三千。聖僧暮八百)天童拈云。雪",
    "X67n1307_002:0494b02": "竇一期趂快。(伏手骨垛)往往後人作行令會(又爭諱得)殊不",
    "X67n1307_002:0494b03": "知雪峰巖頭。是箇無固必漢(為什麼不打兩下。不打四下)。",
    "X67n1307_002:0494b04": "師云。未見性人。但識取未見底是甚麼。已見性人。如",
    "X67n1307_002:0494b05": "慶喜見阿閦佛國。一見更不再見。據實而論。悟有淺",
    "X67n1307_002:0494b06": "深。法無彼此。如夜見月底聲聞。單明自己。不了目前。",
    "X67n1307_002:0494b07": "愚法聲聞。具一隻眼。證五分法身。未得功德法身。法",
    "X67n1307_002:0494b08": "華判為眇目矬陋。無威德者。涅槃經道。了了見佛性。",
    "X67n1307_002:0494b09": "猶如妙德等。是如晝見日於巖頭雪峰分上。猶是眼",
    "X67n1307_002:0494b10": "華。雪峰三棒。巖頭三掌。若識痛痒。日月宮裏。把手共",
    "X67n1307_002:0494b11": "行。豈不快哉。豈更有見日見月哉。恁麼看來。這僧發",
    "X67n1307_002:0494b12": "如此問。不唯埋沒自己。大似輕視雪峰。所以雪竇道。",
    "X67n1307_002:0494b13": "盡令而行。合喫多少。天童見雪竇道。應病與藥。據令",
    "X67n1307_002:0494b14": "而行。所以道。往往後人作行令會。天童祇知雪峰巖",
    "X67n1307_002:0494b15": "頭是無固必漢。豈可雪竇是釘樁搖艣底人。還會麼。",
    "X67n1307_002:0494b16": "而今晚進欺先覺。且染髭鬚學後生。",
    "X67n1307_002:0494b17": "第七十四則雲巖石室",
    "X67n1307_002:0494b18": "舉雲巖院主。遊石室回。(往來不易)巖云。汝去入到石室",
    "X67n1307_002:0494b19": "裏看。為什麼便祇回。(恐和尚怪遲)僧無語。(閙裏抽身)洞山代",
    "X67n1307_002:0494b20": "云。彼中已有人占了也。(知之何晚)巖云。汝更去作什麼",
    "X67n1307_002:0494b21": "(直須親到一回。始得)山云。不可人情斷絕去也。(曲為今時。私通車馬)天",
    "X67n1307_002:0494b22": "童拈云。低頭失却針。(院主拾得)開眼拾得線。(洞山拋下)線無",
    "X67n1307_002:0494b23": "頭而莫度。(須得院主針)針無穴以難穿。(須假雲巖鑽)到這裏",
    "X67n1307_002:0494b24": "鸞膠續絃。須是洞山始得(也要天童經過)。",
    "X67n1307_002:0494c01": "師云。南泉斬猫。兩堂首座。與眾無語。後來趙州戴草",
    "X67n1307_002:0494c02": "鞋。始與南泉相見。這僧不副雲巖機。須是洞山始得。",
    "X67n1307_002:0494c03": "雲巖與這僧舉話。這僧若非洞山代語。幾乎世諦流",
    "X67n1307_002:0494c04": "布。且雲巖問院主。汝到石室為甚麼便迴。院主無語。",
    "X67n1307_002:0494c05": "洞山代語。彼中已有人占了也。陸亘問南泉。弟子從",
    "X67n1307_002:0494c06": "六合中來。彼中還有身不。泉云。分明記取。舉似作家。",
    "X67n1307_002:0494c07": "陸云。和尚不可思議。到處世界成就。泉云。適來總是",
    "X67n1307_002:0494c08": "大夫分上事。且道石室中先占了底是甚麼人。且道",
    "X67n1307_002:0494c09": "占了多少時。巖云。汝更去作甚麼。萬松道。每日往來",
    "X67n1307_002:0494c10": "勾當。正為此人。所以洞山道。不可人情斷絕去也。洞",
    "X67n1307_002:0494c11": "山等閒出一轉語。理事周圓。佛法世法。打成一片。洞",
    "X67n1307_002:0494c12": "上源流。於今不絕者。賴有天童針線耳。雲巖窘院主。",
    "X67n1307_002:0494c13": "低頭失却針。洞山答雲巖。開眼拾得線。雖然。洞山若",
    "X67n1307_002:0494c14": "非院主雲巖。無以發此機。所以道。線無頭而莫度。針",
    "X67n1307_002:0494c15": "無穴以難穿。且道如何是發機處。到這裏鸞膠續絃。",
    "X67n1307_002:0494c16": "須是洞山始得。冤有頭。債有主。且道降冤償債一句",
    "X67n1307_002:0494c17": "作麼生。待到石室裏。向你道。",
    "X67n1307_002:0494c18": "第七十五則南泉翫月",
    "X67n1307_002:0494c19": "舉南泉與趙州翫月次。(未能免俗)州云。幾時得似這箇",
    "X67n1307_002:0494c20": "去。(是尚不是。要似作麼)泉云。王老師二十前也曾恁麼來。",
    "X67n1307_002:0494c21": "(兒時做處老知羞)天童拈云。二十年前且置。(猶是這箇在)二十",
    "X67n1307_002:0494c22": "年後又作麼生。(月落來與你相見)還知王老師行履處麼。",
    "X67n1307_002:0494c23": "(曾遭鬼覷見)屋裏無靈床。(坐著即不堪)渾家不著孝(縱橫無忌諱)。",
    "X67n1307_002:0494c24": "師云。似鏡常明。打破鏡來相見。正是月明時。月落來",
    "X67n1307_002:0495a01": "與你相見。南泉十八上解作活計。所以道。二十年前",
    "X67n1307_002:0495a02": "也曾恁麼來。趙州十八上破家散宅。得似這箇。堪作",
    "X67n1307_002:0495a03": "什麼。所以馬祖與西堂百丈南泉翫月。三人著語畢。",
    "X67n1307_002:0495a04": "祖云。經入藏。禪歸海。唯有普願。獨超物外。所以天童",
    "X67n1307_002:0495a05": "道。二十年後。王老師行履處作麼生。屋裏無靈牀。渾",
    "X67n1307_002:0495a06": "家不著孝。且道王老師與牛頭見四祖後。興況如何。",
    "X67n1307_002:0495a07": "枯河岸上粧龍女。破炕頭邊畫竈君。",
    "X67n1307_002:0495a08": "第七十六則玄沙無縫塔",
    "X67n1307_002:0495a09": "舉僧問玄沙如何是無縫塔。(開也)沙云。這一縫大小。",
    "X67n1307_002:0495a10": "(天下人補不合)天童拈云。見成公案。(不勞再勘)你若道據欵結",
    "X67n1307_002:0495a11": "案。(閒打官防)我知你未識玄沙。(一字入公門九牛拽不出)若有人問",
    "X67n1307_002:0495a12": "長蘆。祇向道四稜塌地。(不妨穩密)且道識玄沙不識玄",
    "X67n1307_002:0495a13": "沙。(是何面目)具眼者辨看(恁麼則不識玄沙)。",
    "X67n1307_002:0495a14": "師云。自忠國師百年後。肅宗詔躭源創起無縫塔。帝",
    "X67n1307_002:0495a15": "請塔樣。國師當時弄影。躭源後來說破。二庵主山居。",
    "X67n1307_002:0495a16": "上庵主問下庵主曰。數日不見。當何所務。下曰。向庵",
    "X67n1307_002:0495a17": "中造箇無縫塔。上曰。我亦欲造一所。暫借塔樣看。下",
    "X67n1307_002:0495a18": "曰。何不早道。恰被人借去。這僧問無縫塔。沙道。這一",
    "X67n1307_002:0495a19": "縫大小。且道點這僧過。答這僧話。保壽問胡釘鉸。還",
    "X67n1307_002:0495a20": "釘得虗空麼。胡云。請和尚打破。某甲釘。壽便打。胡曰。",
    "X67n1307_002:0495a21": "莫錯打某甲。壽曰。向後有多口阿師。為你點破在。胡",
    "X67n1307_002:0495a22": "後問趙州。州曰。祗這一縫尚不奈何。玄沙道。這一縫",
    "X67n1307_002:0495a23": "大小。正與玄沙同參。東坡鎮維揚。幕下皆奇豪。一日。",
    "X67n1307_002:0495a24": "石塔遣侍者投狀。求解脫事。東坡問長老何往。對。欲",
    "X67n1307_002:0495b01": "歸西湖舊廬。即令出別候指揮。東坡於是將僚佐同",
    "X67n1307_002:0495b02": "至石塔。令擊鼓。大眾聚觀。袖中出疏。使晁無咎讀之。",
    "X67n1307_002:0495b03": "其詞曰。大士何曾出世。誰作金毛之聲。眾生各自開",
    "X67n1307_002:0495b04": "堂。何關石塔之事。去無作相。住亦隨緣。惟戒公長老。",
    "X67n1307_002:0495b05": "開不二門。施無盡藏。念西湖之久別。亦是偶然。為東",
    "X67n1307_002:0495b06": "坡而少留。無不可者。一時稽首。重聽白槌。渡口船迴。",
    "X67n1307_002:0495b07": "依舊雲山之色。秋來雨過。一新鐘皷之聲。謹疏。覺範",
    "X67n1307_002:0495b08": "曰。余以為戒公。甚類杜子美黃四娘耳。東坡妙觀逸",
    "X67n1307_002:0495b09": "想。託之以為此文。遂與百世俱傳。萬松道。覺範失言",
    "X67n1307_002:0495b10": "也。以石塔戒。比黃四娘。何啻天淵。東坡昔赴文登。戒",
    "X67n1307_002:0495b11": "往迓之。坡曰。吾欲一見石塔。以行速不及也。戒起曰。",
    "X67n1307_002:0495b12": "看這箇是塼浮圖耶。坡曰。有縫奈何。戒曰。若無縫爭",
    "X67n1307_002:0495b13": "解容得世間螻蟻。坡首肯之。坡待戒公為方外士。子",
    "X67n1307_002:0495b14": "美視黃四娘留連戲蝶者也。因辨於此。學者應知。且",
    "X67n1307_002:0495b15": "玄沙道。這一縫大小極寬。石塔道。容螻蟻多少至廣。",
    "X67n1307_002:0495b16": "現成公案。今古恒然。據欵結案。一期判斷。天童道。四",
    "X67n1307_002:0495b17": "稜塌地。何須更識玄沙。若論背面相逢。具眼者不如",
    "X67n1307_002:0495b18": "瞎漢。",
    "X67n1307_002:0495b19": "第七十七則古德道場",
    "X67n1307_002:0495b20": "舉古德垂語云。終日拈香擇火。(且道為誰)不知身是道",
    "X67n1307_002:0495b21": "場。(當局者迷)天童拈云。弄精魂漢有什麼限。(也不得草草)玄",
    "X67n1307_002:0495b22": "沙云。終日拈香擇火。(是誰教你)不知真箇道場。(傍觀者哂)天",
    "X67n1307_002:0495b23": "童拈云。奇怪。(休蝐禍)八十翁翁出場屋。(前輩風流)不是小",
    "X67n1307_002:0495b24": "兒戲。(後人榜樣)且道利害在什麼處。(料掉沒交涉)有智無智",
    "X67n1307_002:0495c01": "較三十里(隔絲不灸病)。",
    "X67n1307_002:0495c02": "師云。楚人失弓。楚人得之。未若人失弓。而人得之。古",
    "X67n1307_002:0495c03": "德道。身是道場。髑髏前見鬼無數。玄沙道。真箇道場。",
    "X67n1307_002:0495c04": "何方徹底承當。東坡題東林寺道。憶昔懷清賞。神遊",
    "X67n1307_002:0495c05": "杳靄間。此迴不是夢。真箇到廬山。南院曾道。我已前",
    "X67n1307_002:0495c06": "如在燈影裏行相似。光嚴童子問維摩居士。從何處",
    "X67n1307_002:0495c07": "來。士曰。吾從道場來。子云。道場者。何所是。維摩廣說",
    "X67n1307_002:0495c08": "三十餘句。乃至舉足下足。皆是道場。湛然居士。近於",
    "X67n1307_002:0495c09": "大萬壽寺設水陸會。請萬松小參。舉昔有跨驢人。問",
    "X67n1307_002:0495c10": "眾僧何往。僧云。道場去。人云。何處不是道場。僧以拳",
    "X67n1307_002:0495c11": "毆之云。這漢沒道理。向道場裏跨驢不下。其人無語。",
    "X67n1307_002:0495c12": "人人盡道這漢有頭無尾。能做不能當。殊不知却是",
    "X67n1307_002:0495c13": "這僧前言不副後語。汝既知舉足下足。皆是道場。何",
    "X67n1307_002:0495c14": "不悟騎驢跨馬。無非佛事。萬松要斷這不平公案。更",
    "X67n1307_002:0495c15": "與花判云。喫拳沒興漢。茆廣杜禪和。早是不尅己。那",
    "X67n1307_002:0495c16": "堪錯怪他。道場唯有一。佛法本無多。留與闍黎道。護",
    "X67n1307_002:0495c17": "唵薩哩嚩。萬松道。推過不是好手。天臺宗。愛用法華",
    "X67n1307_002:0495c18": "一偈。佛子住此地。則是佛受用。常在於其中。經行及",
    "X67n1307_002:0495c19": "坐臥。天童拈利害示人道。有智無智較三十里。可謂",
    "X67n1307_002:0495c20": "楊修見幼婦。一覽便知妙。",
    "X67n1307_002:0495c21": "第七十八則龍牙烏龜",
    "X67n1307_002:0495c22": "舉僧問龍牙。如何是祖師西來意。(與我過禪板來)牙云。待",
    "X67n1307_002:0495c23": "石烏龜解語即向汝道。(石烏龜語也。秖是和尚不道)僧問香林。",
    "X67n1307_002:0495c24": "如何是祖師西來意。(臘月火燒山)林云。坐久成勞。(有年無德)",
    "X67n1307_002:0496a01": "天童拈云。一句子。仰之彌高。(脚跟下薦取)一句子。鑽之",
    "X67n1307_002:0496a02": "彌竪。(秦時[車*度]轢鑽)一句子。瞻之在前。(終日覓不得)一句子。忽",
    "X67n1307_002:0496a03": "焉在後。(有時還自來)還辨得麼。(有甚難見)赤心片片知人少。",
    "X67n1307_002:0496a04": "(恩多怨深)覿面堆堆覩者稀(人貧智短)。",
    "X67n1307_002:0496a05": "師云。龍牙參翠微臨濟。皆問祖師西來意。二師索禪",
    "X67n1307_002:0496a06": "板蒲團。龍牙過與。二師便打。牙云。打即任打。要且無",
    "X67n1307_002:0496a07": "祖師意。僧後舉前話問二師明得不。牙云。明即明矣",
    "X67n1307_002:0496a08": "要且無祖師意。天童頌曰。不萌草解藏香象。無底籃",
    "X67n1307_002:0496a09": "能著活蛇。所以道。石烏龜解語。即向汝道。霅溪示眾",
    "X67n1307_002:0496a10": "云。若道石龜元不語。是何木馬却能嘶。成都府青城",
    "X67n1307_002:0496a11": "山。香林澄遠禪師。事雲門為侍者一十八年。門常喚",
    "X67n1307_002:0496a12": "遠侍者。遠纔應。門曰。是甚麼。遠凡下語呈見處未契。",
    "X67n1307_002:0496a13": "一日忽曰。某會也。門曰。何不向上道來。告其所悟。門",
    "X67n1307_002:0496a14": "曰。吾今後更不復喚汝也。遠一日辭雲門。門云。光含",
    "X67n1307_002:0496a15": "萬象一句。速道。遠擬議。門云。更住三年。住後。僧問如",
    "X67n1307_002:0496a16": "何是衲衣下事。林曰。臘月火燒山。僧問如何是西來",
    "X67n1307_002:0496a17": "意。林云。坐久成勞。什問鼎州文殊和尚。古人垂一足。",
    "X67n1307_002:0496a18": "意旨如何。殊云。坐久成勞。投子青頌曰。馳書纔去返",
    "X67n1307_002:0496a19": "怱怱。一足垂酬繼後蹤。坐久成勞誰委悉。紅爐點雪",
    "X67n1307_002:0496a20": "自相通。此頌清源遣石頭馳書上見讓和尚。回來與",
    "X67n1307_002:0496a21": "汝鈯斧子住山。頭迴曰。去日蒙和尚許鈯斧子。便請",
    "X67n1307_002:0496a22": "源垂一足。頭便禮拜。文殊道。坐久成勞。投子頌。垂一",
    "X67n1307_002:0496a23": "足。可謂知時別宜。石頭問長髭。甚處來。髭云。嶺南來。",
    "X67n1307_002:0496a24": "頭云。大庾嶺頭一鋪功德畫了未。髭云。畫了祇欠點",
    "X67n1307_002:0496b01": "眼在。頭云。莫要點麼。髭云。便請。頭垂一足。勝默和尚",
    "X67n1307_002:0496b02": "住萬壽時。慶壽舜老。時充堂司。默令看此公案。舜攢",
    "X67n1307_002:0496b03": "眉曰。青公佛法。吾不敢言。頌古文章。才不勝德。默曰。",
    "X67n1307_002:0496b04": "投子內秀俏措無賽。頌文殊坐久成勞。凡兩舉垂足",
    "X67n1307_002:0496b05": "公案。頭問髭曰。汝見箇甚麼便禮拜。髭曰。某甲見處",
    "X67n1307_002:0496b06": "如紅爐上一點雪相似。所以道。紅爐點雪自相通。蘇",
    "X67n1307_002:0496b07": "東坡臨大節。視死如生。而好修養長生之術。有說。令",
    "X67n1307_002:0496b08": "人舌舐懸嗡。得玉液嚥之。號紅爐上一點雪。此與長",
    "X67n1307_002:0496b09": "髭了沒交涉。因辨於此。學者應知。洞山寶問慈明。達",
    "X67n1307_002:0496b10": "磨九年意旨如何。明云。空腹高心。翌日寶陞座。推為",
    "X67n1307_002:0496b11": "導首矣。若識慈明此語。香林坐久成勞。思過半矣。聖",
    "X67n1307_002:0496b12": "人之德。仰之彌高。鑽之彌堅。瞻之在前。忽然在後。此",
    "X67n1307_002:0496b13": "四句。本出魯語。二師之言。仰望不及。針錐不得。先行",
    "X67n1307_002:0496b14": "不到。末後太過。還識天童麼。報佛祇憑三寸舌。為人",
    "X67n1307_002:0496b15": "不惜兩莖眉。",
    "X67n1307_002:0496b16": "第七十九則欽山三關",
    "X67n1307_002:0496b17": "舉良禪客問欽山。一鏃破三關時如何。(過)山云。放",
    "X67n1307_002:0496b18": "出關中主看(有甚眼相見)良云。恁麼則知過必改。(倒退三千)",
    "X67n1307_002:0496b19": "山云。更待何時。(臨崖一推)良云。好箭放不著。所在便出。",
    "X67n1307_002:0496b20": "(恩多怨深)山云。且來闍黎(恨心不捨)良回首。(聽人處分)山把住云。",
    "X67n1307_002:0496b21": "一鏃破三關且置(已往不咎)試與欽山發箭看。(亡身為法)良",
    "X67n1307_002:0496b22": "擬議。(莫錯怪人好)山打七棒(幾乎放過)云。且聽這漢疑三十",
    "X67n1307_002:0496b23": "年。(雪上更加霜)天童拈云。山堆嶽積來。(說向飛龍之前)瓦解氷",
    "X67n1307_002:0496b24": "消去。(行在跛鼈之後)則時人知有。(流俗阿師)與我放出關中主",
    "X67n1307_002:0496c01": "看。(不入驚人浪)且合作作麼生。(難逢稱意魚)有底道。當時便喝。",
    "X67n1307_002:0496c02": "(咄)當時便掌。(著)。然則一期瞎用則得。(打云祇為你眼明)要",
    "X67n1307_002:0496c03": "且未是關中主在。(你祇管喚)還體得麼。(得恁無血性)當堂不",
    "X67n1307_002:0496c04": "正坐。(排班無位次)那赴兩頭機(屈指不倫流)。",
    "X67n1307_002:0496c05": "師云。澧州欽山文邃禪師。大慈受業。美咨容。善譚論。",
    "X67n1307_002:0496c06": "常以剪刀星尺針線隨身。與眾裁縫。雪峰常以漆桶",
    "X67n1307_002:0496c07": "木杓護布隨身。為眾作飯頭。巖頭常以把钁隨身。為",
    "X67n1307_002:0496c08": "眾治蔬圃。相與遊方。積歲二人緣契德山。欽山獨嗣",
    "X67n1307_002:0496c09": "洞山。住後每上堂拄杖橫膝示眾云。有麼有麼。若無",
    "X67n1307_002:0496c10": "欽山唱菩薩蠻去也。乃云。邏邏哩哩。便下座。僧問如",
    "X67n1307_002:0496c11": "何是和尚家風。山云。錦地繡香囊。風吹滿路香。巖頭",
    "X67n1307_002:0496c12": "聞之。令僧向山道。傳語十八姊。好好事潘郎。無盡燈",
    "X67n1307_002:0496c13": "註曰。是師之舊事。見別傳。萬松昔在眾中見舉欽山",
    "X67n1307_002:0496c14": "三人至鰲山鎮。山遭魔嬈。皆好事者為之。雪峰於鰲",
    "X67n1307_002:0496c15": "山鎮宿夜坐禪。責巖頭睡。乃曰。今生不著便。所到常",
    "X67n1307_002:0496c16": "為欽山負累。所謂負累者。一則別嗣洞山。二為德山",
    "X67n1307_002:0496c17": "打我太晒。巖頭曰。汝向後莫道我曾見德山來。黃口",
    "X67n1307_002:0496c18": "禪和。見巖頭點。傳與十八姊。又見雪峰道。為欽山負",
    "X67n1307_002:0496c19": "累。緣在鰲山店。一人傳虗。萬人傳實。意謂鰲山鎮嘗",
    "X67n1307_002:0496c20": "遭魔嬈。佛果云。雪峰道。盡十方世界。是沙門一隻眼。",
    "X67n1307_002:0496c21": "你向什麼處屙。趙州聞舉謂僧曰。汝若迴。寄取箇鍬",
    "X67n1307_002:0496c22": "子去。不可便教埋却雪峰去也。此類欽山前話。隨語",
    "X67n1307_002:0496c23": "生解。大可笑也。因辨於此。學者應知。無盡燈作鉅良",
    "X67n1307_002:0496c24": "禪客問山。一鏃破三關時如何。歸宗道。一鏃破三關",
    "X67n1307_002:0497a01": "分明箭後路。所謂三關者。百丈大陽普安道。皆有三",
    "X67n1307_002:0497a02": "句。臨濟玄沙古塔主。皆有三玄等。非止兜率悅。老黃",
    "X67n1307_002:0497a03": "龍。獨有三關也。箭後路者。百丈道。三句外省去。六句",
    "X67n1307_002:0497a04": "外會取。這僧車載驢駞。將許多禪來問。被欽山却問",
    "X67n1307_002:0497a05": "關中主是甚麼人。這僧既用不行。拈不出。衲敗云。恁",
    "X67n1307_002:0497a06": "麼則知過必改。山下坡不走。更與一推云。更待何時。",
    "X67n1307_002:0497a07": "這僧棺木裏瞠眼。道好箭放不著所在。便出。猶自不",
    "X67n1307_002:0497a08": "伏燒埋。這公案未得勦絕。山未肯放過。且來闍黎。這",
    "X67n1307_002:0497a09": "僧若是箇漢。回頭擘眼云。猫。不然。搭坐具肩上長行。",
    "X67n1307_002:0497a10": "這僧受人處分。不識裂鼻木。便回首。欽山深入虎穴",
    "X67n1307_002:0497a11": "要與這僧傾出心肝相見道。一鏃破三關且置。試與",
    "X67n1307_002:0497a12": "欽山發箭看。這僧向烈風迅雷中。措手不辦。擬祗對",
    "X67n1307_002:0497a13": "他。欽山盡令而行。便打七棒。萬松道。棒猶未折。為甚",
    "X67n1307_002:0497a14": "祇打七棒。他又幾曾便休來。更道。且聽這漢疑三十",
    "X67n1307_002:0497a15": "年。極有為人作略。天童拈處。解粘去縛。忘身為物道",
    "X67n1307_002:0497a16": "放出關中主看。諸方據令而行。天童分明拈出。還見",
    "X67n1307_002:0497a17": "麼。古聖不安排。至今無處所。",
    "X67n1307_002:0497a18": "第八十則趙州勝劣",
    "X67n1307_002:0497a19": "舉趙州與遠侍者鬬劣不鬬勝。(廝殺無過父子兵)州云。我",
    "X67n1307_002:0497a20": "似一頭驢。(這畜生)者云。我似驢胃(休放屁)州云。我似驢",
    "X67n1307_002:0497a21": "糞。(爭奈外頭光)者云。我似糞中蟲(九問僧堂裏不住)州云。在裏",
    "X67n1307_002:0497a22": "許作甚麼。(和尚莫要餅子喫麼)者云。過夏。(墮也墮也)州云。把將餅",
    "X67n1307_002:0497a23": "子來。(慣得其便)天童拈云。高高標不出。(不如鬬劣)低低望不",
    "X67n1307_002:0497a24": "及。(在汝脚跟下)眼自爭先得。(拈轉脚跟)籌因打劫羸(扳回鼻孔)。",
    "X67n1307_002:0497b01": "師云。衲僧行履。不異常途。唯臨死生禍福得失是非",
    "X67n1307_002:0497b02": "之際。視死如生。受辱如榮。見其人矣。趙州一日見婆",
    "X67n1307_002:0497b03": "子問曰。什麼處去。婆云。偷趙州笋去。州云。忽遇趙州",
    "X67n1307_002:0497b04": "時作麼生。婆攔腮與趙州一掌。州休去。竹林安和尚。",
    "X67n1307_002:0497b05": "與眾沙童拔草。童恚而密訟曰。老驢不放人閒。謂師",
    "X67n1307_002:0497b06": "不聞也。須臾草盈筐。童問安曰。草傾置何處。安曰。置",
    "X67n1307_002:0497b07": "方丈中著。童曰。要這作甚麼。安曰。要喂老驢聻。童吐",
    "X67n1307_002:0497b08": "舌。趙州與文遠侍者行次。州云。這裏好置箇巡舖子。",
    "X67n1307_002:0497b09": "者便道邊立云。把將公驗來。州與一掌。者云。公驗分",
    "X67n1307_002:0497b10": "明過。州一日上觸喚侍者。者應諾。州云。東司頭不可",
    "X67n1307_002:0497b11": "與汝說佛法也。大慧杲。常以諸佛菩薩。畜生驢馬。教",
    "X67n1307_002:0497b12": "人看是甚麼道理。諸錄中。皆云趙州侍者鬬劣者得",
    "X67n1307_002:0497b13": "餅子喫。或曰。果子。天童少此句。萬松若是侍者。便道",
    "X67n1307_002:0497b14": "我今日定不得餅子喫。管教趙州兩手分付。趙州道。",
    "X67n1307_002:0497b15": "我似一頭驢。萬松道。是則便是。似作什麼。普化一日",
    "X67n1307_002:0497b16": "喫生菜。臨濟道。這漢却似一頭驢。化便作驢鳴。侍者",
    "X67n1307_002:0497b17": "作糞中蟲。餅子看看到口。趙州輕用驅耕奪飢之機。",
    "X67n1307_002:0497b18": "便問你在裏頭作什麼。當時祇道待過餅子與和尚。",
    "X67n1307_002:0497b19": "州縱喫下。却須吐出。却道在裏頭結夏。比來鬬劣。却",
    "X67n1307_002:0497b20": "成占勝。餅到口邊。被州奪却。天童拈處。以劣為勝。以",
    "X67n1307_002:0497b21": "低為高。滹陽千鈔主。未解奕碁。懸碁盤於空中。偃臥",
    "X67n1307_002:0497b22": "閱之云。老僧看讀則箇。須臾曰。我解也。元來祇是箇",
    "X67n1307_002:0497b23": "爭先法。二人鬬劣。如對碁。正到雙關二虎處。趙州輕",
    "X67n1307_002:0497b24": "輕拈過。眼蹉。還奪手中。還識侍者麼。一著不到處滿",
    "X67n1307_002:0497c01": "盤空用心。",
    "X67n1307_002:0497c02": "第八十一則玄沙三病",
    "X67n1307_002:0497c03": "舉玄沙示眾云。諸方盡道接物利生。(正是教壞人家男女)忽",
    "X67n1307_002:0497c04": "遇三種病人來如何接得。(不須入室。便合罷參)患盲者拈槌",
    "X67n1307_002:0497c05": "竪拂。他又不見(耳朵在甚麼處)患聾者語言三昧。他又不",
    "X67n1307_002:0497c06": "聞。(眼在甚麼處)患瘂者教伊說又說不得。(鼻孔在甚麼處)若接",
    "X67n1307_002:0497c07": "此人不得。佛法無靈驗。(打云。即時見效)有僧請益雲門。(疑則",
    "X67n1307_002:0497c08": "別參)門云。你禮拜著。(不將坐具來)僧禮拜。(放得下)門以拄杖",
    "X67n1307_002:0497c09": "桎。(一點佛手散)僧退後。(頭輕眼明)云。汝不患盲。(即時平復)復喚近",
    "X67n1307_002:0497c10": "前來。(剔耳挑聾)僧近前。(聰聞蟻鬬)門云。汝不患聾。(即時平復)乃云。",
    "X67n1307_002:0497c11": "會麼。(暗抽橫骨)僧云。不會。(無礙辯才)門云。汝不患瘂。(即時平復)其",
    "X67n1307_002:0497c12": "僧於此有省。(幾險盲聾瘂一生)天童拈云。雲門平展。(已費錐刀)",
    "X67n1307_002:0497c13": "這僧實酬。(却成奸詐)且道悟在什麼處。(眼耳口重新)不救之",
    "X67n1307_002:0497c14": "疾。(病在膏肓)難為針艾(良醫拱手)。",
    "X67n1307_002:0497c15": "師云。玄沙這話。如香嚴上樹底一般。雲門發機徑直。",
    "X67n1307_002:0497c16": "勝虎頭雪竇百倍。翠巖芝云。早知燈是火。飯熟已多",
    "X67n1307_002:0497c17": "時。萬松道。甚處去來。無盡燈錄。玄沙上堂示眾纔畢。",
    "X67n1307_002:0497c18": "一僧出問。三種病人。和尚還許商量也無。沙云。許。且",
    "X67n1307_002:0497c19": "作麼生商量。其僧珍重便出。沙曰。不是不是。萬松道。",
    "X67n1307_002:0497c20": "葫蘆裏撼蒸茄。法眼云。我見羅漢和尚舉此話。我便",
    "X67n1307_002:0497c21": "會三種病人。萬松道。猶成剩法。中塔曰。三種病人即",
    "X67n1307_002:0497c22": "今在什麼處。一僧曰。非唯謾他。亦乃自謾。萬松道。却",
    "X67n1307_002:0497c23": "是我謾你。地藏出曰。某甲有眼耳口。和尚作麼生接。",
    "X67n1307_002:0497c24": "萬松道。著甚死急。沙曰。慚愧。便歸方丈。萬松道。今日",
    "X67n1307_002:0498a01": "遭人毒手。天童向玄沙未示眾以前著眼。却於眾人",
    "X67n1307_002:0498a02": "拈提後舉覺。即今萬松恁麼說。諸人恁麼聽。彼此相",
    "X67n1307_002:0498a03": "見。與玄沙示眾。諸師著語。天童拈提。豈不是平展實",
    "X67n1307_002:0498a04": "酬。諸人為甚麼不悟。師笑云。有甚心情馬打毬。",
    "X67n1307_002:0498a05": "第八十二則大慈合伴",
    "X67n1307_002:0498a06": "舉僧辭大慈。(未必離得)慈問向甚麼處去。(果然不許)僧云。江",
    "X67n1307_002:0498a07": "西去。(相去不還)慈云。將老僧去得麼。(特來拜辭)僧云。非但和",
    "X67n1307_002:0498a08": "尚。更有過於和尚者。亦不能將得去。(寡宿孤辰。正是僧命)天",
    "X67n1307_002:0498a09": "童拈云。大慈合伴不著。(舍弟江南死)這僧不如獨行。(家兄",
    "X67n1307_002:0498a10": "塞北亡)也須是恁麼始得。(一身猶去外)直饒大慈古佛。也",
    "X67n1307_002:0498a11": "不奈這擔板漢何。(絕嗣又何妨)且道別有什麼長處。(更參",
    "X67n1307_002:0498a12": "三十年)。",
    "X67n1307_002:0498a13": "師示。眾中有一人少方便。眾僧默擯之。同參勸云。一",
    "X67n1307_002:0498a14": "百人。一百箇嫌汝。僧曰。汝祇道得九成。同參曰。何也。",
    "X67n1307_002:0498a15": "僧曰。一百人。一百一箇嫌我。同參固問。何謂也。僧曰。",
    "X67n1307_002:0498a16": "我從來自嫌我。萬松道。到這裏還容得伴黨麼。縱容",
    "X67n1307_002:0498a17": "得伴黨。却失了自己始得。昔二人防送一僧還鄉。一",
    "X67n1307_002:0498a18": "人伴鎻。一人持挺。從之二人。素躭睡。殆如死人。夜宿",
    "X67n1307_002:0498a19": "邸中。持挺者。當門夾道中臥。伴鎻者。夜深熟眠。僧素",
    "X67n1307_002:0498a20": "滑稽。斷鎻而去。復迴以佩刀剃其髮。履夾道人啟關",
    "X67n1307_002:0498a21": "而去。既曉。夾道者覺失曉。忙呼伴者曰。速起速起。和",
    "X67n1307_002:0498a22": "尚在不。伴忙中向曉窗見影。手摩頭曰。和尚即在。不",
    "X67n1307_002:0498a23": "見了我也。諸仁者。直須恁麼一迴始得。所以天童道。",
    "X67n1307_002:0498a24": "大慈合伴不著。不見有這僧。這僧不如獨行。不見有",
    "X67n1307_002:0498b01": "大慈。非但大慈古佛不奈這擔板漢何。這僧亦不奈",
    "X67n1307_002:0498b02": "板何。到這裏始是好笑。且道笑箇什麼。天童古佛。貪",
    "X67n1307_002:0498b03": "尋這僧長處。不自己短處。",
    "X67n1307_002:0498b04": "第八十三則僧問石霜",
    "X67n1307_002:0498b05": "舉僧問石霜。咫尺之間。為什麼不覩師顏。(秖為太近)霜",
    "X67n1307_002:0498b06": "云。我道遍界不曾藏。(佛手遮不得)僧復問雪峰。(惱亂春風卒未",
    "X67n1307_002:0498b07": "休)遍界不曾藏意旨如何。(布裹了重漆)峰云。什麼處不",
    "X67n1307_002:0498b08": "是石霜。(人心似等閒)天童拈云。石霜雪峰相去多少。(須問",
    "X67n1307_002:0498b09": "去來人)直是千里萬里。(差之毫釐)若有人。問長蘆遍界不",
    "X67n1307_002:0498b10": "曾藏意旨。(不可覆車同輙)向道什麼處是石霜(斫却月中桂。清光應",
    "X67n1307_002:0498b11": "更多)。",
    "X67n1307_002:0498b12": "師云。這僧發咫尺不覩之問。正是普眼不見普賢時",
    "X67n1307_002:0498b13": "節。石霜答處。元來却在普眼。與這僧不見處。這僧心",
    "X67n1307_002:0498b14": "麤不薦。愈尋愈遠。轉問轉疑。雪峰不惜性命。橫身為",
    "X67n1307_002:0498b15": "伊。猶較天童十萬八千未是遠。還會麼。拈却肯路根",
    "X67n1307_002:0498b16": "塵空。脫體無依活卓卓。",
    "X67n1307_002:0498b17": "第八十四則三平見聞",
    "X67n1307_002:0498b18": "舉三平頌云。祇此見聞非見聞。(內不見六根)更無聲色",
    "X67n1307_002:0498b19": "可呈君。(外不見六塵)箇中若了全無事。(內外絕消息)體用何",
    "X67n1307_002:0498b20": "妨分不分。(把定放行。皆由作者)天童拈云。正相逢。沒交涉。(相見",
    "X67n1307_002:0498b21": "不對面。對面不相見)六戶不掩(終日忙忙)四衢絕蹤。(那事無妨)遍界是",
    "X67n1307_002:0498b22": "光明。(黑似漆)通身無向背。(天寬地窄)機絲不掛梭頭事。(赤手",
    "X67n1307_002:0498b23": "空身)文彩縱橫意自殊(千變萬化)。",
    "X67n1307_002:0498b24": "師云。漳州三平山。義忠禪師。始見石鞏。次蒙大顛印",
    "X67n1307_002:0498c01": "莂。居三平開法。韓愈參大顛。某公務事煩。省要處乞",
    "X67n1307_002:0498c02": "師一句。顛良久不顧。公罔措。時三平為侍者。乃敲禪",
    "X67n1307_002:0498c03": "床一下。顛云。作麼生。平云。先以定動。後以智拔。公曰",
    "X67n1307_002:0498c04": "和尚門風高峻。某却於侍者處得箇入路。以此觀之。",
    "X67n1307_002:0498c05": "平為侍者時。已有橫身為人作略。後來昇座。一道士",
    "X67n1307_002:0498c06": "出。從東過西。又一僧從西過東。平曰。適來箇道士。却",
    "X67n1307_002:0498c07": "有見處。師僧未在。道士作禮曰。謝師接引。平便打。僧",
    "X67n1307_002:0498c08": "作禮曰。乞師指示。平亦打。復謂眾曰。此則公案作麼",
    "X67n1307_002:0498c09": "生斷。還有斷得麼。三問無對。平曰。既無人斷得。老僧",
    "X67n1307_002:0498c10": "為你斷去也。乃擲下拄杖歸方丈。平示眾偈頌。二篇",
    "X67n1307_002:0498c11": "見在。其一曰。見聞知覺本非因。當體虗玄絕妄真。見",
    "X67n1307_002:0498c12": "相不生癡愛業。洞然全是釋迦身。又道。祇此見聞非",
    "X67n1307_002:0498c13": "見聞。三祖道。眼若不睡。諸夢自除。心若不異。萬法一",
    "X67n1307_002:0498c14": "如。與棱嚴見聞如幻翳。三界若空華相似。更無聲色",
    "X67n1307_002:0498c15": "可呈君。楞嚴又道。聞復翳根除。塵消覺圓淨。所以道",
    "X67n1307_002:0498c16": "箇中若了全無事。棱嚴又道。淨極光通達。寂照含虗",
    "X67n1307_002:0498c17": "空。却來觀世間。猶如夢中事。恁麼觀來。體用何妨分",
    "X67n1307_002:0498c18": "不分。萬松信手拈信心銘棱嚴偈。開發此頌。暗合孫",
    "X67n1307_002:0498c19": "吳。其他佛祖言教。符會此頌者。不可勝紀。天童正相",
    "X67n1307_002:0498c20": "逢沒交涉。上唇與下唇。從來不相識。目前無法。意在",
    "X67n1307_002:0498c21": "目前。所以道。六戶不掩。四衢無蹤。取不得。捨不得。不",
    "X67n1307_002:0498c22": "可得中祇麼得。所以道。遍界是光明。通身無向背。機",
    "X67n1307_002:0498c23": "絲不掛梭頭事。文彩縱橫意自殊。一講師問平。三乘",
    "X67n1307_002:0498c24": "十二分教。某則不疑。如何是祖師西來意。平曰。龜毛",
    "X67n1307_002:0499a01": "拂子。兔角拄杖。大德藏向什麼處去也。僧曰。龜毛兔",
    "X67n1307_002:0499a02": "角。豈是有耶。平曰。肉重千斤。智無銖兩。欲識天童末",
    "X67n1307_002:0499a03": "後句麼。將出龜毛拂子兔角拄杖來。即向汝道。",
    "X67n1307_002:0499a04": "第八十五則大隨普賢",
    "X67n1307_002:0499a05": "舉僧辭大隨。隨問什麼處去。(隨人脚跟轉)僧云。峩嵋禮",
    "X67n1307_002:0499a06": "普賢去。(脚跟轉隨人)隨竪起拂子云。文殊普賢祇在這",
    "X67n1307_002:0499a07": "裏。(那裏有麼)僧畫一圖相拋向背後。(打破契頭。又却不去也)隨云。",
    "X67n1307_002:0499a08": "侍者將一貼茶與這僧。(賞罰分明)天童拈云。識法者懼。",
    "X67n1307_002:0499a09": "(拋向背後)欺敵者亡(盡在這裏)水中擇乳。(是賞是罰)須是鵝王(謾天",
    "X67n1307_002:0499a10": "童一點不得)。",
    "X67n1307_002:0499a11": "師云。益州大隨法真禪師。參六十餘員善知識。嗣溈",
    "X67n1307_002:0499a12": "山懶安。一日僧辭。隨問何處去。僧云。峩嵋禮普賢去。",
    "X67n1307_002:0499a13": "據這僧大似箇南天台。北五台。擔拄杖。費草鞋。所以",
    "X67n1307_002:0499a14": "大隨恐著事相去。以別傳之道示之。遂竪起拂子云。",
    "X67n1307_002:0499a15": "文殊普賢祇在這裏。不意這僧不受贓誣。便畫圓相。",
    "X67n1307_002:0499a16": "拋向背後。發足向峩嵋禮普賢底甚麼去也。佛果道。",
    "X67n1307_002:0499a17": "這僧是溈仰下禪客。畫圓相拋向背後。且道是奇特。",
    "X67n1307_002:0499a18": "不是奇特。爭奈大隨具頂門眼。依前照破道。侍者將",
    "X67n1307_002:0499a19": "一貼茶來與這僧。萬松道。別處人事。保福云。若無後",
    "X67n1307_002:0499a20": "語。笑他衲僧。萬松道。蒼天蒼天。雲門別云。西天斬頭",
    "X67n1307_002:0499a21": "截臂。這裏自領出頭。萬松道。車不橫推。理不曲斷。五",
    "X67n1307_002:0499a22": "祖戒云。不因一事。不長一智。萬松道。拂子有甚過。雪",
    "X67n1307_002:0499a23": "竇云。殺人刀。活人劒。具眼底辨取萬松道。和尚莫要",
    "X67n1307_002:0499a24": "茶貼麼。溈山秀云。大隨茶。非趙州茶。既不類趙州茶。",
    "X67n1307_002:0499b01": "得之者少矣。這僧得之。且有甚長處。然不義之財。於",
    "X67n1307_002:0499b02": "我如浮雲。萬松道。請告免。藥山問僧什麼處來。僧云。",
    "X67n1307_002:0499b03": "江西來。山以拄杖敲禪床三下。僧云。某甲粗知去處。",
    "X67n1307_002:0499b04": "山擲下拄杖。僧無語。山召侍者。點茶來與這僧踏州",
    "X67n1307_002:0499b05": "縣困。天童見大隨舉拂子。這僧拋圓相。便道識法者",
    "X67n1307_002:0499b06": "懼。欺敵者亡。且道這茶。江茶洪茶。是上品下號。不見",
    "X67n1307_002:0499b07": "道。水中擇乳。須是鵝王。",
    "X67n1307_002:0499b08": "第八十六玄沙圓相",
    "X67n1307_002:0499b09": "舉玄沙見鼓山來。畫一圓相。(便與擦却)山云。人人出這",
    "X67n1307_002:0499b10": "箇不得。(猶有這箇在)沙云。情知你向驢胎馬腹裏作活",
    "X67n1307_002:0499b11": "計。(此是華報果在地獄)山云。和尚又作麼生。(打人還似喫拳時)沙云。",
    "X67n1307_002:0499b12": "人人出這箇不得。(將為別有)山云。和尚恁麼却得。某甲",
    "X67n1307_002:0499b13": "為什麼不得。(果然疑著)沙云。我得你不得。(心不負人。面無慚色)天",
    "X67n1307_002:0499b14": "童拈云。玄沙大似倚勢欺人。(財高語忙)以強凌弱。(藝壓當行)",
    "X67n1307_002:0499b15": "葢他撥得轉弄得出。(信手拈來。無不可者)兩箇一般。為什麼",
    "X67n1307_002:0499b16": "道我得你不得。(夏雲峯勢聳)是真難掩。是偽不昌(相似復非",
    "X67n1307_002:0499b17": "如)。",
    "X67n1307_002:0499b18": "師云。鼓山興聖國師。諱神晏。初參雪峯。峰識其熟緣。",
    "X67n1307_002:0499b19": "起身搊住曰。是甚麼。山釋然契悟。亦忘其了心。唯舉",
    "X67n1307_002:0499b20": "手搖曳而已。峰問子作何道理邪。山曰。何道理之有。",
    "X67n1307_002:0499b21": "峰審其深入。撫而印之。閩王仰其道。於府城之左二",
    "X67n1307_002:0499b22": "十里。開鼓山。創院。請揚宗致。玄沙一日見鼓山來。畫",
    "X67n1307_002:0499b23": "一圓相。山云。人人出這箇不得。古人畫圓相。施設不",
    "X67n1307_002:0499b24": "同。資福見陳操尚書來。便畫圓相。福乃溈仰下尊宿。",
    "X67n1307_002:0499c01": "佛果喚作境智接人。操云。弟子恁麼來。早是不著便。",
    "X67n1307_002:0499c02": "何更畫圓相。福便掩却方丈門。雪竇云。陳操祇具一",
    "X67n1307_002:0499c03": "隻眼。故資福閉却門。玄沙畫圓相。祇要識得鼓山。他",
    "X67n1307_002:0499c04": "既是同參。不同陳操掣肘。便道。人人出這箇不得。沙",
    "X67n1307_002:0499c05": "以不外身心。便下毒手道。情知你向驢胎馬腹裏作",
    "X67n1307_002:0499c06": "活計。山久經爐鞴。慣受鉆鎚道。和尚又作麼生。沙便",
    "X67n1307_002:0499c07": "收情。却祇道人人出這箇不得。雪竇喚作互喚機鋒。",
    "X67n1307_002:0499c08": "谷泉大道。來參慈明。明曰。片雲生谷口。遊人何處來。",
    "X67n1307_002:0499c09": "泉顧視左右曰。夜來何處火。燒出古人墳。明曰。未在",
    "X67n1307_002:0499c10": "更道。泉作虎聲。明打一坐具。泉推明就座。明却作虎",
    "X67n1307_002:0499c11": "聲。泉呵呵大笑。明揖曰。且坐喫茶。泉曰。某參七十餘",
    "X67n1307_002:0499c12": "員善知識。就中你有巴鼻。萬松道。來日請你毒龍湫",
    "X67n1307_002:0499c13": "裏澡洗。山見科差不均。來告偏屈道。和尚恁麼却得。",
    "X67n1307_002:0499c14": "某甲為什麼不得。萬松道。祇要利他自利。沙云。我得",
    "X67n1307_002:0499c15": "你不得。萬松道。不得謾人自謾。雪竇云。祇管貪觀白",
    "X67n1307_002:0499c16": "浪。不知失却手橈。萬松道。却墮驢胎馬腹中。雪峰悅",
    "X67n1307_002:0499c17": "云。道得道不得。總在玄沙圈裏。如今作麼生出得玄",
    "X67n1307_002:0499c18": "沙圈。萬松道。在裏許即出。天宮淨土。時人愛去。鼓山",
    "X67n1307_002:0499c19": "不愛驢胎馬腹。時人怕墮。玄沙不怕。所以降聲負氣。",
    "X67n1307_002:0499c20": "惟俯視橫行。具師子王不欺之力。還信天童保證處",
    "X67n1307_002:0499c21": "麼。塵中能作主。化外自來賓。",
    "X67n1307_002:0499c22": "第八十七雪竇砂水",
    "X67n1307_002:0499c23": "舉雪竇舉古德云。(更有天童與萬松)眼裏著沙不得。(祇是你眼",
    "X67n1307_002:0499c24": "窄)耳裏著水不得。(祇是你耳淺)忽有箇漢。信得及。把得",
    "X67n1307_002:0500a01": "住。(却須放行)不受人瞞。(自瞞了也)祖佛言教。是什麼熱椀鳴",
    "X67n1307_002:0500a02": "聲。(剛要萬松評唱)便請高掛鉢囊。拗折拄杖。(更須還却草鞋錢)管",
    "X67n1307_002:0500a03": "取一員無事道人。(事生也)又云。眼裏著得須彌山。(將上",
    "X67n1307_002:0500a04": "不足)耳裏著得大海水。(匹下有餘)一般漢受人商量。(試看天童",
    "X67n1307_002:0500a05": "拈古)佛祖言教。如龍得水。似虎靠山。(錦上更添花)却須挑",
    "X67n1307_002:0500a06": "起鉢囊。橫擔拄杖。(一回拈出一回新)亦是一員無事道人。",
    "X67n1307_002:0500a07": "(百藝不妨身)復云。恁麼也不得。(走時走殺)不恁麼也不得。(坐時",
    "X67n1307_002:0500a08": "坐殺)然殺沒交涉。(一坑埋却)三員無事道人中選一人為",
    "X67n1307_002:0500a09": "師。(萬松門下。沙彌童行)天童拈云。坐斷乾坤。(放下一堆)建立世界。",
    "X67n1307_002:0500a10": "(提起一條)和光混俗。(隨流得妙)各有長處。(頻稱三箇好。斷送一生休)且道",
    "X67n1307_002:0500a11": "選那一人為師。(東村李鬍子)驀拈起拄杖云。穿過了也",
    "X67n1307_002:0500a12": "(萬松若見。折做兩截)。",
    "X67n1307_002:0500a13": "師云。雪竇天童。萬松嘗謂如孔門游夏。在吾法中。宗",
    "X67n1307_002:0500a14": "教之馬鳴龍樹也。及乎拈此公案。雖返三隅。猶欠一",
    "X67n1307_002:0500a15": "著。不見藥山初參石頭問。三乘十二分教粗知。常聞",
    "X67n1307_002:0500a16": "曹溪直指人心。見性成佛。實未明了。伏望慈悲指示。",
    "X67n1307_002:0500a17": "頭曰。與麼也不得。不與麼也不得。與麼不與麼。總不",
    "X67n1307_002:0500a18": "得。汝如何會。山佇思。頭曰。子緣在江西。速往矣。山至",
    "X67n1307_002:0500a19": "江西拜起。如前問之。曰。我有時教伊揚眉瞬目。有時",
    "X67n1307_002:0500a20": "不教伊揚眉瞬目。有時教伊揚眉瞬目者是。有時教",
    "X67n1307_002:0500a21": "伊揚眉瞬目者不是。子意如何。山於言下有省。再拜",
    "X67n1307_002:0500a22": "謝之。祖曰。子見何道理。山曰。某於石頭處。如蚊子上",
    "X67n1307_002:0500a23": "銕牛。祖曰。子得之矣。宜善保護。石頭渾崙無縫罅。藥",
    "X67n1307_002:0500a24": "山蚊子上銕牛。江西雙放雙收。藥山言下大省。雪竇",
    "X67n1307_002:0500b01": "道。恁麼也不得。不恁麼也不得。然後沒交涉。萬松道",
    "X67n1307_002:0500b02": "恁麼也得。不恁麼也得。正好帝網交羅。重重無盡。投",
    "X67n1307_002:0500b03": "子修顒禪師。嗣圓照大本。住頴州薦福日。歐陽文忠",
    "X67n1307_002:0500b04": "公。因頴守。道師德業。備饌延師。遽問曰。浮圖之教。何",
    "X67n1307_002:0500b05": "為者。師乃欵論。指妙揮微。優游於華藏法界之都。從",
    "X67n1307_002:0500b06": "容於帝網明珠之內。歐陽悚然曰。吾初不知佛書。其",
    "X67n1307_002:0500b07": "妙至此。公易簀之際。召子弟誡之曰。吾生平以文章",
    "X67n1307_002:0500b08": "名當世。力抵浮圖。今此衰殘。忽聞奧義。方將研究。命",
    "X67n1307_002:0500b09": "也奈何。汝等勉旃。無蹈後悔。清涼觀國師。判禪門南",
    "X67n1307_002:0500b10": "北兩宗。不出頓教。溈山一日索門人呈語。乃曰。聲色",
    "X67n1307_002:0500b11": "外與吾相見。仰山凡三度呈語曰。如兩面鏡相照。於",
    "X67n1307_002:0500b12": "中無像。溈曰。此語正也。我是你不是。早立像了也。仰",
    "X67n1307_002:0500b13": "山却問溈山。某精神昏昧。有拙祇對。未審和尚於百",
    "X67n1307_002:0500b14": "丈師翁處作麼生呈語。溈曰。我於百丈先師處呈語。",
    "X67n1307_002:0500b15": "如百千明鏡鑑像。光影相照。塵塵剎剎。各不相借。仰",
    "X67n1307_002:0500b16": "山於是禮謝。這箇喚作頓教得麼。喚作恁麼不恁麼",
    "X67n1307_002:0500b17": "總不得。然後沒交涉得麼。雖然。更須知有遮照同時。",
    "X67n1307_002:0500b18": "遮照不立。然後同時即不立。不立即同時。放收諸門",
    "X67n1307_002:0500b19": "更須知有向上一竅在。直饒黃蘗行道於威音王以",
    "X67n1307_002:0500b20": "前。猶是王老師兒孫。更選何人為師。烏龜稽首須彌",
    "X67n1307_002:0500b21": "柱。",
    "X67n1307_002:0500b22": "第八十八則密師把針",
    "X67n1307_002:0500b23": "舉洞山問密師伯作什麼。(怪你一問遲也)密云。把針。(好與一剳)",
    "X67n1307_002:0500b24": "山云。把針事作麼生。(穿過了也)密云。針針相似。(幾乎蹉差)山",
    "X67n1307_002:0500c01": "云。二十年同行。作這箇語話。(俗氣也未盡)密云。長老又",
    "X67n1307_002:0500c02": "作麼生。(看錮鏴着生鋏)山云。大地火發(照顧眉毛)天童拈云。大",
    "X67n1307_002:0500c03": "地火發。(更添一把)間不容髮。(表裏洞赤)南海崑崙。(干他甚事)天寒",
    "X67n1307_002:0500c04": "不韈。(赤脚過盧州)祖祖相傳。(不知有甚)一頭搕[木*(天/韭)](滿面風埃)。",
    "X67n1307_002:0500c05": "師云。巖頭在甘贄家過夏。一日把針次。贄自田中迴。",
    "X67n1307_002:0500c06": "豁前拄鍬亞身立。豁以針作劄勢。贄急入家著衣欲",
    "X67n1307_002:0500c07": "拜謝。行婆問有何事。贄曰。不得說。婆曰。且要大家知。",
    "X67n1307_002:0500c08": "贄舉前話。婆失聲曰。此話三十年後。須知一迴飲水。",
    "X67n1307_002:0500c09": "一迴著噎。女子聞舉。乃曰。還知盡大地人性命。被上",
    "X67n1307_002:0500c10": "座一針頭上劄却麼。萬松道。此針頭上雖小。利害極",
    "X67n1307_002:0500c11": "寬。教中說。無色界天。百千萬億針鋒上立。不相障礙。",
    "X67n1307_002:0500c12": "智覺壽云。如針鋒上無邊身菩薩。似藕絲懸須彌之",
    "X67n1307_002:0500c13": "山。唯歎希奇。罔知所措。密師伯道。針針相似。也好箇",
    "X67n1307_002:0500c14": "消息。往往作明明不昧。了了常知。不然道。念念攀緣",
    "X67n1307_002:0500c15": "一切境。心心永斷諸分別。直得頭頭上顯。物物上明。",
    "X67n1307_002:0500c16": "念念無差。心心無間。也祇是一機一境。昭昭靈靈邊",
    "X67n1307_002:0500c17": "事。爭似洞山大地火發。般若如大火聚。四面不可入",
    "X67n1307_002:0500c18": "如大末蟲。處處能棲。唯不能泊火焰之上。天童道。間",
    "X67n1307_002:0500c19": "不容髮。猶可卜度南海崑崙。天寒不韈。須是撥白露",
    "X67n1307_002:0500c20": "淨。脫灑漢。始會這話。這裏著得洞山。密老。廿贄。巖頭。",
    "X67n1307_002:0500c21": "天童。萬松麼。所以道。祖祖相傳。一頭搕[木*(天/韭)]。忽有箇本",
    "X67n1307_002:0500c22": "色行脚衲僧來參。向道拈却溈山笠來。與子相見。",
    "X67n1307_002:0500c23": "第八十九則陳操勘僧",
    "X67n1307_002:0500c24": "舉陳操尚書。與眾官樓上。遙見數僧從遠來。(今日不着)",
    "X67n1307_002:0501a01": "眾官云。數員禪客。(也不得草草)陳云。不是。(也不得草草)官云。",
    "X67n1307_002:0501a02": "焉知不是。(隔窗相眼)陳云。待與驗過。(勘破了也)僧至樓下。(刺頭",
    "X67n1307_002:0501a03": "入膠盆)陳云。大德。(賊打不防家)僧舉首。(鼻孔在別人手裏)陳云。不",
    "X67n1307_002:0501a04": "信道不是。(終是倚官挾勢)官罔撩。(一狀領過)天童拈云。陳尚書",
    "X67n1307_002:0501a05": "當面白拈。(慣得其便)瞞長蘆一點不得(管是普州人)。",
    "X67n1307_002:0501a06": "師云。睦州太守。亦嘗任宣州。陳操尚書。與睦州同姓。",
    "X67n1307_002:0501a07": "仍嗣睦州。騰躍叢林。勘辨衲子。諸方患之。唯見雲門。",
    "X67n1307_002:0501a08": "納敗跪伏。門嘗曰。十經五論。師僧三二十年。尚不奈",
    "X67n1307_002:0501a09": "何。尚書爭得會。張無盡。非兜率悅。東林總。莫能開發。",
    "X67n1307_002:0501a10": "蘇東坡。非佛印元。佛慧泉。莫能抗論。所以道。張無盡。",
    "X67n1307_002:0501a11": "未免攙行奪市。真如喆。祇能借水獻花。看他陳操尚",
    "X67n1307_002:0501a12": "書。名藩巨鎮。現宰官身。公幹之餘。不忘佛事。客官祇",
    "X67n1307_002:0501a13": "隨人上下。眾僧空穿短巷長街。忙裏偷閒。被人拈却",
    "X67n1307_002:0501a14": "鼻孔。陳操不唯傍行皇化。兼秉佛祖權衡掣。電光中",
    "X67n1307_002:0501a15": "不容擬議。尚書既鬼市裏賣瘦。天童便賊手裏作賊。",
    "X67n1307_002:0501a16": "諸仁者。脚力盡時山更好。莫將有限逐無窮。",
    "X67n1307_002:0501a17": "第九十則雪峰淘米",
    "X67n1307_002:0501a18": "舉雪峰在洞山作典座。(分明供養心)一日淘米次。(童行不得",
    "X67n1307_002:0501a19": "氣力)山問。淘沙去米。淘米去沙。(弄險作麼)峰云砂米一時",
    "X67n1307_002:0501a20": "去。(唯嫌揀擇)山云。大眾吃箇什麼。(托和尚法廕)峰便覆却盆。",
    "X67n1307_002:0501a21": "(可惜拋撒常住)山云。子他後別見人去在。(從苗辦地)天童拈云。",
    "X67n1307_002:0501a22": "雪峰祇管步步登高。(不解從空放下)不覺草鞋跟斷。(任誰接續",
    "X67n1307_002:0501a23": "不上)若也正偏宛轉。(孤輪匪運)敲唱俱行。(隻翼難冲)自是言氣",
    "X67n1307_002:0501a24": "相合。(鸞逢鳳舞)父子相投。(蛆見蠅鳴)且道洞山不肯。雪峰意",
    "X67n1307_002:0501b01": "在什麼處。(好意問便惡發)萬里無雲天有過。(下不論上)碧潭似",
    "X67n1307_002:0501b02": "鏡月難來(生怕死水裏浸却)。",
    "X67n1307_002:0501b03": "師云。青華嚴拈此話云。洞山恁麼道。是甚道理。雖然",
    "X67n1307_002:0501b04": "一色乾坤。爭奈山高水濶。所以野人云。功夫不到不",
    "X67n1307_002:0501b05": "方圓。言語不通非眷屬。乃代云。淘砂去米。淘米去砂。",
    "X67n1307_002:0501b06": "無影長生桂。經霜結子頻。大眾喫箇什麼。金鳳採香",
    "X67n1307_002:0501b07": "衘不盡。玉雛食蕋葉長新。萬松道。青華嚴雖然答盡",
    "X67n1307_002:0501b08": "深深意。爭奈投機句未親。忽有人問。萬松代云。淘砂",
    "X67n1307_002:0501b09": "去米。淘米去砂。祇向道滌盡塵砂。不遺顆粒。大眾喫",
    "X67n1307_002:0501b10": "箇什麼。向道粥將木杓舀。飯用笊籬撈。雪峰全機大",
    "X67n1307_002:0501b11": "用。投子說妙談玄。行令底祇知盡法。不管無民。談玄",
    "X67n1307_002:0501b12": "底祇解敲唱俱行。未得應時納祜。萬松不能天水合",
    "X67n1307_002:0501b13": "同秋。要且不壞世間相。何也。厨中典座窮精細。且作",
    "X67n1307_002:0501b14": "長行粥飯僧。",
    "X67n1307_002:0501b15": "第九十一則芭蕉好惡",
    "X67n1307_002:0501b16": "舉僧問芭蕉。有一人不捨生死。(減之太短)不證涅槃。(增之",
    "X67n1307_002:0501b17": "太長)師還提携也無。(彼自無瘡)蕉云。山僧粗識好惡。(勿傷之也)",
    "X67n1307_002:0501b18": "天童拈云。芭焦雖然識好惡。(一服平胃散)且不能牽耕",
    "X67n1307_002:0501b19": "夫之牛。奪飢人之食。(醫病不得。害命不得)如今若有人問。長",
    "X67n1307_002:0501b20": "蘆便和聲打。(一服見効)為什麼如此。我從來不識好惡",
    "X67n1307_002:0501b21": "(當爐不避火)。",
    "X67n1307_002:0501b22": "師云。郢州芭蕉五世徹禪師。嗣芭蕉慧清。清嗣南塔",
    "X67n1307_002:0501b23": "光湧。湧嗣仰山徹。乃溈山五世孫也。師於宗門大有",
    "X67n1307_002:0501b24": "拈提。具在燈錄。一日僧問有一人不捨生死。不證涅",
    "X67n1307_002:0501c01": "槃。師還提携也無。蕉云。山僧粗識好惡。這僧飽看教",
    "X67n1307_002:0501c02": "乘。兼通禪理。拈出箇無孔銕鎚。咬嚼無處下口。拈掇",
    "X67n1307_002:0501c03": "無處下手。定當芭蕉。芭蕉是別機宜。識休咎底漢。向",
    "X67n1307_002:0501c04": "線道難分處。不可妄生穿鑿道。老僧粗識好惡。雖不",
    "X67n1307_002:0501c05": "犯手傷鋒。要且無為人手段神清有言曰。可救而不",
    "X67n1307_002:0501c06": "救。是謂不仁。不可救而不救。可謂不仁乎。雖然有救",
    "X67n1307_002:0501c07": "人成患害。不救却慈悲。芭蕉有之。天童善用驅耕奪",
    "X67n1307_002:0501c08": "飢手段道。這僧纔問。便和聲打道。我從來不識好惡。",
    "X67n1307_002:0501c09": "還見二老為人處麼。李陵持漢節。潘閬倒騎驢。",
    "X67n1307_002:0501c10": "第九十二大慈行說",
    "X67n1307_002:0501c11": "舉大慈示眾云。說得一丈。不如行得一尺。(非但口言而得",
    "X67n1307_002:0501c12": "清淨)說得一尺。不如行得一寸。(多虗不如少實)洞山云。說取",
    "X67n1307_002:0501c13": "行不得底。(還有口麼)行取說不得底。(還有足麼)雲居云。行時",
    "X67n1307_002:0501c14": "無說路。(踏破乾坤)說時無行路。(橫吞宇宙)不行不說時。(不妨省力)",
    "X67n1307_002:0501c15": "合行什麼路。(不是山東。便是河北)洛浦云。行說俱不到。則本",
    "X67n1307_002:0501c16": "分事在。(真不掩偽)行說俱到。則本分事無。(曲不藏直)天童拈",
    "X67n1307_002:0501c17": "云絕是非。(言滿天下無口過)沒蹤跡。(行滿天下無怨惡)相逢不識",
    "X67n1307_002:0501c18": "面。(見則無口無脚)識面不相逢。(瞎則能說能行)諸尊宿各有長處。",
    "X67n1307_002:0501c19": "(誰肯賣苦瓜)如今舌頭上無十字關。(甚底不得道)脚跟下無",
    "X67n1307_002:0501c20": "五色線。(那裏不得去)要行便行。(舉步踏着)要說便說。(開口道盡)若",
    "X67n1307_002:0501c21": "有人問。長蘆如何是要行便行。(是必早回程)天童云步。",
    "X67n1307_002:0501c22": "(蹉過了也)如何是要說便說。(留取煖肚)天童云。啊(錯下名言)。",
    "X67n1307_002:0501c23": "師云。鳳翔府。石柱禪師。始遊方。至洞山。遇青林垂語",
    "X67n1307_002:0501c24": "曰。有四種人。一人說過佛祖。一步行不得。一人行過",
    "X67n1307_002:0502a01": "佛祖。一句說不得。一人說得行得。一人說不得行不",
    "X67n1307_002:0502a02": "得。那箇是其人。柱出眾曰。一人說過佛祖一步行不",
    "X67n1307_002:0502a03": "得者。祇是無舌不許行。一人行過佛祖。一句說不得",
    "X67n1307_002:0502a04": "者。祇是無足不許說。一人說得行得者。祇是函葢相",
    "X67n1307_002:0502a05": "稱。一人說不得行不得者。如斷命求活。洞上語言。似",
    "X67n1307_002:0502a06": "存知解。不落今時。大慈示眾。恐人唯尚空言。不務實",
    "X67n1307_002:0502a07": "行。高麗僧統義天曰。古之所謂禪者。藉教習禪者也。",
    "X67n1307_002:0502a08": "今之所謂禪者。離教而說禪者也。萬松道。禪果可說",
    "X67n1307_002:0502a09": "可行乎。大慈可謂入草求人。真大慈也。洞山道。說取",
    "X67n1307_002:0502a10": "行不得底。雲居道。說時無行路。青林道。一人說過佛",
    "X67n1307_002:0502a11": "祖。一步行不得。石柱云。祇是無舌不許行。僧問雲葢",
    "X67n1307_002:0502a12": "本。說不得作麼生行。本云。踏著舌頭。洞山云。行取說",
    "X67n1307_002:0502a13": "不得底。雲居云。行時無說路。青林云。一人行過佛祖。",
    "X67n1307_002:0502a14": "一句說不得。石柱道。祇是無足不許說。僧問雲葢本。",
    "X67n1307_002:0502a15": "行不得底作麼生說。本云。脚下著口。雲居道。不行不",
    "X67n1307_002:0502a16": "說時。合行什麼路。洛浦云。行說俱不到。則本分事在。",
    "X67n1307_002:0502a17": "青林云。一人說不得行不得。石柱云。如斷命求活。洛",
    "X67n1307_002:0502a18": "浦云。行說俱到。則本分事無。青林云。一人說得行得。",
    "X67n1307_002:0502a19": "石柱云。祇是函葢相稱。這般說話。喚作金針雙鎻。玉",
    "X67n1307_002:0502a20": "線貫通。圓鑑喚作妙叶兼。洞上喚作唱玄路。便見大",
    "X67n1307_002:0502a21": "慈示眾。犯風烟。露鋒骨。雖然。雲葢本嗣白雲端。解道",
    "X67n1307_002:0502a22": "脚下著口。踏著舌頭。晦堂嗣先佛覺道。脚跟下踏著",
    "X67n1307_002:0502a23": "三寸舌。行說俱到。萬松將諸家。說底公案。一類相從。",
    "X67n1307_002:0502a24": "互為指註。令人易解也。不似天童。分明拈出無舌人",
    "X67n1307_002:0502b01": "說底玄談。無足人行底玄路。天童不行玄。不說妙。牙",
    "X67n1307_002:0502b02": "不瀝水。足不沾塵。信步行時無遠近。開懷說處不隄",
    "X67n1307_002:0502b03": "防。",
    "X67n1307_002:0502b04": "第九十三則水潦大悟",
    "X67n1307_002:0502b05": "舉水潦和尚。問馬大師。如何是佛法大意。(馬祖脚不小)",
    "X67n1307_002:0502b06": "馬祖與一踏倒。(何不再問)水潦豁然大悟。(不因不由)起來呵",
    "X67n1307_002:0502b07": "呵大笑。(謝他不啼哭)云。百千法門無量妙義。祇向一毫",
    "X67n1307_002:0502b08": "頭上識得根源去。(猶成剩法)天童拈云。馬大師不合放",
    "X67n1307_002:0502b09": "過。(天童脚更大)待伊起來恁麼道。(劈口便與)但問祇這一毫",
    "X67n1307_002:0502b10": "從什麼處得來。(適來和尚脚跟痛)待伊擬議。更與一踏(把火",
    "X67n1307_002:0502b11": "助熱)。",
    "X67n1307_002:0502b12": "師云。洪州水潦和尚亡其名。初參馬師。因踏而悟。出",
    "X67n1307_002:0502b13": "世後告眾曰。自從一喫馬師踏。直至而今笑不休。上",
    "X67n1307_002:0502b14": "堂曰。若說一法。則十方諸佛收一法中。百千妙門。一",
    "X67n1307_002:0502b15": "一毛頭上。千聖同輙。決定不別。此皆一踏上薦得。百",
    "X67n1307_002:0502b16": "千法門。無量妙義。祇向一毛頭上。識得根源去。梵網",
    "X67n1307_002:0502b17": "經云。心地法門。如毛頭許。是諸佛之本源。行菩薩道",
    "X67n1307_002:0502b18": "之根本。是大眾諸佛子之根本。雪竇道。古今何人知",
    "X67n1307_002:0502b19": "此情。一毛師子眾毛畢。所以道。一葉落。天下秋。一塵",
    "X67n1307_002:0502b20": "起。大地收。智覺禪師道。如一滴之水。與渤海之潤性",
    "X67n1307_002:0502b21": "無差。若芥孔之空。等太虗之容納非別。雖是重言不",
    "X67n1307_002:0502b22": "當吃。一迴拈出一迴新。所以天童踏了更踏。趙州一",
    "X67n1307_002:0502b23": "日於僧堂前問南泉。異則不問。如何是類。泉以手托",
    "X67n1307_002:0502b24": "地。州以脚踏倒。却歸涅槃堂呌悔悔。泉令侍者問。悔",
    "X67n1307_002:0502c01": "箇什麼。州云。悔不更與兩踏。所以天童道。馬祖當時。",
    "X67n1307_002:0502c02": "不合放過。為他猶有一毫頭命根不斷在。還會天童",
    "X67n1307_002:0502c03": "道。待伊擬議更與一踏底意麼。不見道。馬駒踏殺天",
    "X67n1307_002:0502c04": "下人。",
    "X67n1307_002:0502c05": "第九十四則古德法身",
    "X67n1307_002:0502c06": "舉古德云。長者長法身。(主山高按山低)短者短法身。(拄杖長。拂",
    "X67n1307_002:0502c07": "子短)天童拈云。且道舜若多神。喚什麼作法身。(虛空無面",
    "X67n1307_002:0502c08": "目。不用巧粧眉)良久云。(十字打開)還會麼。(兩手分付)不可續鳧截鶴。",
    "X67n1307_002:0502c09": "夷嶽盈壑去也(持鉢不得道不飢)。",
    "X67n1307_002:0502c10": "師云。教中道。無邊身菩薩。窮上界而有餘。劬尸羅長",
    "X67n1307_002:0502c11": "者。覩三尺而無盡。萬松道。釋迦老子。能為下劣。忍於",
    "X67n1307_002:0502c12": "斯事。老老大大。舞罐灯戲。見人道。長也長也。便長。見",
    "X67n1307_002:0502c13": "人道。短也短也。便短。祇如清淨法身。還有長短也無。",
    "X67n1307_002:0502c14": "若無。古德為甚道。長者長法身。短者短法身。不見道。",
    "X67n1307_002:0502c15": "佛真法身。猶若虗空。應物現形。如水中月。此頌兩聯。",
    "X67n1307_002:0502c16": "大似前言不副後語。殊不知鉤鎻連環。血脈不斷。棱",
    "X67n1307_002:0502c17": "嚴經道。舜若多神。無身覺觸。舜若。西音。此云虗空。天",
    "X67n1307_002:0502c18": "童道。舜若多神。喚什麼作法身。他祇知佛真法身。猶",
    "X67n1307_002:0502c19": "若虗空。忘却應物現形。如水中月。還知天童不可續",
    "X67n1307_002:0502c20": "截夷盈處麼。隨分三尺一丈六。明明觸處露堂堂。",
    "X67n1307_002:0502c21": "第九十五則布袋彌勒",
    "X67n1307_002:0502c22": "舉布袋和尚頌云。彌勒真彌勒。天童著語云。拶破",
    "X67n1307_002:0502c23": "面門。(話作兩橛)分身千百億。天童著語云。築著鼻孔。(煉成",
    "X67n1307_002:0502c24": "一塊)時時示時人。天童著語云。高著眼。(且莫撒砂)時人皆",
    "X67n1307_002:0503a01": "不識。天童著語云。當面諱却。(許你親見)天童復拈云。憨",
    "X67n1307_002:0503a02": "皮袋攔街截巷。(錯認絆索)直是無迴避處。(撞著駕頭)還辨得",
    "X67n1307_002:0503a03": "麼。(和尚是天童)腦後見腮。莫與往來(識人多者是非多)。",
    "X67n1307_002:0503a04": "師云。善財開樓閣門。見遍法界。皆是彌勒。而今樓閣",
    "X67n1307_002:0503a05": "門開也。諸人還見麼。若更道不見。你指出箇不是底",
    "X67n1307_002:0503a06": "來。五祖演道。天上無彌勒。地下無彌勒。無事街頭立。",
    "X67n1307_002:0503a07": "被人喚作賊。晉陽賈文振。誦王梵志詩云。我若有錢",
    "X67n1307_002:0503a08": "時。更肥更能白。無事街頭立。人要請做客。我要借十",
    "X67n1307_002:0503a09": "文。忙言與一百。我若無錢時。更瘦更能黑。無事街頭",
    "X67n1307_002:0503a10": "立。被人喚作賊。我要借十文。一文借不得。此二詩證",
    "X67n1307_002:0503a11": "之前頌。激諷諸人。不為不切矣。湛然居士著辨邪論。",
    "X67n1307_002:0503a12": "以辨糠蠥之祖劉紙衣。自稱彌勒下生。廣引上生下",
    "X67n1307_002:0503a13": "生二經。以佛言為定量。經云。却後五十六億萬歲。爾",
    "X67n1307_002:0503a14": "乃下生。糠蠥下生。何太早乎。謂傅大士憨皮袋。亦不",
    "X67n1307_002:0503a15": "當為彌勒化身。答曰。傅大士造像寫經。不可勝數。糠",
    "X67n1307_002:0503a16": "蠥大毀經像。憨皮袋剃髮披緇。飲啖無擇。糠蠥垂髮",
    "X67n1307_002:0503a17": "白衣。米亦不食。若例二大士。甚不類也。方當下無間",
    "X67n1307_002:0503a18": "地獄盡。轉徙他方獄中。當來彌勒下生時。名亦不聞。",
    "X67n1307_002:0503a19": "輙敢竊比於我聖流。因辨於此。學者應知。洞山謂雲",
    "X67n1307_002:0503a20": "居曰。昔南泉問講彌勒下生經。僧曰。彌勒甚麼時下",
    "X67n1307_002:0503a21": "生。僧曰。見在天宮。當來下生。泉曰。天上無彌勒。地下",
    "X67n1307_002:0503a22": "無彌勒。居隨舉便問曰。祇如天上無彌勒。地下無彌",
    "X67n1307_002:0503a23": "勒。未審誰與安名。洞山直得禪床震動。乃曰應闍黎。",
    "X67n1307_002:0503a24": "青州和尚道。二十年雲山坐斷。衲帔塵生。一句子針",
    "X67n1307_002:0503b01": "芥相投。禪床震動。萬松道。洞山家風。嚴密不通風。天",
    "X67n1307_002:0503b02": "童便道。憨皮袋攔街截巷。迴避不及。還與洞山相違",
    "X67n1307_002:0503b03": "也無。萬松道。天童有後手。何也。不見首。腦後見腮。莫",
    "X67n1307_002:0503b04": "與往來。",
    "X67n1307_002:0503b05": "第九十六趙州揀擇",
    "X67n1307_002:0503b06": "舉趙州云。至道無難。唯嫌揀擇。(看你分詹擘市)纔有語言。",
    "X67n1307_002:0503b07": "是揀擇。是明白。(却又伶俐)老僧不在明白裏。(賊兒膽底虗)是",
    "X67n1307_002:0503b08": "汝還護惜也無。(映山曲[((┐@一)/一/(暴(日/共)))*見]脊)時有僧問。和尚既不在明",
    "X67n1307_002:0503b09": "白裏。護惜箇什麼。(就身打劫。快便難逢)州云。我亦不知。(推聾作瘂)",
    "X67n1307_002:0503b10": "僧云。既不知。為什麼道不在明白裏。(拏麤揢細。放鵰戲尾)州",
    "X67n1307_002:0503b11": "云。問事即得。禮拜了退。(來日大悲院裏有齋)天童拈云。這僧",
    "X67n1307_002:0503b12": "也如切如磋。不能見機而變。(一生把定死蛇頭)趙州也如",
    "X67n1307_002:0503b13": "琢如磨。幾乎事不解交。(三十六計。走為上計)眾中祇管道退",
    "X67n1307_002:0503b14": "身有分。(祇見錐頭利)殊不知盡力提持。(不見鑿頭方)還體悉",
    "X67n1307_002:0503b15": "得麼。(我亦不知)焦甎打著連底凍(直至而今消不開)。",
    "X67n1307_002:0503b16": "師云。三祖信心銘。破題兩句。定當殺天下衲子。投子",
    "X67n1307_002:0503b17": "宗道者。在雪竇會下作書記。雪竇令參至道無難。唯",
    "X67n1307_002:0503b18": "嫌揀擇。於此有省。一日雪竇問他。至道無難。唯嫌揀",
    "X67n1307_002:0503b19": "擇意作麼生。宗云。畜生畜生。後隱居投子。凡去住持。",
    "X67n1307_002:0503b20": "袈裟裹草鞋與經文。僧問如何是道者家風。宗云。袈",
    "X67n1307_002:0503b21": "裟裹草鞋。僧云。未審意旨如何。宗云。赤脚下桐城。萬",
    "X67n1307_002:0503b22": "松嘗教人看至道無難。唯嫌揀擇。誰教你揀擇。僧云。",
    "X67n1307_002:0503b23": "三祖道。但不憎愛。洞然明白。却道唯嫌揀擇。三祖當",
    "X67n1307_002:0503b24": "時下箇嫌字。自憎愛了也。萬松道。許上座眼明。如何",
    "X67n1307_002:0503c01": "免得憎愛。僧參久不見。就萬松請益。萬松道。上座。汝",
    "X67n1307_002:0503c02": "纔擬免時。早揀擇憎愛了也。僧云。恁麼則放下免心。",
    "X67n1307_002:0503c03": "洞然明白也。萬松道。汝嫌免心。愛明白。展轉揀擇憎",
    "X67n1307_002:0503c04": "愛了也。僧禮不已云。乞師指示。萬松道。諸方到此。正",
    "X67n1307_002:0503c05": "是棒喝明節。萬松即不然。僧云。未審尊意如何。萬松",
    "X67n1307_002:0503c06": "道。揀擇妨甚事。你免他作麼。僧禮謝云。原來却在這",
    "X67n1307_002:0503c07": "裏。磁州初祖云。如人作針線。幸然針針相似。忽見人",
    "X67n1307_002:0503c08": "來。不覺失却針。祇見線。這邊尋也不見。那邊尋也不",
    "X67n1307_002:0503c09": "見。却自云。近處尚不見。遠處那裏得來。多時尋不得。",
    "X67n1307_002:0503c10": "心煩不好。昏悶打睡。拽衣枕頭。方就枕時。驀頭一劄",
    "X67n1307_002:0503c11": "曰。原來祇在這裏。萬松道。汝但河裏失錢河裏漉。不",
    "X67n1307_002:0503c12": "可離了揀擇憎愛。別有洞然明白也。有底道。至道最",
    "X67n1307_002:0503c13": "難。須要揀擇。若不憎愛。爭得明白。這箇却是揀擇不",
    "X67n1307_002:0503c14": "揀擇。憎愛不憎愛。於諸法中。不生二解底人。所以趙",
    "X67n1307_002:0503c15": "州道。纔有語言。是揀擇是明白。趙州亦不避語言。亦",
    "X67n1307_002:0503c16": "不避揀擇。老僧不在明白裏。是汝還護惜也無。到這",
    "X67n1307_002:0503c17": "裏獨醒底。直須哺其醩。而啜其醨。獨清底。也須揚其",
    "X67n1307_002:0503c18": "波而皷其浪。擘開面皮。憎愛揀擇一迴。却與三祖相",
    "X67n1307_002:0503c19": "見。這僧道。和尚既不在明白裏。護惜箇什麼。却到如",
    "X67n1307_002:0503c20": "來喫粥處。州云。我亦不知。這老漢剩忙百閙半路抽",
    "X67n1307_002:0503c21": "身。這僧忙赶云。既不知。為什麼道不在明白裏。萬松",
    "X67n1307_002:0503c22": "道。且道在那裏。大小大趙州。尚自不知。拶到轉身不",
    "X67n1307_002:0503c23": "得處。便拈向一邊道。問事即得。禮拜了退。末後打箇",
    "X67n1307_002:0503c24": "乾出身。這裏還有揀擇憎愛麼。他道老僧不在明白",
    "X67n1307_002:0504a01": "裏。且道趙州在什麼處旦過。這僧與趙州切磋琢磨。",
    "X67n1307_002:0504a02": "變態殽訛。趕賊不得趕上。罵人不得罵著。皆云。良賈",
    "X67n1307_002:0504a03": "深藏。正是分明拈出。還識趙州與這僧麼。文殊大設",
    "X67n1307_002:0504a04": "無遮會。摩詰牢關不二門。",
    "X67n1307_002:0504a05": "第九十七則睦州毛端",
    "X67n1307_002:0504a06": "舉睦州問武陵長老。(今日正逢着太白星)了即毛端吞巨海。",
    "X67n1307_002:0504a07": "(不須咬嚼)始知大地一微塵作麼生。(已太多生)陵云。和尚問",
    "X67n1307_002:0504a08": "誰。(新生犢兒不怕虎)州云。問長老。(鉄鎚來也)陵云。何不領話。(撩蜂",
    "X67n1307_002:0504a09": "剔蝎)州云。我不領話。你不領話。(誣人之罪。以罪加之)天童拈云。",
    "X67n1307_002:0504a10": "睦州武陵總道不領話。(幾乎忘却)其間有貪觀白浪。失",
    "X67n1307_002:0504a11": "却手橈。(隔壁過狀。打草驚蛇)乃竪起拂子云。看(何不領話)。",
    "X67n1307_002:0504a12": "師云。武陵長老。未詳法嗣。無盡燈。作茂陵。睦州老漢。",
    "X67n1307_002:0504a13": "尋常辛辛辣辣。嘊嘊喍喍。問武陵長老。了即毛端吞",
    "X67n1307_002:0504a14": "巨海。始知大地一微塵作麼生。此語本出丹霞孤寂",
    "X67n1307_002:0504a15": "吟。睦州既探竿在手。武陵亦影草隨身道。和尚問誰。",
    "X67n1307_002:0504a16": "睦州以平展。誰與你干戈相待道。問長老。武陵也好。",
    "X67n1307_002:0504a17": "當面與一錐道。和尚何不領話。殊不知自己脚跟下",
    "X67n1307_002:0504a18": "蹉過多時。所以睦州道。你不領話。我不領話。雖如倚",
    "X67n1307_002:0504a19": "勢欺人。爭柰理無曲斷。天童拈處。指桑罵榆。近日不",
    "X67n1307_002:0504a20": "領話者轉多。天童却放伊不過道。其間有貪觀白浪。",
    "X67n1307_002:0504a21": "失却手橈。豈止睦州武陵分上。遂竪起拂子云。看。這",
    "X67n1307_002:0504a22": "迴推與阿誰。具眼者辨取。",
    "X67n1307_002:0504a23": "第九十八則南泉至莊",
    "X67n1307_002:0504a24": "舉南泉因至莊。(山裏師子村裏弄)偶莊主預偹迎奉。(不妨伶俐)",
    "X67n1307_002:0504b01": "泉云。老僧居常出入。不與他知。何夙排辦。至於如",
    "X67n1307_002:0504b02": "此。(皆和尚道力所致)主云。昨夜土地神報。(咄這鬼頭)侍者便問。",
    "X67n1307_002:0504b03": "既是大善知識。為甚却被鬼神覷見。(今日遭人點檢)泉云。",
    "X67n1307_002:0504b04": "土地前。更添一分供養著。(果報靈通。究竟常樂)天童拈云。長",
    "X67n1307_002:0504b05": "蘆則不然。(別是一尊土地)若見這莊主恁麼道。便與捉住",
    "X67n1307_002:0504b06": "云放你不得。(不奈舡何。打破戽斗)何故如此。(官人打見在)不見道。",
    "X67n1307_002:0504b07": "來說是非者。便是是非人(并贓捉獲)。",
    "X67n1307_002:0504b08": "師云。叢林傳悟本。住洞山二十年。土地神不識。神白",
    "X67n1307_002:0504b09": "主事。如何得識和尚一面。主事云。和尚齋堂上受食",
    "X67n1307_002:0504b10": "時。汝與覆却飯檻。和尚失聲。忽能見之。次日。神覆飯",
    "X67n1307_002:0504b11": "檻。師失聲曰。可惜常住物。神方識師一面。昔鹽官會",
    "X67n1307_002:0504b12": "下。有一主事僧。忽見一鬼使來追。僧曰。某甲身充主",
    "X67n1307_002:0504b13": "事。未暇修行。乞容七日得不。使曰。待為白王。若許七",
    "X67n1307_002:0504b14": "日後來。不然。須臾便至。言訖不見。至七日後復來。竟",
    "X67n1307_002:0504b15": "覓其僧。了不可得。後有舉問一僧。若被覓著時如何",
    "X67n1307_002:0504b16": "抵擬他去。洞山代云。被他覓得也。萬松道。謾這老鬼",
    "X67n1307_002:0504b17": "不得。南泉莊頭神報主事。預備迎奉。豈免遭人點檢。",
    "X67n1307_002:0504b18": "雲居錫見南泉道。土地前更下一分供養著。徵云。是",
    "X67n1307_002:0504b19": "賞伊。是罰伊。祇如土地前見者。是南泉。不是南泉。萬",
    "X67n1307_002:0504b20": "松道。莫錯認。達觀云。南泉被這僧一問。不免向鬼窟",
    "X67n1307_002:0504b21": "裏作活計。萬松道。瞎驢趂大隊。真宗時。真州長蘆登",
    "X67n1307_002:0504b22": "和尚。數年鼎新起就長蘆寺。一夜夢有神人來。乞為",
    "X67n1307_002:0504b23": "土地。登曰。你做我土地不得。神曰。何故。登曰。你見我",
    "X67n1307_002:0504b24": "僧家過。或起瞋。神曰。某有長誓。遂下一臂呈登。登曰。",
    "X67n1307_002:0504c01": "若如是則可。遂與建祠堂。迨塑土地。一臂墮落。屢修",
    "X67n1307_002:0504c02": "復爾。方知願力之重也。有僧問。長蘆登不唯鬼覷見。",
    "X67n1307_002:0504c03": "他亦覷見鬼又作麼生。萬松道。三八日念誦。天童拈",
    "X67n1307_002:0504c04": "云。若見莊主恁麼道。便與捉住云。放你不得。何故如",
    "X67n1307_002:0504c05": "此。不見道。來說是非者。便是是非人。萬松道。天童雖",
    "X67n1307_002:0504c06": "解捉鬼賣。未免莊頭鬼亂。萬松即不然。若見莊主道。",
    "X67n1307_002:0504c07": "昨夜土地報。便與彈指三下云。唵度嚕度嚕地尾娑",
    "X67n1307_002:0504c08": "訶。",
    "X67n1307_002:0504c09": "第九十九則洞山鉢袋",
    "X67n1307_002:0504c10": "舉僧問洞山。時時勤拂拭。莫使惹塵埃。(有尾無頭。雖飽無力)",
    "X67n1307_002:0504c11": "為什麼不得他衣鉢。(不得封侯也是閑)山云。直饒道本來",
    "X67n1307_002:0504c12": "無一物。也未合得他衣鉢。(有頭無尾。終是不貴)且道什麼人",
    "X67n1307_002:0504c13": "合得。(金香爐下鐵崑崙)僧下九十六轉語不契(喫盡生薑呷盡醋)",
    "X67n1307_002:0504c14": "末後云。設使將來他亦不受。(設使受下。向甚麼處著)山深肯",
    "X67n1307_002:0504c15": "之。(且信一半)雪竇云。他既不受是眼。(瞎却了也)將來必應是",
    "X67n1307_002:0504c16": "瞎。(恰與雪竇同參)天童拈云。長蘆則不然。(但具一隻眼)直須將",
    "X67n1307_002:0504c17": "來。(岩前花爛熳)若不將來爭知不受。(室內不知春)直須不受。",
    "X67n1307_002:0504c18": "(家中無一物)若不不受。爭免將來。(來者不空歸)將來底必應",
    "X67n1307_002:0504c19": "是眼。(瞎却了也)不受底真箇是瞎。(却與天童同參)還會麼。(問取眉毛)",
    "X67n1307_002:0504c20": "照盡體無依。(踏破澄潭月)通身合大道(衝開碧落天)。",
    "X67n1307_002:0504c21": "師云。無盡燈錄云。僧問洞山。時時勤拂拭。為什麼不",
    "X67n1307_002:0504c22": "得鉢袋子。山曰。直饒道本來無一物。亦未得他鉢袋",
    "X67n1307_002:0504c23": "子。僧曰。未審什麼人合得。山曰。不入門者。僧曰。祇如",
    "X67n1307_002:0504c24": "不人門者還得不。山曰。雖然如是。不得不與他。復曰。",
    "X67n1307_002:0505a01": "直道本來無一物。猶不合得他鉢袋子。且道什麼人",
    "X67n1307_002:0505a02": "合得。這裏合下得一轉語。且道下得什麼語。一上座",
    "X67n1307_002:0505a03": "下九十六轉。並不契意。末後一轉。始可山意。山曰。闍",
    "X67n1307_002:0505a04": "黎何不早與麼道。一僧聞請上座舉一徧。上座終不",
    "X67n1307_002:0505a05": "為舉。僧乃執事三年。上座亦不肯舉。一日忽不安。其",
    "X67n1307_002:0505a06": "僧自念三年求舉。不蒙慈悲。善取不如惡取。遂持刀",
    "X67n1307_002:0505a07": "向前曰。若不舉。即殺上座去也。座悚然曰。且待為闍",
    "X67n1307_002:0505a08": "黎舉。乃曰。直饒將來。他亦不要。其僧禮謝悔過。天童",
    "X67n1307_002:0505a09": "略云。時時勤拂拭。莫使惹塵埃。為什麼不得他衣鉢。",
    "X67n1307_002:0505a10": "雒陽天宮寺。神秀國師。諡號大通。身長八尺。秀眉大",
    "X67n1307_002:0505a11": "耳。有公伯之氣。稔聆黃梅道勝而往見。共以坐默體",
    "X67n1307_002:0505a12": "道為務。忻然謂真吾所依也。誓以樵汲備眾。如是六",
    "X67n1307_002:0505a13": "載。祖每潛歎曰。東山法門。其在此人矣。師一日涕泗",
    "X67n1307_002:0505a14": "辭祖。創荊門玉泉蘭若。卜將老焉。會東山圓寂。復徙",
    "X67n1307_002:0505a15": "江陵當陽山。學者鍾湊。久視元年。天后詔之。肩輿上",
    "X67n1307_002:0505a16": "殿。遂推為兩京法主。凡歷三帝皆師禮之。神龍二年。",
    "X67n1307_002:0505a17": "丙午二月二十八日。泊然而逝。神龍元年。新譯棱嚴。",
    "X67n1307_002:0505a18": "閟於宮禁。國師堅請。私錄密傳舘陶慧震。經今大行。",
    "X67n1307_002:0505a19": "師之力也。國師報齡一百有七。當葬舊山。天子送至",
    "X67n1307_002:0505a20": "午橋而決。王公大臣至伊水而別。卒哭。設大會於龍",
    "X67n1307_002:0505a21": "華寺。飯緇白八千人。度僧二七員。二祥於西明辦事",
    "X67n1307_002:0505a22": "如前會。萬迴法雲公。乞施後宮。手舉珍異。以侑其供。",
    "X67n1307_002:0505a23": "燕公張說。報師資禮。門人普寂。義福。並為朝野所重。",
    "X67n1307_002:0505a24": "如圭峰承龔圖曰。普寂化緣轉盛。法嗣者三十人。如",
    "X67n1307_002:0505b01": "南嶽懶瓚。嵩山一行。終南惟政。三峰道樹。皆凡聖不",
    "X67n1307_002:0505b02": "測。如義福者。初參大通。通與語。乃稱濕土近水。乾木",
    "X67n1307_002:0505b03": "易然。萬迴法雲公。執福手叮嚀曰。深入妙覺。廣度眾",
    "X67n1307_002:0505b04": "生。當勉旃。福住終南二十餘載。一日竹栢蘭[卄/(〡*臣)]。茂然",
    "X67n1307_002:0505b05": "分錯。忽有老翁。風骨殊俗。鬚髮皓然。拜首曰。弟子內",
    "X67n1307_002:0505b06": "谷神也。竊恐和尚他適。終棄此山。故再請乃滅。未幾",
    "X67n1307_002:0505b07": "京城僧眾。請於其年五月止大慈恩寺。千官車馬。四",
    "X67n1307_002:0505b08": "部駢羅。復被詔歸伊雒。如普寂之子。南嶽懶瓚。德宗",
    "X67n1307_002:0505b09": "遣詔。對宣使不暇拭涕。如一行禪師。天文大衍。世所",
    "X67n1307_002:0505b10": "共知。一日見寂。炷香作禮。絕躬附耳密言。寂曰。是是。",
    "X67n1307_002:0505b11": "無不可者。如是致禮者三。退入南房。闔戶而滅。寂令",
    "X67n1307_002:0505b12": "扣鐘云。一行滅矣。視之果然。河南尹裴寬。親見其事。",
    "X67n1307_002:0505b13": "服衰(崔)絰(迭)。徒步送喪。終南惟政。文宗嗜蛤蜊御饌。",
    "X67n1307_002:0505b14": "有擘不張者。焚香禱之。忽開。現觀音像。具體妙麗。詔",
    "X67n1307_002:0505b15": "政問之。政舉經云。應以菩薩身得度者。即現菩薩身。",
    "X67n1307_002:0505b16": "而為說法。上曰。菩薩身已現。且不聞說法。政曰。陛下",
    "X67n1307_002:0505b17": "信此事為奇特不。上曰。希有之事。朕深信之。政曰。菩",
    "X67n1307_002:0505b18": "薩為陛下說法竟。上感政言。勅令天下設觀音像。三",
    "X67n1307_002:0505b19": "峰道樹。山神化為野人。服色素朴。言譚詭異。於言笑",
    "X67n1307_002:0505b20": "外。變作四聖天仙等形。或放神光。或發聲響。大眾不",
    "X67n1307_002:0505b21": "能測。猶此涉十年。寂無聲影。告眾曰。山神作多色伎",
    "X67n1307_002:0505b22": "倆。眨惑吾曹。祇消老僧箇不聞不見。伊伎倆已窮。吾",
    "X67n1307_002:0505b23": "不聞不見無盡。萬松具錄大通門下師勝資強。圭峰",
    "X67n1307_002:0505b24": "抑為息妄脩心宗。又云。就法。有不變隨緣二義。就人。",
    "X67n1307_002:0505c01": "有頓悟漸修兩門。二義顯。則知一藏經論之旨歸。兩",
    "X67n1307_002:0505c02": "門開。則見一切賢聖之軌轍。達磨深意。實在斯焉。頓",
    "X67n1307_002:0505c03": "悟喻者。如人夢被枷鎻。覺時還須脫枷鎻乎。所以六",
    "X67n1307_002:0505c04": "祖道。本來無一物。何假拂塵埃。此洞山答處。漸修喻",
    "X67n1307_002:0505c05": "者如水結氷。失灌溉洗濯之用。火日銷鎔。始還全用。",
    "X67n1307_002:0505c06": "所以大通道。時時勤拂拭。莫使惹塵埃。若就鏡喻之。",
    "X67n1307_002:0505c07": "大鑑如鏡。本明本淨。大通如昏垢須磨。以氷夢二喻。",
    "X67n1307_002:0505c08": "夢則悟不假修。氷則須銷得用。且教中有本性淨。有",
    "X67n1307_002:0505c09": "離垢淨。有如理智。有如量智。有即相解。有離相解。有",
    "X67n1307_002:0505c10": "真空。有妙有。有第一義諦。有世俗諦。乃至理事性相。",
    "X67n1307_002:0505c11": "權實頓漸。偏圓遮照。存泯。君臣父子。配屬兩宗。皎然",
    "X67n1307_002:0505c12": "可見。此雖涉情解。具擇法眼者。不可不知。宗鏡錄云。",
    "X67n1307_002:0505c13": "入吾宗者。先須知有。然後保任。又頭尾須得相稱。不",
    "X67n1307_002:0505c14": "可理行有闕。心口相違。若入宗鏡。理行俱圓。據宗鏡",
    "X67n1307_002:0505c15": "斷。大鑑祇具一隻眼。大通雙眼圓明。何者。大鑑具理",
    "X67n1307_002:0505c16": "而無行。謂本來常淨。不假拂塵。大通已悟須修拂塵",
    "X67n1307_002:0505c17": "鏡朗。所以道。正雖正却偏。偏雖偏却圓。非久參洞上",
    "X67n1307_002:0505c18": "之宗者。未可與語。萬松嘗向人道。波必有水。水或無",
    "X67n1307_002:0505c19": "波。性海無風。心波自湧。二利妙門。無出於此。圭峰答",
    "X67n1307_002:0505c20": "溫慥尚書問曰。真理雖然頴達。此情難以卒除。如風",
    "X67n1307_002:0505c21": "頓止。波浪暫停。豈可一身所修。便同佛用。但可以空",
    "X67n1307_002:0505c22": "寂為自體。勿認色身。以真知為自心。勿認妄念。妄念",
    "X67n1307_002:0505c23": "若起。都不隨之。即臨命終時。自然業不能繫。黃龍晦",
    "X67n1307_002:0505c24": "堂答韓宗古侍郎問曰。然心外無剩法者。不知煩惱",
    "X67n1307_002:0506a01": "習氣是何而欲盡之。若起此心。翻成認賊為子也。從",
    "X67n1307_002:0506a02": "上以來。但有言說。乃是隨病設藥。縱有煩惱習氣。但",
    "X67n1307_002:0506a03": "以如來知見治之。皆是善權方便。誘引之說。若是定",
    "X67n1307_002:0506a04": "有習氣可治。却是心外有法而可盡之。響如靈龜曳",
    "X67n1307_002:0506a05": "尾於途。拂迹迹生。可謂將心用心。轉見病深。苟能明",
    "X67n1307_002:0506a06": "達心外無法。法外無心。心法既無。更欲教誰頓盡邪。",
    "X67n1307_002:0506a07": "覺範判曰。二老。今古之宗師也。其隨宜方便。自有意",
    "X67n1307_002:0506a08": "味。初無優劣。然圭峰所答之詞。正韓公所問之意。而",
    "X67n1307_002:0506a09": "語不失宗。開廓正見。以密較之。晦堂所得多矣。萬松",
    "X67n1307_002:0506a10": "道。到這裏返觀大鑑祇具一隻眼。原來盡大地是沙",
    "X67n1307_002:0506a11": "門一隻眼。又喚作把定乾坤眼。綿綿不漏絲毫。亦名",
    "X67n1307_002:0506a12": "頂門具金剛眼。大通雙眼圓明。似鋸解秤鎚。擘破虗",
    "X67n1307_002:0506a13": "空相似。大通且置。於大鑑眼上。萬松道箇瞎。又作麼",
    "X67n1307_002:0506a14": "生。雪竇拈云。他既不受是眼。將來底必應是瞎。還見",
    "X67n1307_002:0506a15": "祖師衣鉢麼。若於此入門。便乃兩手分付。非但大庾",
    "X67n1307_002:0506a16": "嶺頭一箇是提不起。設使葢國人來。且欵欵將去。萬",
    "X67n1307_002:0506a17": "松道。祖師衣鉢百襍碎也。雪竇道。他既不受是眼。將",
    "X67n1307_002:0506a18": "來必應是瞎。天童道。將來必應是眼。不受底真箇是",
    "X67n1307_002:0506a19": "瞎。萬松道。瞎底雙眼圓明。具眼底祇見一半。不逢瞎",
    "X67n1307_002:0506a20": "漢。終難辨明。畢竟事作麼生折合。山遠路長休點火。",
    "X67n1307_002:0506a21": "大家吹煞暗中行。",
    "X67n1307_002:0506a23": "萬松老人評唱天童覺和尚拈古請益錄下卷(終)"
}