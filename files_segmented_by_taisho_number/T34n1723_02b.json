{
    "T34n1723_02b:0683a02": "folio_2b 妙法蓮華經玄贊卷第二末",
    "T34n1723_02b:0683a04": "沙門基撰",
    "T34n1723_02b:0683a05": "經「爾時彌勒至而有此瑞」。贊曰：第六大段",
    "T34n1723_02b:0683a06": "大眾現前欲聞法成就。文段有三：初彌勒示",
    "T34n1723_02b:0683a07": "相懷疑，次眾人實生心惑，後慈氏雙申兩",
    "T34n1723_02b:0683a08": "意。發問先因，彌勒道滿當主因成，現世逢",
    "T34n1723_02b:0683a09": "緣不少、植業良多，豈復覩豪光而不知、觀",
    "T34n1723_02b:0683a10": "等持而不了，但是示有不知之相，發問以",
    "T34n1723_02b:0683a11": "警群情，故名彌勒示相懷疑。眾人以根、",
    "T34n1723_02b:0683a12": "地人下，不測大聖之徵祥，觀外相以疑",
    "T34n1723_02b:0683a13": "生，故名眾人實生心惑。彌勒挾自他之",
    "T34n1723_02b:0683a14": "兩意發問，文殊一人徵先所由，故為第三",
    "T34n1723_02b:0683a15": "段也。初中有四：一牒瑞徵因，二舉奇詢",
    "T34n1723_02b:0683a16": "答，三推功上德，四謙己方陳，此初文也。",
    "T34n1723_02b:0683a17": "妙用無方曰神，神通轉異名變，外應群物",
    "T34n1723_02b:0683a18": "立以瑞名，瑞即信也符應也。此問放光有",
    "T34n1723_02b:0683a19": "何符應？所以牒說因以為問。",
    "T34n1723_02b:0683a20": "經「今佛世尊至誰能答者」。贊曰：此舉奇詢",
    "T34n1723_02b:0683a21": "答，牒隨順威儀住以為問。入三昧，三昧",
    "T34n1723_02b:0683a22": "理深名不可思議，　動地雨華名現希有事，",
    "T34n1723_02b:0683a23": "　或雨華、動地、放光、遠照、外應物機皆名",
    "T34n1723_02b:0683a24": "神變。　牒瑞徵因所攝，　唯入三昧名為",
    "T34n1723_02b:0683a25": "希有事，　誰能答者詢訪答人。",
    "T34n1723_02b:0683a26": "經「復作此念至我今當問」。贊曰：文殊師利等",
    "T34n1723_02b:0683a27": "推功上德，「我今當問」者謙己方陳。文殊師利",
    "T34n1723_02b:0683a28": "道果久成，示居因末紹佛法王之位，獨得",
    "T34n1723_02b:0683a29": "法王子名，已曾親近得遇良緣，供養諸佛深",
    "T34n1723_02b:0683b01": "植德本，進財進行名供養故。文殊師利住",
    "T34n1723_02b:0683b02": "第四依供養八恒，並前三依合值二十六",
    "T34n1723_02b:0683b03": "恒河沙佛故，必應見此希有之相。謙己",
    "T34n1723_02b:0683b04": "不知，我今當問。論云：「問於一人，多人欲",
    "T34n1723_02b:0683b05": "聞生希有心，是故唯問文殊師利。」心多未",
    "T34n1723_02b:0683b06": "了疑出多人，解在非多答唯在一。論云：「示",
    "T34n1723_02b:0683b07": "現佛與弟子互相隨順，證、說等法皆不相",
    "T34n1723_02b:0683b08": "違。」為現大相因故者，大相謂所說妙法，因",
    "T34n1723_02b:0683b09": "謂神變，今現瑞相為說之因。又大相者即",
    "T34n1723_02b:0683b10": "現瑞相，瑞相即因，與所說法為因故。又因",
    "T34n1723_02b:0683b11": "者所以，問現神變等大相之所以也。何故",
    "T34n1723_02b:0683b12": "唯問文殊不問餘人？有二法故推於文",
    "T34n1723_02b:0683b13": "殊：一現見諸法，文殊證知諸法故。二離諸",
    "T34n1723_02b:0683b14": "因緣，自心成就彼法故。謂文殊師利離諸",
    "T34n1723_02b:0683b15": "搆畫，及離比知並從他聞之因緣故，所以",
    "T34n1723_02b:0683b16": "推之。示現種種瑞相者，示現彼彼事，事非",
    "T34n1723_02b:0683b17": "一故名為彼彼。如彼事現沒住滅，所見六",
    "T34n1723_02b:0683b18": "趣眾生現在彼生死中沒，名為現沒；所見",
    "T34n1723_02b:0683b19": "佛、法、四眾並諸菩薩，現在彼住名為現住；",
    "T34n1723_02b:0683b20": "見佛入涅槃，並為起塔，現在入涅槃，故名",
    "T34n1723_02b:0683b21": "現滅。所見七事無不攝盡。或住即現在，滅",
    "T34n1723_02b:0683b22": "即沒無，見入涅槃并為起塔名滅沒，所餘",
    "T34n1723_02b:0683b23": "五事皆名現住。論以文殊能記彼事，是故",
    "T34n1723_02b:0683b24": "問之。文殊師利所作成就因果成就，所作者",
    "T34n1723_02b:0683b25": "謂彼所修作法，此有二種：一福德、二智慧，",
    "T34n1723_02b:0683b26": "內德滿也。因成就者謂一切智成就。緣即",
    "T34n1723_02b:0683b27": "放光、雨華、動地，外德滿故。重復釋言因者",
    "T34n1723_02b:0683b28": "相也，謂現大瑞相，此因之果者謂所說大",
    "T34n1723_02b:0683b29": "法，文殊外因既滿、內德復圓，故能知佛亦說",
    "T34n1723_02b:0683c01": "妙法果，故今推問。",
    "T34n1723_02b:0683c02": "經「爾時比丘至今當問誰」。贊曰：眾人實生",
    "T34n1723_02b:0683c03": "心惑也。是佛光明牒說因放光，神通之相",
    "T34n1723_02b:0683c04": "牒威儀中雨華、動地。外相眾人共覩，所以",
    "T34n1723_02b:0683c05": "牒之生疑，入定非眾所知，所以不牒為問，",
    "T34n1723_02b:0683c06": "以根、人、地並居下故不能測知佛之入定，",
    "T34n1723_02b:0683c07": "既不知入于何定，亦依何處以生疑，故不",
    "T34n1723_02b:0683c08": "問也。",
    "T34n1723_02b:0683c09": "經「爾時彌勒至文殊師利言」。贊曰：下第三段",
    "T34n1723_02b:0683c10": "雙申兩意發問先因有二：初長行，後重頌。",
    "T34n1723_02b:0683c11": "長行有二：此初雙申兩意。",
    "T34n1723_02b:0683c12": "經「以何因緣至國界莊嚴」。贊曰：此後發問",
    "T34n1723_02b:0683c13": "先因。「而有此瑞」，總也。「神通相」者，牒威儀中雨",
    "T34n1723_02b:0683c14": "華、動地。「放光明」等，牒說因也。彌勒挾自、他",
    "T34n1723_02b:0683c15": "以為問，覩外瑞而共同故，雙牒瑞以生徵，",
    "T34n1723_02b:0683c16": "不牒入定以為問；外人不疑入定，下亦不",
    "T34n1723_02b:0683c17": "頌入定故也。「悉見彼佛國界莊嚴」者，論總",
    "T34n1723_02b:0683c18": "解經意云：「種種佛國土者，示現彼國土中",
    "T34n1723_02b:0683c19": "種種差別，示現為化四眾、六趣眾生所現",
    "T34n1723_02b:0683c20": "穢國，及淨妙國土無煩惱眾生住處，為化",
    "T34n1723_02b:0683c21": "十地菩薩所現淨國。於彼國土佛為上首",
    "T34n1723_02b:0683c22": "者，諸菩薩等依佛住故，佛於二國得自在",
    "T34n1723_02b:0683c23": "故。」長牒前文，所以所見之中先說佛為上",
    "T34n1723_02b:0683c24": "首。凡說重頌有十所由：一為利、鈍兩根，二",
    "T34n1723_02b:0683c25": "為前後兩眾，三為直、曲兩樂，四為難、易兩",
    "T34n1723_02b:0683c26": "解，五為真、俗兩隨，六為取、捨兩分長行取善、頌文捨惡。",
    "T34n1723_02b:0683c27": "七為標、釋兩則長行標、頌文釋。八為智、辨兩殊長行智無盡、頌",
    "T34n1723_02b:0683c28": "中辯無盡。九為解、持兩異長行為解法、頌中為持法。十為說、行",
    "T34n1723_02b:0683c29": "兩別長行為樂說者、頌文為樂行者。頌此十曰：「利鈍與",
    "T34n1723_02b:0684a01": "前後，　直曲難真俗，　取捨及標釋，　智辨",
    "T34n1723_02b:0684a02": "解說行。　長行與頌六義不同。廣略或有無，",
    "T34n1723_02b:0684a03": "　合離與前後，　文質並隱顯，　是曲直差",
    "T34n1723_02b:0684a04": "別。」至下文中一一當顯。",
    "T34n1723_02b:0684a05": "經「於是彌勒至大光普照」。贊曰：梵云伽陀，",
    "T34n1723_02b:0684a06": "此翻為頌，頌者美也歌也。頌中文句極美麗",
    "T34n1723_02b:0684a07": "故、歌頌之故。訛略云偈。此祇焰頌，進詮體",
    "T34n1723_02b:0684a08": "義劣於名句，退為所依不及聲文，故於",
    "T34n1723_02b:0684a09": "百法不別建立。然以聲上屈曲為體，即名",
    "T34n1723_02b:0684a10": "句文更無別性，不同小乘頌依於文及文",
    "T34n1723_02b:0684a11": "士者，此乃室盧迦三十二字處中頌也。凡有",
    "T34n1723_02b:0684a12": "六十二頌，分之為二：初五十四頌頌前瑞",
    "T34n1723_02b:0684a13": "相，後八頌頌正興問。初中復三：初一頌頌",
    "T34n1723_02b:0684a14": "前說因中放光能照，次三頌頌前威儀中雨",
    "T34n1723_02b:0684a15": "華動地等，後五十頌頌說因中照境所見。此",
    "T34n1723_02b:0684a16": "初也，先頌放光、後頌雨華，六不同中前後",
    "T34n1723_02b:0684a17": "不同，隨文便故。",
    "T34n1723_02b:0684a18": "經「雨曼陀羅至地皆嚴淨」。贊曰：下三頌頌",
    "T34n1723_02b:0684a19": "威儀中三事：一頌半雨華，半頌動地，一頌四",
    "T34n1723_02b:0684a20": "眾歡喜。此頌雨華，不頌入定，自知不問，眾",
    "T34n1723_02b:0684a21": "亦不疑。長行四華，此頌二者，合、離不同，華",
    "T34n1723_02b:0684a22": "為栴檀，香風似赤白檀，香氣可遠聞故悅",
    "T34n1723_02b:0684a23": "可眾心。地皆嚴淨乃與長行有無不同。",
    "T34n1723_02b:0684a24": "經「而此世界至得未曾有」。贊曰：初二句頌",
    "T34n1723_02b:0684a25": "動地，後一頌頌四眾歡喜。",
    "T34n1723_02b:0684a26": "經「眉間光明至上至有頂」。贊曰：下五十頌",
    "T34n1723_02b:0684a27": "頌照境所見，分齊為二：初一頌半頌照境，",
    "T34n1723_02b:0684a28": "後四十八頌半頌所見。此頌器世間，即照境",
    "T34n1723_02b:0684a29": "也。「皆如金色」顯可重故，光雖白色表一",
    "T34n1723_02b:0684b01": "乘為本，所照如金彰一乘可重，或示現諸",
    "T34n1723_02b:0684b02": "佛淨土之相，令修一乘外果之因，故如金",
    "T34n1723_02b:0684b03": "色，至下當知。下文殊頌中亦現淨土故，或",
    "T34n1723_02b:0684b04": "豪雖白、光乃金色。",
    "T34n1723_02b:0684b05": "經「諸世界中至於此悉見」。贊曰：下四十八頌",
    "T34n1723_02b:0684b06": "半頌所見六事，前七事中不頌入滅。文分",
    "T34n1723_02b:0684b07": "為六：初一頌半頌六趣眾生，次半頌頌見",
    "T34n1723_02b:0684b08": "佛，次六頌半頌聞法，次一頌半頌四眾，次三",
    "T34n1723_02b:0684b09": "十一頌半頌行菩薩道，後七頌頌滅後起",
    "T34n1723_02b:0684b10": "塔。此初也，即眾生世間中，具足煩惱差別。生",
    "T34n1723_02b:0684b11": "死是總，通惑、業、苦；所趣是別，即六趣果。或",
    "T34n1723_02b:0684b12": "所趣果體即生死，以業、煩惱、假者有情為",
    "T34n1723_02b:0684b13": "能趣故。經自釋言「善惡業緣受報好醜」，受報",
    "T34n1723_02b:0684b14": "好醜是所趣果，善惡業緣為能趣因，由善業",
    "T34n1723_02b:0684b15": "為異熟因、貪等為潤緣，受人天好總報；人",
    "T34n1723_02b:0684b16": "天好總報，行善眾生所歸處故。由惡業為異",
    "T34n1723_02b:0684b17": "熟因、貪等為潤緣，受三惡趣醜總報；三惡",
    "T34n1723_02b:0684b18": "趣醜總報行，惡眾生所歸處故，名為所趣。",
    "T34n1723_02b:0684b19": "於此悉見中有業、煩惱，名為能趣。外器世",
    "T34n1723_02b:0684b20": "間名趣資具，內異熟果名為所趣。如有頌",
    "T34n1723_02b:0684b21": "言：「獸歸林藪，　鳥歸虛空，　聖歸涅槃，",
    "T34n1723_02b:0684b22": "　法歸分別。」即以所歸為所趣，假者有",
    "T34n1723_02b:0684b23": "情以善惡趣為生死所趣。論明具足清淨",
    "T34n1723_02b:0684b24": "差別，即數種種。",
    "T34n1723_02b:0684b25": "經「又覩諸佛聖主師子」。贊曰：此半頌明見",
    "T34n1723_02b:0684b26": "佛。師子即聖主，聖主即諸佛，以下釋上。無",
    "T34n1723_02b:0684b27": "畏自在名師子，冥真洞俗名聖主，眾聖之",
    "T34n1723_02b:0684b28": "主即諸佛也。",
    "T34n1723_02b:0684b29": "經「演說經典至開悟眾生」。贊曰：下六頌半",
    "T34n1723_02b:0684c01": "頌聞法，分二：初三頌半頌聞四辨，後三",
    "T34n1723_02b:0684c02": "頌頌聞三乘。此即初也。初半聞義無礙，",
    "T34n1723_02b:0684c03": "一頌聞法無礙，一頌聞詞無礙，一頌聞辨",
    "T34n1723_02b:0684c04": "才無礙。義深名「微妙」，上乘名「第一」，義無礙",
    "T34n1723_02b:0684c05": "解也。教離垢染名「清淨」，善順人心名「柔",
    "T34n1723_02b:0684c06": "軟」，法無礙解也。契理名「深妙」，應機名「樂聞」，",
    "T34n1723_02b:0684c07": "妙順諸方名各於世界，詞無礙解也。種",
    "T34n1723_02b:0684c08": "種因緣法之道理，以無量喻諸譬況也。法",
    "T34n1723_02b:0684c09": "喻雙開略有二義：一照明佛法，二開悟眾",
    "T34n1723_02b:0684c10": "生，辨才無礙解也。",
    "T34n1723_02b:0684c11": "經「若人遭苦至為說淨道」。贊曰：此聞三乘，",
    "T34n1723_02b:0684c12": "聲聞、獨覺、菩薩如次配此三頌，「厭」音於艶",
    "T34n1723_02b:0684c13": "反，厭淤猶足而不欲復為也。有作「厭」於",
    "T34n1723_02b:0684c14": "鹽反，飽也。",
    "T34n1723_02b:0684c15": "經「文殊師利至今當略說」。贊曰：此一頌半頌",
    "T34n1723_02b:0684c16": "見四眾。因結於前，便明覩彼四眾修行得",
    "T34n1723_02b:0684c17": "道相狀眾多。「見聞若斯」結前所見，「及千億",
    "T34n1723_02b:0684c18": "事」明見四眾。今此經中宗明一乘，不能具",
    "T34n1723_02b:0684c19": "列餘四眾行，故例眾多。「我今略說」，上明聲",
    "T34n1723_02b:0684c20": "聞、下明菩薩，即乘差別。",
    "T34n1723_02b:0684c21": "經「我見彼土至而求佛道」。贊曰：下三十一頌",
    "T34n1723_02b:0684c22": "半頌行菩薩道，分三：初一頌頌種種因緣，",
    "T34n1723_02b:0684c23": "次十七頌頌種種相貌，後十三頌半頌種種",
    "T34n1723_02b:0684c24": "信解。前長行中以外緣內行說凡至聖階",
    "T34n1723_02b:0684c25": "降先後，今頌先依外緣、後明自行，自行以",
    "T34n1723_02b:0684c26": "勝劣為前後，相貌者十地無漏有漏雜修，",
    "T34n1723_02b:0684c27": "次第修六波羅蜜行，信解者唯有漏修，亂修",
    "T34n1723_02b:0684c28": "非次第，勝劣既殊故前後別。然修六度略",
    "T34n1723_02b:0684c29": "有三位，見道以前，初劫之中，於一行中唯",
    "T34n1723_02b:0685a01": "修一行，亂修有漏即此信解。初地至七地，",
    "T34n1723_02b:0685a02": "滿第二劫中，於一行中修一切行，有漏無",
    "T34n1723_02b:0685a03": "漏二皆雜修。八地至十地，滿第三劫中，一切",
    "T34n1723_02b:0685a04": "行中修一切行，純無漏修，後二劫修即此",
    "T34n1723_02b:0685a05": "相貌。《十地經》言：「初地行檀乃至十地而修",
    "T34n1723_02b:0685a06": "智度，於餘度中隨力隨分非不修習」，故此",
    "T34n1723_02b:0685a07": "相貌即十地修，有次第故、行廣大故。信解即",
    "T34n1723_02b:0685a08": "是見道已前，行非勝故、說亂修故。此頌因",
    "T34n1723_02b:0685a09": "緣。「恒沙菩薩」者，梵云殑伽，訛略云恒，河",
    "T34n1723_02b:0685a10": "神之名，河從彼稱，殑音其矜反，去聲也。經",
    "T34n1723_02b:0685a11": "中說恒河沙為喻，無熱惱池出四大河，此",
    "T34n1723_02b:0685a12": "即一也。一由沙多；二由世人共為福水，入",
    "T34n1723_02b:0685a13": "洗罪滅沒死生天；三雖經劫壞名字常定；",
    "T34n1723_02b:0685a14": "四佛多近此宣說妙法；五眾人共委，故多",
    "T34n1723_02b:0685a15": "為喻，仍取初出池口方四十里沙以為",
    "T34n1723_02b:0685a16": "喻。",
    "T34n1723_02b:0685a17": "經「或有行施至求佛智慧」。贊曰：下十七頌",
    "T34n1723_02b:0685a18": "頌相貌，中分二：初十五頌頌六度，次習二",
    "T34n1723_02b:0685a19": "益圓成。後之兩頌八風不動、三悲接物。頌",
    "T34n1723_02b:0685a20": "六度中分六：初六頌施，次二戒，次一忍，次",
    "T34n1723_02b:0685a21": "一勤，次二定，後三慧。此施有三：初四外財，",
    "T34n1723_02b:0685a22": "次一內外，後一內財。外財四中，一施七寶，",
    "T34n1723_02b:0685a23": "次施八珍，次施成度，後施雜物。七寶中：",
    "T34n1723_02b:0685a24": "一金，《說文》「金有五色，黃為其長，久𮒰不",
    "T34n1723_02b:0685a25": "生、百練不輕、徙革不違。西方之行出於",
    "T34n1723_02b:0685a26": "土，從土左右，所以金字象金在土形」，今亦",
    "T34n1723_02b:0685a27": "聲也。二銀，白金也。三珊瑚，紅赤色石脂，似樹",
    "T34n1723_02b:0685a28": "形。四真珠，即赤真珠。《佛地論》云：「赤虫所出，",
    "T34n1723_02b:0685a29": "或珠體赤名赤真珠」。五摩尼者，如意神珠。",
    "T34n1723_02b:0685b01": "既無琉璃，便開珠二。六車𤦲，梵云牟娑洛",
    "T34n1723_02b:0685b02": "揭婆，青白間色。七馬瑙，梵云遏濕摩揭婆，此",
    "T34n1723_02b:0685b03": "云杵藏，或言胎藏者，堅實故也。色如馬腦，",
    "T34n1723_02b:0685b04": "故從彼名作馬腦字。以是寶類故字從玉；",
    "T34n1723_02b:0685b05": "或如石類，字或從石。此七不同，隨方所重，",
    "T34n1723_02b:0685b06": "如《上生疏》。次頌八珍：一金剛。二諸珍，帝",
    "T34n1723_02b:0685b07": "青、大青之類。三奴，古者罪人，役官入賤為",
    "T34n1723_02b:0685b08": "奴，或為仅字。四婢，女之卑稱。五車，輿輪之",
    "T34n1723_02b:0685b09": "總名。夏后氏奚仲所作，古音居，言行所以",
    "T34n1723_02b:0685b10": "居人，今車舍也，言行者所居如舍。六乘，",
    "T34n1723_02b:0685b11": "駕也，謂可乘者，《周禮》「乘，載也」，謂象馬之徒。",
    "T34n1723_02b:0685b12": "七寶飾輦，輓車人在前引之。古卿大夫亦",
    "T34n1723_02b:0685b13": "乘，自漢已後天子乘之，故今天子皇后所",
    "T34n1723_02b:0685b14": "乘車曰輦。八寶飾輿，余據余居二反，《說文》",
    "T34n1723_02b:0685b15": "「車輿也」。又車無輪曰輿，乘也載也。有作「輿」，",
    "T34n1723_02b:0685b16": "非也。皆以珍嚴，故言「寶飾」。次一頌施成度",
    "T34n1723_02b:0685b17": "義。《成唯識》云「具七攝受方成度相，若闕便",
    "T34n1723_02b:0685b18": "非」。應說頌曰：「安住、與依止，　意樂、及事",
    "T34n1723_02b:0685b19": "業，　巧便、向、清淨，　度成由此七。」此中但",
    "T34n1723_02b:0685b20": "舉一迴向菩提，餘六准而可悉。「願得佛乘",
    "T34n1723_02b:0685b21": "三界第一」即迴向意。次一雜物，「駟」音息利反，",
    "T34n1723_02b:0685b22": "古人四馬一乘逐也，可以馳逐；房星四謂之",
    "T34n1723_02b:0685b23": "天駟，故人效之。「欄」鈎欄也、門遮也。欄、闌皆",
    "T34n1723_02b:0685b24": "得。有作蘭香草也，非此義。「楯」音食尹時名",
    "T34n1723_02b:0685b25": "二反，闌檻也。縱曰檻，橫曰楯。「華」音戶華反。",
    "T34n1723_02b:0685b26": "依此俗釋，黃帝與蚩尤戰於涿鹿之野，",
    "T34n1723_02b:0685b27": "常有五色雲氣金枝玉葉止於帝上，有花",
    "T34n1723_02b:0685b28": "蘤之形，因而作華蓋，華美之蓋也。據實理",
    "T34n1723_02b:0685b29": "釋，西域暑熱，人多持蓋以花飾之，名為",
    "T34n1723_02b:0685c01": "花蓋，華是花音也。「軒」音虛言反，安車也。曲",
    "T34n1723_02b:0685c02": "輈轓車耳。以物增嚴名為飾也。有作「幰」",
    "T34n1723_02b:0685c03": "飾虛偃反，布張車上禦熱名幰。車四馬",
    "T34n1723_02b:0685c04": "駕，傍飾欄楯、上施華蓋，張幰嚴飾，以為布",
    "T34n1723_02b:0685c05": "施。上四外財，次一內外。身等為內、妻子為",
    "T34n1723_02b:0685c06": "外。次一唯內，施而心欣。施有五相，至心及",
    "T34n1723_02b:0685c07": "信心、隨時、自手施、如法行、捨物，是名",
    "T34n1723_02b:0685c08": "施五種，即七攝受中第四事業。不應施亦五",
    "T34n1723_02b:0685c09": "相，不淨、亂眾生、惱害眾生物及壞淨心者，",
    "T34n1723_02b:0685c10": "皆不應施與。即五相中如法施也。施有",
    "T34n1723_02b:0685c11": "五利：親近、恒樂見、宗敬、好名聞、復作後時",
    "T34n1723_02b:0685c12": "因，是名施善利。此上皆如《發菩提心經》說。",
    "T34n1723_02b:0685c13": "於此施中應起四智：一若有財心不樂施，",
    "T34n1723_02b:0685c14": "起覺悟智；二財尠闕心不樂施，起忍苦智；",
    "T34n1723_02b:0685c15": "三財悅意心不樂施，起知倒智；四欣世果",
    "T34n1723_02b:0685c16": "而行施者，起不堅智。施以無貪及彼所起",
    "T34n1723_02b:0685c17": "三業為性，如〈菩薩地〉說。",
    "T34n1723_02b:0685c18": "經「文殊師利至而被法服」。贊曰：此二頌戒。",
    "T34n1723_02b:0685c19": "戒有三種：一律儀戒，即七眾所受；二攝善法",
    "T34n1723_02b:0685c20": "戒，所修三乘一切善法；三饒益有情戒，即利",
    "T34n1723_02b:0685c21": "有情三業萬行。《勝鬘經》云：「波羅提木叉毘尼",
    "T34n1723_02b:0685c22": "出家受具足為大乘故說」。〈菩薩地〉言：「律儀",
    "T34n1723_02b:0685c23": "戒者捨輪王位如棄草葉，出家受具足等，",
    "T34n1723_02b:0685c24": "皆名律儀戒」，故此所說即律儀戒。律儀戒",
    "T34n1723_02b:0685c25": "為本方有後二，若破律儀三戒俱捨，故四",
    "T34n1723_02b:0685c26": "波羅夷皆律儀戒。此明初出家方能受具足",
    "T34n1723_02b:0685c27": "等，故說最初律儀戒也。有本言「披法服」，",
    "T34n1723_02b:0685c28": "「披」音敷羈反，方言披散也，今亦梙著之義；",
    "T34n1723_02b:0685c29": "今正應言「而被法服」，「被」音皮義反，服用被",
    "T34n1723_02b:0686a01": "帶之義。出家寬曠猶如虛空，在家迫迮猶如",
    "T34n1723_02b:0686a02": "牢獄，故說出家持戒有五利：一十方佛護",
    "T34n1723_02b:0686a03": "念，二捨命時歡喜，三持戒者為親友，四功",
    "T34n1723_02b:0686a04": "德圓滿，五生生常得戒成其性。《智度論》說「戒",
    "T34n1723_02b:0686a05": "為德瓶」，即此第四。頌曰：「護念終歡喜，",
    "T34n1723_02b:0686a06": "　戒友功德圓，　生常戒成性，　是名戒五",
    "T34n1723_02b:0686a07": "種。」",
    "T34n1723_02b:0686a08": "經「或見菩薩至樂誦經典」。贊曰：此一頌忍。",
    "T34n1723_02b:0686a09": "讀誦經典、思惟法義、諦察法忍，舉難偏說，",
    "T34n1723_02b:0686a10": "攝餘二忍謂耐怨害忍、安受苦忍。",
    "T34n1723_02b:0686a11": "經「又見薩薩至思惟佛道」。贊曰：此一頌勤。",
    "T34n1723_02b:0686a12": "此通被甲攝善二種，略無利樂有情精進。精",
    "T34n1723_02b:0686a13": "進有五：謂被甲、加行、無下、無退、無足，即經",
    "T34n1723_02b:0686a14": "所說有勢、有勤、有勇、堅猛、不捨善軛。最初",
    "T34n1723_02b:0686a15": "發起猛利樂欲名被甲，次起堅固勇悍方",
    "T34n1723_02b:0686a16": "便名加行，次為證得不自輕蔑亦無怯懼",
    "T34n1723_02b:0686a17": "名無下，次能忍受寒熱等苦於劣等善不",
    "T34n1723_02b:0686a18": "生喜足名無退，次能證入諸諦現觀等欣",
    "T34n1723_02b:0686a19": "求後後勝品功德名無足。二乘究竟道欣大",
    "T34n1723_02b:0686a20": "菩提故，諸佛究竟道樂利樂他故，初一名",
    "T34n1723_02b:0686a21": "被甲，後四名攝善，此中合名「勇猛精進」。",
    "T34n1723_02b:0686a22": "經「又見離欲至讚諸法王」。贊曰：此二頌定。",
    "T34n1723_02b:0686a23": "離憒鬧故常處空閑。由安住靜慮故深修",
    "T34n1723_02b:0686a24": "禪定，引發靜慮故得五神通。由辦事靜慮",
    "T34n1723_02b:0686a25": "故讚諸法王，此三必由離欲方得。",
    "T34n1723_02b:0686a26": "經「復見菩薩至聞悉受持」。贊曰：下三頌頌",
    "T34n1723_02b:0686a27": "慧。此一加行智，妙達實相故智深，音樂不",
    "T34n1723_02b:0686a28": "壞故志固。又思慮遠故智深，不休息故志",
    "T34n1723_02b:0686a29": "固。加功能問，聞並能持。",
    "T34n1723_02b:0686b01": "經「又見佛子至而擊法鼓」。贊曰：此二頌頌",
    "T34n1723_02b:0686b02": "二智。定慧具足，根本後得二智滿故。後得智",
    "T34n1723_02b:0686b03": "中以喻講法，講法有四意：一欣樂說法，二",
    "T34n1723_02b:0686b04": "化諸菩薩不化二乘，三破十魔眾，四而擊",
    "T34n1723_02b:0686b05": "法鼓。擊法鼓者開權顯實，至下當知。魔羅",
    "T34n1723_02b:0686b06": "云破壞號也，略云魔。名波卑夜，云惡者，",
    "T34n1723_02b:0686b07": "波旬訛也。《雜藏》中佛說魔軍有十，今為頌",
    "T34n1723_02b:0686b08": "言：「欲、憂愁、飢渴，　愛、睡眠、怖畏，　疑、毒、",
    "T34n1723_02b:0686b09": "及名利，　自高輕慢彼，　汝等軍如是。　一切",
    "T34n1723_02b:0686b10": "無能破，　我智箭定刀，　摧坏瓶投水。」",
    "T34n1723_02b:0686b11": "或正智擊真如、後智擊俗理，說法發響令",
    "T34n1723_02b:0686b12": "眾得聞，此六度中皆具二利。然以布施唯",
    "T34n1723_02b:0686b13": "明利他，後慧通彰二利，中四但說自利略",
    "T34n1723_02b:0686b14": "無利他之說，實非無也。",
    "T34n1723_02b:0686b15": "經「又見菩薩至不以為喜」。贊曰：下二頌八風",
    "T34n1723_02b:0686b16": "不動，三悲接物。二頌如次，此八風不動。「宴」",
    "T34n1723_02b:0686b17": "音焉見反，安也息也。有作「晏」字，焉㵎反，亦默",
    "T34n1723_02b:0686b18": "也。八風者：一利、二衰、三毀、四譽、五稱、六譏、",
    "T34n1723_02b:0686b19": "七苦、八樂。今此但舉於四生喜，得財、位、名、",
    "T34n1723_02b:0686b20": "利。面讚為譽，背讚名稱，適悅名樂。於此",
    "T34n1723_02b:0686b21": "四中菩薩不以為喜，恭敬之言義貫通故。",
    "T34n1723_02b:0686b22": "翻此四種衰、毀、譏、苦亦不生憂，身心寂",
    "T34n1723_02b:0686b23": "然語言宴默離八風故，此如《瑜伽》第二袟",
    "T34n1723_02b:0686b24": "解。",
    "T34n1723_02b:0686b25": "經「又見菩薩至令入佛道」。贊曰：此三悲接",
    "T34n1723_02b:0686b26": "物。悲謂拔苦，有情緣悲緣有情起，行有多",
    "T34n1723_02b:0686b27": "種生亦無窮，偏舉一行濟重苦生，故言放",
    "T34n1723_02b:0686b28": "光濟地獄苦，餘二悲行：法緣、無緣，准此亦",
    "T34n1723_02b:0686b29": "成，下當具顯。",
    "T34n1723_02b:0686c01": "經「又見佛子至勤求佛道」。贊曰：下十三頌半",
    "T34n1723_02b:0686c02": "頌地前凡夫信解行道，六度亂脩即為六",
    "T34n1723_02b:0686c03": "也。一頌勤、一頌戒、一頌半忍、二頌定、五頌",
    "T34n1723_02b:0686c04": "施、三頌慧。此勤也。飲食知量、減劣睡眠，初",
    "T34n1723_02b:0686c05": "夜後夜覺悟瑜伽，《遺教》亦言：「初夜後夜亦勿",
    "T34n1723_02b:0686c06": "有廢，中夜誦經以自消息，無以睡眠因緣，",
    "T34n1723_02b:0686c07": "令一生空過無所得也。」「甞」試也，謂暫為之；",
    "T34n1723_02b:0686c08": "今不暫為故言未甞。經行林中，西域地",
    "T34n1723_02b:0686c09": "濕疊塼為道，於中往來消食誦經，如經",
    "T34n1723_02b:0686c10": "布綃之來去，故言經行。此乃策勵脩四正",
    "T34n1723_02b:0686c11": "斷：於已生惡不善法脩律儀斷，於未生惡",
    "T34n1723_02b:0686c12": "不善法修斷斷，於已生善法修防護斷，",
    "T34n1723_02b:0686c13": "於未生善法修修習斷，以求佛道。故《華嚴》",
    "T34n1723_02b:0686c14": "云：「佛子善諦聽，　我說如實義，　或有速",
    "T34n1723_02b:0686c15": "出要，　或有難解脫，　若欲求除滅，　無",
    "T34n1723_02b:0686c16": "量諸過惡，　應當一切時，　勇猛大精進，",
    "T34n1723_02b:0686c17": "　譬如微小火，　焳濕即能滅，　於佛法教",
    "T34n1723_02b:0686c18": "中，　懈怠者亦爾。　譬如人鑽火　未出、數休息，",
    "T34n1723_02b:0686c19": "　火勢隨止滅，　懈怠者亦爾。　譬如淨火",
    "T34n1723_02b:0686c20": "珠，　離緣而求火，　畢竟不可得，　懈怠者",
    "T34n1723_02b:0686c21": "亦爾。　譬如明淨日，　閉目求見色，　於",
    "T34n1723_02b:0686c22": "佛教法中，　懈怠者亦爾。」由初發心精進",
    "T34n1723_02b:0686c23": "為最，信為欲依，欲為精進依故。此但以精",
    "T34n1723_02b:0686c24": "進為首，十信心中信後精進故。",
    "T34n1723_02b:0686c25": "經「又見具戒至以求佛道」。贊曰：此一頌戒。三",
    "T34n1723_02b:0686c26": "業威儀常無缺減，勿輕小罪以為無殃，水",
    "T34n1723_02b:0686c27": "渧雖微漸盈大器，深見怖畏及慚愧故。「淨如",
    "T34n1723_02b:0686c28": "寶珠」者，一內外無瑕，二戒德圓備，三威光晃",
    "T34n1723_02b:0686c29": "曜，四眾所愛樂。由此鵝珠被縛草繫，捨身",
    "T34n1723_02b:0687a01": "雁墮知事之前，龍生伊蘭之樹，瓶隨所欲，",
    "T34n1723_02b:0687a02": "律儀為本故也。",
    "T34n1723_02b:0687a03": "經「又見佛子至以求佛道」。贊曰：此一頌半耐",
    "T34n1723_02b:0687a04": "怨害忍。少得謂多得，名增上慢。恃族姓、色",
    "T34n1723_02b:0687a05": "力、聰叡、財富、道德、名譽，得高勝他遂行打",
    "T34n1723_02b:0687a06": "罵。菩薩以五種觀皆悉能忍：一親屬想，二",
    "T34n1723_02b:0687a07": "唯法想，三有苦想，四無常想，五攝受想。頌曰：",
    "T34n1723_02b:0687a08": "「應觀彼害者，　親屬、唯有法，　有苦、及",
    "T34n1723_02b:0687a09": "無常，　攝受、故應忍。」上來略標，並廣如《幽",
    "T34n1723_02b:0687a10": "贊》，恐繁不述。「捶」音之累反，擊也。「打」音頂。",
    "T34n1723_02b:0687a11": "經「又見菩薩至以求佛道」。贊曰：此二頌定。",
    "T34n1723_02b:0687a12": "所離有四：一戲謂分別戲論，二咲謂談謔，",
    "T34n1723_02b:0687a13": "三離自愚癡，四離惡眷屬，離親屬尋故。",
    "T34n1723_02b:0687a14": "不離有二：一翻第四親近善緣，二一心除",
    "T34n1723_02b:0687a15": "亂翻前三種。故《遺教經》云：「汝等比丘，當離",
    "T34n1723_02b:0687a16": "憒閙獨處閑居，思滅苦本。若樂眾者即受",
    "T34n1723_02b:0687a17": "眾惱」，廣說如經。",
    "T34n1723_02b:0687a18": "經「或見菩薩至求無上道」。贊曰：此五頌施。",
    "T34n1723_02b:0687a19": "分三：初三頌四事施，次一頌上妙施，後一頌",
    "T34n1723_02b:0687a20": "意樂施。「四事」者，飲食、湯藥、衣服、臥具。「肴」者，",
    "T34n1723_02b:0687a21": "非󰝿而食之曰肴。「肴」𦵔也，應作「肴」字。食也",
    "T34n1723_02b:0687a22": "啖也。菜之類是。亦云荳實。「膳」具食也。今時美",
    "T34n1723_02b:0687a23": "物亦曰珍膳，俗解肴膳肉也。今則不然，菩",
    "T34n1723_02b:0687a24": "薩設以供養佛故應為「膳」字，有作「餚饍」非",
    "T34n1723_02b:0687a25": "也。「旃檀」者，赤謂牛頭栴檀，黑謂紫檀之類，",
    "T34n1723_02b:0687a26": "白謂白檀之屬。上妙施中，父、母，病法師，最",
    "T34n1723_02b:0687a27": "後身菩薩；設非證聖者，施果亦無量。又云",
    "T34n1723_02b:0687a28": "若有戒足雖羸劣，而能辨說利多人，如佛",
    "T34n1723_02b:0687a29": "大師應供養，愛彼善說故相似故，以清",
    "T34n1723_02b:0687b01": "淨好園林施。意樂施中有六意樂：一廣大、",
    "T34n1723_02b:0687b02": "二無厭、三歡喜、四恩德、五無染、六善好。此",
    "T34n1723_02b:0687b03": "中有三：一歡喜、二無厭、三善好，即求無上",
    "T34n1723_02b:0687b04": "道前施四事即廣大施，荷彼前恩名恩德",
    "T34n1723_02b:0687b05": "施，三時無悔不為染雜名無染施。以飲",
    "T34n1723_02b:0687b06": "食施足法食故，不墮飢饉劫故；以醫藥",
    "T34n1723_02b:0687b07": "施當得法藥無諸病故；以衣服施得七",
    "T34n1723_02b:0687b08": "寶衣，柔和善順具慚愧故；以臥具施當具",
    "T34n1723_02b:0687b09": "資緣入空寂舍慈悲室故；以園林施當住",
    "T34n1723_02b:0687b10": "覺苑總持園故，及得無漏法林樹故；以華",
    "T34n1723_02b:0687b11": "施得七覺華故；以菓施得四聖果故；以浴",
    "T34n1723_02b:0687b12": "池施當得捨垢八解池故。",
    "T34n1723_02b:0687b13": "經「或有菩薩至求無上道」。贊曰：此三頌慧。",
    "T34n1723_02b:0687b14": "初一後得智，法施無盡故。《迦葉經》云：「若恒沙",
    "T34n1723_02b:0687b15": "世界，珍寶滿其中，以施諸如來，不如以法",
    "T34n1723_02b:0687b16": "施，施寶雖福多，不及一法施，一偈福尚勝，",
    "T34n1723_02b:0687b17": "況多難思議。」次一正智，證無相故。「二相」者",
    "T34n1723_02b:0687b18": "分別也。無二相者即是餘經不二法門，如",
    "T34n1723_02b:0687b19": "彼三類說不二義，地前學作有相無相、利他",
    "T34n1723_02b:0687b20": "自利，二智行故，後一加行求正道故。「教」音",
    "T34n1723_02b:0687b21": "古孝反，訓也示也。「詔」音諸耀反，導也，謂教",
    "T34n1723_02b:0687b22": "導之。詔照也。闇於成事即有所犯，以此",
    "T34n1723_02b:0687b23": "示之使照然可見。又有本作「教招」，教無平",
    "T34n1723_02b:0687b24": "音，「招」誘進也。",
    "T34n1723_02b:0687b25": "經「文殊師利至供養舍利」。贊曰：下第六段",
    "T34n1723_02b:0687b26": "有七頌頌起塔。有二：初一頌供養舍利，",
    "T34n1723_02b:0687b27": "後六頌造塔供養。後文分三：初三頌造塔",
    "T34n1723_02b:0687b28": "嚴飾，次一頌八部供養，後二頌顯造塔殊",
    "T34n1723_02b:0687b29": "勝。又七頌分二：初五頌頌長行，後二頌結",
    "T34n1723_02b:0687c01": "造塔勝。初中復二：初四頌菩薩供養，後一",
    "T34n1723_02b:0687c02": "頌八部供養。菩薩供養復二：初一頌供養",
    "T34n1723_02b:0687c03": "舍利，後三起塔。准此頌文，長行應言供養",
    "T34n1723_02b:0687c04": "舍利起七寶塔。此初也。",
    "T34n1723_02b:0687c05": "經「又見佛子至寶鈴和鳴」。贊曰：此三頌起",
    "T34n1723_02b:0687c06": "塔：一頌數，一頌量，一頌嚴。〈菩薩地〉說：「若佛",
    "T34n1723_02b:0687c07": "滅後造一或多佛制多等而為供養，當獲",
    "T34n1723_02b:0687c08": "無量大福德果，受大梵福，無數大劫不墮",
    "T34n1723_02b:0687c09": "惡趣，亦獲無上菩提資糧。」梵云踰繕那，",
    "T34n1723_02b:0687c10": "限量義，訛云由旬。《俱舍》頌云：「極微、微、金、",
    "T34n1723_02b:0687c11": "水，　兔、羊、牛、隙塵，　蟣、虱、麥、指節，　後後",
    "T34n1723_02b:0687c12": "增七倍，　二十四指肘，　四肘為弓量，　五",
    "T34n1723_02b:0687c13": "百俱盧舍，　此八踰繕那。」十六里餘，若依",
    "T34n1723_02b:0687c14": "餘經乃四十里。　「縱」音即容子用二反，竪也。",
    "T34n1723_02b:0687c15": "「廣」橫也。古為從字，切韻唯有縱、蹤、䡮三字。",
    "T34n1723_02b:0687c16": "有本作「從」，不知所出。俗解南北曰縱，東西",
    "T34n1723_02b:0687c17": "曰橫。　「露」謂不覆，　「幔」謂覆也。顯所莊嚴",
    "T34n1723_02b:0687c18": "或露或覆，下寶塔品當具釋之。此明報土",
    "T34n1723_02b:0687c19": "寶塔之量，上位所見；不爾，此洲詎安多塔？",
    "T34n1723_02b:0687c20": "有云幔幕也。在傍曰帷、在上曰幕，幕覆也。",
    "T34n1723_02b:0687c21": "露謂覆露，同諸經文，珠交露蓋。有作「縵」",
    "T34n1723_02b:0687c22": "字，繒帛無文，非是幔體。「寶鈴和鳴」聲和調",
    "T34n1723_02b:0687c23": "也。",
    "T34n1723_02b:0687c24": "經「諸天龍神至常以供養」。贊曰：此明八部",
    "T34n1723_02b:0687c25": "供養。",
    "T34n1723_02b:0687c26": "經「文殊師利至其華開敷」。贊曰：此二頌結",
    "T34n1723_02b:0687c27": "造塔勝，因造塔故國界殊特，塔逈高嚴，",
    "T34n1723_02b:0687c28": "眾寶綵飾，如天帝釋圓生樹王花開之時，",
    "T34n1723_02b:0687c29": "端嚴絕比，逈光諸樹，故以為喻。",
    "T34n1723_02b:0688a01": "經「佛放一光至照無量國」。贊曰：下大文第二",
    "T34n1723_02b:0688a02": "段，有八頌頌請，分二：初四頌牒奇興問，",
    "T34n1723_02b:0688a03": "後四頌推事請答。初中復二：初二頌牒近",
    "T34n1723_02b:0688a04": "遠兩立奇，後二頌舉見二事問。此初也。初",
    "T34n1723_02b:0688a05": "頌牒見近奇，後頌牒見遠奇。",
    "T34n1723_02b:0688a06": "經「我等見此至放斯光明」。贊曰：此二頌舉",
    "T34n1723_02b:0688a07": "見二事問。初頌牒自他之兩見，後頌舉此",
    "T34n1723_02b:0688a08": "彼之被瞻。疑意若斯，放光何故？此被瞻者",
    "T34n1723_02b:0688a09": "欣我問故，彼被瞻者希仁答故。",
    "T34n1723_02b:0688a10": "經「佛子時答至演斯光明」。贊曰：下推事請",
    "T34n1723_02b:0688a11": "答，分四：初一頌推時請答，次一頌推事請",
    "T34n1723_02b:0688a12": "答，次一頌舉事極大，後一頌正請彼答。此",
    "T34n1723_02b:0688a13": "初也。四眾欣渴冀聞勝道，願決令喜今正",
    "T34n1723_02b:0688a14": "是時，凡說法者必逗機故。",
    "T34n1723_02b:0688a15": "經「佛坐道場至此非小緣」。贊曰：初頌推二",
    "T34n1723_02b:0688a16": "事請答：一妙法、二授記。後頌明事極大，見",
    "T34n1723_02b:0688a17": "佛及淨土，此非小緣故。",
    "T34n1723_02b:0688a18": "經「文殊當知至為說何等」。贊曰：正請彼答。",
    "T34n1723_02b:0688a19": "唯見瞻仁，獨悕仁答。前瞻此彼問答之者",
    "T34n1723_02b:0688a20": "雙瞻，此獨瞻仁願決眾之疑網故也。",
    "T34n1723_02b:0688a21": "經「爾時文殊至及諸大士」。贊曰：下第七文殊",
    "T34n1723_02b:0688a22": "師利答成就。論云：「文殊師利以宿命智，現",
    "T34n1723_02b:0688a23": "見過去因果相成就十種事，如現在前，是故",
    "T34n1723_02b:0688a24": "能答，非比度非構虛能答也。」論云：「因相",
    "T34n1723_02b:0688a25": "者，文殊自見已身於彼彼佛土修行諸行，",
    "T34n1723_02b:0688a26": "是今時之因菩提因行故，果者過去所依自",
    "T34n1723_02b:0688a27": "體。」論云：「文殊自見已身是過去妙光法師，",
    "T34n1723_02b:0688a28": "於彼佛所聞此法門為眾生說，是前前世",
    "T34n1723_02b:0688a29": "過去之果，果謂所依自體，非是所見因之",
    "T34n1723_02b:0688b01": "果也。彼因者今時佛果之因，彼果者乃是",
    "T34n1723_02b:0688b02": "過去無量生因之果。」大分為三：初標名總",
    "T34n1723_02b:0688b03": "告，次正答所徵，後有二頌語眾勸知陳",
    "T34n1723_02b:0688b04": "佛今說。此即初也。",
    "T34n1723_02b:0688b05": "經「善男子等如我惟忖至演大法義」。贊曰：正",
    "T34n1723_02b:0688b06": "答所徵也。然依論本，此答之中成就十事：",
    "T34n1723_02b:0688b07": "第一現見大義因，即此文是。第二「諸善男子",
    "T34n1723_02b:0688b08": "我於過去」下，現見世間文字章句甚深意因。",
    "T34n1723_02b:0688b09": "第三「諸善男子如過去無量無邊」下，現見希",
    "T34n1723_02b:0688b10": "有因。第四「次復有佛亦名日月燈明」下，現",
    "T34n1723_02b:0688b11": "見勝妙因。第五「其最後佛未出家」下，現見受",
    "T34n1723_02b:0688b12": "用大因。第六「佛滅度後妙光菩薩持妙法蓮",
    "T34n1723_02b:0688b13": "華」下，現見攝取諸佛轉法輪因。第七「日月",
    "T34n1723_02b:0688b14": "燈明佛八子皆師妙光」下，現見善堅實如來",
    "T34n1723_02b:0688b15": "法輪因。第八「是諸王子供養無量」下，現見",
    "T34n1723_02b:0688b16": "能進入因。第九「其最後成佛者名曰燃燈」下，",
    "T34n1723_02b:0688b17": "現見憶念因。第十「彌勒當知爾時妙光菩薩」",
    "T34n1723_02b:0688b18": "下，現見自身所逕事因。因者所以文殊",
    "T34n1723_02b:0688b19": "現量智見其事證其所由，以答彌勒，故說",
    "T34n1723_02b:0688b20": "為因。或此十事多居往代，為今時因，故名",
    "T34n1723_02b:0688b21": "為因。此十因中總為五對：一義教對，二希",
    "T34n1723_02b:0688b22": "勝對，三轉嗣對，四堅進對，五他自對。配經",
    "T34n1723_02b:0688b23": "十相如次應知，此中總分為四：一示相籌",
    "T34n1723_02b:0688b24": "量答，二舉古成今答，三指陳別事答，四古",
    "T34n1723_02b:0688b25": "今相即答。初二後一如文次第，自餘中間七",
    "T34n1723_02b:0688b26": "因總為指陳別事，至文當知。今此即示相",
    "T34n1723_02b:0688b27": "籌量答。「惟」者思也念也謀也。「忖」者度也。論名",
    "T34n1723_02b:0688b28": "現見大義因成就者，",
    "T34n1723_02b:0688b29": "義者義理，成於八種大義理之所由，所由",
    "T34n1723_02b:0688c01": "因也。八大義者，經有五句，論有八句，應言",
    "T34n1723_02b:0688c02": "欲說大法，雨大法雨，擊大法鼓，不斷大",
    "T34n1723_02b:0688c03": "法鼓，建大法幢，燃大法炬，吹大法螺，演大",
    "T34n1723_02b:0688c04": "法義。論中第七方說不斷大法鼓，今以義",
    "T34n1723_02b:0688c05": "推故第四說亦不相違。雨大法雨，二皆宇音，",
    "T34n1723_02b:0688c06": "或初芋音。吹有二音，昌為尺偽二反，今從",
    "T34n1723_02b:0688c07": "初反。「螺」音落過反，水蟲也，或作蠃字。論云：「疑",
    "T34n1723_02b:0688c08": "者斷疑，即欲說大法欲破先疑住外凡",
    "T34n1723_02b:0688c09": "位令進修故，已斷疑者增長淳熟彼智",
    "T34n1723_02b:0688c10": "身故。即雨大法雨，先住內凡而無疑者，",
    "T34n1723_02b:0688c11": "滋善萌芽令入聖位欲增善故。」此本論意",
    "T34n1723_02b:0688c12": "上下相連鉤鎖相起以釋經文，下皆准知。",
    "T34n1723_02b:0688c13": "論云：「根熟者，為說二種密境界，謂聲聞菩薩",
    "T34n1723_02b:0688c14": "二密境界，二句示現，即擊大法鼓、不斷大",
    "T34n1723_02b:0688c15": "法鼓，以遠聞故次第配之。」即明今者開",
    "T34n1723_02b:0688c16": "往聲聞乘為權密境界，顯今所說菩薩乘為",
    "T34n1723_02b:0688c17": "實密境界，名二密境界，令根熟者捨權取",
    "T34n1723_02b:0688c18": "實，故論云：「入密境界者，令進取上上清淨",
    "T34n1723_02b:0688c19": "義故，即建大法幢，建立菩提妙智極高顯",
    "T34n1723_02b:0688c20": "故。猶如於幢由知權實有捨有取，行大",
    "T34n1723_02b:0688c21": "乘行得菩提智離障淨故。」論云：「進取上上",
    "T34n1723_02b:0688c22": "清淨義者，進取一切智現見故，即然大法",
    "T34n1723_02b:0688c23": "炬。」既得真智建立菩提，照於真境證涅",
    "T34n1723_02b:0688c24": "槃故，如炬照物。論云：「取一切智現見者，",
    "T34n1723_02b:0688c25": "為一切法建立名字章句義故，即吹大法",
    "T34n1723_02b:0688c26": "䗍，既得真境必須說教義，教詮一切法故，",
    "T34n1723_02b:0688c27": "名為一切法建立名字等，如俗作樂，曲",
    "T34n1723_02b:0688c28": "終滿位吹大螺吼。今既得果事圓滿位，",
    "T34n1723_02b:0688c29": "為他說法亦復如是。」故《涅槃》說「吹貝知時」。",
    "T34n1723_02b:0689a01": "論云：「建立名字章句義者，令入不可說證",
    "T34n1723_02b:0689a02": "智轉法輪故，即演大法義，說於教者，令",
    "T34n1723_02b:0689a03": "所應度入於證智，成轉法輪摧於煩惱。」",
    "T34n1723_02b:0689a04": "此八句中分為四對：一破惡進善對，二開權",
    "T34n1723_02b:0689a05": "顯實對，三得智證真對，四說法利生對。如",
    "T34n1723_02b:0689a06": "是循環名為法輪。自既得果，欲令有情證",
    "T34n1723_02b:0689a07": "聖真智破滅煩惱。論既鉤鎖解經，故此相",
    "T34n1723_02b:0689a08": "乘為對可披解意。尋釋來由，經有五句",
    "T34n1723_02b:0689a09": "唯二對半，有破惡進善、說法利生、開權一",
    "T34n1723_02b:0689a10": "門；自餘顯實、得智證真，文對皆闕，仍不",
    "T34n1723_02b:0689a11": "次第，讀者應知。",
    "T34n1723_02b:0689a12": "經「諸善男子至即說大法」。贊曰：下現見世",
    "T34n1723_02b:0689a13": "間文字章句意甚深因者，此說大教故，教是",
    "T34n1723_02b:0689a14": "世間戲論名字章句故。意者意況，說教之",
    "T34n1723_02b:0689a15": "所以也。即是舉古成今答。文中有三：一舉",
    "T34n1723_02b:0689a16": "過去，二結成今，三釋其意。此初也。",
    "T34n1723_02b:0689a17": "經「是故當知至亦復如是」。贊曰：此結成今。",
    "T34n1723_02b:0689a18": "經「欲令眾生至故現斯瑞」。贊曰：此釋其意。",
    "T34n1723_02b:0689a19": "放光何意？欲令聞知難信法故。昔說二",
    "T34n1723_02b:0689a20": "真、今談一實，令捨舊極取今新極，故名",
    "T34n1723_02b:0689a21": "難信。不但信難，義旨亦難。",
    "T34n1723_02b:0689a22": "經「諸善男子至阿僧祇劫」。贊曰：下有八因",
    "T34n1723_02b:0689a23": "總為二文：初長行，後偈頌。長行分二：初七因",
    "T34n1723_02b:0689a24": "指陳別事答，後一因古今相即答。初文分",
    "T34n1723_02b:0689a25": "三：初一讚揚希有答，次一顯後勝妙答，後",
    "T34n1723_02b:0689a26": "五委陳同事答。初讚揚希有答，論名現見",
    "T34n1723_02b:0689a27": "希有因，無量時不可得故。於中有四：一讚",
    "T34n1723_02b:0689a28": "時久遠希，二讚佛名號希，三讚法勝妙希，",
    "T34n1723_02b:0689a29": "四讚生利答希。此即初也。論云：「不可思議不",
    "T34n1723_02b:0689b01": "可稱不可量者，示現過彼阿僧祇劫不可",
    "T34n1723_02b:0689b02": "得故。」梵云阿僧企耶，訛云阿僧祇，言無數",
    "T34n1723_02b:0689b03": "也。《俱舍論》說：「第五十二數，從一積十至此",
    "T34n1723_02b:0689b04": "數極，名阿僧祇，本數六十，餘八傳忘。」《華嚴",
    "T34n1723_02b:0689b05": "經》說百二十數，此乃第一百一十二。劫臘波",
    "T34n1723_02b:0689b06": "略名為劫，此云分別，時分分別之義。「不可",
    "T34n1723_02b:0689b07": "思議」者，過情計之境。「不可稱」者，過言議境。",
    "T34n1723_02b:0689b08": "「不可量」者，非喻算境。今經云「無量」者，過算",
    "T34n1723_02b:0689b09": "分喻分。「無邊」者，過時分。「不思議」者，過情計分；",
    "T34n1723_02b:0689b10": "即同《般若》過四分也。〈菩薩地〉說劫有二種：",
    "T34n1723_02b:0689b11": "「一日夜年數，二阿僧祇劫」。《瑜伽》復說：「或說一",
    "T34n1723_02b:0689b12": "增減為一劫，謂飢饉、疫病、刀兵；或有二十",
    "T34n1723_02b:0689b13": "劫為一劫，謂梵眾天；或四十為一劫，謂梵",
    "T34n1723_02b:0689b14": "輔天；或此六十為一劫，謂大梵天；或此八十",
    "T34n1723_02b:0689b15": "為一劫，謂火災劫，少光天數此壽命二劫；",
    "T34n1723_02b:0689b16": "或七火方一水災劫，謂極光淨天；或八七火、",
    "T34n1723_02b:0689b17": "一七水災方一風災劫，謂遍淨天。數此至",
    "T34n1723_02b:0689b18": "不可數為一阿僧祇。」凡經此三大阿僧祇",
    "T34n1723_02b:0689b19": "劫修因方得作佛，並賢劫等合有十類劫",
    "T34n1723_02b:0689b20": "之差別。古《攝論》文或地前分三，十地各分",
    "T34n1723_02b:0689b21": "三，合成三十三阿僧祇劫，七地已前為小，",
    "T34n1723_02b:0689b22": "八九十地為中，地前為大。雖有此等劫量",
    "T34n1723_02b:0689b23": "不同，今依本論，法華一會所說諸劫多依",
    "T34n1723_02b:0689b24": "五種：一夜、二晝、三月、四時、五年。今依無量",
    "T34n1723_02b:0689b25": "無邊不可思議之阿僧祇年，非餘大劫也，欲",
    "T34n1723_02b:0689b26": "顯諸佛無數大劫時一出故，文殊所見極",
    "T34n1723_02b:0689b27": "大遠故。",
    "T34n1723_02b:0689b28": "經「爾時有佛至佛世尊」。贊曰：此讚佛名號",
    "T34n1723_02b:0689b29": "希。「日月燈明」是別名，「如來」已下是通名。日",
    "T34n1723_02b:0689c01": "有二能：一導明、二成就。月有二能：一除熱、",
    "T34n1723_02b:0689c02": "二清涼。燈有二能：一破暗、二傳照。顯佛能",
    "T34n1723_02b:0689c03": "導迷至覺，成器熟根，除煩惱之熱、得涅",
    "T34n1723_02b:0689c04": "槃之涼，永破愚癡、化生傳法，表別名希",
    "T34n1723_02b:0689c05": "有也。依《瑜伽》八十三解十號云：一如來、二",
    "T34n1723_02b:0689c06": "應、三正等覺、四明行圓滿、五善逝、六世間",
    "T34n1723_02b:0689c07": "解、七無上丈夫調御士、八天人師、九佛、十薄",
    "T34n1723_02b:0689c08": "伽梵。如來者初總序，是下九號之總序也。",
    "T34n1723_02b:0689c09": "《涅槃經》云：「如過去諸佛所說經法，六波羅蜜、",
    "T34n1723_02b:0689c10": "三十七品、十一空等來至菩提，故言如來。」",
    "T34n1723_02b:0689c11": "且今釋迦，如過去諸佛，依諸教法修六度",
    "T34n1723_02b:0689c12": "等行，觀十一空等理，來至菩提果，故言如",
    "T34n1723_02b:0689c13": "來，即報身佛。《般若》云：「如來者無所從來亦",
    "T34n1723_02b:0689c14": "無所去，故名如來。」即法身佛。《成實論》云：「乘",
    "T34n1723_02b:0689c15": "如實道來成正覺故名如來。」義雖略得，非",
    "T34n1723_02b:0689c16": "此宗義。論云：「應正等覺，謂永解脫一切煩惱",
    "T34n1723_02b:0689c17": "障及所知障故」。阿羅漢者，此正云應。《成唯",
    "T34n1723_02b:0689c18": "識》云：「應已永害煩惱賊，應無分段生，應",
    "T34n1723_02b:0689c19": "受妙供養。」如前本論釋經有十五義，是",
    "T34n1723_02b:0689c20": "《瑜伽》及此經但取害煩惱賊名阿羅漢，",
    "T34n1723_02b:0689c21": "永斷所知障名為正等覺。故《瑜伽》云：「阿羅",
    "T34n1723_02b:0689c22": "漢是共德，正等覺下是不共德。」舊云正遍",
    "T34n1723_02b:0689c23": "知，即正覺、等覺、正等覺，如次簡外道、小乘、",
    "T34n1723_02b:0689c24": "菩薩三種。明行圓滿者，即明行足，明謂三",
    "T34n1723_02b:0689c25": "明：一宿住隨念智明，二生死智明，三漏盡",
    "T34n1723_02b:0689c26": "智明。行謂遮行、行行。行行謂清淨三業現",
    "T34n1723_02b:0689c27": "行正命。又四種增上心法現法樂住是住行，",
    "T34n1723_02b:0689c28": "此二是行行攝。密護根門是遮行。此二行",
    "T34n1723_02b:0689c29": "及三明皆圓滿，由此如來顯示三不護、無",
    "T34n1723_02b:0690a01": "忘失法，由不造過，得世間靜慮，遮自苦行。",
    "T34n1723_02b:0690a02": "此中由不造過者，三業清淨故，即三不護密",
    "T34n1723_02b:0690a03": "護根門故，無忘失法得世間靜慮，現法樂",
    "T34n1723_02b:0690a04": "住，遮自苦行也。故言明行圓滿。善逝者，",
    "T34n1723_02b:0690a05": "謂於長夜具一切種自利、利他二功德故。",
    "T34n1723_02b:0690a06": "逝者往也。謂成菩提已，於生死長夜具一",
    "T34n1723_02b:0690a07": "切種二利功德善事往矣。故名善逝。世間",
    "T34n1723_02b:0690a08": "解者，有情及器二世間中皆善通達故，由",
    "T34n1723_02b:0690a09": "悟入有情世間依前後際宿住生死智，依",
    "T34n1723_02b:0690a10": "一切時八萬四千行差別故，即知三際眾生",
    "T34n1723_02b:0690a11": "心行差別，及善了知器世間等，於東方等十",
    "T34n1723_02b:0690a12": "方世界無邊成壞善了知故。又於一切世間",
    "T34n1723_02b:0690a13": "諸法自性、因緣、愛味、過患、出離、能趣行等",
    "T34n1723_02b:0690a14": "皆善知故，謂知自性果也。因緣，因也，此為",
    "T34n1723_02b:0690a15": "總句，餘四四諦如次配之。無上丈夫調御",
    "T34n1723_02b:0690a16": "士者，舊云無上士調御丈夫，智無等故無",
    "T34n1723_02b:0690a17": "過上，故名無上；於現法中佛身具相好，",
    "T34n1723_02b:0690a18": "是大丈夫；又多分調御無量丈夫最第一",
    "T34n1723_02b:0690a19": "故，極尊勝故，由此後釋。舊云無上士調御",
    "T34n1723_02b:0690a20": "丈夫。天人師者，以彼天、人解甚深義勤",
    "T34n1723_02b:0690a21": "修正行有力能故，餘趣不能故不稱師。",
    "T34n1723_02b:0690a22": "言佛陀者，謂畢竟斷一切煩惱、所知、並習",
    "T34n1723_02b:0690a23": "氣，現等正覺，證得無上正等覺故，即具二",
    "T34n1723_02b:0690a24": "智覺自他也。薄伽梵者，舊云世尊，坦然",
    "T34n1723_02b:0690a25": "安坐妙菩提座，任運摧滅一切魔軍，大勢力",
    "T34n1723_02b:0690a26": "故即破四魔。如《佛地論》頌：「自在、熾盛、與端",
    "T34n1723_02b:0690a27": "嚴，　名稱、吉祥、及尊貴，　具足如是諸六",
    "T34n1723_02b:0690a28": "義，應知總名為薄伽。」薄伽者聲也，梵謂",
    "T34n1723_02b:0690a29": "具德，若有為此薄伽聲，自能破四魔，必",
    "T34n1723_02b:0690b01": "具六德：一自在義，永不繫屬諸煩惱故；二",
    "T34n1723_02b:0690b02": "熾盛義，炎猛智火所燒練故；三端嚴義，三十",
    "T34n1723_02b:0690b03": "二相等所莊嚴故；四名稱義，佛之勝名無不",
    "T34n1723_02b:0690b04": "知故；五吉祥義，恒起方便利有情故；六尊",
    "T34n1723_02b:0690b05": "貴義，世出世間咸尊重故。今名世尊，闕前五",
    "T34n1723_02b:0690b06": "義。",
    "T34n1723_02b:0690b07": "經「演說正法至梵行之相」。贊曰：下讚法勝",
    "T34n1723_02b:0690b08": "妙希。八十三云：「具十德也。一初善，謂聽聞",
    "T34n1723_02b:0690b09": "時生歡喜故。二中善，謂修行時無有艱苦，",
    "T34n1723_02b:0690b10": "遠離二邊依中道行故。三後善，謂極究竟",
    "T34n1723_02b:0690b11": "離諸垢故，及一切究竟離欲為後邊故。」法",
    "T34n1723_02b:0690b12": "性離垢故，能學之者亦離垢故，修行究竟得",
    "T34n1723_02b:0690b13": "果離垢。故《智度論》云：「讚布施為初善，讚",
    "T34n1723_02b:0690b14": "持戒為中善，讚二果報生天淨土名後善。",
    "T34n1723_02b:0690b15": "復說聲聞、獨覺、大乘亦名三善。」《寶篋經》云：",
    "T34n1723_02b:0690b16": "「知苦斷集名初善，修正道名中善，證滅",
    "T34n1723_02b:0690b17": "名後善，是名聲聞初、中、後善；若不捨菩提",
    "T34n1723_02b:0690b18": "心，不念下乘，迴向一切智是名菩薩初中",
    "T34n1723_02b:0690b19": "後善。」今依《瑜伽》為正。四文巧，此云「其語",
    "T34n1723_02b:0690b20": "巧妙」，謂善縎綴名身等故，及八語具皆圓",
    "T34n1723_02b:0690b21": "滿故。五妙義，此云「其義深遠」，謂能引發利",
    "T34n1723_02b:0690b22": "益安樂故。六純一，此云「純一無雜」，謂不與",
    "T34n1723_02b:0690b23": "一切外道共故，唯佛法有、外道所無。七圓",
    "T34n1723_02b:0690b24": "滿，此云「具足」，無限量故、最尊勝故，義豐",
    "T34n1723_02b:0690b25": "且勝故名圓滿。八清淨，謂自性解脫故，",
    "T34n1723_02b:0690b26": "依一剎那自體解脫故，或法自性解脫故。",
    "T34n1723_02b:0690b27": "九鮮白，謂相續解脫故，設多剎那亦解脫",
    "T34n1723_02b:0690b28": "故，或學之者亦解脫故。十梵行，謂八聖",
    "T34n1723_02b:0690b29": "道支滅諦名梵，道諦名行，與滅為因，此",
    "T34n1723_02b:0690c01": "具八道名梵行相。當知此道由純一等四",
    "T34n1723_02b:0690c02": "種妙相所顯說故，是梵行相此中第六純",
    "T34n1723_02b:0690c03": "一無雜、第七具足、第八清、第九白，餘如文",
    "T34n1723_02b:0690c04": "可解，准義配同新經所說。",
    "T34n1723_02b:0690c05": "經「為求聲聞者至成一切種智」。贊曰：下讚",
    "T34n1723_02b:0690c06": "生利益希。有佛出世唯說一法或不說法，",
    "T34n1723_02b:0690c07": "今說三乘故名希有。「應」音於興反，又於證",
    "T34n1723_02b:0690c08": "反，應當應契，隨其機器說法契應，根、法相",
    "T34n1723_02b:0690c09": "當故。眾生根性有下、中、上，總知四諦染淨",
    "T34n1723_02b:0690c10": "因果，由最劣故名得聲聞；總知生死十",
    "T34n1723_02b:0690c11": "二因緣因果，次勝名得緣覺；能行二利",
    "T34n1723_02b:0690c12": "總、別俱知，脩行以六度，究竟作佛，名為菩",
    "T34n1723_02b:0690c13": "薩，當成種智。辟支迦佛陀者，此云獨覺，",
    "T34n1723_02b:0690c14": "略云辟支佛。",
    "T34n1723_02b:0690c15": "經「次復有佛至姓頗羅墮」。贊曰：下第二顯",
    "T34n1723_02b:0690c16": "後勝妙答。論名現見勝妙因，以諸佛菩薩",
    "T34n1723_02b:0690c17": "自示現受用勝名姓等，故名勝妙。文有四",
    "T34n1723_02b:0690c18": "妙，此中有二：一名同妙，二姓同妙。「頗羅墮」",
    "T34n1723_02b:0690c19": "者，婆羅門十八姓中之一姓也。",
    "T34n1723_02b:0690c20": "經「彌勒當知至初中後善」。贊曰：此有二妙：",
    "T34n1723_02b:0690c21": "一號同妙，二法同妙。略說三善貫餘七",
    "T34n1723_02b:0690c22": "德。",
    "T34n1723_02b:0690c23": "經「其最後佛至有八王子」。贊曰：下第三段委",
    "T34n1723_02b:0690c24": "陳同事答。有五因：一受用大因，二攝取諸",
    "T34n1723_02b:0690c25": "佛轉法輪因，三善堅實如來法輪因，四能",
    "T34n1723_02b:0690c26": "進入因，五憶念因。於中有二：初一因佛在",
    "T34n1723_02b:0690c27": "宣揚，後四因滅後行化。受用大因者，",
    "T34n1723_02b:0690c28": "論云：「是時王子受勝妙樂，各捨出家，復彼",
    "T34n1723_02b:0690c29": "大眾於爾許時不生疲倦心故。」此解受用",
    "T34n1723_02b:0691a01": "因中文之大意有二受用：一在家受欲樂，",
    "T34n1723_02b:0691a02": "二出家受法樂。此文有四：一示相同今，二",
    "T34n1723_02b:0691a03": "唱滅異即，三當成佛記，四現入涅槃。",
    "T34n1723_02b:0691a04": "示相同今有六，無初序分成就，餘六同此",
    "T34n1723_02b:0691a05": "序品之事。此下第一同今眾成；第二「是時日",
    "T34n1723_02b:0691a06": "月燈明」下同今時成；第三「說是」下同今威",
    "T34n1723_02b:0691a07": "儀成；第四「爾時如來放眉間」下同今說因成；",
    "T34n1723_02b:0691a08": "第五「彌勒當知爾時會中有二十億菩薩」下",
    "T34n1723_02b:0691a09": "同今欲聞成；第六「時有菩薩名曰妙光」下同",
    "T34n1723_02b:0691a10": "今答成。同眾成中有二：一在俗、二出家。",
    "T34n1723_02b:0691a11": "在俗有三：一標有子，二列八名，三明王",
    "T34n1723_02b:0691a12": "化。此初也。法爾諸佛必先有子，後方出家，",
    "T34n1723_02b:0691a13": "為降世間受樂者故示現欲樂不可寶故，",
    "T34n1723_02b:0691a14": "顯佛能具丈夫德故。",
    "T34n1723_02b:0691a15": "經「一名有意至八名法意」。贊曰：此列八名。",
    "T34n1723_02b:0691a16": "分為四雙：一大智大悲雙，二了有了空雙，",
    "T34n1723_02b:0691a17": "三進善破惡雙，四達偽知真雙，如次配之。",
    "T34n1723_02b:0691a18": "經「是八王子至各領四天下」。贊曰：此明王",
    "T34n1723_02b:0691a19": "化。無一世界有二輪王，如何今言各領四",
    "T34n1723_02b:0691a20": "天下？今解八子相繼統領，非一時也。然以",
    "T34n1723_02b:0691a21": "義通，劫減佛興、劫增輪王方出，如何彼佛有",
    "T34n1723_02b:0691a22": "子而作輪王？此乃應紹輪帝王四天下，",
    "T34n1723_02b:0691a23": "如釋迦佛應為金輪王，非正已受，劫漸減",
    "T34n1723_02b:0691a24": "故，由此增至八萬歲儴佉方出。第十劫初",
    "T34n1723_02b:0691a25": "減彌勒方出，輪王命長故見彌勒。或此報佛",
    "T34n1723_02b:0691a26": "與化佛殊，報佛未必於減劫出，故可有",
    "T34n1723_02b:0691a27": "子得作輪王。妙光化八子堅固菩提得",
    "T34n1723_02b:0691a28": "入八地，故知報佛亦為菩薩先說無量義",
    "T34n1723_02b:0691a29": "竟，為聲聞後說法華，如《鼓音王經》阿彌陀",
    "T34n1723_02b:0691b01": "佛有妻子故。",
    "T34n1723_02b:0691b02": "經「是諸王子至亦隨出家」。贊曰：下明出家。",
    "T34n1723_02b:0691b03": "有三：一形隨真侶，二行出塵中，三得遇良",
    "T34n1723_02b:0691b04": "緣，堅修福慧。此初也。捨輪王位如富者脫",
    "T34n1723_02b:0691b05": "屣，趣出家如貧人得寶，寬曠無依去羈",
    "T34n1723_02b:0691b06": "網故。",
    "T34n1723_02b:0691b07": "經「發大乘意至皆為法師」。贊曰：行出塵中",
    "T34n1723_02b:0691b08": "也。既發大心恒勤持戒，能宣妙理皆為法",
    "T34n1723_02b:0691b09": "師。發心者住定，梵行者持戒，法師者具慧，",
    "T34n1723_02b:0691b10": "三藏備矣。",
    "T34n1723_02b:0691b11": "經「已於千萬佛所殖諸善本」。贊曰：得遇良",
    "T34n1723_02b:0691b12": "緣堅修福慧也。",
    "T34n1723_02b:0691b13": "經「是時日月至佛所護念」。贊曰：第二同時",
    "T34n1723_02b:0691b14": "成也。夫說《法華》必先說《無量義》，故名時至，",
    "T34n1723_02b:0691b15": "示為菩薩說也。",
    "T34n1723_02b:0691b16": "經「說是經已至身心不動」。贊曰：下第三同",
    "T34n1723_02b:0691b17": "威儀成。有三：一佛入定，二器世間，三有情",
    "T34n1723_02b:0691b18": "世間。此初也。",
    "T34n1723_02b:0691b19": "經「是時天雨至六種震動」。贊曰：器世間也。",
    "T34n1723_02b:0691b20": "經「爾時會中至一心觀佛」。贊曰：有情世間",
    "T34n1723_02b:0691b21": "也。",
    "T34n1723_02b:0691b22": "經「爾時如來至是諸佛土」。贊曰：第四同說",
    "T34n1723_02b:0691b23": "因成。有三：一放光，二照境，三所見，「如今所",
    "T34n1723_02b:0691b24": "見是諸佛土」是也。",
    "T34n1723_02b:0691b25": "經「彌勒當知至樂欲聞法」。贊曰：第五同欲",
    "T34n1723_02b:0691b26": "聞成。有二：一樂欲聞法，二欲知光緣。此",
    "T34n1723_02b:0691b27": "初也。問：何故釋迦放光現瑞，四眾生疑，樂",
    "T34n1723_02b:0691b28": "欲聞法知光緣由，燈明說法乃言菩薩與",
    "T34n1723_02b:0691b29": "今不同？答：此依本位總名四眾，彼說發心",
    "T34n1723_02b:0691c01": "並名菩薩。又此舉劣者但言四眾，彼舉勝",
    "T34n1723_02b:0691c02": "眾故言菩薩。下頌中云「爾時四部眾乃至是",
    "T34n1723_02b:0691c03": "事何因緣」，故知影顯。如經說八子以為眾",
    "T34n1723_02b:0691c04": "成，舉勝者故。又彼實是菩薩化言四眾，報",
    "T34n1723_02b:0691c05": "身化故；此實是四眾，化身化故。",
    "T34n1723_02b:0691c06": "經「是諸菩薩至所為因緣」。贊曰：欲知光因",
    "T34n1723_02b:0691c07": "緣推覓答者。「為」音通平、去皆得。",
    "T34n1723_02b:0691c08": "經「時有菩薩至八百弟子」。贊曰：第六同答",
    "T34n1723_02b:0691c09": "成。有四：一傳燈眷屬，二因說此經，三時節",
    "T34n1723_02b:0691c10": "短長，四大眾安樂。此初也。",
    "T34n1723_02b:0691c11": "經「是時日月燈明佛至佛所護念」。贊曰：第二",
    "T34n1723_02b:0691c12": "因說此經。釋迦說《法華》，因彌勒等問，文殊",
    "T34n1723_02b:0691c13": "為答。燈明說《法華》，因大眾樂欲，妙光為答。",
    "T34n1723_02b:0691c14": "故頌中言「佛從三昧起，讚妙光令喜」，即因",
    "T34n1723_02b:0691c15": "妙光說《法華經》。又釋迦今化四眾樂聞，因",
    "T34n1723_02b:0691c16": "鶖子方說；燈明往化菩薩樂聞，因妙光方",
    "T34n1723_02b:0691c17": "說。今佛從定起正告鶖子，聲聞眾中隨深",
    "T34n1723_02b:0691c18": "智慧與佛相應；彼佛從定起正告妙光，菩",
    "T34n1723_02b:0691c19": "薩眾中隨深智慧與佛相應。此為聲聞，彼",
    "T34n1723_02b:0691c20": "為菩薩。其《妙法蓮華》亦名「教菩薩法」、「佛所護",
    "T34n1723_02b:0691c21": "念」，與《無量義經》名字不殊，但以體義、利",
    "T34n1723_02b:0691c22": "頓漸機，所望有異報化事殊，不名無量義，",
    "T34n1723_02b:0691c23": "如前已解。然彼示現化諸聲聞亦無有失，",
    "T34n1723_02b:0691c24": "或說化身實化聲聞，說餘勝事即說報佛，",
    "T34n1723_02b:0691c25": "亦無失也。",
    "T34n1723_02b:0691c26": "經「六十小劫至謂如食頃」。贊曰：第三時節短",
    "T34n1723_02b:0691c27": "長。論解：既以日月年等為劫，故名為小，",
    "T34n1723_02b:0691c28": "不可別生分別。但是佛觀根熟應物時",
    "T34n1723_02b:0691c29": "長，眾樂情深亦能久聽翫，法樂之心極，所",
    "T34n1723_02b:0692a01": "以謂如食頃，如俗觀碁斧柯便爛。",
    "T34n1723_02b:0692a02": "經「是時眾中至而生懈倦」。贊曰：第四大眾安",
    "T34n1723_02b:0692a03": "樂，法食資持禪悅生樂，盡業縛之麁重，何",
    "T34n1723_02b:0692a04": "得生於懈倦焉。懈懶、倦疲也。有作「惓」，無所",
    "T34n1723_02b:0692a05": "從。",
    "T34n1723_02b:0692a06": "經「日月燈明至無餘涅槃」。贊曰：上來合是示",
    "T34n1723_02b:0692a07": "相同今，此即第二唱滅異即。佛之入滅不",
    "T34n1723_02b:0692a08": "同二乘，示現同之言入無餘，所應化了",
    "T34n1723_02b:0692a09": "故尋唱滅。沙門息義以得法故，暫爾寧",
    "T34n1723_02b:0692a10": "息，亦息惡也。正言室羅磨拏，或室摩那拏，",
    "T34n1723_02b:0692a11": "此云功勞，謂修道有多功勞也。婆羅門，",
    "T34n1723_02b:0692a12": "淨行義。",
    "T34n1723_02b:0692a13": "經「時有菩薩至即授其記」。贊曰：第三當成佛",
    "T34n1723_02b:0692a14": "記。有二：一標、二記。此初也。含持眾善故名",
    "T34n1723_02b:0692a15": "德藏。",
    "T34n1723_02b:0692a16": "經「告諸比丘至三佛陀」。贊曰：此授記也。多",
    "T34n1723_02b:0692a17": "陀如義，阿伽度來義，阿羅訶應義，三正義，藐",
    "T34n1723_02b:0692a18": "等義。又三正義，佛陀覺義，即是如來、應、正等",
    "T34n1723_02b:0692a19": "覺，十號之中初三號也。《增一阿含》云：「佛告",
    "T34n1723_02b:0692a20": "比丘：諸佛出世必為五事：一轉法輪，二度",
    "T34n1723_02b:0692a21": "父母，三無信之人立於信地，四未發菩薩",
    "T34n1723_02b:0692a22": "意令發菩薩意，五授當佛記。」此中亦爾。其",
    "T34n1723_02b:0692a23": "佛三號多分依斷、恩、智三德如次以明，故",
    "T34n1723_02b:0692a24": "不說餘。",
    "T34n1723_02b:0692a25": "經「佛授記已至入無餘涅槃」。贊曰：第四現",
    "T34n1723_02b:0692a26": "入涅槃。何故入滅，要於中夜？於生死夜",
    "T34n1723_02b:0692a27": "證寂靜故，如《涅槃經》。",
    "T34n1723_02b:0692a28": "經「佛滅度後至為人演說」。贊曰：上來合是",
    "T34n1723_02b:0692a29": "受用大因，佛在宣揚。自下四因滅後行化，",
    "T34n1723_02b:0692b01": "即分為四，此即攝取諸佛轉法輪因，論云「法",
    "T34n1723_02b:0692b02": "輪不斷故」。",
    "T34n1723_02b:0692b03": "經。「日月燈明佛八子至三菩提」。贊曰：第三善",
    "T34n1723_02b:0692b04": "堅實如來法輪因也。論云：「佛滅度後無量時",
    "T34n1723_02b:0692b05": "說，故教化之令其堅固，即入八地。」堅固乃",
    "T34n1723_02b:0692b06": "是不退義故，不爾如何今已成佛？或入初",
    "T34n1723_02b:0692b07": "地得不壞信名堅固故。",
    "T34n1723_02b:0692b08": "經「是諸王子至皆成佛道」。贊曰：第四能進入",
    "T34n1723_02b:0692b09": "因。論云：「彼諸王子得大菩提故，供養者修",
    "T34n1723_02b:0692b10": "財、法行，諸佛者所遇良緣，要遇良緣深修",
    "T34n1723_02b:0692b11": "妙行方成佛故。」",
    "T34n1723_02b:0692b12": "經「其最後成佛者名曰燃燈」。贊曰：第五憶",
    "T34n1723_02b:0692b13": "念因。論云「為他說法利益他故」。文分為二：",
    "T34n1723_02b:0692b14": "一八子成佛，二八百弟子成佛。此初也。理",
    "T34n1723_02b:0692b15": "應此文屬前能進入因，但以別明成佛者",
    "T34n1723_02b:0692b16": "名，故合入此。",
    "T34n1723_02b:0692b17": "經「八百弟子至故號求名」。贊曰：下八百弟",
    "T34n1723_02b:0692b18": "子成佛有二：一染因，二淨因。此初也。內妙",
    "T34n1723_02b:0692b19": "業不純，外多貪聲譽，故號求名。論云：「汝號",
    "T34n1723_02b:0692b20": "求名，示現知過去事故，不爾便成指斥他",
    "T34n1723_02b:0692b21": "失。」",
    "T34n1723_02b:0692b22": "經「是人亦以至尊重讚歎」。贊曰：此明淨因。",
    "T34n1723_02b:0692b23": "福、慧雙植得遇良緣，三業修習財、法供養、",
    "T34n1723_02b:0692b24": "身恭敬、意尊重、語讚歎。論云「種諸善根，復",
    "T34n1723_02b:0692b25": "示現得彼法具足故。」",
    "T34n1723_02b:0692b26": "經「彌勒當知至汝身是也」。贊曰：上委陳同",
    "T34n1723_02b:0692b27": "事答，下明古今相即答。自身所𨒬事因也。",
    "T34n1723_02b:0692b28": "論云「以文殊自身受勝妙樂故」。此中有二：",
    "T34n1723_02b:0692b29": "一即人，二即法。此初也。",
    "T34n1723_02b:0692c01": "經「今見此瑞至佛所護念」。贊曰：此即法總",
    "T34n1723_02b:0692c02": "結答也。",
    "T34n1723_02b:0692c03": "經「爾時文殊師利至令入佛智慧」。贊曰：下",
    "T34n1723_02b:0692c04": "有四十三頌，頌前指陳別事古今相即，不",
    "T34n1723_02b:0692c05": "頌初二因，後有二頌不入答中。第三語",
    "T34n1723_02b:0692c06": "眾勸知，非頌前義，由此還分為二：初四",
    "T34n1723_02b:0692c07": "十頌頌指陳別事，後三頌頌古今相即。長",
    "T34n1723_02b:0692c08": "行指陳別事有七因分三，今不頌次復有",
    "T34n1723_02b:0692c09": "佛等勝妙因，故頌六因，但分為二：初二頌",
    "T34n1723_02b:0692c10": "頌讚揚希有，後三十八頌頌委陳同事。讚",
    "T34n1723_02b:0692c11": "揚希有中此亦有四：初二句頌時，次二句",
    "T34n1723_02b:0692c12": "頌名，次一句頌法，後三句頌生利益。",
    "T34n1723_02b:0692c13": "經「佛未出家時至亦隨修梵行」。贊曰：下三十",
    "T34n1723_02b:0692c14": "八頌委陳同事中五因分二：初二十九頌頌",
    "T34n1723_02b:0692c15": "受用大因佛在宣揚，後九頌頌餘四因滅後",
    "T34n1723_02b:0692c16": "行化。初中分四：初二十頌半頌示相同今，",
    "T34n1723_02b:0692c17": "次四頌頌唱滅異即，次二頌半頌當成佛",
    "T34n1723_02b:0692c18": "記，後二頌頌現入涅槃。初二十半示相同",
    "T34n1723_02b:0692c19": "今中有六：初一眾成，次一時成，次二頌半",
    "T34n1723_02b:0692c20": "威儀成，次十頌半說因成，次一頌半欲聞",
    "T34n1723_02b:0692c21": "成，後四頌答成。此初也。上二句頌在俗，後",
    "T34n1723_02b:0692c22": "二句頌出家。",
    "T34n1723_02b:0692c23": "經「時佛說大乘至而為廣分別」。贊曰：第二時",
    "T34n1723_02b:0692c24": "成。",
    "T34n1723_02b:0692c25": "經「佛說此經已至經名無量義」。贊曰：下第三",
    "T34n1723_02b:0692c26": "有二頌半威儀成中有二：一頌入定，一頌",
    "T34n1723_02b:0692c27": "半器及有情世間。此初也。",
    "T34n1723_02b:0692c28": "經「天雨曼陀羅至即時大震動」。贊曰：器及眾",
    "T34n1723_02b:0692c29": "生，世間也。此中合有五：入定、雨華、作樂、",
    "T34n1723_02b:0693a01": "供養、地動，與長行前後有無廣略不同。「一",
    "T34n1723_02b:0693a02": "切諸佛土即時大震動」者，亦唯日月燈明佛",
    "T34n1723_02b:0693a03": "國震動，非十方界，前云「而此世界六振動」",
    "T34n1723_02b:0693a04": "故，今此燈明佛國一切皆動，化身報身下位",
    "T34n1723_02b:0693a05": "非一，可言諸佛。",
    "T34n1723_02b:0693a06": "經「佛放眉間光至萬八千佛土」。贊曰：下十頌",
    "T34n1723_02b:0693a07": "半說因成有三：二句放光，二句照境，九頌",
    "T34n1723_02b:0693a08": "半如今所見是諸佛土。此初二也。",
    "T34n1723_02b:0693a09": "經「示一切眾生生死業報處」。贊曰：下九頌",
    "T34n1723_02b:0693a10": "半如今所見中有五：初半頌六趣眾生，三頌",
    "T34n1723_02b:0693a11": "見佛，一頌聞法，一頌見四眾，四頌見菩薩，",
    "T34n1723_02b:0693a12": "不頌入滅起塔。此初也。處謂所趣報，是業",
    "T34n1723_02b:0693a13": "因所歸處故。或處謂道理，善因感善果惡因",
    "T34n1723_02b:0693a14": "感惡果，有是理故。或處謂處所，受善惡果",
    "T34n1723_02b:0693a15": "之處所也。",
    "T34n1723_02b:0693a16": "經「有見諸佛土至斯由佛光照」。贊曰：下三頌",
    "T34n1723_02b:0693a17": "見佛分三：一見淨土，一見供養，一正見",
    "T34n1723_02b:0693a18": "佛。此初也。釋迦光照皆如金色，日月燈明",
    "T34n1723_02b:0693a19": "琉璃頗梨色者，欲顯大乘純一可重故唯金",
    "T34n1723_02b:0693a20": "色，眾德圓備故種種色，互影彰故。梵云吠琉",
    "T34n1723_02b:0693a21": "璃，略云琉璃，有種種色。頗胝迦云水精，亦",
    "T34n1723_02b:0693a22": "云水玉，或云白珠，訛云頗梨，「梨」力私反。《智",
    "T34n1723_02b:0693a23": "度論》云：「出山石窟中，過千年氷化為頗梨。」",
    "T34n1723_02b:0693a24": "西方暑熱土地無氷，何物化焉？此但石類，處",
    "T34n1723_02b:0693a25": "處皆有。",
    "T34n1723_02b:0693a26": "經「及見諸天人至端嚴甚微妙」。贊曰：此二頌",
    "T34n1723_02b:0693a27": "中初見八部供養，後見佛也。",
    "T34n1723_02b:0693a28": "經「如淨琉璃中至敷演深法義」。贊曰：此聞法",
    "T34n1723_02b:0693a29": "也。佛放光自映，或眾映佛，此方遙見如琉",
    "T34n1723_02b:0693b01": "璃中現金像說法也。",
    "T34n1723_02b:0693b02": "經「一一諸佛土至悉見彼大眾」。贊曰：此見",
    "T34n1723_02b:0693b03": "四眾。",
    "T34n1723_02b:0693b04": "經「或有諸比丘至說法求佛道」。贊曰：此四頌",
    "T34n1723_02b:0693b05": "見菩薩種種因緣、信解、相貌、行菩薩道，唯",
    "T34n1723_02b:0693b06": "頌信解，亂修行故。一頌勤、戒，欲顯在家、出",
    "T34n1723_02b:0693b07": "家並得行菩薩行，故言比丘，或稱菩薩，精",
    "T34n1723_02b:0693b08": "進遍策，戒是學本，故初舉之。一頌施、忍，言",
    "T34n1723_02b:0693b09": "「等」者，施、忍非一，類有多故。一頌禪定，一頌",
    "T34n1723_02b:0693b10": "智慧。",
    "T34n1723_02b:0693b11": "經「爾時四部眾至是事何因緣」。贊曰：下一頌",
    "T34n1723_02b:0693b12": "半頌第五欲聞成也。長行云「二十億菩薩樂",
    "T34n1723_02b:0693b13": "欲聞法」，此言「四部」，互相顯故。前據發心，此",
    "T34n1723_02b:0693b14": "未發故。",
    "T34n1723_02b:0693b15": "經「天人所奉尊至唯汝能證知」。贊曰：下四頌",
    "T34n1723_02b:0693b16": "第六答成。長行有四，此文有二，初二頌因",
    "T34n1723_02b:0693b17": "說此經，後二頌時節短長，略無傳燈眷屬",
    "T34n1723_02b:0693b18": "大眾安樂。此初也。「適」近也始也。纔從定起能",
    "T34n1723_02b:0693b19": "引眾生至菩提位，出世智慧照達真俗名",
    "T34n1723_02b:0693b20": "世間眼。",
    "T34n1723_02b:0693b21": "經「世尊既讚歎至悉皆能受持」。贊曰：時節短",
    "T34n1723_02b:0693b22": "長也。",
    "T34n1723_02b:0693b23": "經「佛說是法華至當入於涅槃」。贊曰：上頌",
    "T34n1723_02b:0693b24": "示相同今，下四頌頌第二唱滅異即。分",
    "T34n1723_02b:0693b25": "三：二頌唱滅，一頌誡勸所化，一頌大眾悲",
    "T34n1723_02b:0693b26": "惱。此初也。化緣既終便唱今滅。",
    "T34n1723_02b:0693b27": "經「汝一心精進至億劫時一遇」。贊曰：此誡",
    "T34n1723_02b:0693b28": "勸所化，精進為出世之根，放逸為生死之",
    "T34n1723_02b:0693b29": "本，理須修斷，況乎諸佛億劫方遇，今既得",
    "T34n1723_02b:0693c01": "遇而不修斷者哉！故經云諸佛出現樂、演",
    "T34n1723_02b:0693c02": "說正法樂、僧眾和合樂，同修勇進樂。",
    "T34n1723_02b:0693c03": "經「世尊諸子等至佛滅一何速」。贊曰：大眾悲",
    "T34n1723_02b:0693c04": "惱也。世間空虛、眾生福盡故生悲惱。",
    "T34n1723_02b:0693c05": "經「聖主法之王至汝等勿憂怖」。贊曰：下二頌",
    "T34n1723_02b:0693c06": "半第三當成佛記，有二：一頌勸勿生憂，有",
    "T34n1723_02b:0693c07": "當來佛可依投故，示同入滅實常樂故；後",
    "T34n1723_02b:0693c08": "一頌半正明授記。此初也。",
    "T34n1723_02b:0693c09": "經「是德藏菩薩至亦度無量眾」。贊曰：此授記",
    "T34n1723_02b:0693c10": "也。",
    "T34n1723_02b:0693c11": "經「佛此夜滅度至以求無上道」。贊曰：第四二",
    "T34n1723_02b:0693c12": "頌現入涅槃中：初一頌現入涅槃，後一頌",
    "T34n1723_02b:0693c13": "見失良醫精勤慕道。",
    "T34n1723_02b:0693c14": "經「是妙光法師至廣宣法華經」。贊曰：上二",
    "T34n1723_02b:0693c15": "十九頌頌受用大因佛在宣揚，下有九頌",
    "T34n1723_02b:0693c16": "頌餘四因滅後行化，分四：初一頌攝取",
    "T34n1723_02b:0693c17": "諸佛轉法輪因，次一頌善堅實如來法輪",
    "T34n1723_02b:0693c18": "因，次一頌能進入因，後六頌憶念因。此初",
    "T34n1723_02b:0693c19": "也。",
    "T34n1723_02b:0693c20": "經「是諸八王子至當見無數佛」。贊曰：此第二",
    "T34n1723_02b:0693c21": "善堅實如來法輪因。若依小乘於三無數",
    "T34n1723_02b:0693c22": "劫，逆次逢勝觀、燃燈、寶髻佛，初釋迦牟尼",
    "T34n1723_02b:0693c23": "初劫初逢釋迦牟尼佛，更逢七萬五千佛。第",
    "T34n1723_02b:0693c24": "二劫初逢寶髻佛，更逢七萬六千佛。第三劫",
    "T34n1723_02b:0693c25": "初逢燃燈佛，更逢七萬七千佛。第三劫滿百",
    "T34n1723_02b:0693c26": "劫修相好業，初逢勝觀佛，即毘婆尸。由翹",
    "T34n1723_02b:0693c27": "足讚歎底沙超於九劫，所以經中往往言",
    "T34n1723_02b:0693c28": "過去九十一劫有毘婆尸佛。若依大乘，第四",
    "T34n1723_02b:0693c29": "依菩薩供養八恒河沙諸佛，始今解涅槃十",
    "T34n1723_02b:0694a01": "六分義。古來配在第十地中，今亦未定，只",
    "T34n1723_02b:0694a02": "言八恒河沙，何必即是第十地也。真諦釋言：",
    "T34n1723_02b:0694a03": "「初劫遇五恒，第二劫逢六恒，第三劫逢七",
    "T34n1723_02b:0694a04": "恒河沙佛。」所以今言得入八地，仍言當見",
    "T34n1723_02b:0694a05": "無數諸佛。",
    "T34n1723_02b:0694a06": "經「供養諸佛已至轉次而授記」。贊曰：此第三",
    "T34n1723_02b:0694a07": "能進入因，後得作佛故。",
    "T34n1723_02b:0694a08": "經「最後天中天至度脫無量眾」。贊曰：此第四。",
    "T34n1723_02b:0694a09": "後有六頌憶念因，分二：初一頌憶八子，後",
    "T34n1723_02b:0694a10": "五頌憶八百弟子。此初也。",
    "T34n1723_02b:0694a11": "經「是妙光法師至號之為求名」。贊曰：下五頌",
    "T34n1723_02b:0694a12": "憶八百弟子，分二：初二頌半憶染因，後二",
    "T34n1723_02b:0694a13": "頌半憶淨因。此初也。寶族姓以為貴、愛利",
    "T34n1723_02b:0694a14": "譽以為先，所習多廢故號求名，具六失",
    "T34n1723_02b:0694a15": "故，如文可知。「懈」音古隘反，懶也倦也。「怠」音",
    "T34n1723_02b:0694a16": "徒亥反，亦懈也疲也。或作「駘」亦疲也慢也墮",
    "T34n1723_02b:0694a17": "也。第二貪著已得利名，第三更求未得名",
    "T34n1723_02b:0694a18": "利。「族」云類也。《周禮》「四閭為族」，鄭玄「百家",
    "T34n1723_02b:0694a19": "也」。",
    "T34n1723_02b:0694a20": "經「亦行眾善業至其數無有量」。贊曰：頌淨",
    "T34n1723_02b:0694a21": "因，有二：初五句憶淨五因，後五句憶淨二",
    "T34n1723_02b:0694a22": "果。",
    "T34n1723_02b:0694a23": "經「彼佛滅度後至今則我身是」。贊曰：上四十",
    "T34n1723_02b:0694a24": "頌頌指陳別事，下三頌頌古今相即。有三：",
    "T34n1723_02b:0694a25": "初一頌即人，次一頌即法，後一頌結成。此",
    "T34n1723_02b:0694a26": "初也。",
    "T34n1723_02b:0694a27": "經「我見燈明佛至欲說法華經」。贊曰：此即",
    "T34n1723_02b:0694a28": "法。",
    "T34n1723_02b:0694a29": "經「今相如本瑞至助發實相義」。贊曰：此結",
    "T34n1723_02b:0694b01": "成也。放光警覺、有緣皆集，眾見此已深生",
    "T34n1723_02b:0694b02": "渴仰，起此神變表法非虛，顯證深密，故",
    "T34n1723_02b:0694b03": "名放光助實相義。",
    "T34n1723_02b:0694b04": "經「諸人今當知至充足求佛道」。贊曰：上四",
    "T34n1723_02b:0694b05": "十三頌頌長行，下之二頌大文第三語眾勸",
    "T34n1723_02b:0694b06": "知陳佛今說，有二：初一頌明佛說法雨道",
    "T34n1723_02b:0694b07": "芽生令進善也，後一頌明佛說法令求道",
    "T34n1723_02b:0694b08": "者疑惑皆除斷滅眾惡。此初也。",
    "T34n1723_02b:0694b09": "經「諸求三乘人至令盡無有餘」。贊曰：此斷疑",
    "T34n1723_02b:0694b10": "也。此後二頌雨大法雨，說大法也。",
    "T34n1723_02b:0694b11": "妙法蓮華經玄贊卷第二末",
    "T34n1723_02b:0694b12": "保安三年四月四日書了，法隆寺僧覺印之。",
    "T34n1723_02b:0694b13": "同年十月廿二日移點了，興福寺圓如房本。",
    "T34n1723_02b:0694b14": "法隆寺僧覺印為令法久住為之，以左點可",
    "T34n1723_02b:0694b15": "為指南云云。"
}