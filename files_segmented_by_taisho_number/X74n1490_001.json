{
    "X74n1490_001:0621b03": "舍利靈應序",
    "X74n1490_001:0621b05": "天地之理。與聖賢之道。有可測者。有不可測者。可測",
    "X74n1490_001:0621b06": "者。古今智愚之所共知。不可測者。雖學窺聖域。才貫",
    "X74n1490_001:0621b07": "百家。亦不能明其萬一。予於戊戌之春。偶過福國精",
    "X74n1490_001:0621b08": "舍。訪濟生禪師因晤。聲碧和尚。聽其言詞。殆禪門高",
    "X74n1490_001:0621b09": "尚士乎。濟公與聲和尚。為同學友。濟公唱道邦江。聲",
    "X74n1490_001:0621b10": "和尚則屏迹天台。刺血書華嚴。精誠之至。忽於筆端。",
    "X74n1490_001:0621b11": "現一舍利。和尚動容。為予告焉。予方抱微疴。治以符",
    "X74n1490_001:0621b12": "水殊驗。予問之曰。筆端之所現者。果舍利乎。聲和尚",
    "X74n1490_001:0621b13": "曰。當日現於筆端者。乃真舍利也。且舍利未甞不可",
    "X74n1490_001:0621b14": "見於今日也。三日後當至矣。予曰。唯唯否否。越三日",
    "X74n1490_001:0621b15": "後。聲和尚問曰。昨見舍利乎。予曰。秋高氣清。彩雲繚",
    "X74n1490_001:0621b16": "繞。此日之所見。以云舍利則未也。和尚曰。此即所謂",
    "X74n1490_001:0621b17": "舍利耳。請細陳其說。夫舍利者梵語也。唐言身骨。如",
    "X74n1490_001:0621b18": "來入滅。將四千載。金色之體。已不可覩。舍利宛然存",
    "X74n1490_001:0621b19": "焉。金塔所供者。計八萬四千。今四明育王所供。僅見",
    "X74n1490_001:0621b20": "其一。即吳之康僧。來自西域。其求舍利。亦以三七成",
    "X74n1490_001:0621b21": "功。迄今韞於浮屠不可復覩。若其現相之奇。種種非",
    "X74n1490_001:0621b22": "一。或起赤色。或發碧光。或現貫珠。或顯聖像。誠亦不",
    "X74n1490_001:0621b23": "可枚舉。昨所覩彩雲。非舍利而何。夫前於筆端一見",
    "X74n1490_001:0621b24": "之。今於秋旻一見之奇矣。予曰。有可測者。有不可測",
    "X74n1490_001:0621c01": "者。所謂舍利洵非予之所能測。而前之見於筆端者。",
    "X74n1490_001:0621c02": "其舍利耶。今之見於秋旻者。其舍利耶。予因和尚之",
    "X74n1490_001:0621c03": "請。而即以其問答者。詳以述之。",
    "X74n1490_001:0621c04": "旹",
    "X74n1490_001:0621c05": "大清康熙歲次戊戌中秋前三日勞山李照拜手書",
    "X74n1490_001:0621c08": "舍利懺緣起序",
    "X74n1490_001:0621c10": "葢聞。古之能動天地。而格鬼神者。一至誠而已。是以",
    "X74n1490_001:0621c11": "上善之士。有感必通。其備入典冊之繁。殆亦不勝屈",
    "X74n1490_001:0621c12": "指。至於道德超邁者。迴出常流而所為又非淺識之",
    "X74n1490_001:0621c13": "所能窺及乎。昭於神應。又為世之罕見而鮮聞者。則",
    "X74n1490_001:0621c14": "吾於聲碧和尚。不能無說焉。憶余與師同侍先師於",
    "X74n1490_001:0621c15": "虎丘。而師於疇昔所履之行。沉潛曠達。已為一眾之",
    "X74n1490_001:0621c16": "所奇。其於忘身為道之苦心。又非泛泛之可及也。既",
    "X74n1490_001:0621c17": "隱天台。蟬蛻人世。乃修一切秘密法門。上酹先聖之",
    "X74n1490_001:0621c18": "弘慈。下啟含生之昏昧。仍復精誠刺血。手錄華嚴并",
    "X74n1490_001:0621c19": "及法華楞嚴一切大椉經等。雖祁寒溽暑。無日間之。",
    "X74n1490_001:0621c20": "其持念之誠。守道之固。為何如哉。其書十信品時。禪",
    "X74n1490_001:0621c21": "慧益明。倍加精進。乃感天雨。大米地產蓮華。復於筆",
    "X74n1490_001:0621c22": "尖。頓獲舍利。其瑞應之奇。非世所有足。使見者莫不",
    "X74n1490_001:0621c23": "仰羨。舒誠傳布遐邇。以為靈異。如是必果位人也。師",
    "X74n1490_001:0621c24": "由是益事。韜晦乃懷。所得舍利。徧謁名山。至戊戌春。",
    "X74n1490_001:0622a01": "始訪予於邦江福國。因出所得舍利觀之。予即懇留",
    "X74n1490_001:0622a02": "常住復營銅塔供之。師乃慨然嘆曰。余意欲歸受業",
    "X74n1490_001:0622a03": "供奉。即今緣在於此。不可移也。則予當捨身復求之。",
    "X74n1490_001:0622a04": "於是掩關於予之北。方丈日夜。翹勤禮佛。然臂復誦。",
    "X74n1490_001:0622a05": "大寶廣愽。隨心陀羅尼。刻日求之。至期果應。四眾觀",
    "X74n1490_001:0622a06": "者。如水之歸海。凡有咨詢於師者。莫不嘖嘖稱奇。即",
    "X74n1490_001:0622a07": "維揚之。當事紳衿。皆歸敬之。噫嘻如師之所為。可謂",
    "X74n1490_001:0622a08": "道振一時矣。而師猶復運慈心。以為舍利所在之處。",
    "X74n1490_001:0622a09": "如佛無異。既獲非常之緣。又豈可不修佛事。以廣之",
    "X74n1490_001:0622a10": "乎。乃稽古考今。立為懺法。以舍利為主。以神呪為功。",
    "X74n1490_001:0622a11": "欲使一切眾等。勤而行之。滅一切罪。滿一切願也。嗚",
    "X74n1490_001:0622a12": "呼時丁像季。佛道久淹。匪仗勝緣。曷由振㧞若師者。",
    "X74n1490_001:0622a13": "可謂揭常夜之雲。而出昏衢之月。慈光普被。引領羣",
    "X74n1490_001:0622a14": "機。廣播德風。瀰漫六合。後之依懺法而得三昧者。自",
    "X74n1490_001:0622a15": "能紹先哲之風。弘普利之道。又豈止動天地。格鬼神",
    "X74n1490_001:0622a16": "而已哉。[邱-丘+千]江福國元度拜題",
    "X74n1490_001:0622a20": "靈知之性。含褁太虗。妙覺之真。包羅沙界。水結為氷。",
    "X74n1490_001:0622a21": "凡愚失其洞照雲開見月聖智。得其高明。必使長空。",
    "X74n1490_001:0622a22": "皎鏡不起。癡雲方期大海無風。平澄識浪蚩蚩之氓。",
    "X74n1490_001:0622a23": "甘嬰愛綱瞿瞿之士。未免形累。所以世尊示現中天",
    "X74n1490_001:0622a24": "高步三界之表。俯應羣機之欲。四十九年。說法度生。",
    "X74n1490_001:0622b01": "雙林子夜。入正涅槃。憫茲末劫。欲益未來。碎金剛體。",
    "X74n1490_001:0622b02": "成設利羅。八國所分。各起塔廟。兩間所秘。咸有道場。",
    "X74n1490_001:0622b03": "精誠三七銅瓶發響。於康僧齋戒六時。玉碗流光。於",
    "X74n1490_001:0622b04": "隋帝舉其瑞應。不可殫述。(僧)髫年入道。既冠參方。乃",
    "X74n1490_001:0622b05": "於乙酉之春二月之望。匿影台山。挂笠華頂。長跪佛",
    "X74n1490_001:0622b06": "前。志心發願。檀煙凝座。寶鉢映沉水之光。華蕋含香。",
    "X74n1490_001:0622b07": "金刀剖偃月之血。展剡溪藤。磨端石硯。落紅點點飛",
    "X74n1490_001:0622b08": "霞襯蛺蝶之衣。濃綠垂垂。鳴泉和猿猱之嘯。書至經",
    "X74n1490_001:0622b09": "談二會文演十信。頻感天雨玉米。砌湧白華。筆端吐",
    "X74n1490_001:0622b10": "舍利之祥。几上列貝多之帙。末世所無得。未曾有經",
    "X74n1490_001:0622b11": "圓八十一卷。歲歷兩周寒暑。自爾已後。移錫遍遊。六",
    "X74n1490_001:0622b12": "月披裘。朝嚼峨嵋之雪。千巖倚杖。暮躡臺山之氷。衡",
    "X74n1490_001:0622b13": "峰芋火。嬾瓚同煨。雞足禪心。頭陀獨笑。歲在戊戌。日",
    "X74n1490_001:0622b14": "躔大梁。行至邦江福國精舍堂頭。有同參之誼率眾。",
    "X74n1490_001:0622b15": "相留鹺臺。悟宿世之緣。盡誠供養。於是四十九日。結",
    "X74n1490_001:0622b16": "壇行道。五月望旦。舍利垂降。萬眾稽首。千部迴心鑄",
    "X74n1490_001:0622b17": "雙塔。以奉金骨搆一閣以禮。琅函大江。左右同仰。真",
    "X74n1490_001:0622b18": "儀小院。深栖重開法社吉雲。盤旋於制底之頂。香風",
    "X74n1490_001:0622b19": "飄拂於脫闍之鈴。道力無邊。願輪已轉。靈通昭著。妙",
    "X74n1490_001:0622b20": "應密迴。仰酧我佛濟度之深慈上祝",
    "X74n1490_001:0622b21": "皇家綿長之福祚。功歸檀信澤衍大千。茲因懺文付",
    "X74n1490_001:0622b22": "刻。謹序緣起於首。敢告同志。盡形修敬云爾。",
    "X74n1490_001:0622b23": "古吳深栖繼僧自述",
    "X74n1490_001:0622c01": "舍利懺法目次",
    "X74n1490_001:0622c03": "第一嚴潔道場第二預行方便",
    "X74n1490_001:0622c04": "第三正明修意第四燒香散華",
    "X74n1490_001:0622c05": "第五端申禮請第六至心讚歎",
    "X74n1490_001:0622c06": "第七投誠禮佛第八具通懺悔",
    "X74n1490_001:0622c07": "第九恭敬呪心第十發願回向",
    "X74n1490_001:0622c09": "舍利懺法目次(終)",
    "X74n1490_001:0622c15": "舍利懺法",
    "X74n1490_001:0622c17": "天台沙門　繼僧　著",
    "X74n1490_001:0622c18": "定山比丘　嚴章　校",
    "X74n1490_001:0622c19": "將行此懺分為十科演之。",
    "X74n1490_001:0622c20": "第一嚴潔道場",
    "X74n1490_001:0622c21": "原大道場建立。當以清淨為先。庶幾因境攝心。梵行",
    "X74n1490_001:0622c22": "方可成就。欲立懺壇。當於幽靜之處。新搆堂室(舊室亦無",
    "X74n1490_001:0622c23": "礙)。剷去舊土。復於淨處。取無瓦石。新土用填其地。以",
    "X74n1490_001:0622c24": "香水和塗。極令嚴淨。上懸白綾寶蓋。稱壇大小蓋內",
    "X74n1490_001:0623a01": "懸軒轅鏡蓋邊懸五色纓絡。復於蓋中。懸五色寶旛。",
    "X74n1490_001:0623a02": "徧室懸諸繒。綵旛華(所懸之華。并宜大小。參差方合天人散華之狀)。壇中供",
    "X74n1490_001:0623a03": "釋迦牟尼佛。作說法相。左邊供金剛手菩薩。作忿怒",
    "X74n1490_001:0623a04": "形。右手執金剛杵。左手持白拂。右邊供摩尼金剛菩",
    "X74n1490_001:0623a05": "薩。左手持寶珠。右手執白拂(如無二菩薩相。亦無妨○依經宜作畫相。左右",
    "X74n1490_001:0623a06": "復有天王天女等形)像前列眾好華。并爐臺莊嚴等事(須雅重如法)",
    "X74n1490_001:0623a07": "壇心供舍利寶塔(無亦無妨。宜作一畫塔相)壇中周設薦席(慮地[(白-日+田)/廾]溼)",
    "X74n1490_001:0623a08": "軟以絮褥(不用氍瑜氈屬。蓋以佛頂經遮止故也)齋壇周懸紗幔。禁一",
    "X74n1490_001:0623a09": "切人不得入也。禮懺行人。著新淨衣(如無新衣。浣染亦可薰沐為主)",
    "X74n1490_001:0623a10": "浴後披著。方入道場。淨鞋齊整。不得雜亂(入壇時次次而脫出",
    "X74n1490_001:0623a11": "壇復穿)其大解時須換故。衣沐浴後。仍著淨衣。終期如",
    "X74n1490_001:0623a12": "是。日日當營。新採名華。及種種佳蔬鮮果。供養三寶。",
    "X74n1490_001:0623a13": "務須竭盡。精誠方有感。降壇中二十四人。以還多則",
    "X74n1490_001:0623a14": "不可。",
    "X74n1490_001:0623a15": "第二預行方便",
    "X74n1490_001:0623a16": "禮懺行人。將入道場。身心散亂。須預行方便之法。當",
    "X74n1490_001:0623a17": "七日營別室。不得與道場。同處日夜。調習懺文。極令",
    "X74n1490_001:0623a18": "精熟。為主懺者。當與道侶。平心靜氣。發明懺意。并出",
    "X74n1490_001:0623a19": "入起止之儀。梵音高下之節(全以和順為妙)。亦通染浣紉縫。",
    "X74n1490_001:0623a20": "及期中所應辦事。其餘治生雜務。一切外緣。即時屏",
    "X74n1490_001:0623a21": "息。但念精誠。禮懺呪心。圓滿必得親見十方諸佛諸",
    "X74n1490_001:0623a22": "大菩薩。必蒙灌頂授記。所求如願。皆獲如意。不得一",
    "X74n1490_001:0623a23": "念。思憶五塵(色聲香味觸)。勤息三毒(貪嗔癡)。永絕愛欲。當人",
    "X74n1490_001:0623a24": "各有無始以來妄想惡習。應須作法捨離。方不為懺",
    "X74n1490_001:0623b01": "中障礙。行人當觀何戒。不嚴速求改悔。何習偏重。呵",
    "X74n1490_001:0623b02": "去調停。苟能三業清淨(身口意)。則感應道交。自獲圓滿",
    "X74n1490_001:0623b03": "如願也。",
    "X74n1490_001:0623b04": "第三正明修意",
    "X74n1490_001:0623b05": "考夫諸懺。各有緣起。各有所宗。大悲懺。依大悲經而",
    "X74n1490_001:0623b06": "造。為欲滅一切罪。圓成無上道故。淨土懺。依大阿彌",
    "X74n1490_001:0623b07": "陀經。觀無量壽佛經。鼓音王經。佛說阿彌陀經而造。",
    "X74n1490_001:0623b08": "為欲消除諸障求。生極樂。得不退故。行願懺。依華嚴",
    "X74n1490_001:0623b09": "經而造。為欲滿足十大願王。直超佛果故。藥師懺。依",
    "X74n1490_001:0623b10": "藥師經而造。為欲消除災厄。續命延壽。早登佛位故。",
    "X74n1490_001:0623b11": "梁王懺。為㧞郗氏之苦。勅諸法師。採集大乘諸經而",
    "X74n1490_001:0623b12": "造。為欲使一切眾生。離苦得樂故。慈悲水懺。亦緣迦",
    "X74n1490_001:0623b13": "諾迦尊者。以三昧水。洗除冤業。廣依大乘諸經而造。",
    "X74n1490_001:0623b14": "為欲釋一切罪。得證菩提故。其餘楞嚴懺。報恩懺。地",
    "X74n1490_001:0623b15": "藏懺等。莫不各有所宗也。今此舍利懺法。蓋此舍利",
    "X74n1490_001:0623b16": "感降。謹依大寶廣博樓閣善住祕密陀羅尼經而造。",
    "X74n1490_001:0623b17": "為欲滅除一切重障。疾得無上菩提。親見十方諸佛。",
    "X74n1490_001:0623b18": "得滿一切所求故。經云。若人纔聞此大寶廣博樓閣",
    "X74n1490_001:0623b19": "善住祕密陀羅尼名字。除滅一切惡趣。纔憶念此陀",
    "X74n1490_001:0623b20": "羅尼者。則為以諸微妙香華。供養十方一切諸佛。若",
    "X74n1490_001:0623b21": "能纔誦。即得不退轉無上正覺。乃至百劫千劫百千",
    "X74n1490_001:0623b22": "劫一切如來。不能讚嘆。盡其功能。此陀羅尼。有大威",
    "X74n1490_001:0623b23": "力。一切諸魔。終不能作其障礙。一切冤家。惡友鬼神。",
    "X74n1490_001:0623b24": "藥叉羅剎。人非人等。不得其便。增長無量善根。若纔",
    "X74n1490_001:0623c01": "念此陀羅尼者。獲福無量。何況久能誦持。其福。不可",
    "X74n1490_001:0623c02": "校量。乃至誦滿一萬遍者。一切所求之事。皆得成就。",
    "X74n1490_001:0623c03": "是故謹依本經。立為懺法。欲使修道者。行少善根。獲",
    "X74n1490_001:0623c04": "大福利。現前見佛。得獲灌頂較之諸懺。誠為捷要也。",
    "X74n1490_001:0623c05": "所貴行之精專一心感格。必獲如願。謹按懺期。依大",
    "X74n1490_001:0623c06": "集經。則七七日。準法華經。則三七日。又鼓音王經大",
    "X74n1490_001:0623c07": "彌陀經。則十日十夜。小彌陀經。則七日七夜。以此四",
    "X74n1490_001:0623c08": "等為期(其餘五日三日。亦通方便)行人當一心一意。滿七七日。乃",
    "X74n1490_001:0623c09": "至三七。一七晝夜。六時虔誠。禮佛誦陀羅尼。或坐或",
    "X74n1490_001:0623c10": "行。莫令散亂。不得接對外人。語論戲笑。放逸睡眠。托",
    "X74n1490_001:0623c11": "事延緩。當俯仰瞬。息繫念呪。心為求感應。一心精進",
    "X74n1490_001:0623c12": "○問行法既多。云何一心○答有理有事。既入道場。",
    "X74n1490_001:0623c13": "身心收攝。如長空月。隨處應緣。而本體不動名理。一",
    "X74n1490_001:0623c14": "心如禮佛時。不念餘法。但專禮佛持呪時。心憶餘文。",
    "X74n1490_001:0623c15": "但專持呪。其餘諸法。悉亦如是名事。一心但得一心。",
    "X74n1490_001:0623c16": "必克如願。",
    "X74n1490_001:0623c17": "將臨懺期。隔宿嚴淨。取淨水持大悲呪。二十一遍。",
    "X74n1490_001:0623c18": "散灑方隅為界。",
    "X74n1490_001:0623c19": "第四燒香散華",
    "X74n1490_001:0623c20": "(已淨三業入道場。拈香訖當正立。作如是思惟。我為眾生。發菩提心。有所求願故。須總論三寶。廣修供養",
    "X74n1490_001:0623c21": "三寶。垂慈必當念我。隨我所求。證知我願。先當唱云)。",
    "X74n1490_001:0623c22": "一切恭敬",
    "X74n1490_001:0623c23": "一心頂禮十方法界常住佛",
    "X74n1490_001:0623c24": "一心頂禮十方法界常住法",
    "X74n1490_001:0624a01": "一心頂禮十方法界常住僧",
    "X74n1490_001:0624a02": "(禮已燒香散華首者白云)。",
    "X74n1490_001:0624a03": "是諸眾等。各各長跪。嚴持香華。如法供養(眾和云)",
    "X74n1490_001:0624a04": "十方法界三寶(各執手爐廣運供養唱云)。",
    "X74n1490_001:0624a05": "　住在於十方　　諸佛攝受我　　徧在於十方",
    "X74n1490_001:0624a06": "　過去及現在　　未來諸世尊　　菩薩威德者",
    "X74n1490_001:0624a07": "　我今悉皆禮(拜下想云)",
    "X74n1490_001:0624a08": "(我此香華徧十方。以為微妙光明臺。諸天音樂。天寶香。諸天肴饌。天寶衣。不可思議妙法塵。一一塵。出一",
    "X74n1490_001:0624a09": "切塵。一一塵出一切剎。旋轉無礙互莊嚴。徧至十方三寶前。十方法界三寶前。悉有我身。修供養。一一皆",
    "X74n1490_001:0624a10": "悉徧法界。彼彼無雜無障礙。盡未來際。作佛事。普熏法界諸眾生。蒙熏皆發菩提心。同入無生。證佛智想。",
    "X74n1490_001:0624a11": "已起立云)。",
    "X74n1490_001:0624a12": "供養已。一切恭敬(一拜)。",
    "X74n1490_001:0624a13": "第五端申禮請",
    "X74n1490_001:0624a14": "(上來運想。供養已畢。此復添香。長跪執爐。起殷重心。偏請三寶。光降道場。不可輕忽。延屈至尊。當三業澄",
    "X74n1490_001:0624a15": "清。一心奉請。若不爾者。虗文無益。應想一切如來。并諸菩薩。隨其方面。領諸眷屬。入我道場。如住目前。不",
    "X74n1490_001:0624a16": "得如彈指頃。起於雜念初入時。迎請餘時不用唱云)。",
    "X74n1490_001:0624a17": "一心奉請現坐道場本師釋迦牟尼世尊",
    "X74n1490_001:0624a18": "(釋迦是我等師。說大乘經。令我修此善法。當運心感此恩德。下去例為三請。每一請時。執爐拜下想云",
    "X74n1490_001:0624a19": "三業真性如虗空。釋迦如來亦如是。不起真際。為眾生。與眾俱來受供養)",
    "X74n1490_001:0624a20": "一心奉請東方滿月世界消災延壽熾盛光王世尊",
    "X74n1490_001:0624a21": "(偈同改名前但下同)",
    "X74n1490_001:0624a22": "一心奉請西方教主接引導師無量壽世尊",
    "X74n1490_001:0624a23": "一心奉請南方寶生世尊",
    "X74n1490_001:0624a24": "一心奉請北方微妙勝世尊",
    "X74n1490_001:0624b01": "一心奉請一切世間樂見上大精進世尊",
    "X74n1490_001:0624b02": "一心奉請種種摩尼清淨建立世尊",
    "X74n1490_001:0624b03": "一心奉請普現色身光世尊",
    "X74n1490_001:0624b04": "一心奉請定光世尊",
    "X74n1490_001:0624b05": "一心奉請相好光明世尊妙音勝世尊",
    "X74n1490_001:0624b06": "一心奉請無量音聲世尊",
    "X74n1490_001:0624b07": "一心奉請大通智勝世尊",
    "X74n1490_001:0624b08": "一心奉請解脫王世尊美音王世尊",
    "X74n1490_001:0624b09": "一心奉請清淨世尊清淨施世尊",
    "X74n1490_001:0624b10": "一心奉請威德自在王世尊謗不動世尊",
    "X74n1490_001:0624b11": "一心奉請彌勒世尊舍利光王世尊",
    "X74n1490_001:0624b12": "一心奉請盡虗空徧法界十方三世一切諸佛世尊",
    "X74n1490_001:0624b13": "一心奉請盡虗空徧法界十方三世一切尊法",
    "X74n1490_001:0624b14": "一心奉請盡虗空徧法界十方三世一切諸舍利寶",
    "X74n1490_001:0624b15": "塔",
    "X74n1490_001:0624b16": "一心奉請大智文殊師利菩薩大悲觀世音菩薩摩",
    "X74n1490_001:0624b17": "訶薩",
    "X74n1490_001:0624b18": "一心奉請大行普賢王菩薩地藏菩薩摩訶薩",
    "X74n1490_001:0624b19": "一心奉請大慈悲佛母摩耶菩薩摩訶薩",
    "X74n1490_001:0624b20": "一心奉請虗空藏菩薩金剛藏菩薩摩訶薩",
    "X74n1490_001:0624b21": "一心奉請安住地神菩薩婆刪婆演帝夜神菩薩摩",
    "X74n1490_001:0624b22": "訶薩",
    "X74n1490_001:0624b23": "一心奉請金剛手秘密王菩薩善現菩薩摩訶薩",
    "X74n1490_001:0624b24": "一心奉請淨諸業障菩薩清淨慧菩薩摩訶薩",
    "X74n1490_001:0624c01": "一心奉請藥王菩薩藥上菩薩摩訶薩",
    "X74n1490_001:0624c02": "一心奉請普眼菩薩善會菩薩摩訶薩",
    "X74n1490_001:0624c03": "一心奉請馬鳴菩薩龍樹菩薩圓滿藏菩薩摩訶薩",
    "X74n1490_001:0624c04": "一心奉請歷代祖師菩薩摩訶薩",
    "X74n1490_001:0624c05": "一心奉請盡虗空徧法界十方三世一切諸大聲聞",
    "X74n1490_001:0624c06": "緣覺賢聖僧(眾唱云)",
    "X74n1490_001:0624c07": "一心奉請大梵天王帝釋尊天護世四王欲色無色",
    "X74n1490_001:0624c08": "諸大天王獲佛舍利壇塔伽藍守護持呪諸善神",
    "X74n1490_001:0624c09": "王海龍八部天曹地府水陸空行一切神祇并諸",
    "X74n1490_001:0624c10": "眷屬",
    "X74n1490_001:0624c11": "上所奉請釋迦牟尼文佛。東方世界藥師尊佛。西方",
    "X74n1490_001:0624c12": "世界阿彌陀佛。以及十方世界一切諸佛。金剛手菩",
    "X74n1490_001:0624c13": "薩。觀世音菩薩。文殊師利菩薩。普賢菩薩。十方諸大",
    "X74n1490_001:0624c14": "菩薩。一切聖賢。惟願不捨慈悲。納此微誠。他心圓鑑。",
    "X74n1490_001:0624c15": "道眼遙明。不離真際。降此道場。安住法座。攝取我等。",
    "X74n1490_001:0624c16": "(一拜)證知善法。行願圓成。諸天魔梵。護法善神龍鬼等",
    "X74n1490_001:0624c17": "眾。一切聖賢。隨我請來。監守道場。擁護清淨。同成善",
    "X74n1490_001:0624c18": "行。",
    "X74n1490_001:0624c19": "(起立整衣。舉三歸畢。稱南無本師釋迦牟尼佛。出壇入觀堂。香完自便)。",
    "X74n1490_001:0624c20": "(此下正明禮懺餘時皆從此起)。",
    "X74n1490_001:0624c21": "第六至心讚歎",
    "X74n1490_001:0624c22": "(堂中鳴鐘齊集端秉一心運想虔稱)。",
    "X74n1490_001:0624c23": "南無本師釋迦牟尼佛(入壇就位舉云)。",
    "X74n1490_001:0624c24": "一切恭敬",
    "X74n1490_001:0625a01": "一心頂禮十方法界常住三寶(一禮已燒香散華首者白云)",
    "X74n1490_001:0625a02": "是諸眾等。各各胡跪。嚴持香華。如法供養十方法界",
    "X74n1490_001:0625a03": "三寶(各執手爐廣運供養唱云)。",
    "X74n1490_001:0625a04": "願此香華雲。徧滿十方界。供養一切佛尊法。諸菩薩",
    "X74n1490_001:0625a05": "無量聲聞眾。及一切天仙。以起光明臺。過於無邊界",
    "X74n1490_001:0625a06": "無邊佛土中。受用作佛事。普熏諸眾生。皆發菩提心",
    "X74n1490_001:0625a07": "(拜下想云)。",
    "X74n1490_001:0625a08": "(惟願香華徧塵剎。供養十方三寶尊。梵天音樂。及名香寶衣寶饍。無邊際一切塵剎。悉莊嚴。我身皆徃修",
    "X74n1490_001:0625a09": "供養乃至盡於未來劫。我此供養無間斷。為求三寶。大慈悲廣度眾生。成佛果)。",
    "X74n1490_001:0625a10": "供養已。一切恭敬(一拜已跪唱云)。",
    "X74n1490_001:0625a11": "稽首十方大覺尊。一切尊法諸菩薩。歸命金剛舍利",
    "X74n1490_001:0625a12": "塔。大寶廣博陀羅尼。敬運一心。修諸善法。神呪功德",
    "X74n1490_001:0625a13": "有大威。能降伏一切魔軍。滅除無間重罪。能令現前",
    "X74n1490_001:0625a14": "身心。親見十方諸佛。并見一切佛土。憶知無量宿命。",
    "X74n1490_001:0625a15": "如來灌頂。福慧難量。龍天歸敬。神鬼欽崇。所有一切",
    "X74n1490_001:0625a16": "求願。畢竟圓成。普利眾生。廣度羣品。是故我等頂禮",
    "X74n1490_001:0625a17": "奉行(一拜起立拈香)。",
    "X74n1490_001:0625a18": "第七投誠禮佛",
    "X74n1490_001:0625a19": "一心頂禮現坐道場本師釋迦牟尼世尊",
    "X74n1490_001:0625a20": "(想云。能禮所禮性空寂。感應道交難思議。我此道場。如帝珠釋迦如來影現中。我身影現如來前。頭面接",
    "X74n1490_001:0625a21": "足。歸命禮。此是懺主應三禮)",
    "X74n1490_001:0625a22": "一心頂禮東方滿月消災延壽熾盛光王世尊。",
    "X74n1490_001:0625a23": "(偈同前。但改藥師如來影現中。下去倣此改名)。",
    "X74n1490_001:0625a24": "一心頂禮西方教主接引導師無量壽世尊",
    "X74n1490_001:0625b01": "一心頂禮南方寶生世尊",
    "X74n1490_001:0625b02": "一心頂禮北方微妙勝世尊",
    "X74n1490_001:0625b03": "一心頂禮一切世間樂見上大精進世尊。",
    "X74n1490_001:0625b04": "一心頂禮種種摩尼清淨建立世尊。",
    "X74n1490_001:0625b05": "一心頂禮普現色身光世尊。",
    "X74n1490_001:0625b06": "一心頂禮定光世尊",
    "X74n1490_001:0625b07": "一心頂禮相好光明世尊妙音勝世尊",
    "X74n1490_001:0625b08": "一心頂禮無量音聲王世尊",
    "X74n1490_001:0625b09": "一心頂禮大通智勝世尊",
    "X74n1490_001:0625b10": "一心頂禮解脫王世尊美音王世尊",
    "X74n1490_001:0625b11": "一心頂禮清淨世尊清淨施世尊",
    "X74n1490_001:0625b12": "一心頂禮威德自在王世尊謗不動世尊",
    "X74n1490_001:0625b13": "一心頂禮彌勒世尊舍利光王世尊",
    "X74n1490_001:0625b14": "一心頂禮盡虗空徧法界十方三世一切諸佛世尊",
    "X74n1490_001:0625b15": "一心頂禮盡虗空徧法界十方三世一切尊",
    "X74n1490_001:0625b16": "一心頂禮盡虗空徧法界十方三世一切諸舍利寶",
    "X74n1490_001:0625b17": "塔",
    "X74n1490_001:0625b18": "一心頂禮大智文殊師利菩薩大悲觀世音菩薩摩",
    "X74n1490_001:0625b19": "訶薩",
    "X74n1490_001:0625b20": "一心頂禮大行普賢王菩薩地藏菩薩摩訶薩",
    "X74n1490_001:0625b21": "一心頂禮大慈悲佛母摩耶菩薩摩訶薩",
    "X74n1490_001:0625b22": "一心頂禮虗空藏菩薩金剛藏菩薩摩訶薩",
    "X74n1490_001:0625b23": "一心頂禮安住地神菩薩婆刪婆演帝夜神菩薩摩",
    "X74n1490_001:0625b24": "訶薩",
    "X74n1490_001:0625c01": "一心頂禮金剛手祕密王菩薩善現菩薩摩訶薩",
    "X74n1490_001:0625c02": "一心頂禮淨諸業障菩薩清淨慧菩薩摩訶薩",
    "X74n1490_001:0625c03": "一心頂禮藥王菩薩藥上菩薩摩訶薩",
    "X74n1490_001:0625c04": "一心頂禮普現菩薩善會菩薩摩訶薩",
    "X74n1490_001:0625c05": "一心頂禮馬鳴菩薩龍樹菩薩圓滿藏菩薩摩訶薩",
    "X74n1490_001:0625c06": "一心頂禮歷代祖師菩薩摩訶薩",
    "X74n1490_001:0625c07": "一心頂禮盡虗空徧法界十方三世一切諸大聲聞",
    "X74n1490_001:0625c08": "緣覺賢聖僧",
    "X74n1490_001:0625c09": "一心奉為大梵天王帝釋尊天護世四王欲色無色",
    "X74n1490_001:0625c10": "諸大天王護佛舍利壇塔伽藍守護持呪諸善神",
    "X74n1490_001:0625c11": "王海龍八部天曹地府水陸空行一切靈祇并諸",
    "X74n1490_001:0625c12": "眷屬頂禮三寶",
    "X74n1490_001:0625c13": "第八具通懺悔(眾唱云)",
    "X74n1490_001:0625c14": "敬為十方世界六道眾生歸投三寶求哀懺悔(執爐下拜",
    "X74n1490_001:0625c15": "想云)。",
    "X74n1490_001:0625c16": "(無始以來。我與眾生。背真向妄。汩沒塵勞。輪迴六道。無有出期。不遇明師。不敬三寶。廣造眾惡。不畏三塗。",
    "X74n1490_001:0625c17": "不信因果。無慚愧心。由是之故。沒於三界。故於今日。恭對諸佛。舍利塔前。生大慚愧。廣明因果。起大怖畏。",
    "X74n1490_001:0625c18": "歸敬三寶。發露懺悔。斷過去惡。勤修善法。自今以往。求道不退。為求菩提。廣利眾生。十方諸佛。有大慈悲。",
    "X74n1490_001:0625c19": "聽我懺悔。皆得清淨)。(想已唱云)。",
    "X74n1490_001:0625c20": "比丘(某甲)等。與一切眾生。本性清淨。廓徹圓明。包含",
    "X74n1490_001:0625c21": "萬德。至妙至真。諸佛同知。萬物同靈。皆緣無始妄想。",
    "X74n1490_001:0625c22": "執著奔馳。如沙亂水。昏濁無明。隨煩惱性。造諸惡業。",
    "X74n1490_001:0625c23": "五逆十惡。毀謗大乘。非破三寶。污梵行人。侵凌常住。",
    "X74n1490_001:0625c24": "壞和合僧。不淨說法。非律教人。覆諱過失。資縱貪嗔。",
    "X74n1490_001:0626a01": "內貪利養。外現威儀。破戒亂法。違逆師尊。無慙無恥。",
    "X74n1490_001:0626a02": "惡心熾然。如是重輕等罪。說莫能窮。由是因緣。命終",
    "X74n1490_001:0626a03": "當墮無間地獄。猛火刀山。備嬰眾苦。千萬億劫。無有",
    "X74n1490_001:0626a04": "出期。復於今日。眾苦縈身。疾病煩惱。障我修行。今對",
    "X74n1490_001:0626a05": "舍利寶塔釋迦本師(一拜)。并與十方諸佛。作我慈父。哀",
    "X74n1490_001:0626a06": "憫我等。起大悲心。受我懺悔。重罪得滅。諸惡消除。令",
    "X74n1490_001:0626a07": "我身心清淨。飽沾法味。誦持秘密陀羅尼。證入一切",
    "X74n1490_001:0626a08": "功德海。所有誓願。滿足圓成(起云)。",
    "X74n1490_001:0626a09": "懺悔已歸命禮三寶(一拜)。",
    "X74n1490_001:0626a10": "第九恭持呪心(首者白云)",
    "X74n1490_001:0626a11": "爾時世尊。告諸大眾。我今說此陀羅尼教王。此陀羅",
    "X74n1490_001:0626a12": "尼能成就無上菩提。若有受持。能除一切罪業。身得",
    "X74n1490_001:0626a13": "清淨。或有求長壽者。求富饒者。求官位者。求男女者。",
    "X74n1490_001:0626a14": "求生十方諸佛國者。乃至一切所求之事。皆得成就。",
    "X74n1490_001:0626a15": "即說陀羅尼曰。",
    "X74n1490_001:0626a16": "曩莫薩嚩怛佗(引)孽多南(引)(一)　唵(二)　尾補攞孽陛(三)　摩",
    "X74n1490_001:0626a17": "尼鉢囉(二合)陛(四)　怛佗多(五)　你捺捨寧(六)　摩抳摩抳(七)",
    "X74n1490_001:0626a18": "　蘇(上)鉢囉(二合)陛(八)　尾摩黎(九)　娑(引)孽囉(十)　儼鼻[口*(上/矢)*(入/米)](十一)",
    "X74n1490_001:0626a19": "　吽(十二)　吽(十三)　入嚩(二合)攞(十四)　沒馱尾盧抧帝(十五)",
    "X74n1490_001:0626a20": "　麌呬夜(二合)地瑟恥(二合)多(上)孽陛(十六)　娑嚩(二合)(引)訶(十七)",
    "X74n1490_001:0626a21": "(或一百八徧或四十九徧)(遶壇畢首者白云)。",
    "X74n1490_001:0626a22": "爾時世尊。說此大寶廣博樓閣善住祕密根本陀羅",
    "X74n1490_001:0626a23": "尼已。於此大地。六種震動。雨大寶雨。及大寶華。一切",
    "X74n1490_001:0626a24": "所來大眾。咸皆歡喜。歎未曾有。能令一切善法。皆悉",
    "X74n1490_001:0626b01": "成就。證得十地(一拜)。",
    "X74n1490_001:0626b02": "第十發願回向(眾跪唱云)",
    "X74n1490_001:0626b03": "比丘(某甲)等。至心發願。願承諸佛之慈悲。身心悅豫。",
    "X74n1490_001:0626b04": "敬藉呪心之威德。福慧圓增。仰憑舍利。神光燭我菩",
    "X74n1490_001:0626b05": "提之路。得值本師弘誓。攝歸正覺之門。諸根聰利。正",
    "X74n1490_001:0626b06": "念昭然。六度圓修。諸緣解脫。所冀自他。受用到處。全",
    "X74n1490_001:0626b07": "彰現前依正莊嚴。隨時具足棲心禪觀。掃蕩魔軍。安",
    "X74n1490_001:0626b08": "住道場。演揚妙義。得大智而兼行大行。親承文殊普",
    "X74n1490_001:0626b09": "賢。滿大願以并運大悲。克紹觀音地藏。廣作佛事。普",
    "X74n1490_001:0626b10": "利眾生。證入神通。圓登佛果。更願十方世界一切眾",
    "X74n1490_001:0626b11": "生。同登安樂之場。共會無為之舍。凡有志願。必使從",
    "X74n1490_001:0626b12": "心。欲冀官尊壽永祿位增。而身若金剛。若祈財富英",
    "X74n1490_001:0626b13": "男庫藏盈。而家多玉樹。以至命終之後。往生淨土之",
    "X74n1490_001:0626b14": "鄉。再願三途惡道。息苦停酸。以我所修善根。均濟彼",
    "X74n1490_001:0626b15": "等。皆出輪迴。生極樂國。虗空有盡。我願無涯望佛垂",
    "X74n1490_001:0626b16": "慈證明攝受。",
    "X74n1490_001:0626b17": "發願已。皈命禮三寶(一拜)。",
    "X74n1490_001:0626b18": "(起立寧神整衣添香首者。作梵眾和云)。",
    "X74n1490_001:0626b19": "南無十方佛南無十方法南無十方僧(執爐問訊徐行遶壇)。",
    "X74n1490_001:0626b20": "南無本師釋迦牟尼佛",
    "X74n1490_001:0626b21": "南無消災延壽藥師佛南無阿彌陀佛",
    "X74n1490_001:0626b22": "南無定光佛南無彌勒尊佛",
    "X74n1490_001:0626b23": "南無大寶廣博樓閣善住秘密陀羅尼",
    "X74n1490_001:0626b24": "南無舍利寶塔",
    "X74n1490_001:0626c01": "南無文殊師利菩薩南無普賢王菩薩",
    "X74n1490_001:0626c02": "南無觀世音菩薩南無地藏王菩薩",
    "X74n1490_001:0626c03": "南無金剛手菩薩南無華嚴首菩薩",
    "X74n1490_001:0626c04": "(遶畢歸位復舉)。",
    "X74n1490_001:0626c05": "自皈依佛當願眾生紹隆佛種發無上心",
    "X74n1490_001:0626c06": "自皈依法當願眾生深入經藏智慧如海",
    "X74n1490_001:0626c07": "自皈依僧當願眾生統理大眾一切無礙",
    "X74n1490_001:0626c08": "和南聖眾",
    "X74n1490_001:0626c09": "(復稱南無本師釋迦牟尼佛。出壇入觀堂觀時。一心誦呪。香完自便)。",
    "X74n1490_001:0626c11": "舍利懺法(終)"
}