{
    "T34n1721_001:0451a02": "No. 1721 [cf. No. 262]",
    "T34n1721_001:0451a03": "法華義疏卷第一",
    "T34n1721_001:0451a05": "1 序品1序品第一",
    "T34n1721_001:0451a06": "將欲入文，前明三義：一、部類不同，二、品次差",
    "T34n1721_001:0451a07": "別，三、科經分齊。部類不同者，略為七例：一者、",
    "T34n1721_001:0451a08": "一會之經用為一部，如《十地》等經；二者、多會",
    "T34n1721_001:0451a09": "共為一部，如《華嚴》之類；三者、經之初分用為",
    "T34n1721_001:0451a10": "一部，如六卷《泥洹經》；四者、具足二分以為一",
    "T34n1721_001:0451a11": "部，如《大般涅槃》；五者、略本以為一部，如《小品",
    "T34n1721_001:0451a12": "經》等；六者、廣本以為一部，如《大品》之流；七者、",
    "T34n1721_001:0451a13": "一品以為一部，如《觀世音》之例。今此《法華》於",
    "T34n1721_001:0451a14": "七種中是具足本；若依梵文應是略說，有六",
    "T34n1721_001:0451a15": "千偈也。二、論品次差別者，又開五義：一、生起",
    "T34n1721_001:0451a16": "次第，二、明具義多小，三、論品前後，四、明品",
    "T34n1721_001:0451a17": "有無，五、別釋序品。生起次第者，大明次第",
    "T34n1721_001:0451a18": "凡有二門：一、根緣次第，謂適機而說。二、義",
    "T34n1721_001:0451a19": "理次第，依義次相生。然佛說經雖具有二",
    "T34n1721_001:0451a20": "門，多依根緣次第。弟子造論又具二門，多依",
    "T34n1721_001:0451a21": "義理次第。今二十八品相生次第者，夫至人",
    "T34n1721_001:0451a22": "說法必有由籍，故初明〈序品〉。由序已竟，正宗宜",
    "T34n1721_001:0451a23": "開，將顯一乘為真實故，前開三乘為方便，故",
    "T34n1721_001:0451a24": "次明〈方便品〉。上根之徒聞前法說即便領悟，",
    "T34n1721_001:0451a25": "中根之者未能忘言會法，可以虛心待譬，故",
    "T34n1721_001:0451a26": "次明〈譬喻品〉，稟前法說、飡後譬喻。又同領解，",
    "T34n1721_001:0451a27": "故有信解品，印其所解為實，重興譬述成，",
    "T34n1721_001:0451a28": "故有〈藥草喻品〉。領解於前、述成於後，當果可",
    "T34n1721_001:0451a29": "期堪為授記，故有〈授記品〉。自前已來中上根",
    "T34n1721_001:0451b01": "人皆已受悟，下根之流猶未領解，故說過去",
    "T34n1721_001:0451b02": "結緣之始、現在化城之喻，故有〈化城喻品〉。下",
    "T34n1721_001:0451b03": "根之人聞上二周之說及後宿世因緣，便得領",
    "T34n1721_001:0451b04": "解堪與授記，故有〈五百弟子受記品〉。顯名之",
    "T34n1721_001:0451b05": "眾既解，密行之流又悟，故有〈授學無學人記",
    "T34n1721_001:0451b06": "品〉。三說已周、三根齊悟，復欲以斯法異世同",
    "T34n1721_001:0451b07": "聞，故歎法美人令弘大道，故有〈法師品〉。欲證",
    "T34n1721_001:0451b08": "前三說不虛，復欲開法身果德，故有〈見寶塔",
    "T34n1721_001:0451b09": "品〉。〈法師〉、〈寶塔〉雖歎人證法，未若親由達多自",
    "T34n1721_001:0451b10": "致成佛，舉此證驗勸物弘經，故有〈提婆達多",
    "T34n1721_001:0451b11": "品〉。上來三品美人讚法以勸弘經，菩薩聲聞",
    "T34n1721_001:0451b12": "受命宣持，故有〈持品〉。既於惡世欲弘善道多",
    "T34n1721_001:0451b13": "諸苦難，故辨弘經之方，令安住四行身心快",
    "T34n1721_001:0451b14": "樂，故有〈安樂行品〉。四行因成妙果宜顯，仍有",
    "T34n1721_001:0451b15": "涌出菩薩開遠壽之緣，故有〈涌出品〉。開發之",
    "T34n1721_001:0451b16": "緣已彰，壽量正宗宜顯，次明〈壽量品〉。聞說壽",
    "T34n1721_001:0451b17": "量得十二種益，今廣分別之，故有〈分別功德",
    "T34n1721_001:0451b18": "品〉。從初以來竟〈分別功德品〉明二權二實，多",
    "T34n1721_001:0451b19": "逆耳違心，若能隨喜其福無量，故有〈隨喜品〉。",
    "T34n1721_001:0451b20": "弟子隨喜福已無邊，法師宣持六根清淨，故有",
    "T34n1721_001:0451b21": "〈法師功德品〉。雖唱五種法師獲六千功德，今",
    "T34n1721_001:0451b22": "引過去親證顯得不虛兼明上品功德，故有〈常",
    "T34n1721_001:0451b23": "不輕菩薩品〉。自前諸品歎法美人其義已顯，",
    "T34n1721_001:0451b24": "十方諸佛見二世眾生信持此經心生歡喜，",
    "T34n1721_001:0451b25": "現七種神力，故有〈神力品〉。大明流通凡有二",
    "T34n1721_001:0451b26": "分：一者讚歎，二者付囑。讚歎竟前，今次付屬，",
    "T34n1721_001:0451b27": "故有〈囑累品〉。藥王稟經親蒙利益，捨身命財報",
    "T34n1721_001:0451b28": "恩供養，以為受命宣通模軌。今說此本緣利",
    "T34n1721_001:0451b29": "益時會，故有〈藥王本事品〉。藥王雖報恩供養",
    "T34n1721_001:0451c01": "猶未辨宣通此法，故召彼妙音明分身六趣",
    "T34n1721_001:0451c02": "為物弘經，故有〈妙音菩薩品〉。眾生雖欲持經",
    "T34n1721_001:0451c03": "多諸留難，必須普示諸門大悲救拔，故次辨〈觀",
    "T34n1721_001:0451c04": "世音品〉。已明觀世音之人救難，次說神呪之",
    "T34n1721_001:0451c05": "法護持，故有〈陀羅尼品〉。為物弘經蓋是眾生",
    "T34n1721_001:0451c06": "真善知識，故次說〈妙莊嚴王本事品〉。修行一",
    "T34n1721_001:0451c07": "乘即是行普賢行，是故普賢遠方來獎勸發",
    "T34n1721_001:0451c08": "起，故有〈普賢菩薩勸發品〉也。次第二、明具義",
    "T34n1721_001:0451c09": "多少門者，品雖二十八，得名有三：一者、以一",
    "T34n1721_001:0451c10": "義得名；二者、以二義受稱；三者、以三義為目。",
    "T34n1721_001:0451c11": "一義得名者略明四種：一者從法受名，如〈方",
    "T34n1721_001:0451c12": "便品〉等，二者從譬為目，如〈譬喻品〉等，三者從",
    "T34n1721_001:0451c13": "人受稱，如〈提婆達多品〉等，四從事為目，如〈涌",
    "T34n1721_001:0451c14": "出品〉等。二義立名者，或人法雙舉，如〈觀世音",
    "T34n1721_001:0451c15": "普門品〉等；或能所合為目，如〈見寶塔品〉等。三",
    "T34n1721_001:0451c16": "義立名者，如〈五百弟子受記品〉，五百是數名，",
    "T34n1721_001:0451c17": "弟子是其人稱，受記是其法目。問：品名為",
    "T34n1721_001:0451c18": "是佛說？為是集經者安，為後人所製？答：具有",
    "T34n1721_001:0451c19": "三義：一者、若經文內標於品名，如云「聞是藥",
    "T34n1721_001:0451c20": "王本事品功德無量」，蓋是佛說。二者、若標於",
    "T34n1721_001:0451c21": "品名置在文初，蓋是集法藏人取佛語意故製",
    "T34n1721_001:0451c22": "品名。三者、如《大品》等九十章經無有品名，悉",
    "T34n1721_001:0451c23": "是後人所製故。叡法師《大品．序》述什公語云：",
    "T34n1721_001:0451c24": "「《大品經》但有三品，謂〈序品〉、〈魔事品〉、〈阿鞞跋致",
    "T34n1721_001:0451c25": "品〉。以品非佛說，故略去其二唯留〈序品〉。」故",
    "T34n1721_001:0451c26": "知非佛說，後人製之也。第三、論品前後者，諸",
    "T34n1721_001:0451c27": "經〈囑累品〉多在經末，至如此經安〈神力品〉後",
    "T34n1721_001:0451c28": "者，依於梵本及《法華論》。又即此秦地新翻《法",
    "T34n1721_001:0451c29": "華》，並安〈囑累品〉在於經末。今明羅什善解秦",
    "T34n1721_001:0452a01": "言妙得經旨，安〈囑累品〉在〈神力品〉後必有深",
    "T34n1721_001:0452a02": "致。所以然者，若〈囑累品〉在經末者，則至說經",
    "T34n1721_001:0452a03": "竟始令分身各還本國。若爾，至說經竟猶是",
    "T34n1721_001:0452a04": "淨土。妙音來時，何事被誡於此國土勿生下",
    "T34n1721_001:0452a05": "劣想耶？又下方大士既普禮分身，東土上人",
    "T34n1721_001:0452a06": "不應獨接足多寶，觀音奉珠又不應但為二",
    "T34n1721_001:0452a07": "分。以此推之，知〈囑累品〉不在經末。安〈神力品〉",
    "T34n1721_001:0452a08": "後者，大明一乘凡有二種：一、諸佛所乘；二、菩",
    "T34n1721_001:0452a09": "薩所乘。故《十二門論》云「諸佛大人之所乘，故",
    "T34n1721_001:0452a10": "名為大。又觀音、彌勒諸大士等之所乘故，故",
    "T34n1721_001:0452a11": "名為大」。自從經初至〈神力品〉，明諸佛所乘之",
    "T34n1721_001:0452a12": "法，分身諸佛為開壽量故來，遠壽既彰各歸",
    "T34n1721_001:0452a13": "本國則土還復穢，此一章義訖所以付屬。從",
    "T34n1721_001:0452a14": "〈藥王品〉竟〈普賢勸發品〉明菩薩之所乘，因果",
    "T34n1721_001:0452a15": "兩乘既圓眾便散席，為此因緣故安〈囑累品〉",
    "T34n1721_001:0452a16": "在〈藥王品〉前。又〈囑累〉一品既明付屬，〈藥王〉等",
    "T34n1721_001:0452a17": "品即是受命弘經。以此推之，不應在經後也。",
    "T34n1721_001:0452a18": "第四、論品有無者，羅什翻經但有二十七品，",
    "T34n1721_001:0452a19": "後更有〈提婆達多品〉者，釋道慧《宋齊錄》云「上",
    "T34n1721_001:0452a20": "定林寺釋法獻於于闐國得此一品。瓦官寺",
    "T34n1721_001:0452a21": "沙門釋法意以齊永明八年十二月譯出為《提",
    "T34n1721_001:0452a22": "婆達多品經》，未安《法華》內。梁末有西天竺",
    "T34n1721_001:0452a23": "優禪尼國人名婆羅末陀此云真諦，又翻出",
    "T34n1721_001:0452a24": "此品，始安〈見寶塔品〉後也」。問：竺法護翻《正法",
    "T34n1721_001:0452a25": "華經》，〈見寶塔品〉後有〈提婆達事〉，羅什何故不",
    "T34n1721_001:0452a26": "翻譯之？答：事又難明，今且以三義往釋：一者、",
    "T34n1721_001:0452a27": "外國傳云「流沙以西多有此品，流沙以東多",
    "T34n1721_001:0452a28": "無此品。所以然者，小乘之流皆謂諸方等",
    "T34n1721_001:0452a29": "經並是調達所作，是以諸國或有闕之。」羅",
    "T34n1721_001:0452b01": "什既在龜茲國，不見此品故不翻之。二者、羅",
    "T34n1721_001:0452b02": "什譯經觀察機情每多存略，若具翻《智度論》",
    "T34n1721_001:0452b03": "則十倍於此，恐難尋求，故略為百卷也。如",
    "T34n1721_001:0452b04": "翻《百論》，無益此土，故但存略，有五十偈。故《正",
    "T34n1721_001:0452b05": "法華經》凡有十卷，刪彼煩文略為七軸。三",
    "T34n1721_001:0452b06": "者、〈見寶塔品〉命持而〈持品〉應命，言勢相接，而",
    "T34n1721_001:0452b07": "忽間以〈提婆達多〉則文似非，次恐末世多惑，",
    "T34n1721_001:0452b08": "所以刪之也。第五、別釋序品。序者漸也，假",
    "T34n1721_001:0452b09": "時託處動地雨華，為正說由漸，故名為序。又",
    "T34n1721_001:0452b10": "序者次也，初明緣起後辨正經，蓋是義之次",
    "T34n1721_001:0452b11": "第。又言序者謂祥序也，經首列事祥序可",
    "T34n1721_001:0452b12": "觀之也。又言序者舒也，欲顯事義舒廣故",
    "T34n1721_001:0452b13": "云序也。品者外國名跋渠、此稱為品，品云",
    "T34n1721_001:0452b14": "品別，以二十八章明義各異，故稱為別。二",
    "T34n1721_001:0452b15": "者品類，以其明義各有部類故也。第三、明",
    "T34n1721_001:0452b16": "章段不同。問：尋天竺之與震旦，著筆之與口",
    "T34n1721_001:0452b17": "傳，敷經講論者不出二種：一者科章門，二者",
    "T34n1721_001:0452b18": "直解釋。如天親解涅槃有七分，龍樹釋般",
    "T34n1721_001:0452b19": "若無章門，蓋是天竺論師開、不開之二類也。",
    "T34n1721_001:0452b20": "河西製《涅槃疏》開為五門，道融講新《法華》類為",
    "T34n1721_001:0452b21": "九轍，至如集解淨名之說、撰注法華之文，但",
    "T34n1721_001:0452b22": "拆其玄微又不豫科起盡，蓋是震旦諸師開、",
    "T34n1721_001:0452b23": "不開兩義也。今所釋者其義云何？答：夫適化",
    "T34n1721_001:0452b24": "無方、陶誘非一，考聖心以息患為主，統教意",
    "T34n1721_001:0452b25": "以開道為宗，若因開以取悟則聖教為之開，",
    "T34n1721_001:0452b26": "若由合而受道則聖教為之合，如其兩曉並",
    "T34n1721_001:0452b27": "為甘露，必也雙迷俱成毒藥。若然者，豈可偏",
    "T34n1721_001:0452b28": "守一逕以應壅九逵者哉！問：有人言：經無",
    "T34n1721_001:0452c01": "大小例開三段，序、正、流通。是事云何？答：領",
    "T34n1721_001:0452c02": "向圓通之論、開道息患之言，足知眾途是非，",
    "T34n1721_001:0452c03": "寧問三段之得失耶？必苟執三章，過則多矣。",
    "T34n1721_001:0452c04": "而群生因初分以取悟則初分為正，籍後章",
    "T34n1721_001:0452c05": "以受道則後章非傍，何得言初後是非正經、",
    "T34n1721_001:0452c06": "中段乃為宗極，將非秉執規矩局釋大方耶？",
    "T34n1721_001:0452c07": "問：初段入定放光雨華動地，將為正說之由漸，",
    "T34n1721_001:0452c08": "何名為正經？答：論云「泥洹法寶入有多門」，經",
    "T34n1721_001:0452c09": "稱「受悟不同，佛事非一」，或籍音聲以改凡，或",
    "T34n1721_001:0452c10": "由默然以成聖，或因光明以出俗，或假香飯",
    "T34n1721_001:0452c11": "以入道，故三業無非利緣，六塵皆為佛事，斯",
    "T34n1721_001:0452c12": "乃先聖流於圓化，而像末纏乎隘文，未可然",
    "T34n1721_001:0452c13": "也。河西道朗開此經為五門，所言五門者：一、",
    "T34n1721_001:0452c14": "從「如是我聞」竟序品，序《法華》必轉之相；二、從",
    "T34n1721_001:0452c15": "〈方便品〉至〈法師品〉，明《法華》體無二之法；三、從",
    "T34n1721_001:0452c16": "〈寶塔品〉竟〈壽量品〉，明《法華》常住法身之果；四、",
    "T34n1721_001:0452c17": "從〈分別功德品〉至〈囑累品〉，明修行《法華》所生",
    "T34n1721_001:0452c18": "功德；五、從〈藥王本事品〉訖經，明流通《法華》之",
    "T34n1721_001:0452c19": "方軌也。龍光法師開此經為二段：從初品竟",
    "T34n1721_001:0452c20": "〈安樂行品〉十三品是開三顯一；次從〈涌出品〉",
    "T34n1721_001:0452c21": "以下十四品是開近顯遠。於兩段中各開序、",
    "T34n1721_001:0452c22": "正、流通三段，合成六段也。印法師開此經凡",
    "T34n1721_001:0452c23": "為四段：〈序品〉為序。從〈方便品〉竟〈安樂行品〉十",
    "T34n1721_001:0452c24": "二品，開三顯一，明乘方便、乘真實。從〈涌出品〉",
    "T34n1721_001:0452c25": "至〈分別功德品〉彌勒說偈以前兩品半，開近顯",
    "T34n1721_001:0452c26": "遠，明身方便、身真實。從〈分別功德品〉竟經，是",
    "T34n1721_001:0452c27": "流通分也。彼雖云〈安樂行品〉前是因分，然〈見",
    "T34n1721_001:0452c28": "寶塔品〉下有三品又是果宗之由漸，必須兩",
    "T34n1721_001:0452c29": "向望之。何者？由〈見寶塔品〉多寶助命覓通經",
    "T34n1721_001:0453a01": "之人，故方有〈持品〉及〈安樂行品〉流通於因，故",
    "T34n1721_001:0453a02": "囑因分；次有涌出菩薩正為壽量之方序，由",
    "T34n1721_001:0453a03": "前命故出，則前三品又有成說壽量之義，故",
    "T34n1721_001:0453a04": "須兩向論之也。問：眾師所說何者詣宗？答：",
    "T34n1721_001:0453a05": "若皆能開道適會根緣，眾說之中無非正宗",
    "T34n1721_001:0453a06": "也。但推文考義，三段最長，宜須用之。問：初",
    "T34n1721_001:0453a07": "辨三段有失，今何故用耶？答：義門有二：一",
    "T34n1721_001:0453a08": "通，二別。通而為論，稟三皆悟則三皆正說。今",
    "T34n1721_001:0453a09": "就別而為言，故宜開三段。若具領通別意者",
    "T34n1721_001:0453a10": "理則無傷。問：立於三段有何義耶？答：略明十",
    "T34n1721_001:0453a11": "義：一者、聖人說法必有詮序，深理化凡須驚",
    "T34n1721_001:0453a12": "耳目，率爾而說不起敬情，故在經初須置序",
    "T34n1721_001:0453a13": "也。既靜心信仰宜開宗授法，故次有正說",
    "T34n1721_001:0453a14": "也。群生不窮大悲無限，欲以傳訓故末繼流",
    "T34n1721_001:0453a15": "通。二者、為對外道故明三分。外道云：「但初",
    "T34n1721_001:0453a16": "有吉，中後無吉，以初吉故中後又吉。」佛法",
    "T34n1721_001:0453a17": "不爾，開為三分而三分皆吉。故經言「上語",
    "T34n1721_001:0453a18": "又善、中語又善、後語又善」。三者、《大智度論》云",
    "T34n1721_001:0453a19": "「諸佛有三時利益：一為菩薩時則過去世益",
    "T34n1721_001:0453a20": "物，二得佛時即現在世益物，三滅度後未",
    "T34n1721_001:0453a21": "來世益物。」序、正謂現在益物，流通即是未來",
    "T34n1721_001:0453a22": "益物也。四者、序說發其信心，正說生其智",
    "T34n1721_001:0453a23": "慧。故《大論》云「佛法大海，信為能入，智為能度」，",
    "T34n1721_001:0453a24": "此二則是自行；次令流通，所謂化他也。五者、",
    "T34n1721_001:0453a25": "又有二人，福慧深厚者值佛聞法故明序正，",
    "T34n1721_001:0453a26": "福慧劣者但值經卷必須流通。故《智度論．常",
    "T34n1721_001:0453a27": "啼品》云「福慧厚者面從曇無竭聞說般若，福",
    "T34n1721_001:0453a28": "慧薄者但值金牒般若」，即其事也。六者、光闡",
    "T34n1721_001:0453a29": "如來正法凡有二種：一者燃燈，二者傳燈。燃",
    "T34n1721_001:0453b01": "燈即是序、正，傳燈所謂流通也。七者、三世諸",
    "T34n1721_001:0453b02": "佛凡有二種：一、受前佛付囑，二、付囑後佛。序、",
    "T34n1721_001:0453b03": "正即是受前佛付囑，流通謂付囑後佛也。八",
    "T34n1721_001:0453b04": "者唯有三分：一者、前方便即是序說，二者、",
    "T34n1721_001:0453b05": "經體所謂正說，三者、經用明流通說也。九者、",
    "T34n1721_001:0453b06": "又有三說：一說之由漸，二者正說，三者稱歎，",
    "T34n1721_001:0453b07": "稱歎即是流通也。十者、根性有上中下，如來",
    "T34n1721_001:0453b08": "說法又具三時也。初之一品名為序說；從",
    "T34n1721_001:0453b09": "〈方便品〉去至〈分別功德品〉半格量偈來凡十五",
    "T34n1721_001:0453b10": "品半，名為正說；從格量偈後盡經十一品半，",
    "T34n1721_001:0453b11": "名為流通分也。問：序分既名序品，正與流",
    "T34n1721_001:0453b12": "通何故不名正說品、流通品耶？答：序品文少",
    "T34n1721_001:0453b13": "又明義無雜，故但名序品。正說文長而明義",
    "T34n1721_001:0453b14": "廣，故廢通名從別義受稱，流通又然。就此三",
    "T34n1721_001:0453b15": "段各開兩章。序開二者：一、證信序，二、發起序。",
    "T34n1721_001:0453b16": "證信令未來眾生於經生信，發起假諸靈異",
    "T34n1721_001:0453b17": "發起正經，利於現在，以化沾兩世，故雙明二",
    "T34n1721_001:0453b18": "序也。正說二者：始從〈方便〉終竟〈法師品〉明乘",
    "T34n1721_001:0453b19": "方便、乘真實；次從〈見寶塔〉竟〈分別功德〉格量",
    "T34n1721_001:0453b20": "以來，明身方便、身真實。所以開此二者，乘謂",
    "T34n1721_001:0453b21": "所乘之法，身謂能乘之人，具此二門乘義",
    "T34n1721_001:0453b22": "乃足。問：身方便、身真實，云何是人？答：《法華論》",
    "T34n1721_001:0453b23": "釋壽量明於三佛，而《金光明經》辨於三佛云三",
    "T34n1721_001:0453b24": "身品，故知三身即是三佛，佛即是人也。問：",
    "T34n1721_001:0453b25": "乘權乘實，以一乘為實、餘二為權，身義云何？",
    "T34n1721_001:0453b26": "答：三身之中又得法身為實，應、化為權。問：以",
    "T34n1721_001:0453b27": "法身為實、赴感為應，但立一真一應者，乘",
    "T34n1721_001:0453b28": "又得爾不？答：以大乘為實、小乘為權，又得一",
    "T34n1721_001:0453b29": "權一實，但約今昔不同凡有三義：一者雙說，",
    "T34n1721_001:0453c01": "二者雙覆，三者雙開。言雙說者，初成正覺，",
    "T34n1721_001:0453c02": "寂滅道場為諸菩薩雙明二義，如〈信解品〉，辨",
    "T34n1721_001:0453c03": "於長者喻真實身，羅列寶物喻真實乘，即其",
    "T34n1721_001:0453c04": "證也。次雙覆者，脫珍御服著弊垢衣，以身",
    "T34n1721_001:0453c05": "方便覆身真實，隱於傍使更遣餘人，即是以",
    "T34n1721_001:0453c06": "乘方便覆乘真實，謂雙覆也。三雙開者，明",
    "T34n1721_001:0453c07": "昔三乘是方便、今一乘為真實，辨昔身是方",
    "T34n1721_001:0453c08": "便、今身為真實，謂雙開也。然乘之與身更無",
    "T34n1721_001:0453c09": "二體，即一正觀隨宜說之。運用自在故名為",
    "T34n1721_001:0453c10": "乘，體可軌模故名為法，以法為身故稱法身。",
    "T34n1721_001:0453c11": "流通二者，始從格量偈竟〈神力品〉謂讚歎流",
    "T34n1721_001:0453c12": "通；次從〈囑累品〉竟於〈勸發品〉明付囑流通。所",
    "T34n1721_001:0453c13": "以明此二者，將欲付囑使物弘宣，必須讚法",
    "T34n1721_001:0453c14": "功深美人德重，物欣此利然後受命弘經，故",
    "T34n1721_001:0453c15": "前明讚歎、後辨付囑。今就釋證信序文凡有",
    "T34n1721_001:0453c16": "二意：一、總釋；二、別釋。總釋之中略為六門：一、",
    "T34n1721_001:0453c17": "序原由門。三世諸佛說十二部經皆有六事，",
    "T34n1721_001:0453c18": "但要待侍者發問然後命使安之。如《集法藏",
    "T34n1721_001:0453c19": "經》云「侍者阿難凡發四問：一問以誰為師，二",
    "T34n1721_001:0453c20": "問依何行道，三問云何與惡人共住，四問",
    "T34n1721_001:0453c21": "佛經初安何等語。如來答云：戒能訓誨可以",
    "T34n1721_001:0453c22": "為師，四念處破倒依此行道，梵法默然",
    "T34n1721_001:0453c23": "伏彼惡人，一切經初皆標六事。」問：何故但問",
    "T34n1721_001:0453c24": "四事不多不少？答：初明正行，次明正解，次",
    "T34n1721_001:0453c25": "辨除障修行之緣，然此三門必依聖教，此四",
    "T34n1721_001:0453c26": "攝事既周，故不得多少也。二、定多少門者，諸",
    "T34n1721_001:0453c27": "舊經師但明五事，此釋傷義無文故不用也。",
    "T34n1721_001:0453c28": "今明凡有六事：一、「如是」謂所聞之法，二、「我聞」",
    "T34n1721_001:0453c29": "謂能聞之人，三、「一時」謂聞法有時，四、辨佛即",
    "T34n1721_001:0454a01": "是教主，五、明聞法之處，六、明與眾共聞；具",
    "T34n1721_001:0454a02": "此六門義乃圓足。又如天親《燈論》偈云「前三",
    "T34n1721_001:0454a03": "明弟子，後三證師說，一切修多羅，法門皆如",
    "T34n1721_001:0454a04": "是」。故知六事出自誠文。前三明弟子者，「如",
    "T34n1721_001:0454a05": "是」謂弟子之信，次句是弟子稱「我」，第三句明",
    "T34n1721_001:0454a06": "聞法有時，從「佛住」以去既標於佛，故知後三",
    "T34n1721_001:0454a07": "句證師說也。三、序來意門者，立此六事凡有",
    "T34n1721_001:0454a08": "三意：一、為生信，「如是」即是信也。下之五句",
    "T34n1721_001:0454a09": "為生信，故《智度論》云「說時、方、人，令生信故。時",
    "T34n1721_001:0454a10": "謂一時，方即住處，人謂阿難與佛及同聞眾」。",
    "T34n1721_001:0454a11": "故此三事攝前五門，以有時方人故所傳可",
    "T34n1721_001:0454a12": "信。二者、立此六事為簡外道。外道經初皆標",
    "T34n1721_001:0454a13": "阿傴二字，如來教首六事貫初，三者為欲異",
    "T34n1721_001:0454a14": "論，弟子造論歸敬三寶，如來之經六事在初",
    "T34n1721_001:0454a15": "也。四者、有無門者，當佛說經時具有六體但",
    "T34n1721_001:0454a16": "未立文，將入泥洹命使安之，結集法藏始標",
    "T34n1721_001:0454a17": "經首也。五、具不具門者，餘經具足六事，但",
    "T34n1721_001:0454a18": "《金光明經》略無同聞，至後當說也。六、前後門",
    "T34n1721_001:0454a19": "者，諸經多云「如是我聞」，以信是入佛法之",
    "T34n1721_001:0454a20": "初，故前標「如是」；欲證成信義，故次云「我聞」。如",
    "T34n1721_001:0454a21": "《溫室經》云「我聞如是」，此前標能信之人，然",
    "T34n1721_001:0454a22": "後始得於經生信也。問：佛說經時云何有六",
    "T34n1721_001:0454a23": "事？答：以物有信心方乃說法，故知有如是",
    "T34n1721_001:0454a24": "佛說經時，即有侍者、聞法、時節、教主、住處、同",
    "T34n1721_001:0454a25": "聞，故知實有六事也。次別釋六事，即為六",
    "T34n1721_001:0454a26": "門。「如是」者，《注法華》云「如是，感應之端也。如以",
    "T34n1721_001:0454a27": "順機受名，是以無非立稱，眾生以無非為感，",
    "T34n1721_001:0454a28": "如來以順機為應。傳經人以名教出於感應，",
    "T34n1721_001:0454a29": "故云如是。」又《注無量義經》云「至人說法但為",
    "T34n1721_001:0454b01": "顯如，唯如為是故云如是也。」瑤公云：「如是",
    "T34n1721_001:0454b02": "者，將傳所聞之言於未聞，良由可信，今明所",
    "T34n1721_001:0454b03": "傳之言言必至極也。善當其理不失機會，名",
    "T34n1721_001:0454b04": "為如是也。」曇詵云：「如是者，無毀無譽之言也。」",
    "T34n1721_001:0454b05": "真諦三藏云：「如是者，離五種謗故云如是。言",
    "T34n1721_001:0454b06": "五種謗者：一、如言此經因果決定是有，名增",
    "T34n1721_001:0454b07": "益謗；二、如言此經因果決定是無，名損減謗；",
    "T34n1721_001:0454b08": "三、如言此經因果又有又無，名相違謗；四、如",
    "T34n1721_001:0454b09": "言此經因果非有無，名愚癡謗；五、如言此經",
    "T34n1721_001:0454b10": "因果非不有非不無，名戲論謗。離此五種謗",
    "T34n1721_001:0454b11": "故，名為如是也。」光宅云：「如是者，將傳所聞",
    "T34n1721_001:0454b12": "前，題舉一部也。如是一部經，我親從佛聞，即",
    "T34n1721_001:0454b13": "為我聞作𠱚胤也。」梁武云：「如是者，如斯之",
    "T34n1721_001:0454b14": "言是佛所說，故云如是也。」有人言：「如是者有",
    "T34n1721_001:0454b15": "三種：一就佛，二就理，三就阿難。言就佛者，三",
    "T34n1721_001:0454b16": "世諸佛所說不異，故名之為如；以同說故，名",
    "T34n1721_001:0454b17": "之為是。諸佛同說，是故可信也。言就理者，諸",
    "T34n1721_001:0454b18": "法實相古今不異，故名為如；如理而說，故名",
    "T34n1721_001:0454b19": "為是。既是理之言，不增不減決定可信，故稱",
    "T34n1721_001:0454b20": "如是也。言就阿難釋者，以阿難望佛教，所傳",
    "T34n1721_001:0454b21": "不異本，故曰如也；望理者，即有所說，無非曰",
    "T34n1721_001:0454b22": "是也。」有人言：「如是者，文如理是。兩物相似",
    "T34n1721_001:0454b23": "曰如，一物無非曰是。以文能詮於理相似曰",
    "T34n1721_001:0454b24": "如；理則至當無非稱是也。」今云如是者，《智度",
    "T34n1721_001:0454b25": "論》「問云：『一切經初何故稱如是？』答：『佛法大海，",
    "T34n1721_001:0454b26": "信為能入、智為能度，如是者即是信也。以信",
    "T34n1721_001:0454b27": "故言如是，若不信即言不如是，所以佛經初",
    "T34n1721_001:0454b28": "標如是也。』」問：如之與是何異？答：如名如實",
    "T34n1721_001:0454b29": "不虛，是謂至當無非為義，以信佛法如實不",
    "T34n1721_001:0454c01": "虛、非邪是正故，故信稱如是也。問：如是為據",
    "T34n1721_001:0454c02": "信體？為因信相？答：如是名為信相，非信體也。",
    "T34n1721_001:0454c03": "以外發言稱此事如是，即表內心有誠信，故",
    "T34n1721_001:0454c04": "《論》云「如是者是信相也」。問：如是為據能信？為",
    "T34n1721_001:0454c05": "因所信？答：《論》云「佛法大海信為能入」，即知佛",
    "T34n1721_001:0454c06": "法為所入，故知是據能信也。若言此事如是，",
    "T34n1721_001:0454c07": "則此事屬於所信，則如是言具含能所。問：如",
    "T34n1721_001:0454c08": "是為是通信？為是別信？答：信佛法之正即不",
    "T34n1721_001:0454c09": "信外道之邪，蓋是分邪正之始、樹眾德之基，",
    "T34n1721_001:0454c10": "屬通信也。然經有大小、教有權實，信大之信",
    "T34n1721_001:0454c11": "非信小之信，即是別信也。問：為明阿難信？為",
    "T34n1721_001:0454c12": "明餘人信？答：有信心者即入佛法，蓋是通勸",
    "T34n1721_001:0454c13": "一切信受，非局在阿難也。問：何人能信一乘？",
    "T34n1721_001:0454c14": "答：有六種人不能生信：一者、起愛眾生深著",
    "T34n1721_001:0454c15": "世樂不能信受。二者、起見之流自是非他又",
    "T34n1721_001:0454c16": "不生信。三者、求二乘之人，執魚目為真珠、投",
    "T34n1721_001:0454c17": "夜光而按釰，故外國大小乘人分河飲水，故",
    "T34n1721_001:0454c18": "說一乘不生信受。四者、謂法華教猶是無常，",
    "T34n1721_001:0454c19": "聞說常住不生信受。五者、謂於此經覆相明",
    "T34n1721_001:0454c20": "常，聞顯了說常不生信受。六者、謂此經顯了",
    "T34n1721_001:0454c21": "明常執成常見，聞說寂滅之道非常非無常",
    "T34n1721_001:0454c22": "又不生信，故〈見塔品〉云「手把虛空不足為難，",
    "T34n1721_001:0454c23": "信受書持乃稱不易」，斯言驗矣！今若離上過",
    "T34n1721_001:0454c24": "失心無所依，乃能信受也。「我聞」者，如是一句",
    "T34n1721_001:0454c25": "謂所生信果，此下五事謂能生信因，以阿難",
    "T34n1721_001:0454c26": "見三譏嫌、具八功德，親侍如來二十餘載，傳",
    "T34n1721_001:0454c27": "於佛語物必信之。故是生信因也。問：阿難",
    "T34n1721_001:0454c28": "是佛得道夜半生，年二十五方乃侍佛，則知",
    "T34n1721_001:0454c29": "前二十五年所說阿難不聞，後二十五年所",
    "T34n1721_001:0455a01": "說悉皆得聞。後二十五年凡有三類：一者得",
    "T34n1721_001:0455a02": "聞，如聞《法華經》等。二者不聞，如《涅槃經》等。",
    "T34n1721_001:0455a03": "三者亦聞不聞，如《淨名》一經凡有四會：菴薗",
    "T34n1721_001:0455a04": "二會阿難得聞，毘耶兩集阿難不聞。以何義",
    "T34n1721_001:0455a05": "故，一代之經皆稱我聞耶？答：今引二經，據本",
    "T34n1721_001:0455a06": "迹通之。一、《涅槃經》，據本而釋，阿難多聞士，自",
    "T34n1721_001:0455a07": "然能解了是常及無常；既自然解，亦自然得",
    "T34n1721_001:0455a08": "聞。二、依《報恩經》，據迹而解，佛重而說方乃得",
    "T34n1721_001:0455a09": "聞。問：阿難依何德何三昧能持佛經？答：釋道",
    "T34n1721_001:0455a10": "安云「《十二遊經》云『阿難得佛意三昧之所傳",
    "T34n1721_001:0455a11": "也』。《金剛華經》云『阿難得法性覺三昧之所傳",
    "T34n1721_001:0455a12": "也』。」問：實是耳聞，何故稱我聞？答：凡有七義故",
    "T34n1721_001:0455a13": "稱我聞：一者、佛命令稱我聞，今順佛勅故云",
    "T34n1721_001:0455a14": "我聞也。二者、集法藏時迦葉問阿難：「佛在何",
    "T34n1721_001:0455a15": "處最初說法？」阿難以答僧眾，稱如是我聞。三",
    "T34n1721_001:0455a16": "者、以人傳法證信故稱我聞，所以云說時、方、",
    "T34n1721_001:0455a17": "人令生信也。四者、阿難聞佛所說發生三慧，",
    "T34n1721_001:0455a18": "自在稱我故云我聞。五者、阿難聽佛所說，無",
    "T34n1721_001:0455a19": "散亂心如不覆器，無忘失心如不漏器，無顛",
    "T34n1721_001:0455a20": "倒心如不臭器，初是定力，次是持力，後是",
    "T34n1721_001:0455a21": "智慧力，具此三種自在得稱為我，故言我聞。",
    "T34n1721_001:0455a22": "六者、耳別我通，立通廢別故言我聞。七者、我",
    "T34n1721_001:0455a23": "本耳末，立本廢末故稱我聞。問：云何聞？為以",
    "T34n1721_001:0455a24": "人聞？為根、為識、為塵聞耶？答：因緣故聞，因緣",
    "T34n1721_001:0455a25": "聞即無所聞，故《中論》云：「因緣所生法，則是寂",
    "T34n1721_001:0455a26": "滅性」，故聞宛然而不聞，亦不聞宛然而聞。以",
    "T34n1721_001:0455a27": "聞宛然不聞，故不壞假名而說實相；以不聞",
    "T34n1721_001:0455a28": "宛然而聞，故不動真際建立諸法。又聞宛然",
    "T34n1721_001:0455a29": "而不聞，故是聞不聞；不聞宛然而聞，故則是",
    "T34n1721_001:0455b01": "不聞聞。不聞聞豈是聞？聞不聞豈是不聞？故",
    "T34n1721_001:0455b02": "非聞非不聞名為中道，而聞而不聞稱為假",
    "T34n1721_001:0455b03": "名，故《論》云「亦為是假名，亦是中道義」。然中",
    "T34n1721_001:0455b04": "假即是因緣，故中稱假中、假稱中假，中假非",
    "T34n1721_001:0455b05": "假、假中非中，故非中非假，言辭相寂滅，非",
    "T34n1721_001:0455b06": "謂變轉前法方稱寂滅，即因緣之聞本來寂",
    "T34n1721_001:0455b07": "滅。故此經云「諸法從本來，常自寂滅相」也。",
    "T34n1721_001:0455b08": "問：作此聞，得何利耶？答：此經正明大事因緣，",
    "T34n1721_001:0455b09": "謂開佛知見。佛知見者所謂四智：如來智、佛",
    "T34n1721_001:0455b10": "智、自然智、無師智。以知聞無所聞則生如來",
    "T34n1721_001:0455b11": "智，無所聞而聞則生佛智，斯二任運現前名",
    "T34n1721_001:0455b12": "自然智，此三不從師得謂無師智。聞既生四",
    "T34n1721_001:0455b13": "智，諸有所作皆須精識因緣並生四智入佛",
    "T34n1721_001:0455b14": "知見也。「一時」者，謂說經有時，故可信也。今略",
    "T34n1721_001:0455b15": "明四義：一者、佛五十年說法蓋是多時，今對",
    "T34n1721_001:0455b16": "彼多時明此經是一時之說，故云一時也。二",
    "T34n1721_001:0455b17": "者、一謂一部經也。蓋是說一部經時，故云一",
    "T34n1721_001:0455b18": "時也。三者、眾生心行可一之時，即是一乘機",
    "T34n1721_001:0455b19": "發、說一乘教時，故云一時。問：一切經皆云一",
    "T34n1721_001:0455b20": "時，可言並說一乘耶？答：此經云「諸有所作皆",
    "T34n1721_001:0455b21": "為一事」，故知說一切教為開一道，皆稱一時。",
    "T34n1721_001:0455b22": "四者、機教符會無差異時，故名一時。問：為是",
    "T34n1721_001:0455b23": "假時？為是實時？答：《正觀論》云「諸佛或說我，或",
    "T34n1721_001:0455b24": "說於無我，諸法實相中，無我無非我」，又應云",
    "T34n1721_001:0455b25": "「諸佛或說假，或說於非假，諸法實相中，非假非",
    "T34n1721_001:0455b26": "非假」。問：云何說假及非假耶？答：化內弟子為",
    "T34n1721_001:0455b27": "結戒，故明非假時；通化道俗辨假名時，如《論》",
    "T34n1721_001:0455b28": "廣說也。「佛」者，第四、標教主也。所以標佛者凡",
    "T34n1721_001:0455b29": "有五義：一者、阿難答迦葉問。迦葉問云：「佛在",
    "T34n1721_001:0455c01": "何處最初說法？」故標佛也。二者、若不標佛直",
    "T34n1721_001:0455c02": "明五事，則不知此經為是魔說、為是佛說？為",
    "T34n1721_001:0455c03": "內道說、為外道說？今欲別邪正內外，故標於",
    "T34n1721_001:0455c04": "佛。三者、佛法有五人說：一、佛說；二、弟子說；三、",
    "T34n1721_001:0455c05": "諸天說；四、仙人說；五、化人說。今欲明此經是",
    "T34n1721_001:0455c06": "佛所說，非餘人說，故標佛也。四者、以後代眾",
    "T34n1721_001:0455c07": "生聞是佛說則深起敬信，故標佛也。五者、為",
    "T34n1721_001:0455c08": "欲成經是故標佛。凡是佛說亦須標佛，弟",
    "T34n1721_001:0455c09": "子之說又須標佛，如《維摩》、《勝鬘》等經皆標於",
    "T34n1721_001:0455c10": "佛，若不標佛則不成經也。佛有三義：一者、",
    "T34n1721_001:0455c11": "自覺異彼凡夫；二者、覺他異彼二乘；三者、覺",
    "T34n1721_001:0455c12": "道圓滿異彼菩薩。若依由來所判明三種佛，",
    "T34n1721_001:0455c13": "悉非覺義：一者、若言此經辨佛猶是無常，但",
    "T34n1721_001:0455c14": "是覺於無常，未是悟諸法實，故不名為覺。二",
    "T34n1721_001:0455c15": "者、若言此經是覆相明常，既稱隱覆則猶是",
    "T34n1721_001:0455c16": "未覺，不名為佛。三者、若言此經辨佛定是常",
    "T34n1721_001:0455c17": "住，則是常見猶名無明，故不名為覺。今言",
    "T34n1721_001:0455c18": "覺者，覺悟諸法非常非無常，亦復非是四句",
    "T34n1721_001:0455c19": "內外，窮了法實故名為覺。問：此經何處有斯",
    "T34n1721_001:0455c20": "文耶？答：〈壽量品〉云「如來如實知見三界之相，",
    "T34n1721_001:0455c21": "無有生死若退若出。又無在世及滅度者，非",
    "T34n1721_001:0455c22": "實非虛非如非異」，六無四非即其事也。外國",
    "T34n1721_001:0455c23": "名佛以為天鼓，賊欲來時天鼓則鳴，賊欲去",
    "T34n1721_001:0455c24": "時天鼓亦鳴，天鼓鳴時諸天心勇，天鼓鳴時",
    "T34n1721_001:0455c25": "修羅懼怖，眾生煩惱應來佛則為說法，眾生",
    "T34n1721_001:0455c26": "煩惱應去佛則為說法，佛說法時弟子心勇，",
    "T34n1721_001:0455c27": "佛說法時諸魔懼怖，天鼓無心能為四事，如",
    "T34n1721_001:0455c28": "來雖說亦復無心，是故詺佛以為天鼓也。又",
    "T34n1721_001:0455c29": "如來雖覺實無所悟，喻天鼓雖鳴實無心也。",
    "T34n1721_001:0456a01": "「住」者，今取能住為住，故住義屬佛。住有二種：",
    "T34n1721_001:0456a02": "一者身住；二者心住。身住亦有四：一、化處住，",
    "T34n1721_001:0456a03": "十方諸佛各有國土。二、異俗住，三世諸佛多",
    "T34n1721_001:0456a04": "栖止伽藍。三、未捨壽分住，佛未答魔王啟請",
    "T34n1721_001:0456a05": "壽命無量，由答啟請則唯留八十餘皆捨之。",
    "T34n1721_001:0456a06": "《雜心》云「捨第五壽分者，百年之壽，二十為一",
    "T34n1721_001:0456a07": "分，故有五分。佛答魔王啟請，捨二十年唯留",
    "T34n1721_001:0456a08": "八十，故云捨第五壽分。」《法華》去涅槃近，應是",
    "T34n1721_001:0456a09": "捨壽分住也。四者、威儀住，謂行住坐臥悉名",
    "T34n1721_001:0456a10": "為住也。二、就內德論住亦有四種：一者、天住，",
    "T34n1721_001:0456a11": "謂住布施、持戒等。二者、梵住，謂住四無量心。",
    "T34n1721_001:0456a12": "三者、聖住，謂住空、無相、無願三昧。四者、佛住，",
    "T34n1721_001:0456a13": "謂住十力等果地眾德。如來具此內外八住，",
    "T34n1721_001:0456a14": "此即是無住而住、住無所住；例如文殊不來",
    "T34n1721_001:0456a15": "而來，來無所來也。亦如《涅槃》師子吼辨住沙",
    "T34n1721_001:0456a16": "羅林說。「王舍城」者，第五、明住處。說必有處，故",
    "T34n1721_001:0456a17": "可信也。異彼外道或言空中授與，或言赤鳥",
    "T34n1721_001:0456a18": "𮕣來，皆無根本。就住處有二：一者、明通處；二",
    "T34n1721_001:0456a19": "者、明別處。至人形無定方，豈有其常處？但為",
    "T34n1721_001:0456a20": "成信義，故須委曲題之。又欲喧靜兼化，故山城",
    "T34n1721_001:0456a21": "兩舉。國名摩伽陀，此云不害，人雖犯罪無刑",
    "T34n1721_001:0456a22": "殺誅，故稱不害也。城名王舍，小國即國為城，",
    "T34n1721_001:0456a23": "如毘耶離國亦名毘耶離城。今是大國，所以",
    "T34n1721_001:0456a24": "國、城為異。具足外國語，應云羅悅祇摩訶伽",
    "T34n1721_001:0456a25": "羅。羅悅祇，此翻為王舍；摩訶言大；伽羅云城。",
    "T34n1721_001:0456a26": "十六大國及六大城中而此城最大，故稱王舍",
    "T34n1721_001:0456a27": "大城。《智度論》云「佛滅度後，阿闍世王以人民",
    "T34n1721_001:0456a28": "減少，捨本大城更造一小城，於諸城中猶尚",
    "T34n1721_001:0456a29": "為大，況本王舍城耶？」《善見毘婆沙》云「其城",
    "T34n1721_001:0456b01": "縱廣三百由旬，有八億萬戶，其屬王舍城者",
    "T34n1721_001:0456b02": "有八萬聚落也。」問：六大城皆有諸王之舍，何",
    "T34n1721_001:0456b03": "故此城獨稱王舍耶？答：《智度論》有三解：一云",
    "T34n1721_001:0456b04": "昔摩訶陀王生子，一頭兩面四臂，時人為不",
    "T34n1721_001:0456b05": "祥，裂其身首棄之曠野。羅剎女鬼名利監，合",
    "T34n1721_001:0456b06": "其身首以乳養之。後成大人，力能并兼諸國，",
    "T34n1721_001:0456b07": "取一萬八千王置此五山，以大力治閻浮提。",
    "T34n1721_001:0456b08": "此意明多王在此城，故名王舍城。餘二解如",
    "T34n1721_001:0456b09": "《論》文。更有人言：「有王失於正道，千國共廢，置",
    "T34n1721_001:0456b10": "此五山，退思補過後還共治國，故名此城以",
    "T34n1721_001:0456b11": "為王舍也。」真諦三藏引律毘婆沙云「凡轉輪",
    "T34n1721_001:0456b12": "王出世，相承卜居住此五山，故獨名此城以",
    "T34n1721_001:0456b13": "為王舍。」又律毘婆沙解云：「昔有四天王共攢",
    "T34n1721_001:0456b14": "乳海覓得甘露，未分，於此五山起舍守之。七",
    "T34n1721_001:0456b15": "日後方乃分，是故名為王舍。」故前謂人王起",
    "T34n1721_001:0456b16": "舍，後即天王起舍。依《仁王經》云「班足王收得",
    "T34n1721_001:0456b17": "一千王置五山內」，亦從多王作名，餘城無此",
    "T34n1721_001:0456b18": "眾事，故獨名此城以為王舍城。五山周匝如",
    "T34n1721_001:0456b19": "城，而於中起舍，兩事合舉名王舍城也。問：",
    "T34n1721_001:0456b20": "若兩事合舉名王舍城者，不應復有山、城二",
    "T34n1721_001:0456b21": "處？答：得王舍城名則兩事合說，但王於五山",
    "T34n1721_001:0456b22": "之內別更起城，故有山、城二處也。「耆闍崛山」",
    "T34n1721_001:0456b23": "者，此云鷲頭山也。然此五山峯各有所像，今",
    "T34n1721_001:0456b24": "之一山似鷲頭，故以名鷲。佛滅度後，阿育王見",
    "T34n1721_001:0456b25": "其山頂似鷲，使人鑿作兩翅兩足及尾，故全",
    "T34n1721_001:0456b26": "如鷲鳥出。陸蹬《地理記》「城山相去凡十五里」。",
    "T34n1721_001:0456b27": "問：佛大慈既普，何故多住王舍城說法耶？答：",
    "T34n1721_001:0456b28": "《法華論》有二義：一、欲因處表教。一切城中此",
    "T34n1721_001:0456b29": "城最大，一切山中此山最勝，表《法華經》眾經",
    "T34n1721_001:0456c01": "中勝。二者、示現自在功德成就故。言此偏舉",
    "T34n1721_001:0456c02": "王舍城為喻，如王於世間自在，顯此經是眾",
    "T34n1721_001:0456c03": "經之王，以一乘攝一切乘、一切乘歸一乘故",
    "T34n1721_001:0456c04": "也。《釋論》六種義：一云報法身恩故。如來既",
    "T34n1721_001:0456c05": "本於摩伽陀國成道，為報此恩，故多住也。二",
    "T34n1721_001:0456c06": "者、彼處地廣民多、受化彌廣，故多住也。三",
    "T34n1721_001:0456c07": "者、彼處多聰明大智人，身子、迦葉之流，長爪、",
    "T34n1721_001:0456c08": "六師之例，欲降制之，故多住也。四者、彼國有",
    "T34n1721_001:0456c09": "龍王兄弟二人，以時降雨國無荒年，出家",
    "T34n1721_001:0456c10": "之人資身既立，則練神亦易，故多住也。五者、",
    "T34n1721_001:0456c11": "此處多精舍，平地有竹林，伽藍五山有五精",
    "T34n1721_001:0456c12": "舍，餘國既少，故多住也。六者、此處靈華瑞草",
    "T34n1721_001:0456c13": "閑靜清潔，實是眾聖之所栖遊、神仙之所窟",
    "T34n1721_001:0456c14": "宅，故多住也。「與大比丘眾」下，第六、次列同聞",
    "T34n1721_001:0456c15": "眾。今就此章略以六門分別：一者、來意門；二",
    "T34n1721_001:0456c16": "者、定眾數門；三者、權實門；四者、有無門；五者、",
    "T34n1721_001:0456c17": "次第門；六者、具不具門。來意門者略有十義：",
    "T34n1721_001:0456c18": "一、為成阿難聞，以阿難共勝人聞，故傳經可",
    "T34n1721_001:0456c19": "信。二者、為顯佛德，以佛為勝眾圍遶則佛德",
    "T34n1721_001:0456c20": "益尊，既尊其人必受其法。三者、為欲開發正",
    "T34n1721_001:0456c21": "經，如因身子三請故得開乘權乘實，由彌勒",
    "T34n1721_001:0456c22": "三請故得開身權身實。四者、助佛揚化，如佛",
    "T34n1721_001:0456c23": "三周說法華，諸聖弟子自序領解亦三周而",
    "T34n1721_001:0456c24": "說，彌勒領解稱歎其事亦然。五者、為欲供",
    "T34n1721_001:0456c25": "養恭敬尊重讚歎於佛，如後文說。六者、欲發",
    "T34n1721_001:0456c26": "誓弘經，如〈持品〉及〈神力品〉說。七者、欲引導眾",
    "T34n1721_001:0456c27": "生來至佛所。八者、欲聽佛說法進求深悟。九",
    "T34n1721_001:0456c28": "者、為證經故來，如分身佛集。十者、為作教門",
    "T34n1721_001:0456c29": "故來，如說妙音、觀音，即以菩薩而為佛事，是",
    "T34n1721_001:0457a01": "故來也。第二、定眾數門者，此經始末凡有二",
    "T34n1721_001:0457a02": "會，前集有二十三眾，後會有其六眾，合為",
    "T34n1721_001:0457a03": "二十九眾。言二十三眾者，僧眾有二，尼眾亦",
    "T34n1721_001:0457a04": "爾，及菩薩眾聖眾有五也。凡眾有十八，欲",
    "T34n1721_001:0457a05": "界天有十眾：三光天子、四王、帝釋、自在、大",
    "T34n1721_001:0457a06": "自在也。色界二眾：尸棄及光明大梵，合十二",
    "T34n1721_001:0457a07": "眾。次雜類有其六眾，在文易知也。後集六眾",
    "T34n1721_001:0457a08": "者，謂〈寶塔品〉多寶眾集、分身眾集，〈提婆達多",
    "T34n1721_001:0457a09": "品〉龍宮眾集，〈涌出品〉下方眾集、妙音眾集、普",
    "T34n1721_001:0457a10": "賢眾集也。第三權實門者，有人言：「同聞眾",
    "T34n1721_001:0457a11": "皆是實行聽經之眾。」有人言：「皆是權行影嚮",
    "T34n1721_001:0457a12": "證經之人。」今明此事難知，若皆是實行則失",
    "T34n1721_001:0457a13": "影嚮之人，若皆是影嚮則無稟教之眾，故須",
    "T34n1721_001:0457a14": "兩義雙辨，以其為王為主多是權行，若是眷",
    "T34n1721_001:0457a15": "屬多是實行，故非小非大作小方便引小眷",
    "T34n1721_001:0457a16": "屬令同歸一乘，乃至非聖非凡作凡方便引",
    "T34n1721_001:0457a17": "凡眷屬令共入不二。故《華嚴》云「諸菩薩等皆",
    "T34n1721_001:0457a18": "是盧舍那佛宿世善友」，《涅槃論》云「明大眾雲",
    "T34n1721_001:0457a19": "集多是不思議神通變示分」，即其事也。《法華",
    "T34n1721_001:0457a20": "論》釋眾有四行：一、聲聞行，即如此品列諸聲",
    "T34n1721_001:0457a21": "聞等。二、菩薩行，又如此品列諸菩薩等。三、不",
    "T34n1721_001:0457a22": "定行，如善守菩薩示現作四眾八部等。四、定",
    "T34n1721_001:0457a23": "行，出家人形儀一向定。以此推之，知大眾具",
    "T34n1721_001:0457a24": "有權實也。第四、有無門者，龍樹云：「小乘經初",
    "T34n1721_001:0457a25": "無菩薩眾，大乘經首具大小兩眾。」然斯言未",
    "T34n1721_001:0457a26": "盡，諸大乘經凡有四句：一、但有菩薩眾無聲",
    "T34n1721_001:0457a27": "聞眾，如華嚴七會。二、但有聲聞眾無菩薩眾，",
    "T34n1721_001:0457a28": "如《金剛般若》。三、具有二眾，即如此經。四、俱",
    "T34n1721_001:0457a29": "無二眾，如《金光明經》。問：《金光明》何故俱無二",
    "T34n1721_001:0457b01": "眾耶？答：釋迦于時獨在鷲山三昧正受，未有",
    "T34n1721_001:0457b02": "眾集故無同聞；信想感夢，明旦始與大眾來",
    "T34n1721_001:0457b03": "至佛所也。第五、次第門者，就列眾內大開三",
    "T34n1721_001:0457b04": "別：一、前列聲聞眾，二、列菩薩眾，三、列凡夫眾。",
    "T34n1721_001:0457b05": "問：若依大數，應先列菩薩，次列聲聞，後列凡",
    "T34n1721_001:0457b06": "夫；若從小數，應先列凡夫，次列聲聞，後列菩",
    "T34n1721_001:0457b07": "薩。今何故先列聲聞，次列菩薩，後列凡夫耶？",
    "T34n1721_001:0457b08": "答：如《華嚴．法界品》及《五濁經》等，前列菩薩後",
    "T34n1721_001:0457b09": "列聲聞，此則依其內德從勝至劣以為次第。",
    "T34n1721_001:0457b10": "今前列聲聞後列菩薩者，此中列眾次第要",
    "T34n1721_001:0457b11": "以外儀具足：聲聞心具智斷、形備法儀，心形",
    "T34n1721_001:0457b12": "兩勝是故前列；菩薩心雖會道，形無定方或",
    "T34n1721_001:0457b13": "道或俗，此則心勝形劣，故在第二；凡夫心形",
    "T34n1721_001:0457b14": "兩劣，所以居第三。此則是約外儀從勝至劣",
    "T34n1721_001:0457b15": "以為次第也。第六、具不具門者，依《仁王經》有",
    "T34n1721_001:0457b16": "變化眾、有緣覺眾、有無色界眾；依《陀羅尼經》",
    "T34n1721_001:0457b17": "有地獄眾，今會所無，依此經後文，具四眾、",
    "T34n1721_001:0457b18": "八部眾及轉輪王眾，今無輪王，八部之中略",
    "T34n1721_001:0457b19": "無二部，謂夜叉、摩睺羅伽眾，四眾中略無優",
    "T34n1721_001:0457b20": "婆塞、優婆夷眾也。就列聲聞眾為二：初、僧；次、",
    "T34n1721_001:0457b21": "尼。何由先僧後尼者，義有七門：一、男尊女",
    "T34n1721_001:0457b22": "卑，故前僧後尼。二、僧前入道，尼後入道。三、僧",
    "T34n1721_001:0457b23": "為師，尼為弟子。四、僧傳持法藏，故二十五人",
    "T34n1721_001:0457b24": "皆是僧也，尼則不能。五、僧能結集大小二藏，",
    "T34n1721_001:0457b25": "尼則不能。六、僧與佛同住，尼與佛異住。七、",
    "T34n1721_001:0457b26": "僧眾多，尼眾少。就列僧眾有二：一、前列顯名",
    "T34n1721_001:0457b27": "眾；二、列密行眾。初既云「眾所知識」，故知是",
    "T34n1721_001:0457b28": "顯名眾。次不云眾所知識，而同得授記成佛，",
    "T34n1721_001:0457b29": "故是密行眾。以適化多方，故聖人或顯或密。",
    "T34n1721_001:0457c01": "又初純是無學眾故在先，次雜學、無學故居",
    "T34n1721_001:0457c02": "後，亦前眾數多、後眾數少故也。就無學眾開",
    "T34n1721_001:0457c03": "文為六：一、標通號；二、唱數；三、辨位；四、歎德；",
    "T34n1721_001:0457c04": "五、列名；六、總結。「與大比丘眾」者，標通號也。出",
    "T34n1721_001:0457c05": "家未受具戒，莫問聖凡通沙彌，具戒以上凡",
    "T34n1721_001:0457c06": "之與聖通名比丘。今言大者，就比丘內有其",
    "T34n1721_001:0457c07": "大小，凡夫三果名小比丘，羅漢之人名大比",
    "T34n1721_001:0457c08": "丘。又羅漢有二種：鈍根羅漢名之為小，利",
    "T34n1721_001:0457c09": "根羅漢稱之為大。所言大者，《智度論》云「一",
    "T34n1721_001:0457c10": "切眾中最大故，大障礙斷故，天王等大人恭",
    "T34n1721_001:0457c11": "敬故」。真諦三藏云：「大有三種：一者、勝大。猶",
    "T34n1721_001:0457c12": "如大王勝一切人，故名為大；此諸羅漢於學",
    "T34n1721_001:0457c13": "無學中最勝，故名為大。二者、形量大。譬如山",
    "T34n1721_001:0457c14": "海以形量大，故名大山及以大海；此諸羅漢",
    "T34n1721_001:0457c15": "功德智慧窮高極廣，故名為大。三者、數多故",
    "T34n1721_001:0457c16": "名大。猶如大軍以兵眾多故稱之為大；此諸",
    "T34n1721_001:0457c17": "羅漢數一萬二千，故名大也。」若依此經可有",
    "T34n1721_001:0457c18": "二義：「大比丘」者，標章門也。下之五段，釋章門",
    "T34n1721_001:0457c19": "也。一者、「萬二千人」謂數大也。二者、「皆是阿羅",
    "T34n1721_001:0457c20": "漢」，即位大也。三者、「諸漏已盡」，謂德大也。四者、",
    "T34n1721_001:0457c21": "「其名曰」，謂名大也。五者、「眾所知識」，謂知識大",
    "T34n1721_001:0457c22": "也。「比丘」者，名為乞士，上從如來乞法以練神，",
    "T34n1721_001:0457c23": "下就俗人乞食以資身，故名乞士；世之乞人",
    "T34n1721_001:0457c24": "但乞衣食不乞於法，不為比丘。又雖復乞食",
    "T34n1721_001:0457c25": "亦異世人之乞，退無積畜之累、進有福物之",
    "T34n1721_001:0457c26": "功，故自利利他，異於世間乞求之人也。餘怖",
    "T34n1721_001:0457c27": "魔、破惡、淨命，如《智度論》中廣說也。「萬二千人",
    "T34n1721_001:0457c28": "俱」下，第二、唱數。即是釋上眾義也。四人以上至",
    "T34n1721_001:0457c29": "萬二千人以還悉名為眾，所以唱多數者，有",
    "T34n1721_001:0458a01": "二種義：一者、阿難若與小人共聞，不足可信；",
    "T34n1721_001:0458a02": "以共多人同聞，方乃可信。二者、少眾圍遶，佛",
    "T34n1721_001:0458a03": "德未尊，多眾所敬方顯德重也。「皆是阿羅漢」",
    "T34n1721_001:0458a04": "下，第三、明位。雖唱大比丘，未知是何位人，故",
    "T34n1721_001:0458a05": "須明位也。又即以位釋大，由位是無學，故稱",
    "T34n1721_001:0458a06": "大比丘也。阿羅漢是外國語，以三義訓之：一",
    "T34n1721_001:0458a07": "者、殺賊。以智慧刃殺煩惱賊，此約離因患，就",
    "T34n1721_001:0458a08": "現在論也。二者、不生。以煩惱糠脫，故後世田",
    "T34n1721_001:0458a09": "中更不復生，此約離果患，就未來論也。三者、",
    "T34n1721_001:0458a10": "應供。具足智斷，應受供養。《法華論》凡有十五",
    "T34n1721_001:0458a11": "義釋應供，今略舉大意，謂內應真理故外應",
    "T34n1721_001:0458a12": "供養。《雜心》翻羅漢以為無著，故經翻阿羅呵",
    "T34n1721_001:0458a13": "亦云無著，故云「如來、無所著、至真、等正覺」也。",
    "T34n1721_001:0458a14": "「諸漏已盡」下，第四、歎德。上羅漢明位，今次明",
    "T34n1721_001:0458a15": "行，即位、行一雙也。二者、上雖有多人，若無勝",
    "T34n1721_001:0458a16": "德，不足引之為證信及顯佛德尊，以有勝德",
    "T34n1721_001:0458a17": "故成上二義。三者、「皆阿羅漢」，此標羅漢名也，",
    "T34n1721_001:0458a18": "「漏盡」以下，釋羅漢名，即標、釋一雙也。就歎德",
    "T34n1721_001:0458a19": "內以六門釋之：一、上下門；二、總別門；三、得",
    "T34n1721_001:0458a20": "離門；四、三人門；五、三德門；六、四智門。上下",
    "T34n1721_001:0458a21": "門者，上下互相釋。云何名羅漢？以諸漏已盡",
    "T34n1721_001:0458a22": "故。云何言諸漏已盡？以無復煩惱故。此用下",
    "T34n1721_001:0458a23": "釋上，次以上釋下，如以無復煩惱逮得己利，",
    "T34n1721_001:0458a24": "盡諸有結故心得自在也。二、總別門者，羅漢",
    "T34n1721_001:0458a25": "為總，下四句為別也。三、得離門者，歎菩薩",
    "T34n1721_001:0458a26": "以自行化他為主，美聲聞宜用得離為宗，此",
    "T34n1721_001:0458a27": "中四句兩雙明得離也。初雙據現在離因患",
    "T34n1721_001:0458a28": "而論得離，次雙約未來離果患而論得離也。",
    "T34n1721_001:0458a29": "諸漏已盡，此歎離也。問：得離之中何故前歎",
    "T34n1721_001:0458b01": "其離、後歎其得？答：凡有二義：一、就本意；二、約",
    "T34n1721_001:0458b02": "義前後。本意者，聲聞之人所以出家修道者，",
    "T34n1721_001:0458b03": "正畏老病死故斷貪瞋癡，以貪欲心致病，瞋",
    "T34n1721_001:0458b04": "恚致老，愚癡致死故，《法華》雇於窮子，正令除",
    "T34n1721_001:0458b05": "糞，蓋是小乘之大宗也。二、義前後者，小乘之",
    "T34n1721_001:0458b06": "人正欣涅槃無為安樂，但要前斷煩惱方得",
    "T34n1721_001:0458b07": "涅槃，故前離後得也。故〈信解品〉云「先取其價",
    "T34n1721_001:0458b08": "然後除糞」，即其證也。所言「諸漏已盡」者，略",
    "T34n1721_001:0458b09": "說三漏，欲界煩惱除無明名欲漏，上二界煩",
    "T34n1721_001:0458b10": "惱除無明名有漏，三界無明名無明漏。問：何",
    "T34n1721_001:0458b11": "故諸經不言四流四取乃至十使等盡，而偏",
    "T34n1721_001:0458b12": "言漏盡耶？答：三漏數約義周，又用無明為本，",
    "T34n1721_001:0458b13": "兼以過失彰名，故偏說之。異部人說有四漏，",
    "T34n1721_001:0458b14": "加見漏也。又說七漏者，見漏、思惟漏此二是",
    "T34n1721_001:0458b15": "漏體，受漏與念漏此二是就漏因說漏，餘根",
    "T34n1721_001:0458b16": "等三種就漏緣說漏也。阿毘曇人以煩惱為",
    "T34n1721_001:0458b17": "漏體，苦集二聚含有於漏故名漏，成論人以",
    "T34n1721_001:0458b18": "失理取相心名漏，心有於漏故名有漏也。「無",
    "T34n1721_001:0458b19": "復煩惱」者，問：三漏具攝百八煩惱，何因緣故",
    "T34n1721_001:0458b20": "更說無復煩惱耶？答：依《智度論》，歎離之中凡",
    "T34n1721_001:0458b21": "有二種，諸漏已盡，別歎離也；無復煩惱，總歎",
    "T34n1721_001:0458b22": "離也。三漏是諸科之一，故稱為別；扼流結縛",
    "T34n1721_001:0458b23": "纏垢總稱煩惱，故名總離，謂總、別一雙也。依",
    "T34n1721_001:0458b24": "《法華論》，諸漏已盡謂標章門，無復煩惱釋章",
    "T34n1721_001:0458b25": "門也。以無復煩惱故諸漏已盡，謂標、釋一雙",
    "T34n1721_001:0458b26": "也。依《成論》意，以取相失理之心名之為漏，即",
    "T34n1721_001:0458b27": "是根本；十使煩惱名之為枝條。諸漏已盡謂",
    "T34n1721_001:0458b28": "斷除根本，無復煩惱則枝條亦亡，謂本末雙",
    "T34n1721_001:0458b29": "說也。依《毘曇》意，得盡智故名為漏盡，得無",
    "T34n1721_001:0458c01": "生智故名無復煩惱。又直依文釋者，以諸漏",
    "T34n1721_001:0458c02": "已盡則不復能令心煩，不能令心惱故言無",
    "T34n1721_001:0458c03": "復煩惱也。「逮得己利」，第二、歎所得也。煩惱既",
    "T34n1721_001:0458c04": "盡即得數滅涅槃也。涅槃之果但屬羅漢不",
    "T34n1721_001:0458c05": "屬下三果，故名己利。故《鞞婆沙》云「解脫之",
    "T34n1721_001:0458c06": "名通學無學，涅槃之稱偏在無學」；《法華論》意",
    "T34n1721_001:0458c07": "亦同然，證涅槃故名為己利。又世間之財五",
    "T34n1721_001:0458c08": "家共有不名己利，出世之寶但屬行人故名",
    "T34n1721_001:0458c09": "己利。又菩薩修行但為濟他，二乘習德但為",
    "T34n1721_001:0458c10": "自己，故名己利也。「盡諸有結」者，第二、雙明",
    "T34n1721_001:0458c11": "得離也。有謂三有，結即是感未來三有之結",
    "T34n1721_001:0458c12": "也。以盡感三有之結，結盡故三有亦盡，故",
    "T34n1721_001:0458c13": "云盡諸有結。《智度論》云「結名九結，謂貪、瞋、",
    "T34n1721_001:0458c14": "疑、慢、無明此五鈍使以為五結，身見、邪見、邊",
    "T34n1721_001:0458c15": "見此三見以為見結，戒取、見取以為取結，合",
    "T34n1721_001:0458c16": "五利為二結也。以十纏中慳、嫉二纏以為九",
    "T34n1721_001:0458c17": "結。」問：何故偏舉慳、嫉？答：《雜心》云「此二但是",
    "T34n1721_001:0458c18": "不善，又是獨頭而生」，故偏取之。《婆沙》云「為",
    "T34n1721_001:0458c19": "帝釋、修羅故偏取慳、嫉入於九結，帝釋慳甘",
    "T34n1721_001:0458c20": "露飯、嫉修羅美女，修羅慳美女、嫉帝釋甘露",
    "T34n1721_001:0458c21": "飯也。」故說慳嫉入九結中也。「心得自在」者，第",
    "T34n1721_001:0458c22": "二、明得也。以不為現在煩惱所使，又不為感",
    "T34n1721_001:0458c23": "未來三有結所使，心得自在。又逮得己利明",
    "T34n1721_001:0458c24": "無為功德，心得自在謂有為功德，故二離而",
    "T34n1721_001:0458c25": "有今後不同，兩得則有為、無為異。從初以來",
    "T34n1721_001:0458c26": "合是得離二門釋竟。四、就三人門釋者，初三句",
    "T34n1721_001:0458c27": "正釋羅漢人德也。「盡諸有結」者簡異學人也。",
    "T34n1721_001:0458c28": "「心得自在」簡異凡夫人，此三人即是次第也。",
    "T34n1721_001:0458c29": "五、就三德釋者，初之兩句釋於殺賊，「逮得己",
    "T34n1721_001:0459a01": "利」釋於應供，後之兩句釋於不生也。六、就四",
    "T34n1721_001:0459a02": "智門釋者，初兩句釋我生已盡，「逮得已利」釋",
    "T34n1721_001:0459a03": "梵行已立，智「盡諸有結」釋不受後有，「心得自",
    "T34n1721_001:0459a04": "在」釋所作已辦智。問：此之四句屬何智耶？答：",
    "T34n1721_001:0459a05": "《婆沙》云「我生已盡屬盡智，餘三屬無生智」。又",
    "T34n1721_001:0459a06": "解我生已盡是苦智，梵行已立是道智，所作",
    "T34n1721_001:0459a07": "已辦是滅智，不受後有是集智也。「其名曰」",
    "T34n1721_001:0459a08": "下，第五、列名。前雖歎德，未識其名，故須列名",
    "T34n1721_001:0459a09": "也。眾經列名凡有二種：一者、依德行優劣",
    "T34n1721_001:0459a10": "以為次第，如《淨名經．弟子品》說，以命遣使問",
    "T34n1721_001:0459a11": "疾必須智慧辨才，故依德行優劣明次第也。",
    "T34n1721_001:0459a12": "二者、此中二十一人皆是序其出家得道前後",
    "T34n1721_001:0459a13": "以為次第也。故《十二遊經》云「初成道第二年",
    "T34n1721_001:0459a14": "為五人說法，第三年化迦葉兄弟三人，第五",
    "T34n1721_001:0459a15": "年度身子、目連」，以陳如最初得道，故最初列",
    "T34n1721_001:0459a16": "也。《分別功德論》云「佛法最大者謂陳如，最",
    "T34n1721_001:0459a17": "小者謂須跋」也。問：何故此經就得道前後明",
    "T34n1721_001:0459a18": "次第耶？答：昔開一為三起自其人，今會三歸",
    "T34n1721_001:0459a19": "一亦對之也。以其稟偏化之初，故為今斥奪",
    "T34n1721_001:0459a20": "之本。「阿若憍陳如」者，此名有本有末，憍陳",
    "T34n1721_001:0459a21": "如者此云火器，是其本姓，從姓以立名也。阿",
    "T34n1721_001:0459a22": "若者，後得道時加此名也。阿之言無，若之言",
    "T34n1721_001:0459a23": "智，以悟無而生智故名阿若；蓋是道俗雙舉，",
    "T34n1721_001:0459a24": "名姓合題。問：餘人皆悟無而生智，何故眾人",
    "T34n1721_001:0459a25": "不名阿若？答：其人最初得道，悟無在前，故受",
    "T34n1721_001:0459a26": "斯目；眾人後時得道，更受異名。《無量壽經》",
    "T34n1721_001:0459a27": "云「尊者了本際」，即其人也。餘處又翻阿若名",
    "T34n1721_001:0459a28": "為初智，阿之言初，若之言智也。問：誰立此",
    "T34n1721_001:0459a29": "名？答：經云「淨居天見其初得道，故呼為阿若」",
    "T34n1721_001:0459b01": "也。「摩訶迦葉」者，《文殊問經》翻為大龜，摩伽陀",
    "T34n1721_001:0459b02": "國之大姓也。從姓立名，別名必鉢羅者，在必",
    "T34n1721_001:0459b03": "鉢羅樹下生，故名必鉢羅童子。其家父母祈",
    "T34n1721_001:0459b04": "禱天神，有梵天下降託以生之，如餘經廣說",
    "T34n1721_001:0459b05": "也。《十八部論疏》云「具足應云迦葉波，迦葉",
    "T34n1721_001:0459b06": "此云光，波此云飲，合而言之故云飲光。飲",
    "T34n1721_001:0459b07": "是其姓，上古仙人名為飲光，以此仙人身有",
    "T34n1721_001:0459b08": "光明能飲諸光令不復現；今此迦葉是飲光",
    "T34n1721_001:0459b09": "仙人種，即以飲光為姓，從姓立名稱飲光也。",
    "T34n1721_001:0459b10": "又此羅漢亦自有飲光事，其人身有金色光",
    "T34n1721_001:0459b11": "明，以閻浮檀金在水底而金光徹出水上，轉",
    "T34n1721_001:0459b12": "輪聖王出世時夜叉等取此金，將來人間博",
    "T34n1721_001:0459b13": "易，故人間有此金。此金在人間，人間諸金不",
    "T34n1721_001:0459b14": "復現，此金猶不及迦葉金色，是故亦名飲光",
    "T34n1721_001:0459b15": "也。「優樓頻螺迦葉」者，此下三人則是兄弟，非",
    "T34n1721_001:0459b16": "大迦葉流。優樓頻螺者此云木苽林，或云優",
    "T34n1721_001:0459b17": "樓頻螺聚落者，林處即有五百家，故翻經者",
    "T34n1721_001:0459b18": "兩事互舉也。在此林中修道，故以為名。前出",
    "T34n1721_001:0459b19": "經云「上時迦葉」也。「伽耶迦葉」者，伽耶者城名，",
    "T34n1721_001:0459b20": "此云鐵杖城也。在城處修道，故以為名。前出",
    "T34n1721_001:0459b21": "經云「象頭迦葉」也。彼處有象頭山，從山為名",
    "T34n1721_001:0459b22": "也。以彼處有城，故兩出耳。「那提」者，河名也。前",
    "T34n1721_001:0459b23": "出經云「江迦葉」。「舍利弗」者，具足應云舍利弗",
    "T34n1721_001:0459b24": "羅，舍利言身，弗羅言子，略於羅字但言弗也。",
    "T34n1721_001:0459b25": "名舍利弗有二因緣：一、從過去誓願立名。釋",
    "T34n1721_001:0459b26": "迦過去作瓦師，值釋迦佛發願，願未來作佛",
    "T34n1721_001:0459b27": "名釋迦，弟子名舍利弗，故從本願立名也。二",
    "T34n1721_001:0459b28": "者、從母立名。以母眼似舍利鳥眼，故名母為",
    "T34n1721_001:0459b29": "舍利，其母於眾女人中聰明第一，以世人貴",
    "T34n1721_001:0459c01": "重其母故呼為舍利子，此世人為作名也。古",
    "T34n1721_001:0459c02": "經名鶖鷺子，鶖鷺子猶取鳥名也。或言舍利",
    "T34n1721_001:0459c03": "鳥似於鶖鷺也。父名提舍，逐父為名故名優",
    "T34n1721_001:0459c04": "婆提舍，優婆者逐也。提舍者星名也。又經云",
    "T34n1721_001:0459c05": "「佛初見二人來，令改提舍之名，可復本字為",
    "T34n1721_001:0459c06": "舍利弗，以過去本願名舍利弗，故令改今世",
    "T34n1721_001:0459c07": "之名」也。目連亦爾。「目連」者，姓大目連也。是其",
    "T34n1721_001:0459c08": "母姓，此云讚誦，亦云萊茯根，字俱律陀，父母",
    "T34n1721_001:0459c09": "無兒禱俱律陀樹神因生是子，故以樹為名",
    "T34n1721_001:0459c10": "也。真諦三藏云：「應言勿伽羅，勿伽者此言胡",
    "T34n1721_001:0459c11": "豆，即綠色豆，羅此云受，合而為言應言受胡",
    "T34n1721_001:0459c12": "豆，蓋是其姓。上古有仙人名勿伽羅，不食一",
    "T34n1721_001:0459c13": "切物唯食此豆，故名受胡豆，其是仙人種故",
    "T34n1721_001:0459c14": "以為名」也。「迦旃延」者，舊翻為肩乘，此兩字誤",
    "T34n1721_001:0459c15": "也。應云扇繩，其父早亡，母戀之不嫁，如繩繫",
    "T34n1721_001:0459c16": "扇故名扇繩。三藏云：「上古有仙人名柯羅，此",
    "T34n1721_001:0459c17": "云思勝，此仙人具足聞思勝於餘人，故云思",
    "T34n1721_001:0459c18": "勝，其是仙人種故名思勝。」《注法華經》云「姓迦",
    "T34n1721_001:0459c19": "旃延，是其門徒中之長，故稱為大」。今謂應如",
    "T34n1721_001:0459c20": "注釋。《智度論》云「有婆羅門道人姓迦旃延，不",
    "T34n1721_001:0459c21": "應亦有扇繩之喻用以為名，但迦旃延既是",
    "T34n1721_001:0459c22": "其姓，扇繩即是其名」也。「阿菟樓馱」者，翻為如",
    "T34n1721_001:0459c23": "意亦云無貧，以過去一食施辟支佛，十五劫",
    "T34n1721_001:0459c24": "中天上人中受於福樂，最後得羅漢常得如",
    "T34n1721_001:0459c25": "意無有貧窮，是甘露飯王之子也。「劫賓那」者，",
    "T34n1721_001:0459c26": "此云房宿，在僧房而宿，佛見其道緣將發，化",
    "T34n1721_001:0459c27": "為老比丘與之共宿，因之以得道，故以名焉。",
    "T34n1721_001:0459c28": "又云以祈禱房宿星生此子故以為名。又言，",
    "T34n1721_001:0459c29": "劫賓那者國名，以從國受稱也。「憍梵婆提」，者",
    "T34n1721_001:0460a01": "此云牛呞。《無量壽經》云「尊者牛王過去世曾",
    "T34n1721_001:0460a02": "作比丘，於他粟田邊摘一莖粟，觀其生熟數粒",
    "T34n1721_001:0460a03": "墮地，五百世作牛償之。今值釋迦得道，足甲",
    "T34n1721_001:0460a04": "似牛、食後猶呞，因以為名也。佛恐凡夫笑之",
    "T34n1721_001:0460a05": "得罪，徙置忉利天上尸利沙樹下，即舍利弗",
    "T34n1721_001:0460a06": "上足弟子，解律並於優婆離，佛滅度後於天",
    "T34n1721_001:0460a07": "上般涅槃也。「離婆多」者，此云假和合，如《釋論》",
    "T34n1721_001:0460a08": "二鬼食人事也。亦云離越也。《無量壽經》云「尊",
    "T34n1721_001:0460a09": "者大號」也。「畢陵伽波蹉」，此云餘習亦云惡口，",
    "T34n1721_001:0460a10": "佛在世時此人除佛已下一切比丘皆稱鄉",
    "T34n1721_001:0460a11": "汝，乃至罵恒河水神，佛因誡之：「自今已後，",
    "T34n1721_001:0460a12": "勿作鄉汝之言。」向尊長憶佛語故遂便改之，",
    "T34n1721_001:0460a13": "其五百世作波羅門，故有此慢習也。又釋，姓",
    "T34n1721_001:0460a14": "畢陵伽，名婆蹉也。「薄拘羅」者，此云善容，持一",
    "T34n1721_001:0460a15": "不殺戒得五不死報：一、釜煮不死；二、熬盤不",
    "T34n1721_001:0460a16": "焦；三、水不溺；四、魚腹不爛；五、刀刃不傷。經云",
    "T34n1721_001:0460a17": "「出家以來八十歲，眼不視女人面，不入尼寺，",
    "T34n1721_001:0460a18": "亦不為女人說於一偈。阿育王歷諸塔供養",
    "T34n1721_001:0460a19": "多有布施，至薄拘羅塔，聞其在世少欲知足",
    "T34n1721_001:0460a20": "不為女人說一偈，乃以一錢施之，塔遂不受。",
    "T34n1721_001:0460a21": "阿育王言：『是真少欲，乃至不受一錢也。』」「摩訶",
    "T34n1721_001:0460a22": "俱絺羅」者，此云大膝，身子舅長爪梵志是也。",
    "T34n1721_001:0460a23": "「難陀」者，此云歡喜，或云是牧牛，難陀待阿由",
    "T34n1721_001:0460a24": "村人方乃得道。或言猶是釋種，釋種有十萬",
    "T34n1721_001:0460a25": "人出家，難陀為其一人也。性最輕薄而聰明，",
    "T34n1721_001:0460a26": "音聲絕妙也。「孫陀羅難陀」者，此是佛弟難陀，",
    "T34n1721_001:0460a27": "是大愛道所生，身長一丈五尺二寸，佛到迦",
    "T34n1721_001:0460a28": "毘羅城二日即度之。孫陀羅者，此云端正亦",
    "T34n1721_001:0460a29": "云柔軟，欲異前者故以婦標名焉。「富樓那」者，",
    "T34n1721_001:0460b01": "翻之為滿，王舍城婆羅門兒。其祖父母將其",
    "T34n1721_001:0460b02": "所生父母，江邊祠天乞子，設華香供養梵天，",
    "T34n1721_001:0460b03": "及誦諸呪。母夜夢見有人以器盛滿雜寶持",
    "T34n1721_001:0460b04": "授與之，其安置腹前而寶器忽然入腹。覺後",
    "T34n1721_001:0460b05": "向夫述之，夫答婦云：「必是梵天與汝兒，此兒",
    "T34n1721_001:0460b06": "後當寶器具足一切能知。」因此遂生兒，太聰",
    "T34n1721_001:0460b07": "明遍學世伎術，出家後得羅漢，佛說法時能",
    "T34n1721_001:0460b08": "誦持之，善解其義伏諸外道。從夢寶器及所",
    "T34n1721_001:0460b09": "知二事作名，故稱為滿也。「彌多羅」者，此云慈",
    "T34n1721_001:0460b10": "行，四韋陀中有此品名，其母誦之，從所誦立",
    "T34n1721_001:0460b11": "名故名慈行。尼者翻為女，天竺名女為尼，名",
    "T34n1721_001:0460b12": "男為那，但名富樓那者多，故以母名標之。大",
    "T34n1721_001:0460b13": "意者、云滿者，蓋是慈行女之子也。舊云富樓",
    "T34n1721_001:0460b14": "那不異上，彌多羅此云善知識也。餘處或云",
    "T34n1721_001:0460b15": "滿願子也。「須菩提」者，此云空生，以是生時諸物",
    "T34n1721_001:0460b16": "皆空，相師云：「此兒必解空第一」，故名空生，亦",
    "T34n1721_001:0460b17": "云善吉。舍衛國有長者名拘留，無兒乞天神",
    "T34n1721_001:0460b18": "得之，後長大請佛出家，因隨佛往祇洹精舍",
    "T34n1721_001:0460b19": "作比丘。「阿難」者，此云歡喜，一者形容端正見",
    "T34n1721_001:0460b20": "者歡喜；二者佛得道夜生，謂歡喜日生名歡",
    "T34n1721_001:0460b21": "喜；三者過去發願願名歡喜。支道林云「博門，",
    "T34n1721_001:0460b22": "又云無染著，其人初果具足煩惱見天龍女",
    "T34n1721_001:0460b23": "不起染心，故云無染」也。是斛飯王之子也。「羅",
    "T34n1721_001:0460b24": "睺羅」者，此云覆障，以六年在胎為胎所障，故",
    "T34n1721_001:0460b25": "云覆障。三藏云：「本是阿修羅名，此阿修羅能",
    "T34n1721_001:0460b26": "以手障月，若具翻之應云障月佛子。所以作",
    "T34n1721_001:0460b27": "此名者，是借喻為目。佛自說：『我正法如月，此",
    "T34n1721_001:0460b28": "兒障月，欲出家學道有兒則成障也。』雖復是",
    "T34n1721_001:0460b29": "障而如來能捨之。佛自說『過去世羅睺羅數",
    "T34n1721_001:0460c01": "數為道作障，我亦數數能捨之。』又名宮生，佛",
    "T34n1721_001:0460c02": "出家後而耶輸有身，諸釋種詰之。耶輸云：『乞",
    "T34n1721_001:0460c03": "待生子後當證驗。』生子已後，耶輸燃大火聚",
    "T34n1721_001:0460c04": "抱子而立誓曰：『若非佛子，當母子俱燒。』遂投",
    "T34n1721_001:0460c05": "火聚便滅而母子無他。諸釋種曰：『真是宮生。』」",
    "T34n1721_001:0460c06": "佛到迦毘羅城七日即度之為道。「如是眾所",
    "T34n1721_001:0460c07": "知識」下，第六、總結。「大阿羅漢」者，《法華論》云「到",
    "T34n1721_001:0460c08": "彼岸故名大阿羅漢」，《雜心》稱為波羅蜜聲聞，",
    "T34n1721_001:0460c09": "猶是一義耳。「眾所知識」者，《法華論》明二種眾：",
    "T34n1721_001:0460c10": "一者、人王天王大眾所知識，二者、聲聞菩薩",
    "T34n1721_001:0460c11": "佛聖眾所知識，知其內德識其外形。又遠眾",
    "T34n1721_001:0460c12": "則知，近眾則識，有知而不識等四句。「復有",
    "T34n1721_001:0460c13": "學無學二千人」下，此第二、列密行眾，六段之",
    "T34n1721_001:0460c14": "中但有位之與數，三果為學，羅漢為無學，並",
    "T34n1721_001:0460c15": "是會理之心，有進求之與滿足，故云學無學。",
    "T34n1721_001:0460c16": "此既是密行人，多是大權，宜約菩薩明學無",
    "T34n1721_001:0460c17": "學。初地以上七地以還，有功用道名之為學；",
    "T34n1721_001:0460c18": "八地以上無功用道稱為無學。故《大品》明菩",
    "T34n1721_001:0460c19": "薩有學無學地，即其事也。又解前是大羅漢，",
    "T34n1721_001:0460c20": "此二千人德業未充、非眾所仰，故別說也。「摩",
    "T34n1721_001:0460c21": "訶婆闍婆提」下，第二、列尼眾。對於僧眾亦開",
    "T34n1721_001:0460c22": "為二：初、列大名聞眾；二、列小名聞眾。「摩訶婆",
    "T34n1721_001:0460c23": "闍婆提」者，此云大愛道。「耶輸多羅」者，此云名",
    "T34n1721_001:0460c24": "聲，別有經云「是揵撻婆女，揵撻婆生男為樂",
    "T34n1721_001:0460c25": "神，生女為玉女，諸女中有名聲」也。此二人有",
    "T34n1721_001:0460c26": "前後者，俗禮姨妻尊卑，內律則婆闍入道為",
    "T34n1721_001:0460c27": "前，耶輸在後也。問：《未曾有經》、《須太拏經》及《瑞",
    "T34n1721_001:0460c28": "應經》皆云「羅睺羅是瞿夷之子」，至如《法華》所",
    "T34n1721_001:0460c29": "辨，是耶輸之兒。經云「耶輸是第二夫人，瞿",
    "T34n1721_001:0461a01": "夷是第一夫人」，故《十二遊經》云「太子有三夫",
    "T34n1721_001:0461a02": "人，第一名瞿夷；第二名耶維，耶維即耶輸",
    "T34n1721_001:0461a03": "陀羅也；第三名鹿野。三夫人各領二萬采女，",
    "T34n1721_001:0461a04": "故太子有六萬采女。」何故二說不同？答：羅睺",
    "T34n1721_001:0461a05": "羅實是第二夫人兒，瞿夷是其大母，餘經舉",
    "T34n1721_001:0461a06": "其大母，今經舉所生母，故不相違。瞿夷此云",
    "T34n1721_001:0461a07": "明女，《大智度論》云「瞿毘陀是寶玉女故不孕",
    "T34n1721_001:0461a08": "子，瞿毘陀謂瞿夷」，即其證也。又經云「佛有",
    "T34n1721_001:0461a09": "三子，一善星，二優婆摩那，三羅睺羅」，即三",
    "T34n1721_001:0461a10": "夫人所生。而復瞿夷不生子者，取前大母所",
    "T34n1721_001:0461a11": "養為名也。《注經》云「諸尼之中舉姨妻二人者，",
    "T34n1721_001:0461a12": "豈唯標親以兼疎，乃因名以託旨」。《淨名經》云",
    "T34n1721_001:0461a13": "「智度菩薩母，方便以為父，法喜以為妻」，欲明",
    "T34n1721_001:0461a14": "虛己修度則從生之義顯，滅累體法則伉儷",
    "T34n1721_001:0461a15": "之業成，尋言求意，可不觸像而置心哉！",
    "T34n1721_001:0461a16": "「菩薩摩訶薩」者，第二、列菩薩眾。所以列菩",
    "T34n1721_001:0461a17": "薩眾者凡有三義：一者、欲證阿難聞經可信，",
    "T34n1721_001:0461a18": "阿難若共小乘人聞大法，未足可信；今共大",
    "T34n1721_001:0461a19": "人而聞大法，則可信也。二者、佛為小眾圍遶、",
    "T34n1721_001:0461a20": "其德未重；為大人羽翼，佛德始尊。三者、欲顯",
    "T34n1721_001:0461a21": "是大乘經，以聲聞經初無菩薩眾故也。就文",
    "T34n1721_001:0461a22": "有六：一、標通號；二、唱數；三、明位；四、歎德；",
    "T34n1721_001:0461a23": "五、列名；六、總結。具足應云菩提薩埵，菩提云",
    "T34n1721_001:0461a24": "道，是無上正遍知果道也。薩埵云眾生，為求",
    "T34n1721_001:0461a25": "果道故名道眾生也。舊名道士，其言最勝，而",
    "T34n1721_001:0461a26": "即世學張李之道，本名治頭及鬼卒，後盜取",
    "T34n1721_001:0461a27": "佛法道士之名也。問：三乘人皆有菩提，何故",
    "T34n1721_001:0461a28": "初二不名道眾生？答：欲顯三乘優劣義故。小",
    "T34n1721_001:0461a29": "乘道劣，從聲教立名故云聲聞；中乘小勝，",
    "T34n1721_001:0461b01": "從義立名故云緣覺，然十二緣是法義也；大",
    "T34n1721_001:0461b02": "乘為勝，從果德立名。又初二非是中道，故",
    "T34n1721_001:0461b03": "不與其道稱；後是中道，故與其道名。摩",
    "T34n1721_001:0461b04": "訶薩埵者，摩訶云大，《十地論》云「大有三種：",
    "T34n1721_001:0461b05": "願大、行大、度眾生大」，薩埵云眾生，則大眾生",
    "T34n1721_001:0461b06": "也。問：何故聲聞緣覺但有一名，菩薩具於",
    "T34n1721_001:0461b07": "兩稱？答：二乘但能超凡故但立一名，大士",
    "T34n1721_001:0461b08": "德踰凡聖故有其兩稱。言菩薩者，異彼凡",
    "T34n1721_001:0461b09": "夫，以凡夫不求於道，故非道眾生。摩訶薩",
    "T34n1721_001:0461b10": "者，簡異二乘亦求於小道，今明求於大道故",
    "T34n1721_001:0461b11": "名大眾生。《攝大乘論疏》三義釋之：具般若故",
    "T34n1721_001:0461b12": "名菩薩，具大悲故名摩訶薩；具實慧故名菩",
    "T34n1721_001:0461b13": "薩，具方便慧故名摩訶薩；具智慧故名菩薩，",
    "T34n1721_001:0461b14": "具福德故名摩訶薩。此即內得中道正觀，故",
    "T34n1721_001:0461b15": "依德立中道名也。「八萬人」下，第二、唱數。上雖",
    "T34n1721_001:0461b16": "標通號，未知凡有幾人，故次明數也。「皆於菩",
    "T34n1721_001:0461b17": "提不退轉」者，第三、明位。上雖明其數，但有菩",
    "T34n1721_001:0461b18": "薩略廣二位，略說則十四賢聖，廣說則五十",
    "T34n1721_001:0461b19": "一位。十四賢聖者，外凡與內凡三賢并十地",
    "T34n1721_001:0461b20": "也。廣說五十一位者，十信、十住、十行、十迴向、",
    "T34n1721_001:0461b21": "十地、等覺地也。妙覺地屬佛地，非菩薩地攝",
    "T34n1721_001:0461b22": "也。今未知是何位人，故次明是不退轉位人",
    "T34n1721_001:0461b23": "也。然經文直言於無上菩提不退轉，但舊明",
    "T34n1721_001:0461b24": "有三種不退：一、位不退；二、行不退；三、念不",
    "T34n1721_001:0461b25": "退。釋三不退不同，凡有四說：一云，十住前六",
    "T34n1721_001:0461b26": "心假解未立，退菩提心為二乘，七心以上假",
    "T34n1721_001:0461b27": "解已立名為菩薩，獨成性地此免位退。二者",
    "T34n1721_001:0461b28": "行退，初地至六地此中諸人習行有時不進",
    "T34n1721_001:0461b29": "名為行退，七地則無此行退也。第七一地或",
    "T34n1721_001:0461b30": "起愛習，猶有功用名為念退，八地已上入無",
    "T34n1721_001:0461c01": "功用道永無三退，故名不退轉也。二云，外凡",
    "T34n1721_001:0461c02": "六心名為位退，七心已上稱位不退，餘二不",
    "T34n1721_001:0461c03": "異前釋也。三云，習種性名位不退，道種性解",
    "T34n1721_001:0461c04": "行純熟謂行不退，初地已上得無生忍不復",
    "T34n1721_001:0461c05": "生心動念名念不退也。四有人言，有四種不",
    "T34n1721_001:0461c06": "退：十信、十住是信不退，十行是位不退，十迴",
    "T34n1721_001:0461c07": "向是行不退，十地是念不退。今謂經論不同",
    "T34n1721_001:0461c08": "難可詳會。《本業瓔珞經》云「十住第六住猶退",
    "T34n1721_001:0461c09": "作五逆，況復二乘」，而十信第六信名為不退",
    "T34n1721_001:0461c10": "心，則知六信以上便是不退。《地持論》云「種性",
    "T34n1721_001:0461c11": "菩薩或進或退」，則與《本業》大意略同，然多是",
    "T34n1721_001:0461c12": "外凡第六心免位退也。所以知然者，十信中",
    "T34n1721_001:0461c13": "前五則是五根未立，第六稱不退心，五根既",
    "T34n1721_001:0461c14": "立故後得不退，則知六心以上無有退也。又",
    "T34n1721_001:0461c15": "經云「十信菩薩十千劫行道」，《攝大乘論》明一",
    "T34n1721_001:0461c16": "阿僧祇劫修行，而舍利弗六十劫行道六心",
    "T34n1721_001:0461c17": "中退中者，此則是仰學六信猶未登六信也。",
    "T34n1721_001:0461c18": "而《瓔珞經》云「六住退」者，龍樹釋此語云「欲怖",
    "T34n1721_001:0461c19": "地前菩薩令速入初地，故云退耳。其實不退。」",
    "T34n1721_001:0461c20": "今經云不退轉者，《法華論》云「蓋是八地已上",
    "T34n1721_001:0461c21": "不退位人也」。問：《析羅漢經》云「七地不退」，故阿",
    "T34n1721_001:0461c22": "鞞跋致明七地事，《般舟三昧》明八地事，《首楞",
    "T34n1721_001:0461c23": "嚴三昧》明十地事，今云何言八地不退？答：七",
    "T34n1721_001:0461c24": "地得無生忍名不退，八地得無功用故名不",
    "T34n1721_001:0461c25": "退，故第八名不動地也。問：不退與不轉何異？",
    "T34n1721_001:0461c26": "答：《釋彌勒所問經論》云「得內分功德為不退，",
    "T34n1721_001:0461c27": "得外分功德為不轉」，又云「得智慧為不退，得",
    "T34n1721_001:0461c28": "功德為不轉」，又云「得般若為不退，得方便為",
    "T34n1721_001:0461c29": "不轉」也。《法華論意》云「八地無功用，不為功用",
    "T34n1721_001:0462a01": "所動，復不為上地所動，自然而行，故名不退」",
    "T34n1721_001:0462a02": "也。「皆得陀羅尼」下，第四、歎德。所以明歎德者，",
    "T34n1721_001:0462a03": "上明位、今辨行，位行雙舉。依《法華論》，上總",
    "T34n1721_001:0462a04": "明不退，今別釋不退也。依《智度論》云，上標",
    "T34n1721_001:0462a05": "菩薩摩訶薩名，今明具此德故名菩薩，即以",
    "T34n1721_001:0462a06": "德釋名也。又欲簡祕密、顯示兩教。顯示教謂",
    "T34n1721_001:0462a07": "小乘教，明菩薩猶是凡夫；今歎菩薩得無生",
    "T34n1721_001:0462a08": "忍、具六神通、煩惱清淨，謂祕密大乘教也。又",
    "T34n1721_001:0462a09": "歎菩薩，令尋經之人捨小信大也。就歎德文，",
    "T34n1721_001:0462a10": "開為四別：一、歎現德；二、歎往因；三、歎實體；四、",
    "T34n1721_001:0462a11": "歎美名譽。初謂因果兩美，後則體名俱歎，略",
    "T34n1721_001:0462a12": "攝菩薩德也。歎現德中，前歎自行，後歎化他。",
    "T34n1721_001:0462a13": "問：何故前歎陀羅尼？答：有二義：一者、陀羅尼",
    "T34n1721_001:0462a14": "是能持，下諸德是所持，故前歎其本，後是歎",
    "T34n1721_001:0462a15": "其末也。故《淨名》云「總持為薗苑」，即是其證。",
    "T34n1721_001:0462a16": "二者、小乘法中不說陀羅尼，今歎大乘菩薩，",
    "T34n1721_001:0462a17": "故前歎總持。問：小乘法中何故不說總持？答：",
    "T34n1721_001:0462a18": "小乘人畏生死苦、速欲證涅槃，不欲廣修諸",
    "T34n1721_001:0462a19": "行，是故不說；菩薩既遍度眾生備修諸行，欲",
    "T34n1721_001:0462a20": "令終身不失、歷劫逾明，故佛為說此法也。總",
    "T34n1721_001:0462a21": "持二義：一、持善令不失；二、持惡使不生。問：以",
    "T34n1721_001:0462a22": "何為持體？答：《智度論》云「或說念、或說定、或說",
    "T34n1721_001:0462a23": "慧」，今明即一正觀，隨義異名，憶持不失能照",
    "T34n1721_001:0462a24": "法實名為般若。故《論》云「在聲聞心名道品，在",
    "T34n1721_001:0462a25": "菩薩心名陀羅尼」。問：此中明何等持？答：《法華",
    "T34n1721_001:0462a26": "論》云「是聞持陀羅尼。然法身菩薩應具聞義",
    "T34n1721_001:0462a27": "等持，今略說初一耳。」「樂說辨才」下，第二、次歎",
    "T34n1721_001:0462a28": "化他。上是能持，今明所持，以內含總持之德、",
    "T34n1721_001:0462a29": "外有悟物之辨。然菩薩具四無礙，今辨化他",
    "T34n1721_001:0462b01": "德，故略舉最後樂說辨。又持舉其初，辨題其",
    "T34n1721_001:0462b02": "後，互文現意也。言樂說者凡有二義：一者、",
    "T34n1721_001:0462b03": "菩薩自得勝法樂為物說，譬如父母得於勝",
    "T34n1721_001:0462b04": "事樂欲與子。二者、知眾生欲樂而為說法。以",
    "T34n1721_001:0462b05": "備此二也。所言辨者有其通別，若對境辨了",
    "T34n1721_001:0462b06": "者，四皆稱辨；若在眼為明，在耳為聰，在心",
    "T34n1721_001:0462b07": "為智，在口為辨，此別辨也。速疾應機名辨，",
    "T34n1721_001:0462b08": "言含文義名才。「轉不退轉法輪」者，初明聞法",
    "T34n1721_001:0462b09": "不忘，次明內知機欲、外有無方之語，備此二",
    "T34n1721_001:0462b10": "能方為物說法。今正明所說之法，即三句次",
    "T34n1721_001:0462b11": "第也。無生正觀體可楷模，故名為法。流演",
    "T34n1721_001:0462b12": "圓通不繫于一人，故稱為輪。又無生正觀無",
    "T34n1721_001:0462b13": "累不摧，亦是輪義。一得不喪名為不退，自我",
    "T34n1721_001:0462b14": "至彼故稱為轉。問：此歎何位人？答：依《法華論》，",
    "T34n1721_001:0462b15": "初明不退轉歎於八地；皆得總持樂說之辨",
    "T34n1721_001:0462b16": "歎於九地，以九地菩薩得勝進陀羅尼及十",
    "T34n1721_001:0462b17": "種四無礙智，墮大法師位；轉不退輪歎於十",
    "T34n1721_001:0462b18": "地，唯佛能轉法輪。十地菩薩既受佛位，當",
    "T34n1721_001:0462b19": "知如佛亦能轉也。「供養無量百千諸佛」下，第",
    "T34n1721_001:0462b20": "二、次歎往因，以現德由於往因故，歎往因釋",
    "T34n1721_001:0462b21": "成現德，以果著因微故。前歎現果，次歎往因，",
    "T34n1721_001:0462b22": "亦有二句：初明供養於佛者，佛是眾生真善",
    "T34n1721_001:0462b23": "知識，上諸功德由佛而有，故明供養於佛。供",
    "T34n1721_001:0462b24": "養者，或財法二種，或身口敬歎總名供養也。",
    "T34n1721_001:0462b25": "「於諸佛所殖眾德本」者，八萬四千諸波羅蜜",
    "T34n1721_001:0462b26": "名為眾德，以此眾德作菩提根故稱為本，大",
    "T34n1721_001:0462b27": "士奉教修行目之為殖。又眾德者佛果德也。",
    "T34n1721_001:0462b28": "修行眾德之本，同《淨名經》「大智本行皆悉成",
    "T34n1721_001:0462b29": "就」也。「常為諸佛之所稱歎」者，上明行由佛成，",
    "T34n1721_001:0462c01": "今辨道與佛會。若修行有所得善，則行與佛",
    "T34n1721_001:0462c02": "乖非菩提根，故為佛所呵！今修行無所得善，",
    "T34n1721_001:0462c03": "則道與佛會，故為佛所歎也。而言常歎者，以",
    "T34n1721_001:0462c04": "菩薩常習無著之觀，不令一念有得間心，故",
    "T34n1721_001:0462c05": "常為佛所歎。《法華論》云「以斷疑故為佛所歎」",
    "T34n1721_001:0462c06": "也。「以慈修身」下，第三、次歎實體，亦有二句：初、",
    "T34n1721_001:0462c07": "歎身；次、歎心。大士既自植德本，今欲令眾生",
    "T34n1721_001:0462c08": "同種善根，故為物受身，所以歎身也。凡夫二",
    "T34n1721_001:0462c09": "乘由結業所薰，故身受三界；菩薩以無緣大",
    "T34n1721_001:0462c10": "慈故能垂形六道。故肇公云「法身無生而無",
    "T34n1721_001:0462c11": "處不生，以無生故諸趣門閉，無處不生而生",
    "T34n1721_001:0462c12": "五道」也。「善入佛慧」下，第二、歎心。又前是歎功",
    "T34n1721_001:0462c13": "德，今歎於智慧。《智度論》云「七住菩薩定慧",
    "T34n1721_001:0462c14": "平等得無生忍，名入佛眼地」，但由猶是功用",
    "T34n1721_001:0462c15": "未稱為善入，今歎八地無功用心名為善入",
    "T34n1721_001:0462c16": "也。「通達大智」者，經論之中多說慧門鑒空、智",
    "T34n1721_001:0462c17": "門照有，上入佛照空之慧，即是以般若心入",
    "T34n1721_001:0462c18": "薩婆若。今通達大智以菩薩方便入佛一切",
    "T34n1721_001:0462c19": "種智，故以菩薩二慧為能入，如來二智為所",
    "T34n1721_001:0462c20": "入。然二慧二智更無兩體，以明昧不同故開",
    "T34n1721_001:0462c21": "因果之異，所以云在菩薩心名為波若，在佛",
    "T34n1721_001:0462c22": "心中變名薩波若也。問：《法華論》云「通達大智",
    "T34n1721_001:0462c23": "者即是照空之智」，云何鑒於有耶？答：已如前",
    "T34n1721_001:0462c24": "釋，經中多說照空為慧、照有為智，論今以",
    "T34n1721_001:0462c25": "照空為智、照有為慧，復有此一種義也。亦",
    "T34n1721_001:0462c26": "得智門具照空有，故《波若．三慧品》云「知一切",
    "T34n1721_001:0462c27": "法一相故名一切智」。又云「知種種相故名一",
    "T34n1721_001:0462c28": "切種智」，在智具照空有，慧義亦然。「到於彼岸」",
    "T34n1721_001:0462c29": "者，前歎能照之二慧，此歎所照之兩境，以窮",
    "T34n1721_001:0463a01": "了真俗之原稱到於彼岸。故《大品》云「到有為",
    "T34n1721_001:0463a02": "無為彼岸」，即其事也。又前歎能了佛之慧，佛",
    "T34n1721_001:0463a03": "慧者謂了菩提果；今歎到彼岸，了佛大涅槃",
    "T34n1721_001:0463a04": "之德也。又前歎觀無不明；今歎累無不寂，即",
    "T34n1721_001:0463a05": "是寂滅之岸。如下文云「本來寂滅」，即涅槃也。",
    "T34n1721_001:0463a06": "「名稱普聞」者，第四、次歎名譽，亦有二句：以德",
    "T34n1721_001:0463a07": "充於內故名流於外也。「能度無數百千眾生」",
    "T34n1721_001:0463a08": "者，德樹名流故度物功立，此中四對稱歎皆",
    "T34n1721_001:0463a09": "有兩句。又並是鉤鎖相生，可細尋其文旨也。",
    "T34n1721_001:0463a10": "《法華論》以四方便攝此諸句：一者、攝取妙法",
    "T34n1721_001:0463a11": "方便，謂初得聞持陀羅尼，次得樂說辨才，後",
    "T34n1721_001:0463a12": "為人轉法輪，總此三句名攝取妙法方便也。",
    "T34n1721_001:0463a13": "二者、攝取善知識方便者，謂供養諸佛、種諸",
    "T34n1721_001:0463a14": "善根、常為諸佛之所護念，由依止善知識故",
    "T34n1721_001:0463a15": "得種諸善根，故為佛所護念，名攝取善知識",
    "T34n1721_001:0463a16": "方便也。三者、攝取眾生方便，謂不捨眾生故，",
    "T34n1721_001:0463a17": "即是以慈修身故不捨眾生。四者、攝取智方",
    "T34n1721_001:0463a18": "便，教化眾生令入佛般若智，即是善入佛慧",
    "T34n1721_001:0463a19": "竟於後文，名攝取智方便。此四方便即是次",
    "T34n1721_001:0463a20": "第，可細尋之也。「其名曰」下，第五、列名。上雖",
    "T34n1721_001:0463a21": "總歎其德，猶未別出人名，故次明列名也。問：",
    "T34n1721_001:0463a22": "此中列十八人名，何故文殊在初？答：日月燈",
    "T34n1721_001:0463a23": "明佛因妙光菩薩以說《法華經》，釋迦牟尼佛",
    "T34n1721_001:0463a24": "因文殊師利以說《法華經》，既有開教之功，故",
    "T34n1721_001:0463a25": "列在初也。問：云何因文殊說此經耶？答：由文",
    "T34n1721_001:0463a26": "殊釋時眾之疑，辨古佛說之於前、釋迦敷之於",
    "T34n1721_001:0463a27": "後，預杜疑謗之萌、逆開信解之漸，然後釋",
    "T34n1721_001:0463a28": "迦始得起定說法，故言因文殊以說《法華經》",
    "T34n1721_001:0463a29": "也。問：何故不因餘菩薩而因文殊耶？答：由文",
    "T34n1721_001:0463b01": "殊故得開乘權、乘實，故因文殊開前分經也。",
    "T34n1721_001:0463b02": "由文殊是燃燈之師，燃燈復是釋迦之師，因",
    "T34n1721_001:0463b03": "此覆遠之言，得說身權、身實，則開後分經也。",
    "T34n1721_001:0463b04": "下文當具明之。又河西道朗云：「文殊是遊方",
    "T34n1721_001:0463b05": "菩薩，十方法會多為開發之端，故偏因文殊",
    "T34n1721_001:0463b06": "也。」又文殊是北方歡喜世界歡喜藏摩尼寶積",
    "T34n1721_001:0463b07": "佛，今猶現在，聞此佛名者能滅四重等罪，今",
    "T34n1721_001:0463b08": "示為菩薩影嚮釋迦，有此功德故在初列之。",
    "T34n1721_001:0463b09": "又文殊具三世佛，過去世為龍種尊佛，現在",
    "T34n1721_001:0463b10": "世為摩尼寶積佛，復當來作佛，是故初列也。",
    "T34n1721_001:0463b11": "問：《大品》亦在王舍城說，何故以跋陀菩薩在",
    "T34n1721_001:0463b12": "初耶？答：跋陀是王舍城舊人，《大品》佛自開經，",
    "T34n1721_001:0463b13": "故客舊為次第；《法華》因他開經，故以文殊為",
    "T34n1721_001:0463b14": "初首也。問：《大品》何故佛自開，此經因他而開？",
    "T34n1721_001:0463b15": "答：《大品》顯教菩薩作佛，其義易解，以菩薩無",
    "T34n1721_001:0463b16": "自保之執，又菩薩利根故也。此經顯教聲聞，",
    "T34n1721_001:0463b17": "聲聞有自保之執又是鈍根，故因文殊以開經",
    "T34n1721_001:0463b18": "也。文殊此言妙德，以了了見於佛性故，德無",
    "T34n1721_001:0463b19": "不圓、累無不盡，稱妙德也。「觀世音菩薩」者，下",
    "T34n1721_001:0463b20": "品自廣釋也。「大勢至」者，所經之處世界振動、",
    "T34n1721_001:0463b21": "惡道休息也。「常精進」者，以眾生常有諸苦，是",
    "T34n1721_001:0463b22": "故大士恒須濟拔，故言常精進也。「不休息」者，",
    "T34n1721_001:0463b23": "上以進求為名，今從離過受稱，如救頭燃不",
    "T34n1721_001:0463b24": "可暫休息也。「寶掌」者，掌出眾寶，惠施無竭也。",
    "T34n1721_001:0463b25": "「藥王」者，過去世以藥救病，因以為名。但菩薩",
    "T34n1721_001:0463b26": "有二種身：一、如意珠王身，能與一切樂，依此",
    "T34n1721_001:0463b27": "立名故云寶掌也。二、藥樹王身，見聞之者無",
    "T34n1721_001:0463b28": "不苦滅，依此立名稱藥王也。「勇施」者，大士了",
    "T34n1721_001:0463b29": "畢竟空，捨身命財不生怯弱，故云勇施也。「寶",
    "T34n1721_001:0463c01": "月」者，以慧明涼氣清人三毒熱惱，其珍如月",
    "T34n1721_001:0463c02": "也。「月光」者，慧能破闇如月之光也。「滿月」者，",
    "T34n1721_001:0463c03": "德無不圓照無不普也。「大力」者，約事而言，能",
    "T34n1721_001:0463c04": "動大千為大力；據理言之，有得煩惱能令三",
    "T34n1721_001:0463c05": "界紛綸、二乘迷倒，其力最大，菩薩能摧此大",
    "T34n1721_001:0463c06": "惡，名大力也。「無量力」者，約事能舉十方為無",
    "T34n1721_001:0463c07": "量力，據理者無相之力不以有量為名也。「越",
    "T34n1721_001:0463c08": "三界」者，慧踰生滅道跨三有也。「跋陀婆羅」者，",
    "T34n1721_001:0463c09": "此云賢守，隣極亞聖曰賢，弘道能固稱守也。",
    "T34n1721_001:0463c10": "「寶積」者，財法二寶積累兼充也。「彌勒」者，此云",
    "T34n1721_001:0463c11": "慈氏也。過去值彌勒佛發願名彌勒也，出《一",
    "T34n1721_001:0463c12": "切智光仙人經》。彌勒昔作一切智光仙人，值",
    "T34n1721_001:0463c13": "慈氏佛說《慈心三昧經》，故曰慈也。《華嚴經》云：",
    "T34n1721_001:0463c14": "「初得慈心三昧故名慈」也。「導師」者，以法引物",
    "T34n1721_001:0463c15": "妙達正邪，如海導師善示夷嶮也。問：莊周尚",
    "T34n1721_001:0463c16": "云「至人無心、神人無功、聖人無名」，法身菩薩",
    "T34n1721_001:0463c17": "形不可以像惻、心不可以智知，何故乃為立",
    "T34n1721_001:0463c18": "名耶？答：《涅槃經》云「低羅婆夷實不食油，強名",
    "T34n1721_001:0463c19": "食油，涅槃亦爾，無名相中強名相說」。涅槃",
    "T34n1721_001:0463c20": "是所體之法，今既無名強立名，體道之人亦",
    "T34n1721_001:0463c21": "無名強立名，此是一往之言耳，猶未足簡於",
    "T34n1721_001:0463c22": "內外。然至人非名非無名、能名能無名，雖能",
    "T34n1721_001:0463c23": "名能無名，不動非名非無名相，故天女之詰",
    "T34n1721_001:0463c24": "身子「汝雖知解脫無名，而未悟名即解脫」，今",
    "T34n1721_001:0463c25": "亦然也。「如是等」下，第六、結句也。問：菩薩數多，",
    "T34n1721_001:0463c26": "何故但標十八？答：雖明十八，攝無不周，但",
    "T34n1721_001:0463c27": "賢守等是在家大士，文殊等是出家菩薩。又",
    "T34n1721_001:0463c28": "彌勒等當成佛菩薩，觀音等是已成佛菩薩。",
    "T34n1721_001:0463c29": "又彌勒是此土，觀音是他方。又賢守等是王",
    "T34n1721_001:0464a01": "舍城舊人，寶積等是毘耶離客眾。以此四雙",
    "T34n1721_001:0464a02": "總攝八萬也。「爾時釋提桓因」下，第三、列凡眾。",
    "T34n1721_001:0464a03": "然上明聲聞菩薩，必是聖眾，今既不入大小",
    "T34n1721_001:0464a04": "兩聖，故迹示凡夫，故說為凡眾。然諸佛降生",
    "T34n1721_001:0464a05": "有諸同行各散身六道，佛說法時皆引其眷",
    "T34n1721_001:0464a06": "屬同入一乘，故就主而言多是方便也。就文",
    "T34n1721_001:0464a07": "為二：一、列幽眾；二、列顯眾。幽眾道勝有大勢",
    "T34n1721_001:0464a08": "力故前列，顯眾道劣無勢力故後立也。即是",
    "T34n1721_001:0464a09": "從勝至劣，如上聲聞勝菩薩、僧眾以勝尼也。",
    "T34n1721_001:0464a10": "前客眾，後是舊眾也。就幽眾之內凡有六眾，",
    "T34n1721_001:0464a11": "如文所辨，六趣之中但無地獄眾，由苦重故",
    "T34n1721_001:0464a12": "不來。《陀羅尼經》明有地獄眾，別有因緣，如彼",
    "T34n1721_001:0464a13": "文釋。三界之中無無色界眾者，凡有二義：一",
    "T34n1721_001:0464a14": "者、大小乘經多說無色界無形不能來聽法；",
    "T34n1721_001:0464a15": "二者、設微細之形，以無因緣故則不來也。問：",
    "T34n1721_001:0464a16": "但大乘明無色界有細色形，小乘亦有此言",
    "T34n1721_001:0464a17": "不？答《阿含經》云「無色界天見身子涅槃，淚下",
    "T34n1721_001:0464a18": "如雨」，則知小乘亦明有色；但從多為論，言無",
    "T34n1721_001:0464a19": "色耳。八部之中無夜叉及摩睺羅伽者，以略",
    "T34n1721_001:0464a20": "故爾也。初列天眾，為二：前列欲界天眾，次",
    "T34n1721_001:0464a21": "色界天眾。然上來列眾多從勝至劣，今從劣",
    "T34n1721_001:0464a22": "至勝者可有二義：一者、顯小乘意，欲界天有",
    "T34n1721_001:0464a23": "初入聖道，色界天不能，即是從勝至劣。二",
    "T34n1721_001:0464a24": "者、欲天是佛檀越，為地住天，以去佛近故前",
    "T34n1721_001:0464a25": "說之。「釋提桓因」者，具足外國語應云釋迦",
    "T34n1721_001:0464a26": "提桓因陀羅，釋迦為能、提桓為天、因陀羅為",
    "T34n1721_001:0464a27": "主，以其在善法堂治化稱會天心，故稱為",
    "T34n1721_001:0464a28": "能天主。而云三十三天者，三十二為臣，四",
    "T34n1721_001:0464a29": "廂各八臣，故三十二也；而一天為主，故三十",
    "T34n1721_001:0464b01": "三天。《大智度論》云「三藏中明釋提桓因得須",
    "T34n1721_001:0464b02": "陀洹果，摩訶衍中說為法身菩薩」也。又釋提",
    "T34n1721_001:0464b03": "桓因姓，憍尸迦名，本是摩伽陀國舊人，故初",
    "T34n1721_001:0464b04": "列之。「復有名月天子」者，注解云，帝釋輔臣也。",
    "T34n1721_001:0464b05": "有人云，月天子即月天也。「普香天子」者，謂星",
    "T34n1721_001:0464b06": "天也。「寶光天子」者，謂日天子也。既是三光故",
    "T34n1721_001:0464b07": "後列之，出《正法華經》。復有經云「觀世音名寶",
    "T34n1721_001:0464b08": "意，作日天子；大勢至名寶吉祥，作月天子；虛",
    "T34n1721_001:0464b09": "空藏名寶光，作星天子」也。「四大天王」下，《長阿",
    "T34n1721_001:0464b10": "含經．世記．四天王品》云「須彌山東千由旬有",
    "T34n1721_001:0464b11": "提頭賴吒天王，城名賢上，縱廣六千由旬，其",
    "T34n1721_001:0464b12": "城七重眾寶嚴飾；須彌山南千由旬有毘留",
    "T34n1721_001:0464b13": "勒叉天王，城名善見；須彌山西千由旬有毘",
    "T34n1721_001:0464b14": "樓博叉天王，城名周羅善見；須彌山北千由",
    "T34n1721_001:0464b15": "旬有毘沙門天王，城有三名：一名可畏，二名",
    "T34n1721_001:0464b16": "天敬，三名眾歸，縱廣六千由旬」。又《智度論》云",
    "T34n1721_001:0464b17": "「東方天王名提頭賴吒，此名治國主，領揵撻",
    "T34n1721_001:0464b18": "婆及毘舍闍二部鬼神，護弗婆提人不令侵",
    "T34n1721_001:0464b19": "害也。南方天王名毘留離，此名增長主，領",
    "T34n1721_001:0464b20": "鳩槃荼及薜荔多，護閻浮提人不令侵害也。",
    "T34n1721_001:0464b21": "西方天王名毘留博叉，此云雜語主，領一切",
    "T34n1721_001:0464b22": "龍及富單那，護瞿耶尼人不令侵害也。北方",
    "T34n1721_001:0464b23": "天王名毘沙門，此云多聞主，領夜叉及諸羅",
    "T34n1721_001:0464b24": "剎，護欝旦越人不令侵害。故名護世四天王」",
    "T34n1721_001:0464b25": "也。「自在天子」下，注解云，自在天子即是帝釋",
    "T34n1721_001:0464b26": "主兵大臣也。「大自在天子」者，是摩醯首羅，即",
    "T34n1721_001:0464b27": "帝釋師也。今謂上列欲界初二天，帝釋為主，",
    "T34n1721_001:0464b28": "三光、四鎮為臣。今列欲界化自在、他化自在",
    "T34n1721_001:0464b29": "後二天也。何故不列炎摩天、兜率天者，以先",
    "T34n1721_001:0464c01": "後列者中間可知，故不列也。「娑婆世界主」下，",
    "T34n1721_001:0464c02": "第二、次列色界天眾。娑婆世界此云雜惡亦",
    "T34n1721_001:0464c03": "云雜會。「大梵天王名尸棄」者，有人言：大梵",
    "T34n1721_001:0464c04": "天王即初禪梵王，尸棄即二禪梵王，光明大",
    "T34n1721_001:0464c05": "梵即三禪梵王，言等者第四禪也。光宅所用",
    "T34n1721_001:0464c06": "是也。有人言：娑婆世界主者摩醯首羅，第四",
    "T34n1721_001:0464c07": "禪梵王也；尸棄者，三禪梵王也；光明者，二禪",
    "T34n1721_001:0464c08": "梵王也；等者，初禪梵王也。今依《智度論》第",
    "T34n1721_001:0464c09": "一卷云「娑婆世界主梵天王名尸棄」，娑婆",
    "T34n1721_001:0464c10": "世界主，此舉處以顯其為主也；大梵天王，",
    "T34n1721_001:0464c11": "出其位也；尸棄者，標其名也。新《金光明》亦",
    "T34n1721_001:0464c12": "作此釋。尸棄者此云火。有人言：此梵天",
    "T34n1721_001:0464c13": "王入火光定，頂有火光故言火也。有人言：",
    "T34n1721_001:0464c14": "餘梵天皆為火災所燒，獨此天火災不燒，故",
    "T34n1721_001:0464c15": "云火也。又翻為頂髻。有人言：頂上有火",
    "T34n1721_001:0464c16": "如髻，故云頂髻也。《長阿含》云「尸棄是初禪",
    "T34n1721_001:0464c17": "梵王，亦名鳩摩羅伽，此云童子天。此天顏",
    "T34n1721_001:0464c18": "如童子，故以名焉。手擎鷄持鈴、捉赤幡、騎孔",
    "T34n1721_001:0464c19": "雀也。」問：《十地經》云「摩醯千世界主」，今云何",
    "T34n1721_001:0464c20": "言初禪梵王為三千世界主？答：有四種梵王。",
    "T34n1721_001:0464c21": "一者、經云「百億日月、百億梵王、百億非想」，此",
    "T34n1721_001:0464c22": "是下品梵王也。二者、《智度論》云「梵王千世界",
    "T34n1721_001:0464c23": "主」，《長阿含》亦然，此是次品也。三者、九地菩",
    "T34n1721_001:0464c24": "薩作梵天王領二千世界，此是上品也。四者、",
    "T34n1721_001:0464c25": "領三千大千世界，此是上上品也。魔王轉輪",
    "T34n1721_001:0464c26": "王亦有二種，《大集經》云「有魔王領三千世界」，",
    "T34n1721_001:0464c27": "《大品》云「化作轉輪王亦領三千世界」，故不可",
    "T34n1721_001:0464c28": "一途而判也。問：尸棄是大千之王，在何處中",
    "T34n1721_001:0464c29": "間禪住耶？答：百億中間禪，今在中央住也。例",
    "T34n1721_001:0465a01": "如佛大千中央住也。「光明大梵」者，二禪梵天",
    "T34n1721_001:0465a02": "也。故二禪稱光音、少光、無量光也。略舉初二",
    "T34n1721_001:0465a03": "等後二也。「有八龍王」下，第二、次列龍眾。然龍",
    "T34n1721_001:0465a04": "是畜生劣於餘道，次天列者凡有四義：一、",
    "T34n1721_001:0465a05": "其力最大，故五不思議中龍為其一也。二、《正法",
    "T34n1721_001:0465a06": "念經》云「惡龍助修羅、善龍助天」，今是善龍，故",
    "T34n1721_001:0465a07": "次天列也。《婆沙》云「天將阿修羅鬪時，前令",
    "T34n1721_001:0465a08": "龍與之鬪」，故知龍助天。三、調適陰陽於人有",
    "T34n1721_001:0465a09": "恩，故次天列之。四、護持千佛經藏，次天列也。",
    "T34n1721_001:0465a10": "外書《說文》云：「龍是有鱗虫中之長，能小能大",
    "T34n1721_001:0465a11": "能幽能明，春則昇天冬則入淵」。《廣雅》云「有鱗",
    "T34n1721_001:0465a12": "者為蛟龍，有翼者為飛龍，有角者為虬龍，無",
    "T34n1721_001:0465a13": "角者為螭龍」。佛法中明有四生龍：一者、卵生",
    "T34n1721_001:0465a14": "金翅鳥能食卵生龍。二者、胎生金翅鳥能食胎、",
    "T34n1721_001:0465a15": "卵二龍。三者、濕生金翅鳥能食三龍。四者化",
    "T34n1721_001:0465a16": "生金翅鳥具能食四生龍也。「難陀」此云歡喜。",
    "T34n1721_001:0465a17": "「跋難陀」此云賢歡喜。此二龍王是兄弟，常令",
    "T34n1721_001:0465a18": "風不搖條、雨不破塊，見者歡喜故云歡喜。又是",
    "T34n1721_001:0465a19": "王舍城舊住，故初列之。「娑伽羅」者，有人言：從",
    "T34n1721_001:0465a20": "國立名，住在娑伽羅國，此國近仙人而住，王",
    "T34n1721_001:0465a21": "觸忤仙人，仙人呪此國令成海，此龍居住其",
    "T34n1721_001:0465a22": "中，從本國立名也。有人言：娑伽羅，海名也。「和",
    "T34n1721_001:0465a23": "修吉」此云多頭，則九頭龍是水生龍也。「德叉",
    "T34n1721_001:0465a24": "迦」此云多舌，居在地上也。「阿那婆達多」此云",
    "T34n1721_001:0465a25": "無熱。一者從池作名，此池在香山頂、閻浮提",
    "T34n1721_001:0465a26": "北、天齊星下，其水清涼故稱無熱，池內有五",
    "T34n1721_001:0465a27": "柱堂龍在其中也。《智度論》云是七住菩薩，《華",
    "T34n1721_001:0465a28": "嚴》云於大雲陰覆離苦法門而得自在。又言",
    "T34n1721_001:0465a29": "無熱者，一切諸龍有三種苦：一者、風吹熱沙",
    "T34n1721_001:0465b01": "著身身肉爛壞。二者、風吹寶冠衣服悉皆散",
    "T34n1721_001:0465b02": "失，龍身露現，心生熱惱。三者、諸龍眷屬娛樂",
    "T34n1721_001:0465b03": "之時，金翅鳥入其宮內取眷屬去，心生熱",
    "T34n1721_001:0465b04": "惱。又經云「諸龍食好香飯變成蝦蟆。又身",
    "T34n1721_001:0465b05": "有逆鱗土石入其身內。又作欲時龍身露現，",
    "T34n1721_001:0465b06": "如兩蛇相結。此龍無此諸苦也。「摩那斯」者，此",
    "T34n1721_001:0465b07": "云慈心。《華嚴經》云「將欲降雨，先七日興雲",
    "T34n1721_001:0465b08": "待營作事竟，然後乃注雨」，即慈心證也。亦",
    "T34n1721_001:0465b09": "云悅意。「漚鉢羅」者，從蓮華池作名也。「有四緊",
    "T34n1721_001:0465b10": "那羅」者，問：緊那羅何道攝？答：《雜心》云是畜生",
    "T34n1721_001:0465b11": "道攝。問：常列八部在揵撻婆後，今何故在",
    "T34n1721_001:0465b12": "先？答：揵撻婆是鬼神道攝，緊那羅既是畜生",
    "T34n1721_001:0465b13": "故在彼後，今以其奏法樂故在初列之。緊那",
    "T34n1721_001:0465b14": "羅此云疑神亦云人非人，其形似人而頭有",
    "T34n1721_001:0465b15": "一角，疑者云人耶非人耶，遂以為名。緊那",
    "T34n1721_001:0465b16": "羅王名為屯崙摩，彈琴歎佛乃至迦葉不能自",
    "T34n1721_001:0465b17": "安也。言「法」者，奏四諦法也。「妙法」者，奏十二因",
    "T34n1721_001:0465b18": "緣法也。「大法」者，奏六度法也。「持法」者，總持上",
    "T34n1721_001:0465b19": "三法，即是奏陀羅尼曲也。「揵撻婆」此云香陰，",
    "T34n1721_001:0465b20": "以其清虛食香，又身唯恒出香，故名香陰。《大",
    "T34n1721_001:0465b21": "智度論》云「揵撻婆王名童籠摩，此云樹，居在",
    "T34n1721_001:0465b22": "地上十寶山中，諸天欲作樂時，身有異相即",
    "T34n1721_001:0465b23": "飛上天，與緊那羅番休上下」。初言「樂」者，無聲",
    "T34n1721_001:0465b24": "之樂也。次是有聲之樂，次是無聲樂中之勝，",
    "T34n1721_001:0465b25": "次是有聲樂中之勝也。問：揵撻婆屬何道攝？",
    "T34n1721_001:0465b26": "答：一云屬鬼道，一云阿修羅道也。「阿修羅」",
    "T34n1721_001:0465b27": "者，此云無酒，或云過去持一不飲酒戒報得",
    "T34n1721_001:0465b28": "此身。或云集諸華釀海為酒而不成，故云無",
    "T34n1721_001:0465b29": "酒。《毘婆沙》云「阿之言無，修羅云端正，謂",
    "T34n1721_001:0465c01": "無端正，以男醜女好故也」。釋道安《道行經》「胡",
    "T34n1721_001:0465c02": "音云須羅，此云質諒，以其多諂曲，故為立此",
    "T34n1721_001:0465c03": "名，令其質直誠信也。諒即信也。」《婆藪傳》云",
    "T34n1721_001:0465c04": "「非天，亦言非善戲樂，諸天以善法戲樂，其",
    "T34n1721_001:0465c05": "多作不善戲樂也。」「婆稚」者，此言縛，其人是修",
    "T34n1721_001:0465c06": "羅中前峯，與帝釋鬪時被縛，因誓得脫，故以",
    "T34n1721_001:0465c07": "為名也。又翻為最勝。問：修羅何故常與帝釋",
    "T34n1721_001:0465c08": "戰？答：《婆沙》云「修羅有美女而無好食，諸天有",
    "T34n1721_001:0465c09": "好食而無美女，互相憎嫉故恒鬪戰也。「佉羅",
    "T34n1721_001:0465c10": "騫太」者，此云廣肩甲，又云寶錦，又云欲錦也。",
    "T34n1721_001:0465c11": "「毘摩質多羅」者，此云響高，以其於大水中出",
    "T34n1721_001:0465c12": "大音聲，自唱言我是毘摩質多羅，故云響高。",
    "T34n1721_001:0465c13": "亦云種種疑，又云穴居者，最是海下住也。故",
    "T34n1721_001:0465c14": "修羅有二處住：一者、地上，眾相山中其力最",
    "T34n1721_001:0465c15": "劣，次在須彌山北入海一萬二千由旬有羅",
    "T34n1721_001:0465c16": "睺阿修羅王，領無量阿修羅眾，次羅睺下復",
    "T34n1721_001:0465c17": "一萬二千由旬有修羅名勇健，勇健下一萬",
    "T34n1721_001:0465c18": "二千由旬有修羅名美鬘，美鬘下一萬二千由",
    "T34n1721_001:0465c19": "旬有修羅名毘摩質多，故稱穴居也。《阿含經》",
    "T34n1721_001:0465c20": "云「光音天入海水，精流水內遂成一卵，經",
    "T34n1721_001:0465c21": "八千歲生女修羅，身若須彌千頭少一，水觸",
    "T34n1721_001:0465c22": "女身生毘摩質多，形四倍大母，九頭八脚千",
    "T34n1721_001:0465c23": "手少一，納香山揵撻婆女生舍脂也。」「羅睺」者，",
    "T34n1721_001:0465c24": "此言覆障，又云吸氣。《正法念經》云「修羅有鬼",
    "T34n1721_001:0465c25": "有畜，羅睺是師子種」。《婆沙》云「《伽陀經》云，有鬼、",
    "T34n1721_001:0465c26": "有畜、有天」。問：何故修羅手障月？答：《婆沙》云「月",
    "T34n1721_001:0465c27": "是帝釋軍前峯，故以手障之而欲食月」。《正法",
    "T34n1721_001:0465c28": "念經》云「日月放光障修羅眼，令不見天眾，",
    "T34n1721_001:0465c29": "故以手障之」。「迦樓羅」者，此云金翅鳥，以其翅",
    "T34n1721_001:0466a01": "頭即有金色，故以為名。《海龍王經》翻為鳳凰。",
    "T34n1721_001:0466a02": "「大威德迦樓羅王」者，食龍之時有大威德，故",
    "T34n1721_001:0466a03": "以為名也。「大身」者，經云「兩翅相去三百三十",
    "T34n1721_001:0466a04": "六萬里」也，閻浮提只容其一足。「大滿」者，餘",
    "T34n1721_001:0466a05": "鳥食龍多不飽足，此鳥恒飽滿，故云大滿。「如",
    "T34n1721_001:0466a06": "意」者，此鳥頸下有如意珠，或言不可動也。",
    "T34n1721_001:0466a07": "有人言：食三生龍者名大滿；具能食四生龍，",
    "T34n1721_001:0466a08": "勢力自在，故稱如意也。「韋提希子」下，第二、明",
    "T34n1721_001:0466a09": "顯舊眾。「韋提希」翻為思惟，亦云四維。「阿闍世」",
    "T34n1721_001:0466a10": "者，此云未生怨。以母標之者，爾時以害父竟，",
    "T34n1721_001:0466a11": "故不標父也。又言擲之於地遂折其指，故名",
    "T34n1721_001:0466a12": "折指。《阿含經》云「世王懺悔竟，猶墮拍掬地獄，",
    "T34n1721_001:0466a13": "後從地獄出成辟支佛」。《涅槃經》云「阿闍世王",
    "T34n1721_001:0466a14": "不值耆婆，來月七日當墮地獄，而懺悔竟不",
    "T34n1721_001:0466a15": "復墮」。又經云「懺悔竟得柔順忍」。所以大小",
    "T34n1721_001:0466a16": "乘經不同者，以小乘經力劣，故重罪微薄猶",
    "T34n1721_001:0466a17": "墮輕地獄；大乘經力勝，重罪都滅所以不墮。",
    "T34n1721_001:0466a18": "又闍王害父身瘡未發，故來聽《法華》，至涅槃",
    "T34n1721_001:0466a19": "時身瘡發者，《涅槃經》既唱當滅五逆之罪，闍",
    "T34n1721_001:0466a20": "王是權行，欲顯正教能滅罪、邪教不能滅罪，",
    "T34n1721_001:0466a21": "為眾生作滅罪良伴，故至彼發也。此經不明",
    "T34n1721_001:0466a22": "滅罪用故身瘡不發，而明功德勝用，一毫之",
    "T34n1721_001:0466a23": "善皆得成佛，世王雖作五逆不斷善根亦當",
    "T34n1721_001:0466a24": "成佛，為眾生作成佛良伴，為此義故來聽法。",
    "T34n1721_001:0466a25": "問：《涅槃經》明闍王懺悔得無根信，餘經云得",
    "T34n1721_001:0466a26": "柔順忍。柔順忍二處：一、十迴向心；二、六地。云",
    "T34n1721_001:0466a27": "何會通？答：涅槃據其迹，明是罪人，故但得信",
    "T34n1721_001:0466a28": "心；若言得柔順忍者，眾便謂實犯罪人則不",
    "T34n1721_001:0466a29": "滅，他經據本故得順忍。又淺深隨緣也。「各",
    "T34n1721_001:0466b01": "禮佛足退坐一面」者，《智度論》云「俗人是客，來",
    "T34n1721_001:0466b02": "至佛所，是故聽坐；聲聞菩薩位居弟子，是",
    "T34n1721_001:0466b03": "故侍立。」亦可大眾集竟，今總結眾集儀則，故",
    "T34n1721_001:0466b04": "云禮佛而坐也。",
    "T34n1721_001:0466b05": "法華義疏卷第一",
    "T34n1721_001:0466b06": "永仁癸巳無射上旬，投廣隆寺眾徒之淨財，",
    "T34n1721_001:0466b07": "彫《義疏》第一卷之印板。竊以漢帝夢於金人",
    "T34n1721_001:0466b08": "餘一千歲，日域傳於上乘，至七百年而終未",
    "T34n1721_001:0466b09": "聞三論真宗開板，何況一乘《法華義疏》哉。爰",
    "T34n1721_001:0466b10": "素慶雖生扶桑之邊方，幸遇曇華之妙典，斯",
    "T34n1721_001:0466b11": "疏若不流通，弘經恐亦壅塞。因茲贔屓欲終",
    "T34n1721_001:0466b12": "一部大功，勸化開闡法華宗旨，庶幾霑妙道",
    "T34n1721_001:0466b13": "於像末萬年之空，捶法燈於龍華三會之曉，",
    "T34n1721_001:0466b14": "盪四生妄執，覺八不正觀矣。",
    "T34n1721_001:0466b15": "　　　　　　都幹緣沙門　素慶謹誌"
}