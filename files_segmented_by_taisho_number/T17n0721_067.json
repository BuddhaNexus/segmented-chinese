{
    "T17n0721_067:0395b20": "4正法念處經卷第六十七",
    "T17n0721_067:0395b22": "元魏婆羅門瞿曇般若流支譯",
    "T17n0721_067:0395b23": "身念處品之四",
    "T17n0721_067:0395b24": "「復次，修行者內身循身觀。有何等風住在身",
    "T17n0721_067:0395b25": "中，若調不調，作何等業？彼以聞慧或以天",
    "T17n0721_067:0395b26": "眼見有一風，名曰壞味，住在身中，若不調",
    "T17n0721_067:0395b27": "順，為何所作？彼以聞慧或以天眼見：壞味",
    "T17n0721_067:0395b28": "風若不調順，令人舌中嗜甜蟲動，以蟲動故，",
    "T17n0721_067:0395b29": "一切好食美饍悉不能食，以不食故，身體劣",
    "T17n0721_067:0395c01": "弱，不能讀誦、修學禪思及修善法，身不調故，",
    "T17n0721_067:0395c02": "心不樂法，名色互相因緣而住，猶如束竹相",
    "T17n0721_067:0395c03": "依而住；相依力故，如是名色各各相依，如是",
    "T17n0721_067:0395c04": "行聚食因緣住，如水和󰉓名為󰉓漿，各各有",
    "T17n0721_067:0395c05": "力，名色得住。若風調順，則無如向所說之病。",
    "T17n0721_067:0395c06": "觀壞味風已，如實知身。",
    "T17n0721_067:0395c07": "「復次，修行者內身循身觀。有何等風住在身",
    "T17n0721_067:0395c08": "中，若調不調，作何等業？彼以聞慧或以天",
    "T17n0721_067:0395c09": "眼見有一風，名曰肺過，住在身中，若調不",
    "T17n0721_067:0395c10": "調，為何所作？彼以聞慧或以天眼見：肺",
    "T17n0721_067:0395c11": "過風若不調順，食欲消時夜則患痛，令食酢",
    "T17n0721_067:0395c12": "氣乃至食消，一切身體皆悉無力，脈如網",
    "T17n0721_067:0395c13": "縛。若風調順，則無如向所說諸病。觀肺風",
    "T17n0721_067:0395c14": "已，如實知身。",
    "T17n0721_067:0395c15": "「復次，修行者內身循身觀。有何等風住在身",
    "T17n0721_067:0395c16": "中，若調不調，作何等業？彼以聞慧或以天",
    "T17n0721_067:0395c17": "眼見有一風，名臭上行，若調不調，為何所",
    "T17n0721_067:0395c18": "作？彼以聞慧或以天眼見：臭上行風令身",
    "T17n0721_067:0395c19": "鼻口一切皆臭，能令臭氣從毛孔出，從於熟",
    "T17n0721_067:0395c20": "藏上衝生藏，令一切身堅䩕大苦，食不消",
    "T17n0721_067:0395c21": "化，不能坐禪，晝夜不能修行善法。若臭上",
    "T17n0721_067:0395c22": "行風和順調適，則無如向所說之病。觀上",
    "T17n0721_067:0395c23": "行風已，如實知身。",
    "T17n0721_067:0395c24": "「復次，修行者內身循身觀。有何等風住在身",
    "T17n0721_067:0395c25": "中，若調不調，作何等業？彼以聞慧或以天",
    "T17n0721_067:0395c26": "眼見有一風，名大便處，若調不調，為何所",
    "T17n0721_067:0395c27": "作？彼以聞慧或以天眼見：大便風若不調",
    "T17n0721_067:0395c28": "順，於三肉皰則成痔病，所下之血如赤豆",
    "T17n0721_067:0395c29": "汁，身體燒熱，惽嗜睡眠，筋脈拘急，食不能",
    "T17n0721_067:0396a01": "消，舌不得味。若風調順，則無此病。觀大便",
    "T17n0721_067:0396a02": "處風已，如實知身。",
    "T17n0721_067:0396a03": "「復次，修行者內身循身觀。有何等風住在身",
    "T17n0721_067:0396a04": "中，若調不調，作何等業？彼以聞慧或以天",
    "T17n0721_067:0396a05": "眼見有一風，名曰忘念，住在身中，若調不",
    "T17n0721_067:0396a06": "調，為何所作？彼以聞慧或以天眼見：忘念",
    "T17n0721_067:0396a07": "風若不調順，令念忘失，習誦多忘，不能憶持，",
    "T17n0721_067:0396a08": "於四方面所見顛倒，已過之事忘失不憶，所",
    "T17n0721_067:0396a09": "食速飢而不能食，身毛麁澁，爪甲亦然，不耐",
    "T17n0721_067:0396a10": "寒熱，所念隨忘。若風調順，則無如是所說之",
    "T17n0721_067:0396a11": "病。觀忘念風已，如實知身。",
    "T17n0721_067:0396a12": "「復次，修行者內身循身觀。有何等風住在身",
    "T17n0721_067:0396a13": "中，若調不調，作何等業？彼以聞慧或以天",
    "T17n0721_067:0396a14": "眼見有一風，名曰生力，住在身中，若不調",
    "T17n0721_067:0396a15": "順，為何所作？彼以聞慧或以天眼見：生力",
    "T17n0721_067:0396a16": "風若不調順，雖復多食美饍飲食，身常無力，",
    "T17n0721_067:0396a17": "如毒壞身。以風不調故有此病，若風調順，則",
    "T17n0721_067:0396a18": "無此病。觀生力風已，如實知身。",
    "T17n0721_067:0396a19": "「復次，修行者內身循身觀。有何等風住在身",
    "T17n0721_067:0396a20": "中，或調不調，作何等業？彼以聞慧或以天",
    "T17n0721_067:0396a21": "眼見有一風，名生身心力，住在身中，若不",
    "T17n0721_067:0396a22": "調順，為何所作？彼以聞慧或以天眼見生身",
    "T17n0721_067:0396a23": "心力風：若風調順，始從胎中，身心漸增，令心",
    "T17n0721_067:0396a24": "強健。以風調故，知作不作，久時所作皆能念",
    "T17n0721_067:0396a25": "知，去來進止，強健不怯，耐於飢渴、寒熱眾",
    "T17n0721_067:0396a26": "苦，身體充滿，其身頭髮不非時白。若不調",
    "T17n0721_067:0396a27": "順，則失此法。觀生身心力風已，如實知身。",
    "T17n0721_067:0396a28": "「復次，修行者內身循身觀。有何等風住在身",
    "T17n0721_067:0396a29": "中，或調不調，作何等業？彼以聞慧或以天",
    "T17n0721_067:0396b01": "眼見有一風，名曰妨咽喉語，住在身中，若",
    "T17n0721_067:0396b02": "不調順，為何所作？彼以聞慧或以天眼見：妨",
    "T17n0721_067:0396b03": "咽喉語風若不調順，則生身病，以餘不調，則",
    "T17n0721_067:0396b04": "便失音，或時耳聾或手足攣躄，或身曲傴",
    "T17n0721_067:0396b05": "僂、兩目失明。以風不調，生如是病。觀妨咽",
    "T17n0721_067:0396b06": "喉語風已，如實知身。",
    "T17n0721_067:0396b07": "「復次，修行者內身循身觀。有何等風住在身",
    "T17n0721_067:0396b08": "中，若調不調，作何等業？彼以聞慧或以天",
    "T17n0721_067:0396b09": "眼見有一風，名曰睡風，若不調順，為何所",
    "T17n0721_067:0396b10": "作？彼以聞慧或以天眼見：有睡風若不調",
    "T17n0721_067:0396b11": "順，所見顛倒，惱亂流脈令其動變，一切骨",
    "T17n0721_067:0396b12": "節皆悉疼痛。觀睡風已，如實知身。",
    "T17n0721_067:0396b13": "「復次，修行者內身循身觀。有何等風住在身",
    "T17n0721_067:0396b14": "中，若調不調，作何等業？彼以聞慧或以天",
    "T17n0721_067:0396b15": "眼見有一風，名曰持命，住在身中，若調不",
    "T17n0721_067:0396b16": "調，為何所作？彼以聞慧或以天眼見：持命",
    "T17n0721_067:0396b17": "風若不調順，令人失命，捨於覺知。一切眾生",
    "T17n0721_067:0396b18": "第二之命，能持於身，依於識心，以不調故，能",
    "T17n0721_067:0396b19": "斷人命，依持一切眾生命根，若風調順，則不",
    "T17n0721_067:0396b20": "夭命。觀持命風已，如實知身。",
    "T17n0721_067:0396b21": "「復次，修行者內身循身觀。有何等風住在身",
    "T17n0721_067:0396b22": "中，若調不調，作何等業？彼以聞慧或以天",
    "T17n0721_067:0396b23": "眼見有一風，名曰損壞一切身分，住在身中，",
    "T17n0721_067:0396b24": "若不調順，為何所作？彼以聞慧或以天眼見：",
    "T17n0721_067:0396b25": "壞身風始從住胎，以此風力令其身分破壞",
    "T17n0721_067:0396b26": "損傷，身曲傴脊，凸臆戾髖。若風調順，則無此",
    "T17n0721_067:0396b27": "病。觀壞身風已，如實知身。",
    "T17n0721_067:0396b28": "「復次，修行者內身循身觀。有何等風住在身",
    "T17n0721_067:0396b29": "中，作何等業？彼以聞慧或以天眼觀見有風，",
    "T17n0721_067:0396c01": "名曰攝皮，住在身中，為何所作？彼以聞慧或",
    "T17n0721_067:0396c02": "以天眼見：攝皮風若為外風所觸，若冷若熱、",
    "T17n0721_067:0396c03": "若香若臭、或下或上、或大力小力，隨時來觸，",
    "T17n0721_067:0396c04": "悉能覺知。觀攝皮風已，如實知身。",
    "T17n0721_067:0396c05": "「復次，修行者內身循身觀。復有何風住於身",
    "T17n0721_067:0396c06": "中？彼以聞慧或以天眼離於垢濁，清淨所",
    "T17n0721_067:0396c07": "緣，離疑度疑，度於曠野，如實不疑，於此身",
    "T17n0721_067:0396c08": "中更無異風。此風聚集，此風和合，如此風",
    "T17n0721_067:0396c09": "流緣於根界，共業煩惱和合而住，能持於",
    "T17n0721_067:0396c10": "身，或為妨害。是修行者遍觀一切身內諸",
    "T17n0721_067:0396c11": "風，具足見已，厭離欲心，愛不能壞，不入魔",
    "T17n0721_067:0396c12": "境，近於涅槃，以智慧日破無始流、轉貪瞋癡",
    "T17n0721_067:0396c13": "闇，離疑曠野，不染色聲香味觸等，於境界中",
    "T17n0721_067:0396c14": "如實見之，一切三界皆悉無常、苦、空、無我，如",
    "T17n0721_067:0396c15": "實見之。如是那羅帝婆羅門長者聚落修",
    "T17n0721_067:0396c16": "行比丘如實知此樂修身念，知生滅法，不念",
    "T17n0721_067:0396c17": "餘觀，觀一切身，知一切縛及以解脫。",
    "T17n0721_067:0396c18": "「復次，修行者復以異法觀察是身失壞盡滅。",
    "T17n0721_067:0396c19": "云何此身當失壞耶？於命終時，云何風蟲",
    "T17n0721_067:0396c20": "能壞此身？云何惱亂？於一切界幾時命終？云",
    "T17n0721_067:0396c21": "何上下逆順風吹？如是比丘內身循身觀，彼",
    "T17n0721_067:0396c22": "以聞慧或以天眼見：臨終時，一切諸蟲先被",
    "T17n0721_067:0396c23": "惱亂，蟲既死已，人乃命終，一切有為，決定失",
    "T17n0721_067:0396c24": "壞。如是死法，必當有此堅牢大惡。「如是比",
    "T17n0721_067:0396c25": "丘觀於頭中有十種蟲為風所殺：一名頂內",
    "T17n0721_067:0396c26": "蟲，為足甲風之所殺害；二名腦內蟲，為於兩",
    "T17n0721_067:0396c27": "足傍風之所殺害；三名髑髏骨蟲，為不覺風",
    "T17n0721_067:0396c28": "之所殺害；四名食髮蟲，為破骨風之所殺害；",
    "T17n0721_067:0396c29": "五名耳內行蟲，為行蹈地風之所殺害；六名",
    "T17n0721_067:0397a01": "流涕蟲，為於跟風之所殺害；七名脂內行蟲，",
    "T17n0721_067:0397a02": "為破脛風之所殺害；八名交牙節蟲；九名食",
    "T17n0721_067:0397a03": "涎蟲，為破足腕節風之所殺害；十名食齒根",
    "T17n0721_067:0397a04": "蟲，為破髀骨風之所殺害一十。",
    "T17n0721_067:0397a05": "「復次，有十種蟲行於咽喉，下至胸中，為風",
    "T17n0721_067:0397a06": "所殺。何等為十？一名啖食蟲、二名食涎蟲，為破力風之",
    "T17n0721_067:0397a07": "所殺害；三名唾蟲、四名吐蟲、五名行十",
    "T17n0721_067:0397a08": "味脈蟲，為行轉風之所殺害；六名甜醉蟲，為",
    "T17n0721_067:0397a09": "害節風之所殺害；七名嗜六味蟲，為破毛",
    "T17n0721_067:0397a10": "爪甲屎風之所殺害；八名抒氣蟲，為正跳風",
    "T17n0721_067:0397a11": "之所殺害；九名憎味蟲，為破壞風之所殺害；",
    "T17n0721_067:0397a12": "十名嗜睡蟲，為胞中風之所殺害二十。",
    "T17n0721_067:0397a13": "「復次，有十種蟲住於血中為風所殺：一名",
    "T17n0721_067:0397a14": "食毛蟲，為乾糞風之所殺害；二名孔行蟲，為",
    "T17n0721_067:0397a15": "二傍風之所殺害；三名禪都蟲，為六竅風之",
    "T17n0721_067:0397a16": "所殺害；四名赤蟲，為斷身分風之所殺害；五",
    "T17n0721_067:0397a17": "名蛔母蟲，為惡火風之所殺害；六名毛燈蟲，",
    "T17n0721_067:0397a18": "為一切身分風之所殺害；七名食髮蟲、八名",
    "T17n0721_067:0397a19": "瞋血蟲，為破揵風之所殺害；九名㿇㿇蟲，",
    "T17n0721_067:0397a20": "為一切身動風之所殺害；十名酢蟲，為於熱",
    "T17n0721_067:0397a21": "風之所殺害。生於血中，其形短促，團圓無足，",
    "T17n0721_067:0397a22": "微細無眼，能作身痒，惙惙而動，其蟲味醎，於",
    "T17n0721_067:0397a23": "人死時，如是等蟲為風殺已，血則乾燥，其人",
    "T17n0721_067:0397a24": "即死，是故人說死人無血；血欲乾故，得大苦",
    "T17n0721_067:0397a25": "惱。臨命終時，心懷大怖，受大苦惱，恐捨此身，",
    "T17n0721_067:0397a26": "行於異處，捨離親族知識、兄弟妻子、財物，癡",
    "T17n0721_067:0397a27": "愛無智，愛結所縛，無有救護、無善法伴，唯",
    "T17n0721_067:0397a28": "獨一身，一切身分血脈乾燥，受於身心二種",
    "T17n0721_067:0397a29": "大苦三十。",
    "T17n0721_067:0397b01": "「復次，修行者內身循身觀。有何等蟲為風所",
    "T17n0721_067:0397b02": "殺，得何苦惱？彼以聞慧或以天眼見十種",
    "T17n0721_067:0397b03": "蟲住在肉中。何等為十？一名生瘡蟲，為於",
    "T17n0721_067:0397b04": "行風之所殺害；二名刺蟲，為上下風之所殺",
    "T17n0721_067:0397b05": "害；三名閉筋蟲，為於命風之所殺害。何故名",
    "T17n0721_067:0397b06": "之以為命風？若出身中，人即命盡，故名命風。",
    "T17n0721_067:0397b07": "四名動脈蟲，為於開風之所殺害；五名皮",
    "T17n0721_067:0397b08": "蟲，為亂心風之所殺害；六名動脂蟲，為惱亂",
    "T17n0721_067:0397b09": "風之所殺害；七名和集蟲，為視眴風之所殺",
    "T17n0721_067:0397b10": "害；八名臭蟲、九名污蟲、十名熱蟲，為於閉風，臨命終時五閉風之",
    "T17n0721_067:0397b11": "所殺害四十。",
    "T17n0721_067:0397b12": "「復次，修行者內身循身觀。云何死時白汗流",
    "T17n0721_067:0397b13": "出？如是諸蟲行於陰中，何風所殺？是修行",
    "T17n0721_067:0397b14": "者觀十種蟲行於陰黃中。何等為十？一名",
    "T17n0721_067:0397b15": "㿇㿇蟲，為壞胎藏風之所殺害；若男若女欲",
    "T17n0721_067:0397b16": "命終時，此風斷脈。二名惙惙蟲，為轉胎藏風",
    "T17n0721_067:0397b17": "之所殺害；若男若女令失氣力，或於口中出",
    "T17n0721_067:0397b18": "一掬黃猶如金色。三名苗華蟲，為去來行住",
    "T17n0721_067:0397b19": "風之所殺害；四名大謟蟲、五名行孔穴蟲、",
    "T17n0721_067:0397b20": "六名黑蟲、七名大食蟲、八名行熱蟲，為壞",
    "T17n0721_067:0397b21": "眼耳鼻舌身風之所殺害。如是次第，九名大",
    "T17n0721_067:0397b22": "熱蟲，為於刀風之所殺害；十名食味蟲，為針",
    "T17n0721_067:0397b23": "刺風之所殺害；十一名火蟲，為惡黃風之",
    "T17n0721_067:0397b24": "所殺害；十二名大火蟲，為破腸風之所殺害",
    "T17n0721_067:0397b25": "五十。",
    "T17n0721_067:0397b26": "「復次，修行者內身循身觀。觀於骨蟲，臨命終",
    "T17n0721_067:0397b27": "時，為何等風之所殺害？彼以聞慧或以天眼",
    "T17n0721_067:0397b28": "見一切身分骨內有十種蟲。何等為十？一名",
    "T17n0721_067:0397b29": "舐骨蟲，為黃過風之所殺害；二名齧骨蟲，",
    "T17n0721_067:0397c01": "為於冷風之所殺害；三名斷節蟲，為傷髓風",
    "T17n0721_067:0397c02": "之所殺害；四名赤口臭蟲，為傷皮風之所殺",
    "T17n0721_067:0397c03": "害；五名消骨蟲，為傷血風之所殺害；六名赤",
    "T17n0721_067:0397c04": "口蟲，為傷肉風之所殺害；七名頭頭摩蟲、八名食皮蟲，為",
    "T17n0721_067:0397c05": "傷骨風之所殺害；九名風刀蟲，為害精風之",
    "T17n0721_067:0397c06": "所殺害；十名刀口蟲，為皮皺風之所殺害六十。",
    "T17n0721_067:0397c07": "「復次，修行者內身循身觀。觀屎中蟲，臨命終",
    "T17n0721_067:0397c08": "時，為何等風之所殺害？彼以聞慧或以天眼",
    "T17n0721_067:0397c09": "見十種蟲。何等為十？一名生蟲，為生力風之",
    "T17n0721_067:0397c10": "所殺害；二名針口蟲，為傷汗風之所殺害；",
    "T17n0721_067:0397c11": "三名白節蟲，為於痲風之所殺害；四名無",
    "T17n0721_067:0397c12": "足蟲，為傷汗風之所殺害；",
    "T17n0721_067:0397c13": "五名散糞蟲，為破齒風",
    "T17n0721_067:0397c14": "之所殺害；六名三燋蟲，為喉脈風之所殺害；",
    "T17n0721_067:0397c15": "七名破傷蟲，為下行風之所殺害；八名閉食",
    "T17n0721_067:0397c16": "消蟲，為上行風之所殺害；九名黃蟲，為二傍",
    "T17n0721_067:0397c17": "風之所殺害；十名消重食蟲，為輔筋風之",
    "T17n0721_067:0397c18": "所殺害。是風及蟲，令糞乾燥，惱亂諸界，互相",
    "T17n0721_067:0397c19": "動發，互相衝擊，風皆上行，惱身界已，破壞斷",
    "T17n0721_067:0397c20": "氣，撓攪其身令其乾燥，奮力殺之。人死之",
    "T17n0721_067:0397c21": "時，受大苦惱，無法可喻，一切世人皆當有",
    "T17n0721_067:0397c22": "死，決定無疑七十。",
    "T17n0721_067:0397c23": "「復次，修行者內身循身觀。觀髓中蟲，臨命終",
    "T17n0721_067:0397c24": "時，為何等風之所殺害？彼以聞慧或以天眼",
    "T17n0721_067:0397c25": "見於髓中有十種蟲。何等為十？一名毛蟲，為",
    "T17n0721_067:0397c26": "害髓風之所殺害；二名黑口蟲，為似少風之",
    "T17n0721_067:0397c27": "所殺害；三名無力蟲，為睡見亂風之所殺害；",
    "T17n0721_067:0397c28": "四名痛惱蟲，為不忍風之所殺害；五名心悶",
    "T17n0721_067:0397c29": "蟲，為名字風之所殺害；六名火色蟲，為於",
    "T17n0721_067:0398a01": "緊風之所殺害；七名滑蟲，為於肺風之所殺",
    "T17n0721_067:0398a02": "害；八名下流蟲，為臭上行風之所殺害；九名",
    "T17n0721_067:0398a03": "起身根蟲，為穢門行風之所殺害；十名憶念",
    "T17n0721_067:0398a04": "歡喜蟲，為忘念風之所殺害八十。",
    "T17n0721_067:0398a05": "「復次，修行者內身循身觀，已見無常、不淨、無",
    "T17n0721_067:0398a06": "我。前已一蟲為傷肺風之所殺害，如是等蟲，",
    "T17n0721_067:0398a07": "臨命終時，為風所殺。如是比丘內身循身觀，",
    "T17n0721_067:0398a08": "以無漏明，斷除無始流轉闇黑，畢竟常滅，以",
    "T17n0721_067:0398a09": "世間相似業而得此法，以其久修七種之念，",
    "T17n0721_067:0398a10": "現前見故，何等為七？一者念佛；二者念法；三",
    "T17n0721_067:0398a11": "者念僧；四者念戒；五者念天；六者念死；七者",
    "T17n0721_067:0398a12": "念無常。",
    "T17n0721_067:0398a13": "「復次，修行者內身循身觀。觀死幾種，壞一切",
    "T17n0721_067:0398a14": "業？彼以聞慧或以天眼觀死四種：所謂地",
    "T17n0721_067:0398a15": "大不調，水大不調，火大不調，風大不調。云何",
    "T17n0721_067:0398a16": "地大不調而斷人命？若地大不調，身中風",
    "T17n0721_067:0398a17": "氣，地大堅故，舉身皆閉，互相破壞，互相逼",
    "T17n0721_067:0398a18": "惱，譬如二山堅如金剛，於二山間置生酥",
    "T17n0721_067:0398a19": "摶，有大黑風吹此二山互共相擊，壓生酥",
    "T17n0721_067:0398a20": "摶。地大、風大如彼二山，一切身命、皮肉骨",
    "T17n0721_067:0398a21": "血、脂髓精氣，身篋盛之，猶如生酥，為地大、",
    "T17n0721_067:0398a22": "風大打壓加害，破壞身界，得大苦惱，不能",
    "T17n0721_067:0398a23": "念佛、念法、念僧，現陰將盡，為中陰繫，相續不",
    "T17n0721_067:0398a24": "斷。一切愚癡凡夫之人以心相似相續緣生，",
    "T17n0721_067:0398a25": "如印所印，死亦如是，現陰將盡，以相似心生",
    "T17n0721_067:0398a26": "亦相似，以心獼猴因緣力故，受諸生死。",
    "T17n0721_067:0398a27": "「復次，修行者內身循身觀。觀命終時，云何水",
    "T17n0721_067:0398a28": "大不調，令我及一切愚癡凡夫而喪身命？彼",
    "T17n0721_067:0398a29": "以聞慧或以天眼見水大不調：舉身筋脈，",
    "T17n0721_067:0398b01": "一切皮肉骨血、脂髓精氣，我及眾生臨命終",
    "T17n0721_067:0398b02": "時，一切皆爛，膿血流出，互相逼迫，一切皆",
    "T17n0721_067:0398b03": "動，如兩山壓，亦如前說，以生酥摶置於海",
    "T17n0721_067:0398b04": "中，黑風所吹，洪波相擊，不可止住，無堅無",
    "T17n0721_067:0398b05": "牢。如是水大破壞其身亦復如是，不能復",
    "T17n0721_067:0398b06": "念佛法僧寶，餘念之心，相續不斷。一切愚癡",
    "T17n0721_067:0398b07": "凡夫緣心相似而受生身，如印所印，於命終",
    "T17n0721_067:0398b08": "時，現陰既盡，受相似生，亦復如是，以心獼",
    "T17n0721_067:0398b09": "猴而受生死，引入生死。",
    "T17n0721_067:0398b10": "「復次，修行者內身循身觀。云何火大不調而",
    "T17n0721_067:0398b11": "斷人命？彼以聞慧或以天眼見：命終時，火大",
    "T17n0721_067:0398b12": "不調，一切身脈、一切諸筋、一切輔筋、皮肉骨",
    "T17n0721_067:0398b13": "血、脂髓及精，一切燒煮，熱炎熾然。譬如燒",
    "T17n0721_067:0398b14": "於佉陀羅炭，火聚如山，投以生酥，燒之炎起，",
    "T17n0721_067:0398b15": "如是身者猶如酥摶投之。死苦亦復如是，不",
    "T17n0721_067:0398b16": "能復念佛法僧寶。現陰將盡，心念相續，一切",
    "T17n0721_067:0398b17": "愚癡凡夫以心緣念，相似受生，如印所印。於",
    "T17n0721_067:0398b18": "命終時，現陰既盡而心受生，亦復如是，以心",
    "T17n0721_067:0398b19": "獼猴因緣力故，而受生死。",
    "T17n0721_067:0398b20": "「復次，修行者內身循身觀。云何死時，風大不",
    "T17n0721_067:0398b21": "調而斷人命？彼以聞慧或以天眼見：臨終",
    "T17n0721_067:0398b22": "時，風大不調，一切身分、一切筋脈、一切身",
    "T17n0721_067:0398b23": "界，所謂皮肉骨血、脂髓精氣，皆悉散壞，乾燥",
    "T17n0721_067:0398b24": "無膩，互相割裂，從足至頂分散如沙。譬如",
    "T17n0721_067:0398b25": "酥摶黑風所吹，散壞失膩，於虛空中分散如",
    "T17n0721_067:0398b26": "沙，人命終時，風大不調，死苦所逼，亦復如",
    "T17n0721_067:0398b27": "是，不能復念佛法僧寶。一切凡夫盡有緣心",
    "T17n0721_067:0398b28": "相續而生，如印所印，於命終時，有盡心生，亦",
    "T17n0721_067:0398b29": "復如是。以心獼猴因緣力故，而受生老病死",
    "T17n0721_067:0398c01": "之身。「是名四大不調，有四種死，行者見已，",
    "T17n0721_067:0398c02": "觀察無常、苦、空、無我。如是見已，不近魔境，近",
    "T17n0721_067:0398c03": "涅槃道，於染愛色聲香味觸不樂不著，不起",
    "T17n0721_067:0398c04": "愛心，離於塵垢，離於曠野，不著色聲香味觸，",
    "T17n0721_067:0398c05": "不起色慢，不恃少年，不恃命慢，不憙多語，不",
    "T17n0721_067:0398c06": "入城邑，無所偏著，常念死畏，於微細罪心生",
    "T17n0721_067:0398c07": "怖畏，如實知身，知生滅法，於一切染欲心得",
    "T17n0721_067:0398c08": "厭離，樂行正法心不懈怠。如是那羅帝婆羅",
    "T17n0721_067:0398c09": "門長者聚落修行比丘觀察修行。",
    "T17n0721_067:0398c10": "「復次，修行者內身循身觀。云何修行觀內外",
    "T17n0721_067:0398c11": "身，所謂觀外法已，觀於內身循身觀。觀察種",
    "T17n0721_067:0398c12": "子，如種生芽，從芽生莖，從莖生葉，從葉生",
    "T17n0721_067:0398c13": "花，從花生實，是名外觀。",
    "T17n0721_067:0398c14": "「復次，修行者觀於內身，前識種子共業煩惱",
    "T17n0721_067:0398c15": "入不淨中，名安浮陀，從安浮陀，名歌羅囉，",
    "T17n0721_067:0398c16": "從歌羅囉，名曰伽那，從伽那時，名為肉摶，",
    "T17n0721_067:0398c17": "從於肉摶生於五胞，所謂兩手、兩足及頭，從",
    "T17n0721_067:0398c18": "於五胞生於五根，如是次第乃至老死。",
    "T17n0721_067:0398c19": "「復次，修行者外身隨順觀。云何草木前見",
    "T17n0721_067:0398c20": "青綠，後漸變黃，終時墮落？身亦如是，初見",
    "T17n0721_067:0398c21": "嬰兒，次至中年，漸至於老則歸於死。",
    "T17n0721_067:0398c22": "「復次，修行者外身隨順觀。外諸種子云何生",
    "T17n0721_067:0398c23": "耶？從地生於一切藥草及以叢林而得增長。",
    "T17n0721_067:0398c24": "彼以聞慧或以天眼見：是諸法各各因緣，各",
    "T17n0721_067:0398c25": "各力生，若內若外一切有為，除三種法，所謂",
    "T17n0721_067:0398c26": "數緣無為、非數緣無為、虛空無為。云何諸法",
    "T17n0721_067:0398c27": "各各力轉？所謂無明緣行，行緣識，識緣名色，",
    "T17n0721_067:0398c28": "名色緣六入，六入緣觸，觸緣受，受緣愛，愛緣",
    "T17n0721_067:0398c29": "取，取緣有，有緣生，生緣老死憂悲苦惱，如",
    "T17n0721_067:0399a01": "是一切大苦聚集。若無明滅則行滅，行滅則",
    "T17n0721_067:0399a02": "識滅，識滅則名色滅，名色滅則六入滅，六入",
    "T17n0721_067:0399a03": "滅則觸滅，觸滅則受滅，受滅則愛滅，愛滅則",
    "T17n0721_067:0399a04": "取滅，取滅則有滅，有滅則生滅，生滅則老死",
    "T17n0721_067:0399a05": "憂悲苦惱大苦聚滅，如是唯有大苦聚滅。如",
    "T17n0721_067:0399a06": "是諸法，若內若外，互相因緣而得生長。「如是",
    "T17n0721_067:0399a07": "修行者內身循身觀，三種外身界隨順觀，觀",
    "T17n0721_067:0399a08": "內如外，觀外如內，如實觀察。如是修行者觀",
    "T17n0721_067:0399a09": "內外法，先觀閻浮提，為增長正法，修內法觀，",
    "T17n0721_067:0399a10": "分別觀察，一一觀察、人天合觀，別觀無覺，內",
    "T17n0721_067:0399a11": "因於外一切四大，外因於內心心數法，有內",
    "T17n0721_067:0399a12": "法、外法增長。若有內法，內法正了，若內法增",
    "T17n0721_067:0399a13": "長，見外則了。云何內法因外增長？床褥臥具、",
    "T17n0721_067:0399a14": "病瘦醫藥所須之物皆悉具足，比丘則能增",
    "T17n0721_067:0399a15": "長善法；若無臥具病瘦醫藥，不能增長一切",
    "T17n0721_067:0399a16": "善法，無心悕求。如是內外互共相因而得增",
    "T17n0721_067:0399a17": "長，非有作者、非常不變、非無因生。「復次，修",
    "T17n0721_067:0399a18": "行者觀於外身。云何一切三界眾生，外法因",
    "T17n0721_067:0399a19": "緣而得增長？有一法增長，一切有為所攝眾",
    "T17n0721_067:0399a20": "生有四種食。何等為四？一名摶食；二名思",
    "T17n0721_067:0399a21": "食；三名觸食；四名愛識食。欲界之食，四大",
    "T17n0721_067:0399a22": "種子因於外食而得增長，內善禪樂，是名初",
    "T17n0721_067:0399a23": "觀外法增長內法。云何外法增長內法？彼以",
    "T17n0721_067:0399a24": "聞慧或以天眼觀：劫初時眾生所食，何因何",
    "T17n0721_067:0399a25": "緣八分具足。何等八分？所謂愛味色聲，愛",
    "T17n0721_067:0399a26": "聲樂濡，堅固色貌。外法者，謂床褥臥具湯",
    "T17n0721_067:0399a27": "藥能增長身，樂修善法。如是修行者外身",
    "T17n0721_067:0399a28": "隨順觀。若蚊虻蟻等不惱觸身，內法增長，若",
    "T17n0721_067:0399a29": "風雨寒熱若不妨礙，得求內法。若聞不愛不",
    "T17n0721_067:0399b01": "樂醜惡之聲，聞之無礙，名增內法。若聞臭氣",
    "T17n0721_067:0399b02": "不可愛樂，不以為礙，名增內法。若聞愛香無",
    "T17n0721_067:0399b03": "所障礙，名益內法。五根皆悉內因外入，有五",
    "T17n0721_067:0399b04": "內入，是名外身觀。賢聖弟子如實知身。",
    "T17n0721_067:0399b05": "「復次，修行者觀於外身。云何六識而取於法？",
    "T17n0721_067:0399b06": "彼以聞慧或以天眼見於外法無所障礙，則",
    "T17n0721_067:0399b07": "能知法。何等六識？所謂眼識、耳識、鼻識、舌識、",
    "T17n0721_067:0399b08": "身識、意識。是名內法了知外法，是內外法互",
    "T17n0721_067:0399b09": "相因緣。譬如飛鳥遊於虛空，隨其所至，影常",
    "T17n0721_067:0399b10": "隨身，內外諸入亦復如是。若一切身、一切內",
    "T17n0721_067:0399b11": "法增長，心亦增長。心為一切法之因緣，各各",
    "T17n0721_067:0399b12": "相因而有諸法。如是修行者不見一法是常、",
    "T17n0721_067:0399b13": "不變、不破壞者。",
    "T17n0721_067:0399b14": "「復次，修行者外身隨順觀。觀閻浮提人壽命",
    "T17n0721_067:0399b15": "云何減損？云何增長？彼以聞慧或以天眼",
    "T17n0721_067:0399b16": "見：劫初時，光音諸天下閻浮提，食於地皮，如",
    "T17n0721_067:0399b17": "三十三天須陀之味。以劫初時，人善心故，地",
    "T17n0721_067:0399b18": "皮好色、好香、善觸，離一切過，眾人食之，壽命",
    "T17n0721_067:0399b19": "八萬四千歲，唯有三病：一者飢；二者渴；三者",
    "T17n0721_067:0399b20": "悕望。至第二時，如是人等，以不善心取於",
    "T17n0721_067:0399b21": "地皮，遂令地皮穢濁不淨，所謂飢渴及以悕",
    "T17n0721_067:0399b22": "望，欲命終時，熱病而死。如是觀閻浮提人",
    "T17n0721_067:0399b23": "因於外食而得壽命，無病無惱。",
    "T17n0721_067:0399b24": "「復次，修行者外身隨順觀。云何閻浮提人於",
    "T17n0721_067:0399b25": "第三時，一切因食而得色命？彼以聞慧或以",
    "T17n0721_067:0399b26": "天眼觀第三時：地皮皆滅，以食過故，風冷熱",
    "T17n0721_067:0399b27": "等皆不調順，無量病起，一切有為行聚，外食",
    "T17n0721_067:0399b28": "因緣內入增長，由內因緣外法增長。觀外身",
    "T17n0721_067:0399b29": "因內，內法緣外。",
    "T17n0721_067:0399c01": "「復次，修行者隨順觀外身。云何第四鬪時，閻",
    "T17n0721_067:0399c02": "浮提人食何等食？彼以聞慧或以天眼見：閻",
    "T17n0721_067:0399c03": "浮提人於鬪戰時，食於莠子，或食鵲豆或",
    "T17n0721_067:0399c04": "食魚肉，或食菜根，一切好味皆悉滅沒，多有",
    "T17n0721_067:0399c05": "病苦，非時而老。於鬪戰時，人無氣力。",
    "T17n0721_067:0399c06": "「復次，修行者外身隨順觀。云何劫初時，閻浮",
    "T17n0721_067:0399c07": "提人壽命長短？彼以聞慧或以天眼見：劫初",
    "T17n0721_067:0399c08": "時，閻浮提人壽命八萬四千歲，身長五百弓",
    "T17n0721_067:0399c09": "今人身等一弓。",
    "T17n0721_067:0399c10": "「復次，修行者外身隨順觀。云何閻浮提人於",
    "T17n0721_067:0399c11": "第二時，壽命色量？彼以聞慧或以天眼見：",
    "T17n0721_067:0399c12": "閻浮提人於第二時，壽命四萬歲，人之身量，",
    "T17n0721_067:0399c13": "長二百弓。",
    "T17n0721_067:0399c14": "「復次，修行者外身隨順觀。云何觀於閻浮提",
    "T17n0721_067:0399c15": "人於第三時，壽命色量？彼以聞慧或以天",
    "T17n0721_067:0399c16": "眼見：閻浮提人於第三時，其人壽命一萬",
    "T17n0721_067:0399c17": "歲，人之身量，長一百弓。",
    "T17n0721_067:0399c18": "「復次，修行者外身隨順觀。觀閻浮提人壽命",
    "T17n0721_067:0399c19": "色量，彼以聞慧或以天眼見：閻浮提人於鬪",
    "T17n0721_067:0399c20": "戰時，其人壽命，受一百歲，身長一弓。",
    "T17n0721_067:0399c21": "「復次，修行者隨順觀外身。觀末劫時，無十善",
    "T17n0721_067:0399c22": "時，一切人民但自擁護，無福德時，云何壽",
    "T17n0721_067:0399c23": "命，壽幾許命？彼以聞慧或以天眼見於惡",
    "T17n0721_067:0399c24": "劫無法之時：一切好味皆悉磨滅，所謂鹽",
    "T17n0721_067:0399c25": "酥及安石榴、蜜與石蜜、苷蔗稻糧、六十",
    "T17n0721_067:0399c26": "日稻，如是等味世間勝者一切皆滅。一名赤",
    "T17n0721_067:0399c27": "稻，次名鳥將來稻，次名飛蟲稻，次名迦吒波",
    "T17n0721_067:0399c28": "稻，次名赤芒黃米稻，次名易洛稻，次名斑",
    "T17n0721_067:0399c29": "稻，次名白真珠稻，次名速稻，次名鐵芒稻，",
    "T17n0721_067:0400a01": "次名垂穗稻，次名赤色稻，次名朱吒迦稻，次",
    "T17n0721_067:0400a02": "名樹稻，次名水陸稻，次名陸地稻，次名正意",
    "T17n0721_067:0400a03": "稻，次名海生稻，次名雙穗稻，次名等𠸍稻，",
    "T17n0721_067:0400a04": "次名焦熱稻，次名鸚鵡不食稻，次名日堅稻，",
    "T17n0721_067:0400a05": "次名命稻，次名一切處生稻，次名師子稻，次",
    "T17n0721_067:0400a06": "名無垢稻，次名大輕稻，次名一切生稻，次名",
    "T17n0721_067:0400a07": "大力稻，次名生香稻，次名割蛇稻，次名罽",
    "T17n0721_067:0400a08": "賓稻，次名山中稻，次名近雪山生稻，次名",
    "T17n0721_067:0400a09": "離縛稻，次名迦陵稻，次名大迦陵伽稻，次名",
    "T17n0721_067:0400a10": "如雪稻，次名大貝稻，次名善德稻，次名流稻，",
    "T17n0721_067:0400a11": "次名不學稻，次名不曲新陀稻，次名員黑",
    "T17n0721_067:0400a12": "稻，次名波斯主稻，次名多得稻，次名鴦伽梨",
    "T17n0721_067:0400a13": "稻，次名量稻，次名長稻，次名雜稻，次名非",
    "T17n0721_067:0400a14": "人稻，次名惠稻，次名日種稻，次名摩伽陀稻，",
    "T17n0721_067:0400a15": "次名水沫稻，次名時生稻，次名無康稻，次",
    "T17n0721_067:0400a16": "名第一稻，次名暖稻，次名漢稻，次名黃色稻，",
    "T17n0721_067:0400a17": "次名婆薩羅稻，次名縛相稻，次名舌愛稻，",
    "T17n0721_067:0400a18": "次名澁稻，次名堅稻，次名須陀稻，次名麥色",
    "T17n0721_067:0400a19": "稻七十，次名少稻，次名六種藏稻，次名無皮稻，",
    "T17n0721_067:0400a20": "次名甜稻，次名黑色稻，次名青色稻。如是稻",
    "T17n0721_067:0400a21": "中有二種子：一者自生，二者種殖；及餘一",
    "T17n0721_067:0400a22": "切香花，於惡世時，盡皆滅沒。以滅沒故，閻浮",
    "T17n0721_067:0400a23": "提人皮肉脂骨悉皆減少，一切身骨矬陋短",
    "T17n0721_067:0400a24": "小，食味薄故，一切內外互相因緣，皆悉耗",
    "T17n0721_067:0400a25": "減。「是修行者如是外觀，一切無常、無樂、無",
    "T17n0721_067:0400a26": "淨、無我亦無作者，非無因生，非異因生，非是",
    "T17n0721_067:0400a27": "一作亦非二作、非三非四、非五非六、邪見外",
    "T17n0721_067:0400a28": "道之所造作。如是觀外境界隨順身觀。如是",
    "T17n0721_067:0400a29": "修行者觀初後時，如上廣說，如實隨順觀於",
    "T17n0721_067:0400b01": "外身。「復次，修行者隨順觀外身。云何觀四天",
    "T17n0721_067:0400b02": "下山河、城邑國土、海魚由旬之身、須彌山王、",
    "T17n0721_067:0400b03": "四面大洲，謂閻浮提國、欝單越國、弗婆提國、",
    "T17n0721_067:0400b04": "瞿陀尼國，有八大地獄、餓鬼、畜生、六欲諸天？",
    "T17n0721_067:0400b05": "如是隨順觀於外身。",
    "T17n0721_067:0400b06": "「復次，修行者初觀閻浮提東方大海、山河國",
    "T17n0721_067:0400b07": "土。彼以聞慧或以天眼見：有大山名曰無",
    "T17n0721_067:0400b08": "減，高十由旬，縱廣三十由旬。於此山中有",
    "T17n0721_067:0400b09": "恒伽河，有國名迦尸。復有二河：一名安輸摩",
    "T17n0721_067:0400b10": "河；二名毘提醯河。憍薩羅國有六國土：名",
    "T17n0721_067:0400b11": "他鴦伽國，名毘提醯國，廣百由旬；安輸國廣",
    "T17n0721_067:0400b12": "三百由旬；迦尸國一萬四千聚落，城廣二由",
    "T17n0721_067:0400b13": "旬；金蒲羅國人民眾多，林樹具足，那梨吱樹、",
    "T17n0721_067:0400b14": "多羅樹、多摩羅樹莊嚴其城，佉殊羅樹、波那",
    "T17n0721_067:0400b15": "婆樹多有眾果。是修行者復觀異人，謂：取",
    "T17n0721_067:0400b16": "衣人、賒婆羅人穿其脣口，以珠莊嚴；駱駝面",
    "T17n0721_067:0400b17": "人，其國縱廣一百三十由旬。觀彼國土，隨順",
    "T17n0721_067:0400b18": "觀外身，復觀閻浮提山河聚落。彼以聞慧或",
    "T17n0721_067:0400b19": "以天眼見：盧醯河出佉羅山，廣三由旬，長",
    "T17n0721_067:0400b20": "百由旬，入於東海，多有人民城邑莊嚴。",
    "T17n0721_067:0400b21": "「復次，修行者隨順觀外身。閻浮提中何等山",
    "T17n0721_067:0400b22": "河？彼以聞慧或以天眼見：有大山名彌斫迦，",
    "T17n0721_067:0400b23": "高一由旬，長一百由旬。復有一山，名為高山，",
    "T17n0721_067:0400b24": "高五由旬，長百由旬，山上有池，池有大力，",
    "T17n0721_067:0400b25": "廣半由旬，其池有河長二百由旬，入於大海。",
    "T17n0721_067:0400b26": "「復次，修行者隨順觀外身。閻浮提中何等異",
    "T17n0721_067:0400b27": "河？彼以聞慧或以天眼見：閻浮提中有一大",
    "T17n0721_067:0400b28": "河名迦毘梨，多有大花莊嚴其河，謂迦多吱",
    "T17n0721_067:0400b29": "花、般遮花、阿殊那花、迦陀摩花、南摩梨迦",
    "T17n0721_067:0400c01": "花、阿提目多迦花以為莊嚴。復有第二河，名",
    "T17n0721_067:0400c02": "瞿摩帝，以多饒牛故名牛河。如是二河，廣半",
    "T17n0721_067:0400c03": "由旬，長三百由旬，入於大海瞿摩帝者名牛。",
    "T17n0721_067:0400c04": "「復次，修行者隨順觀外身。閻浮提中復有何",
    "T17n0721_067:0400c05": "等山河？彼以聞慧或以天眼見：閻浮提有山，",
    "T17n0721_067:0400c06": "名曰生念，其山有河，名娑羅娑帝，河邊有",
    "T17n0721_067:0400c07": "城，名俱尸那，其河不駛洋洋而流，其山方圓",
    "T17n0721_067:0400c08": "三十由旬，山中有人，名吱羅陀。邊地惡人，",
    "T17n0721_067:0400c09": "心無慈愍。其山復有取衣之人住在其中，善",
    "T17n0721_067:0400c10": "能水行於大海水，能過能度山水饒魚，以宿",
    "T17n0721_067:0400c11": "習故，唯食血肉以自存活。",
    "T17n0721_067:0400c12": "「復次，修行者隨順觀外身。過閻浮提，復有何",
    "T17n0721_067:0400c13": "等山海渚耶？彼以聞慧或以天眼見：有寶山",
    "T17n0721_067:0400c14": "住於海邊，高千由旬，種種眾寶之所成就，",
    "T17n0721_067:0400c15": "所謂青寶、大青寶王、金剛車𤦲、赤蓮花寶以",
    "T17n0721_067:0400c16": "為莊嚴。往昔有諸法行商人入於大海，為大",
    "T17n0721_067:0400c17": "風力，將至寶山。其大海水廣萬由旬，海中多",
    "T17n0721_067:0400c18": "有提彌魚、堤彌鯢羅魚、失收摩羅魚、捉影",
    "T17n0721_067:0400c19": "魚，不為其難。得度大海至金壁渚，真金為",
    "T17n0721_067:0400c20": "地，諸羅剎等住在此渚，其形可畏，有大勢",
    "T17n0721_067:0400c21": "力。過此渚已，復有一海，廣二千由旬，過此海",
    "T17n0721_067:0400c22": "已，復有一山，名曰二一，其山三峯，高七由",
    "T17n0721_067:0400c23": "旬，縱廣三百由旬，七寶莊嚴，青寶、金剛、青毘",
    "T17n0721_067:0400c24": "琉璃、車𤦲諸寶、赤蓮花寶莊嚴其山。",
    "T17n0721_067:0400c25": "「復次，修行者隨順觀外身。過此山已，復有何",
    "T17n0721_067:0400c26": "等山海渚耶？彼以聞慧或以天眼見：有大海",
    "T17n0721_067:0400c27": "名曰黑水，廣一萬由旬，諸阿修羅遊戲其中，",
    "T17n0721_067:0400c28": "龍及龍女亦遊其中。其黑水海，觀之可畏，有",
    "T17n0721_067:0400c29": "羅剎鬼，名曰捉影，攝阿修羅，令其劣弱，退入",
    "T17n0721_067:0401a01": "水下。其黑水海，水下無山，水如黑雲，多有諸",
    "T17n0721_067:0401a02": "龍住在其中。是修行者既觀察已，如實外",
    "T17n0721_067:0401a03": "觀。「行者復觀，過黑水海有何山海？彼以聞",
    "T17n0721_067:0401a04": "慧或以天眼見：有大海名赤寶水，充滿其",
    "T17n0721_067:0401a05": "中，海岸有樹，名閻浮樹，一切樹中最為高",
    "T17n0721_067:0401a06": "勝，樹高九十由旬，迦樓羅鳥王，金剛為嘴，住",
    "T17n0721_067:0401a07": "在其上。去閻浮樹一百由旬，名青水海，於此",
    "T17n0721_067:0401a08": "海中有諸羅剎，名曼頭呵，身長十里，水中有",
    "T17n0721_067:0401a09": "山，此諸羅剎住在山中。",
    "T17n0721_067:0401a10": "正法念處經卷第六十七"
}