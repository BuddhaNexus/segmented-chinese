{
    "T34n1719_01b:0158a02": "folio_1b 法華文句記卷一中",
    "T34n1719_01b:0158a04": "唐天台沙門湛然述",
    "T34n1719_01b:0158a05": "「次示本迹者」，為二：先法，次譬。初法為五：先、",
    "T34n1719_01b:0158a06": "指本因所稟；次、「但佛」下，指本果所說；三、中間",
    "T34n1719_01b:0158a07": "行化；四、今日所說；五、未來所說。自從本因所",
    "T34n1719_01b:0158a08": "稟莫非真實三段，雖俱真實本不可多，",
    "T34n1719_01b:0158a09": "故下三文咸同一本因果真實三段教相。此中",
    "T34n1719_01b:0158a10": "正簡久本真實，是故云也。然以本因所稟亦",
    "T34n1719_01b:0158a11": "是彼佛迹說恐無窮，故但在今佛因果為",
    "T34n1719_01b:0158a12": "本，據理非不稟餘佛化，因緣約教既指今",
    "T34n1719_01b:0158a13": "佛，故明本迹。且廢於他，故指今經壽量為",
    "T34n1719_01b:0158a14": "釋迦本，不得更指前佛所說。前佛復有前",
    "T34n1719_01b:0158a15": "佛，故云無窮，唯指一佛則無斯過，降茲一",
    "T34n1719_01b:0158a16": "本餘皆是迹。問：恐墮無窮唯論釋迦，今欲",
    "T34n1719_01b:0158a17": "論諸佛展轉稟教，終有一佛在初無教，無",
    "T34n1719_01b:0158a18": "教為本有何無窮？若許有窮，墮無因過。",
    "T34n1719_01b:0158a19": "答：拂迹求本，本求所說以獲實利，縱有最",
    "T34n1719_01b:0158a20": "初不同今初，何益行解耶？問：若許有最",
    "T34n1719_01b:0158a21": "初無教，何須稟今佛之教？答：無教之時則內",
    "T34n1719_01b:0158a22": "熏自悟，有教之日何得守迷？如百迷盲俱",
    "T34n1719_01b:0158a23": "不知路，一迷先達以教餘迷，餘迷守愚不",
    "T34n1719_01b:0158a24": "受先教，誰之過歟？且驗釋迦一化得益難",
    "T34n1719_01b:0158a25": "思，況復爾前益難稱紀，寧不稟教？然終成",
    "T34n1719_01b:0158a26": "無益之論，不可以此為窮，以無益於稟",
    "T34n1719_01b:0158a27": "教者故。又十方世界亦有嗅香覺觸瞪視而",
    "T34n1719_01b:0158a28": "得悟者，豈以聲教求其初耶？「師子奮迅未",
    "T34n1719_01b:0158a29": "來永永」者，奮迅具二義，左右如現前却如",
    "T34n1719_01b:0158b01": "未，故下疏文云「釋此句者應具二解，即現",
    "T34n1719_01b:0158b02": "未也」。今存後解故云未來，前存前解故云",
    "T34n1719_01b:0158b03": "現在。「譬大樹」者，總譬前三節為拂遊中本",
    "T34n1719_01b:0158b04": "迹故也。言「云云」者，以易解故不復合喻。",
    "T34n1719_01b:0158b05": "「次示觀心相者」，先總、次別。總中有二重：一、",
    "T34n1719_01b:0158b06": "約修行；二、約法門。行謂所行法即所用，行",
    "T34n1719_01b:0158b07": "必先戒次定後慧，用必先以慧擇後方定戒，",
    "T34n1719_01b:0158b08": "定為戒本故戒復居後。又觀心者，如《玄》文",
    "T34n1719_01b:0158b09": "中，或約行相、或約法門、或從觀境，故銷文",
    "T34n1719_01b:0158b10": "例之亦對三分，義當觀心。次別意者，三分",
    "T34n1719_01b:0158b11": "各三。初戒三者：方便如序，白四如正，結竟",
    "T34n1719_01b:0158b12": "如流通。言前方便者，單白已前皆方便也。",
    "T34n1719_01b:0158b13": "定三分者：二十五方便為序，入觀坐儀為正，",
    "T34n1719_01b:0158b14": "行住歷緣為流通；亦可以習學為序，自行",
    "T34n1719_01b:0158b15": "為正，教他為流通。餘二悉爾。次更約善",
    "T34n1719_01b:0158b16": "入出住等，此依經列，若從三分則入序、住",
    "T34n1719_01b:0158b17": "正、出為流通，慧三亦爾。從文從義次第不",
    "T34n1719_01b:0158b18": "同，三分應云空序、中正、假為流通。言「而退」",
    "T34n1719_01b:0158b19": "者，經末但云「而去」，去秖是退。「但準望」等者，",
    "T34n1719_01b:0158b20": "盡令用四其辭則難，但令不失旨。「如共",
    "T34n1719_01b:0158b21": "轍鹹會」，「鹹」字恐誤，秖應單作，或恐如流入",
    "T34n1719_01b:0158b22": "海一同鹹味，文體語倒，故知不必皆用四",
    "T34n1719_01b:0158b23": "意。又觀心一文，除〈安樂行〉中修攝其心等，餘",
    "T34n1719_01b:0158b24": "皆義立。又本門雖本，但〈壽量〉一文正明本迹，",
    "T34n1719_01b:0158b25": "餘亦義立。又前迹門準部有故，是故義立。後",
    "T34n1719_01b:0158b26": "本門中除〈壽量〉已，理合有故是故義立。又",
    "T34n1719_01b:0158b27": "觀心文序及流，通準望正宗理須義立，於",
    "T34n1719_01b:0158b28": "正宗中唯〈安樂行〉理定須故，餘皆義立。迹門",
    "T34n1719_01b:0158b29": "正說既云開會，若迷觀境開權顯實，及本",
    "T34n1719_01b:0158c01": "門中增念佛觀增道損生，及流通中隨喜不",
    "T34n1719_01b:0158c02": "輕三昧所依、諸行所託，一切不成以觀心名",
    "T34n1719_01b:0158c03": "通，於觀等中間三即結緣，當機通用觀故，",
    "T34n1719_01b:0158c04": "影響發起化功。若成成分證觀，所以觀心一",
    "T34n1719_01b:0158c05": "文人謂最寬，於理甚要。況今大師且為成",
    "T34n1719_01b:0158c06": "於初心學者，始從如是以至而去，覩異文",
    "T34n1719_01b:0158c07": "識一觀，亦識昔經文同觀異及文觀俱異，亦",
    "T34n1719_01b:0158c08": "識當教文觀俱同兼等開等準例可識，是故",
    "T34n1719_01b:0158c09": "必須觀心以釋。又因緣釋隨其義勢，須分",
    "T34n1719_01b:0158c10": "今昔。先釋序中，先對辨通別，次正釋通序。",
    "T34n1719_01b:0158c11": "初文又二：先分二文，次正辨異。中云「通序",
    "T34n1719_01b:0158c12": "通諸教」者，亦可云通序通諸部，別序別一",
    "T34n1719_01b:0158c13": "部；亦可云通序通諸經，別序別一教。今經",
    "T34n1719_01b:0158c14": "部教唯在一教，故且以教對經言之。又通",
    "T34n1719_01b:0158c15": "序名通而體別，別序事別而義通，義通故通",
    "T34n1719_01b:0158c16": "有別序，體別故別在今經，故知今經通別俱",
    "T34n1719_01b:0158c17": "別別在佛乘，以如是等不關諸經，方可得",
    "T34n1719_01b:0158c18": "名正家之序。正名序家之正，故一家相承三",
    "T34n1719_01b:0158c19": "段可識。故釋如是竟一部炳然，不然豈有送",
    "T34n1719_01b:0158c20": "客之序而敘遊山，禪祖碑文而譚律頌，故須",
    "T34n1719_01b:0158c21": "摩頂至足皆是一身，豈以通途之言能消通",
    "T34n1719_01b:0158c22": "別二序？若不異者，發起徒施。於中先標離",
    "T34n1719_01b:0158c23": "合。云「或五六七」者，五者如文，合佛及處；六",
    "T34n1719_01b:0158c24": "則離佛及處；七則離我與聞。初通序元起，",
    "T34n1719_01b:0158c25": "由阿泥樓逗令阿難問佛，具如《止觀》第六",
    "T34n1719_01b:0158c26": "記。次略解五義，謂「法體」等者，略釋意顯故",
    "T34n1719_01b:0158c27": "先明之。下廣釋中縱有兼釋，但旁通耳。初",
    "T34n1719_01b:0158c28": "云「所聞之法體」者，下文四釋雖通指一部，",
    "T34n1719_01b:0158c29": "別在正宗、流通，亦可兼於別序，則懷疑、答",
    "T34n1719_01b:0159a01": "問及無量義，通名聞故。雨華動地從所表",
    "T34n1719_01b:0159a02": "說，通皆表聞，故始末一經為所聞體。云「聞",
    "T34n1719_01b:0159a03": "持和合」等者，因緣會也。通論五義無非因",
    "T34n1719_01b:0159a04": "緣，如前通辨四意中說。又下總結五義云",
    "T34n1719_01b:0159a05": "「皆因緣」也。今且從別，約時義強，獨標和合，",
    "T34n1719_01b:0159a06": "聞持之言唯在阿難，和合之語義通兩向，由",
    "T34n1719_01b:0159a07": "機會故聞持和合。「次第相生」者，且約一往，",
    "T34n1719_01b:0159a08": "若聞如是等及化主居初，亦可通用。次「又",
    "T34n1719_01b:0159a09": "如是」下，廣釋。先釋「如是」。初因緣中世界即是",
    "T34n1719_01b:0159a10": "歡喜，故云不諍，諸佛皆然未足別顯；若約",
    "T34n1719_01b:0159a11": "今經，先施次開方名不諍，事在約教故今",
    "T34n1719_01b:0159a12": "未論。今引諸佛以異顯同，亦世界義。「舉",
    "T34n1719_01b:0159a13": "時方」者，如是可信良有時方，即說如是得",
    "T34n1719_01b:0159a14": "益時處，方則崛山猶通於昔，時顯別味令",
    "T34n1719_01b:0159a15": "處非通，即生實信，方是今經為人悉也。「阿",
    "T34n1719_01b:0159a16": "漚」者，阿無、漚有，一切外經以二字為首，以",
    "T34n1719_01b:0159a17": "其所計此二為本，部內所明不出所計，故",
    "T34n1719_01b:0159a18": "立如是對破外人不如不是。故準下約教",
    "T34n1719_01b:0159a19": "外典全無，故云破惡。《百論》云：「外曰：汝指何",
    "T34n1719_01b:0159a20": "為善法耶？內曰：惡止善作。外曰：汝經有過",
    "T34n1719_01b:0159a21": "初不吉故；我經不爾，初後皆吉。內曰：凡一",
    "T34n1719_01b:0159a22": "切法有於三種，謂自、他、共。以汝吉法無自",
    "T34n1719_01b:0159a23": "等故，故我先破有無自生及他、共等。」故計",
    "T34n1719_01b:0159a24": "有無為自他等，名之為惡，故我經先止。若",
    "T34n1719_01b:0159a25": "爾，《中論》具破四句，彼何不破自然？答：計自",
    "T34n1719_01b:0159a26": "然者有無中攝，亦有自然有無不攝，且從",
    "T34n1719_01b:0159a27": "一途，故《中論》云：「從因緣生尚不可，況無因",
    "T34n1719_01b:0159a28": "緣？」自然易破故但況之。但四計義通，若唯",
    "T34n1719_01b:0159a29": "破外尚未離小，安會今經？且引論文成",
    "T34n1719_01b:0159b01": "破惡義。若依今經尚破兼帶之惡，何獨外",
    "T34n1719_01b:0159b02": "耶？第一義中且通指道邊，未分深淺，故知",
    "T34n1719_01b:0159b03": "凡四悉文，非不己破諸教淺深，意在且明",
    "T34n1719_01b:0159b04": "歡喜等四，故更須教分判異同。又釋序中",
    "T34n1719_01b:0159b05": "前之三悉多分約事，第一義中或已入實，或",
    "T34n1719_01b:0159b06": "且通方。又前三悉望圓實邊，名之為事。於",
    "T34n1719_01b:0159b07": "前三教或亦在理，若正宗中咸隨本文。此",
    "T34n1719_01b:0159b08": "四悉檀文在大論，初明說經緣起中總有",
    "T34n1719_01b:0159b09": "二十三。復次於中先問，有何因緣而說是",
    "T34n1719_01b:0159b10": "經？答中云第一義故，乃別指衍門為第一",
    "T34n1719_01b:0159b11": "義，因即釋出前之三悉，且指三藏論云，四",
    "T34n1719_01b:0159b12": "悉檀攝八萬四千法藏，故今通用，具如《玄》文",
    "T34n1719_01b:0159b13": "以開十門。又《淨名》前玄總有十卷，因為晉",
    "T34n1719_01b:0159b14": "王著《淨名疏》，別製《略玄》，乃離前玄分為三",
    "T34n1719_01b:0159b15": "部，別立題目，謂四教六卷，四悉兩卷，三觀兩",
    "T34n1719_01b:0159b16": "卷，彼兩卷中文甚委悉。言「甚廣」者，一須大師",
    "T34n1719_01b:0159b17": "所說，二謂所攝意多。況今經如是，須歷八",
    "T34n1719_01b:0159b18": "教以明四悉，方顯今經唯一如是第一義悉，",
    "T34n1719_01b:0159b19": "故云甚廣。又諸家異釋動即三四紙來，多在",
    "T34n1719_01b:0159b20": "因緣而第一義尚少，況復約教、本迹等耶？約",
    "T34n1719_01b:0159b21": "教中初「經稱」者，在《付法藏》中，此付法藏亦名",
    "T34n1719_01b:0159b22": "「付法藏經」，於中為三：初、通解；次、別責；三、「且",
    "T34n1719_01b:0159b23": "依」下正釋。初文又四：初、通舉三世佛經為",
    "T34n1719_01b:0159b24": "本；次、引昔佛八教；三、引今佛教同；四、舉今",
    "T34n1719_01b:0159b25": "經表異。初三世者，先舉過現例當，正用",
    "T34n1719_01b:0159b26": "過未例現，或正引過以準今，故指先佛八",
    "T34n1719_01b:0159b27": "教。言八教者，將藏等四入頓等四，則四味",
    "T34n1719_01b:0159b28": "中如是各異，況頓漸中祕密不定？四教通塞",
    "T34n1719_01b:0159b29": "一一不同，先了不同如是不一，方識《法華》",
    "T34n1719_01b:0159c01": "如是不異，施及開廢準例可知。一切諸佛",
    "T34n1719_01b:0159c02": "垂於五濁，無不皆然，故云「亦爾」。餘如《玄》",
    "T34n1719_01b:0159c03": "文。次「諸經」下，舉今經表異者，又二：先法，次",
    "T34n1719_01b:0159c04": "喻。《法華》超乎一期教表，若將今教以對昔",
    "T34n1719_01b:0159c05": "教，教既差別部又不同，兼但對帶、權實遠近",
    "T34n1719_01b:0159c06": "具知進否方曉今經，如是既然他皆準此，",
    "T34n1719_01b:0159c07": "安得以諸師一匙，而開於八教眾戶？攢於",
    "T34n1719_01b:0159c08": "古師眾釋，不出因緣一意，故云一匙。況一",
    "T34n1719_01b:0159c09": "兩師寧開八教？況約教等三信古今冥寞？「又",
    "T34n1719_01b:0159c10": "佛阿難」下，立法別責。又四：初立法通者，若二",
    "T34n1719_01b:0159c11": "文不異為如，二如下所詮為是，八教皆然。",
    "T34n1719_01b:0159c12": "次「今阿難」下，舉今經阿難以責：今經於八",
    "T34n1719_01b:0159c13": "為屬何耶？若非超八之如是，安為此經",
    "T34n1719_01b:0159c14": "之所聞？三、「不可以」下，結責，故云「不可以漸」",
    "T34n1719_01b:0159c15": "等，略舉漸偏，理須具明祕密、不定，及簡",
    "T34n1719_01b:0159c16": "頓部。諸師既不知八教異今，故二文傳",
    "T34n1719_01b:0159c17": "詮不如不是。四、「傳詮」下結過。「此義」等者，",
    "T34n1719_01b:0159c18": "勸勉也。若得今意不勞再詳，其理自審。三、",
    "T34n1719_01b:0159c19": "「且依」下，正釋。又三：初、約漸教者，避繁文故，",
    "T34n1719_01b:0159c20": "寄漸明四。次、「若頓」下，釋頓等三。三、「敷八教」",
    "T34n1719_01b:0159c21": "下，結責古師。初文又二：初、約傳詮相對以",
    "T34n1719_01b:0159c22": "釋；次、「若動」下，直約所詮觀諦以釋。於所聞",
    "T34n1719_01b:0159c23": "時具能所故，亦是以理結略前釋，是故四",
    "T34n1719_01b:0159c24": "釋皆以如為名。又前以文契理，名之曰如，",
    "T34n1719_01b:0159c25": "乃指所詮稱文為是；此以智如境為如，如",
    "T34n1719_01b:0159c26": "通二真，故前兩教俗對偏真，後之兩教俗",
    "T34n1719_01b:0159c27": "對中真，兩文各二隨義消之。故前約傳詮",
    "T34n1719_01b:0159c28": "一一文中，皆約諦與文字，故能詮既同，驗",
    "T34n1719_01b:0159c29": "知所詮理當，故所傳所詮皆所聞體。故初二",
    "T34n1719_01b:0160a01": "教皆以文字為俗、所詮為真，但有即不即",
    "T34n1719_01b:0160a02": "異，乃辨二教傳詮不同；後二教皆以能詮",
    "T34n1719_01b:0160a03": "對所詮三諦以說，亦即不即異。以四例四",
    "T34n1719_01b:0160a04": "亦應可見。若不爾者，豈以阿難傳佛無詮",
    "T34n1719_01b:0160a05": "之教？故彼文理相稱之法，是我所傳，故下方",
    "T34n1719_01b:0160a06": "云聞等也。言「云云」者，應更以是對向四",
    "T34n1719_01b:0160a07": "文，及以漸中具教多少，準前可知。次、「頓」等",
    "T34n1719_01b:0160a08": "三者，言頓與圓同，且從少分，以彼兼別今",
    "T34n1719_01b:0160a09": "且從勝，故云圓同。應更云頓中別教與漸",
    "T34n1719_01b:0160a10": "中別同，不云漸教有同異者，漸既離四，",
    "T34n1719_01b:0160a11": "舉圓即攝諸部中圓，三教即是諸部中異，故",
    "T34n1719_01b:0160a12": "但更對餘之三教。不定中云「更互」者，並約",
    "T34n1719_01b:0160a13": "漸頓四教說之，深淺相望故云前後。「祕密",
    "T34n1719_01b:0160a14": "不傳」者，降佛已還非所述故，尚非阿難能",
    "T34n1719_01b:0160a15": "受，豈弘教者所量？又阿難非不傳祕，赴機",
    "T34n1719_01b:0160a16": "之密非所傳耳。故祕密所用全是顯教，是",
    "T34n1719_01b:0160a17": "故傳祕秖名傳顯。三、「敷八教」下，結責者，《華",
    "T34n1719_01b:0160a18": "嚴》云「張佛教網亘法界海，漉天人魚，置涅",
    "T34n1719_01b:0160a19": "槃岸」，故知佛教不出於八，所詮無外故云",
    "T34n1719_01b:0160a20": "法界，教網既亘於法界，涅槃必遍於偏圓，",
    "T34n1719_01b:0160a21": "岸唯果地一如，教必權實本迹，天人機具眾",
    "T34n1719_01b:0160a22": "教，漉至究竟涅槃。故諸師偏釋不可獨張，",
    "T34n1719_01b:0160a23": "比竊讀者尚云天台唯藏等四，一何昧哉！一",
    "T34n1719_01b:0160a24": "何昧哉！是故須知消經方軌，頓等是此宗判",
    "T34n1719_01b:0160a25": "教之大綱，藏等是一家釋義之綱目，若消諸",
    "T34n1719_01b:0160a26": "教但用藏等，其文稍通。若釋《法華》無頓等",
    "T34n1719_01b:0160a27": "八，舉止失措，故又舉喻責云「接四箭」等。故",
    "T34n1719_01b:0160a28": "《大經》「迦葉菩薩問云：云何智者觀念念滅？佛",
    "T34n1719_01b:0160a29": "言：譬如四人皆善射術，聚在一處各射一",
    "T34n1719_01b:0160b01": "方，念言我等四箭俱射俱墮。復有人念，及其",
    "T34n1719_01b:0160b02": "未墮，我能一時以手接取。佛言：捷疾鬼復速",
    "T34n1719_01b:0160b03": "是人，如是飛行鬼、四天王、日月神、堅疾天展",
    "T34n1719_01b:0160b04": "轉疾前，無常過此。」今借接四以喻八教未",
    "T34n1719_01b:0160b05": "敢稱當，況古一兩如驢鼈耶？若深得是意",
    "T34n1719_01b:0160b06": "入文自融。言「云云」者，應舉八教以合譬",
    "T34n1719_01b:0160b07": "意，況若不識開權拂近，徒知八教經旨未",
    "T34n1719_01b:0160b08": "分？所以今文多不云開者，以《玄》文具故。",
    "T34n1719_01b:0160b09": "又開顯圓與兼帶圓，二理無殊，故云頓與",
    "T34n1719_01b:0160b10": "圓同等。故不定、祕密義各含四，顯之與密、定",
    "T34n1719_01b:0160b11": "與不定，相對論故。次約本迹者，文雖未至",
    "T34n1719_01b:0160b12": "證信義通，已如前說。又為五：初、通舉十方",
    "T34n1719_01b:0160b13": "三世；次、通舉三世；三、獨舉釋尊；四、正約傳",
    "T34n1719_01b:0160b14": "詮；五、更明示迹。初二既通，一本難定，故「且",
    "T34n1719_01b:0160b15": "約」下，唯指釋迦。次「又阿難」下，約於傳詮，師弟",
    "T34n1719_01b:0160b16": "相望義立本迹。「又師弟」下，顯阿難本。故五文",
    "T34n1719_01b:0160b17": "中正用第三、第四，顯今如是。初云「橫豎」者，",
    "T34n1719_01b:0160b18": "十方為橫、三世名豎。十方諸佛各自有豎，",
    "T34n1719_01b:0160b19": "非今文意，故「且約」下的出今佛，過去一本、餘",
    "T34n1719_01b:0160b20": "皆屬迹。師弟中亦指久本，餘屬迹中本迹",
    "T34n1719_01b:0160b21": "而已。重明者，欲述本地亦為師弟故也。故",
    "T34n1719_01b:0160b22": "云「非始今日」，當知空王時亦非阿難本也。",
    "T34n1719_01b:0160b23": "次「觀心」者，前之三釋並是所觀，故云觀前也。",
    "T34n1719_01b:0160b24": "悉檀是前因緣，教是前約教，迹是前本迹，等",
    "T34n1719_01b:0160b25": "取三釋各具諸義，本雖久遠，圓頓雖實，第",
    "T34n1719_01b:0160b26": "一義雖理，望觀屬事故咸成境，故對三為",
    "T34n1719_01b:0160b27": "觀便成四釋。於中又三：初、通立觀相；次、引",
    "T34n1719_01b:0160b28": "文證成；三、約文顯四。初文言「即通」者，具足",
    "T34n1719_01b:0160b29": "應云緣生即空，即指前三皆緣生故。況前",
    "T34n1719_01b:0160c01": "緣生境通三諦，從即空邊且判屬通，應知",
    "T34n1719_01b:0160c02": "空觀通於一切。空假成別者，地前從別證",
    "T34n1719_01b:0160c03": "道必同，亦通亦別者，凡通聖別故也。凡通前",
    "T34n1719_01b:0160c04": "教、聖局證中故，空假仍通、中方別故。地前",
    "T34n1719_01b:0160c05": "空假通於所非及以所照，登地別在能非能",
    "T34n1719_01b:0160c06": "照，真實故也。此是別家對他通別，若唯別教",
    "T34n1719_01b:0160c07": "與前永殊。「非通非別」者，無非法界故。雙非",
    "T34n1719_01b:0160c08": "辨別與前復殊，此中既以因緣教迹而為",
    "T34n1719_01b:0160c09": "觀境，不可復以藏通觀觀，是故但寄通別",
    "T34n1719_01b:0160c10": "四句，寄約教義暫分別之。又為成四句，故",
    "T34n1719_01b:0160c11": "借別教離為兩句，故第四句即是今經之妙",
    "T34n1719_01b:0160c12": "觀也。次、「下文云」去，引〈譬喻品〉證成觀相。三、",
    "T34n1719_01b:0160c13": "「信則」下，更約觀心成因緣等，而釋經文一",
    "T34n1719_01b:0160c14": "心即具感應等四。信機見應者，於一心中",
    "T34n1719_01b:0160c15": "能信如機、覺心如應。言「淺深」者，義當判教，",
    "T34n1719_01b:0160c16": "信實相心不同於權，實相之深不同餘淺。",
    "T34n1719_01b:0160c17": "「又信」下，約觀論本，則妙教為迹、所詮為本，",
    "T34n1719_01b:0160c18": "見實相本即見經中師資之本，以主及伴",
    "T34n1719_01b:0160c19": "俱得實故。以龍陀久成，從所證為本。言「龍",
    "T34n1719_01b:0160c20": "陀佛」者，真諦云：「須菩提是東方青龍陀佛」。有",
    "T34n1719_01b:0160c21": "引《大寶積》云：「舍利弗成佛號金龍陀」，未檢。",
    "T34n1719_01b:0160c22": "指此則知一切聲聞咸然，故見空生、身子之",
    "T34n1719_01b:0160c23": "迹，則識一切聲聞之本。「又聞經」下，乃以觀",
    "T34n1719_01b:0160c24": "心釋成觀心，能覺之心名佛，即此覺心名",
    "T34n1719_01b:0160c25": "慧，亦即覺心通數具足，即此覺心與弘誓",
    "T34n1719_01b:0160c26": "俱，名慈心淨。「約心」下，結。次、「若釋」下，判同異。",
    "T34n1719_01b:0160c27": "先明去取；次「當知」下，正判。所言「他」者，即他",
    "T34n1719_01b:0160c28": "部也。於前四味唯除鹿苑顯露無圓。所言",
    "T34n1719_01b:0160c29": "「同」者，但云今圓同彼圓故，應云兼帶復成",
    "T34n1719_01b:0161a01": "異也。又言「異」者，彼無久本，諸經亦有體用",
    "T34n1719_01b:0161a02": "等本迹，名同體異，從體異邊故云異也。應",
    "T34n1719_01b:0161a03": "知亦可通用四釋，但知諸經無久遠本義",
    "T34n1719_01b:0161a04": "則可矣。「云云」者，此之四釋對於部教關涉處",
    "T34n1719_01b:0161a05": "多，故因緣等四望於前經，各有施開兼帶等",
    "T34n1719_01b:0161a06": "別，故所傳亦別。次釋「我聞」中三：初、辨互異；",
    "T34n1719_01b:0161a07": "次、「今例」下，準例如是；三、「大論」下，正釋。初因緣",
    "T34n1719_01b:0161a08": "中先明世界，初引論釋，云「耳根不壞等」者，",
    "T34n1719_01b:0161a09": "先舉根塵，根即清淨四大，處者塵也。非餘",
    "T34n1719_01b:0161a10": "闕緣故云可聞，雖復可聞須發意識，故云",
    "T34n1719_01b:0161a11": "「欲聞」。更藉諸緣故下，總云眾緣和合，但除",
    "T34n1719_01b:0161a12": "空緣也。次問答中有人不許滅後色經，唯",
    "T34n1719_01b:0161a13": "云名句屬於行蘊，若其全不許見，經初盡",
    "T34n1719_01b:0161a14": "合改聞，當知皆先眼耳所得，次方流入想",
    "T34n1719_01b:0161a15": "行。若使一字一、聲眼耳二識不俱，則名句文",
    "T34n1719_01b:0161a16": "皆不成就，和合之言不可欺也。所言「主」者，",
    "T34n1719_01b:0161a17": "總舉識心，即世流布，仍藉阿難願力及以如",
    "T34n1719_01b:0161a18": "來宿誓，滅後眾生有機，方乃能令和合成",
    "T34n1719_01b:0161a19": "聞，故且以我是眾緣主，眾緣和合我方能聞，",
    "T34n1719_01b:0161a20": "故云我聞。文舉緣具故但云聞，因緣和合",
    "T34n1719_01b:0161a21": "即世界也。「無學飛騰說偈」者，佛初入滅，諸",
    "T34n1719_01b:0161a22": "阿羅漢皆說偈云：「已度凡夫恩愛河，老病死",
    "T34n1719_01b:0161a23": "家已破裂，見身篋中有四蛇，今入無餘般",
    "T34n1719_01b:0161a24": "涅槃。」諸在林中者又說偈言：「佛已寂滅入",
    "T34n1719_01b:0161a25": "涅槃，諸滅結眾皆隨去，世界如是空無智，",
    "T34n1719_01b:0161a26": "癡瞑道增智燈滅。」於是飛騰各說偈言：「咄哉",
    "T34n1719_01b:0161a27": "諸有苦，輪轉如水月，不堅如芭蕉，亦如幻",
    "T34n1719_01b:0161a28": "影響。如來大雄猛，功德超三界，猶為無常",
    "T34n1719_01b:0161a29": "風，漂流而不住。」「佛話戶夬切文殊結集」者，《大論》",
    "T34n1719_01b:0161b01": "云：「文殊結集諸大乘經，亦皆先稱如是等五」，",
    "T34n1719_01b:0161b02": "經論二文並生戀慕之善。諸阿羅漢戀慕之",
    "T34n1719_01b:0161b03": "極，故皆隨去。佛指闊二寸。三疑者，前眾疑已",
    "T34n1719_01b:0161b04": "下文是。若此三，佛皆應自說，並不合云聞，",
    "T34n1719_01b:0161b05": "是故云「聞三疑皆遣」，遣疑即破惡故也。「第",
    "T34n1719_01b:0161b06": "一義中無我無聞」者，如陳如云第一義諦",
    "T34n1719_01b:0161b07": "無聲字等。「古來」下，通斥舊也。於因緣中前",
    "T34n1719_01b:0161b08": "三尚自不周，況第一義、況約教等三耶？「凡夫",
    "T34n1719_01b:0161b09": "三種我」者，見我即利使中我。「慢我」者，雖通",
    "T34n1719_01b:0161b10": "一切利鈍凡夫，然諸凡夫皆於己身以立宰",
    "T34n1719_01b:0161b11": "主，雖非外計並屬見思。若學人所伏唯屬",
    "T34n1719_01b:0161b12": "鈍使，雖無見我思惟未盡，故云二種。「世名",
    "T34n1719_01b:0161b13": "我」者，世流布一凡聖共有，但聖無前二，今亦",
    "T34n1719_01b:0161b14": "不暇辨見修相，付在餘文。「十住婆沙四句",
    "T34n1719_01b:0161b15": "稱我」者，即有等四句，故彼第一卷〈地相品〉「問",
    "T34n1719_01b:0161b16": "云：云何為無我？」而說偈言，總有八行半偈，",
    "T34n1719_01b:0161b17": "最後云「是故我非我，亦我亦無我，非我非無",
    "T34n1719_01b:0161b18": "我，我所非我所，亦我亦我所，非我非我所，是",
    "T34n1719_01b:0161b19": "皆為邪論」，故離四句方名無我。今但云無",
    "T34n1719_01b:0161b20": "我乃是即我無我，不云析破故在通教。問：",
    "T34n1719_01b:0161b21": "論釋別地：何判屬通？答：登地已去諸觀具足，",
    "T34n1719_01b:0161b22": "但云即空義在通攝，況復地前義當通教。",
    "T34n1719_01b:0161b23": "引大經者，經云：「阿難多聞士自然能解了，",
    "T34n1719_01b:0161b24": "是常與無常」，常無常義同我無我故也。不",
    "T34n1719_01b:0161b25": "二登地雙照地前，照與分別名異義同，圓",
    "T34n1719_01b:0161b26": "教極故義兼權實以勝攝劣，故望一代，五",
    "T34n1719_01b:0161b27": "味既別所聞不同。「正法念中三阿難」者，與《集",
    "T34n1719_01b:0161b28": "法傳》三人大同。問：《正法念》與《阿含》二經並小，",
    "T34n1719_01b:0161b29": "如何證四以傳四教？答：小中一人既分四種，",
    "T34n1719_01b:0161c01": "今演小令大、以大擬小，何不傳四？況復名",
    "T34n1719_01b:0161c02": "通義圓，於理無失。小在三藏，通乘共故亦",
    "T34n1719_01b:0161c03": "名為雜，況通菩薩利鈍復雜？「云云」者，一人四",
    "T34n1719_01b:0161c04": "德以用對教及開顯等，義如常說。「空王」等者，",
    "T34n1719_01b:0161c05": "於佛亦是迹中本迹，若於阿難或未是實",
    "T34n1719_01b:0161c06": "本，主尚晦迹、弟子未彰，故亦不云空王劫",
    "T34n1719_01b:0161c07": "數。言「云云」者，應具對上因緣等四以明我",
    "T34n1719_01b:0161c08": "觀，亦應須寄因緣等四辨次不次，此文已",
    "T34n1719_01b:0161c09": "當約教觀心，心境相對因緣觀也。真妙望餘，",
    "T34n1719_01b:0161c10": "本迹觀也。以心觀心，觀心觀也。釋聞因緣",
    "T34n1719_01b:0161c11": "不分四悉，但通結云因緣。若欲分者，初是",
    "T34n1719_01b:0161c12": "世界，「舊解」下為人，「報恩」下對治，「此文」下第一",
    "T34n1719_01b:0161c13": "義。初問，次「大論」下答。中言「集法」者，然結集",
    "T34n1719_01b:0161c14": "之言通有三處：謂一千、七百、五百。一千正當",
    "T34n1719_01b:0161c15": "最初結集。七百即是佛滅百年，因於跋闍擅",
    "T34n1719_01b:0161c16": "行十事，舍那迦那白於七百，七百乃往毘",
    "T34n1719_01b:0161c17": "舍離國，重結毘尼舉跋闍過。言五百者，四",
    "T34n1719_01b:0161c18": "百年後，因迦昵吒王請僧供養論道不同，",
    "T34n1719_01b:0161c19": "因此五百往王舍城更集三藏。今此從初，",
    "T34n1719_01b:0161c20": "廣如諸文。展轉從他，自他別故，聞不聞異。",
    "T34n1719_01b:0161c21": "未聞者樂欲，已得聞者生喜，並世界也。三",
    "T34n1719_01b:0161c22": "昧是善及能聞力，新舊兩聞因聞善生。言佛",
    "T34n1719_01b:0161c23": "覺者，秖是佛加，覺力如佛，故名佛覺三昧。",
    "T34n1719_01b:0161c24": "已證非從佛聞，故云自能，用本願力為持",
    "T34n1719_01b:0161c25": "佛法生後代善，故舊解理當判屬為人。「報",
    "T34n1719_01b:0161c26": "恩經」者，第六佛求其為侍者，許已，仍求四",
    "T34n1719_01b:0161c27": "願：一、不受故衣；二、不受別請；三、不同諸",
    "T34n1719_01b:0161c28": "比丘，須見即見；四、二十年中佛所說法重為",
    "T34n1719_01b:0161c29": "我說。佛粗示言端阿難皆解，智速根利強",
    "T34n1719_01b:0162a01": "持力故。又「密說」者，辨異覺力及重說故，己",
    "T34n1719_01b:0162a02": "知他不知，名之為密。又《大經》「佛告文殊：阿",
    "T34n1719_01b:0162a03": "難事佛二十年，具足八種不可思議。一、不",
    "T34n1719_01b:0162a04": "受別請；二、不受故衣；三、不非時見佛；四、",
    "T34n1719_01b:0162a05": "見一切女人不生欲心；五、持一切法不曾",
    "T34n1719_01b:0162a06": "再問，唯除問於釋種被殺；六、知佛所入定；",
    "T34n1719_01b:0162a07": "七、知至佛所者受益不同；八、悉能了知佛",
    "T34n1719_01b:0162a08": "祕密法。」「胎經」者，舉初況後也。胎相尚聞況",
    "T34n1719_01b:0162a09": "後諸經？「面如淨滿月」者，出《育王經》，此中亦",
    "T34n1719_01b:0162a10": "用前之四名，及《大經》四句。然《大經》顯圓，今",
    "T34n1719_01b:0162a11": "乃義開豎約四教，隨名便故不復次第，亦",
    "T34n1719_01b:0162a12": "應具消四聞所以令順教意。本迹末「云云」",
    "T34n1719_01b:0162a13": "者：一、本事高難量；二、本理深難思；三、本迹",
    "T34n1719_01b:0162a14": "化莫測，具如釋如是中，觀心中不聞。「不聞」",
    "T34n1719_01b:0162a15": "下「云云」者，應具用上四，且對次第分屬四",
    "T34n1719_01b:0162a16": "人，具如昔經我聞故也。若依今文，用妙觀",
    "T34n1719_01b:0162a17": "故。「妙觀」下注「云云」者，開麁顯妙以明絕待。",
    "T34n1719_01b:0162a18": "次釋「一時」。初引肇意者，「啟」初開也。「運」合宜",
    "T34n1719_01b:0162a19": "也。「嘉」善也。佛化大運必稱物機，故云善會。",
    "T34n1719_01b:0162a20": "稱機秖是因緣和合，稱機歡喜故云世界。",
    "T34n1719_01b:0162a21": "此中世界即屬此經，不同餘文異餘時故。",
    "T34n1719_01b:0162a22": "引《大論》文明生世善、治世惡。明二悉者，",
    "T34n1719_01b:0162a23": "寄示相耳。復是論中釋一時文，故且引之。",
    "T34n1719_01b:0162a24": "然此直云時，彼方兩解，若云迦羅即是實",
    "T34n1719_01b:0162a25": "時，若云三摩耶即是假時。《論》「問：天竺釋時",
    "T34n1719_01b:0162a26": "凡幾種？答：凡有兩稱別者如向迦羅二字以淺易",
    "T34n1719_01b:0162a27": "故，三摩耶三字重難說故，若除邪見不說",
    "T34n1719_01b:0162a28": "二字，即是假時。若內弟子依時食護明相，",
    "T34n1719_01b:0162a29": "即用實時。」當知秖是一時二別，故聲難易耳。",
    "T34n1719_01b:0162b01": "是故外人計時為實，而說偈云：「時來眾生",
    "T34n1719_01b:0162b02": "熟，時去則催促，時能覺悟人，是故時為因。」",
    "T34n1719_01b:0162b03": "故須破邪說三摩耶。故今文中以實時示",
    "T34n1719_01b:0162b04": "內生善，假時破外斷惡。「第一義」下「云云」",
    "T34n1719_01b:0162b05": "者，道合之言正當嘉會，所發善根言通意別，",
    "T34n1719_01b:0162b06": "須約教味以判偏圓，則四味三教權人理",
    "T34n1719_01b:0162b07": "等，雖有道合仍須開顯，故下約教仍存四",
    "T34n1719_01b:0162b08": "別，此下中等亦如《大經》四因緣智，今經之言",
    "T34n1719_01b:0162b09": "亦略開等，本時自行唯與圓合，化他不定亦",
    "T34n1719_01b:0162b10": "有八教。言「前諸」者，指向四教皆在迹中。觀",
    "T34n1719_01b:0162b11": "心下應注「云云」，文無者闕。此之麁妙各有",
    "T34n1719_01b:0162b12": "觀與境合，名為一時。相即觀者，今經觀也。",
    "T34n1719_01b:0162b13": "若將此觀約前三文，例說可知。次釋「佛」字。",
    "T34n1719_01b:0162b14": "因緣中亦秖應釋覺，而但云時處等者，明",
    "T34n1719_01b:0162b15": "覺之感應時及處耳。非其時處不感佛興，",
    "T34n1719_01b:0162b16": "時處異故當世界也。劫初劫盡是極長極短",
    "T34n1719_01b:0162b17": "極苦極樂之時，餘三天下富壽無我，非感佛",
    "T34n1719_01b:0162b18": "緣，多病是減極，三小災起謂刀、疾、飢，疾居",
    "T34n1719_01b:0162b19": "其中故略云病。《俱舍》云：「刀、疾、飢如次，七日",
    "T34n1719_01b:0162b20": "月年止，長壽時樂重舉劫初，短壽時苦重",
    "T34n1719_01b:0162b21": "舉劫盡」。「東天下」去，舉不興處也。並由壽定",
    "T34n1719_01b:0162b22": "樂定、保樂保常，不成機緣故不感佛。此",
    "T34n1719_01b:0162b23": "仍且約人中處耳。若論天上，小乘亦有得",
    "T34n1719_01b:0162b24": "小果者，如梵王得三果等。若准《華嚴》，四天",
    "T34n1719_01b:0162b25": "王及化樂天并無色處並不感佛；餘經非無，",
    "T34n1719_01b:0162b26": "但除難處。言「富壽」者，東名勝，身勝南洲，故",
    "T34n1719_01b:0162b27": "富壽亦爾。西名牛貨，以牛為貨，故云多牛",
    "T34n1719_01b:0162b28": "羊也。北名俱盧，此云勝處，亦云勝生，於四",
    "T34n1719_01b:0162b29": "洲中有情處貨皆最勝故。南名贍部，從樹",
    "T34n1719_01b:0162c01": "為名，於南洲中但舉初後中間亦有六四",
    "T34n1719_01b:0162c02": "二萬，且云八萬是減初也。百年是方極，故",
    "T34n1719_01b:0162c03": "後減之。初則彌勒也，今減方極則釋迦也。「未",
    "T34n1719_01b:0162c04": "見果」等，明感佛緣，雖略云地亦應云時。「離",
    "T34n1719_01b:0162c05": "車」等者，《大經》二十六云：「佛為離車說不放",
    "T34n1719_01b:0162c06": "逸。離車云：我等自知是放逸人。何以故？若",
    "T34n1719_01b:0162c07": "不放逸，如來世尊應生我國，何故棄我出",
    "T34n1719_01b:0162c08": "摩竭提？時婆羅門子名曰無勝，語離車言：",
    "T34n1719_01b:0162c09": "頻婆大王已獲大利，佛出其國，猶如大池",
    "T34n1719_01b:0162c10": "生大蓮華，華雖在水水不能染。佛亦如是，",
    "T34n1719_01b:0162c11": "雖生彼國，世法不染。汝迷五欲不知親",
    "T34n1719_01b:0162c12": "近，名放逸人，非佛出彼名為放逸無勝者阿逸多。",
    "T34n1719_01b:0162c13": "汝耽五欲，縱生汝國，汝亦不見。」故此時處",
    "T34n1719_01b:0162c14": "亦據多分，舍衛三億非關苦樂。「摩竭提」者，",
    "T34n1719_01b:0162c15": "此云不害，劫初已來無刑殺故；至阿闍世",
    "T34n1719_01b:0162c16": "截指為刑，後自齧指痛，復息此刑。佛當生",
    "T34n1719_01b:0162c17": "其地故吉兆預彰，所以先置不害之名。「日若",
    "T34n1719_01b:0162c18": "不出」等者，《大論》文也。日喻佛興，池喻摩竭，",
    "T34n1719_01b:0162c19": "華喻物機。佛若不出，已未二善皆悉不成。",
    "T34n1719_01b:0162c20": "未者下種，已者熟脫，然合喻中且約世間有",
    "T34n1719_01b:0162c21": "漏善法，故舉剎利等況出世善，故輕繫地",
    "T34n1719_01b:0162c22": "獄尚因佛出，乃有一念厭惡之因，後方得",
    "T34n1719_01b:0162c23": "離，況復人天？故論云：「若持五戒，釋迦文佛",
    "T34n1719_01b:0162c24": "在汝家中」。四姓舉二且從勝說。對治中斷",
    "T34n1719_01b:0162c25": "有頂種，即斷三界惡故，故名破惡。問：為人",
    "T34n1719_01b:0162c26": "但至有頂，對治何故破三界惡？答：真諦事",
    "T34n1719_01b:0162c27": "理，於中道理，俱名為事。若前二教，不得用",
    "T34n1719_01b:0162c28": "此以為破惡，以讓理故；今此圓教，故得用",
    "T34n1719_01b:0162c29": "之。言「三乘」者，即攝三教，以菩薩乘攝別",
    "T34n1719_01b:0163a01": "教故。言「餘不能感」者，約八相化，必出世機",
    "T34n1719_01b:0163a02": "方能感佛，示九道身雖是感佛，不名佛",
    "T34n1719_01b:0163a03": "化，故非感佛。「善斷」之言在無漏智，「種」謂能",
    "T34n1719_01b:0163a04": "生，垂盡非想復墮三惡，名為還生；一去不",
    "T34n1719_01b:0163a05": "來故名為永。第一義中既云法性，煩惱即",
    "T34n1719_01b:0163a06": "菩提，故云無動。生死即涅槃，故云無出。佛",
    "T34n1719_01b:0163a07": "無苦集已住法性，雖無動出，不動而動，",
    "T34n1719_01b:0163a08": "動法性山示斷生因，故名為動；不出而出，",
    "T34n1719_01b:0163a09": "出生死海化九道生，故名為出。此前皆謂",
    "T34n1719_01b:0163a10": "實動實出，至此方知非生而生、無動而動，則",
    "T34n1719_01b:0163a11": "前二教及別地前但屬三悉，引入今經第一",
    "T34n1719_01b:0163a12": "義故。約教中，先釋，次「故經云」下引證。前明",
    "T34n1719_01b:0163a13": "因緣說感應相，今既約教，約四極果初成之",
    "T34n1719_01b:0163a14": "相故並云覺。又自覺覺滿則據於初，覺他",
    "T34n1719_01b:0163a15": "通於初後。西云佛陀，此云覺者知者，對迷",
    "T34n1719_01b:0163a16": "名知、對愚說覺，名同對別並屬自覺；故約",
    "T34n1719_01b:0163a17": "四諦，即以自覺而能覺他，故云亦也。「總相",
    "T34n1719_01b:0163a18": "別相」者，總謂無非無常，別即觀四念處，謂",
    "T34n1719_01b:0163a19": "三界繫及四聖諦，此別莫不皆觀無常。「老",
    "T34n1719_01b:0163a20": "比丘」者，從後異故，以通教佛亦可云老，而",
    "T34n1719_01b:0163a21": "云帶者辨異前教，如《阿含》云「佛臨涅槃，如",
    "T34n1719_01b:0163a22": "老比丘詣純陀舍」。「三十四心」者，八忍、八智斷",
    "T34n1719_01b:0163a23": "見，九無礙、九解脫斷思，斷伏不同，具如《止",
    "T34n1719_01b:0163a24": "觀》第三、第六記，具在《婆沙》、《俱舍》及諸《阿含》。此",
    "T34n1719_01b:0163a25": "教求作餘釋，不得一念相應斷餘殘習，作",
    "T34n1719_01b:0163a26": "三十四心釋終無其理，具如《大品》第十地。",
    "T34n1719_01b:0163a27": "「別佛」具如《瓔珞》及諸大乘五十二位初地斷",
    "T34n1719_01b:0163a28": "無明者是。「圓佛」具如《華嚴》初住斷無明者",
    "T34n1719_01b:0163a29": "是。然小乘中立二無知，染污無知無明為",
    "T34n1719_01b:0163b01": "體，不染無知劣慧為體，謂味勢熟德數時量",
    "T34n1719_01b:0163b02": "耳。然四佛皆云自覺覺他者，秖是當教自行",
    "T34n1719_01b:0163b03": "滿位，覺智不同化境寬狹，是則遍搜大小乘",
    "T34n1719_01b:0163b04": "教，唯有此四成道之相，具如《玄》文因果兩妙。",
    "T34n1719_01b:0163b05": "他釋但有自覺等三，既無四教各具三義，",
    "T34n1719_01b:0163b06": "如何分別大小教主？與而言之不出二教。",
    "T34n1719_01b:0163b07": "若云坐蓮華藏，或云三世諸佛，皆色究竟",
    "T34n1719_01b:0163b08": "成無上道，並別佛相。若隱前三相從勝而",
    "T34n1719_01b:0163b09": "說，非謂太虛名為圓佛。別佛既云單論，即",
    "T34n1719_01b:0163b10": "是隱前二相，如目連不窮其聲等。若《法華》",
    "T34n1719_01b:0163b11": "已前三佛離明，隔偏小故，來至此經從劣",
    "T34n1719_01b:0163b12": "辨勝即三而一，他迷一家所明四佛者，以",
    "T34n1719_01b:0163b13": "棄舊譯經論故也。如四階成道，三乘共位，",
    "T34n1719_01b:0163b14": "瓔珞賢聖，華嚴融門，此四成道不可孱齊。",
    "T34n1719_01b:0163b15": "以由設迹不同隱實覆本，故開權顯本",
    "T34n1719_01b:0163b16": "方知不殊。又諸教中各有五人說經，如《大",
    "T34n1719_01b:0163b17": "論》云：「佛及聲聞天仙化人」，及《華嚴》中加諸菩",
    "T34n1719_01b:0163b18": "薩。又有眾生器世，而皆以佛為教主也。然",
    "T34n1719_01b:0163b19": "準《大論》下四印定，即名佛說。又《華嚴》中剎",
    "T34n1719_01b:0163b20": "說塵說，菩薩被加亦無印述，餘三佛力通得",
    "T34n1719_01b:0163b21": "名經，故《大論》中所破并能通具四教。若得",
    "T34n1719_01b:0163b22": "實意，方知四佛體同用殊。講《華嚴》者，皆云",
    "T34n1719_01b:0163b23": "我佛。讀《唯識》者，不許他經，故至今經乃",
    "T34n1719_01b:0163b24": "知指昔，唯佛究盡斯言有在。次引經者，《像",
    "T34n1719_01b:0163b25": "法決疑》中通佛云大身小身者，以云帶老",
    "T34n1719_01b:0163b26": "比丘故。約本迹中初寄本中體用，故云本",
    "T34n1719_01b:0163b27": "一迹三。「中間」下，次明迹中應化勝劣。他受用",
    "T34n1719_01b:0163b28": "報皆在迹也，但生滅之言多在應化，唯本地",
    "T34n1719_01b:0163b29": "四佛皆本者。準例而言，則迹中體用俱迹，本",
    "T34n1719_01b:0163c01": "地體用俱本，具如《玄》文本因果妙等料簡中",
    "T34n1719_01b:0163c02": "說。觀心中覺秖是智，六即判之。有本無「云云」",
    "T34n1719_01b:0163c03": "者，或是脫落。應先辨藏通至別圓中，方乃",
    "T34n1719_01b:0163c04": "得云偏圓二覺，然次第中亦可攝得藏通",
    "T34n1719_01b:0163c05": "二佛，或略之耳。若望前三境智，因緣佛也。",
    "T34n1719_01b:0163c06": "藏等四觀，四教佛也。中望空假，本迹佛也。己",
    "T34n1719_01b:0163c07": "心即是觀心佛也。次釋「住」中全用《大論》，恐",
    "T34n1719_01b:0163c08": "他不曉，故初標云能住所住，若但身土但成",
    "T34n1719_01b:0163c09": "世界，心法相依方成三悉。他人唯許身依",
    "T34n1719_01b:0163c10": "於土，乃成佛心無所依法。忍土者，《悲華》第",
    "T34n1719_01b:0163c11": "五云：「何因緣故名曰娑婆？是諸眾生忍受三",
    "T34n1719_01b:0163c12": "毒及諸煩惱故也。」能所異故名為世界。故《大",
    "T34n1719_01b:0163c13": "論》云：「住者四儀住世今文世界」。復有三種：一者",
    "T34n1719_01b:0163c14": "天住，謂欲天，今云十善；二者梵住，即色天，",
    "T34n1719_01b:0163c15": "今云四禪，但名異耳今文為人；三者淨住，即三果",
    "T34n1719_01b:0163c16": "已去，今云三三昧者。論云：「入三三昧即得",
    "T34n1719_01b:0163c17": "初果」。三三昧為對治者，以為三明近對治",
    "T34n1719_01b:0163c18": "門，具如《止觀》第七記。《論》又云：「布施持戒善心",
    "T34n1719_01b:0163c19": "為天住，四無量心為梵住，前從果、此修因三三昧為",
    "T34n1719_01b:0163c20": "聖住，聖住秖是淨住耳。」論又有四住，天、梵、聖、",
    "T34n1719_01b:0163c21": "佛。更加佛住，即今文中《首楞嚴》是，故今四住",
    "T34n1719_01b:0163c22": "收論文盡。若以教收，四教並有前四悉義，",
    "T34n1719_01b:0163c23": "四佛並為第一義天；但前二佛不得云用",
    "T34n1719_01b:0163c24": "《首楞嚴》耳。問：若爾，今釋佛住，何以三悉但",
    "T34n1719_01b:0163c25": "約欲色及以三果，能住所住俱非佛耶？答：一",
    "T34n1719_01b:0163c26": "從通以趣別，二將勝以攝劣。言從通者，",
    "T34n1719_01b:0163c27": "從廣之狹。言從勝者，佛依王城必攝欲",
    "T34n1719_01b:0163c28": "色及以三果。有人斥云：今釋住王城，何以",
    "T34n1719_01b:0163c29": "引於天梵等住？此人不曾讀《大智論》，此是",
    "T34n1719_01b:0164a01": "彼論釋住正文。論具二意如向所述，若秖",
    "T34n1719_01b:0164a02": "以色身住土以釋住名，則大菩薩神無方",
    "T34n1719_01b:0164a03": "所，便無所住，況復佛耶？故《普賢觀》常寂光",
    "T34n1719_01b:0164a04": "土是佛住處，豈王城耶？故下約教皆以涅槃",
    "T34n1719_01b:0164a05": "而為所住，次約教中涅槃皆是所住之法，並",
    "T34n1719_01b:0164a06": "約第一義也。釋前二佛皆云有餘無餘者，",
    "T34n1719_01b:0164a07": "巧拙雖殊所滅不異，後兩祕藏證道亦一。「前",
    "T34n1719_01b:0164a08": "三佛」下判麁妙者，別教證道雖妙，從教道",
    "T34n1719_01b:0164a09": "故判麁。言「能所」者，若約理判如向所說，",
    "T34n1719_01b:0164a10": "若約事判秖是依正他受用土，故判為麁。若",
    "T34n1719_01b:0164a11": "約中理，雖俱祕藏亦是從教。今經是圓復",
    "T34n1719_01b:0164a12": "須開顯，故名妙住。本迹中言「三藏佛應涅",
    "T34n1719_01b:0164a13": "槃」者，應字平聲，若據灰斷即應入滅，入滅",
    "T34n1719_01b:0164a14": "本也。由慈悲故所以住世，秖名住世以為",
    "T34n1719_01b:0164a15": "垂迹，此佛報生無別理本，通佛扶習此從",
    "T34n1719_01b:0164a16": "因說，以六七地入空為本，以誓扶習利",
    "T34n1719_01b:0164a17": "他為迹，果同三藏故從因說。別圓同云「熏",
    "T34n1719_01b:0164a18": "法性」者，教證小殊，然皆因時起四弘誓冥",
    "T34n1719_01b:0164a19": "熏法性，但明法性即離不同，智斷雖殊法",
    "T34n1719_01b:0164a20": "性無別。「當知」下，總判前文以明本迹。本迹",
    "T34n1719_01b:0164a21": "莫不皆由慈悲，前四俱迹故須更云本佛",
    "T34n1719_01b:0164a22": "住也。「以慈悲」下，判既開迹已豈別有本。次約",
    "T34n1719_01b:0164a23": "觀中以智為佛，智住無常及空假中，前直",
    "T34n1719_01b:0164a24": "相對故四觀不同。次約住意，故云「以無住",
    "T34n1719_01b:0164a25": "法住於境中」，故無住之言通於四教。麁智",
    "T34n1719_01b:0164a26": "謂住，於理實無，若在圓中便成絕待。「王城」",
    "T34n1719_01b:0164a27": "者，準《西域記》，此城崇山四周以為外郭，東",
    "T34n1719_01b:0164a28": "西長南北狹，周一百五十里，子城三十里，宮",
    "T34n1719_01b:0164a29": "城北門是調達放醉象處，東北是身子逢馬",
    "T34n1719_01b:0164b01": "勝得初果處，東北十四五里至鷲峯山，是",
    "T34n1719_01b:0164b02": "說《法華》等經處。斑足緣亦出《仁王》，論中又",
    "T34n1719_01b:0164b03": "有異釋。論「問：如王舍城，迦毘羅、波羅奈並",
    "T34n1719_01b:0164b04": "有王舍，何故此城獨得名耶？答：有人云，是",
    "T34n1719_01b:0164b05": "摩伽陀國王子一頭兩面四臂，時人以為不",
    "T34n1719_01b:0164b06": "祥，裂其身首棄之曠野。有羅剎女名曰闍",
    "T34n1719_01b:0164b07": "羅，拾取合之而乳養之。後大成人能兼諸",
    "T34n1719_01b:0164b08": "國，乃取諸王八萬人下去同今疏文。」《楞伽》又云：「昔",
    "T34n1719_01b:0164b09": "有王遊獵，馬驚入險乃絕居人，共㹀師子",
    "T34n1719_01b:0164b10": "居而行醜行，生息長大名曰斑足，後紹王",
    "T34n1719_01b:0164b11": "位領七億眾，食肉餘習非肉不餐，後乃食",
    "T34n1719_01b:0164b12": "人，所生皆是羅剎。」餘與今文大同。四非常",
    "T34n1719_01b:0164b13": "偈者，秖是四無常偈，具如《止觀》第七卷記。",
    "T34n1719_01b:0164b14": "言「得空平等」即是初地者，彼既共教，小即",
    "T34n1719_01b:0164b15": "初果，大即乾慧或在見地，別即歡喜，與《大",
    "T34n1719_01b:0164b16": "經》梵行意同。若爾，何故聞無常而悟大耶？",
    "T34n1719_01b:0164b17": "答：已聞般若復聞非常，恐其吝國，正助合",
    "T34n1719_01b:0164b18": "行因得大益。此約斑足緣異故屬世界。千",
    "T34n1719_01b:0164b19": "王取血等，雖失小國迭知大國，生善屬為",
    "T34n1719_01b:0164b20": "人也。百姓排舍以免燒惡，即對治也。斑足",
    "T34n1719_01b:0164b21": "得道，第一義也。注「云云」者，《大論》與諸經所",
    "T34n1719_01b:0164b22": "出既多不可盡具，雖多不出四悉，約教中",
    "T34n1719_01b:0164b23": "四見，然辨土橫豎具在《淨名疏》，即如下文",
    "T34n1719_01b:0164b24": "純諸菩薩等。「例知」者，以娑羅例王城也。本",
    "T34n1719_01b:0164b25": "迹、觀心在後者，後與山文合明觀心，後文",
    "T34n1719_01b:0164b26": "仍略俱不出本迹；若例上，下應云本住王",
    "T34n1719_01b:0164b27": "三昧三德之城，迹居忍土之王城耳。「梁武」等",
    "T34n1719_01b:0164b28": "者，字應作睢，其鳥似鷹，云似鴟者，或恐",
    "T34n1719_01b:0164b29": "誤。樂而不淫哀而不傷，雌雄各居欲交俱鳴，",
    "T34n1719_01b:0164c01": "交已各去故以之類皇妃也。《詩》云：「關關睢",
    "T34n1719_01b:0164c02": "鳩，在河之洲，窈窕淑女，君子好逑。」今江東人",
    "T34n1719_01b:0164c03": "呼為鶚，好在江洲。梁武意謂睢形近鷲，故",
    "T34n1719_01b:0164c04": "引之耳。此屬世界也。又解「山峯」下，為人，覩",
    "T34n1719_01b:0164c05": "者生悅故也。又云去對治，能藏惡故亦當",
    "T34n1719_01b:0164c06": "治惡。又解去第一義，三乘聖居是第一義。次",
    "T34n1719_01b:0164c07": "辨五峯及後問答，但是第一義中釋疑及",
    "T34n1719_01b:0164c08": "分別山相，非四悉攝。又《增一》三十一云：「佛",
    "T34n1719_01b:0164c09": "在靈鷲告諸比丘，久遠同名靈鷲，更有別",
    "T34n1719_01b:0164c10": "名，汝等知不？亦名廣普山、負重山、仙人窟山，",
    "T34n1719_01b:0164c11": "恒有羅漢菩薩得道，及神通諸仙所居，有",
    "T34n1719_01b:0164c12": "五百辟支佛住。如來欲下，先令淨居天子來",
    "T34n1719_01b:0164c13": "此告令，令此土淨。却後二年佛現此間，支",
    "T34n1719_01b:0164c14": "佛聞已燒身入滅。何以故？世無二佛、國無",
    "T34n1719_01b:0164c15": "二王，一佛境界無二尊號。」此山高下亦復不",
    "T34n1719_01b:0164c16": "等。四十七云：「俱留孫佛四日四夜行至山",
    "T34n1719_01b:0164c17": "頂，那舍佛三日三夜，迦葉佛二日二夜，釋迦",
    "T34n1719_01b:0164c18": "牟尼須臾至頂，並以羅閱祇人行也。時漸",
    "T34n1719_01b:0164c19": "末，山漸下故。」文闕本迹，應云本住三德大",
    "T34n1719_01b:0164c20": "涅槃山，迹居靈鷲。又本迹各有靈鷲，〈壽量〉",
    "T34n1719_01b:0164c21": "云：「常在靈鷲山」，本也。約觀中，先解王舍中",
    "T34n1719_01b:0164c22": "初立觀境，言「心王造舍」者，識陰為王，造業",
    "T34n1719_01b:0164c23": "諸心必有心所，今欲消王，且以善惡心王",
    "T34n1719_01b:0164c24": "以對無記之舍，故云王造。「若析」下，四觀，此",
    "T34n1719_01b:0164c25": "示觀解異於他經，應如《止觀》十乘十境，下",
    "T34n1719_01b:0164c26": "去皆爾，故注「云云」。後兩重云「若觀」，即後二教",
    "T34n1719_01b:0164c27": "觀也。亦須分別相別不同，具如《止觀》，不可",
    "T34n1719_01b:0164c28": "即具。約山作觀亦先立觀境，正當觀陰，具",
    "T34n1719_01b:0164c29": "如《止觀》第五去文。別圓觀中既云山即法性，",
    "T34n1719_01b:0165a01": "正因法身餘之二德準諸文說，故知此觀",
    "T34n1719_01b:0165a02": "不同他見。所以又約山為觀者，山城雖殊",
    "T34n1719_01b:0165a03": "同是依報，是故約之以觀正報。又諸觀境不",
    "T34n1719_01b:0165a04": "出五陰，今此山等約陰便故，以諸文中直",
    "T34n1719_01b:0165a05": "云境智。「自住其中」等者，以《大經》及此經意",
    "T34n1719_01b:0165a06": "共為自他，定慧力莊嚴即自住其中，以此",
    "T34n1719_01b:0165a07": "度眾生即安置諸子。「云云」者，亦應於此以",
    "T34n1719_01b:0165a08": "辨二觀同異之相，方便正修簡境及心，并",
    "T34n1719_01b:0165a09": "對前二以辨權實等，乃至四觀亦須開顯",
    "T34n1719_01b:0165a10": "等也。次釋「中」字，既在山城之中，因緣等四",
    "T34n1719_01b:0165a11": "具如彼釋，今但消「中」字義耳。欲更說之，先",
    "T34n1719_01b:0165a12": "約所表以具四悉：常好中道，赴欲也；升中",
    "T34n1719_01b:0165a13": "天、中日降，為人也；中夜滅，對治也；說中道，",
    "T34n1719_01b:0165a14": "第一義也。諸教皆有中道，但有有體無體之",
    "T34n1719_01b:0165a15": "殊。本迹者，觀圓理本中也，示離斷常迹中",
    "T34n1719_01b:0165a16": "也。今經是開顯之中，若約觀者，即空即中，",
    "T34n1719_01b:0165a17": "具二中也。",
    "T34n1719_01b:0165a18": "法華文句記卷第一中"
}