{
    "X18n0338_027:0680c09": "維摩羅詰經文疏卷第二十七",
    "X18n0338_027:0680c11": "香積品",
    "X18n0338_027:0680c12": "香是離穢之名而有宣芬散馥馨香之用故無量",
    "X18n0338_027:0680c13": "義經道風德香熏一切理中無上戒定慧香芬芳",
    "X18n0338_027:0680c14": "叵竭故名為香積是聚集為義積諸功德集成法",
    "X18n0338_027:0680c15": "身無所積集乃名為藏若就佛題品稱為香積從",
    "X18n0338_027:0680c16": "國以標目應號眾香今依正報勝人以標故稱香",
    "X18n0338_027:0680c17": "積品此品來意正為室內明非真非有之中能道",
    "X18n0338_027:0680c18": "觀雙流淨穢俱顯圓通不礙融會無妨入不二門",
    "X18n0338_027:0680c19": "雙亡二邊正入中道此品雙照二諦淨穢俱融廣",
    "X18n0338_027:0680c20": "上非真非假之文成於道觀雙流之義顯出圓通",
    "X18n0338_027:0680c21": "自在之用今文異上雙照二諦之用上問疾品末",
    "X18n0338_027:0680c22": "廣明雙用結成菩薩行具舉諸行雖知諸佛國土",
    "X18n0338_027:0680c23": "永寂如空而現種種清淨佛土是菩薩行今文還",
    "X18n0338_027:0680c24": "釋上二用明淨穢二土相涉文中處處釋淨土之",
    "X18n0338_027:0681a01": "意故知此經始末竝皆釋成佛國因果其義宛然",
    "X18n0338_027:0681a02": "此文明淨穢二土之行既爾諸行亦然舉此以例",
    "X18n0338_027:0681a03": "諸也故有此品來。",
    "X18n0338_027:0681a04": "於是舍利弗心念日時欲至此諸菩薩當於何食。",
    "X18n0338_027:0681a05": "就此品大為二意一明身子念食二明大士譏呵",
    "X18n0338_027:0681a06": "身子起教之人為兩事故須念食一者古佛道法",
    "X18n0338_027:0681a07": "過中不飡此諸大人食時將到是故須起念二者",
    "X18n0338_027:0681a08": "上文云應以何法起菩薩根上來室內敷說勝法",
    "X18n0338_027:0681a09": "音聲佛事即是音聲起菩薩根次應用香味二法",
    "X18n0338_027:0681a10": "起菩薩根時眾將用鼻舌兩根聞於大乘禪悅法",
    "X18n0338_027:0681a11": "喜機在不久故身子扣此機端而致念也大士呵",
    "X18n0338_027:0681a12": "者明其二乘八解久有禪悅不以自資而外念求",
    "X18n0338_027:0681a13": "食是故譏之。",
    "X18n0338_027:0681a14": "時維摩詰知其意而語言佛說八解脫仁者受行豈",
    "X18n0338_027:0681a15": "雜欲食而聞法乎。",
    "X18n0338_027:0681a16": "第二譏呵為五一譏二許食三遣化請四明二土",
    "X18n0338_027:0681a17": "佛行化不同五時眾得益第一呵如文。",
    "X18n0338_027:0681a18": "若欲食者且待須臾當令汝得未曾有食。",
    "X18n0338_027:0681a19": "第二許食中云且待者機時不至故未曾有者明",
    "X18n0338_027:0681a20": "身子八解之中無此法喜禪悅也。",
    "X18n0338_027:0681a21": "時維摩詰即入三昧。",
    "X18n0338_027:0681a22": "第三請食中為四一入三昧二遣請飯三到彼問",
    "X18n0338_027:0681a23": "訊四受飯而還就入三昧為三一入三昧二現請",
    "X18n0338_027:0681a24": "飯之國三大眾皆見。",
    "X18n0338_027:0681b01": "以神通力示諸大眾上方界分過四十二恒河沙佛",
    "X18n0338_027:0681b02": "土有國名眾香佛號香積今現在其國香氣比於十",
    "X18n0338_027:0681b03": "方諸佛世界人天之香最為第一彼土無有聲聞辟",
    "X18n0338_027:0681b04": "支佛名唯有清淨大菩薩眾佛為說法其界一切皆",
    "X18n0338_027:0681b05": "以香作樓閣經行香地苑園皆香其食香氣周流十",
    "X18n0338_027:0681b06": "方無量世界時彼佛與諸菩薩方共坐食有諸天子",
    "X18n0338_027:0681b07": "皆號香嚴悉發阿耨多羅三藐三菩提心供養彼佛",
    "X18n0338_027:0681b08": "及諸菩薩。",
    "X18n0338_027:0681b09": "今言彼國以香為佛事用香證理鼻根受道無有",
    "X18n0338_027:0681b10": "聲聞純諸菩薩者此語似如實報之國蓮華藏土",
    "X18n0338_027:0681b11": "然同居之土亦有穢有淨亦有一乘之化無三差",
    "X18n0338_027:0681b12": "別者未知彼土定判屬何文云天子皆號光嚴既",
    "X18n0338_027:0681b13": "有天人之名復似隨緣淨土但天語是通何必如",
    "X18n0338_027:0681b14": "此間之天人或可用菩薩為第一義天人以權者",
    "X18n0338_027:0681b15": "名菩薩實者是天人或應如此然未敢定判。",
    "X18n0338_027:0681b16": "此諸大眾莫不目見。",
    "X18n0338_027:0681b17": "時維摩詰問眾菩薩諸仁者誰能致彼佛飯。",
    "X18n0338_027:0681b18": "第二遣請飯為五初覓請飯之人二文殊神力眾",
    "X18n0338_027:0681b19": "無言者三淨名呵四文殊引證為答五化作菩薩",
    "X18n0338_027:0681b20": "設問訊請飯之辭。",
    "X18n0338_027:0681b21": "以文殊師利威神力故咸皆默然。",
    "X18n0338_027:0681b22": "第二文殊神力咸默然者為二一明賓主之儀設",
    "X18n0338_027:0681b23": "食本是主人何容客為致飯第二為欲顯淨名勝",
    "X18n0338_027:0681b24": "德故令默然。",
    "X18n0338_027:0681c01": "維摩詰言仁此大眾無乃可恥。",
    "X18n0338_027:0681c02": "三淨名呵如文。",
    "X18n0338_027:0681c03": "文殊師利曰如佛所言勿輕未學。",
    "X18n0338_027:0681c04": "第四文殊引佛語為答勿輕未學若有得不思議",
    "X18n0338_027:0681c05": "解脫致飯不難其未得亦有得義故不可輕。",
    "X18n0338_027:0681c06": "於是維摩詰不起于座居眾會前化作菩薩相好光",
    "X18n0338_027:0681c07": "明威德殊勝蔽於眾會而告之曰汝往上方界分度",
    "X18n0338_027:0681c08": "如四十二恒河沙佛土有國名眾香佛號香積與諸",
    "X18n0338_027:0681c09": "菩薩方共坐食汝往到彼如我詞曰維摩詰稽首世",
    "X18n0338_027:0681c10": "尊足下致敬無量問訊起居少病少惱氣力安不願",
    "X18n0338_027:0681c11": "得世尊所食之餘當於娑婆世界施作佛事令此樂",
    "X18n0338_027:0681c12": "小法者得弘大道亦使如來名聲普聞。",
    "X18n0338_027:0681c13": "其餘如文。",
    "X18n0338_027:0681c14": "時化菩薩即於會前昇于上方舉眾皆見其去到眾",
    "X18n0338_027:0681c15": "香界禮彼佛足。",
    "X18n0338_027:0681c16": "第三到彼問訊宣旨問訊為二一正宣旨問訊請",
    "X18n0338_027:0681c17": "飯二彼菩薩嗟歎就宣旨中為二一禮敬。",
    "X18n0338_027:0681c18": "又聞其言維摩詰稽首世尊足下致敬無量問訊起",
    "X18n0338_027:0681c19": "居少病少惱氣力安不願得世尊所食之餘欲於娑",
    "X18n0338_027:0681c20": "婆世界施作佛事使此樂小法者得弘大道亦使如",
    "X18n0338_027:0681c21": "來名聲普聞。",
    "X18n0338_027:0681c22": "二宣旨。",
    "X18n0338_027:0681c23": "彼諸大士見化菩薩歎未曾有今此上人從何所來",
    "X18n0338_027:0681c24": "娑婆世界為在何許云何名為樂小法者即以問佛。",
    "X18n0338_027:0682a01": "就彼諸菩薩嗟歎中為四一歎未曾有二生疑三",
    "X18n0338_027:0682a02": "問佛。",
    "X18n0338_027:0682a03": "佛告之曰下方度如四十二恒河沙佛土有世界名",
    "X18n0338_027:0682a04": "娑婆佛號釋迦牟尼今現在於五濁惡世為樂小法",
    "X18n0338_027:0682a05": "眾生敷演道教彼有菩薩名維摩詰住不可思議解",
    "X18n0338_027:0682a06": "脫為諸菩薩說法故遣化來稱揚我名并讚此土令",
    "X18n0338_027:0682a07": "彼菩薩增益功德。",
    "X18n0338_027:0682a08": "四佛答佛答中為三一正答國土近遠化主功德。",
    "X18n0338_027:0682a09": "彼菩薩言其人何如乃作是化德力無畏神足若斯。",
    "X18n0338_027:0682a10": "二重問大士之德。",
    "X18n0338_027:0682a11": "佛言甚大一切十方皆遣化往施作佛事饒益眾生。",
    "X18n0338_027:0682a12": "三佛答甚大。",
    "X18n0338_027:0682a13": "於是香積如來以眾香鉢盛滿香飯與化菩薩。",
    "X18n0338_027:0682a14": "第四蒙飯而還為四一佛遣飯二九百萬菩薩俱",
    "X18n0338_027:0682a15": "發心欲來三奉授飯與大士四命大弟子共食。",
    "X18n0338_027:0682a16": "時彼九百萬菩薩俱發聲言我欲詣娑婆世界供養",
    "X18n0338_027:0682a17": "釋迦牟尼佛并欲見維摩詰等諸菩薩眾。",
    "X18n0338_027:0682a18": "就九百萬菩薩來為三一陳其欲來二佛誡三與",
    "X18n0338_027:0682a19": "化菩薩俱來。",
    "X18n0338_027:0682a20": "佛言可往攝汝身香無令彼諸眾生起惑著心又當",
    "X18n0338_027:0682a21": "捨汝本形勿使彼國求菩薩者而自鄙恥又汝於彼",
    "X18n0338_027:0682a22": "莫懷輕賤而作礙想所以者何十方國土皆如虗空",
    "X18n0338_027:0682a23": "又諸佛為欲化諸樂小法者不盡現其清淨土耳。",
    "X18n0338_027:0682a24": "就佛誡中為三一攝香誡二攝形誡三勿輕心誡",
    "X18n0338_027:0682b01": "心誡中又釋出居穢國之意明諸佛國土皆如虗",
    "X18n0338_027:0682b02": "空有何定淨穢之可取故不應生輕心也如文。",
    "X18n0338_027:0682b03": "時化菩薩既受鉢飯與彼九百萬菩薩俱承佛威神",
    "X18n0338_027:0682b04": "及維摩詰力於彼世界忽然不現須臾之間至維摩",
    "X18n0338_027:0682b05": "詰舍維摩詰即化作九百萬師子之座嚴好如前諸",
    "X18n0338_027:0682b06": "菩薩皆坐其上。",
    "X18n0338_027:0682b07": "俱來為三一俱承力來二淨名化座三菩薩皆坐。",
    "X18n0338_027:0682b08": "化菩薩以滿鉢香飯與維摩詰飯香普熏毗耶離城",
    "X18n0338_027:0682b09": "及三千大千世界。",
    "X18n0338_027:0682b10": "第三就授飯中復為二一明飯香熏烈遍此大千。",
    "X18n0338_027:0682b11": "時毗耶離婆羅門居士等聞是香氣身意快然歎未",
    "X18n0338_027:0682b12": "曾有於是長者主月蓋從八萬四千人來入維摩詰",
    "X18n0338_027:0682b13": "舍見其室中菩薩甚多諸師子座高廣嚴好皆大歡",
    "X18n0338_027:0682b14": "喜禮眾菩薩及大弟子却住一面諸地神虗空神及",
    "X18n0338_027:0682b15": "欲色界諸天聞此香氣亦皆來入維摩詰舍。",
    "X18n0338_027:0682b16": "二明有緣應得此食者緣召自來自來中為三初",
    "X18n0338_027:0682b17": "諸居士等來二月蓋來三諸神來。",
    "X18n0338_027:0682b18": "時維摩詰語舍利弗等諸大聲聞仁者可食如來甘",
    "X18n0338_027:0682b19": "露味飯大悲所熏。",
    "X18n0338_027:0682b20": "第四命食中為四一命食二勸捨小心三異聲聞",
    "X18n0338_027:0682b21": "竊念四化菩薩彈。",
    "X18n0338_027:0682b22": "無以限意食之使不消也。",
    "X18n0338_027:0682b23": "初勸莫以小意食者不消此今其若不發心慕大",
    "X18n0338_027:0682b24": "此味勢終自不消如涅槃毒鼓雖無心欲聞遠近",
    "X18n0338_027:0682c01": "皆死諸菩薩食者即悟無生此是近故死二乘雖",
    "X18n0338_027:0682c02": "前未死到法華中皆死捨小發大名為死。",
    "X18n0338_027:0682c03": "有異聲聞念是飯少而此大眾人人當食。",
    "X18n0338_027:0682c04": "化菩薩曰勿以聲聞小德小智稱量如來無量福慧",
    "X18n0338_027:0682c05": "四海有竭此飯無盡使一切人食搏若須彌乃至一",
    "X18n0338_027:0682c06": "劫猶不能盡所以者何無盡戒定智慧解脫知見功",
    "X18n0338_027:0682c07": "德具足者所食之餘終不可盡。",
    "X18n0338_027:0682c08": "化菩薩呵中為二一歎飯功德。",
    "X18n0338_027:0682c09": "於是鉢飯悉飽眾會猶故不賜其諸菩薩聲聞天人",
    "X18n0338_027:0682c10": "食此飯者身安快樂譬如一切樂莊嚴國諸菩薩也",
    "X18n0338_027:0682c11": "又諸毛孔皆出妙香亦如眾香國土諸樹之香。",
    "X18n0338_027:0682c12": "二述飯功能。",
    "X18n0338_027:0682c13": "爾時維摩詰問眾香菩薩香積如來以何說法。",
    "X18n0338_027:0682c14": "第四二土菩薩問答明二佛行化不同此正是品",
    "X18n0338_027:0682c15": "之來意為將此證成道觀雙流中道菩薩能淨穢",
    "X18n0338_027:0682c16": "俱遊通達無礙然機悟不同所以諸佛方便隨其",
    "X18n0338_027:0682c17": "根緣以之起教若是此方耳根利用聲詮理化剛",
    "X18n0338_027:0682c18": "強之人名為穢土彼界鼻舌兩根利用香味為教",
    "X18n0338_027:0682c19": "化於純一大乘無三差別名為淨土今但欲明淨",
    "X18n0338_027:0682c20": "穢雙遊故此土屬穢彼土為淨若究尋其義未必",
    "X18n0338_027:0682c21": "全爾何以故至如西方是淨土寶樹池流皆說無",
    "X18n0338_027:0682c22": "生忍生聲又蓮華藏國別教之土純諸菩薩色像",
    "X18n0338_027:0682c23": "無邊音聲無邊此中猶有音聲為佛事何得定判",
    "X18n0338_027:0682c24": "聲屬穢土若耳根起道通淨穢二國鼻根起道亦",
    "X18n0338_027:0683a01": "應如是何以故知若香在彼國純化大乘曲入娑",
    "X18n0338_027:0683a02": "婆遂使三乘同稟香味既三乘蒙香味入道者豈",
    "X18n0338_027:0683a03": "不是香味通於穢國耶例如釋迦寂滅道場聲色",
    "X18n0338_027:0683a04": "無邊尊特之佛名為淨土為罪眾生作三乘化即",
    "X18n0338_027:0683a05": "名垢國土彼淨國之杳來化娑婆亦復如是凡夫",
    "X18n0338_027:0683a06": "食之正位乃消正位服之發心乃消發心服之無",
    "X18n0338_027:0683a07": "生忍乃消即是分純一之香逗於三種豈不香通",
    "X18n0338_027:0683a08": "垢淨今正辨淨穢俱遊據別為語而判淨穢也問",
    "X18n0338_027:0683a09": "佛命菩薩令攝身香何不攝飯香答飯香亦被攝",
    "X18n0338_027:0683a10": "何故爾飯在彼國周流十方得來娑婆止薰三千",
    "X18n0338_027:0683a11": "之界減折一乘之飯逗彼三乘亦是攝義但菩薩",
    "X18n0338_027:0683a12": "辭遊異土彼佛誡之飯是佛遣已自裁量無容佛",
    "X18n0338_027:0683a13": "自命佛令減飯香今以義往推三乘同服止薰大",
    "X18n0338_027:0683a14": "千則知已攝今言令菩薩攝香非是除永盡攝是",
    "X18n0338_027:0683a15": "止節籌量為義契當根機不令過分呼此為攝耳",
    "X18n0338_027:0683a16": "次料簡正傍但香積之上香為正教如菩薩在香",
    "X18n0338_027:0683a17": "樹下即入德藏三昧便得悟道名為利根其有未",
    "X18n0338_027:0683a18": "悟之者即與大眾方共坐食故知味為傍也此正",
    "X18n0338_027:0683a19": "傍兩道逗鈍利兩根今娑婆國人鈍故香味相帶",
    "X18n0338_027:0683a20": "來正助兩門化於鈍者例如此間病有重輕藥有",
    "X18n0338_027:0683a21": "通別受身常病故言為輕四大增動外來內發故",
    "X18n0338_027:0683a22": "名為重以身常飢苦故即用通藥來治食飲補養",
    "X18n0338_027:0683a23": "得食病止不得必死此是通藥以治輕病若增劇",
    "X18n0338_027:0683a24": "兼加諸病者今時此食非復其治不能愈病更加",
    "X18n0338_027:0683b01": "餘味苦澁辛酸大黃巴豆助此食味共治重病病",
    "X18n0338_027:0683b02": "得除愈故言別藥治重病今正助兩道亦復如是",
    "X18n0338_027:0683b03": "若利根之人如快馬見鞭影即馳但用正不須於",
    "X18n0338_027:0683b04": "傍鈍馬加之杖捶苦楚方去是故須正助相成同",
    "X18n0338_027:0683b05": "是一杖而馬有利鈍同是一香而用有正助也此",
    "X18n0338_027:0683b06": "間聲義亦爾利者一聞即悟鈍者假諸方便或眼",
    "X18n0338_027:0683b07": "見神通心思諸境假助方悟也此中二土菩薩互",
    "X18n0338_027:0683b08": "有問答淨名問者欲顯他方起根不同淨穢有異",
    "X18n0338_027:0683b09": "故須問。",
    "X18n0338_027:0683b10": "彼菩薩曰我土如來無文字說但以眾香令諸天人",
    "X18n0338_027:0683b11": "得入律行菩薩各各坐香樹下聞斯妙香即獲一切",
    "X18n0338_027:0683b12": "德藏三昧得是三昧者菩薩所有功德皆悉具足。",
    "X18n0338_027:0683b13": "第二答律行者即大乘波羅提木叉如淨名為優",
    "X18n0338_027:0683b14": "波離教二比丘其如是者真奉律無二邊之非得",
    "X18n0338_027:0683b15": "中道之行名之為律。",
    "X18n0338_027:0683b16": "彼諸菩薩問維摩詰今世尊釋迦牟尼以何說法。",
    "X18n0338_027:0683b17": "第二彼菩薩問淨名為六一問二答三彼菩薩稱",
    "X18n0338_027:0683b18": "歎四淨名述成五更問此土菩薩行六淨名答。",
    "X18n0338_027:0683b19": "維摩詰言此土眾生剛強難化故佛為說剛強之語",
    "X18n0338_027:0683b20": "以調伏之言是地獄是畜生是餓鬼是諸難處是愚",
    "X18n0338_027:0683b21": "人生處是身邪行是身邪行報是口邪行是口邪行",
    "X18n0338_027:0683b22": "報是意邪行是意邪行報是殺生是殺生報是不與",
    "X18n0338_027:0683b23": "取是不與取報是邪婬是邪婬報是妄語是妄語報",
    "X18n0338_027:0683b24": "是兩舌是兩舌報是惡口是惡口報是無義語是無",
    "X18n0338_027:0683c01": "義語報是貪嫉是貪嫉報是瞋惱是瞋惱報是邪見",
    "X18n0338_027:0683c02": "是邪見報是慳悋是慳悋報是毀戒是毀戒報是瞋",
    "X18n0338_027:0683c03": "恚是瞋恚報是懈怠是懈怠報是亂意是亂意報是",
    "X18n0338_027:0683c04": "愚癡是愚癡報是結戒是持戒是犯戒是應作是不",
    "X18n0338_027:0683c05": "應作是障礙是不障礙是得罪是離罪是淨是垢是",
    "X18n0338_027:0683c06": "有漏是無漏是正道是邪道是有為是無為是世間",
    "X18n0338_027:0683c07": "是涅槃以難化之人心如猨猴故以若干種法制御",
    "X18n0338_027:0683c08": "其心乃可調伏。",
    "X18n0338_027:0683c09": "初答復為二一開五乘之教化剛強眾生二譬顯",
    "X18n0338_027:0683c10": "今言六度乘但處中者明初開三藏之時菩薩未",
    "X18n0338_027:0683c11": "斷結但有大心化物行行不在三應供之限非五",
    "X18n0338_027:0683c12": "種佛子故次人天乘屬凡夫數也就人乘中者明",
    "X18n0338_027:0683c13": "初開藏之菩先舉果苦即是說三惡道却論因令",
    "X18n0338_027:0683c14": "知惡果過患即止其因也因者即是三業開為五",
    "X18n0338_027:0683c15": "戒開身業為三戒口四五戒為一妄語即攝得三",
    "X18n0338_027:0683c16": "口過意為一飲酒戒故邪命攝得意之惡是故意",
    "X18n0338_027:0683c17": "口二業不開但身業為三合五戒制人乘也邪行",
    "X18n0338_027:0683c18": "者邪僻之法招得三途邪惡果報愚人者行三惡",
    "X18n0338_027:0683c19": "業智人者行三善業稟五戒人乘也次開五戒為",
    "X18n0338_027:0683c20": "十善具明因果即是天乘從慳去是六蔽治此六",
    "X18n0338_027:0683c21": "蔽明六度即是菩薩乘次從是結戒去是聲聞乘",
    "X18n0338_027:0683c22": "三藏之教結戒者明如來初制此戒故云是結戒",
    "X18n0338_027:0683c23": "順故名持違故為犯不動是毗尼故言是應作動",
    "X18n0338_027:0683c24": "非毗尼故不應作波逸提名煑燒覆障故是障礙",
    "X18n0338_027:0684a01": "或云是事遮為障礙不遮為不障礙犯七聚故是",
    "X18n0338_027:0684a02": "得罪三種羯磨懺故是離罪又作法取相無生三",
    "X18n0338_027:0684a03": "種懺故離罪結戒藏是淨是垢去是定藏言戒是",
    "X18n0338_027:0684a04": "亂心雜法垢法定是寂靜名為淨法欲界中多濁",
    "X18n0338_027:0684a05": "惡名垢四禪中離五蓋等名淨又味著諸禪名垢",
    "X18n0338_027:0684a06": "不貪不味為淨從是有漏是無漏去是慧藏有漏",
    "X18n0338_027:0684a07": "者如從凡夫至燸等也無漏者苦忍真明發即是",
    "X18n0338_027:0684a08": "無漏從此無漏之法即分為二乘修此無漏行六",
    "X18n0338_027:0684a09": "波羅蜜破除六蔽修行之時雖未斷結發無漏而",
    "X18n0338_027:0684a10": "望無漏修行至樹王下發真入無漏道與二乘不",
    "X18n0338_027:0684a11": "異故知同約無漏開菩薩乘破六蔽報者如菩薩",
    "X18n0338_027:0684a12": "戒中說破慳蔽除餓鬼業破梵戒蔽除地獄業破",
    "X18n0338_027:0684a13": "瞋恚蔽除畜生業破懈怠蔽除脩羅業破亂心蔽",
    "X18n0338_027:0684a14": "除人業破愚癡蔽除天業破六道因謝六處苦除",
    "X18n0338_027:0684a15": "名之為道六蔽斷除名滅證有餘無餘時究竟永",
    "X18n0338_027:0684a16": "寂約此無漏開聲聞乘以無漏心修四諦觀知苦",
    "X18n0338_027:0684a17": "斷集證滅修道約此無漏開辟支佛乘以無漏法",
    "X18n0338_027:0684a18": "修十二因緣觀無明滅則老死滅為支佛乘雖約",
    "X18n0338_027:0684a19": "此無漏開於三乘無漏不殊觀法有異故為三乘",
    "X18n0338_027:0684a20": "也是正道是八正也有為者方便道中無為者發",
    "X18n0338_027:0684a21": "真見諦所得斷名無為又從須陀洹至羅漢所得",
    "X18n0338_027:0684a22": "智慧名有為所得斷名無為無為即是有餘涅槃",
    "X18n0338_027:0684a23": "是涅槃者即是無餘涅槃問三乘各有觀法亦各",
    "X18n0338_027:0684a24": "有戒不答戒是和眾若復別立支佛之戒即是二",
    "X18n0338_027:0684b01": "戒二眾不名為和故戒不別立乘是觀法所習不",
    "X18n0338_027:0684b02": "同故須分別菩薩在俗非僧數攝故別開戒二乘",
    "X18n0338_027:0684b03": "若為白衣不入僧名為支佛一世無二佛不許別",
    "X18n0338_027:0684b04": "眾同聲聞眾眾既同不開戒(云云)。",
    "X18n0338_027:0684b05": "譬如象馬[怡-台+龍]悷不調加諸楚毒乃至徹骨然後調伏",
    "X18n0338_027:0684b06": "如是剛強難化眾生故以一切苦切之言乃可入律",
    "X18n0338_027:0684b07": "彼諸菩薩聞說是已皆曰未曾有也如世尊釋迦牟",
    "X18n0338_027:0684b08": "尼佛隱其無量自在之力乃以貧所樂法度脫眾生。",
    "X18n0338_027:0684b09": "第三彼菩薩稱歎為二一歎佛。",
    "X18n0338_027:0684b10": "斯諸菩薩亦能勞謙以無量大悲生是佛土。",
    "X18n0338_027:0684b11": "二歎菩薩。",
    "X18n0338_027:0684b12": "維摩詰言此土菩薩於諸眾生大悲堅固誠如所言",
    "X18n0338_027:0684b13": "然其一世饒益眾生多於彼國百千劫行所以者何",
    "X18n0338_027:0684b14": "此娑婆世界有十事善法諸餘淨土之所無有何等",
    "X18n0338_027:0684b15": "為十以布施攝貧窮以淨戒攝毀禁以忍辱攝瞋恚",
    "X18n0338_027:0684b16": "以精進攝懈怠以禪定攝亂意以智慧攝愚癡說除",
    "X18n0338_027:0684b17": "難法度八難者以大乘法度樂小乘者以諸善根濟",
    "X18n0338_027:0684b18": "無德者常以四攝成就眾生是為十。",
    "X18n0338_027:0684b19": "第四淨名述成其歎為二一總歎二歷別十事此",
    "X18n0338_027:0684b20": "中不述歎佛者明如來任運自在故不可思議但",
    "X18n0338_027:0684b21": "諸菩薩未同如來猶有緣累而能如是勞謙故述",
    "X18n0338_027:0684b22": "此也言此國一世為行多淨國百千劫數者但淨",
    "X18n0338_027:0684b23": "國眾生善根純熟易可開曉用功則易此間煩惱",
    "X18n0338_027:0684b24": "稠密度脫為難如釋論中云菩薩成佛時欲令國",
    "X18n0338_027:0684c01": "無三毒之名當學般若即難云佛是毉王出世為",
    "X18n0338_027:0684c02": "治人病國無三毒出世化誰答雖無邪三毒而有",
    "X18n0338_027:0684c03": "正三毒雖有正三毒易可化誨此間娑婆有邪三",
    "X18n0338_027:0684c04": "毒塵勞尤重雖聞佛音不即得悟就此應作三譬",
    "X18n0338_027:0684c05": "往釋如大猛將能退強敵其勳則重靜於小宼勳",
    "X18n0338_027:0684c06": "績不多治難愈病是毉最勝治易差病小復為劣",
    "X18n0338_027:0684c07": "今娑婆眾生煩惱怨賊最為堅靳而能方便使得",
    "X18n0338_027:0684c08": "解脫比之淨土約此論勝此土見思最為尤重而",
    "X18n0338_027:0684c09": "能逗藥設方便令法身慧命不斷故得饒益力多",
    "X18n0338_027:0684c10": "復次如人微賤之時能曲相將接解衣推食損施",
    "X18n0338_027:0684c11": "無幾濟之事深惟此厚恩常思報答比至位在方",
    "X18n0338_027:0684c12": "伯或復高遷之日念其昔恩酬澤則厚若施富貴",
    "X18n0338_027:0684c13": "人物恩報事微娑婆之國最是貧善法處而能施",
    "X18n0338_027:0684c14": "以法財令離困苦遂得發真斷結富七法財是追",
    "X18n0338_027:0684c15": "念昔恩實為重大為發真七財之人說法力用事",
    "X18n0338_027:0684c16": "弱用此二義譬於此國菩薩能化為勝淨國比之",
    "X18n0338_027:0684c17": "為劣若傳望淺深從凡至聖處處有怨賊處處有",
    "X18n0338_027:0684c18": "貧義至如同居之土自有淨穢淨者貧病乃輕於",
    "X18n0338_027:0684c19": "穢國比之方便有餘猶是貧病者方便有餘比別",
    "X18n0338_027:0684c20": "教實報國復是重者實報圓教十信未及初住十",
    "X18n0338_027:0684c21": "住未及十行十行未及十回向十回向未及十地",
    "X18n0338_027:0684c22": "如是傳傳為重今取凡夫最初堅靳須好勇將用",
    "X18n0338_027:0684c23": "妙毉藥是故言勝也用此二義約十法而明一一",
    "X18n0338_027:0684c24": "法中作此二義如以布施攝貧窮者即是破其慳",
    "X18n0338_027:0685a01": "賊治其貧病施其富貴之財如淨戒攝毀禁即是",
    "X18n0338_027:0685a02": "破其犯戒之賊違律之病施其淨戒之財歷十法",
    "X18n0338_027:0685a03": "乃至四教具作(云云)。",
    "X18n0338_027:0685a04": "彼菩薩曰菩薩成就幾法於此世界行無瘡疣生于",
    "X18n0338_027:0685a05": "淨土。",
    "X18n0338_027:0685a06": "第五彼菩薩問成就幾法無疣之行得生淨土之",
    "X18n0338_027:0685a07": "行者即是觀解大乘之心疣者起餘緣念累此正",
    "X18n0338_027:0685a08": "行行雜故名疣如呵阿難中增謗損謗損謗名行",
    "X18n0338_027:0685a09": "損若起諸妄見即是增謗義約此明乘急戒緩戒",
    "X18n0338_027:0685a10": "急乘緩俱急俱緩明於行疣大乘之行觀解純熟",
    "X18n0338_027:0685a11": "乘急者行淨戒無數犯不起身口之非此明無瘡",
    "X18n0338_027:0685a12": "疣即是乘戒俱急得生於淨土也若是乘急戒緩",
    "X18n0338_027:0685a13": "者大乘之觀乃當真正不能防禁身口毀損於戒",
    "X18n0338_027:0685a14": "此是有行而戒汙故是有瘡疣以其有乘故生輙",
    "X18n0338_027:0685a15": "見佛行有疣故生雜雜同居穢國也若但戒急而",
    "X18n0338_027:0685a16": "無乘是則聲聞緣覺俱緩故是凡夫。",
    "X18n0338_027:0685a17": "維摩詰言菩薩成就八法於此世界行無瘡疣生于",
    "X18n0338_027:0685a18": "淨土何等為八饒益眾生而不望報代一切眾生受",
    "X18n0338_027:0685a19": "諸苦惱所作功德盡以施之等心眾生謙下無礙於",
    "X18n0338_027:0685a20": "諸菩薩視之如佛所未聞經聞之不疑不與聲聞而",
    "X18n0338_027:0685a21": "相違背不嫉彼供不高己利而於其中調伏其心常",
    "X18n0338_027:0685a22": "省己過不訟彼短恒以一心求諸功德是為八法。",
    "X18n0338_027:0685a23": "上來十行約權化大士以辨難思勝行此中無瘡",
    "X18n0338_027:0685a24": "八法約實行之者行不雜穢剋生淨國也八法在",
    "X18n0338_027:0685b01": "文(云云)。",
    "X18n0338_027:0685b02": "維摩詰文殊師利於大眾中說是法時百千天人皆",
    "X18n0338_027:0685b03": "發阿耨多羅三藐三菩提心十千菩薩得無生法忍。",
    "X18n0338_027:0685b04": "第五時眾得益如文。",
    "X18n0338_027:0685b05": "菩薩行品",
    "X18n0338_027:0685b06": "正說中為三段佛國品是如來當宗演暢第二從",
    "X18n0338_027:0685b07": "方便品去至香積品大士助揚聖化第三從此品",
    "X18n0338_027:0685b08": "至阿閦品還歸佛所印定成經此二品來意有五",
    "X18n0338_027:0685b09": "一大士助佛闡揚有緣之眾緣縛既盡化功已畢",
    "X18n0338_027:0685b10": "須還佛所二佛初明佛國因果大士助宣此義殊",
    "X18n0338_027:0685b11": "辭異辨若不還歸印定物或疑網不除是故須歸",
    "X18n0338_027:0685b12": "佛所復宗明義故師弟相對復宗敷演更明佛國",
    "X18n0338_027:0685b13": "三室內既是別座當機之徒或生疑網為斷此疑",
    "X18n0338_027:0685b14": "還佛所對揚四機宜應在佛所得悟不從餘人故",
    "X18n0338_027:0685b15": "還佛所也五雖室內詮量至道不蒙佛印則不成",
    "X18n0338_027:0685b16": "經為印定故須往佛所品之來意如此也菩薩行",
    "X18n0338_027:0685b17": "品者此中香積來者分別菩薩法門明淨佛國土",
    "X18n0338_027:0685b18": "垢穢之行菩薩依此而行故名菩薩行品。",
    "X18n0338_027:0685b19": "是時佛說法於菴羅樹園其地忽然廣博嚴事一切",
    "X18n0338_027:0685b20": "眾會皆作金色。",
    "X18n0338_027:0685b21": "就此二品文為二第一從此品首至阿難歎未曾",
    "X18n0338_027:0685b22": "有淨名為掌擎大眾同入菴園名為歸佛段第二",
    "X18n0338_027:0685b23": "從佛述阿難如是如是去訖阿閦品名為復宗說",
    "X18n0338_027:0685b24": "佛國因果彼有時發始開二品為二初品明佛國",
    "X18n0338_027:0685c01": "之行是復宗明義次見阿閦佛品正明顯果一掌",
    "X18n0338_027:0685c02": "擎大眾俱往菴園二阿難聞香即起疑問就第一",
    "X18n0338_027:0685c03": "掌擎中為六一現相二阿難見相白佛三佛為說",
    "X18n0338_027:0685c04": "四維摩唱欲往五文殊問六用神力擎往菴園同",
    "X18n0338_027:0685c05": "金色者表淨名所化之者緣縛已除皆入性淨常",
    "X18n0338_027:0685c06": "寂之土同一金光。",
    "X18n0338_027:0685c07": "阿難白佛言世尊以何因緣有此瑞應是處忽然廣",
    "X18n0338_027:0685c08": "博嚴事一切眾會皆作金色佛告阿難是維摩詰文",
    "X18n0338_027:0685c09": "殊師利與諸大眾恭敬圍遶發意欲來故先為此瑞",
    "X18n0338_027:0685c10": "應於是維摩詰語文殊師利可共見佛與諸菩薩禮",
    "X18n0338_027:0685c11": "事供養文殊師利言善哉行今正是時。",
    "X18n0338_027:0685c12": "維摩詰即以神力持諸大眾并師子座置於右掌往",
    "X18n0338_027:0685c13": "詣佛所到已著地稽首佛足右遶七帀一心合掌在",
    "X18n0338_027:0685c14": "一面立。",
    "X18n0338_027:0685c15": "六擎大眾中為二一到佛申敬二佛慰問申敬為",
    "X18n0338_027:0685c16": "三一大士申敬。",
    "X18n0338_027:0685c17": "其諸菩薩即皆避座稽首佛足亦遶七帀於一面立。",
    "X18n0338_027:0685c18": "二諸菩薩申敬。",
    "X18n0338_027:0685c19": "諸大弟子釋梵四天王等亦皆避座稽首佛足在一",
    "X18n0338_027:0685c20": "面立。",
    "X18n0338_027:0685c21": "三釋梵申敬。",
    "X18n0338_027:0685c22": "於是世尊如法慰問諸菩薩已。",
    "X18n0338_027:0685c23": "二慰問為三一慰問。",
    "X18n0338_027:0685c24": "各令復坐。",
    "X18n0338_027:0686a01": "二命復座。",
    "X18n0338_027:0686a02": "即皆受教眾坐已定。",
    "X18n0338_027:0686a03": "三奉命復座。",
    "X18n0338_027:0686a04": "佛語舍利弗汝見菩薩大士自在神力之所為乎。",
    "X18n0338_027:0686a05": "第二阿難疑問中為二一佛問舍利二阿難疑香",
    "X18n0338_027:0686a06": "就問舍利中為四一問汝見大士神力為乎二答",
    "X18n0338_027:0686a07": "三更問何如四答是不思議之法不可以思議心",
    "X18n0338_027:0686a08": "智圖度測量佛所以問者只為印成室內之事亦",
    "X18n0338_027:0686a09": "為室內懷疑未了者若聞佛印即不復有疑無疑",
    "X18n0338_027:0686a10": "故生信印故成經。",
    "X18n0338_027:0686a11": "唯然已見汝意云何世尊我覩其為不可思議非意",
    "X18n0338_027:0686a12": "所圖非度所測。",
    "X18n0338_027:0686a13": "爾時阿難白佛言世尊今所聞香自昔未有是為何",
    "X18n0338_027:0686a14": "香。",
    "X18n0338_027:0686a15": "從阿難問中為二一問香二問消問香中為五一",
    "X18n0338_027:0686a16": "阿難問。",
    "X18n0338_027:0686a17": "佛告阿難是彼菩薩毛孔之香。",
    "X18n0338_027:0686a18": "二佛答。",
    "X18n0338_027:0686a19": "於是舍利弗語阿難言我等毛孔亦出是香。",
    "X18n0338_027:0686a20": "三身子云我身亦香。",
    "X18n0338_027:0686a21": "阿難言此所從來。",
    "X18n0338_027:0686a22": "四阿難問得香之緣。",
    "X18n0338_027:0686a23": "曰是長者維摩詰從眾香國取佛餘飯於舍食者一",
    "X18n0338_027:0686a24": "切毛孔皆香若此。",
    "X18n0338_027:0686b01": "五身子答從淨名國得飯。",
    "X18n0338_027:0686b02": "阿難問維摩詰是香氣住當久如。",
    "X18n0338_027:0686b03": "就問消中為二一阿難問二淨名答三阿難稱歎。",
    "X18n0338_027:0686b04": "維摩詰言至此飯消。",
    "X18n0338_027:0686b05": "就答中為二初總答二別答總答云此香隨於飯",
    "X18n0338_027:0686b06": "飯若消者香亦隨消。",
    "X18n0338_027:0686b07": "曰此飯久如當消曰此飯勢力至于七日然後乃消。",
    "X18n0338_027:0686b08": "更重問久如消即別答為二一事二理事者答七",
    "X18n0338_027:0686b09": "日方消譬如世食持身止飢一日乃歇此食七日",
    "X18n0338_027:0686b10": "乃消又譬如服一種藥藥持食七日可消藥勢薰",
    "X18n0338_027:0686b11": "身至其疾愈此是事解。",
    "X18n0338_027:0686b12": "又阿難若聲聞人未入正位食此飯者得入正位然",
    "X18n0338_027:0686b13": "後乃消已入正位食此飯者得心解脫然後乃消若",
    "X18n0338_027:0686b14": "未發大乘意食此飯者至發意乃消已發意食此飯",
    "X18n0338_027:0686b15": "者得無生忍然後乃消已得無生忍食此飯者至一",
    "X18n0338_027:0686b16": "生補處然後乃消譬如有藥名曰上味其有服者身",
    "X18n0338_027:0686b17": "諸毒滅然後乃消此飯如是滅除一切諸煩惱毒然",
    "X18n0338_027:0686b18": "後乃消。",
    "X18n0338_027:0686b19": "若理解不爾約聲說轉法輪中此土有半滿之教",
    "X18n0338_027:0686b20": "若二乘名半字大乘名滿字若半字中三轉法輪",
    "X18n0338_027:0686b21": "一示二勸三證示者示於四諦見諦故發真二勸",
    "X18n0338_027:0686b22": "勸斷思惟惑三證無學道故名三轉今香來詮理",
    "X18n0338_027:0686b23": "亦詮半字三轉法輪此中具其義用前七日為方",
    "X18n0338_027:0686b24": "便五停心總別念處約煗頂四法今言凡夫位食",
    "X18n0338_027:0686c01": "此香飯轉入七方便乃消七方便中食者轉入正",
    "X18n0338_027:0686c02": "位乃消不入即不消要見諦發真乃可消也此名",
    "X18n0338_027:0686c03": "示轉從正位食者不入思惟不消得入思惟乃消",
    "X18n0338_027:0686c04": "此名勸轉若思惟食者不得無學不消得心解脫",
    "X18n0338_027:0686c05": "成無學乃消此名證轉四處辨消即是三轉四諦",
    "X18n0338_027:0686c06": "法輪示勸證義宛然也復次此香詮大乘滿字三",
    "X18n0338_027:0686c07": "轉義者先責半字未入正位食飯入位乃消如身",
    "X18n0338_027:0686c08": "子等已斷三界證心解脫得盡智無生智此飯復",
    "X18n0338_027:0686c09": "進何果若不進果飯則不消若進果即是大乘義",
    "X18n0338_027:0686c10": "也當知羅漢雖證四果三界結斷若未發大乘之",
    "X18n0338_027:0686c11": "心猶是大乘理外未是方便位中故法華云止宿",
    "X18n0338_027:0686c12": "門外住立草菴若能發大乘心即名飯消是住方",
    "X18n0338_027:0686c13": "便位也故云七日乃消從此方便位食者入正位",
    "X18n0338_027:0686c14": "乃消即如身子於法華中入佛知見蒙記別名為",
    "X18n0338_027:0686c15": "入正位約大乘中作三根未知欲知根知根知已",
    "X18n0338_027:0686c16": "根若入發心即是欲知根從發心食飯至無生忍",
    "X18n0338_027:0686c17": "乃消名知根無生中食飯至補處乃消名知已根",
    "X18n0338_027:0686c18": "即是香教詮三無漏根故云轉滿字法輪逗於大",
    "X18n0338_027:0686c19": "乘有緣之者譬如上藥去譬顯明身諸毒滅者何",
    "X18n0338_027:0686c20": "但滅三界分段之毒上通教別教變易別毒實報",
    "X18n0338_027:0686c21": "中無明分分之毒皆能消滅此應將毒鼓為譬釋",
    "X18n0338_027:0686c22": "成此義莫論近遠聞之皆死具如前釋(云云)。",
    "X18n0338_027:0686c23": "阿難白佛言未曾有也世尊如此香飯能作佛事。",
    "X18n0338_027:0686c24": "第三阿難嗟未曾有昔但聞聲詮起半滿三轉而",
    "X18n0338_027:0687a01": "今香中具足勸示證等故歎為未曾有。",
    "X18n0338_027:0687a02": "佛言如是如是阿難或有佛土以佛光明而作佛事",
    "X18n0338_027:0687a03": "有以諸菩薩而作佛事有以佛所化人而作佛事有",
    "X18n0338_027:0687a04": "以菩提樹而作佛事有以佛衣服臥具而作佛事有",
    "X18n0338_027:0687a05": "以飯食而作佛事有以園林臺觀而作佛事有以三",
    "X18n0338_027:0687a06": "十二相八十隨形好而作佛事有以佛身而作佛事",
    "X18n0338_027:0687a07": "有以虗空而作佛事眾生應以此緣得入律行有以",
    "X18n0338_027:0687a08": "夢幻影響鏡中像水中月熱時燄如是等喻而作佛",
    "X18n0338_027:0687a09": "事有以音聲語言文字而作佛事或有清淨佛土寂",
    "X18n0338_027:0687a10": "寞無言無說無示無識無作無為而作佛事。",
    "X18n0338_027:0687a11": "第二因阿難問即明復宗就此為二一從此去訖",
    "X18n0338_027:0687a12": "此品末明佛土不同起根各異者此即是品之來",
    "X18n0338_027:0687a13": "意五重中之兩意也若化功已畢即是掌擎大眾",
    "X18n0338_027:0687a14": "入菴羅園是其義也次室中疑情未決或復須印",
    "X18n0338_027:0687a15": "即是佛告舍利弗汝見大士自在神力之所為乎",
    "X18n0338_027:0687a16": "中意即是印定室內所說亦是有疑皆斷也若大",
    "X18n0338_027:0687a17": "士稱揚雖復別論餘法皆為顯於淨國淨國既顯",
    "X18n0338_027:0687a18": "復宗還歸佛所說即此中文意也又眾生機悟在",
    "X18n0338_027:0687a19": "佛意亦今文中上開宗中長者前問果次問因佛",
    "X18n0338_027:0687a20": "前答其果二答其因果中有二一明果二解釋因",
    "X18n0338_027:0687a21": "中亦二一明因二解釋此中復宗亦具二意一復",
    "X18n0338_027:0687a22": "宗說果即是佛國佛事不同二復宗明因即是諸",
    "X18n0338_027:0687a23": "菩薩請菩薩行就果中為二一正明果二釋其意",
    "X18n0338_027:0687a24": "因中亦二一正明菩薩行二釋前後相對義意孱",
    "X18n0338_027:0687b01": "齊故知是復宗明義也上果門明義一者隨所教",
    "X18n0338_027:0687b02": "化眾生而取佛土二調伏眾生取土三隨以何法",
    "X18n0338_027:0687b03": "入佛慧取土四以何法起根取土今此果門亦備",
    "X18n0338_027:0687b04": "四義成上當宗佛國之說宛然是同但不次第前",
    "X18n0338_027:0687b05": "後為異耳良由言不疊出語不重安所以互說欲",
    "X18n0338_027:0687b06": "令行者不定執前後類如法華三周說法名異義",
    "X18n0338_027:0687b07": "同又如涅槃三十六問答中義相對當名字不同",
    "X18n0338_027:0687b08": "義意若正名異非嫌此中雖前後不次而名義孱",
    "X18n0338_027:0687b09": "齊今第一釋上第四雖復名殊其義是一第四釋",
    "X18n0338_027:0687b10": "上第一具列在文此中釋起菩薩根有十三句明",
    "X18n0338_027:0687b11": "諸佛國起根不同同用六塵之法來起六根也若",
    "X18n0338_027:0687b12": "是毗曇明色是質礙不得通於餘塵眼但見色不",
    "X18n0338_027:0687b13": "能兼用大乘明義則異於此根塵之中則能互用",
    "X18n0338_027:0687b14": "圓通諸法如眼對紙墨之色此色能詮一切諸法",
    "X18n0338_027:0687b15": "若空若假若中世間出世一切諸法無不具有只",
    "X18n0338_027:0687b16": "是一墨而已含容之德圓通無礙故大品云一切",
    "X18n0338_027:0687b17": "法趣色是趣不過乃至一切法趣味是趣不過於",
    "X18n0338_027:0687b18": "食等於法亦等當知根塵備一切法故用此根塵",
    "X18n0338_027:0687b19": "起此菩薩根也今將一塵為語者此是從勝為名",
    "X18n0338_027:0687b20": "如鼻根入道最利故用香塵起之如身根利故用",
    "X18n0338_027:0687b21": "光明觸之此間耳根利故用聲塵起之未必但有",
    "X18n0338_027:0687b22": "聲塵便無五塵如此間以聲為佛事亦放光明亦",
    "X18n0338_027:0687b23": "香雲香蓋衣服等為佛事但從勝者為正其餘是",
    "X18n0338_027:0687b24": "傍的判聲為佛事耳餘國若舉一塵者亦復例爾",
    "X18n0338_027:0687c01": "光明為佛事者放光明觸身具詮諸法隨觸得解",
    "X18n0338_027:0687c02": "何但他國以光為佛事此國亦以光明化人如諸",
    "X18n0338_027:0687c03": "大乘經皆放光駭動一切但非此國入道正意佛",
    "X18n0338_027:0687c04": "事正通意耳當知光明中具足一切法如思益所",
    "X18n0338_027:0687c05": "辨又如大品放光眾生遇者即發菩提之心如華",
    "X18n0338_027:0687c06": "嚴明光名無貪滅除諸貪欲蔽等皆是以光為正",
    "X18n0338_027:0687c07": "皆具諸法也但小乘中或言光到觸大乘明不思",
    "X18n0338_027:0687c08": "議而辨到觸化人為佛事者如須扇多佛留化佛",
    "X18n0338_027:0687c09": "度眾生或有佛有所施作利益眾生用化人化菩",
    "X18n0338_027:0687c10": "薩等起眾生根又如說般若化菩薩說般若即是",
    "X18n0338_027:0687c11": "此間以化為佛事也菩薩為佛事者或有佛土純",
    "X18n0338_027:0687c12": "用菩薩為眷屬利他導眾佛但為尊主而已此間",
    "X18n0338_027:0687c13": "亦有此義如說華嚴四大菩薩諸地功德佛但為",
    "X18n0338_027:0687c14": "主當知亦用菩薩為佛事此菩薩語既通不可定",
    "X18n0338_027:0687c15": "判支在化人故屬根塵也菩提樹為佛事佛在其",
    "X18n0338_027:0687c16": "下得道莊嚴此樹放光說法成熟眾生若作覆陰",
    "X18n0338_027:0687c17": "清涼為佛事即是起於身根別作觀樹亦經行即",
    "X18n0338_027:0687c18": "是起眼根如此間亦坐菩提樹得道經中或應有",
    "X18n0338_027:0687c19": "用菩提樹為佛事處即釋此意(云云)園林臺觀此亦",
    "X18n0338_027:0687c20": "有覆陰觀覩兩義不可判定所屬相好者即是色",
    "X18n0338_027:0687c21": "塵起眼根但見相好相好自有所詮能令物悟解",
    "X18n0338_027:0687c22": "如此間說般若時或現尊特身巍巍或現常身斷",
    "X18n0338_027:0687c23": "疑當知亦用相好為佛事虗空者但示空相空相",
    "X18n0338_027:0687c24": "能詮諸法如不二門中云四種空種為二若達四",
    "X18n0338_027:0688a01": "種空與空種不異即入不二法門若見此虗空為",
    "X18n0338_027:0688a02": "空空則無見見則非空豁無障礙因悟諸法但用",
    "X18n0338_027:0688a03": "此為佛事故如阿難欲見佛腹佛言授頭即見腹",
    "X18n0338_027:0688a04": "中空無所有也如虗空藏來至此界一切法空此",
    "X18n0338_027:0688a05": "間亦用空為佛事夢幻十喻作佛事常說此法此",
    "X18n0338_027:0688a06": "法多有所詮或有悟夢幻空乃至悟夢幻非空非",
    "X18n0338_027:0688a07": "有具如通教以十喻被大小乘小乘但取夢幻空",
    "X18n0338_027:0688a08": "菩薩得有若地論師以十喻為誑相者此乃得小",
    "X18n0338_027:0688a09": "乘之空永失大乘之有若言既是誑相般若以此",
    "X18n0338_027:0688a10": "為佛母者母既是誑子亦不實故知夢幻義通不",
    "X18n0338_027:0688a11": "可定執則失大乘之意也若言有佛土用夢幻為",
    "X18n0338_027:0688a12": "佛事此之佛土則誑相不實音聲者如此國起耳",
    "X18n0338_027:0688a13": "根也寂寞者示心輪雖無言說不妨有寂寞之樂",
    "X18n0338_027:0688a14": "若非樂者何得言作佛事耶若佛不示心十地不",
    "X18n0338_027:0688a15": "知若示心者蜫蟲能知當知是示心義此間亦用",
    "X18n0338_027:0688a16": "無說無示為佛事如淨名杜口文殊稱述佛或時",
    "X18n0338_027:0688a17": "默然身子又默然廣說則無量略示有十三種國",
    "X18n0338_027:0688a18": "也齊此是復宗明佛國釋上第四起菩薩根義也。",
    "X18n0338_027:0688a19": "如是阿難諸佛威儀進止諸所施為無非佛事阿難",
    "X18n0338_027:0688a20": "有此四魔八萬四千諸煩惱門而諸眾生為之疲勞",
    "X18n0338_027:0688a21": "諸佛即以此法而作佛事是名入一切諸佛法門。",
    "X18n0338_027:0688a22": "第二次從如是阿難諸佛威儀施為是佛事去是",
    "X18n0338_027:0688a23": "對上第三明入佛慧義此即為二一明善門二明",
    "X18n0338_027:0688a24": "惡門從進止威儀去明善門即是淨國義明四魔",
    "X18n0338_027:0688b01": "塵勞去是明惡門是垢國義上文明隨眾生用何",
    "X18n0338_027:0688b02": "國入佛慧佛慧者法華名為佛知見此中明入佛",
    "X18n0338_027:0688b03": "法門諸佛現國垢淨不同為令眾生得入佛慧若",
    "X18n0338_027:0688b04": "眾生應見善法威儀進止安詳光相尊特入者即",
    "X18n0338_027:0688b05": "為現之宜用惡入者現為四惡煩惱而令得入如",
    "X18n0338_027:0688b06": "華嚴云女人示貪欲法門若凡夫之人為此墮落",
    "X18n0338_027:0688b07": "善財一觸即悟無量百千法門此則是示欲魔入",
    "X18n0338_027:0688b08": "佛慧如善財滿足王行如幻法門忿咤煞無量人",
    "X18n0338_027:0688b09": "因是得悟即是因恚魔得入如見婆羅門投巖赴",
    "X18n0338_027:0688b10": "火放身一去佛法現前即是用癡魔入佛慧從此",
    "X18n0338_027:0688b11": "三毒起等分四分生八萬四千塵勞諸使眾生入",
    "X18n0338_027:0688b12": "佛慧既善惡兩門入慧不同故諸佛現垢淨二國",
    "X18n0338_027:0688b13": "雖復垢淨之殊入門一種此上第三入於佛慧義。",
    "X18n0338_027:0688b14": "菩薩入此門者若見一切淨好佛土不以為喜不貪",
    "X18n0338_027:0688b15": "不高若見一切不淨佛土不以為憂不礙不沒但於",
    "X18n0338_027:0688b16": "諸佛生清淨心歡喜恭敬未曾有也。",
    "X18n0338_027:0688b17": "第三若入此門見淨不喜見垢不憂此釋上第二",
    "X18n0338_027:0688b18": "調伏眾生而取佛國但諸佛為柔伏一切剛強之",
    "X18n0338_027:0688b19": "人示有垢淨那得見此淨穢而起高下憂喜之心",
    "X18n0338_027:0688b20": "心若憂喜不名調伏無憂無喜是調伏相譬如良",
    "X18n0338_027:0688b21": "毉為差病故授甘苦二藥藥雖有異差病無殊若",
    "X18n0338_027:0688b22": "見此良毉處二種藥為愈病故不於毉所生憎愛",
    "X18n0338_027:0688b23": "心佛亦如是但為調伏眾生不見淨垢為疑也。",
    "X18n0338_027:0688b24": "諸佛如來功德平等為教化眾生故而現佛土不同。",
    "X18n0338_027:0688c01": "第四從諸佛平等去是釋上第一諸佛為教化眾",
    "X18n0338_027:0688c02": "生故而取佛土此中明十方如來功德平等一身",
    "X18n0338_027:0688c03": "一智慧力無畏亦等既其等那忽一佛國淨一佛",
    "X18n0338_027:0688c04": "國垢垢淨既殊何謂為等但為教化眾生於平等",
    "X18n0338_027:0688c05": "中而起慈悲作等不等為化眾生致有垢淨不同",
    "X18n0338_027:0688c06": "耳即釋成上為教化眾生也四種土義一無乖僻",
    "X18n0338_027:0688c07": "證知復宗宣說結撮始終成就前後明淨佛國土",
    "X18n0338_027:0688c08": "義。",
    "X18n0338_027:0688c09": "阿難汝見諸佛國土地有若干而虗空無若干也。",
    "X18n0338_027:0688c10": "第二從諸佛國土去即是釋成四種垢淨之意顯",
    "X18n0338_027:0688c11": "出方便隨緣性淨寂光之土就此為四一就虗空",
    "X18n0338_027:0688c12": "結釋二略明身智三廣明身智四約三號今就虗",
    "X18n0338_027:0688c13": "空結釋對上佛國辨果意即用譬如有人欲於虗",
    "X18n0338_027:0688c14": "空造立宮室終不能成依地即成雖復依地若無",
    "X18n0338_027:0688c15": "虗空即亦不成此言菩薩直就法性真空之理則",
    "X18n0338_027:0688c16": "無萬行功德諸波羅蜜莊嚴法身若依俗諦則有",
    "X18n0338_027:0688c17": "成就眾生淨佛國土雖復萬行功德終是約法性",
    "X18n0338_027:0688c18": "空有所成就若無法性空凡有所作則不能成今",
    "X18n0338_027:0688c19": "此結釋與上立室同明隨緣之土為化眾生欲令",
    "X18n0338_027:0688c20": "調伏使入佛慧起菩薩根雖砂石為地七寶為地",
    "X18n0338_027:0688c21": "乃至方便有餘自性實報種種之國約於眾生而",
    "X18n0338_027:0688c22": "有若干差別之異性淨之土為極智所栖無有垢",
    "X18n0338_027:0688c23": "淨高下優劣之事也故引虗空無若干為譬雖虗",
    "X18n0338_027:0688c24": "空無若干而遍若干之國若干之國不得離無若",
    "X18n0338_027:0689a01": "干之空終不離若干之外別有一無若干空也今",
    "X18n0338_027:0689a02": "四種隨緣之土雖復垢淨不等皆約常寂光土故",
    "X18n0338_027:0689a03": "有隨緣化他常寂光土亦遍方便之國離方便國",
    "X18n0338_027:0689a04": "無別常寂光土故經云其佛住處名常寂光遍一",
    "X18n0338_027:0689a05": "切處無處不有極智所觀觀一切法無非法性故",
    "X18n0338_027:0689a06": "知法性名為常寂經言無明明名畢竟空畢竟空",
    "X18n0338_027:0689a07": "即是無明之性此性明故名為寂光常住不變名",
    "X18n0338_027:0689a08": "之為常是故同虗空無若干釋成垢淨土也。",
    "X18n0338_027:0689a09": "如是見諸佛色身有若干耳其無礙慧無若干也。",
    "X18n0338_027:0689a10": "第二次略舉佛身智釋成二種之國如釋迦丈六",
    "X18n0338_027:0689a11": "彌勒千尺至萬延量此即是應身差別化物大小",
    "X18n0338_027:0689a12": "而有短長若是釋迦三藏之佛所得智斷獲五分",
    "X18n0338_027:0689a13": "法身無礙之慧與彌勒所得無礙之慧正習俱除",
    "X18n0338_027:0689a14": "復有何異十方諸佛一身一智慧力無畏復有何",
    "X18n0338_027:0689a15": "異常寂法性此處無殊或但為應身隨現長短之",
    "X18n0338_027:0689a16": "像隨緣優劣差降不同故有丈六千尺垢淨之異",
    "X18n0338_027:0689a17": "耳故言以身智釋成垢淨之國也。",
    "X18n0338_027:0689a18": "阿難諸佛色身威相種性戒定智慧解脫解脫知見",
    "X18n0338_027:0689a19": "力無所畏不共之法大慈大悲威儀所行及其壽命",
    "X18n0338_027:0689a20": "說法教化成就眾生淨佛國土具諸佛法悉皆同等。",
    "X18n0338_027:0689a21": "第三廣明身智若作廣略明義此前屬略後屬廣",
    "X18n0338_027:0689a22": "若作思議不思議明義略屬思議二諦三藏佛無",
    "X18n0338_027:0689a23": "礙慧從廣明身智屬不思議二諦明無礙慧非但",
    "X18n0338_027:0689a24": "不思議真諦有異於思議三藏中真不思之俗亦",
    "X18n0338_027:0689b01": "異於三藏若干之俗身相差別亦復如是何以故",
    "X18n0338_027:0689b02": "若三藏中取應生父母之身辨其若干取真諦五",
    "X18n0338_027:0689b03": "分法身辨無若干極智栖託於法性常寂之境此",
    "X18n0338_027:0689b04": "處無有若干若明色身門內長者尊特之身蓮華",
    "X18n0338_027:0689b05": "藏中大相小相現此勝應為若干取極智所栖常",
    "X18n0338_027:0689b06": "寂法身之境為無若干當知真俗永異也今十方",
    "X18n0338_027:0689b07": "佛色等者一者應身之身垢國行化亦皆同等法",
    "X18n0338_027:0689b08": "身妙色堪然安住此處亦等智慧等者應身三藏",
    "X18n0338_027:0689b09": "佛十力無畏慈悲亦等乃至法身勝應十力無畏",
    "X18n0338_027:0689b10": "亦復不殊姓等者應身剎利婆羅門貴姓中生其",
    "X18n0338_027:0689b11": "事一等法身之姓習種性聖種性乃至妙覺法性",
    "X18n0338_027:0689b12": "亦皆同等化眾生等應身是化眾生勝應亦是化",
    "X18n0338_027:0689b13": "實報中眾生此諸處既等垢淨依報亦復是等何",
    "X18n0338_027:0689b14": "但諸佛獨有淨國釋迦亦有淨國名為無勝而在",
    "X18n0338_027:0689b15": "西方何但釋迦獨娑婆行化涅槃云一切諸佛亦",
    "X18n0338_027:0689b16": "於此中現轉法輪故知諸佛皆有隨緣若干之國",
    "X18n0338_027:0689b17": "等有常寂無礙之慧故言廣約身智釋成垢淨之",
    "X18n0338_027:0689b18": "國也此之身智國土互得相釋若是為眾生故而",
    "X18n0338_027:0689b19": "取國土致有淨穢之殊是則依報優劣不等依報",
    "X18n0338_027:0689b20": "既不等為眾生所受正報身智亦復不等此是將",
    "X18n0338_027:0689b21": "國土釋身智為此義故即是以身智釋國土約此",
    "X18n0338_027:0689b22": "即是顯於淨穢(云云)。",
    "X18n0338_027:0689b23": "是故名為三藐三佛陀名為多陀阿伽度名為佛陀。",
    "X18n0338_027:0689b24": "第四約三號釋二國名者為二一正釋三號二辨",
    "X18n0338_027:0689c01": "義廣難受一正釋者三藐三佛陀名正遍知若是",
    "X18n0338_027:0689c02": "三藏明正遍知正者對六十二見偏邪得名觀真",
    "X18n0338_027:0689c03": "不觀俗雖名遍知若望大乘終名為偏非究竟正",
    "X18n0338_027:0689c04": "也知者窮真徧俗皆悉明了釋論明知知於數法",
    "X18n0338_027:0689c05": "非數法若常若無常皆知遍知非數法即是真諦",
    "X18n0338_027:0689c06": "其慧無若干也遍知數法即是俗諦深識根緣隨",
    "X18n0338_027:0689c07": "緣方便隨有若干也約此故名遍知自覺者覺真",
    "X18n0338_027:0689c08": "覺他者覺俗覺俗故即是隨緣方便若干不同覺",
    "X18n0338_027:0689c09": "真即是性淨無礙慧無若干也不思議中正者三",
    "X18n0338_027:0689c10": "諦普照名遍知三諦故名知但中道之中非數非",
    "X18n0338_027:0689c11": "非數非常非無常深悟此理名無礙慧雙照二諦",
    "X18n0338_027:0689c12": "俗中差別知病識藥隨緣方便垢淨不同調伏眾",
    "X18n0338_027:0689c13": "生故有若干也真俗自覺覺他例前(云云)故名正遍",
    "X18n0338_027:0689c14": "知也多陀阿伽度名如法相解如法相說若三藏",
    "X18n0338_027:0689c15": "中明如法相解者即是契於真如之理亦稱俗理",
    "X18n0338_027:0689c16": "而知亦名如法相解故是無礙慧無有若干應以",
    "X18n0338_027:0689c17": "何法教化何法調伏何法入佛慧何法起根機感",
    "X18n0338_027:0689c18": "差別而作若干說之雖復異說皆實不虗故言如",
    "X18n0338_027:0689c19": "法相說故名如來釋成垢淨之義也不思議中如",
    "X18n0338_027:0689c20": "是佛陀名覺亦名知例如前釋。",
    "X18n0338_027:0689c21": "阿難若我廣說此三句義汝以劫壽不能盡受。",
    "X18n0338_027:0689c22": "就二辨三句義中為五一明三句義廣阿難所不",
    "X18n0338_027:0689c23": "能持。",
    "X18n0338_027:0689c24": "正使三千大千世界滿中眾生皆如阿難多聞第一",
    "X18n0338_027:0690a01": "得念總持此諸人等以劫之壽亦不能受如是阿難",
    "X18n0338_027:0690a02": "諸佛阿耨多羅三藐三菩提無有限量智慧辯才不",
    "X18n0338_027:0690a03": "可思議。",
    "X18n0338_027:0690a04": "二明假使多阿難亦不能持。",
    "X18n0338_027:0690a05": "阿難白佛言我從今已往不敢自謂以為多聞。",
    "X18n0338_027:0690a06": "三明阿難悔責。",
    "X18n0338_027:0690a07": "佛告阿難勿起退意所以者何我說汝於聲聞中為",
    "X18n0338_027:0690a08": "最多聞非謂菩薩。",
    "X18n0338_027:0690a09": "四明佛慰喻。",
    "X18n0338_027:0690a10": "且止阿難其有智者不應限度諸菩薩也一切海淵",
    "X18n0338_027:0690a11": "尚可測量菩薩禪定智慧總持辯才一切功德不可",
    "X18n0338_027:0690a12": "量也阿難汝等捨置菩薩所行是維摩詰一時所現",
    "X18n0338_027:0690a13": "神通之力一切聲聞辟支佛於百千劫盡力變化所",
    "X18n0338_027:0690a14": "不能作。",
    "X18n0338_027:0690a15": "五釋不能持之義如文。",
    "X18n0338_027:0690a16": "爾時眾香世界菩薩來者合掌白佛言世尊我等初",
    "X18n0338_027:0690a17": "見此土生下劣想今自悔責捨離是心。",
    "X18n0338_027:0690a18": "第二明彼菩薩請菩薩之行即是對上復宗明佛",
    "X18n0338_027:0690a19": "國因即為三一請法二佛為說三稱歎還本請中",
    "X18n0338_027:0690a20": "為三一悔責。",
    "X18n0338_027:0690a21": "所以者何諸佛方便不可思議為度眾生故隨其所",
    "X18n0338_027:0690a22": "應現佛國異。",
    "X18n0338_027:0690a23": "二領解。",
    "X18n0338_027:0690a24": "唯然世尊願賜少法還於彼土當念如來。",
    "X18n0338_027:0690b01": "三請法請法者明香積之國以香味二法來此度",
    "X18n0338_027:0690b02": "人今欲將此土之法還彼作佛事所以請法也彼",
    "X18n0338_027:0690b03": "菩薩雖是大乘之機得悟中道而於雙照二諦猶",
    "X18n0338_027:0690b04": "未深遠於小乘斷伏俗中未了是故如來為說雙",
    "X18n0338_027:0690b05": "照之義令其於化導無壅譬如王國備有文武兩",
    "X18n0338_027:0690b06": "種隨其靜亂用有興廢無賊之世器鈍人羸有寇",
    "X18n0338_027:0690b07": "之時兵利將勇今明十方佛法具有三諦之義但",
    "X18n0338_027:0690b08": "娑婆多難於權化為明諸菩薩等於雙照純熟彼",
    "X18n0338_027:0690b09": "土善根深厚於中道實慧速得通達權道有疑菩",
    "X18n0338_027:0690b10": "薩欲遊於十方須遍行三諦故須請也。",
    "X18n0338_027:0690b11": "佛告諸菩薩有盡無盡解脫法門汝等當學。",
    "X18n0338_027:0690b12": "佛上答因義有二一橫明二豎明此中亦有二總",
    "X18n0338_027:0690b13": "釋別釋雖與上文名異義同也今就佛答中為三",
    "X18n0338_027:0690b14": "一總標勸學二明釋三結。",
    "X18n0338_027:0690b15": "何謂為盡謂有為法何謂無盡謂無為法如菩薩者",
    "X18n0338_027:0690b16": "不盡有為不住無為。",
    "X18n0338_027:0690b17": "釋又二一略釋二廣別釋。",
    "X18n0338_027:0690b18": "何謂不盡有為。",
    "X18n0338_027:0690b19": "別釋中為三一先明不盡有為二明不住無為三",
    "X18n0338_027:0690b20": "疊釋二種就明不盡有為中為三一標二釋三結。",
    "X18n0338_027:0690b21": "謂不離大慈不捨大悲深發一切智心而不忽忘教",
    "X18n0338_027:0690b22": "化眾生終不厭惓於四攝法常念順行護持正法不",
    "X18n0338_027:0690b23": "惜軀命種諸善根無有疲厭志常安住方便迴向求",
    "X18n0338_027:0690b24": "法不懈說法無悋勤供諸佛故入生死而無所畏於",
    "X18n0338_027:0690c01": "諸榮辱心無憂喜不輕未學敬學如佛墮煩惱者令",
    "X18n0338_027:0690c02": "發正念於遠離樂不以為貴不著己樂慶於彼樂在",
    "X18n0338_027:0690c03": "諸禪定如地獄想於生死中如園觀想見來求者為",
    "X18n0338_027:0690c04": "善師想捨諸所有具一切智想見毀戒人起救護想",
    "X18n0338_027:0690c05": "諸波羅蜜為父母想道品之法為眷屬想發行善根",
    "X18n0338_027:0690c06": "無有齊限以諸淨國嚴飾之事成己佛土行無限施",
    "X18n0338_027:0690c07": "具足相好除一切惡淨身口意生死無數劫意而有",
    "X18n0338_027:0690c08": "勇聞佛無量德志而不倦以智慧劒破煩惱賊出陰",
    "X18n0338_027:0690c09": "界入荷負眾生永使解脫以大精進摧伏魔軍常求",
    "X18n0338_027:0690c10": "無念實相智慧行少欲知足而不捨世法不壞威儀",
    "X18n0338_027:0690c11": "而能隨俗起神通慧引導眾生得念總持所聞不忘",
    "X18n0338_027:0690c12": "善別諸根斷眾生疑以樂說辯演法無礙淨十善道",
    "X18n0338_027:0690c13": "受人天福修四無量開梵天道勸請說法隨喜讚善",
    "X18n0338_027:0690c14": "得佛音聲身口意善得佛威儀深修善法所行轉勝",
    "X18n0338_027:0690c15": "以大乘教成菩薩僧心無放逸不失眾善。",
    "X18n0338_027:0690c16": "釋中凡歷四十句以明不盡有為今言盡無盡者",
    "X18n0338_027:0690c17": "不盡於俗而廣行萬行不住於無不同灰斷真俗",
    "X18n0338_027:0690c18": "俱照道觀雙遊淨穢融通權實自在俗諦是生死",
    "X18n0338_027:0690c19": "有為可盡之法故名為盡真諦是涅槃無為空法",
    "X18n0338_027:0690c20": "名不可盡故盡無盡門眾生應以此門得度即以",
    "X18n0338_027:0690c21": "此法起菩薩根入佛慧也亦是釋成室內所明如",
    "X18n0338_027:0690c22": "是病者非真非有之意若入此門乃能淨穢雙遊",
    "X18n0338_027:0690c23": "道觀自在則不為淨名所呵私問若香土菩薩方",
    "X18n0338_027:0690c24": "請此法云何能遊此娑婆私答以權引實故有斯",
    "X18n0338_027:0691a01": "問以實隨權故能遊娑婆(云云)文中禪定如獄生死",
    "X18n0338_027:0691a02": "如園者此借子在難父在宅雖有五欲常如受苦",
    "X18n0338_027:0691a03": "若得拔難其心乃悅(云云)。",
    "X18n0338_027:0691a04": "行如此法是名菩薩不盡有為。",
    "X18n0338_027:0691a05": "何謂菩薩不住無為。",
    "X18n0338_027:0691a06": "第二從不住無為者亦為三一標二別釋三結。",
    "X18n0338_027:0691a07": "謂修學空不以空為證修學無相無作不以無相無",
    "X18n0338_027:0691a08": "作為證修學無起不以無起為證觀於無常而不厭",
    "X18n0338_027:0691a09": "善本觀世間苦而不惡生死觀於無我而誨人不倦",
    "X18n0338_027:0691a10": "觀於寂滅而不永寂滅觀於遠離而身心修善觀無",
    "X18n0338_027:0691a11": "所歸而歸趣善法觀於無生而以生法荷負一切觀",
    "X18n0338_027:0691a12": "於無漏而不斷諸漏觀無所行而以行法教化眾生",
    "X18n0338_027:0691a13": "觀於空無而不捨大悲觀正法位而不隨小乘觀諸",
    "X18n0338_027:0691a14": "法虗妄無牢無人無主無相本願未滿而不虗福德",
    "X18n0338_027:0691a15": "禪定智慧。",
    "X18n0338_027:0691a16": "就釋中歷十六句廣明不住無為也如文。",
    "X18n0338_027:0691a17": "修如此法是名菩薩不住無為。",
    "X18n0338_027:0691a18": "又具福德故不住無為具智慧故不盡有為大慈悲",
    "X18n0338_027:0691a19": "故不住無為滿本願故不盡有為集法藥故不住無",
    "X18n0338_027:0691a20": "為隨授藥故不盡有為知眾生病故不住無為滅眾",
    "X18n0338_027:0691a21": "生病故不盡有為諸正士菩薩已修此法不盡有為",
    "X18n0338_027:0691a22": "不住無為。",
    "X18n0338_027:0691a23": "第三就疊釋不盡不住即釋成上佛國之中橫豎",
    "X18n0338_027:0691a24": "二意橫則十七句句句之中皆約三藏通別圓等",
    "X18n0338_027:0691b01": "四教四門以明橫相豎則從直心徹至佛果有十",
    "X18n0338_027:0691b02": "三句之淺深亦有結釋橫豎之義今此中先歷別",
    "X18n0338_027:0691b03": "四十句廣辨不盡有為次十六句廣辨不住無為",
    "X18n0338_027:0691b04": "對上橫豎明法相深廣之意次有四雙疊釋三種",
    "X18n0338_027:0691b05": "權實二智自地豎深化他願滿釋成橫豎義前橫",
    "X18n0338_027:0691b06": "豎說之中不盡在前不住在後疊釋中不住在前",
    "X18n0338_027:0691b07": "不盡在後後前互辨者明無前無後前後雙融之",
    "X18n0338_027:0691b08": "意今言不住無為則是於實諦無滯自行事成不",
    "X18n0338_027:0691b09": "盡有為則是於俗諦遍知化他無壅權實雙照自",
    "X18n0338_027:0691b10": "他兼達若三諦圓明自能深徹則是無礙慧無若",
    "X18n0338_027:0691b11": "干若以化他無所壅礙故能垢淨雙遊方便若干",
    "X18n0338_027:0691b12": "也就此疊釋中有四雙初福德智慧為一雙二慈",
    "X18n0338_027:0691b13": "悲誓願為一雙三識藥授藥為一雙四知病識病",
    "X18n0338_027:0691b14": "為一雙約此應明權實二智自有自行權實自行",
    "X18n0338_027:0691b15": "化他權實化他權實自修中道之理為實雙照二",
    "X18n0338_027:0691b16": "諦為權此是自行明權實若是自觀二諦之理為",
    "X18n0338_027:0691b17": "實為他說二諦為權是名自行化他明權實若是",
    "X18n0338_027:0691b18": "化他明權實者此則約緣無定或說權為實或說",
    "X18n0338_027:0691b19": "實為權或於權中而辨權實或於實中而辨權實",
    "X18n0338_027:0691b20": "逗機深淺逐物便宜不可復定約此判思議不思",
    "X18n0338_027:0691b21": "議二種二諦若是自行權實一向判屬不思議二",
    "X18n0338_027:0691b22": "思議若自行化他權實此中亦屬不思議亦屬思",
    "X18n0338_027:0691b23": "議何故爾如通教所明二諦含中道在真諦中故",
    "X18n0338_027:0691b24": "言三乘人同以無言說道斷煩惱入涅槃若是含",
    "X18n0338_027:0691c01": "真入俗者如涅槃云我與彌勒共論世諦五百比",
    "X18n0338_027:0691c02": "丘謂說真諦即是此義也雖不正中道之名而有",
    "X18n0338_027:0691c03": "中道其義兩屬故名為通通者通於二乘見真諦",
    "X18n0338_027:0691c04": "之空若通別教圓教則亦見於空亦見不空能通",
    "X18n0338_027:0691c05": "見空即是思議見空見不空即是不思議見空智",
    "X18n0338_027:0691c06": "慧如螢火見不空智慧如日月日月照用既廣治",
    "X18n0338_027:0691c07": "惑亦大二乘人智慧既小所斷亦小若菩薩自行",
    "X18n0338_027:0691c08": "則見空不空化他利物但見於空不見不空故知",
    "X18n0338_027:0691c09": "自行化他權實亦屬思議亦屬不思議也若是化",
    "X18n0338_027:0691c10": "他權實一向是思議二諦何以故思議二諦無中",
    "X18n0338_027:0691c11": "道體故明真時則永寂如空明有時如石裏有金",
    "X18n0338_027:0691c12": "有異於永寂之空真俗條別是則以永寂之意而",
    "X18n0338_027:0691c13": "測真如石金之心以解俗故言是思議二諦但思",
    "X18n0338_027:0691c14": "議之真有漸頓義譬如石金漸漸融冶銷磨鑛盡",
    "X18n0338_027:0691c15": "金現思議之真亦復如是有三種如一切森羅對",
    "X18n0338_027:0691c16": "目千種萬形原其同是四大名為下如四大雖復",
    "X18n0338_027:0691c17": "遍成諸物俱是無常生滅之法名為中如生滅雖",
    "X18n0338_027:0691c18": "復遷謝同是無生無滅入於真諦此豈非漸頓也",
    "X18n0338_027:0691c19": "不思議則不如是為有中道之本體約體明二諦",
    "X18n0338_027:0691c20": "名不可思議譬如意珠能雨種種七寶珠中畢竟",
    "X18n0338_027:0691c21": "無所有求不可得只言畢竟空而能雨寶不思議",
    "X18n0338_027:0691c22": "理亦如是非真非俗畢竟清淨而能真俗具足圓",
    "X18n0338_027:0691c23": "備一切真俗俱不可圖度故稱不可思議若約此",
    "X18n0338_027:0691c24": "珠以譬通教者如珠雨寶時則無有金銀相貌此",
    "X18n0338_027:0692a01": "與凡珠何異即是於俗破之求寶畢竟空無此空",
    "X18n0338_027:0692a02": "與真諦斷空何異約此明可思議相是三藏思議",
    "X18n0338_027:0692a03": "二諦也若知其功能發願求寶能於空中即出種",
    "X18n0338_027:0692a04": "種資生之物此空不同二乘之人真空也所出之",
    "X18n0338_027:0692a05": "寶異於世間珍玩此不同凡夫俗有如菩薩深見",
    "X18n0338_027:0692a06": "不思議二諦亦是開合真俗具出二種如前今將",
    "X18n0338_027:0692a07": "三種權實釋於不盡權實雙遊之義也復次歷四",
    "X18n0338_027:0692a08": "教明不盡不住今約三藏教明之若觀真斷結以",
    "X18n0338_027:0692a09": "空為證則同二乘灰斷住於無為何由能得三阿",
    "X18n0338_027:0692a10": "僧祇成就佛法故不得住於無為不盡有為者慈",
    "X18n0338_027:0692a11": "悲六度本約有修行教化俗中眾生若入真則無",
    "X18n0338_027:0692a12": "此事今若斷盡諸有之因因盡則果亡云何得處",
    "X18n0338_027:0692a13": "三界廣行佛法今以不盡有為結漏而修佛法能",
    "X18n0338_027:0692a14": "成道轉法輪以三藏化他權實具足也通教不盡",
    "X18n0338_027:0692a15": "不住者若盡有為則同二乘若住無為乖菩薩道",
    "X18n0338_027:0692a16": "是故方便從空出假利益眾生如空中種樹巧妙",
    "X18n0338_027:0692a17": "方便故故不盡有為不取空證故故不住無為別",
    "X18n0338_027:0692a18": "教不盡不住者若但用二觀為方便道得入中道",
    "X18n0338_027:0692a19": "是為住無為盡有為今雖得入中道之理但塵沙",
    "X18n0338_027:0692a20": "佛法悉未現前皆知皆學豈得保此中道應須照",
    "X18n0338_027:0692a21": "俗是故從中反照二諦名不住無為若除二諦之",
    "X18n0338_027:0692a22": "俗更無俗可觀今照此二諦遍行佛道故言不盡",
    "X18n0338_027:0692a23": "有為不保中道故言不住無為圓教中還約別教",
    "X18n0338_027:0692a24": "明義若但觀中即是盡二諦不照二諦即是住無",
    "X18n0338_027:0692b01": "為今三諦同觀一時能了了真不住於真了俗不",
    "X18n0338_027:0692b02": "盡於俗不住不盡一時雙照權實俱明(云云)若是此",
    "X18n0338_027:0692b03": "間多惡故治兵講武多以化他二諦逗之於自行",
    "X18n0338_027:0692b04": "二諦未了故香飯來此使三乘之人近遠皆如身",
    "X18n0338_027:0692b05": "子之流食此飯者至發心乃消於法華中開佛知",
    "X18n0338_027:0692b06": "見即是三種權實而得具足彼土無惡但制禮作",
    "X18n0338_027:0692b07": "樂唯以自行權實於化他權實未了是故慇懃請",
    "X18n0338_027:0692b08": "此方便還香積土施作佛事令彼實行之者三種",
    "X18n0338_027:0692b09": "權實皆悉圓通自在無礙也問彼土菩薩在香樹",
    "X18n0338_027:0692b10": "下得功德藏三昧一切佛法皆在其中云何言於",
    "X18n0338_027:0692b11": "化他權實未了答有二義一者雖具有彼土不行",
    "X18n0338_027:0692b12": "此化則於二乘小道知根知藥不得明了二者彼",
    "X18n0338_027:0692b13": "土雖淨有權有實實者但稟一實之教未稟方便",
    "X18n0338_027:0692b14": "是故請法也復次將福德誓願識藥知病四雙歷",
    "X18n0338_027:0692b15": "四教一一作相分明成就(云云)今且約圓教作之福",
    "X18n0338_027:0692b16": "德莊嚴是五度之法必須遍約有作無作兩種四",
    "X18n0338_027:0692b17": "諦彼土中修行諸度具足塵沙佛法若於分段中",
    "X18n0338_027:0692b18": "修福德滿能坐三藏道場作佛教化眾生故言不",
    "X18n0338_027:0692b19": "盡有為也若方便有餘中行福德滿即其土坐道",
    "X18n0338_027:0692b20": "場乃至別教滿圓教報土福德滿即坐道場作佛",
    "X18n0338_027:0692b21": "今為遍滿此等福德莊嚴故不盡有作無作二種",
    "X18n0338_027:0692b22": "有為為智慧故不盡有為者境能發智若却分段",
    "X18n0338_027:0692b23": "有餘變易等何所觀察既不知分段塵沙境界相",
    "X18n0338_027:0692b24": "貌是則智慧不滿智慧不滿不能得隨緣諸土而",
    "X18n0338_027:0692c01": "坐道場故不盡有為為增智慧故此是用福慧二",
    "X18n0338_027:0692c02": "嚴結成菩薩行也第二雙不盡有為者欲以大慈",
    "X18n0338_027:0692c03": "悲拔苦與樂此之大慈何但拔思議二諦有作之",
    "X18n0338_027:0692c04": "苦與其思議真諦之樂亦拔不思議無作四諦之",
    "X18n0338_027:0692c05": "苦與其中道究竟之樂若分段苦盡即能道樹斷",
    "X18n0338_027:0692c06": "結為三藏佛乃至變易苦盡即為別教之佛以此",
    "X18n0338_027:0692c07": "大慈悲利益一切故言不盡有為也滿本願者則",
    "X18n0338_027:0692c08": "是昔時起四弘誓願廣緣無作有作二種四諦起",
    "X18n0338_027:0692c09": "此誓願願既未滿那得盡有為第三集法藥亦如",
    "X18n0338_027:0692c10": "是塵沙佛法約有而論深淺根機大小性欲善惡",
    "X18n0338_027:0692c11": "對治若色若香一切法悉須遍知未具佛法不應",
    "X18n0338_027:0692c12": "滅受而取證是故不住無為無為之中無病無藥",
    "X18n0338_027:0692c13": "無能授今欲作度老病死大毉王授與眾生治煩",
    "X18n0338_027:0692c14": "惱藥豈得斷盡有為以不盡故作三藏佛知二乘",
    "X18n0338_027:0692c15": "四諦因緣法藥治分段之病乃至能作別教盧舍",
    "X18n0338_027:0692c16": "那佛授與中道法藥若盡有為無此等也第四眾",
    "X18n0338_027:0692c17": "生是有為今住無為則不入有為巨海何得識知",
    "X18n0338_027:0692c18": "其病貪欲瞋癡種種相貌既不識其病差機說法",
    "X18n0338_027:0692c19": "是眾生怨妄授於藥非是明毉為知病故不住無",
    "X18n0338_027:0692c20": "為為滅病故不盡有為所言滅者非是滅無之滅",
    "X18n0338_027:0692c21": "諸佛菩薩隨所調伏眾生處名為解脫自於中無",
    "X18n0338_027:0692c22": "縛能解他縛亦不縛不脫令眾生得不縛不脫名",
    "X18n0338_027:0692c23": "之為滅為調伏故不盡有為得解脫故名為滅病。",
    "X18n0338_027:0692c24": "是名盡無盡解脫法門汝等當學。",
    "X18n0338_027:0693a01": "第三結如文。",
    "X18n0338_027:0693a02": "爾時彼諸菩薩聞說是法皆大歡喜以眾妙華若干",
    "X18n0338_027:0693a03": "種色若干種香散徧三千大千世界供養於佛及此",
    "X18n0338_027:0693a04": "經法并諸菩薩已稽首佛足歎未曾有言釋迦牟尼",
    "X18n0338_027:0693a05": "佛乃能於此善行方便言已忽然不現還到彼國。",
    "X18n0338_027:0693a06": "第三彼菩薩聞此方便化他權實之法歡喜解悟",
    "X18n0338_027:0693a07": "敬禮辭別還於本土上文初請法時慚愧悔過者",
    "X18n0338_027:0693a08": "悔於化他權實未明故懺悔除蓋請於勝法即得",
    "X18n0338_027:0693a09": "開解三種權實具足圓滿此是他土來此得益也",
    "X18n0338_027:0693a10": "若是此土悔過得益者如身子等食香飯已於法",
    "X18n0338_027:0693a11": "華中慚愧尅責自悔過咎只是悔過未見行權實",
    "X18n0338_027:0693a12": "既尅責覆蓋得除於法華中開佛知見入於佛慧",
    "X18n0338_027:0693a13": "受記成道自行化他三種權實宛然圓滿即是此",
    "X18n0338_027:0693a14": "土蒙他得益也二土雙遊垢淨不二成就圓滿雙",
    "X18n0338_027:0693a15": "觀之義究竟在此(云云)。",
    "X18n0338_027:0693a17": "維摩羅詰經文疏卷第二十七"
}