{
    "X82n1571_052:0175a12": "五燈全書卷第五十二",
    "X82n1571_052:0175a14": "京都聖感禪寺住持(臣)僧　(超永)　編輯",
    "X82n1571_052:0175a15": "京都古華嚴寺住持(臣)僧　(超揆)　較閱　進",
    "X82n1571_052:0175a16": "呈",
    "X82n1571_052:0175a17": "　　臨濟宗",
    "X82n1571_052:0175a18": "　　　南嶽下二十二世",
    "X82n1571_052:0175a19": "保寧茂禪師法嗣",
    "X82n1571_052:0175a20": "蘇州靈巖南堂了菴清欲禪師族台州臨海朱氏子。",
    "X82n1571_052:0175a21": "得法於古林。初出世中山之開福。繼遷本覺。三主靈",
    "X82n1571_052:0175a22": "巖。開堂日。僧問。丹山鸞鳳九苞文。地位清高隔五雲。",
    "X82n1571_052:0175a23": "四海具瞻時一見。願聞真唱答明君。師曰。千峰朝華",
    "X82n1571_052:0175a24": "嶽。萬派肅滄溟。曰萬方有道歸明主。一句無私利有",
    "X82n1571_052:0175b01": "情。師曰。黃河九曲。水出崑崙。曰祝贊已蒙師指示。向",
    "X82n1571_052:0175b02": "上宗乘事若何。師曰。眼不見鼻孔　問曹溪流非止",
    "X82n1571_052:0175b03": "水。一滴忽來。千波競起時如何。師曰。退後退後。曰平",
    "X82n1571_052:0175b04": "生不解藏人善。到處逢人說項斯。師曰。莫謗山僧好",
    "X82n1571_052:0175b05": "　問天不言四時行。地不言萬物生。學人有疑。願聞",
    "X82n1571_052:0175b06": "開示。師曰。萬人遐仰處。紅日到天心。曰野老不知堯",
    "X82n1571_052:0175b07": "舜力。鼕鼕打鼓祭江神。師曰。眼見如盲。口說如啞。曰",
    "X82n1571_052:0175b08": "千古華山山下路。又添潘閬倒騎驢。師便喝　問仲",
    "X82n1571_052:0175b09": "冬嚴寒。年年事。晷運推移事若何。師曰。昨夜日輪飄",
    "X82n1571_052:0175b10": "桂花。今朝月窟生芝草。曰仰山近前叉手。意旨如何。",
    "X82n1571_052:0175b11": "師曰。奴見婢殷勤。曰香嚴叉手近前。又作麼生。師曰。",
    "X82n1571_052:0175b12": "大家廝淈[泳-永+盾]。曰去此二途。請師別道。師曰。無人處斫",
    "X82n1571_052:0175b13": "額望汝　問單傳直指。已涉離微。坐斷千差。請師答",
    "X82n1571_052:0175b14": "話。師曰。破鏡不重照。落花難上枝。曰便恁麼去時如",
    "X82n1571_052:0175b15": "何。師曰。烏龜鑽敗壁。曰即色明心。附物顯理時如何。",
    "X82n1571_052:0175b16": "師曰。癩馬繫枯樁。曰三九二十七。牛頭南馬頭北。如",
    "X82n1571_052:0175b17": "何是接手句。師曰。百花深處鷓鴣啼　問一不做二",
    "X82n1571_052:0175b18": "不休時如何。師曰。水底撈明月。曰退一步又作麼生。",
    "X82n1571_052:0175b19": "師曰。相逢盡道休官去。林下何曾見一人　問如何",
    "X82n1571_052:0175b20": "是佛。師曰。面前案山子。曰法即不問。如何是僧。師曰。",
    "X82n1571_052:0175b21": "三頭兩面得人憎。僧禮拜。師卻問曰。如何是法。曰明",
    "X82n1571_052:0175b22": "年更有新條在。惱亂春風卒未休。師曰。洎不問過",
    "X82n1571_052:0175b23": "　問。陰極陽生則不問。祖師門下事如何。師曰。石筍抽",
    "X82n1571_052:0175b24": "條長丈二。曰牛頭未見四祖時如何。師曰。華陰山前",
    "X82n1571_052:0175c01": "百尺井。曰見後如何。師曰。祝融峰頂萬年松。曰去此",
    "X82n1571_052:0175c02": "二途。願聞法要。師曰。休將閒學解。埋沒祖師心　問",
    "X82n1571_052:0175c03": "舉一不得舉二。放過一著。落在第二時如何。師曰。懷",
    "X82n1571_052:0175c04": "州牛喫禾。益州馬腹脹。曰雲門扇子。[跳-兆+孛]跳上三十三",
    "X82n1571_052:0175c05": "天。築著帝釋鼻孔。東海鯉魚打一棒。雨似盆傾。又作",
    "X82n1571_052:0175c06": "麼生。師曰。西川斬畫像。陝府人頭落　問牛頭未見",
    "X82n1571_052:0175c07": "四祖時如何。師曰。處處綠楊堪繫馬。曰見後如何。師",
    "X82n1571_052:0175c08": "曰。家家門首透長安。曰見與未見時如何。師曰。鮎魚",
    "X82n1571_052:0175c09": "上竹竿。俊鶻趂不及　問說法不應機。總是非時語。",
    "X82n1571_052:0175c10": "作麼生得應機去。師曰。夜半起來失却牛。天明起來",
    "X82n1571_052:0175c11": "失却火　問如何是通宗通途。師曰。東去西去。曰如",
    "X82n1571_052:0175c12": "何是叶帶叶路。師曰。南來北來　問蟭螟蟲吞却虎",
    "X82n1571_052:0175c13": "時如何。師曰。賞你大膽。曰恁麼則退身三步。師曰。漳",
    "X82n1571_052:0175c14": "泉福建。頭匾如扇。僧擬議。師便打曰。一任舉似諸方",
    "X82n1571_052:0175c15": "　問如何是德山棒。師曰。義出豐年。曰如何是臨濟",
    "X82n1571_052:0175c16": "喝。師曰儉生不孝　問佛未出世時如何。師曰。釋迦",
    "X82n1571_052:0175c17": "自釋迦。曰出世後時如何。師曰。彌勒自彌勒。曰承師",
    "X82n1571_052:0175c18": "有言。釋迦不受燃燈記。畢竟受什麼人記。師曰。自家",
    "X82n1571_052:0175c19": "肚皮自家畫　問臘人冰銕彈子即且置。如何是金",
    "X82n1571_052:0175c20": "剛圈棘栗蓬。師曰。我早知你吞透不下。曰豈無方便。",
    "X82n1571_052:0175c21": "師喝曰。棒上不成龍　問以字不成。八字不是。是什",
    "X82n1571_052:0175c22": "麼字。師曰。一大藏教裏尋取。曰恁麼則輝天鑑地去",
    "X82n1571_052:0175c23": "也。師曰。爍破闍黎面門　問雲門放洞山三頓棒。意",
    "X82n1571_052:0175c24": "旨如何。師曰。沙裏無油。曰鳥窠吹起布毛。又作麼生。",
    "X82n1571_052:0176a01": "師曰。石中有髓　問離四句絕百非。請師直指西來",
    "X82n1571_052:0176a02": "意。師曰。拈燈籠來佛殿裏。將山門安燈籠上。曰還有",
    "X82n1571_052:0176a03": "為人處也無。師曰。若無舉鼎拔山力。千里烏騅不易",
    "X82n1571_052:0176a04": "騎　上堂。夜來州中琴。堂上般雜劇。也有端嚴奇特。",
    "X82n1571_052:0176a05": "也有醜陋不堪。鬼面神頭。亦自好笑。且道。笑個什麼。",
    "X82n1571_052:0176a06": "我觀世間人。是個大雜劇。所謂文武醫卜。士農工商。",
    "X82n1571_052:0176a07": "各逞己能。互相欺誑。逗到臘月盡頭。不覺一場敗闕。",
    "X82n1571_052:0176a08": "具眼旁觀。掩口不暇。喝一喝曰。元正啟祚。萬物咸新。",
    "X82n1571_052:0176a09": "岸柳搖金梅破玉。萬邦一氣轉洪鈞。下座。巡堂喫茶",
    "X82n1571_052:0176a10": "　上堂。絕羅籠。脫羈鎖。雖是善因。而招惡果。咄。老松",
    "X82n1571_052:0176a11": "源與麼說話。於唱教門中。足可觀光。要作臨濟兒孫",
    "X82n1571_052:0176a12": "未得在。開福莫有長處麼。擊拂子曰。星河秋一鴈。砧",
    "X82n1571_052:0176a13": "杵夜千家　上堂。舉松源示眾。古者道。拈起也。天回",
    "X82n1571_052:0176a14": "地轉。放下也。草偃風行。冶父則不然。拈起也乾坤黯",
    "X82n1571_052:0176a15": "黑。放下也瓦礫生光。忽有一個半個。驀然[翟*支]瞎頂門。",
    "X82n1571_052:0176a16": "達磨一宗。未至寂寥在。松源只見錐頭利。不見鑿頭",
    "X82n1571_052:0176a17": "方。壽山即不然。拈起也南山起雲。放下也北山下雨。",
    "X82n1571_052:0176a18": "不拈不放時如何。三級浪高魚化龍。癡人猶戽夜塘",
    "X82n1571_052:0176a19": "水　上堂。南泉斬貓。趙州戴草鞋而出。興化法戰。克",
    "X82n1571_052:0176a20": "賓設饡飯便行。是皆發揮本有靈光。要且不借別人",
    "X82n1571_052:0176a21": "鼻孔出氣。所以前日首座說法。高聳人天。今朝道伴",
    "X82n1571_052:0176a22": "相過。光揚宗眼。且道。山僧鼓兩片皮。成得什麼邊事。",
    "X82n1571_052:0176a23": "拍禪牀曰。從前汗馬無人識。只要重論葢代功　清",
    "X82n1571_052:0176a24": "明上堂。冬至寒食一百五。今朝正是三月六。山又青",
    "X82n1571_052:0176b01": "水又綠。一聲欵乃漁家曲。山僧昨日偶爾郊行。作得",
    "X82n1571_052:0176b02": "一偈。舉似大眾。華冠不整舍那衣。禿帚還隨破畚箕。",
    "X82n1571_052:0176b03": "五個老婆三個醜。一雙紅杏換消梨　上堂。舉五祖",
    "X82n1571_052:0176b04": "演道。諸莊旱澇。不以為憂。一堂兄弟。不會狗子無佛",
    "X82n1571_052:0176b05": "性話。深為可憂。師曰。重處偏墜。松源曰。久聚兄弟。正",
    "X82n1571_052:0176b06": "路行者有。只是不能用黑豆法。難以荷負正宗。佛法",
    "X82n1571_052:0176b07": "到此平沉。苦屈苦屈。師曰。同坑無異土。克由尀耐。二",
    "X82n1571_052:0176b08": "大老把他諸人。埋向萬仞坑裏。若據山僧見處。黑豆",
    "X82n1571_052:0176b09": "法有甚難用。僧問洞山。如何是佛。山曰。麻三斤。豈不",
    "X82n1571_052:0176b10": "是黑豆法。僧問雲門。殺父殺母。佛前懺悔。殺佛殺祖。",
    "X82n1571_052:0176b11": "向什麼處懺悔。門曰露。豈不是黑豆法。乾峰示眾曰。",
    "X82n1571_052:0176b12": "舉一不得舉二。放過一著。落在第二。雲門出眾曰。昨",
    "X82n1571_052:0176b13": "日有人從徑山來。却往天台去。峰曰。典座明日不得",
    "X82n1571_052:0176b14": "普請。豈不是黑豆法。者裏悟去。山僧性命。在諸人手",
    "X82n1571_052:0176b15": "裏。若也蹉過。諸人性命。却在山僧手裏。卓拄杖曰。路",
    "X82n1571_052:0176b16": "遙知馬力。歲久見人心　上堂。藥山久不上堂。院主",
    "X82n1571_052:0176b17": "椎鐘擊鼓。分明盡底掀翻。猶道一詞不措。本覺據令",
    "X82n1571_052:0176b18": "提綱。不作者般調度。今朝月旦拈香。撥開向上一路。",
    "X82n1571_052:0176b19": "誰言射虎不真。枉發千鈞之弩　元宵上堂。釋迦老",
    "X82n1571_052:0176b20": "子道。一人發真歸元。十方虗空悉皆消殞。五祖和尚",
    "X82n1571_052:0176b21": "道。一人發真歸元。十方虗空。築著磕著。若向築著磕",
    "X82n1571_052:0176b22": "著處會得。只會得祖師禪。不會如來禪。若向悉皆消",
    "X82n1571_052:0176b23": "殞處會得。只會得如來禪。要且未會祖師禪。山僧道。",
    "X82n1571_052:0176b24": "一人發真歸元。十方虗空。性相平等。且道。是如來禪。",
    "X82n1571_052:0176c01": "是祖師禪。喝一喝曰。一釋迦。二元和。三佛陀。自餘是",
    "X82n1571_052:0176c02": "什麼盌脫丘　滿散青苗上堂。佛以一音演說法。眾",
    "X82n1571_052:0176c03": "生隨類各得解。靈山會上。退席五千。逝多林中。半聾",
    "X82n1571_052:0176c04": "半啞。眼空四海。必有商量。心洞十方。孰辨真假。卓拄",
    "X82n1571_052:0176c05": "杖曰。綠楊陰裏戴嵩牛。芳草渡頭韓幹馬。喝一喝",
    "X82n1571_052:0176c06": "　上堂。春日晴黃鶯鳴。大藏小藏。鼻孔眼睛。木馬嘶泥",
    "X82n1571_052:0176c07": "牛舞。壽山不打者破鼓。便下座　上堂。一大藏教。束",
    "X82n1571_052:0176c08": "之高閣。長期短期。無繩自縛。莫更紛紛紜紜。直須灑",
    "X82n1571_052:0176c09": "灑落落。楊岐一頭驢。只有三隻脚。潘閬倒騎歸。攧殺",
    "X82n1571_052:0176c10": "黃番綽。五味拈來饡枰錘。別有香風滿寥廓。喝一喝",
    "X82n1571_052:0176c11": "　上堂。八月秋何處熱。達磨老臊鬍。有語非千舌。齧",
    "X82n1571_052:0176c12": "鏃破關。斬釘截銕。父子雖親不傳。未是神仙妙訣。喝",
    "X82n1571_052:0176c13": "一喝　上堂。九九九。釋迦老子不知有。翻轉面皮。伸",
    "X82n1571_052:0176c14": "出毛手。握金剛椎碎窠臼。突出無位真人。一一面南",
    "X82n1571_052:0176c15": "看北斗。應菴老人。一時逞俊。未免以己方人。本覺則",
    "X82n1571_052:0176c16": "不然。九九九。狸奴白牯却知有。展開驢脚。伸出佛手。",
    "X82n1571_052:0176c17": "把住黃絹幼婦。放行外孫虀臼。銕鞭擊碎珊瑚枝。驚",
    "X82n1571_052:0176c18": "起土星犯牛斗。喝一喝　上堂。正覺山前明星現時",
    "X82n1571_052:0176c19": "釋迦世尊。與大地眾生。一時成佛。祖師門下。蹉口道",
    "X82n1571_052:0176c20": "著佛字。[口*敕]口三日。前行不到。末後太過。各與二十拄",
    "X82n1571_052:0176c21": "杖。忽有一個不顧危亡底漢。出來道。本覺與麼判斷。",
    "X82n1571_052:0176c22": "也合喫二十拄杖。山僧却須分付明窗下安排。何故",
    "X82n1571_052:0176c23": "佛滅二千歲。比丘少慚愧　上堂。如來不出世。亦無",
    "X82n1571_052:0176c24": "有涅槃。以本大願力。示現自在法。拈拄杖曰。不是大",
    "X82n1571_052:0177a01": "願力。卓拄杖曰。不是自在法。舉起也。千身彌勒。放下",
    "X82n1571_052:0177a02": "也。隨處釋迦。只為諸人眨上眉毛。却入娑羅雙樹間",
    "X82n1571_052:0177a03": "去也。靠拄杖曰。見之不取。千載難忘　元順帝至正",
    "X82n1571_052:0177a04": "丁未八月二十五日。示寂于秀之南堂。壽七十三。會",
    "X82n1571_052:0177a05": "錄二十二卷。行世。",
    "X82n1571_052:0177a06": "蘇州定慧大方因禪師元至正丙申春。出世定慧。時",
    "X82n1571_052:0177a07": "方丘興占住佛屋。緇徒戚戚。師曰。何不休去歇去。語",
    "X82n1571_052:0177a08": "嘿跌宕不可測識。一日謝院事。僑居靈巖華首座寮。",
    "X82n1571_052:0177a09": "盛稱總管周侯義卿之賢。且曰。我將火化。須侯作證",
    "X82n1571_052:0177a10": "明。戊戌九月八日。侯以郡事登靈巖。時蘇錄判善長",
    "X82n1571_052:0177a11": "賈典史天瑞。從侯至山。師聞欣然出迎。陪侯夜話曰。",
    "X82n1571_052:0177a12": "某將此月十四日。即此山火化。侯其為我證明。兼吾",
    "X82n1571_052:0177a13": "教下衰。侯念世尊付囑國王大臣。為法外護。慎無忘",
    "X82n1571_052:0177a14": "此言。至十三日。復以偈寄侯曰。昨日巖前拾得薪。明",
    "X82n1571_052:0177a15": "朝幻質化為塵。慇勤寄。語賢侯道。碧落雲收月一痕。",
    "X82n1571_052:0177a16": "侯未深信。師復以偈別眾曰。前身元是石橋僧。故向",
    "X82n1571_052:0177a17": "人間供愛憎。憎愛盡時全體現。鐵蛇火裏嚼寒冰。是",
    "X82n1571_052:0177a18": "夜請于華。乞以燥薪叠高棚。仍借一龕坐去。華謂薪",
    "X82n1571_052:0177a19": "當從命。龕則無有。師指其牀曰。此亦足矣。翌晨登殿。",
    "X82n1571_052:0177a20": "與眾僧別。即升柴棚。兩袖皆析。燥薪得火。即烈焰熾",
    "X82n1571_052:0177a21": "然。于大火聚中。祝香曰。靈苗不屬陰陽種。根本元從",
    "X82n1571_052:0177a22": "劫外來。不是休居親說破。如何移向火中栽。於烈焰",
    "X82n1571_052:0177a23": "中。度數珠與華曰。聊當記憶。於是。四眾始驚信拜禮。",
    "X82n1571_052:0177a24": "烟焰所至。多得舍利。且聞異香。薪盡火滅。不壞者二。",
    "X82n1571_052:0177b01": "舌根齒牙。侯聞驚怛不已。作詩悼之。建塔於靈巖。鄭",
    "X82n1571_052:0177b02": "明德為之銘。",
    "X82n1571_052:0177b03": "明州瑞雲清涼實菴松隱茂禪師奉化鄭氏子。幼喜",
    "X82n1571_052:0177b04": "習禪。趺坐輙達旦。年十八。投杭之傳法寺希顏出家。",
    "X82n1571_052:0177b05": "既剃落。稟戒於昭慶惠。奮志參方。見南澗泉于雲居。",
    "X82n1571_052:0177b06": "一夕松下經行。聞巖泉聲。微有所觸。泉命往永福。謁",
    "X82n1571_052:0177b07": "古林茂。茂問。來作什麼。師曰。生死事大。特求出離。茂",
    "X82n1571_052:0177b08": "曰。明知四大五蘊是生死根本。何緣入此革囊。師擬",
    "X82n1571_052:0177b09": "對。茂便打。師豁然悟入。茂器之。命居第一座。逾年回",
    "X82n1571_052:0177b10": "浙中。月江印主道場。延師分座說法。元至正壬午。行",
    "X82n1571_052:0177b11": "宣政院。請主明之瑞雲山清涼寺　一日有僧問答",
    "X82n1571_052:0177b12": "未竟。以手拍地而笑。師曰。滯貨何煩拈出。僧噓一聲。",
    "X82n1571_052:0177b13": "師厲聲便喝。一住十五年。後退隱東堂。影不出山。元",
    "X82n1571_052:0177b14": "明良。師之猶子也。迎歸天童之此軒　一日示微疾。",
    "X82n1571_052:0177b15": "集眾訣別。眾請偈。師舉手自指曰。此中廓然。何偈之",
    "X82n1571_052:0177b16": "為。端坐憑几。握右手為拳。枕額而逝。火葬。有天花之",
    "X82n1571_052:0177b17": "祥。舍利無數。塔于瑞雲西岡。世壽八十五。僧臘六十",
    "X82n1571_052:0177b18": "七。諡佛光普照大師。",
    "X82n1571_052:0177b19": "溫州仙巖仲謀猷禪師臘八上堂。百億須彌懸日月。",
    "X82n1571_052:0177b20": "三千剎海現優曇。虗空昨夜翻觔斗。白牯狸奴解放",
    "X82n1571_052:0177b21": "憨　元宵上堂。東西南北。四維上下。大智洞明。大機",
    "X82n1571_052:0177b22": "圓應。豎起拂子曰。然燈佛來也。向拂子頭上。與諸人",
    "X82n1571_052:0177b23": "說偈曰。一燈百千燈。眼裏要聞聲。識取鈎頭意。莫認",
    "X82n1571_052:0177b24": "定盤星。喝一喝　客至上堂。舉瑯琊曰。若論此事。如",
    "X82n1571_052:0177c01": "鳴鐘待扣應聲長空。寶鑑當軒影臨萬象。又曰。若論",
    "X82n1571_052:0177c02": "此事。說甚龍樹馬鳴提婆鶖子。辨似懸河。智如流水。",
    "X82n1571_052:0177c03": "莫能知之。師曰。古人赤心片片。說亦說了也。諸人聞",
    "X82n1571_052:0177c04": "亦聞了也。且畢竟作麼生是此事。人天眼目覰不破。",
    "X82n1571_052:0177c05": "一大藏教詮不及。人生相識貴知音。水入水兮金博",
    "X82n1571_052:0177c06": "金。喝一喝　上堂。今朝三月旦。百花開爛熳。陌上遊",
    "X82n1571_052:0177c07": "人多。不知誰解看。家家門首含元殿。喝一喝曰。幾乎",
    "X82n1571_052:0177c08": "錯下註脚。復舉雲門道劄久雨不晴。師曰。劄字分明",
    "X82n1571_052:0177c09": "見最難。千重銕壁萬重關。藏身北斗面南看。霧斂雲",
    "X82n1571_052:0177c10": "收虎有斑　上堂。仙巖結夏。全無柄&#;。八兩半斤。自",
    "X82n1571_052:0177c11": "有定價　上堂。棒打石人頭。嚗嚗論實事。因甚麼拶",
    "X82n1571_052:0177c12": "破虗空底人。却無形段。良久曰。知恩者少　恕中藏",
    "X82n1571_052:0177c13": "主。洎明瑞二侍者至。上堂。一默相酬。雷轟電激。三呼",
    "X82n1571_052:0177c14": "領旨。玉轉珠迴。七十三八十四。[祝/土]著磕著。礙塞煞人",
    "X82n1571_052:0177c15": "卓拄杖曰。昨夜西風枕簟秋。無限蟬聲噪高樹　上",
    "X82n1571_052:0177c16": "堂。打鼓陞堂說底。是何言義。大眾簇簇上來。聽者如",
    "X82n1571_052:0177c17": "風過樹。既然天地無物。須知我亦無己。祖師背負肩",
    "X82n1571_052:0177c18": "挑。是甚閒家潑具。喝一喝　佛涅槃日上堂。涅槃後",
    "X82n1571_052:0177c19": "有最初句。開口分明道却難。啼徹子規春雨過。萬重",
    "X82n1571_052:0177c20": "烟水萬重山　開爐上堂。向無烟火。說無生話。不分",
    "X82n1571_052:0177c21": "賓不分主。可謂得大自在。憍陳如尊者。聞鐘鼓聲喫",
    "X82n1571_052:0177c22": "粥了。跳入汝諸人眼睛裏打坐。因什麼不覺。喝一喝",
    "X82n1571_052:0177c23": "　上堂。舉五祖病起示眾曰。病來又病皮粘骨。抖擻",
    "X82n1571_052:0177c24": "起來無一物。行不成步語聲低。鼻孔依然高突兀。師",
    "X82n1571_052:0178a01": "曰。古人恁麼。只能自病不能病人。仙巖即不然。眾生",
    "X82n1571_052:0178a02": "有病我有病。眾生病除我病除。昨日溪頭照清泚。又",
    "X82n1571_052:0178a03": "添霜雪上鬚眉　上堂。披毛戴角。拽耙拖犂。耕荊棘",
    "X82n1571_052:0178a04": "木。種無明果。二千年前。消息話頭。只在今時。拈拄杖",
    "X82n1571_052:0178a05": "曰。崑崙奴著鐵袴。打一棒行一步。卓一下　上堂。有",
    "X82n1571_052:0178a06": "亦不拘。無亦不管。聖亦不收。凡亦不立。九十日內行",
    "X82n1571_052:0178a07": "住坐臥。但與麼去。正因二字。自然現前。不用東卜西",
    "X82n1571_052:0178a08": "卜。驀拈拄杖。卓一下曰。我不輕於汝等。汝等皆當作",
    "X82n1571_052:0178a09": "佛　上堂。丁一卓二。放去收來。神頭鬼面。馬額驢腮。",
    "X82n1571_052:0178a10": "搥不碎。擘不開。大家齊斂念。拍手舞三臺。喝一喝",
    "X82n1571_052:0178a11": "　謝秉拂并齋。上堂。口似匾擔者。辨瀉懸河。眼似銅鈴",
    "X82n1571_052:0178a12": "底。墮坑落塹。西天四七。東土二三。天下老和尚。個個",
    "X82n1571_052:0178a13": "匙挑不上。以手約曰。過者邊著。仙巖與麼。也是食飽",
    "X82n1571_052:0178a14": "傷心　上堂。行住坐臥但與麼。到底不曾離者個。一",
    "X82n1571_052:0178a15": "番舉起一番新。誰道年深成滯貨。顧視左右曰。無人",
    "X82n1571_052:0178a16": "估價。打與五百　上堂。休與麼莫亂做。且與麼又用",
    "X82n1571_052:0178a17": "做。仔細看來。是什麼人。盡道。達磨西來九年。只傳者",
    "X82n1571_052:0178a18": "個。遂呵呵大笑曰。且道笑個什麼。我笑他開口即錯",
    "X82n1571_052:0178a19": "　上堂。摩竭陀親行此令。東震旦觸處流通。九旬期",
    "X82n1571_052:0178a20": "滿。今朝也試問。渠儂有底功。拈拄杖曰。拄杖子謾忿",
    "X82n1571_052:0178a21": "忿。祖機元不在西東。復卓拄杖曰。清秋簾幙千家雨。",
    "X82n1571_052:0178a22": "落日樓臺一笛風　上堂。中秋對月。清光皎潔。照徹",
    "X82n1571_052:0178a23": "大地山河。凡聖了無途轍。西天四七。東土二三。一棒",
    "X82n1571_052:0178a24": "一條痕。一摑一掌血。因憶任公釣巨鰲。解把三山連",
    "X82n1571_052:0178b01": "一掣。拍禪牀下座　九日上堂。九日不登高。東籬看",
    "X82n1571_052:0178b02": "黃菊。悠悠見南山。六六三十六　至日上堂。昨夜家",
    "X82n1571_052:0178b03": "教小參。今朝祝讚陞座。橫說豎說。直說到底不離者",
    "X82n1571_052:0178b04": "個。太史臺上書雲。來歲豐登。定個一語。報汝諸人。留",
    "X82n1571_052:0178b05": "取口吞飯顆。遂展兩手曰。那那。",
    "X82n1571_052:0178b06": "越州龍華會翁海禪師台之臨海人。年三十棄家。投",
    "X82n1571_052:0178b07": "徑山虎巖祝髮。初詣栴檀林挂搭。或見其舉止山野",
    "X82n1571_052:0178b08": "譏誚之。師發憤。即往天目。參中峰求開示。於是寢食",
    "X82n1571_052:0178b09": "皆廢。久之無所入。時東州居虎丘。古林居開元。東嶼",
    "X82n1571_052:0178b10": "居寒山。師出入三老之門有年。後住龍華。嗣古林。年",
    "X82n1571_052:0178b11": "九十三。往育王。守橫川祖塔。偶損左足。艱於步履。日",
    "X82n1571_052:0178b12": "牀坐。每至清夜。朗吟古人偈語。其徒文渙曰。和尚一",
    "X82n1571_052:0178b13": "生參學。至此不能受用。託吟詠自遣。師笑曰。不見大",
    "X82n1571_052:0178b14": "慧祖。因病呻吟。左右曰。生平呵佛罵祖。今乃爾。大慧",
    "X82n1571_052:0178b15": "道。癡子呻吟。便不是耶。渙便禮拜。既寂火化。異香襲",
    "X82n1571_052:0178b16": "人。",
    "X82n1571_052:0178b17": "靈隱海禪師法嗣",
    "X82n1571_052:0178b18": "明州育王大千慧照禪師永嘉麻氏子。年十五出家",
    "X82n1571_052:0178b19": "于邑之瑞光。禮了定落髮。受具後。首謁晦機于淨慈。",
    "X82n1571_052:0178b20": "一日閱真淨語。頭陀石被莓苔裹。擲筆峰遭薜荔纏。",
    "X82n1571_052:0178b21": "默識懸解。遂謁東嶼海于薦嚴。海問。東奔西走。將欲",
    "X82n1571_052:0178b22": "何為。師曰。特來參禮。海曰。天無四壁。地絕八荒。汝向",
    "X82n1571_052:0178b23": "什麼處措足。師拍案而退。海復召至。返覆勘辨。遂留",
    "X82n1571_052:0178b24": "執侍。元天曆戊辰。出世樂清之明慶　示眾。佛法欲",
    "X82n1571_052:0178c01": "得現前。莫存知解。參禪看教。皆為障礙。何如一法不",
    "X82n1571_052:0178c02": "立。而起居自在乎。德山棒臨濟喝。亦有大不得已爾",
    "X82n1571_052:0178c03": "　至正乙未。遷寶陀。未幾宣政院。署師主育王。室中",
    "X82n1571_052:0178c04": "垂三關語。以騐來學。一曰。山中猛虎。以肉為命。何故",
    "X82n1571_052:0178c05": "不食其子。二曰。虗空無背向。何緣有東西南北。三曰。",
    "X82n1571_052:0178c06": "飲乳等四大海水。積骨如毗富羅山。何者是汝最初",
    "X82n1571_052:0178c07": "父母。一時罕有契其機者。居九年。退居妙喜泉上。築",
    "X82n1571_052:0178c08": "室曰夢菴。掩關獨處。凝塵滿案。泊如也　明高帝洪",
    "X82n1571_052:0178c09": "武癸丑。沐浴更衣。索紙書偈。恬然坐逝。世壽八十五。",
    "X82n1571_052:0178c10": "僧臘七十。茶毗。牙齒目睛不壞。設利五色。塔于夢菴",
    "X82n1571_052:0178c11": "之後。",
    "X82n1571_052:0178c12": "杭州徑山悅堂顏禪師出家于婺之寶林。得法東嶼。",
    "X82n1571_052:0178c13": "初住崑山之東禪。次遷萬壽。陞淨慈。後主徑山。上堂。",
    "X82n1571_052:0178c14": "世尊不說說。迦葉不聞聞。今日人天眾前。山僧舉揚",
    "X82n1571_052:0178c15": "個事。汝等聞麼。若是聞。山僧畢竟不曾說。若是說。汝",
    "X82n1571_052:0178c16": "等畢竟不曾聞。各自參取。毋勞耳目。璽書錫金襴法",
    "X82n1571_052:0178c17": "衣。",
    "X82n1571_052:0178c18": "明州育王雪窗悟光禪師蜀新都楊氏子。初出世白",
    "X82n1571_052:0178c19": "馬。繼遷開元育王。復領天童。虞文靖公集。嘗嘗問道",
    "X82n1571_052:0178c20": "至山中。師曰。老僧這裏。無道可譚。若欲求道。須自往",
    "X82n1571_052:0178c21": "參取。公退而嘆曰。佛果一枝。師其鳳毛麟角乎。有四",
    "X82n1571_052:0178c22": "會語錄。宋文憲公濂。序之。",
    "X82n1571_052:0178c23": "杭州徑山月林鏡禪師本郡人。受業於無傳。久依東",
    "X82n1571_052:0178c24": "嶼。因參本來人有省。述偈曰。本來人。本來人。無腦無",
    "X82n1571_052:0179a01": "頭作麼尋。驀然揪著個鼻孔。試看元來是白丁。時有",
    "X82n1571_052:0179a02": "老宿睨視曰。可是。師與一摑。由是名振叢林。後主徑",
    "X82n1571_052:0179a03": "山。元順帝至正己卯示寂。壽八十六。塔凌霄東崖。",
    "X82n1571_052:0179a04": "建寧府斗峰大圭正璋禪師福州福清人。禮湖南絕",
    "X82n1571_052:0179a05": "聽祝髮。參東嶼海。聞海頌俱胝豎指話言。頓悟。遂上",
    "X82n1571_052:0179a06": "方丈呈所得。海曰作麼。師曰。古今現成事。何必涉思",
    "X82n1571_052:0179a07": "惟。海曰。既不涉思惟。汝來者裏作麼。師曰。請和尚證",
    "X82n1571_052:0179a08": "明。海曰。證明個什麼。師便喝。海俾頌狗子無佛性話。",
    "X82n1571_052:0179a09": "師遽曰。狗子佛性無。覰著眼睛枯。瞥爾翻身轉。唵悉",
    "X82n1571_052:0179a10": "哩蘇嚧。海撫而印之。後結茅斗峰。漸成叢席　上堂。",
    "X82n1571_052:0179a11": "顧視左右。良久曰。黃金雖貴。入眼成塵。便下座　上",
    "X82n1571_052:0179a12": "堂。玉宇霜清。瓊林葉落。一句全提。萬機寢削。作者好",
    "X82n1571_052:0179a13": "求無病藥　上堂。舉青州布衫話。頌曰。昨夜三更裏。",
    "X82n1571_052:0179a14": "雨。打虗空溼。狸奴知不知。倒上樹梢立　元旦上堂。",
    "X82n1571_052:0179a15": "元正啟祚。萬物咸亨。喚作新年頭佛法。瞎却你眼。不",
    "X82n1571_052:0179a16": "喚作新年頭佛法。結却我舌。畢竟作麼生。便下座",
    "X82n1571_052:0179a17": "　臨終偈曰。生本不生。滅亦無滅。幻化去來。何用分別。",
    "X82n1571_052:0179a18": "大眾珍重。不在言說。合掌而逝。",
    "X82n1571_052:0179a19": "椔塘明因天淵湛禪師得法於東嶼。嘗依鳳山一源。",
    "X82n1571_052:0179a20": "分座說法。一日呈秉拂語曰。翔鳳山前。行看白雲。乍",
    "X82n1571_052:0179a21": "舒乍捲。禺泉亭畔。坐聽流水。或抑或揚。眼處作耳處",
    "X82n1571_052:0179a22": "佛事。耳處作眼處佛事。便見非唯觀世音。我亦從中",
    "X82n1571_052:0179a23": "證。鳳山指便見兩字曰。有此二字。便是別人說話。師",
    "X82n1571_052:0179a24": "不覺解顏。點首禮謝而退。出語人曰。還丹一粒。點銕",
    "X82n1571_052:0179b01": "成金。堂頭老漢之謂也。",
    "X82n1571_052:0179b02": "天寧曇禪師法嗣",
    "X82n1571_052:0179b03": "三空道人自幼具丈夫志。不為富貴所奪。見竺雲曇。",
    "X82n1571_052:0179b04": "示趙州無字話。閱數年。一日復見曇。問生死到來時",
    "X82n1571_052:0179b05": "如何。曇曰。生是誰耶。死是誰耶。空乃低頭問訊。曇覺",
    "X82n1571_052:0179b06": "其異於常時。再以前話徵之。空又低頭問訊。曇呵之",
    "X82n1571_052:0179b07": "曰。切忌死在者裏。空拈起槵子曰。數珠一百八。不數",
    "X82n1571_052:0179b08": "日示微疾。說偈而化。火後得舍利無筭。",
    "X82n1571_052:0179b09": "天童坦禪師法嗣",
    "X82n1571_052:0179b10": "金陵天界孚中懷信禪師明奉化姜氏子。年十五出",
    "X82n1571_052:0179b11": "家。參竺西坦。由華藏。遷天童。一日室中。舉興化打克",
    "X82n1571_052:0179b12": "賓因緣。師曰。俊哉獅子兒。坦頷之。俾掌維那職。後出",
    "X82n1571_052:0179b13": "世明之觀音。遷補陀。詔賜廣慧妙悟智寶弘教禪師",
    "X82n1571_052:0179b14": "　元至正間。陞中竺。繼住天童。御史臺奉疏。命主大",
    "X82n1571_052:0179b15": "龍翔集慶寺。明兵下金陵。僧徒竄散。師宴坐一室。明",
    "X82n1571_052:0179b16": "太祖親幸嘉之。敕改龍翔為大天界寺。一日晨興。沐",
    "X82n1571_052:0179b17": "浴更衣趺坐。謂左右曰。吾歸去矣。遂瞑目。侍僧撼之",
    "X82n1571_052:0179b18": "請說偈。師瞋目叱之。遂握筆書曰。平生為人列挈。七",
    "X82n1571_052:0179b19": "十八年漏洩。今朝撒手便行。萬里晴空片雪。書畢復",
    "X82n1571_052:0179b20": "瞑。丁酉八月二十四日也。時帝統兵江陰。夢師謁見。",
    "X82n1571_052:0179b21": "問師來何為。對曰。將西歸告別耳。帝還聞師遷化。與",
    "X82n1571_052:0179b22": "夢符。異之。詔出內府帛幣助喪。且命卜藏龕之地于",
    "X82n1571_052:0179b23": "伏牛。舉龕之日。帝親致奠。送出都門。茶毗。舍利如菽。",
    "X82n1571_052:0179b24": "貯以寶瓶。光發瓶外。世壽七十八。僧臘六十九。宋文",
    "X82n1571_052:0179c01": "憲公濂。為之銘。",
    "X82n1571_052:0179c02": "天寧舜田明牧禪師台之黃巖人。出家仙居三學寺。",
    "X82n1571_052:0179c03": "聞天童坦道望。往見之。坦問。達磨不來東土。二祖不",
    "X82n1571_052:0179c04": "往西天。意旨如何。師曰。金不博金。水不洗水。坦異之。",
    "X82n1571_052:0179c05": "謂左右曰。此法門爪牙也。復徧參名宿。古林茂。竺元",
    "X82n1571_052:0179c06": "道。東州永。元叟端。東嶼海。咸器重之。時。日溪泳居天",
    "X82n1571_052:0179c07": "寧。師相與激揚。元泰定初。出世天台淨慧。次遷仙居。",
    "X82n1571_052:0179c08": "廣度處州連山。尋隱居鴈山。丞相列怯里不華。強起",
    "X82n1571_052:0179c09": "主天寧。錫號佛智普慧禪師。并賜金襴法衣。師氣肅",
    "X82n1571_052:0179c10": "如秋。嘗即中峰。闢室以居。蓄一鶴。自號鶴松主人。一",
    "X82n1571_052:0179c11": "日鶴忽死。師以詩悼之。踰年師亦示寂。",
    "X82n1571_052:0179c12": "玉山珍禪師法嗣",
    "X82n1571_052:0179c13": "金陵蔣山曇芳忠禪師南康人。因寺菑。翌日梁王登",
    "X82n1571_052:0179c14": "山。謂師曰。興復若何。師曰。賴有大檀越在。王曰。寺既",
    "X82n1571_052:0179c15": "燬矣。佛依何住。師曰。古佛過去。今佛再來。王大喜。復",
    "X82n1571_052:0179c16": "笑而言曰。衲子所謂蔣薄粥者何也。師曰。將謂殿下",
    "X82n1571_052:0179c17": "忘却。賜號廣慧圓悟大師。",
    "X82n1571_052:0179c18": "徑山伏禪師法嗣",
    "X82n1571_052:0179c19": "明州育王月江正印禪師郡之慈水劉氏子。年十三。",
    "X82n1571_052:0179c20": "禮月溪受業。後參虎巖伏。機緣相契。蒙印。可初住苕",
    "X82n1571_052:0179c21": "之道場。繼遷育王。僧問。如何是千尺舍那之身。師曰。",
    "X82n1571_052:0179c22": "肥不露肉。瘦不露骨。曰如何是丈六紫磨金色之身。",
    "X82n1571_052:0179c23": "師曰。切忌認奴作郎。曰和尚且莫壓良為賤。師曰。山",
    "X82n1571_052:0179c24": "僧從來柳下惠　問有句無句如藤倚樹。此意如何。",
    "X82n1571_052:0180a01": "師曰。無齒大蟲當路坐。曰疎山曰忽若樹倒藤枯句",
    "X82n1571_052:0180a02": "歸何處。溈山呵呵大笑。又作麼生。師曰。曹娥讀夜碑。",
    "X82n1571_052:0180a03": "曰後來明招為他點破。還端的也無。師曰。臨崖看滸",
    "X82n1571_052:0180a04": "眼。特地一場愁。曰今日學人問和尚樹倒藤枯句歸",
    "X82n1571_052:0180a05": "何處。未審如何指示。師喝一喝。僧禮拜　問朝離東",
    "X82n1571_052:0180a06": "土。暮往西天。是甚麼人。師曰。十字街頭石敢當。曰昨",
    "X82n1571_052:0180a07": "日有人從天台來。因甚向南嶽去。師曰。鮎魚上竹竿。",
    "X82n1571_052:0180a08": "曰有一人常在途中不離家舍。有一人離家舍不在",
    "X82n1571_052:0180a09": "途中。且道。孰優孰劣。師曰。兔馬有角。牛羊無角。曰恁",
    "X82n1571_052:0180a10": "麼則庭前一葉落。天下盡知秋。師曰。知時別宜堪作",
    "X82n1571_052:0180a11": "闍黎　問達磨面壁意旨如何。師曰。餿飯泥茶爐。曰",
    "X82n1571_052:0180a12": "六祖踏碓。又作麼生。師曰。兔子喫牛奶。曰一人道不",
    "X82n1571_052:0180a13": "識。一人道不會。意在甚麼處。師曰。鳳林叱之　問師",
    "X82n1571_052:0180a14": "唱誰家曲。宗風嗣阿誰。師曰。風吹石臼念摩訶。曰恁",
    "X82n1571_052:0180a15": "麼則已得真人好消息。人間天上更無疑。師曰。水底",
    "X82n1571_052:0180a16": "捉麒麟。曰如何是奪人不奪境。師曰。西天人不會唐",
    "X82n1571_052:0180a17": "言。曰如何是奪境不奪人。師曰。有馬騎馬。無馬步行。",
    "X82n1571_052:0180a18": "曰。如何是人境兩俱奪。師曰。新羅打鼓大唐齋。曰如",
    "X82n1571_052:0180a19": "何是人境俱不奪。師曰。鬧市裏拋碌甎。曰人境已蒙",
    "X82n1571_052:0180a20": "師指示。向上宗乘事若何。師曰。有水皆含月。無山不",
    "X82n1571_052:0180a21": "帶雲。曰只如楊岐祖師道。踏著枰錘硬似銕。啞子得",
    "X82n1571_052:0180a22": "夢向誰說。須彌頂上浪滔天。大洋海底遭火熱。明甚",
    "X82n1571_052:0180a23": "麼邊事。師曰。如驢覰井。如井覰驢　問如何是金佛",
    "X82n1571_052:0180a24": "不度爐。師曰。蘇嚧蘇嚧。曰如何是木佛不度火。師曰。",
    "X82n1571_052:0180b01": "[口*悉]唎[口*悉]唎。曰如何是泥佛不度水。師曰。趙州東院西。",
    "X82n1571_052:0180b02": "曰如何是真佛內裏坐。師曰。嵩山破竈墮。問如何是",
    "X82n1571_052:0180b03": "一生二。師曰。元首明。股肱良。曰如何是二生三。師曰。",
    "X82n1571_052:0180b04": "黃河三千年一度清。曰如何是三生萬物。師曰。山河",
    "X82n1571_052:0180b05": "無隔礙。光明處處通。曰只如新年頭佛法。還有者個",
    "X82n1571_052:0180b06": "消息也無。師曰。樊噲踏鴻門　都寺辦齋上堂。雲門",
    "X82n1571_052:0180b07": "喫餬餅。齩著帝釋鼻孔。雲峰喫餺飥。齩著憍梵鉢提",
    "X82n1571_052:0180b08": "舌頭。諸人二時過堂。喫粥喫飯。合作麼生。忽然齩破",
    "X82n1571_052:0180b09": "一個銕酸饀。方知帝釋鼻孔。即是憍梵鉢提舌頭。憍",
    "X82n1571_052:0180b10": "梵鉢提舌頭。即是帝釋鼻孔。不見道。一切智智清淨。",
    "X82n1571_052:0180b11": "無二無二分。無別無斷故。喝一喝　請頭首上堂。善",
    "X82n1571_052:0180b12": "哉三下板。知識盡來參。既善知時節。吾今不再三。古",
    "X82n1571_052:0180b13": "人與麼道。大似按牛頭喫草。雲峰則不然。善哉三下",
    "X82n1571_052:0180b14": "板。收足上蒲團。脊梁生銕鑄。透過祖師關。一氣轉一",
    "X82n1571_052:0180b15": "大藏教。背手拈却須彌山。七處徵心。無心可覓。八還",
    "X82n1571_052:0180b16": "辨見。無見可還。夢入天台猶未醒。金雞啼上玉闌干",
    "X82n1571_052:0180b17": "　行化歸上堂。有佛處不得住。無佛處急走過。三千",
    "X82n1571_052:0180b18": "里外逢人。不得錯舉。趙州老人。大似抱橋柱澡洗。把",
    "X82n1571_052:0180b19": "䌫放船。山僧一出四十餘日。有佛處。與他錐破卦文。",
    "X82n1571_052:0180b20": "無佛處。也曾勘過。歷了三州五縣。逢人也曾錯舉來。",
    "X82n1571_052:0180b21": "只是土曠人稀。知音者少。摘楊花。摘楊花。青山忽憶",
    "X82n1571_052:0180b22": "便歸去。塵世要看還下來　上堂。性覺妙明。本覺明",
    "X82n1571_052:0180b23": "妙。截斷衲僧命根。撥開向上一竅。牛皮鞔露柱。露柱",
    "X82n1571_052:0180b24": "啾啾呌。凡耳聽不聞。諸聖呵呵笑。虗空[跳-兆+孛]跳舞三臺。",
    "X82n1571_052:0180c01": "熨斗煎茶不同銚　上堂。麻三斤。乾屎橛。蠟人冰鵝",
    "X82n1571_052:0180c02": "護雪。貓有歃血之功。虎有起屍之德。趙州親見老南",
    "X82n1571_052:0180c03": "泉。臨濟未是白拈賊　青苗會上堂。常啼菩薩。賣却",
    "X82n1571_052:0180c04": "心肝。學般若則易。破一微塵。出大經卷則難。破一微",
    "X82n1571_052:0180c05": "塵出大經卷則易。攝大千經卷。入一微塵則難。一掬",
    "X82n1571_052:0180c06": "之水。可以漲滔天之浪。一簣之土。可以成九仞之山。",
    "X82n1571_052:0180c07": "也不易。也不難。青山長伴白雲閒　赴育王上堂。拕",
    "X82n1571_052:0180c08": "犂拽耙幾經年。鼻孔撩天不受穿。業債依然逃不得。",
    "X82n1571_052:0180c09": "又吹銕笛過鄞川　臘八上堂。我觀大地眾生。具有",
    "X82n1571_052:0180c10": "如來智慧德相。但以妄想執著。而不能證得。釋迦老",
    "X82n1571_052:0180c11": "子與麼道。大似蟭螟蟲。向蚊子眼睫上作窠。向十字",
    "X82n1571_052:0180c12": "街頭。揚聲大呌道。土曠人稀。相逢者少。簡點將來。也",
    "X82n1571_052:0180c13": "是噇酒糟漢　上堂。不著佛求。不著法求。不著僧求。",
    "X82n1571_052:0180c14": "燈籠發笑。露柱點頭雲門拈出胡餅。投子道個油油。",
    "X82n1571_052:0180c15": "腰纏十萬貫。騎鶴上揚州　上堂。熏風自南來。殿閣",
    "X82n1571_052:0180c16": "生微涼。老妙喜。錯認驢鞍橋作阿爺下頷。帶累多少",
    "X82n1571_052:0180c17": "人。向者裏卜度。還知諸佛出身處麼。黃河三千年一",
    "X82n1571_052:0180c18": "度清。卓拄杖下座　上堂。朝忽忽。暮忽忽。鉢盂開口。",
    "X82n1571_052:0180c19": "只要噇空。南泉打破鍋子。甘贄禮拜烝籠。擊拂子曰。",
    "X82n1571_052:0180c20": "萬里八九月。一身西北風　結夏小參。瑯琊點出五",
    "X82n1571_052:0180c21": "病。西院商量兩錯。井蛙不足以語東海。夏蟲不可以",
    "X82n1571_052:0180c22": "語冰霜。若是捎空俊鶻便合乘時。止濼困魚。徒勞激",
    "X82n1571_052:0180c23": "浪。是故從上若佛若祖。天下老和尚。莫不向刀山劒",
    "X82n1571_052:0180c24": "樹上。鑊湯爐炭中。成等正覺。拔濟有情。若約山僧看",
    "X82n1571_052:0181a01": "來。也是秤錘蘸酢。喝一喝　解夏上堂。秋初夏末。兄",
    "X82n1571_052:0181a02": "弟家。東去西去。如壯士展臂。不假他力。獅子遊行。不",
    "X82n1571_052:0181a03": "求伴侶。葢為人人脚跟下。有條通天活路。三世諸佛。",
    "X82n1571_052:0181a04": "六代祖師。天下老和尚。與你把手共行。豈不見。雲門",
    "X82n1571_052:0181a05": "大師問洞山。近離甚處查渡夏在甚處湖南報慈。幾",
    "X82n1571_052:0181a06": "時離彼八月二十五。門曰放你三頓棒。洞山次日上",
    "X82n1571_052:0181a07": "方丈問。昨蒙和尚放三頓棒。不知過在甚麼處。門曰",
    "X82n1571_052:0181a08": "飯袋子。江西湖南便恁麼去。山於言下大悟。雲門提",
    "X82n1571_052:0181a09": "出倚天長劒。凜凜神鋒不易。洞山敢將赤身。衝他白",
    "X82n1571_052:0181a10": "刃。正與麼時如何。金烏啄破琉璃殻。玉兔挨開碧海",
    "X82n1571_052:0181a11": "門　昔汾陽。有辨驗學人十條。古林擬十偈。師從古",
    "X82n1571_052:0181a12": "林和之。其辨正邪曰。上門上戶數如麻。來者須教驗",
    "X82n1571_052:0181a13": "正邪。石火光中擒虎兕。電光影裏辨龍蛇。恐顢頇曰。",
    "X82n1571_052:0181a14": "煩惱真如休儱侗。無明佛性恐顢頇。巨靈擡手無多",
    "X82n1571_052:0181a15": "子。分破千重太華山。巧辨不真曰。八還辨見元非妄。",
    "X82n1571_052:0181a16": "七處徵心錯認真。惠我豈無三昧力。阿難謾自說天",
    "X82n1571_052:0181a17": "倫。得用全曰。西河獅子坐當門。擬議教伊喪膽魂。一",
    "X82n1571_052:0181a18": "陌紙錢并酒肉。閒神野鬼兢頭奔。擬將來曰。荊山所",
    "X82n1571_052:0181a19": "得非良玉。赤水求來不是珠。索性一槌俱擊碎。西天",
    "X82n1571_052:0181a20": "鬍子沒髭鬍。辨作家曰。疾雷震地難回避。赫日當空",
    "X82n1571_052:0181a21": "照大千。劒客相逢無別事。磨礲三尺古龍泉。識機鋒",
    "X82n1571_052:0181a22": "曰。德山棒下全生殺。臨濟喝中分主賓。擬議白雲千",
    "X82n1571_052:0181a23": "萬里。藍田疑殺李將軍。句內明真曰。當陽突出囫圇",
    "X82n1571_052:0181a24": "句。按下雲頭仔細參。無足仙人劈胸踢。無言童子口",
    "X82n1571_052:0181b01": "喃喃。顯宗用曰。宗說俱通體用全。拋來栗棘與金圈。",
    "X82n1571_052:0181b02": "看他吞透不得底。空作楊岐直下孫。贊師機曰。白拈",
    "X82n1571_052:0181b03": "手段少人知。板齒生毛老古錐。臂膊幾曾從外曲。倒",
    "X82n1571_052:0181b04": "拈禿帚畫峨眉。總頌曰。衲僧須透祖師機。大道堂堂",
    "X82n1571_052:0181b05": "達九衢。十聖三賢明此旨。森羅萬象轉靈樞。奪將石",
    "X82n1571_052:0181b06": "像手中笏。抉取驪龍頷下珠。捉敗汾陽與浮佛。禹門",
    "X82n1571_052:0181b07": "三級化龍魚　元至正間。奉旨金山建水陸大會。命",
    "X82n1571_052:0181b08": "師陞座說法。特降御香綵縀。晚年菴居。榜曰松月。自",
    "X82n1571_052:0181b09": "號松月翁。",
    "X82n1571_052:0181b10": "杭州徑山南楚悅禪師隆興人。上堂。聞聲悟道。見色",
    "X82n1571_052:0181b11": "明心。驀拈拄杖曰。者個是色。卓一下曰。者個是聲。諸",
    "X82n1571_052:0181b12": "人總見總聞。且道。那個是明底心。那個是悟底道。喝",
    "X82n1571_052:0181b13": "一喝曰。貪他一粒米。失却半年糧。師將寂。上疏辭世。",
    "X82n1571_052:0181b14": "如期坐逝。敕諡佛慈法喜禪師。",
    "X82n1571_052:0181b16": "五燈全書卷第五十二"
}