{
    "X88n1646_025:0228a04": "居士傳二十五",
    "X88n1646_025:0228a06": "劉潘許郭陳吳傳",
    "X88n1646_025:0228a07": "劉興朝名經臣。不詳其里居。年三十餘。會東林照覺",
    "X88n1646_025:0228a08": "總公。始究心祖道。既而抵京師。謁慧林冲公。冲舉或",
    "X88n1646_025:0228a09": "問雪竇如何是諸佛本源。答曰千峯寒色。言下有省。",
    "X88n1646_025:0228a10": "已而官洛中。就參韶山杲公。杲囑曰。公如此用心。何",
    "X88n1646_025:0228a11": "愁不悟。爾後或有非常境界。無量歡喜。宜急收拾。若",
    "X88n1646_025:0228a12": "收拾得去。便成法器。否則將成失心之疾矣。未幾復",
    "X88n1646_025:0228a13": "至京師參正覺逸公。逸曰。古人言平常心是道。你十",
    "X88n1646_025:0228a14": "二時中放光動地不自覺知。向外馳求。轉踈轉遠。興",
    "X88n1646_025:0228a15": "朝益疑不解。一夕入室。逸舉波羅提尊者見性是佛",
    "X88n1646_025:0228a16": "語詰之。不能對。疑甚。遂歸就寢。至五更而覺。方追念",
    "X88n1646_025:0228a17": "間。見種種異相。表裏通徹。六根震動。天地回旋。如雲",
    "X88n1646_025:0228a18": "開月現。喜不自勝。忽憶韶山臨別語。姑抑之。向明以",
    "X88n1646_025:0228a19": "告逸。逸曰更須用得始得。興朝曰莫要踐履否。逸厲",
    "X88n1646_025:0228a20": "聲曰。這个是甚麼事。却說踐履。興朝默契。乃作發明",
    "X88n1646_025:0228a21": "心地頌及明道喻儒篇以曉世。其略曰。人之於道。猶",
    "X88n1646_025:0228a22": "魚之於水。未甞須臾離也。唯其迷己逐物。故終身由",
    "X88n1646_025:0228a23": "之而不知。佛曰大覺。儒曰先覺。盖覺此耳。昔人有言",
    "X88n1646_025:0228a24": "曰。今古應無墜。分明在目前。又曰。大道祇在目前。要",
    "X88n1646_025:0228b01": "且目前難覩。欲識大道真體。不離聲色言語。又曰。夜",
    "X88n1646_025:0228b02": "夜抱佛眠。朝朝還共起。起倒鎮相隨。語默同居止。欲",
    "X88n1646_025:0228b03": "識佛去處。祇這語聲是。此佛者之語道為最親者。立",
    "X88n1646_025:0228b04": "則見其參於前也。在輿則見其倚於衡也。瞻之在前",
    "X88n1646_025:0228b05": "也。忽焉在後也。取之左右逢其原也。此儒者語道最",
    "X88n1646_025:0228b06": "邇者。奈何此道唯心可傳。不立文字。故世尊拈花而",
    "X88n1646_025:0228b07": "妙心傳於迦葉。達摩面壁而宗旨付於神光。六葉既",
    "X88n1646_025:0228b08": "敷。千花競秀。分宗列派。各有門庭。故或瞬目揚眉擎",
    "X88n1646_025:0228b09": "拳舉指。或行棒行喝竪拂拈搥。或持叉張弓輥毬舞",
    "X88n1646_025:0228b10": "笏。或拽石搬土打鼓吹毛。或一默一言一吁一笑。乃",
    "X88n1646_025:0228b11": "至種種方便皆是親切為人。然祇為太親。故人多罔",
    "X88n1646_025:0228b12": "措。瞥然見者不隔絲毫。其或沉吟迢迢萬里。欲明道",
    "X88n1646_025:0228b13": "者宜無忽焉。予之有得。實在此門。反思吾儒。自有其",
    "X88n1646_025:0228b14": "道。良哉孔子之言。默而識之。一以貫之。故目擊而道",
    "X88n1646_025:0228b15": "存。指掌而意喻。凡若此者。皆合宗門之妙旨。得教外",
    "X88n1646_025:0228b16": "之真機。然孔子之道傳之子思。子思傳之孟子。孟子",
    "X88n1646_025:0228b17": "既歿。不得其傳。而所傳於世者特文字耳。予之學必",
    "X88n1646_025:0228b18": "求自得而後已。幸予一夕開悟。凡目之所見。耳之所",
    "X88n1646_025:0228b19": "聞。心之所思。口之所談。手足之所運動。無非妙者。得",
    "X88n1646_025:0228b20": "之既久。日益見前。每以與人。人不能受。然後知其妙",
    "X88n1646_025:0228b21": "道果不可以文字傳也。嗚呼是道也。有其人則傳。無",
    "X88n1646_025:0228b22": "其人則絕。予既得之矣。誰其似之乎(五燈會元)。",
    "X88n1646_025:0228b23": "潘延之名興嗣。家豫章東湖上。懷道耽隱。自嘉祐以",
    "X88n1646_025:0228b24": "來公卿交章薦不起。琴書自娛。號清逸居士。甞問道",
    "X88n1646_025:0228c01": "於黃龍南公。得其密意。一日南公弟子源公訪之。見",
    "X88n1646_025:0228c02": "其拂琴次。源公曰老老大大猶弄個線索在。對曰也",
    "X88n1646_025:0228c03": "要彈教響。源曰也不少。對曰知心能幾人。覺範洪公",
    "X88n1646_025:0228c04": "題其像曰。毗盧無生之藏。震旦有道之器。談妙義借",
    "X88n1646_025:0228c05": "身為舌。擎大千以手為地。機鋒不減龐蘊而解文字",
    "X88n1646_025:0228c06": "禪。行藏大類孺子而值休明世。舒王強之而不可。神",
    "X88n1646_025:0228c07": "考致之而不起。此天下士大夫所共聞。然公豈止於",
    "X88n1646_025:0228c08": "是而已哉(石門文字禪．金湯徵文錄)。",
    "X88n1646_025:0228c09": "許叔矜名式。蘇州人。舉進士。名著雍咸間。官尚書祠",
    "X88n1646_025:0228c10": "部郎中。出知洪州。參洞山曉聰。得正法眼。甞贈曉聰",
    "X88n1646_025:0228c11": "詩。有句云。夜坐連雲石。春栽帶雨松。一日與泐潭澄．",
    "X88n1646_025:0228c12": "上藍溥坐頃。泐潭問曰。夜坐連雲石。春栽帶雨松。當",
    "X88n1646_025:0228c13": "時答洞山甚麼語。叔矜曰今日放衙早。泐潭曰。聞答",
    "X88n1646_025:0228c14": "泗州大聖揚州出現語是否。叔矜曰。別點茶來。泐潭",
    "X88n1646_025:0228c15": "曰名不虗傳。叔矜曰和尚早晚回山。泐潭曰今日被",
    "X88n1646_025:0228c16": "上藍覷破。上藍便喝。泐潭曰須你始得。叔矜曰。不奈",
    "X88n1646_025:0228c17": "船何。打破戽斗。後官至轉運使。卒贈禮部尚書(五燈會元．",
    "X88n1646_025:0228c18": "蘇州志)。",
    "X88n1646_025:0228c19": "郭功父名祥正。當塗人也。母夢李太白而生。及長工",
    "X88n1646_025:0228c20": "詩。熙寧中知武岡縣僉書保信軍節度判官。尋致仕。",
    "X88n1646_025:0228c21": "隱於青山。自號淨空居士。渡江謁舒州白雲端公。白",
    "X88n1646_025:0228c22": "雲上堂曰。夜來枕上作得一頌。謝功父遠訪之勤。當",
    "X88n1646_025:0228c23": "須舉似諸方。要與天下有鼻孔衲僧脫却著肉汗衫。",
    "X88n1646_025:0228c24": "莫言不道。乃曰。上大人。邱乙己。化三千。七十士。爾小",
    "X88n1646_025:0229a01": "生。八九子。佳作仁。可知禮也。功父切疑。後聞小兒誦",
    "X88n1646_025:0229a02": "之。忽有省。以書報白雲。白雲以偈答曰。藏身不用縮",
    "X88n1646_025:0229a03": "頭。斂跡何須收脚。金烏半夜撩天。玉兔趕他不著。一",
    "X88n1646_025:0229a04": "日白雲問曰牛淳乎。曰淳矣。白雲叱之。功父拱手而",
    "X88n1646_025:0229a05": "立。白雲曰淳乎淳乎。乃贈偈曰。牛來山中。水足草足。",
    "X88n1646_025:0229a06": "牛出山去。東觸西觸。甞到雲居請佛印升座。拈香曰。",
    "X88n1646_025:0229a07": "覺地相逢一何早。鶻臭布衫今脫了。要識雲居一句",
    "X88n1646_025:0229a08": "玄。珍重後園驢喫草。召大眾曰。此一瓣香薰天炙地",
    "X88n1646_025:0229a09": "去也。佛印曰。今日不著便。被這漢當面塗糊。便打。乃",
    "X88n1646_025:0229a10": "曰。謝公千里來相訪。共話東山竹徑深。借與一龍騎",
    "X88n1646_025:0229a11": "出洞。若逢天旱便為霖。擲拄杖下座。功父拜起。佛印",
    "X88n1646_025:0229a12": "曰收得龍麼。功父曰已在這裏。佛印曰作麼生騎。功",
    "X88n1646_025:0229a13": "父擺手作舞便行。佛印拊掌曰祇有這漢猶較些子。",
    "X88n1646_025:0229a14": "後復起知端州。尋棄去。老於家(東都事略．五燈會元)。",
    "X88n1646_025:0229a15": "陳體常名易。家蔡溪之左巖。少好學。該綜經史。熙寧",
    "X88n1646_025:0229a16": "初應試。即棄去。與釋氏論出世法。甞作頌曰。密坐研",
    "X88n1646_025:0229a17": "窮有細微。到頭須是自忘機。應無祖佛能超越。豈有",
    "X88n1646_025:0229a18": "冤親更順違。歷歷孤明猶認影。巍巍獨露尚披衣。翻",
    "X88n1646_025:0229a19": "嗟會得昭靈者。也道尋常得旨歸。其二曰。個中端的",
    "X88n1646_025:0229a20": "有誰知。知者歸來到者稀。即見即聞還錯會。離聲離",
    "X88n1646_025:0229a21": "色轉乖違。山青水綠明元旨。鶴唳猿啼顯妙機。有意",
    "X88n1646_025:0229a22": "覓渠終不遇。無心到處盡逢伊。崇寧中舉遺逸。又舉",
    "X88n1646_025:0229a23": "八行。郡守郭重致禮聘之。體常謝牋曰。早粗修於八",
    "X88n1646_025:0229a24": "行。晚但了於一心。心既本無。行亦何有。平生無忤視",
    "X88n1646_025:0229b01": "妄言。或語老莊釋氏大意則亹亹忘倦。宣和八年跏",
    "X88n1646_025:0229b02": "趺而逝(漁隱叢話．法喜志)。",
    "X88n1646_025:0229b03": "吳德夫名恂。不詳其里居。元豐元年任豫章法曹。時",
    "X88n1646_025:0229b04": "郡帥王韶迎晦堂禪師入城。舘於大梵院。咨訪大法。",
    "X88n1646_025:0229b05": "德夫亦往叩焉。晦堂曰。公平生學解即不問。父母未",
    "X88n1646_025:0229b06": "生已前道將一句來。德夫不能對。一日閱傳燈錄至",
    "X88n1646_025:0229b07": "鄧隱峯倒卓而化。其衣順體不退。深以為疑。復趨問",
    "X88n1646_025:0229b08": "晦堂。晦堂笑曰。公今侍立。是順耶是逆也。曰是順。晦",
    "X88n1646_025:0229b09": "堂曰還疑否。曰不疑。晦堂曰。自既不疑。何疑於彼。德",
    "X88n1646_025:0229b10": "夫言下大徹。即說偈曰。咄這多知俗漢。齩盡古今公",
    "X88n1646_025:0229b11": "案。忽於狼籍堆頭。拾得蜣螂糞彈。明明不直分文。萬",
    "X88n1646_025:0229b12": "兩黃金不換。等閒拈出示人。祇為走盤難看。時韶亦",
    "X88n1646_025:0229b13": "於晦堂得法。述頌曰。晝曾忘食夜忘眠。捧得驪珠欲",
    "X88n1646_025:0229b14": "上天。却向自身都放下。四稜榻地恰團圓。後德夫官",
    "X88n1646_025:0229b15": "至秘書(五燈會元．林間錄)。",
    "X88n1646_025:0229b16": "知歸子曰。觀諸賢問答及所論著。於心地法門豁如",
    "X88n1646_025:0229b17": "矣。迹其出處之際。類能不繫於物。非其驗耶。以視夏",
    "X88n1646_025:0229b18": "竦．呂惠卿之徒。濫廁傳燈者。其相去何如也。",
    "X88n1646_025:0229b19": "汪大紳曰。歷歷孤明。巍巍獨坐。近來居士頗有這",
    "X88n1646_025:0229b20": "般人物否。有則叫他到大紳門下來看箭。"
}