{
    "X75n1512_023:0221a01": "隆興佛教編年通論卷第二十三",
    "X75n1512_023:0221a02": "隆興府石室沙門　祖琇　撰",
    "X75n1512_023:0221a03": "　　唐",
    "X75n1512_023:0221a04": "元和十四年潮州刺史韓愈到郡之初。以表哀謝。勸",
    "X75n1512_023:0221a05": "帝東封太山。久而無報。因祀神海上。登靈山。遇禪師",
    "X75n1512_023:0221a06": "大顛而問愈曰。子之來官于南。聞以其言之直也。今",
    "X75n1512_023:0221a07": "子之貌鬱然。似有不懌。何也。對曰。愈之用於朝而享",
    "X75n1512_023:0221a08": "祿厚矣。一且以忠言不用。奪刑部侍郎竄逐八千里",
    "X75n1512_023:0221a09": "之海上。播越嶺海。喪吾女孥。及至潮陽。颶風鱷魚患",
    "X75n1512_023:0221a10": "禍不測。毒霧瘖氛日夕發作。愈少多病髮白齒豁。今",
    "X75n1512_023:0221a11": "復憂煎黜於無人之地。其生詎可保乎。愈之來也。道",
    "X75n1512_023:0221a12": "出廣陵廟而禱之。幸蒙其力而卒以無恙。以主上有",
    "X75n1512_023:0221a13": "中興之功。已奏章道之。使定樂章告神明。東巡太山",
    "X75n1512_023:0221a14": "奏功皇天。儻其有意於此。則庶幾召愈述作功德歌",
    "X75n1512_023:0221a15": "詩而薦之郊廟焉。愈早夜待之而未至。冀萬一於速",
    "X75n1512_023:0221a16": "歸。愈安能有懌乎。大顛曰。子直言於朝也。忠於君而",
    "X75n1512_023:0221a17": "不[(厂@((既旡)日+口))*頁]其身耶。抑尚[(厂@((既旡)日+口))*頁]其身而強言之以徇名耶。忠於",
    "X75n1512_023:0221a18": "君而不[(厂@((既旡)日+口))*頁]其身。言用則為君之榮。言不用而己有放",
    "X75n1512_023:0221a19": "逐。是其職耳。何介介於胸中哉。若尚[(厂@((既旡)日+口))*頁]其身而強言",
    "X75n1512_023:0221a20": "也。則言用而獲忠直之名。享報言之利。不用而逐。亦",
    "X75n1512_023:0221a21": "事之必至也。苟患乎逐則蓋勿言而已。且吾聞之為",
    "X75n1512_023:0221a22": "人臣者不擇地而安。不量勢而行。今子遇逐而不懌。",
    "X75n1512_023:0221a23": "趨時而求徇。殆非人臣之善也。且子之死生禍福。豈",
    "X75n1512_023:0221a24": "不懸諸天乎。子姑自內修而外任命可也。彼廣陵其",
    "X75n1512_023:0221b01": "能福汝耶。主上今繼天寶之後。姦臣負國而討之不",
    "X75n1512_023:0221b02": "暇。粮餽雲合殺人盈野。僅能克平而瘡痍未瘳。方此",
    "X75n1512_023:0221b03": "之際而子又欲封禪告功以騷動天下。而屬意在乎",
    "X75n1512_023:0221b04": "己之欲歸。子奚忍於是耶。且夫以窮自亂而祭其鬼。",
    "X75n1512_023:0221b05": "是不知命也。動天下而不[(厂@((既旡)日+口))*頁]以便己。是不知仁也。強",
    "X75n1512_023:0221b06": "言以于忠。遇困而抑鬱。是不知義也。以亂為治而告",
    "X75n1512_023:0221b07": "皇天。是不知禮也。而子何以為之。且子之遭黜也。其",
    "X75n1512_023:0221b08": "所言者何事乎。愈曰。主上迎佛骨於鳳翔。而復舁入",
    "X75n1512_023:0221b09": "大內。愈以為佛者夷狄之一法耳。自後漢時流入中",
    "X75n1512_023:0221b10": "國。上古未甞有也。昔者黃帝堯舜禹湯文武之際。天",
    "X75n1512_023:0221b11": "下無佛。是以年祚永久。晉宋梁魏事佛彌謹。而世莫",
    "X75n1512_023:0221b12": "不夭且亂。愈恐主上之惑於此。是以不[(厂@((既旡)日+口))*頁]其身而斥",
    "X75n1512_023:0221b13": "之。大顛曰。若是則子之言謬矣。且佛也者。覆天人之",
    "X75n1512_023:0221b14": "大器也。其道則妙萬物而為言。其言則盡幽明性命",
    "X75n1512_023:0221b15": "之理。其教則捨惡而趨善去偽而歸真。其視天下猶",
    "X75n1512_023:0221b16": "父之於子也。而子毀之。是猶子而刃父也。蓋吾聞之",
    "X75n1512_023:0221b17": "善觀人者。觀其道之所存而不較其所居之地。椉紂",
    "X75n1512_023:0221b18": "之君跖蹻之臣皆中國人也。然不可法者。以其無道",
    "X75n1512_023:0221b19": "也。舜生於東夷。文王於西夷。由余生於戎。季札出於",
    "X75n1512_023:0221b20": "蠻。彼二聖二賢者豈可謂之夷狄而不法乎。今子不",
    "X75n1512_023:0221b21": "觀佛之道。而徒以為夷狄。何言之陋也。子必以為上",
    "X75n1512_023:0221b22": "古未有佛而不法耶。則孔子孟軻生於衰周。而蚩尤",
    "X75n1512_023:0221b23": "瞽叟生於上古矣。豈可捨衰周之聖賢而法上古之",
    "X75n1512_023:0221b24": "凶頑哉。子以五帝三王之代為未有佛而長壽也。則",
    "X75n1512_023:0221c01": "外丙二年仲壬四年何其夭耶。以漢陳之間而人主",
    "X75n1512_023:0221c02": "夭且亂也。則漢明為一代之英主。梁武壽至八十有",
    "X75n1512_023:0221c03": "六。豈必皆夭且亂耶。愈摔袂厲色而言曰。爾之所謂",
    "X75n1512_023:0221c04": "佛者。口不道先王之法言而妄偈乎輪回生死之說。",
    "X75n1512_023:0221c05": "身不踐仁義忠信之行而詐造乎報應禍福之故。無",
    "X75n1512_023:0221c06": "君臣之義。無父子之親。使其徒不耕而食。不蚕而衣。",
    "X75n1512_023:0221c07": "以殘賊先王之道。愈安得默而不斥之乎。大顛曰。甚",
    "X75n1512_023:0221c08": "矣。子之不達也。有人於此終日數十而不知二五。則",
    "X75n1512_023:0221c09": "人必以為狂矣。子之終日言仁義忠信而不知佛之",
    "X75n1512_023:0221c10": "言常樂我淨。誠無以異也。得非數十而不知二五乎。",
    "X75n1512_023:0221c11": "且子計常誦佛書矣。其疑與先王異者可道之乎。愈",
    "X75n1512_023:0221c12": "曰何暇讀彼之書。大顛曰。子未甞讀彼之書。則安知",
    "X75n1512_023:0221c13": "不談先王之法言耶。且子無乃自以甞讀孔子之書",
    "X75n1512_023:0221c14": "而遂疑彼之非乎。抑聞人以為非而遂非之乎。苟自",
    "X75n1512_023:0221c15": "以甞讀孔子之書而遂疑彼之非。是舜犬也。聞人以",
    "X75n1512_023:0221c16": "為非而遂非之。是妾婦也。昔者舜舘畜犬焉。犬之旦",
    "X75n1512_023:0221c17": "莫所見者唯舜。一日堯過而吠之。非愛舜而惡堯也。",
    "X75n1512_023:0221c18": "以所常見者唯舜而未甞見堯也。今子常以孔子為",
    "X75n1512_023:0221c19": "學而未甞讀佛之書。遂從而恠之。是舜犬之說也。吾",
    "X75n1512_023:0221c20": "聞之女子嫁也。母送之曰。往之汝家。必敬必戒。無違",
    "X75n1512_023:0221c21": "夫子。然則從人者妾婦之事。安可從人之非而不考",
    "X75n1512_023:0221c22": "其所以非之者乎。夫輪迴生死非妄造也。此天地之",
    "X75n1512_023:0221c23": "至數。幽明之妙理也。以物理觀之。則凡有形於天地",
    "X75n1512_023:0221c24": "之間者。未甞不往復生死相與循環也。草木之根荄",
    "X75n1512_023:0222a01": "著於地。因陽之煦而生。則為枝為葉為華為實。氣之",
    "X75n1512_023:0222a02": "散則萎然而槁矣。及陽之復煦又生焉。性識根荄也。",
    "X75n1512_023:0222a03": "枝葉華實者人之體也。則其往復又何恠焉。孔子曰。",
    "X75n1512_023:0222a04": "原始要終。故知死生之說。夫終則復始。天行也。況於",
    "X75n1512_023:0222a05": "人而不死而復生乎。莊周曰。萬物出於機。入於機。賈",
    "X75n1512_023:0222a06": "誼曰。化為異類號又何足患。此皆輪迴之說。不俟於",
    "X75n1512_023:0222a07": "佛而明也。焉得謂之妄乎。且子以禍福報應為佛之",
    "X75n1512_023:0222a08": "詐造。此尤足以見子之非也。夫積善積惡隨作隨應。",
    "X75n1512_023:0222a09": "其主張皆氣焰熏蒸神理自然之應耳。易曰。積善之",
    "X75n1512_023:0222a10": "家必有餘慶。積不善之家必有餘殃。又曰。鬼神害盈",
    "X75n1512_023:0222a11": "而福謙。曾子曰。戒之戒之。出乎爾者反乎爾者也。此",
    "X75n1512_023:0222a12": "報應之說也。唯佛能隱惻乎天下之禍福。是以彰明",
    "X75n1512_023:0222a13": "較著。言其必至之理。使不自陷乎此耳。豈詐造哉。又",
    "X75n1512_023:0222a14": "言佛無君臣之義。父子之親。此固非子之所及也。事",
    "X75n1512_023:0222a15": "固有在方之內者。有在方之外者。方之內者眾人所",
    "X75n1512_023:0222a16": "共守之。方之外者非天下之至神莫之能及也。故聖",
    "X75n1512_023:0222a17": "人之為言也。有與眾人共守而言之者。有盡天下之",
    "X75n1512_023:0222a18": "至神而言之者。彼各有所當也。孔子之言道也。極之",
    "X75n1512_023:0222a19": "則無思無為寂然不動感而遂通。此非眾人所共守",
    "X75n1512_023:0222a20": "之言也。眾人而不思不為。則天下之理幾乎息矣。此",
    "X75n1512_023:0222a21": "不可不察也。佛之與人子言必依於孝。與人臣言必",
    "X75n1512_023:0222a22": "依於忠。此眾人所共守之言也。及言其之至。則有至",
    "X75n1512_023:0222a23": "於無心非唯無心也。則有至於無我非唯無我也。則",
    "X75n1512_023:0222a24": "又至於無生無生矣。則陰陽之序不能亂。而天地之",
    "X75n1512_023:0222b01": "數不能役也。則其於君臣父子固有在矣。此豈可為",
    "X75n1512_023:0222b02": "單見淺聞者道哉。子又疑佛之徒不耕不蚕之衣食。",
    "X75n1512_023:0222b03": "且儒者亦不耕不蚕何也。愈曰。儒者之道。其君用之",
    "X75n1512_023:0222b04": "則安富尊榮。其子弟從之則孝悌忠信。是以不耕不",
    "X75n1512_023:0222b05": "蚕而不為素飡也。大顛曰。然則佛之徒亦有所益於",
    "X75n1512_023:0222b06": "人故也。今子徒見末世未有如佛者蚕食於人。而獨",
    "X75n1512_023:0222b07": "不思今之未能如孔孟者亦蚕食於人乎。今吾告汝",
    "X75n1512_023:0222b08": "以佛之理。盖無方者也。無體者也。妙之又妙者也。其",
    "X75n1512_023:0222b09": "比則天也。有人於此終日譽天而天不加榮。終日詬",
    "X75n1512_023:0222b10": "天而天不加損。然則譽之詬之者皆過也。夫自漢至",
    "X75n1512_023:0222b11": "於今歷年如此。其久也。天下事物變革如此。其多也。",
    "X75n1512_023:0222b12": "君臣士民如此。其眾也。天地神明如此。其不可誣也。",
    "X75n1512_023:0222b13": "而佛之說乃行於中。無敢議而去之者。此必有以蔽",
    "X75n1512_023:0222b14": "天地而不耻。關百聖而不慚。妙理存乎其間。然後至",
    "X75n1512_023:0222b15": "此也。子盍深思之乎。愈曰。吾非訾佛以立異。盖吾所",
    "X75n1512_023:0222b16": "謂道者愽愛之謂仁。行而宜之之謂義。由是而之焉",
    "X75n1512_023:0222b17": "之謂道。足乎己無待於外之謂德。仁與義為定名。道",
    "X75n1512_023:0222b18": "與德為虗位。此孔子之道而皆不同也。大顛曰。子之",
    "X75n1512_023:0222b19": "不知佛者。為其不知孔子也。使子而知孔子。則佛之",
    "X75n1512_023:0222b20": "義亦明矣。子之所謂仁與義為定名。道與德為虗位",
    "X75n1512_023:0222b21": "者。皆孔子之所棄也。愈曰何謂也。大顛曰。孔子不云。",
    "X75n1512_023:0222b22": "志於道。據於德。依於仁。游於藝。盖道也者百行之首",
    "X75n1512_023:0222b23": "也。仁不足以名之。周公之語六德曰。知仁信義中和。",
    "X75n1512_023:0222b24": "蓋德也者仁義之原。而仁義也者德之一偏也。豈以",
    "X75n1512_023:0222c01": "道德而為虗位哉。子貢以愽施濟眾為仁。孔子變色",
    "X75n1512_023:0222c02": "曰。何事於仁。必也聖乎。是仁不足以為聖也。烏知孔",
    "X75n1512_023:0222c03": "子之所謂哉。今吾教汝以學者必先考乎道之遠者",
    "X75n1512_023:0222c04": "焉。道之遠則吾之志不能測者矣。則必親夫人之賢",
    "X75n1512_023:0222c05": "於我者之所向而從之。彼之人賢於我者。以此為是",
    "X75n1512_023:0222c06": "矣。而我反見其非。則是我必有所未盡知者也。是故",
    "X75n1512_023:0222c07": "深思彼之所是而力求之。則庶幾乎有所發也。今子",
    "X75n1512_023:0222c08": "自恃通四海異方之學。而文章磅礴孰如姚秦之羅",
    "X75n1512_023:0222c09": "什乎。子之知來藏往孰如晉之佛圖澄乎。子之盡萬",
    "X75n1512_023:0222c10": "物不動其心孰如梁之寶誌乎。愈默然良久曰不如",
    "X75n1512_023:0222c11": "也。大顛曰。子之才既不如彼矣。彼之所從事者而子",
    "X75n1512_023:0222c12": "反以為非。然則豈有高才而不知子之所知者耶。今",
    "X75n1512_023:0222c13": "子屑屑於形器之內。奔走乎聲色利欲之間。少不如",
    "X75n1512_023:0222c14": "志則憤鬱悲躁。若將不容其生。何以異於蚊虻爭穢",
    "X75n1512_023:0222c15": "壞於積藁之間哉。於是愈瞠目而不收。氣喪而不揚。",
    "X75n1512_023:0222c16": "反求其所答。忙然有若自失。逡巡謂大顛曰。言盡於",
    "X75n1512_023:0222c17": "此乎。大顛曰。吾之所以告子者。蓋就子之所能而為",
    "X75n1512_023:0222c18": "之言。非至乎至者也。曰愈也不肖。欲幸聞其至者可",
    "X75n1512_023:0222c19": "乎。大顛曰。去爾欲。誠爾心。寧爾神。盡爾性。窮物之理。",
    "X75n1512_023:0222c20": "極天之命。然後可聞也。爾去。吾不復言矣。愈趨而出。",
    "X75n1512_023:0222c21": "秋八月己未。帝與宰臣語次。崔群以殘暑尚煩。目同",
    "X75n1512_023:0222c22": "列將退。帝曰。數日一見卿等。時雖餘熱。朕不為勞久",
    "X75n1512_023:0222c23": "之。因語及愈有可怜者。而皇甫鎛素薄愈為人。即奏",
    "X75n1512_023:0222c24": "曰。愈終疎狂可且內移。帝納之。遂授袁州刺史。復造",
    "X75n1512_023:0223a01": "大顛之廬。施衣二襲而請別曰。愈也將去師矣。幸聞",
    "X75n1512_023:0223a02": "一言卒以相愈。大顛曰。吾聞易信人者必其守易改。",
    "X75n1512_023:0223a03": "易譽人者必其謗易發。子聞其言而易信之矣。庸知",
    "X75n1512_023:0223a04": "復聞異端。不復以我為非哉。遂不告。愈知其不可聞",
    "X75n1512_023:0223a05": "乃去。至袁州。尚書孟簡知愈與大顛游。以書抵愈。嘉",
    "X75n1512_023:0223a06": "其改迷信向。愈答書稱。大顛頗聦明。識道理。實能外",
    "X75n1512_023:0223a07": "形骸以理自勝。不為事物侵亂。因與之往還也。近世",
    "X75n1512_023:0223a08": "黃山谷謂愈見大顛之後。文章理勝而排佛之詞亦",
    "X75n1512_023:0223a09": "少沮云。",
    "X75n1512_023:0223a10": "論曰。舊史稱退之性愎許。當時達官皆薄共為人。",
    "X75n1512_023:0223a11": "及與李紳同列。紳耻居其下。數上疏訟其短。今新",
    "X75n1512_023:0223a12": "史則以退之排佛老之功比孟子。嘉祐中有西蜀",
    "X75n1512_023:0223a13": "龍先生者忿其言太過。遂摘退之言行悖戾先儒",
    "X75n1512_023:0223a14": "者條攻之。一曰老氏不可毀。二曰愈讀墨子反孟",
    "X75n1512_023:0223a15": "玷孔。若此類二十篇行于世。及觀外傳。見大顛之",
    "X75n1512_023:0223a16": "說。凡退之平生蹈偽。于此疎脫盡矣。歐陽文忠公",
    "X75n1512_023:0223a17": "甞歎曰。雖退之復生不能自解免。得不謂天下至",
    "X75n1512_023:0223a18": "言哉。而荊國王文公亦曰。人有樂孟子之拒楊墨",
    "X75n1512_023:0223a19": "也。而以排佛老為己功。嗚呼。莊子所謂夏虫者其",
    "X75n1512_023:0223a20": "斯人謂乎。道歲也。聖人時也。執一時而疑歲者。終",
    "X75n1512_023:0223a21": "不聞道。夫春起於冬而以冬為終。終天下之道術",
    "X75n1512_023:0223a22": "者其釋氏乎。不至於是者皆所謂夏虫也。文公盖",
    "X75n1512_023:0223a23": "　聖朝巨儒。其論退之如此。則外傳之說可不信",
    "X75n1512_023:0223a24": "夫。",
    "X75n1512_023:0223b01": "大顛禪師者。潮陽人。參南嶽石頭和尚。一日石頭問",
    "X75n1512_023:0223b02": "何者是禪。師云揚眉動目。石頭云。除却揚眉動目外。",
    "X75n1512_023:0223b03": "將汝本來面目呈著。師云請和尚除却揚眉動目外",
    "X75n1512_023:0223b04": "鑑。石頭云我除竟。師云將呈和尚了也。石頭云。汝既",
    "X75n1512_023:0223b05": "將呈。我心如何。師云不異和尚。石頭云非關汝事。師",
    "X75n1512_023:0223b06": "云本無物。石頭云汝亦無物。師云無物即是真物。石",
    "X75n1512_023:0223b07": "頭云真物不可得。汝心現量如此。大須護持。師後歸",
    "X75n1512_023:0223b08": "住潮陽靈山。甞示眾曰。夫學道人。須識自家本心。多",
    "X75n1512_023:0223b09": "見時輩只認揚眉動目一語一默。驀頭印可以為心",
    "X75n1512_023:0223b10": "要。此實未了。吾今為汝分明說出。各須聽取。但除一",
    "X75n1512_023:0223b11": "切妄運想念現量即真汝心。此心與塵境及守靜時",
    "X75n1512_023:0223b12": "全無交涉。即心是佛。不得脩治。何故。應機隨照泠泠",
    "X75n1512_023:0223b13": "自用。窮其用處了不可得。喚作妙用乃是本心。大須",
    "X75n1512_023:0223b14": "護持不可容易。侍郎韓愈甞問如何是道。師良久。時",
    "X75n1512_023:0223b15": "三平為侍者乃擊禪牀。師云作什麼。三平云先以定",
    "X75n1512_023:0223b16": "動。後以智拔。退之喜曰。愈問道於師。却於侍者得个",
    "X75n1512_023:0223b17": "入處。遂辭而去。",
    "X75n1512_023:0223b18": "十四年十月五日刺史柳宗元卒。宗元字子厚。河東",
    "X75n1512_023:0223b19": "人。少精敏。無不通達。為文章卓偉精緻。一時輩行。推",
    "X75n1512_023:0223b20": "仰第愽學宏詞。累監察御史裏行。善王叔文。叔文得",
    "X75n1512_023:0223b21": "罪貶求州司馬。既居閑。益自刻苦。務記覽。為詞章。泛",
    "X75n1512_023:0223b22": "濫停蓄為深愽無涯涘。而自肆於山水之間凡十年。",
    "X75n1512_023:0223b23": "起為柳州刺史。友人劉禹錫者得播州。宗元曰。播非",
    "X75n1512_023:0223b24": "人所居。而禹錫親在堂。吾不忍其窮。即具表欲以柳",
    "X75n1512_023:0223c01": "州授禹錫而自往播。會大臣亦為禹錫請。因改連州。",
    "X75n1512_023:0223c02": "柳人以男女質錢。過時不贖則沒為奴婢。宗元設方",
    "X75n1512_023:0223c03": "計悉贖歸之。南方士人走數千里從宗元游。經指授",
    "X75n1512_023:0223c04": "者為文詞皆有師法。世號柳柳州。卒年四十七。臨終",
    "X75n1512_023:0223c05": "遍與友人書。託以後事。文集三十三卷。韓愈甞評曰。",
    "X75n1512_023:0223c06": "雄深雅徤似司馬子長。崔蔡不足多也。既沒。柳人懷",
    "X75n1512_023:0223c07": "之。其神降于州之後堂。因廟于羅池。血食至今存焉。",
    "X75n1512_023:0223c08": "論曰。子厚以劉禹錫親老。欲以二郡相易。而韓退",
    "X75n1512_023:0223c09": "之頌述其義。遂為萬世之美談。然事故有跡同而",
    "X75n1512_023:0223c10": "實異者。先是狄梁公任并州法曹。同府參軍鄭崇",
    "X75n1512_023:0223c11": "質母老且病。當使絕域。梁公謂曰。君可貽親萬里",
    "X75n1512_023:0223c12": "憂乎。詣長史請代其行。然則梁公親喪而請代可",
    "X75n1512_023:0223c13": "也。按唐史。公初赴并州。法曹親在河陽。公登太行",
    "X75n1512_023:0223c14": "山反[(厂@((既旡)日+口))*頁]見白雲孤飛。謂左右曰。吾親舍其下若此。",
    "X75n1512_023:0223c15": "則梁公親在無疑也。烏有卹人之親而忘己之親",
    "X75n1512_023:0223c16": "謂之義乎。如子厚請代禹錫則親喪已久。況在擯",
    "X75n1512_023:0223c17": "斥燋悴中。十年一旦得佳郡。乃以卹人之親。是不",
    "X75n1512_023:0223c18": "恃節義可稱。蓋子厚深明佛法而務行及物之道。",
    "X75n1512_023:0223c19": "故其臨事施設有大過人力量也。如此可不美哉。",
    "X75n1512_023:0223c20": "子厚在朝時甞著送文暢上人序曰。昔之桑門上首。",
    "X75n1512_023:0223c21": "好與賢士大夫游。晉宋以來有道林．道安．遠法師。休",
    "X75n1512_023:0223c22": "上人其所與游。則謝安石．王逸少．習鑿齒．謝靈運．鮑",
    "X75n1512_023:0223c23": "昭之徒。皆時之選。由是真乘法印與儒典並用而人",
    "X75n1512_023:0223c24": "知向方。今有釋文暢者。道源生知。善根宿植。深嗜法",
    "X75n1512_023:0224a01": "語。志甘露之味。服道江表蓋三十年。謂王城雄都宜",
    "X75n1512_023:0224a02": "有大士。遂躡虗而西。驅錫逾紀。秦人蒙利益眾。雲代",
    "X75n1512_023:0224a03": "之間有靈山焉。與竺乾鷲嶺角立相望。而住解脫者",
    "X75n1512_023:0224a04": "去來回復如在步武。則勒求秘實作禮大聖。非此地",
    "X75n1512_023:0224a05": "莫可。故又捨筏西土振塵朔陲。將欲與文殊不二之",
    "X75n1512_023:0224a06": "會。脫去穢累超詣覺路。吾徒不得而留也。天官顧公．",
    "X75n1512_023:0224a07": "夏官韓公．廷尉鄭公．吏部郎中楊公。有安石之德。逸",
    "X75n1512_023:0224a08": "少之高。鑿齒之才。皆厚於上人而襲其道風。佇立瞻",
    "X75n1512_023:0224a09": "望懼往而不返也。吾輩常希靈運明遠之文雅。故詩",
    "X75n1512_023:0224a10": "而序之。又從而諭之曰。今燕魏趙代之間。天子分命",
    "X75n1512_023:0224a11": "重臣典司方嶽辟用文儒之士以緣飾政。令服勤聖",
    "X75n1512_023:0224a12": "人之教。尊禮浮圖之事者。比比有焉。上人之往也。將",
    "X75n1512_023:0224a13": "統合儒釋宣滌疑滯。然後蔑衣裓之贈。委財施之會。",
    "X75n1512_023:0224a14": "不顧矣其來也。盍亦徵其歌詩以焜耀迴躅。偉長德",
    "X75n1512_023:0224a15": "璉之述作。豈擅重千祀哉。庶欲竊觀風之職而知鄭",
    "X75n1512_023:0224a16": "志耳。",
    "X75n1512_023:0224a17": "永州送琛上人南游序曰。佛之迹去乎世久矣。其留",
    "X75n1512_023:0224a18": "而存者佛之言也。言之著者為經。翼而成之者為論。",
    "X75n1512_023:0224a19": "其流而來者百不能一焉。然而其道則備矣。法之至",
    "X75n1512_023:0224a20": "莫尚乎般若。經之大莫極乎涅槃。世之上士將欲由",
    "X75n1512_023:0224a21": "是以入者。非取乎經論則悖矣。而今之言禪者。有流",
    "X75n1512_023:0224a22": "盪舛誤迭相師用。妄取空語而脫略方便。顛倒真實",
    "X75n1512_023:0224a23": "以陷乎己而又陷乎人。又有言體而有及用者。不知",
    "X75n1512_023:0224a24": "二者之不可斯須離也。離之外矣。是世之所大患也。",
    "X75n1512_023:0224b01": "吾琛則不然。觀經得般若之義。讀論悅三觀之理。晝",
    "X75n1512_023:0224b02": "夜服習而身行之。有來求者則為講說。從而化者皆",
    "X75n1512_023:0224b03": "知佛之為大。法之為廣。菩薩大士之為雄。修而行者",
    "X75n1512_023:0224b04": "之為空。蕩而無者之為礙。夫然則與夫增上慢者異",
    "X75n1512_023:0224b05": "矣。異乎是而免斯名者。吾無有也。將以廣其道而被",
    "X75n1512_023:0224b06": "於遠故好游。自京師而來又南出乎桂林。未知其極",
    "X75n1512_023:0224b07": "也。吾病世之傲逸者。嗜乎彼而不取此。故為言之。",
    "X75n1512_023:0224b08": "送元暠師序曰。中山劉禹錫。明信人也。不知人之實",
    "X75n1512_023:0224b09": "未甞言。言未甞不讎。元暠師居武陵有年數矣。與劉",
    "X75n1512_023:0224b10": "游久且昵。持其詩與引而來。余視之。申申其言。勤勤",
    "X75n1512_023:0224b11": "其思。其為知而言也信矣。余觀近世之為釋者。或不",
    "X75n1512_023:0224b12": "知其道。則去孝以為達。遺情以貴虗。今元暠衣粗而",
    "X75n1512_023:0224b13": "食菲。病心而墨貌。以其先人葬未返其土。無族屬以",
    "X75n1512_023:0224b14": "移其哀行。求仁者以冀終。其心勤而為逸。遠而為近。",
    "X75n1512_023:0224b15": "斯盖釋之知道者歟。釋之書有大報恩七篇。咸言由",
    "X75n1512_023:0224b16": "孝而極其業。世之蕩誕慢訑者雖為其道。而好違其",
    "X75n1512_023:0224b17": "書。於元暠師吾見其不違且與儒合也。元暠。陶氏子。",
    "X75n1512_023:0224b18": "其上為通侯。為高士。為儒。先資其儒故不敢忘孝。跡",
    "X75n1512_023:0224b19": "其高故為釋。承其侯故能與達者游。其來而從吾也。",
    "X75n1512_023:0224b20": "觀其為人益見劉明且信。故又與之言。重序其事。",
    "X75n1512_023:0224b21": "子厚又送方及師序曰。代之游民學文章不能秀發",
    "X75n1512_023:0224b22": "者。則假浮圖之形以為高。其學浮圖不能愿懿者。則",
    "X75n1512_023:0224b23": "又託文章之流以為放。以故為文章浮圖率皆縱誕",
    "X75n1512_023:0224b24": "亂雜。世亦寬而不誅。今有方及師者獨不然。處其伍",
    "X75n1512_023:0224c01": "介然不踰節。交於物冲然不苟狎。遇達士述作。手輙",
    "X75n1512_023:0224c02": "繕錄復習而不懈。行其法不以自怠。至於踐青折萌",
    "X75n1512_023:0224c03": "汎席灌手。雖小教戒未甞肆其心。是固異乎假託為",
    "X75n1512_023:0224c04": "者也。薜道州劉連州文儒之擇也。舘焉而備其敬。歌",
    "X75n1512_023:0224c05": "焉而致其辭。夫豈貸而濫歟。余用是得不繫其說以",
    "X75n1512_023:0224c06": "告于他好事者。",
    "X75n1512_023:0224c07": "又送玄舉上人歸幽泉寺序曰。佛之道大而多容。凡",
    "X75n1512_023:0224c08": "有志乎物外而耻制於世者則思入焉。故有貌而不",
    "X75n1512_023:0224c09": "心。名而異行。剛狷以離偶。紆舒以縱獨。其狀類不一",
    "X75n1512_023:0224c10": "而皆童髮毀服以遊於世。其孰能知之。今所謂玄舉",
    "X75n1512_023:0224c11": "者。其視瞻容體未必盡思跡佛。而持詩句以來求余。",
    "X75n1512_023:0224c12": "夫豈耻制於世而有志乎物外者耶。夫道獨而跡狎",
    "X75n1512_023:0224c13": "則怨。志遠而形覊則泥。幽泉山。山之幽也。閑其志而",
    "X75n1512_023:0224c14": "由其道。以遯而樂。足以去二患。捨是又何為耶。既曰",
    "X75n1512_023:0224c15": "為予來。故於其去不可以不告也。",
    "X75n1512_023:0224c16": "論曰。子厚贈諸僧之序。篇篇無非以佛祖之心為",
    "X75n1512_023:0224c17": "心。故其於文暢稱古高僧心交游公卿名士。於琛",
    "X75n1512_023:0224c18": "序嫉逃禪趣寂而脫略方便。於暠序推原吾道本",
    "X75n1512_023:0224c19": "乎孝而與儒合。於方及譏業文而昧己。於玄舉誡",
    "X75n1512_023:0224c20": "竊服而苟安。是皆深救時弊有補于宗教。凡吾人",
    "X75n1512_023:0224c21": "當代主法亦未必深思偉慮宏範真風委曲如此。",
    "X75n1512_023:0224c22": "嗚呼。古今搢紳作者以翰墨外護法門。如子厚之",
    "X75n1512_023:0224c23": "通亮典則誠未之有也。",
    "X75n1512_023:0224c24": "十五年正月。帝服金丹燥悶。內竪畏誅而深宮秘邃。",
    "X75n1512_023:0225a01": "故有不測之禍。資治通鑑曰。憲宗聦明果決得於天",
    "X75n1512_023:0225a02": "性。選任忠良延納善謀。師老財屈異論輻輳而不為",
    "X75n1512_023:0225a03": "之疑。盜發都邑屠害元戎而不為之懼。卒能取靈夏",
    "X75n1512_023:0225a04": "清劒南誅淅西俘澤路。平淮南。復齊魯。於是天下深",
    "X75n1512_023:0225a05": "根固蔕之盜。皆狼[(厂@((既旡)日+口))*頁]鼠拱納質効地稽顙入朝。百年",
    "X75n1512_023:0225a06": "之憂一旦廓然矣。然怠於防微。變生肘腋。悲夫。",
    "X75n1512_023:0225a07": "長慶二年。白居易由中書舍人出為杭州刺史。聞鳥",
    "X75n1512_023:0225a08": "窠和尚道德。枉駕見之。時鳥窠因長松槃屈如盖遂",
    "X75n1512_023:0225a09": "棲止其上。居易問曰禪師住處甚危險。師曰太守危",
    "X75n1512_023:0225a10": "險尤甚。曰弟子位鎮江山何險之有。師曰。薪火相交",
    "X75n1512_023:0225a11": "識浪不停。得非險乎。又問如何是佛法大意。師曰諸",
    "X75n1512_023:0225a12": "惡莫作眾善奉行。居易曰三歲孩兒也解恁麼道。師",
    "X75n1512_023:0225a13": "曰。三歲孩兒雖說得。八十老翁行不得。居易欽歎而",
    "X75n1512_023:0225a14": "去。自是數從之聞道。",
    "X75n1512_023:0225a15": "是歲穆宗遣左街僧錄靈阜賷詔起汾陽無業禪師",
    "X75n1512_023:0225a16": "赴闕。阜至宣詔畢。稽首無業足下白曰。主上此度恩",
    "X75n1512_023:0225a17": "旨不同。願師起赴。無以他詞固避也。業笑曰。貧道何",
    "X75n1512_023:0225a18": "德。累煩人主。汝可先行。吾即往矣。遂沐浴淨髮。至中",
    "X75n1512_023:0225a19": "夕告門人惠愔等曰。汝曹見聞覺知之性。與太虗同",
    "X75n1512_023:0225a20": "壽。不生不滅。一切境界本自空寂。無一法可得。迷者",
    "X75n1512_023:0225a21": "為不了故即被境惑。一為境惑流轉不窮。汝等當知",
    "X75n1512_023:0225a22": "心性本自有之。非因造作。猶如金剛不可破壞。一切",
    "X75n1512_023:0225a23": "諸法如影如響無有實者。故經云。唯有一事實。餘二",
    "X75n1512_023:0225a24": "即非真。常了一切空。無一法當情。是諸佛用心處。汝",
    "X75n1512_023:0225b01": "等勤而行之。言訖端坐而逝。阜回奏其事。帝欽歎久",
    "X75n1512_023:0225b02": "之。甞有僧問。十二分教流於此土。得道果者非止一",
    "X75n1512_023:0225b03": "二。云何祖師西來別唱玄宗。直指人心見性成佛。只",
    "X75n1512_023:0225b04": "如上代高僧並淹貫九流洞明三藏。如生肇融叡等",
    "X75n1512_023:0225b05": "豈得不知佛法耶。師曰。諸佛不曾出世。亦無一法與",
    "X75n1512_023:0225b06": "人。但隨病施方。遂有十二分教。如將密果換苦萌蘆。",
    "X75n1512_023:0225b07": "淘汝諸人業根。都無實事。神通變化及百千三昧門。",
    "X75n1512_023:0225b08": "化彼天魔外道。福智二嚴為破執有滯空之見。若不",
    "X75n1512_023:0225b09": "會道及祖師意。論什麼生肇融叡。如今天下解禪解",
    "X75n1512_023:0225b10": "道如河沙數。說佛說心有百千億。纖塵不去未免輪",
    "X75n1512_023:0225b11": "回。思念不忘盡從沉墜。如斯之類尚不識業果。妄謂",
    "X75n1512_023:0225b12": "上流。並他先德但言觸目無非佛事。舉足皆是道場。",
    "X75n1512_023:0225b13": "原其所習不如一箇五戒十善。凡夫觀其發言。嫌他",
    "X75n1512_023:0225b14": "二乘十地菩薩。且醍醐上味為世珍奇。遇斯等人飜",
    "X75n1512_023:0225b15": "成毒藥。南山尚不許呼為大乘。學語之流爭鋒唇吻",
    "X75n1512_023:0225b16": "之間。皷論不根之事。並他先德誠實苦哉。只如野逸",
    "X75n1512_023:0225b17": "高人猶解枕流漱石棄其榮祿。亦有安國理民之謀。",
    "X75n1512_023:0225b18": "徵而不起。況我禪宗途路。且別看他古德道人得意",
    "X75n1512_023:0225b19": "之後。茅茨石室向折脚鐺子裏煑飯喫過三十二十",
    "X75n1512_023:0225b20": "年。名利不干懷。財寶不系念。大忘人世。隱跡巖叢。君",
    "X75n1512_023:0225b21": "王命而不來。諸侯請而不赴。豈同時輩貪名愛利汩",
    "X75n1512_023:0225b22": "沒世途。如短販人有少希求而忘大果。十地諸聖玄",
    "X75n1512_023:0225b23": "通佛理豈不如一箇愽地凡夫。實無此理。他說法如",
    "X75n1512_023:0225b24": "雲如雨。猶被佛呵見性如隔羅縠。只為情存聖量見",
    "X75n1512_023:0225c01": "在因果。未能逾越聖情過諸影迹。先賢古德碩學高",
    "X75n1512_023:0225c02": "人。愽達古今洞明教綱。盖為識學詮文水乳難辨。不",
    "X75n1512_023:0225c03": "明自理念靜求真。嗟乎得人身者如爪甲上土。失人",
    "X75n1512_023:0225c04": "身者如大地土。良可傷惜。設悟理之者有一知半解",
    "X75n1512_023:0225c05": "不知是悟中之則入理之門。便謂永脫世累。輕忽上",
    "X75n1512_023:0225c06": "流。致使心漏不盡。理地不明。空到老死無成。虗延歲",
    "X75n1512_023:0225c07": "月。且聰明不能敵生死。乾慧未免輪回共。兄弟論實",
    "X75n1512_023:0225c08": "不論虗。只這口食身衣盡是欺賢罔聖求得將來。他",
    "X75n1512_023:0225c09": "心慧眼觀之如飲膿血相似。總須償他始得。阿那箇",
    "X75n1512_023:0225c10": "是有道果自然感得他信施來。學般若菩薩不得自",
    "X75n1512_023:0225c11": "謾。如氷凌上行。劒刃上走。臨終之時一毫凡聖情量",
    "X75n1512_023:0225c12": "不盡。纖塵思念不忘。隨念受生。輕重五陰。向驢胎馬",
    "X75n1512_023:0225c13": "腹裏託質。泥犂鑊湯裏煑煠一遍了。從前記持憶想",
    "X75n1512_023:0225c14": "見解智慧都盧一時失却。依前再為螻蟻。從頭又作",
    "X75n1512_023:0225c15": "蚊虻。雖是善因而招惡果。且圖箇什麼。兄弟只為貪",
    "X75n1512_023:0225c16": "欲成性。二十五有向脚跟下繫著。無成辨之期。祖師",
    "X75n1512_023:0225c17": "觀此土眾生有大乘根性。惟傳心印指示迷情。得之",
    "X75n1512_023:0225c18": "者即不揀凡之與聖。愚之與智。且多虗不如少實。大",
    "X75n1512_023:0225c19": "丈夫兒如今直下休去歇去。頓息萬緣。越生死流。逈",
    "X75n1512_023:0225c20": "出常格。靈光獨照。物累不拘。巍巍堂堂三界獨步。何",
    "X75n1512_023:0225c21": "必身長丈六紫磨金輝。項佩圓光廣長舌相。以色見",
    "X75n1512_023:0225c22": "我是行邪道。設有眷屬莊嚴不求自得。山河大地不",
    "X75n1512_023:0225c23": "礙眼光。得大總持一聞千悟。都不希求一飡之直。汝",
    "X75n1512_023:0225c24": "等諸人儻不如是。祖師來至此土非常。有損有益。有",
    "X75n1512_023:0226a01": "益者千萬人中澇漉一箇半箇堪為法器。有損者如",
    "X75n1512_023:0226a02": "前已明。從他依三乘教法修行。不妨却得四果三賢",
    "X75n1512_023:0226a03": "進修之分。所以先德云。了即業障本來空。未了應須",
    "X75n1512_023:0226a04": "償宿債。師憲宗．穆宗兩朝凡三詔不赴。既沒。賜諡大",
    "X75n1512_023:0226a05": "達禪師。",
    "X75n1512_023:0226a06": "論曰。虎溪遠公不見晉安帝。汾陽無業以死違穆",
    "X75n1512_023:0226a07": "宗之命。□世雷同以為美談。然彼二師豈固守一",
    "X75n1512_023:0226a08": "往者耶。其志必謂出見明君有補於教尚何歉哉。",
    "X75n1512_023:0226a09": "不俟駕行矣。如不足有為。徒以名聲相求。宜乎高",
    "X75n1512_023:0226a10": "尚其事。示現出入死生超然無礙之迹以啟人君",
    "X75n1512_023:0226a11": "深遠之信。此當代主法者職也。後世不知此。不能",
    "X75n1512_023:0226a12": "廣大其德業。存去就之分以佐佑大教。徒模胡以",
    "X75n1512_023:0226a13": "抗制。堅臥為高。噫是烏足以大吾宗而語虎溪汾",
    "X75n1512_023:0226a14": "陽哉。",
    "X75n1512_023:0226a16": "隆興佛教編年通論卷第二十三"
}