{
    "X40n0720_012:0584c19": "毗尼關要卷第十二",
    "X40n0720_012:0584c21": "清金陵寶華山律學沙門　德基　輯",
    "X40n0720_012:0584c22": "○第四十三食家強坐戒",
    "X40n0720_012:0584c23": "總釋。",
    "X40n0720_012:0584c24": "此是共戒。尼結亦同。大乘同學。律攝云。由向俗",
    "X40n0720_012:0585a01": "家事為婬煩惱。制斯學處。",
    "X40n0720_012:0585a02": "緣起處。",
    "X40n0720_012:0585a03": "佛在給孤獨園。",
    "X40n0720_012:0585a04": "起緣人。",
    "X40n0720_012:0585a05": "迦留陀夷與齋優婆私。互相繫意乞食。至其家。就",
    "X40n0720_012:0585a06": "座而坐。時齋優婆私。洗浴莊嚴。夫主心極愛敬。夫",
    "X40n0720_012:0585a07": "主問言。欲須何等。報言須食。即使婦出食與之。食",
    "X40n0720_012:0585a08": "已。坐住不去。其夫瞋言。猶故不去。欲作何等。我今",
    "X40n0720_012:0585a09": "捨汝。出去隨汝。在後欲何所作乞食比丘聞白佛。",
    "X40n0720_012:0585a10": "訶責結戒。",
    "X40n0720_012:0585a11": "所立戒相。",
    "X40n0720_012:0585a12": "若比丘在食家中。有寶強安坐者。波逸提。",
    "X40n0720_012:0585a13": "釋義　食者。男以女為食。女以男為食(律攝云。謂男女交會。",
    "X40n0720_012:0585a14": "更相受用。故名食也)。寶者。硨磲碼碯真珠琥珀金銀(此戒在食家。強",
    "X40n0720_012:0585a15": "坐妨他男女交會。而得罪。不從有寶。而犯過)。強安坐者(律攝云。不問舍主。自縱己心。不",
    "X40n0720_012:0585a16": "隨他意。故云強也。違制成犯)。",
    "X40n0720_012:0585a17": "犯緣　此戒具足三緣。方成本罪。一有食之家。二",
    "X40n0720_012:0585a18": "非顯露處。三獨身安坐。",
    "X40n0720_012:0585a19": "定罪　此中犯者。在食家中。有寶強安坐者。波逸",
    "X40n0720_012:0585a20": "提。盲而不聾。突吉羅。聾而不盲。突吉羅。立",
    "X40n0720_012:0585a21": "而不坐。突吉羅。十誦云。若女人受一日戒。男子",
    "X40n0720_012:0585a22": "不受。若男子受一日戒。女人不受。是家中坐。突吉",
    "X40n0720_012:0585a23": "羅。若二俱受者不犯。律攝云。若天女及半擇",
    "X40n0720_012:0585a24": "迦等。咸得惡罪。比丘尼波逸提。小三眾突吉羅。",
    "X40n0720_012:0585b01": "是謂為犯。",
    "X40n0720_012:0585b02": "開緣　不犯者。若入食家中。有寶舒手。及戶處坐。",
    "X40n0720_012:0585b03": "若有二比丘為伴。若有識別人。或有客人在一處。",
    "X40n0720_012:0585b04": "不盲不聾。或從前過不住。或卒病發倒地。或為力",
    "X40n0720_012:0585b05": "勢所持。或繫閉。或命難。梵行難。無犯。十誦云。不",
    "X40n0720_012:0585b06": "犯者。若斷婬家。若受齋家。若更有所尊人在坐。若",
    "X40n0720_012:0585b07": "是舍多人出入。無犯。不犯者最初未制戒等。",
    "X40n0720_012:0585b08": "○第四十四食家屏坐戒",
    "X40n0720_012:0585b09": "總釋。",
    "X40n0720_012:0585b10": "此是共戒。尼結亦同。大乘同制。律攝云。由詣他",
    "X40n0720_012:0585b11": "家事及婬煩惱。制斯學處。",
    "X40n0720_012:0585b12": "緣起處。",
    "X40n0720_012:0585b13": "佛在給孤獨園。",
    "X40n0720_012:0585b14": "起緣人。",
    "X40n0720_012:0585b15": "亦由前人與優婆私在戶扇後坐共語。乞食比丘",
    "X40n0720_012:0585b16": "至彼家。聞迦留陀夷語聲。嫌責白佛。訶責結戒。",
    "X40n0720_012:0585b17": "所立戒相。",
    "X40n0720_012:0585b18": "若比丘食家中。有寶在屏處坐者。波逸提。",
    "X40n0720_012:0585b19": "釋義　屏處者。若樹墻壁籬柵。若衣障及餘物障。",
    "X40n0720_012:0585b20": "犯緣　此戒具足三緣。方成本罪。一有食家中。二",
    "X40n0720_012:0585b21": "獨與女人。三屏處共坐。",
    "X40n0720_012:0585b22": "定罪開緣。如前故不重出。",
    "X40n0720_012:0585b23": "○第四十五與女人露地坐戒",
    "X40n0720_012:0585b24": "總釋。",
    "X40n0720_012:0585c01": "此是共戒。尼亦同結。大乘同制。煩惱如前。制斯學",
    "X40n0720_012:0585c02": "處。",
    "X40n0720_012:0585c03": "緣起處。",
    "X40n0720_012:0585c04": "佛在給孤獨園。",
    "X40n0720_012:0585c05": "起緣人。",
    "X40n0720_012:0585c06": "亦由前人與齋優婆私在露地共一處坐。乞食比",
    "X40n0720_012:0585c07": "丘白佛。呵責結戒。",
    "X40n0720_012:0585c08": "所立戒相。",
    "X40n0720_012:0585c09": "若比丘獨與女人露地坐。波逸提。",
    "X40n0720_012:0585c10": "釋義　女人者。有智命根不斷。獨者。一女人。一",
    "X40n0720_012:0585c11": "比丘(僧祇云。獨一女人。更無餘人。設有餘人。若眠癡狂心亂苦痛嬰兒非人畜生。亦名獨也)。",
    "X40n0720_012:0585c12": "犯緣　此戒具足三緣。方成本罪。一是女人堪行",
    "X40n0720_012:0585c13": "欲境。二獨無伴侶。三身相近坐。",
    "X40n0720_012:0585c14": "定罪　此中犯者。罪相如前。十誦云。相去一丈",
    "X40n0720_012:0585c15": "坐。波逸提。相去丈五坐。突吉羅。過二丈。不犯。",
    "X40n0720_012:0585c16": "律攝云。若與非人女。半擇迦女。及未堪行婬境。",
    "X40n0720_012:0585c17": "若聾騃等共坐。咸得惡作。餘不犯等同前。",
    "X40n0720_012:0585c18": "○第四十六使他不得食戒",
    "X40n0720_012:0585c19": "總釋。",
    "X40n0720_012:0585c20": "此是共戒。尼犯亦同。大乘同學。律攝云。由伴屬",
    "X40n0720_012:0585c21": "事不忍煩惱。制斯學處。",
    "X40n0720_012:0585c22": "緣起處。",
    "X40n0720_012:0585c23": "佛在給孤獨園。",
    "X40n0720_012:0585c24": "起緣人。",
    "X40n0720_012:0586a01": "䟦難陀與餘比丘共鬬。結恨在心。異時語彼比丘。",
    "X40n0720_012:0586a02": "隨我到邨。當與汝食。時到與彼入舍衛城。將至無",
    "X40n0720_012:0586a03": "食處。周迴徧行。餘有少時。跋難陀念言。至祇桓中。",
    "X40n0720_012:0586a04": "日時已過。語彼言。未曾有。汝是大惡人。比丘問言。",
    "X40n0720_012:0586a05": "我作何等過。今由汝故。并使我不得食。長老速去。",
    "X40n0720_012:0586a06": "我共汝若坐若語不樂。我獨坐獨語樂。語已便至",
    "X40n0720_012:0586a07": "有食家而食。時彼比丘至祇桓中。日時已過。不得",
    "X40n0720_012:0586a08": "食乏極。諸比丘知白佛。呵責結戒。",
    "X40n0720_012:0586a09": "所立戒相。",
    "X40n0720_012:0586a10": "若比丘語餘比丘。如是語。大德。共至聚落。當與汝食。",
    "X40n0720_012:0586a11": "彼比丘竟不教。與是比丘食語言。汝去。我與汝一處。",
    "X40n0720_012:0586a12": "若坐若語不樂。獨坐獨語樂。以此因緣。非餘方便遣",
    "X40n0720_012:0586a13": "去。波逸提。",
    "X40n0720_012:0586a14": "釋義　大德(稱呼之詞)共至聚落。當與汝食(誘誑之語)。食者。",
    "X40n0720_012:0586a15": "有五種飯。麨乾餅魚及肉。語言汝去(此是總標一句。下文",
    "X40n0720_012:0586a16": "別出驅遣之語)。我與汝一處。若坐若語不樂。獨坐獨語樂",
    "X40n0720_012:0586a17": "(根本云。語謂讀誦。坐謂禪思)。以此因緣非餘(正謂令其絕食而生憂惱因緣。非為",
    "X40n0720_012:0586a18": "餘事。而驅遣空還也)。方便遣去(假設言詞驅遣言。今由汝是大惡人。使我不得食。設此方",
    "X40n0720_012:0586a19": "便而遣去。豈是實事耶)。",
    "X40n0720_012:0586a20": "犯緣　此戒具足三緣。方成本罪。一心有嫌恨。二",
    "X40n0720_012:0586a21": "許食同往。三遣離見聞。",
    "X40n0720_012:0586a22": "定罪　此中犯者。若方便遣去。捨見聞處。波逸提。",
    "X40n0720_012:0586a23": "捨見處至聞處。突吉羅。捨聞處至見處。突吉",
    "X40n0720_012:0586a24": "羅。方便遣去。自捨見聞處。波逸提。捨見處至",
    "X40n0720_012:0586b01": "聞處。捨聞處至見處。皆突吉羅。五分云。作此惱",
    "X40n0720_012:0586b02": "餘四眾。突吉羅。尼作此惱。二眾波逸提。惱餘",
    "X40n0720_012:0586b03": "三眾。突吉羅。十誦云。未入城令還。突吉羅。若",
    "X40n0720_012:0586b04": "入城門令還。突吉羅。若未入白衣家。外門中門",
    "X40n0720_012:0586b05": "內門令還。突吉羅。若入內門。未至聞處令還。突",
    "X40n0720_012:0586b06": "吉羅。若至聞處令還者。波逸提。比丘尼波逸",
    "X40n0720_012:0586b07": "提。小三眾突吉羅。是謂為犯。",
    "X40n0720_012:0586b08": "開緣　不犯者。與食遣去。若病。若無威儀人見不",
    "X40n0720_012:0586b09": "喜者。語言。汝去。我當送食。至僧伽藍中。彼若破戒",
    "X40n0720_012:0586b10": "見威儀。若被舉。若被擯。若應擯。若見命難。梵行難。",
    "X40n0720_012:0586b11": "方便遣去。不以嫌恨故。無犯。律攝云。若隨。醫教。",
    "X40n0720_012:0586b12": "為病令斷食者。無犯。不犯者最初未制戒等。",
    "X40n0720_012:0586b13": "○第四十七過受藥戒",
    "X40n0720_012:0586b14": "總釋。",
    "X40n0720_012:0586b15": "此是共戒。尼亦同制。大乘同學。若為眾生故索。不",
    "X40n0720_012:0586b16": "犯。律攝云。由他施事多求煩惱。制斯學處。此戒",
    "X40n0720_012:0586b17": "六緣合結。",
    "X40n0720_012:0586b18": "緣起處。",
    "X40n0720_012:0586b19": "佛在釋翅搜迦維羅衛尼拘律園中。摩訶男釋種",
    "X40n0720_012:0586b20": "(摩訶男此云大名。是佛叔之子。大佛一月得斯陀含道)。請眾僧供給藥。恭敬",
    "X40n0720_012:0586b21": "上座。施與好者。",
    "X40n0720_012:0586b22": "起緣人。",
    "X40n0720_012:0586b23": "六群自相謂言。彼恭敬上座。與好者於我等。無恭",
    "X40n0720_012:0586b24": "敬心。我等當往其家求索難得。所無有藥。即往語",
    "X40n0720_012:0586c01": "言。我等須如是如是藥。摩訶男報言。家中有者當",
    "X40n0720_012:0586c02": "與。若無者詣市買給。六羣言。汝家中可無如是如",
    "X40n0720_012:0586c03": "是藥。而請眾僧與藥。汝有愛。又復妄語。摩訶男言。",
    "X40n0720_012:0586c04": "我先有誓要。請眾僧家中。所有供給。若無者當詣",
    "X40n0720_012:0586c05": "市買與汝。今云何言。我有愛是妄語人耶。長老去。",
    "X40n0720_012:0586c06": "我今已往。不復供給眾僧藥也。諸比丘聞白佛。訶",
    "X40n0720_012:0586c07": "責結戒。受四月請與藥不得過。諸病比丘畏慎不",
    "X40n0720_012:0586c08": "敢過受。佛言。聽病比丘過受藥。諸居士常請比丘",
    "X40n0720_012:0586c09": "與藥。諸比丘畏慎不敢受。佛言。聽諸比丘受常請",
    "X40n0720_012:0586c10": "供給藥。後摩訶男復作是念。不可以一二人故斷",
    "X40n0720_012:0586c11": "眾僧藥。更請眾僧供給藥。諸比丘各各畏慎不敢",
    "X40n0720_012:0586c12": "受。佛言。聽受更請與藥。諸比丘便計前日數。佛言。",
    "X40n0720_012:0586c13": "不應計前日數。應從斷藥。還與已來。日從此為數。",
    "X40n0720_012:0586c14": "時諸居士請比丘與分藥。比丘畏慎不敢受。佛言。",
    "X40n0720_012:0586c15": "聽諸比丘受分藥。又有居士。請比丘與盡形壽藥。",
    "X40n0720_012:0586c16": "比丘不敢受。佛言。聽受盡形壽藥。當如是說戒。",
    "X40n0720_012:0586c17": "所立戒相。",
    "X40n0720_012:0586c18": "若比丘受四月請與藥。無病比丘應受。若過受。除常",
    "X40n0720_012:0586c19": "請。更請分請。盡形壽請。波逸提。",
    "X40n0720_012:0586c20": "釋義　四月者。夏四月。請與藥(僧祇云。或夏四月或冬四月。或春四",
    "X40n0720_012:0586c21": "月檀越請不必定。或四月。或一月半月期滿已。不得更索。若請前食。不得索後食。請後食不得索前食。藥",
    "X40n0720_012:0586c22": "及餘物亦爾。若言盡壽受我四事供養。爾時隨意索　律鈔云。報命支持。勿過於藥。藥名乃通。要分為四。",
    "X40n0720_012:0586c23": "一時藥從旦至中。聖教聽服事順法。應不生罪累。二非時藥諸雜漿等。對病而設時外開服。限分無違。三",
    "X40n0720_012:0586c24": "七日藥約能就法。盡其分齊。從以日限。用療深益。四盡形壽藥。勢力既微。故聽久服。方能除患。形有三種。",
    "X40n0720_012:0587a01": "一盡藥形。二盡病形。三盡報形)。無病比丘應受者(謂病者不局。請限病瘥。方止無",
    "X40n0720_012:0587a02": "病過則成犯)。病者。醫所教服藥也。常請者。其人作如",
    "X40n0720_012:0587a03": "是言。我常與藥。更請者。斷已後更請與藥。分請",
    "X40n0720_012:0587a04": "者。持藥至僧伽藍中分與。盡形壽請者。其人言。",
    "X40n0720_012:0587a05": "我當盡形壽與藥。請者有四種。或有請夜有限",
    "X40n0720_012:0587a06": "齊。藥無限齊。或有請藥有限齊。夜無限齊。或有請",
    "X40n0720_012:0587a07": "藥有眼齊。夜有限齊。或有請夜無限齊。藥無限齊。",
    "X40n0720_012:0587a08": "云何夜有限齊。藥無限齊。彼作夜分齊。不作藥",
    "X40n0720_012:0587a09": "分齊。我與如許夜藥。云何藥有分齊。夜無分齊。",
    "X40n0720_012:0587a10": "彼作藥分齊。不作夜分齊。作如是言。我與如是藥。",
    "X40n0720_012:0587a11": "云何夜有分齊。藥有分齊。彼作夜分齊。藥分齊。",
    "X40n0720_012:0587a12": "如是言。爾許夜與如是藥。云何夜無分齊。藥無",
    "X40n0720_012:0587a13": "分齊。彼不作夜分齊。藥分齊。如是言。我請汝與藥。",
    "X40n0720_012:0587a14": "是中夜有分齊。藥無分齊。夜有分齊。藥有分齊。",
    "X40n0720_012:0587a15": "應夏四月受請(謂夏必有定期。不改移故。不言日而言夜者。夜必該日故)。是中",
    "X40n0720_012:0587a16": "藥有分齊。夜無分齊。夜無分齊。藥無分齊。應隨時",
    "X40n0720_012:0587a17": "受(既無限齊。但隨施意。不須定於期限也)。",
    "X40n0720_012:0587a18": "犯緣　此戒具足三緣。方成本罪。一受請藥。二過",
    "X40n0720_012:0587a19": "限更受。三索得入咽。",
    "X40n0720_012:0587a20": "定罪　此中犯者。若過受。咽咽波逸提。十誦云。",
    "X40n0720_012:0587a21": "索得。波逸提。不得。突吉羅。索訶梨勒等苦藥",
    "X40n0720_012:0587a22": "得不得。盡突吉羅。律攝云。四月未竟。請粗食。更",
    "X40n0720_012:0587a23": "求好者。惡作罪。食便得墮。請好食更索粗者。",
    "X40n0720_012:0587a24": "索時惡作。食時無犯。善見云。檀越施藥。應作",
    "X40n0720_012:0587b01": "藥用。不得作食用。與油乞酥。犯突吉羅。五分云。",
    "X40n0720_012:0587b02": "若人施僧藥。執事比丘應問。為留聚落中。為著僧",
    "X40n0720_012:0587b03": "坊內。若言留聚落中。須時應語。我須如是藥為我",
    "X40n0720_012:0587b04": "辦。勿使乏。若言留僧坊內。應白二羯磨。差五法比",
    "X40n0720_012:0587b05": "丘不隨愛恚癡畏。知藥非藥者。作守僧藥人。比",
    "X40n0720_012:0587b06": "丘尼波逸提。小三眾突吉羅。是謂為犯。",
    "X40n0720_012:0587b07": "開緣　不犯者。受四月請。與藥病者。過受常請。更",
    "X40n0720_012:0587b08": "請分請。盡形壽請。不犯。無犯者最初未制戒等。",
    "X40n0720_012:0587b09": "○第四十八觀軍陣戒",
    "X40n0720_012:0587b10": "總釋。",
    "X40n0720_012:0587b11": "此是共戒。尼亦同犯。大乘同制。律攝云。由觀軍",
    "X40n0720_012:0587b12": "事情亂煩惱。制斯學處。此戒二緣合結。",
    "X40n0720_012:0587b13": "緣起處。",
    "X40n0720_012:0587b14": "佛在給孤獨園。波斯匿王土境人民反叛時。王自",
    "X40n0720_012:0587b15": "領六軍征伐(謂萬二千五百人為軍。周制天子六軍。諸侯大國三軍。次國三軍。小國一",
    "X40n0720_012:0587b16": "軍)。",
    "X40n0720_012:0587b17": "起緣人。",
    "X40n0720_012:0587b18": "六群往至軍中。觀看波斯匿王言。諸尊在此。欲何",
    "X40n0720_012:0587b19": "所為。六群報言。我無所作。來看軍陣耳。王聞不悅。",
    "X40n0720_012:0587b20": "復問言。今欲何所至耶。報言。欲詣舍衛見佛。王言。",
    "X40n0720_012:0587b21": "若至舍衛。持我名。禮拜問訊世尊。持此一褁石蜜",
    "X40n0720_012:0587b22": "奉上。以此因緣。具白世尊。時六羣即往。見佛具白",
    "X40n0720_012:0587b23": "上事。佛呵責已。結戒。往觀軍陣。婆逸提。有大臣兄",
    "X40n0720_012:0587b24": "弟二人。兄名黎師達。弟名富羅那。王使領軍征伐。",
    "X40n0720_012:0587c01": "此二人渴仰欲見。比丘即遣使往請。諸比丘畏慎。",
    "X40n0720_012:0587c02": "佛言。有請喚者聽往。當如是說戒。",
    "X40n0720_012:0587c03": "所立戒相。",
    "X40n0720_012:0587c04": "若比丘往觀軍陣。除時因緣。波逸提。",
    "X40n0720_012:0587c05": "釋義　陣者。若戲若鬪(律攝云。陣有四種。一槊刃勢。二車轅勢。三半月勢。四",
    "X40n0720_012:0587c06": "鵬翼勢)。軍者。象軍馬軍車軍步軍(西域記云。西國戰士驍雄畢選子父",
    "X40n0720_012:0587c07": "傳業。遂窮兵衛。居則宮廬周衛。征則奮旅前鋒。象則披以堅甲。牙施利距。一將安乘。授其節度。兩卒左右",
    "X40n0720_012:0587c08": "為之駕馭。車乃駕以駟馬。兵帥車乘。列卒周衛。扶輪挾穀。馬軍散禦。逐北奔命。步軍輕捍。敢勇克選。負大",
    "X40n0720_012:0587c09": "摑。執長戟。或持刀劍。前奮行陣。凡諸戎器。莫不鋒鏡所謂矛盾弓矢。刀劍鋮斧。戈殳長矟。輪索之屬。皆世",
    "X40n0720_012:0587c10": "習矣)。除時因緣(薩婆多云。因緣者。若王王夫人太子大臣諸將。如是等遣使喚往者。不犯。",
    "X40n0720_012:0587c11": "為止誹謗故。若喚不往。當言比丘有所求時。不喚自來。無所求時。故喚不來。為沙門果故。若往說法。或得",
    "X40n0720_012:0587c12": "須陀洹。乃至阿那含。又長信敬善根故。又以道俗相須。長養佛法故。是以聽往。以歡喜心故。得沙門果故)。",
    "X40n0720_012:0587c13": "犯緣　此戒具足三緣。方成本罪。一是軍陣。二有",
    "X40n0720_012:0587c14": "心往觀。三見境分明。",
    "X40n0720_012:0587c15": "定罪　此中犯者。往而見者。波逸提。不見者。突",
    "X40n0720_012:0587c16": "吉羅。方便莊嚴。欲觀而不去。一切突吉羅。若",
    "X40n0720_012:0587c17": "先在道行軍陣。後至比丘。應下道避。不避者。突吉",
    "X40n0720_012:0587c18": "羅。薩婆多云。若不故往。以行來因緣。道由中過。",
    "X40n0720_012:0587c19": "不犯。若住立看壞威儀。突吉羅。若左右顧看。",
    "X40n0720_012:0587c20": "突吉羅。僧祇云。軍來詣精舍。不作意看。無罪。作",
    "X40n0720_012:0587c21": "意看越毗尼罪。不至看人口諍。越毗尼罪。律",
    "X40n0720_012:0587c22": "攝云。若觀天龍阿蘇羅等軍。亦得惡作。乃至故心",
    "X40n0720_012:0587c23": "觀鶉等鬪。並惡作罪。若賊軍欲至。須往觀望。知",
    "X40n0720_012:0587c24": "其遠近。不犯。根本云。若見軍時。不應說其好惡。",
    "X40n0720_012:0588a01": "尼陀那云。有打鬬者。不應往看。若見諍者。急捨",
    "X40n0720_012:0588a02": "而去。比丘尼波逸提。小三眾突吉羅。是謂為犯。",
    "X40n0720_012:0588a03": "開緣　不犯者。若有事往。若彼請去。或力勢者將",
    "X40n0720_012:0588a04": "去。若先前行軍陣。後至下道避。若水陸道斷。及難",
    "X40n0720_012:0588a05": "緣等不避。無犯。不犯者最初未制戒等。",
    "X40n0720_012:0588a06": "會詳　薩婆多云。為佛法尊重故。為滅誹謗故。為",
    "X40n0720_012:0588a07": "息諸惡法增長善法故。而結此戒。",
    "X40n0720_012:0588a08": "○第四十九軍中過三宿戒",
    "X40n0720_012:0588a09": "總釋。",
    "X40n0720_012:0588a10": "此是共戒。尼亦同結。大乘同學。律攝云。由觀軍",
    "X40n0720_012:0588a11": "事及掉亂心。制斯學處。",
    "X40n0720_012:0588a12": "緣起處。",
    "X40n0720_012:0588a13": "佛在給孤獨園。",
    "X40n0720_012:0588a14": "起緣人。",
    "X40n0720_012:0588a15": "六群有因緣。至軍中宿。諸居士見自相謂言。我等",
    "X40n0720_012:0588a16": "為恩愛故。在此宿耳。此沙門復在此何為耶。諸比",
    "X40n0720_012:0588a17": "丘白佛。呵責結戒。",
    "X40n0720_012:0588a18": "所立戒相。",
    "X40n0720_012:0588a19": "若比丘有因緣。聽至軍中二宿三宿。過者。波逸提。",
    "X40n0720_012:0588a20": "釋義　有因緣者(若王王夫人太子大臣諸將等請。若為僧事塔事私己事。有所",
    "X40n0720_012:0588a21": "啟白)。有因緣至軍中得二宿住。第三宿明相未出時。",
    "X40n0720_012:0588a22": "應離見聞處(謂極止齊三不經明相也)。",
    "X40n0720_012:0588a23": "犯緣　此戒具足二緣。方成本罪。一自至軍中。二",
    "X40n0720_012:0588a24": "無緣過宿。",
    "X40n0720_012:0588b01": "定罪　此中犯者。軍中二宿已。至第三宿明相未",
    "X40n0720_012:0588b02": "出。不離見聞處。明相出。波逸提。若離見處至聞",
    "X40n0720_012:0588b03": "處。離聞處至見處。皆突吉羅。五分云。雖有因緣。",
    "X40n0720_012:0588b04": "若書信得了。應遣書信。若須自往。然後往事訖。便",
    "X40n0720_012:0588b05": "還勿經宿。若不了應一宿。一宿不了應再宿。復不",
    "X40n0720_012:0588b06": "了應三宿。若了不了過三宿。波逸提。若事即了",
    "X40n0720_012:0588b07": "不應宿而宿。突吉羅。僧祇云。若為塔為僧營事",
    "X40n0720_012:0588b08": "不訖。應離軍一宿。已得更宿。若城邑遠不能往者。",
    "X40n0720_012:0588b09": "應離軍見聞處宿。宿時應語軍外邏人言。我暮欲",
    "X40n0720_012:0588b10": "在其處宿。勿謂是異人。若軍人來到僧伽藍中住。",
    "X40n0720_012:0588b11": "不應捨去。雖多宿無罪。比丘尼波逸提。小三眾",
    "X40n0720_012:0588b12": "突吉羅。是謂為犯。",
    "X40n0720_012:0588b13": "開緣　不犯者。得二宿已。第三宿明相未出。離見",
    "X40n0720_012:0588b14": "聞處。若水陸道斷。及難緣等。不離聞見處不犯。無",
    "X40n0720_012:0588b15": "犯者最初未制戒等。",
    "X40n0720_012:0588b16": "○第五十觀軍陣鬬戰戒",
    "X40n0720_012:0588b17": "總釋。",
    "X40n0720_012:0588b18": "此是共戒。尼結亦同。大乘同制。梵網云。若佛子",
    "X40n0720_012:0588b19": "不得以惡心故觀一切男女等鬬軍陣兵。將劫賊",
    "X40n0720_012:0588b20": "等鬬也。律攝云。令軍慴怖及掉亂心。制斯學處。",
    "X40n0720_012:0588b21": "緣起處。",
    "X40n0720_012:0588b22": "佛在給孤獨園。",
    "X40n0720_012:0588b23": "起緣人。",
    "X40n0720_012:0588b24": "六群有因緣。二宿三宿軍中住。彼在軍中。觀軍陣",
    "X40n0720_012:0588c01": "鬬戰。六群中一人為箭所射。同伴比丘以衣褁之。",
    "X40n0720_012:0588c02": "輿還。諸居士問言。此人何所患耶。報言。無患。向觀",
    "X40n0720_012:0588c03": "軍陣鬪戰。為箭所射。居士譏嫌。諸比丘白佛呵。",
    "X40n0720_012:0588c04": "結戒。",
    "X40n0720_012:0588c05": "所立戒相。",
    "X40n0720_012:0588c06": "若比丘二宿三宿軍中住。或時觀軍陣鬪戰。若觀遊",
    "X40n0720_012:0588c07": "軍象馬力勢者。波逸提。",
    "X40n0720_012:0588c08": "釋義　軍者一種軍。乃至四種軍。或有王軍居士",
    "X40n0720_012:0588c09": "軍。或時觀軍陣鬪戰者。若戲鬪。若真實鬪陣者。四",
    "X40n0720_012:0588c10": "方陣圓陣。或半月形陣。或張甄陣。或函相陣。若",
    "X40n0720_012:0588c11": "觀遊軍象馬力勢者。第一象力。第一馬力。第一車",
    "X40n0720_012:0588c12": "力。第一步力(僧祇云。強弱相傾。觀其事勢。是名力勢)。",
    "X40n0720_012:0588c13": "犯緣　此戒具足三緣。方成本罪。一兩陣合戰。二",
    "X40n0720_012:0588c14": "有心往觀。三見其形勢。",
    "X40n0720_012:0588c15": "定罪　此中犯者。往而見者。波逸提。不見。突吉",
    "X40n0720_012:0588c16": "羅。方便莊嚴。欲往而不往者。突吉羅。若先在",
    "X40n0720_012:0588c17": "道行軍陣。後至應避不避者。突吉羅。薩婆多云。",
    "X40n0720_012:0588c18": "此戒體。比丘在軍中二宿時故。往看軍著器杖牙",
    "X40n0720_012:0588c19": "旗幢旛。兩陣合戰。波逸提。設不在軍二宿住。時",
    "X40n0720_012:0588c20": "故往看。乃至軍陣合戰。亦波逸提。若坐不見。故",
    "X40n0720_012:0588c21": "立看者。突吉羅。乃至見軍幢旛。波逸提。五分",
    "X40n0720_012:0588c22": "云。觀鳥獸鬪。突吉羅。比丘尼波逸提。小三眾突",
    "X40n0720_012:0588c23": "吉羅。是謂為犯。",
    "X40n0720_012:0588c24": "開緣　不犯者。有因緣。若有所白。若請喚。若為力",
    "X40n0720_012:0589a01": "勢所持去。或命難。梵行難。若先前行軍陣。後至下",
    "X40n0720_012:0589a02": "道避。若水陸道斷。及諸難緣不避。無犯。不犯者最",
    "X40n0720_012:0589a03": "初未制戒等。",
    "X40n0720_012:0589a04": "○第五十一飲酒戒",
    "X40n0720_012:0589a05": "總釋。",
    "X40n0720_012:0589a06": "此是共戒。尼亦同結。大乘同制。律攝云。由乞求",
    "X40n0720_012:0589a07": "事譏嫌煩惱。制斯學處。",
    "X40n0720_012:0589a08": "緣起處。",
    "X40n0720_012:0589a09": "佛在支陀國(或云支提。又云制地)。",
    "X40n0720_012:0589a10": "起緣人。",
    "X40n0720_012:0589a11": "尊者娑伽陀(娑伽陀此云善來。根本云。初生之日容儀可愛。父母歡喜。唱言善來。因與",
    "X40n0720_012:0589a12": "立名。號曰善來。具德經云。聲聞中能具火界神通。修伽陀是)為佛作供養人。借",
    "X40n0720_012:0589a13": "宿辮髮。梵志家毒龍室中結跏趺坐。龍放火烟。尊",
    "X40n0720_012:0589a14": "者亦放火烟。龍恚復放身火。尊者亦放身火即滅",
    "X40n0720_012:0589a15": "龍火使無光色。降此毒龍。盛著鉢中。時拘睒彌主",
    "X40n0720_012:0589a16": "(是優填王也)亦在此宿。見是神力。更增篤信。欲興供養。",
    "X40n0720_012:0589a17": "問尊者何所須。報言。止止。此即為供養我已。復白",
    "X40n0720_012:0589a18": "言。願說所須。六群為索黑酒。尊者醉飽。中路倒地",
    "X40n0720_012:0589a19": "而吐。眾鳥亂鳴。佛知而故問。阿難具白。佛呵言。癡",
    "X40n0720_012:0589a20": "人如今不能降伏小龍。況能降伏大龍。佛言。飲酒",
    "X40n0720_012:0589a21": "有十過失。一者顏色惡。二者少力。三者眼視不明。",
    "X40n0720_012:0589a22": "四者現瞋恚相。五者壞田業資生法。六者增致疾",
    "X40n0720_012:0589a23": "病。七者益鬪訟。八者惡名流布。九者智慧減少。十",
    "X40n0720_012:0589a24": "者身壞命終。墮三惡道。自今已去。以我為師者。乃",
    "X40n0720_012:0589b01": "至不得以草木頭內著酒中而入口。呵責已結戒。",
    "X40n0720_012:0589b02": "所立戒相。",
    "X40n0720_012:0589b03": "若比丘飲酒者。波逸提。",
    "X40n0720_012:0589b04": "釋義　酒者。木酒。秔米酒。餘米酒。大麥酒。若有餘",
    "X40n0720_012:0589b05": "酒法作酒者是。木酒者。梨汁酒。閻浮菓酒(善見云。其",
    "X40n0720_012:0589b06": "形如沉苽大。紫色酸甜)。甘蔗酒。舍樓伽菓酒(藕根是也)。蕤汁酒([豸*生]音",
    "X40n0720_012:0589b07": "橤。莖間有刺。實如耳璫。紫赤色。本草[豸*生]于啖之。止鼻[血*且]。久服輕身。益氣不饑)。葡萄酒",
    "X40n0720_012:0589b08": "梨汁酒者。若以蜜石蜜雜作。乃至葡萄酒亦如是。",
    "X40n0720_012:0589b09": "犯緣　此戒具足二緣。方成本罪。一是酒。二貪飲",
    "X40n0720_012:0589b10": "入咽。",
    "X40n0720_012:0589b11": "定罪　此中犯者。若酒酒煑酒和合。若食若飲者。",
    "X40n0720_012:0589b12": "波逸提。若飲甜味酒。突吉羅。若飲酸味酒。突",
    "X40n0720_012:0589b13": "吉羅。若食麴。若酒糟。突吉羅(薩婆多云。噉麴犯者。此麴以麥及藥",
    "X40n0720_012:0589b14": "草。以酒和臥之。後乾持行。和水飲之。令人醉也。餘麴無犯)。酒作酒想。酒疑",
    "X40n0720_012:0589b15": "酒無酒想。皆波逸提。無酒有酒想。無酒疑。並",
    "X40n0720_012:0589b16": "突吉羅。律攝云。凡作酒色酒香酒味。或闕一闕",
    "X40n0720_012:0589b17": "二而飲。能令人醉。皆得墮罪。若不醉人飲。得惡",
    "X40n0720_012:0589b18": "作。若體非酒。而有酒色。飲之無犯。摩得勒伽",
    "X40n0720_012:0589b19": "云。若以酒熏。時藥。非時藥。七日藥。無酒性得服。",
    "X40n0720_012:0589b20": "善見云。若酒煑食煑藥故。有酒香味。突吉羅。無",
    "X40n0720_012:0589b21": "酒香味得食。比丘尼波逸提。小三眾突吉羅。是",
    "X40n0720_012:0589b22": "謂為犯。",
    "X40n0720_012:0589b23": "開緣　不犯者。若如是病餘藥治不差。以酒為藥。",
    "X40n0720_012:0589b24": "若以酒塗瘡。一切無犯。不犯者最初未制戒等。",
    "X40n0720_012:0589c01": "會詳　薩婆多云。若過是罪者。此酒極重飲之者。",
    "X40n0720_012:0589c02": "能作四逆。除破僧。逆以破僧。要自稱佛故。亦能破",
    "X40n0720_012:0589c03": "一切戒及餘眾惡也。婆沙論云。若不防護。離飲",
    "X40n0720_012:0589c04": "酒戒。則總毀犯。諸餘律儀曾聞有一鄔波索迦。稟",
    "X40n0720_012:0589c05": "性仁賢。受持五戒。專精不犯。後於一時。家屬大小。",
    "X40n0720_012:0589c06": "當為賓客。彼獨不往。留食供之。時至取食。鹹味多",
    "X40n0720_012:0589c07": "故。須臾增渴。見一器中有酒如水。為渴所逼。遂取",
    "X40n0720_012:0589c08": "飲之。爾時便犯離飲酒戒。時有鄰鷄來入其舍。盜",
    "X40n0720_012:0589c09": "心捕。殺烹煑而食。於此復犯離殺盜戒。鄰女尋鷄。",
    "X40n0720_012:0589c10": "來入其室。復以威力強逼交通。緣此更犯離邪行",
    "X40n0720_012:0589c11": "戒。鄰家憤怒。將至官司。時斷事者。訊問所以。彼皆",
    "X40n0720_012:0589c12": "拒諱。因斯又犯離誑語戒。如是五戒皆因酒犯。故",
    "X40n0720_012:0589c13": "遮罪中獨制飲酒。又酒令失念。增無慚愧。其過深",
    "X40n0720_012:0589c14": "重。故偏制立。",
    "X40n0720_012:0589c15": "○第五十二水中嬉戲戒",
    "X40n0720_012:0589c16": "總釋。",
    "X40n0720_012:0589c17": "此是共戒。尼犯亦同。大乘同學。律攝云。因生譏",
    "X40n0720_012:0589c18": "嫌。制斯學處。",
    "X40n0720_012:0589c19": "緣起處。",
    "X40n0720_012:0589c20": "佛在給孤獨園。",
    "X40n0720_012:0589c21": "起緣人。",
    "X40n0720_012:0589c22": "十七群在阿耆羅婆提河(唐言無勝)。水中嬉戲。波斯匿",
    "X40n0720_012:0589c23": "王與末利夫人(此云勝鬘。又花名。此夫人本守末利園。善結花鬘故名　增一阿含",
    "X40n0720_012:0589c24": "經云。我聲聞中第一得證優婆斯篤信堅固。所謂末利夫人是)。在樓觀上。遙見。語",
    "X40n0720_012:0590a01": "末利夫人言。看汝所事者。夫人言。此諸比丘。是年",
    "X40n0720_012:0590a02": "少始出家者。在佛法未久。或是長老癡無所知。夫",
    "X40n0720_012:0590a03": "人即遣使白佛。呵責結戒。",
    "X40n0720_012:0590a04": "所立戒相。",
    "X40n0720_012:0590a05": "若比丘水中嬉戲者。波逸提。",
    "X40n0720_012:0590a06": "釋義　水中戲者。放意自恣。從此岸至彼岸。或順",
    "X40n0720_012:0590a07": "流。或逆流。或此沒彼出。或以手畫水。或水相澆灒。",
    "X40n0720_012:0590a08": "乃至以鉢盛水戲弄。",
    "X40n0720_012:0590a09": "犯緣　此戒具二緣。方成本罪。一是水中。二有心",
    "X40n0720_012:0590a10": "戲弄。",
    "X40n0720_012:0590a11": "定罪　此中犯者。水中嬉戲。波逸提。除水已。若",
    "X40n0720_012:0590a12": "酪漿。若清酪漿。若苦酒。若麥汁器中嬉戲。突吉羅。",
    "X40n0720_012:0590a13": "律攝云。若以指彈。作聲為戲。謂心皆得惡作。若",
    "X40n0720_012:0590a14": "學浮者無犯。如世尊說。苾芻應習浮。恐有難緣。不",
    "X40n0720_012:0590a15": "能浮渡。若以水酒弄。他時隨滴多少。咸得墮罪。",
    "X40n0720_012:0590a16": "為取涼冷水洒。無犯。五分云。摶雪弄草頭露。突",
    "X40n0720_012:0590a17": "吉羅。十誦云。槃上有水。若坐牀上有水。以指畫",
    "X40n0720_012:0590a18": "之。突吉羅。善見云。水深沒脚。背於中戲。波逸提",
    "X40n0720_012:0590a19": "若。搖船弄水。突吉羅。比丘尼波逸提。小三眾",
    "X40n0720_012:0590a20": "突吉羅。是謂為犯。",
    "X40n0720_012:0590a21": "開緣　不犯者。若道路行渡水。從此岸至彼岸。或",
    "X40n0720_012:0590a22": "水中牽材木。若竹若[簿-尃+卑]。順流上下。若取石取砂。若",
    "X40n0720_012:0590a23": "失物沈入水底。此沒彼出。或欲學知浮法。擢臂畫",
    "X40n0720_012:0590a24": "水灒水。一切無犯。不犯者最初未制戒等。",
    "X40n0720_012:0590b01": "會詳　薩婆多云。為佛法尊重故。為長養敬信故。",
    "X40n0720_012:0590b02": "不廢正業故。為修正念故。而結此戒。",
    "X40n0720_012:0590b03": "○第五十三相擊攊戒",
    "X40n0720_012:0590b04": "總釋。",
    "X40n0720_012:0590b05": "此是共戒。尼結亦同。大乘同學。律攝云。以指擊",
    "X40n0720_012:0590b06": "攊。因笑過分。遂致於死。制斯學處。",
    "X40n0720_012:0590b07": "緣起處。",
    "X40n0720_012:0590b08": "佛在給孤獨園。",
    "X40n0720_012:0590b09": "起緣人。",
    "X40n0720_012:0590b10": "六群中一人擊櫪。十七群中一人乃令命終(薩婆多云。",
    "X40n0720_012:0590b11": "十七羣擊攊死者。是年少小比丘也)。諸比丘白佛。呵責結戒。",
    "X40n0720_012:0590b12": "所立戒相。",
    "X40n0720_012:0590b13": "若比丘以指相擊攊者。波逸提。",
    "X40n0720_012:0590b14": "釋義　指者。手有十。脚有十(言擊攊者。以手指或脚指及以餘物。觸彼",
    "X40n0720_012:0590b15": "身癢。而取笑故也)。",
    "X40n0720_012:0590b16": "犯緣　此戒具足三緣。方成本罪。一有心擊攊。二",
    "X40n0720_012:0590b17": "是手足指。三觸彼人身。",
    "X40n0720_012:0590b18": "定罪　此中犯者。以手脚指相擊攊者。一切波逸",
    "X40n0720_012:0590b19": "提。除手指脚指已。若杖。若戶[門@龠]。若拂柄。及一切",
    "X40n0720_012:0590b20": "餘物相擊攊者。一切突吉羅。律攝云。若苾芻以",
    "X40n0720_012:0590b21": "一二指乃至十指。擊攊他時。各獲墮罪。若二人",
    "X40n0720_012:0590b22": "身俱頑痺。而擊攊者。得惡作罪。薩婆多云。擊攊",
    "X40n0720_012:0590b23": "比丘尼三眾六罪人五法人(行調達五法)。狂心亂心病",
    "X40n0720_012:0590b24": "壞心。在家無師僧。如是等。盡突吉羅。盲瞎聾瘂。",
    "X40n0720_012:0590c01": "波利婆沙摩那埵。得戒沙彌。不見不作。惡邪不除。",
    "X40n0720_012:0590c02": "依止等四羯磨人。盡波逸提。若教人擊攊。突吉",
    "X40n0720_012:0590c03": "羅。五分云。擊攊沙彌。乃至畜生。突吉羅。摩得",
    "X40n0720_012:0590c04": "勒伽云。若身根壞指挃。突吉羅。比丘尼波逸提。",
    "X40n0720_012:0590c05": "小三眾突吉羅。是謂為犯。",
    "X40n0720_012:0590c06": "開緣　不犯者。不故擊攊。若眠觸令覺。若出入行",
    "X40n0720_012:0590c07": "來。若掃地。若杖頭誤觸。無犯。不犯者最初未制戒",
    "X40n0720_012:0590c08": "等。",
    "X40n0720_012:0590c09": "○第五十四不受諫戒",
    "X40n0720_012:0590c10": "總釋。",
    "X40n0720_012:0590c11": "此是共戒。尼犯亦同。大乘同學。律攝云。由不忍",
    "X40n0720_012:0590c12": "煩惱。制斯學處。",
    "X40n0720_012:0590c13": "緣起處。",
    "X40n0720_012:0590c14": "佛在拘睒彌國瞿師羅園中。",
    "X40n0720_012:0590c15": "起緣人。",
    "X40n0720_012:0590c16": "闡陀欲犯戒。諸比丘諫言。汝莫作此意。不應爾。闡",
    "X40n0720_012:0590c17": "陀不從即便犯。諸比丘白佛。訶責結戒。",
    "X40n0720_012:0590c18": "所立戒相。",
    "X40n0720_012:0590c19": "若比丘不受諫者。波逸提。",
    "X40n0720_012:0590c20": "釋義　不受諫者(作攝云。若尊人所說。不應遮止。有所言教。不應違逆。但嘿然恭",
    "X40n0720_012:0590c21": "敬而住。不嫉不恚。除罪惡心。恒為敬仰)。",
    "X40n0720_012:0590c22": "犯緣　此戒具足三緣。方成本罪。一自知所為非",
    "X40n0720_012:0590c23": "法。二智人呵諫。三諫而不納。",
    "X40n0720_012:0590c24": "定罪　此中犯者。若他遮言莫作。是不應爾。若自",
    "X40n0720_012:0591a01": "知所作是然。故作犯。根本不從語。突吉羅。若自",
    "X40n0720_012:0591a02": "知所作非然。故作犯。根本不從語。波逸提。比丘",
    "X40n0720_012:0591a03": "尼波逸提。小三眾突吉羅。是謂為犯。",
    "X40n0720_012:0591a04": "開緣　不犯者。若無智人來諫。報言。汝可問汝二",
    "X40n0720_012:0591a05": "師學問誦經。知諫法。然後可諫。若戲笑語。若獨處",
    "X40n0720_012:0591a06": "語。若夢中語。欲說此錯說。彼一切無犯。不犯者最",
    "X40n0720_012:0591a07": "初未制戒等。",
    "X40n0720_012:0591a08": "會詳　毗尼母云。不應受五種人諫。一無慚愧。二",
    "X40n0720_012:0591a09": "不廣學。三常覓人過。四喜鬬諍。五欲捨服還俗。",
    "X40n0720_012:0591a10": "○第五十五恐怖他戒",
    "X40n0720_012:0591a11": "總釋。",
    "X40n0720_012:0591a12": "此是共戒。尼結亦同。大乘同學。或觀機折伏。不犯。",
    "X40n0720_012:0591a13": "律攝云。由戲弄事不寂靜煩惱。制斯學處。",
    "X40n0720_012:0591a14": "緣起處。",
    "X40n0720_012:0591a15": "佛在波羅棃毗國。",
    "X40n0720_012:0591a16": "起緣人。",
    "X40n0720_012:0591a17": "時尊者那迦波羅比丘(此云龍護。亦云象護。此比丘於現生中。亦證淨法",
    "X40n0720_012:0591a18": "增一云我聲聞中第一比丘。曉了星宿。預知吉凶。那伽波羅是)。侍佛。供給所須。世",
    "X40n0720_012:0591a19": "尊在經行處。經行諸佛常法。若經行時。供養人在",
    "X40n0720_012:0591a20": "經行道頭立。初夜已過。請佛入房。世尊默然。中夜",
    "X40n0720_012:0591a21": "後夜過。復請世尊入房。時佛默然。那迦波羅欲恐",
    "X40n0720_012:0591a22": "怖佛。使令入房。即反被拘執。作非人聲。恐怖沙門",
    "X40n0720_012:0591a23": "我是鬼。佛言。當知此愚人。心亦是惡。訶責結戒。",
    "X40n0720_012:0591a24": "所立戒相。",
    "X40n0720_012:0591b01": "若比丘恐怖他比丘者。波逸提。",
    "X40n0720_012:0591b02": "釋義　恐怖者。若以色聲香味觸法。恐怖人。云何",
    "X40n0720_012:0591b03": "色恐怖。或作象形馬形鬼形鳥獸形。如是等色恐",
    "X40n0720_012:0591b04": "怖人(問此是常所見事。何以為怖。答以非時故。令人怖也　僧祇云。色者在闇地。悚耳皺面。反",
    "X40n0720_012:0591b05": "眼吐舌。乃至曲一指。喂喂作恐怖相)。聲者。象聲。馬聲。驢聲。鬼呌聲。恠",
    "X40n0720_012:0591b06": "鳥聲。如是種種聲作恐怖。香者。若根香。薩羅樹",
    "X40n0720_012:0591b07": "香(此云出生。若云薩羅計。則青膠香也)樹膠香(梵語村魯。此云薰陸。狀如桃膠。西域記云。",
    "X40n0720_012:0591b08": "南印度阿吒釐國有薰陸香樹。葉似棠梨。本草云。出天竺邯鄲南方。草物狀曰。出大秦國。樹生海邊沙中。",
    "X40n0720_012:0591b09": "盛夏樹膠流沙上。形似白膠。類如松脂。黃白色。天竺者色白。邯鄲者夾綠。色香不甚。又云乳香。亦其類也。",
    "X40n0720_012:0591b10": "凡是樹脂不作香者。皆名膠香)。皮香。膚香。葉香。華香。果香。美香。臭",
    "X40n0720_012:0591b11": "氣。以此諸香恐怖人。味者。若酸。若甜。若苦。若澁。",
    "X40n0720_012:0591b12": "若鹹。若袈裟味。如是種種味令恐怖。觸者若以熱",
    "X40n0720_012:0591b13": "(若以火炙戶鑰。便熱觸彼身。言火起)。若冷(若以扇風衣。若水酒言雨雪)。若輕(若以輕細衣覆",
    "X40n0720_012:0591b14": "上。言雲墮)。若重(持重氈壓上言壁倒)。若細。若粗。若滑(若優鉢羅華莖。若戶鈎觸",
    "X40n0720_012:0591b15": "彼身。言是蛇)。若澁(若鉢頭摩華莖觸彼身。言是百足)。若輭。若堅。如是觸",
    "X40n0720_012:0591b16": "恐怖人。法者。語前人言。我見汝相。夢汝當死。若",
    "X40n0720_012:0591b17": "失衣鉢。若罷道。汝和尚阿闍黎亦爾。若父母得重",
    "X40n0720_012:0591b18": "病。若命終。以如是法恐怖人(薩婆多云。若比丘語餘比丘。汝莫於生草",
    "X40n0720_012:0591b19": "菜中大小便。當墮地獄餓鬼畜生。是名法恐怖相)。",
    "X40n0720_012:0591b20": "犯緣　此戒具足三緣。方成本罪。一有心恐怖。二",
    "X40n0720_012:0591b21": "用色等六法。三說而了了。",
    "X40n0720_012:0591b22": "定罪　此中犯者。若比丘以色聲香味觸法恐怖",
    "X40n0720_012:0591b23": "人。若說而了了。波逸提。不了了。突吉羅。薩婆",
    "X40n0720_012:0591b24": "多云。若比丘自以六事怖。若教他怖。餘比丘若能",
    "X40n0720_012:0591c01": "令怖。若不能令怖。皆波逸提。除此六事。更以餘",
    "X40n0720_012:0591c02": "事怖比丘者。突吉羅。所謂若以多眠多食多言語。",
    "X40n0720_012:0591c03": "當墮地獄餓鬼畜生。若怖比丘尼三眾。乃至一",
    "X40n0720_012:0591c04": "切在家人。盡突吉羅。律攝云。若以可惡事。令人",
    "X40n0720_012:0591c05": "畏惱。有怖無怖。解其言義。便得本罪。若以可愛",
    "X40n0720_012:0591c06": "色聲等事畏惱。得惡作罪。若說地獄傍生餓鬼。",
    "X40n0720_012:0591c07": "情存化導。彼雖生怖者。無犯。比丘尼波逸提。小",
    "X40n0720_012:0591c08": "三眾突吉羅。是謂為犯。",
    "X40n0720_012:0591c09": "開緣　不犯者。或闇地坐無燈火。或大小便處。遙",
    "X40n0720_012:0591c10": "見謂言。象若賊若惡獸便恐怖。若至暗室中。無燈",
    "X40n0720_012:0591c11": "火處。大小便處。聞行聲。若觸草木聲。若謦欬聲。而",
    "X40n0720_012:0591c12": "怖畏。若以色示人。不作恐怖。意若實有是事。若見",
    "X40n0720_012:0591c13": "如是相。或夢中見。若當死。或罷道。若失衣鉢。二師",
    "X40n0720_012:0591c14": "亦爾。若父母重病當死。若戲笑語。疾疾語。獨語。夢",
    "X40n0720_012:0591c15": "中語。欲說此錯說彼。一切無犯。不犯者最初未制",
    "X40n0720_012:0591c16": "戒等。",
    "X40n0720_012:0591c17": "○第五十六過洗浴戒",
    "X40n0720_012:0591c18": "總釋。",
    "X40n0720_012:0591c19": "此是共戒。尼犯亦同。大乘同學。律攝云。由洗浴",
    "X40n0720_012:0591c20": "事過分煩惱。制斯學處。此戒六緣合結。",
    "X40n0720_012:0591c21": "緣起處。",
    "X40n0720_012:0591c22": "佛在羅閱祇迦蘭陀竹園中。有池水瓶沙王。聽諸",
    "X40n0720_012:0591c23": "比丘浴。",
    "X40n0720_012:0591c24": "起緣人。",
    "X40n0720_012:0592a01": "六羣於後夜入池浴。王與婇女亦至。聞洗浴聲。問",
    "X40n0720_012:0592a02": "左右。知是比丘。王言。莫大作聲。勿使不及浴而去。",
    "X40n0720_012:0592a03": "時六羣以種種細末藥。更相洗。乃至明相出。王竟",
    "X40n0720_012:0592a04": "不得浴而去。諸臣譏嫌。比丘白佛。訶責結戒。半月",
    "X40n0720_012:0592a05": "應洗浴。諸比丘盛熱時。身體汗垢臭穢。畏甚不敢",
    "X40n0720_012:0592a06": "浴。佛言。聽熱時數數浴。諸病比丘身垢臭穢。或大",
    "X40n0720_012:0592a07": "小便污。畏甚不敢浴。佛言。聽病時數數浴。諸比丘",
    "X40n0720_012:0592a08": "作時汗垢臭穢。佛言。聽作時數數浴。諸比丘風雨",
    "X40n0720_012:0592a09": "中行。塵坌污穢。佛言。聽風雨時數數浴。諸比丘道",
    "X40n0720_012:0592a10": "行身熱。汗垢塵坌。佛言。聽道行時數數浴。當如是",
    "X40n0720_012:0592a11": "說戒。",
    "X40n0720_012:0592a12": "所立戒相。",
    "X40n0720_012:0592a13": "若比丘半月洗浴。無病比丘應受不得過。除餘時。波",
    "X40n0720_012:0592a14": "逸提。餘時者。熱時。病時。作時。風雨時。道行時。此是時。",
    "X40n0720_012:0592a15": "釋義　半月洗浴者(僧祇云。若十日浴。數滿十五日。復應浴。若十四日乃至一",
    "X40n0720_012:0592a16": "日浴。應從浴日數。要滿十五日乃更浴。是名半月洗浴。非謂初一日至十五日。名為半月也)。熱",
    "X40n0720_012:0592a17": "時者。春四十五日夏初一月是熱時(薩婆多云。春殘一月半。夏",
    "X40n0720_012:0592a18": "初一月。是二月半名熱時。以天竺早熱。是名天竺熱時。如是隨處熱時。早晚數取二月半。於中浴無犯)。",
    "X40n0720_012:0592a19": "病時者。下至身體臭穢。是謂病時(僧祇云。病時者。癬疥瘙癰痤。如",
    "X40n0720_012:0592a20": "是種種病須浴。得適意聽浴)。作時者。下至掃屋前地(僧祇云。作時者。作泥",
    "X40n0720_012:0592a21": "作治房舍。若通水溝。若抒井。若泥房舍。若掃地。若洗浴和尚阿闍黎。乃至掃塔院僧院。下至五六動掃帚。",
    "X40n0720_012:0592a22": "得名作時)。風雨時者。下至旋風一滴雨著身(薩婆多云。風時必有",
    "X40n0720_012:0592a23": "塵土坌身體。雨時必使雨水濕衣。污染身體。或風雨二俱是為風雨時也)。道行時者。下",
    "X40n0720_012:0592a24": "至半由旬。若來若往者是。如上不得取前後。當",
    "X40n0720_012:0592b01": "取現在。",
    "X40n0720_012:0592b02": "犯緣　此戒具足三緣。方成本罪。一非開緣。二有",
    "X40n0720_012:0592b03": "心洗浴。三水已澆身。",
    "X40n0720_012:0592b04": "定罪　此中犯者。半月洗浴。除餘時。若過一遍澆",
    "X40n0720_012:0592b05": "身。波逸提。若水澆半身。亦波逸提。若方便莊",
    "X40n0720_012:0592b06": "嚴。欲洗浴不去。一切突吉羅。薩婆多云。若比丘",
    "X40n0720_012:0592b07": "昨日來今日浴。明日去今日浴。波逸提。比丘尼",
    "X40n0720_012:0592b08": "波逸提。小三眾突吉羅。是謂為犯。",
    "X40n0720_012:0592b09": "開緣　不犯者。半月洗浴。熱時病時作時風雨時",
    "X40n0720_012:0592b10": "道行時數數浴。若為力勢持強使洗浴。無犯。律",
    "X40n0720_012:0592b11": "攝云。若有要緣。須渡河澗。若繞灘磧。若過橋堤。脚",
    "X40n0720_012:0592b12": "跌墮水。或時悶絕。他以水澆。若為學浮。若遇天雨。",
    "X40n0720_012:0592b13": "並皆無犯。若在時內。須數洗者。應守持心。方為洗",
    "X40n0720_012:0592b14": "浴。五分云。若洗師及病人身體已濕因浴。不犯。",
    "X40n0720_012:0592b15": "僧祇云。若無上諸時。當作陶家浴法。先浴兩髀",
    "X40n0720_012:0592b16": "兩脚。後洗頭面腰背臂肘胸腋。無犯。不犯者最初",
    "X40n0720_012:0592b17": "未制戒等(若禮懺結壇日。須洗浴。斯出聖言。非犯。叢林大眾。普浴亦應。非犯)。",
    "X40n0720_012:0592b18": "○第五十七露地然火戒",
    "X40n0720_012:0592b19": "總釋。",
    "X40n0720_012:0592b20": "此是共戒。尼犯亦同。大乘同學。律攝云。因掉戲",
    "X40n0720_012:0592b21": "煩惱。制斯學處。此戒三緣合結。",
    "X40n0720_012:0592b22": "緣起處。",
    "X40n0720_012:0592b23": "佛在曠野城。",
    "X40n0720_012:0592b24": "起緣人。",
    "X40n0720_012:0592c01": "六羣自相謂言。我等在上座前。不得隨意言語。即",
    "X40n0720_012:0592c02": "出房外。在露地。拾諸柴草樹株。然火向炙。空樹株",
    "X40n0720_012:0592c03": "中有毒蛇。火氣熱逼。從樹孔出。比丘皆驚取所燒",
    "X40n0720_012:0592c04": "薪。散擲東西。迸火燒佛講堂。世尊訶責結戒。不聽",
    "X40n0720_012:0592c05": "露地然火。病比丘畏慎。佛言聽病比丘露地然火。",
    "X40n0720_012:0592c06": "諸比丘欲為病比丘煑粥羮飯。若熏鉢。若染衣。若",
    "X40n0720_012:0592c07": "然燈。若燒香。皆畏慎不敢作。佛言。如此等事聽作。",
    "X40n0720_012:0592c08": "當如是說戒。",
    "X40n0720_012:0592c09": "所立戒相。",
    "X40n0720_012:0592c10": "若比丘無病自為炙身。故在露地然火。若教人然。除",
    "X40n0720_012:0592c11": "時因緣。波逸提。",
    "X40n0720_012:0592c12": "釋義　病者(若癬疥瘙癢。黃爛風病。知是種種病須火得安樂。故開無犯)。自謂",
    "X40n0720_012:0592c13": "炙身故。在露地然火(謂戒體必在無覆障處。若在溫室厨屋浴堂中然不制。若",
    "X40n0720_012:0592c14": "吹令發燄。若翻轉柴薪令火熾盛。故曰然也)。除時因緣者(若為病人煮粥羮飯。若直",
    "X40n0720_012:0592c15": "月。若監知食事。若次直然火然燈。若在厨屋中溫室中浴堂中然火。若為和尚阿闍黎然火。若熏鉢。煖水",
    "X40n0720_012:0592c16": "染衣然火。如是等因緣皆聽。故曰除時因緣)。",
    "X40n0720_012:0592c17": "犯緣　此戒具足三緣。方成本罪。一處無覆障。二",
    "X40n0720_012:0592c18": "柴薪燄火。三自然教他。",
    "X40n0720_012:0592c19": "定罪　此中犯者。無病為自炙故。在露地然火。若",
    "X40n0720_012:0592c20": "然草木枝葉紵麻芻摩。若牛糞糠䴬。一切波逸提。",
    "X40n0720_012:0592c21": "若以火置草木枝葉紵麻牛糞糠䴬中然者。一",
    "X40n0720_012:0592c22": "切波逸提。若被燒半燋者。擲著火中。突吉羅。",
    "X40n0720_012:0592c23": "若然炭。突吉羅。若不語前人言汝看是知是者。",
    "X40n0720_012:0592c24": "突吉羅。五分云。為炙然火。燄高至四指。波逸提。",
    "X40n0720_012:0593a01": "僧祇云。持炬行欲抖擻。不得在未燒地。當在灰",
    "X40n0720_012:0593a02": "上。若瓦上。若炬火自落地。即在上抖擻。無罪。律",
    "X40n0720_012:0593a03": "攝云。若放野火。得窣吐羅罪。比丘尼波逸提。小",
    "X40n0720_012:0593a04": "三眾突吉羅。是謂為犯。",
    "X40n0720_012:0593a05": "開緣　不犯者。語前人言。看是知是。若病人自然",
    "X40n0720_012:0593a06": "教人。然有時因緣。看病人。為病者煑粥羮飯。若在",
    "X40n0720_012:0593a07": "厨屋中溫室中浴堂中。若熏鉢。若煑染衣汁。然燈",
    "X40n0720_012:0593a08": "燒香。一切無犯。薩婆多云。若行路盛寒不犯。無",
    "X40n0720_012:0593a09": "犯者最初未制戒。",
    "X40n0720_012:0593a10": "會詳　第四分云。向火有五過。一令人無顏色。二",
    "X40n0720_012:0593a11": "無力。三眼暗。四令多人閙集。五多說俗事。僧祇",
    "X40n0720_012:0593a12": "云。然火有七事無利益。一壞眼。二壞色。三身羸。四",
    "X40n0720_012:0593a13": "衣垢壞。五壞牀褥。六生犯戒因緣。七增世俗言論。",
    "X40n0720_012:0593a14": "○第五十八戲藏衣鉢戒",
    "X40n0720_012:0593a15": "總釋。",
    "X40n0720_012:0593a16": "此是共戒。尼犯亦同。大乘同學。律攝云。由調戲",
    "X40n0720_012:0593a17": "事不寂靜煩惱。制斯學處。",
    "X40n0720_012:0593a18": "緣起處。",
    "X40n0720_012:0593a19": "佛在給孤獨園。有居士請眾僧明日食。十七羣持",
    "X40n0720_012:0593a20": "衣鉢坐具針筒。著一面經行。望食時到。",
    "X40n0720_012:0593a21": "起緣人。",
    "X40n0720_012:0593a22": "六羣伺彼背向時。取而藏舉。時到尋覓。六羣在前",
    "X40n0720_012:0593a23": "調弄。餘比丘觀察知彼藏舉。白佛呵責結戒。",
    "X40n0720_012:0593a24": "所立戒相。",
    "X40n0720_012:0593b01": "若比丘藏比丘衣鉢坐具針筒。若自藏教人藏。下至",
    "X40n0720_012:0593b02": "戲笑者。波逸提。",
    "X40n0720_012:0593b03": "釋義　藏比丘衣鉢坐具針筒者(此之六物。乃沙門要具。合畜之",
    "X40n0720_012:0593b04": "物。故得本罪。不合畜者。但得惡作)。若自藏。若教他藏(或自或他咸制不應)。下",
    "X40n0720_012:0593b05": "至戲笑者(或為惱他而藏。乃至嬉戲取笑而藏。並同制斷)。",
    "X40n0720_012:0593b06": "犯緣　此戒具足三緣。方成本罪。一有心調弄。二",
    "X40n0720_012:0593b07": "所藏六物。三藏舉已竟。",
    "X40n0720_012:0593b08": "定罪　此中犯者。若自藏教他人藏。下至戲笑。波",
    "X40n0720_012:0593b09": "逸提。僧祇云。三衣中若藏一一衣。波夜提。若",
    "X40n0720_012:0593b10": "僧祇支及餘衣等。越毗尼(或云僧却崎。唐言掩腋衣。用覆左肩。右開左合",
    "X40n0720_012:0593b11": "少年。比丘乞食。露現胸腋。為女所愛。佛制此衣掩其胸腋)。三種鉢一一藏。波夜",
    "X40n0720_012:0593b12": "提。若鍵鎡及餘器。越毗尼。藏尼師壇。波夜提。",
    "X40n0720_012:0593b13": "藏餘敷具。越毗尼。若有針合藏。波夜提。無",
    "X40n0720_012:0593b14": "針。越毗尼。薩婆多云。若覓不得。波逸提。若不",
    "X40n0720_012:0593b15": "覓得。突吉羅。若藏石鉢金銀瑠璃一切諸寶鉢。",
    "X40n0720_012:0593b16": "若覓得。不得。盡突吉羅。若藏五大上色衣及餘",
    "X40n0720_012:0593b17": "雜毛衣。盡突吉羅。五分云。藏餘四眾乃至畜生",
    "X40n0720_012:0593b18": "物。突吉羅。尼藏二眾物。波逸提。藏三眾物。皆",
    "X40n0720_012:0593b19": "突吉羅。比丘尼波逸提。小三眾突吉羅。是謂為",
    "X40n0720_012:0593b20": "犯。",
    "X40n0720_012:0593b21": "開緣　不犯者。相體惜而取舉。若在露地。為風雨",
    "X40n0720_012:0593b22": "所飄漬取舉。若物主為性慢。藏所有衣鉢坐具針",
    "X40n0720_012:0593b23": "筒。放散狼藉。為欲戒勅彼故。而取藏之。若借彼衣。",
    "X40n0720_012:0593b24": "著而不收攝。恐失。便取舉之。若以此衣鉢諸物故。",
    "X40n0720_012:0593c01": "有命難。梵行難。取藏之。一切無犯。不犯者最初未",
    "X40n0720_012:0593c02": "制戒等。",
    "X40n0720_012:0593c03": "○第五十九不問主輒著淨施衣戒",
    "X40n0720_012:0593c04": "總釋。",
    "X40n0720_012:0593c05": "此是共戒。尼結亦同。大乘同學。律攝云。此由衣",
    "X40n0720_012:0593c06": "事及廢闕煩惱。制斯學處。",
    "X40n0720_012:0593c07": "緣起處。",
    "X40n0720_012:0593c08": "佛在給孤獨園。",
    "X40n0720_012:0593c09": "起緣人。",
    "X40n0720_012:0593c10": "六羣真實施親厚比丘衣已。後不語主。還取著。諸",
    "X40n0720_012:0593c11": "比丘聞白佛。訶責結戒。",
    "X40n0720_012:0593c12": "所立戒相。",
    "X40n0720_012:0593c13": "若比丘與比丘比丘尼式叉摩那沙彌沙彌尼衣。後",
    "X40n0720_012:0593c14": "不語主。還取著。波逸提。",
    "X40n0720_012:0593c15": "釋義　與衣者。淨施衣也。淨施衣有二種。一者真",
    "X40n0720_012:0593c16": "實淨施。二者展轉淨施。真實淨施者。言此是我長",
    "X40n0720_012:0593c17": "衣未作淨。今為淨故與長老。作真實淨(作此真實淨者。善見",
    "X40n0720_012:0593c18": "云。正得掌護不得用。云何得用。若施主語言。此是我衣。隨長老用。若作是語。得用無罪)。展轉",
    "X40n0720_012:0593c19": "淨施者。此是我長衣未作淨。今為淨故與長老。彼",
    "X40n0720_012:0593c20": "應如是語。長老聽。長老有如是長衣未作淨。今與",
    "X40n0720_012:0593c21": "我為淨。故我便受。受已當問言。欲與誰耶。應報言",
    "X40n0720_012:0593c22": "與某甲。彼應作如是語。長老有是長衣未作淨。今",
    "X40n0720_012:0593c23": "與我為淨。故我便受。受已與某甲此衣。是某甲所",
    "X40n0720_012:0593c24": "有。汝為某甲故。守護持隨意用。是中真實淨施",
    "X40n0720_012:0594a01": "者。應問主然後取著。展轉淨施者。語以不語。隨意",
    "X40n0720_012:0594a02": "取著　式叉摩那(此云學戒女　律云。十八童女二歲學戒。又云小年。曾嫁十歲",
    "X40n0720_012:0594a03": "者與六法　十誦云。六法練心。能持六法。方與受具。二年練身。可知有胎無胎　事鈔云。式叉尼具學三",
    "X40n0720_012:0594a04": "法。一學根本。謂四重是。二學六法。所謂染心相觸。盜四錢。斷畜生命。小妄語。非時食飲酒也。三學行法。一",
    "X40n0720_012:0594a05": "切大尼戒。並須學之。若六法中隨一犯者。更與二年羯磨。僧祇云。在大尼下沙彌尼上坐)。沙彌",
    "X40n0720_012:0594a06": "沙彌尼(南山別行篇云。沙彌此翻息慈。謂息世染之情。以慈濟羣生也。又云。初入佛法。多存",
    "X40n0720_012:0594a07": "俗情。故須息惡行慈也)。後不語主還取著(此謂真實淨施衣。著用必須問主。不",
    "X40n0720_012:0594a08": "同展轉淨施隨意著用也)。",
    "X40n0720_012:0594a09": "犯緣　此戒具足二緣。方成本罪。一真實淨施衣。",
    "X40n0720_012:0594a10": "二不語主取著。",
    "X40n0720_012:0594a11": "定罪　此中犯者。真實施衣。不語主而取著。波逸",
    "X40n0720_012:0594a12": "提。薩婆多云。此戒體本與他衣作誑心。與欲使",
    "X40n0720_012:0594a13": "役故。令作己有想。作已便奪。波逸提。所以不與重",
    "X40n0720_012:0594a14": "者。不根本與故。比丘尼波逸提。小三眾突吉羅。",
    "X40n0720_012:0594a15": "是謂為犯。",
    "X40n0720_012:0594a16": "開緣　不犯者。若真實淨施語主取著。展轉淨施",
    "X40n0720_012:0594a17": "語以不語取著。無犯。不犯者最初未制戒等。",
    "X40n0720_012:0594a18": "○第六十著不壞色衣戒",
    "X40n0720_012:0594a19": "總釋。",
    "X40n0720_012:0594a20": "比是共戒。尼犯亦同。大乘同制。梵網云。應教身",
    "X40n0720_012:0594a21": "所著袈裟。皆使壞色等。律攝云。由衣服事譏嫌",
    "X40n0720_012:0594a22": "煩惱。制斯學處。",
    "X40n0720_012:0594a23": "緣起處。",
    "X40n0720_012:0594a24": "佛在給孤獨園。",
    "X40n0720_012:0594b01": "起緣人。",
    "X40n0720_012:0594b02": "六羣著白色衣。居士譏嫌。似王大臣。諸比丘聞白",
    "X40n0720_012:0594b03": "佛。呵責結戒。",
    "X40n0720_012:0594b04": "所立戒相。",
    "X40n0720_012:0594b05": "若比丘得新衣。應三種壞色。一一色中隨意壞。若青。",
    "X40n0720_012:0594b06": "若黑。若木蘭。若不壞色。著餘新衣。波逸提。",
    "X40n0720_012:0594b07": "釋義　新者。若是新衣。若初從人得壞色者。染作",
    "X40n0720_012:0594b08": "青黑木蘭也(青。律攝云。取訶黎勒。或研或擣。和水成泥。塗鐵器中停經一宿。和以煖水。",
    "X40n0720_012:0594b09": "染物成青。非真青也　黑。僧祇云。名字泥。不名字泥。名字泥者。呵黎勒[酉*卑]醯勒阿摩勒合鐵一器中。不名",
    "X40n0720_012:0594b10": "字泥者。實泥若池井泥。如是一切泥。即染物成皂色也　木蘭僧祇云。若呵黎勒[酉*卑]醯勒阿摩勒。如是比",
    "X40n0720_012:0594b11": "生鐵上。磨取汁染衣。是名木蘭。即紫絳色)。十誦云。若得青衣。應泥茜",
    "X40n0720_012:0594b12": "淨(泥謂黑色。茜乃草名。亦作蒨。即木蘭色也)。得泥衣應青。茜淨得茜衣。",
    "X40n0720_012:0594b13": "應青泥淨。得黃赤白衣。應青泥茜三種淨(此謂如法壞色)。",
    "X40n0720_012:0594b14": "若不壞色下(違制成犯)。",
    "X40n0720_012:0594b15": "犯緣　此戒具足二緣。方成本罪。一堪守持衣。二",
    "X40n0720_012:0594b16": "不壞色著用。",
    "X40n0720_012:0594b17": "定罪　此中犯者。若比丘不壞色。著餘新衣。波逸",
    "X40n0720_012:0594b18": "提。若重衣若輕衣不作淨而畜。突吉羅。若非",
    "X40n0720_012:0594b19": "衣鉢囊革屣囊針線囊禪帶帽襪鑷熱巾褁革屣",
    "X40n0720_012:0594b20": "巾不作淨畜。突吉羅。若以未染衣。寄白衣家。突",
    "X40n0720_012:0594b21": "吉羅。僧祇云。僧伽黎鬱多羅僧安陀會雨浴衣",
    "X40n0720_012:0594b22": "覆瘡衣尼師壇作淨者善。不作淨者彼夜提。薩",
    "X40n0720_012:0594b23": "婆多云。凡五大色若自染。突吉羅。若作衣不成受",
    "X40n0720_012:0594b24": "應量不應量。一切不得著。若先得五大色衣。後",
    "X40n0720_012:0594c01": "更改作如法色。則成受持。若先作如法色。後以",
    "X40n0720_012:0594c02": "五大色壞者。不成受持。若作三點淨者。得一切",
    "X40n0720_012:0594c03": "處著。若非純青淺青及碧作點淨。得作衣裏。舍",
    "X40n0720_012:0594c04": "勒(應法師譯為內衣。似今短裙也)。外若不現得著。若作現處。衣盡",
    "X40n0720_012:0594c05": "不得著。若亦黃白色色不純大者。亦如是。除富",
    "X40n0720_012:0594c06": "羅革屣。餘一切衣臥具物。乃至腰帶。盡應三點淨。",
    "X40n0720_012:0594c07": "一切如法色衣不如法色衣。不作淨著者。皆波",
    "X40n0720_012:0594c08": "逸提。若衣故點滅。猶是淨衣。不須更點淨。若先",
    "X40n0720_012:0594c09": "點淨衣。更以新物段。補十處五處。但一處作淨。不",
    "X40n0720_012:0594c10": "須一一淨也。若革屣。若得靴。應令白衣著行五",
    "X40n0720_012:0594c11": "六七步。即是作淨。若先衣財時作點淨。後染作",
    "X40n0720_012:0594c12": "色成已。若更不點淨無咎。以先淨故。僧祇云。作",
    "X40n0720_012:0594c13": "淨時不得大不得小。極大齊四指。極小如豌豆。或",
    "X40n0720_012:0594c14": "一或三或五或七或九不得。如華形。若浣[疊*毛]時。",
    "X40n0720_012:0594c15": "有泥墮上。若烏鳥泥足蹈上。即名為淨。若作僧",
    "X40n0720_012:0594c16": "伽黎。趣一角作淨。若一條若半條補者。亦作淨鬱",
    "X40n0720_012:0594c17": "多羅僧。安陀會亦爾。五分云。應三種色作誌。若",
    "X40n0720_012:0594c18": "不作誌。著著波逸提。若不著。宿宿波逸提。比",
    "X40n0720_012:0594c19": "丘尼波逸提。小三眾突吉羅。是謂為犯。",
    "X40n0720_012:0594c20": "開緣　不犯者。若得白色衣。染作青黑木蘭。若重",
    "X40n0720_012:0594c21": "衣若輕衣亦作淨畜。若非衣鉢囊。乃至褁革屣巾",
    "X40n0720_012:0594c22": "皆作淨畜。若衣染已。寄白衣家。若衣色脫更染。無",
    "X40n0720_012:0594c23": "犯。不犯者最初未制戒等。",
    "X40n0720_012:0594c24": "辯譌。今人不閑律典。或點淨已。更不說淨。謂點",
    "X40n0720_012:0595a01": "淨即說淨也。不知二種淨法戒制。各別罪結。兩途",
    "X40n0720_012:0595a02": "說淨。乃離畜長之愆。點淨而免新衣之過。烏可混",
    "X40n0720_012:0595a03": "淆。即如一切漿。以水作淨。得飲一切果菜。作淨已",
    "X40n0720_012:0595a04": "聽食。一切新衣作淨聽著。何得點淨而為說淨耶。",
    "X40n0720_012:0595a05": "達者詳之。",
    "X40n0720_012:0595a06": "○第六十一殺畜生命戒",
    "X40n0720_012:0595a07": "總釋。",
    "X40n0720_012:0595a08": "此是共戒。尼犯亦同。大乘同制犯重。梵網云。乃",
    "X40n0720_012:0595a09": "至一切有命者。不得故殺。此是性罪。律攝云。由",
    "X40n0720_012:0595a10": "生命事。無悲煩惱。制斯學處。此戒二緣合結。",
    "X40n0720_012:0595a11": "緣起處。",
    "X40n0720_012:0595a12": "佛在給孤獨園。",
    "X40n0720_012:0595a13": "起緣人。",
    "X40n0720_012:0595a14": "迦留陀夷不喜。見烏竹弓射之。遂成大[卄/積]。居士譏",
    "X40n0720_012:0595a15": "嫌。諸比丘白佛。訶責結戒。不聽斷畜生命。諸比丘",
    "X40n0720_012:0595a16": "坐起行來。多殺細蟲。或有作波逸提懺者。或有畏",
    "X40n0720_012:0595a17": "慎者。佛言。不知不犯。當如是說戒。",
    "X40n0720_012:0595a18": "所立戒相。",
    "X40n0720_012:0595a19": "若比丘故殺畜生命者。波逸提。",
    "X40n0720_012:0595a20": "釋義　故者(有心行殺表非錯悞)。畜生者。不能變化者(梵語底栗",
    "X40n0720_012:0595a21": "車。此云畜生。由因諂曲業故。於中受生。又梵云帝利耶瞿榆泥伽。此云旁行。又云旁生。其形旁故。因行不",
    "X40n0720_012:0595a22": "正受果報。旁負天而行。故曰旁行。徧於五趣。皆有地獄。有無足者如娘矩吒蟲等。有二足者如鐵嘴鳥等。",
    "X40n0720_012:0595a23": "有四足者如黑狡狗等。有多足者如百足等　鬼趣中。有無足者如毒蛇等。有二足者如鳥鴟等。有四足",
    "X40n0720_012:0595a24": "者如狐狸象馬等。有多足者如六足百足等　人趣三洲中。有無足者如一切腹行蟲等。有二足者如鴻",
    "X40n0720_012:0595b01": "雁等。有四足者如象馬等。有多足者如百足等　北洲中有二足者如鴻雁等。有四足者如象馬等。餘者",
    "X40n0720_012:0595b02": "無　四王及三十三天中有二足者如妙色鳥等。有四足者如象馬等。有多足者如寶蜂等。餘皆無也。上",
    "X40n0720_012:0595b03": "四天中唯有二足如色鳥等。餘皆無也。有水陸空行三類。具胎卵濕化四生)。殺法如波",
    "X40n0720_012:0595b04": "羅夷戒中。此不繁錄。",
    "X40n0720_012:0595b05": "犯緣　此戒具足三緣。方成本罪。一有心故殺。二",
    "X40n0720_012:0595b06": "命根已斷。三是旁生不能變形者。",
    "X40n0720_012:0595b07": "定罪　此中犯者。故殺畜生命。波逸提。方便欲",
    "X40n0720_012:0595b08": "殺而不殺。突吉羅。律攝云。使癲狂者行殺害時。",
    "X40n0720_012:0595b09": "彼雖無犯。教者本罪。五分云。畜生者。除龍餘畜",
    "X40n0720_012:0595b10": "生。是龍雖是畜。而能變化。具神力。守護國土。保綏",
    "X40n0720_012:0595b11": "正法。其功用與諸天相類。故殺者犯偷蘭遮。摩",
    "X40n0720_012:0595b12": "得勒伽云。欲斫藤誤斫蛇。不犯。欲斫蛇誤斫藤。惡",
    "X40n0720_012:0595b13": "作罪。欲斫蟲誤斫地。欲搦蟲而搦土。皆得惡作",
    "X40n0720_012:0595b14": "罪。比丘尼波逸提。小三眾突吉羅。是謂為犯。",
    "X40n0720_012:0595b15": "開緣　不犯者。不故殺。或以瓦石刀杖擲餘處。而",
    "X40n0720_012:0595b16": "誤斷生命。若經勞作房舍。手失瓦石而誤殺。若土",
    "X40n0720_012:0595b17": "墼杖木。若柱櫨棟椽。如是手捉不禁墮而殺者。作",
    "X40n0720_012:0595b18": "如是眾事。無有害心而死者。無犯。不犯者最初未",
    "X40n0720_012:0595b19": "制戒等。",
    "X40n0720_012:0595b20": "會詳　地持經云。殺生之罪能令眾生墮三惡道。",
    "X40n0720_012:0595b21": "若生人中得二種果報。一者短命。二者多病。如是",
    "X40n0720_012:0595b22": "十惡一一皆備。一者殺生何故受地獄苦。以其殺",
    "X40n0720_012:0595b23": "生。苦眾生故。所以身壞命終。地獄眾苦皆來切己。",
    "X40n0720_012:0595b24": "二者殺生何故出為畜生。以其殺生無有慈惻行。",
    "X40n0720_012:0595c01": "乖人倫故。地獄罪畢。受畜生身。三者殺生何故復",
    "X40n0720_012:0595c02": "為餓鬼。以其殺生。必緣慳心貪著滋味故。復為餓",
    "X40n0720_012:0595c03": "鬼。四者殺生何故生人而得短壽。以其殺生。殘害",
    "X40n0720_012:0595c04": "物命。故得短壽。五者殺生何故兼得多病。以殺生",
    "X40n0720_012:0595c05": "違適。眾患競集。故得多病。當知殺生過惡如是。",
    "X40n0720_012:0595c06": "薩婆多云。為憐愍故。為斷罪惡故。為長敬信心故。",
    "X40n0720_012:0595c07": "而結此戒。",
    "X40n0720_012:0595c09": "毗尼關要卷第十二"
}