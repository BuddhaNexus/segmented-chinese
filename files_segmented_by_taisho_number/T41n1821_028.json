{
    "T41n1821_028:0417a20": "俱舍論記卷第二十八",
    "T41n1821_028:0417a22": "沙門釋光述",
    "T41n1821_028:0417a23": "分別定品第八之一",
    "T41n1821_028:0417a24": "分別定品者。專注一緣名之為定。此品廣",
    "T41n1821_028:0417a25": "明故名分別。所以次明定品者。賢聖品明",
    "T41n1821_028:0417a26": "果。智品明因。定品明緣。緣望果疎故次明",
    "T41n1821_028:0417a27": "定也　又解依定發智故次明定。",
    "T41n1821_028:0417a28": "已說諸智至今次當辨者。就此品中。一明諸",
    "T41n1821_028:0417a29": "定功德。二明正法住世。三明造論宗旨。",
    "T41n1821_028:0417b01": "就第一明諸定功德中。一明所依諸定。二",
    "T41n1821_028:0417b02": "明能依功德　就第一明所依諸定中。一",
    "T41n1821_028:0417b03": "明四靜慮。二明四無色。三明八等至。四明",
    "T41n1821_028:0417b04": "諸等持　此下第一明四靜慮。將明生起",
    "T41n1821_028:0417b05": "　就生起中。一總結生起。二別生起定。三問",
    "T41n1821_028:0417b06": "起頌文　此即第一總結生起。於先所辨共",
    "T41n1821_028:0417b07": "功德中。已說諸智所成無諍等功德。餘靜慮",
    "T41n1821_028:0417b08": "等功德今次當辨。於中先辨所依止定",
    "T41n1821_028:0417b09": "者。此即第二別生起定。且諸定內靜慮",
    "T41n1821_028:0417b10": "云何者。此即第三問起頌文。頌曰至後",
    "T41n1821_028:0417b11": "漸離前支者。就頌答中。初頌出體。後半頌",
    "T41n1821_028:0417b12": "顯差別。此中言樂。樂有二種。若初．二定樂",
    "T41n1821_028:0417b13": "輕安名樂。若第三定樂樂受名樂。以樂名",
    "T41n1821_028:0417b14": "同。頌總言樂。若不爾者。寧得通前三靜慮",
    "T41n1821_028:0417b15": "耶。餘如長行釋。論曰至靜慮差別者。",
    "T41n1821_028:0417b16": "明先說意。此總有四至五蘊為性者。",
    "T41n1821_028:0417b17": "釋初頌。此四靜慮各有二種。謂定及生。生",
    "T41n1821_028:0417b18": "即如前世品已說。定靜慮體。總而言之是善",
    "T41n1821_028:0417b19": "性攝。能令心王住一境性。剋性出體。以",
    "T41n1821_028:0417b20": "善等持為自性故。若并助伴相應．俱有。五",
    "T41n1821_028:0417b21": "蘊為性。何名一境性者。問。謂專一",
    "T41n1821_028:0417b22": "所緣者。答。專一所緣名之為定。若爾",
    "T41n1821_028:0417b23": "即心至餘心所法者。經部難。若專一緣即此",
    "T41n1821_028:0417b24": "心王。專一境位。依之建立三摩地名。不",
    "T41n1821_028:0417b25": "應別有餘心所法說名等持。經部依心假",
    "T41n1821_028:0417b26": "立定故。別法令心至非體即心者。說一",
    "T41n1821_028:0417b27": "切有部釋。別有心所令彼心王於一境轉。",
    "T41n1821_028:0417b28": "名三摩地。非體即心。豈不諸心至皆",
    "T41n1821_028:0417b29": "一境轉者。經部復難。豈不諸心剎那．剎那前",
    "T41n1821_028:0417c01": "後滅故皆一境轉。心王之外何用等持。汝若",
    "T41n1821_028:0417c02": "謂等持令彼心王於第二念不散亂故須",
    "T41n1821_028:0417c03": "有等持。即於剎那相應心王等持無用。經",
    "T41n1821_028:0417c04": "部復難。汝立餘心．心所。由三摩地故於一",
    "T41n1821_028:0417c05": "境轉。此三摩地復由誰故於一境轉。汝即",
    "T41n1821_028:0417c06": "解云還即由此餘心．心所令三摩地於一",
    "T41n1821_028:0417c07": "境轉故　牒破云。又由此餘心．心所故三",
    "T41n1821_028:0417c08": "摩地成。寧不即由此餘心．心所法故。心",
    "T41n1821_028:0417c09": "於一境轉。何用等持令心一境。此文稍隱。",
    "T41n1821_028:0417c10": "應善思之。又三摩地是大地法。遍與一切",
    "T41n1821_028:0417c11": "三性相應。應一切心皆一境轉。皆應名定。",
    "T41n1821_028:0417c12": "不爾餘品等持劣故者。說一切有部救",
    "T41n1821_028:0417c13": "云。不爾。餘散品心性雖有等持。體性劣故",
    "T41n1821_028:0417c14": "不名為定。有餘師說至即四靜慮故者。",
    "T41n1821_028:0417c15": "有餘經部師說。即心一境前後相續轉時名",
    "T41n1821_028:0417c16": "三摩地。離心之外無別有體　契經說此",
    "T41n1821_028:0417c17": "定為增上心學故。顯定即心。心清淨",
    "T41n1821_028:0417c18": "最勝即四靜慮故。顯心即定。故知離心無",
    "T41n1821_028:0417c19": "別定體。依何義故立靜慮名者。問名。",
    "T41n1821_028:0417c20": "由此寂靜至以慧為體者。說一切有部",
    "T41n1821_028:0417c21": "答。由定寂靜慧能審慮。審慮即是實了知",
    "T41n1821_028:0417c22": "義。從用及果為名故名靜慮。如契經說心",
    "T41n1821_028:0417c23": "若在定能如實了知　印度造字聲明論中",
    "T41n1821_028:0417c24": "有字界．字緣審慮梵云振多。是字緣。於振",
    "T41n1821_028:0417c25": "多義中置地界故。地是梵音。復以餘聲明",
    "T41n1821_028:0417c26": "法助此振多地界。變成馱南。馱南此云靜",
    "T41n1821_028:0417c27": "慮。舊云禪。或云禪那。或云持阿那。皆訛",
    "T41n1821_028:0417c28": "也。有餘部計審慮是思。為簡彼說故言",
    "T41n1821_028:0417c29": "此宗審慮以慧為體。又婆沙八十三云。靜",
    "T41n1821_028:0418a01": "謂等引。慮謂遍觀。故名靜慮。若爾諸",
    "T41n1821_028:0418a02": "等持皆應名靜慮者難。若寂靜審慮名靜慮",
    "T41n1821_028:0418a03": "者。諸八地等持皆應名靜慮。不爾唯",
    "T41n1821_028:0418a04": "勝至亦得日名者。答。不爾。唯勝方立此名。",
    "T41n1821_028:0418a05": "如世間言發光名日。非螢．燭等發於劣",
    "T41n1821_028:0418a06": "光亦得日名。靜慮如何獨名為勝者。",
    "T41n1821_028:0418a07": "問。諸等持內至獨名靜慮者。答。八等持",
    "T41n1821_028:0418a08": "內唯此四種。一攝受靜慮支。二止．觀均行最",
    "T41n1821_028:0418a09": "能審慮。三得現法樂住。四得樂通行名。故",
    "T41n1821_028:0418a10": "四等持獨名靜慮。餘定不爾。若爾染污",
    "T41n1821_028:0418a11": "寧得此名者　問。由彼亦能邪審慮故者。",
    "T41n1821_028:0418a12": "答。由彼染定發得邪慧能邪審慮亦名靜",
    "T41n1821_028:0418a13": "慮。是則應有太過之失者。難。若能令",
    "T41n1821_028:0418a14": "慧邪審慮故名靜慮者。是即應有太過之",
    "T41n1821_028:0418a15": "失。一切三界諸惑相應慧。皆能邪審慮與",
    "T41n1821_028:0418a16": "彼相應定亦應名靜慮。無太過失至",
    "T41n1821_028:0418a17": "有惡靜慮者。答。無太過失。要與善靜慮相",
    "T41n1821_028:0418a18": "似義中方名染靜慮。餘非相似不名靜慮。",
    "T41n1821_028:0418a19": "生芽名種。敗種名種。似生種故立以種",
    "T41n1821_028:0418a20": "名。等謂等取涸池．死人等。此即引喻。世尊",
    "T41n1821_028:0418a21": "亦說有惡靜慮。即味靜慮。此即引證。",
    "T41n1821_028:0418a22": "若一境性至初二．三．四者。釋第五．第六句。",
    "T41n1821_028:0418a23": "問。若一境性是靜慮體。依何相立初．二．三．",
    "T41n1821_028:0418a24": "四差別不同。具伺喜．樂至分為四種者。",
    "T41n1821_028:0418a25": "答。具伺．喜．樂建立為初。由此已明亦具",
    "T41n1821_028:0418a26": "尋義。以此三法必與尋俱。如煙與火必",
    "T41n1821_028:0418a27": "定俱行。非伺有喜．樂而不與尋俱。影顯可",
    "T41n1821_028:0418a28": "知。頌不別說。定通四定不約彼明。漸離",
    "T41n1821_028:0418a29": "前支立二．三．四。離伺但有喜．樂二種立",
    "T41n1821_028:0418b01": "第二定。離伺．喜二但有樂一立第三定。具",
    "T41n1821_028:0418b02": "離伺．喜．樂三種立第四定。如次配釋。但言",
    "T41n1821_028:0418b03": "離伺。亦定離尋不別說也。故一境性分為",
    "T41n1821_028:0418b04": "四種。",
    "T41n1821_028:0418b05": "已辨靜慮無色云何者。此下第二明四無色。",
    "T41n1821_028:0418b06": "結前問起。頌曰至昧劣故立名者。就頌",
    "T41n1821_028:0418b07": "答中初句及四蘊明體性。離下地約生分",
    "T41n1821_028:0418b08": "四。次兩句顯除色想。次一句釋總名。次",
    "T41n1821_028:0418b09": "一句釋妨。後四句釋別名。論曰至隨",
    "T41n1821_028:0418b10": "轉色故者。釋初句及四蘊。此四無色與四靜",
    "T41n1821_028:0418b11": "慮。數同。自性同。謂數有四。自性各二。生如",
    "T41n1821_028:0418b12": "前說。即世品說由生有四種。定無色體總",
    "T41n1821_028:0418b13": "而言之。亦善性攝心一境性。依此數．性．同",
    "T41n1821_028:0418b14": "故。頌中說亦如是言。然助伴中此除色蘊",
    "T41n1821_028:0418b15": "有餘四蘊。無色無有隨轉色故。雖一",
    "T41n1821_028:0418b16": "境性至非非想處者。釋離下地。約生不同",
    "T41n1821_028:0418b17": "分四。雖一境性四無色定體相無差別。離",
    "T41n1821_028:0418b18": "下地染生彼上地。約生不同故分四種。謂",
    "T41n1821_028:0418b19": "若已離第四靜慮染生上地時。立空無邊",
    "T41n1821_028:0418b20": "處。乃至已離無所有處染生上地時。立非",
    "T41n1821_028:0418b21": "想非非想處。離名何義者。問。謂由",
    "T41n1821_028:0418b22": "此道至離下染義者。答。謂隨由何道解脫",
    "T41n1821_028:0418b23": "下地惑。是離下染義。即此四根本至起",
    "T41n1821_028:0418b24": "色想故者。釋第三．第四句。因解無色明除",
    "T41n1821_028:0418b25": "色想　緣下地色。謂第四定色。餘文可知",
    "T41n1821_028:0418b26": "　無色雖亦緣下六地類智品道俱生戒色。今",
    "T41n1821_028:0418b27": "據有漏言除色想。皆無色故立無色",
    "T41n1821_028:0418b28": "名者。釋第五句。空等四處皆無色故立無",
    "T41n1821_028:0418b29": "色名。此因不成許有色故者。大眾部．化",
    "T41n1821_028:0418c01": "地部等出過。皆無色故立無色名。此因不",
    "T41n1821_028:0418c02": "成。我許彼界亦有色故。若爾何故立",
    "T41n1821_028:0418c03": "無色名者。問。由彼色微至亦名無黃者。",
    "T41n1821_028:0418c04": "大眾部等答。由彼色微故名無色。引喻可",
    "T41n1821_028:0418c05": "知。許彼界中至亦遮有故者。說一切有",
    "T41n1821_028:0418c06": "部責破大眾部等　許彼界中色有何相。此",
    "T41n1821_028:0418c07": "即總責。下牒計破。若言彼界雖無餘色。唯",
    "T41n1821_028:0418c08": "有身．語律儀。破云身．語既無。律儀寧有。夫",
    "T41n1821_028:0418c09": "有律儀。謂於彼地容起身．語。於無色界",
    "T41n1821_028:0418c10": "身．語既無。律儀寧有。又無大種何有造色。",
    "T41n1821_028:0418c11": "夫所造色由大種造。彼無色界既無大種。",
    "T41n1821_028:0418c12": "何有造色身．語律儀　若謂如有無漏律",
    "T41n1821_028:0418c13": "儀。雖無無漏身．語大種。而有無漏律儀。隨",
    "T41n1821_028:0418c14": "身大造。彼界雖無身．語大種。何妨得有",
    "T41n1821_028:0418c15": "身．語律儀。隨身大造。破云。不爾。無漏律儀",
    "T41n1821_028:0418c16": "是不繫故。雖無無漏身．語大種。而有無漏",
    "T41n1821_028:0418c17": "律儀。隨所依身。有漏大造。無色律儀體是有",
    "T41n1821_028:0418c18": "漏。是界繫故。不可說言彼界雖無身．語",
    "T41n1821_028:0418c19": "大種。而有律儀隨身大造。又彼定中不但",
    "T41n1821_028:0418c20": "遮彼無漏律儀。亦遮有彼有漏律儀　又",
    "T41n1821_028:0418c21": "解謂彼定中不但遮彼身．語大種。亦遮有",
    "T41n1821_028:0418c22": "彼身．語律儀。言無色故。律儀寧有。若",
    "T41n1821_028:0418c23": "許於彼至此有何理者。又縱許牒破　若許",
    "T41n1821_028:0418c24": "於彼無色界中有色根身。破云。如何可言",
    "T41n1821_028:0418c25": "彼色微少　若謂於彼身量小故名無色",
    "T41n1821_028:0418c26": "者。破云。水細虫極微。亦應名無色。小不可",
    "T41n1821_028:0418c27": "見故　若謂身極清妙故名無色者。破云。",
    "T41n1821_028:0418c28": "中有．色界應名無色。亦清妙故　若謂彼",
    "T41n1821_028:0418c29": "身清妙中極故名無色。中有．色界。清妙非",
    "T41n1821_028:0419a01": "極不名無色。破云。應唯有頂得無色名。",
    "T41n1821_028:0419a02": "清妙中極故。如定有勝．劣上．下不同。生身",
    "T41n1821_028:0419a03": "亦有勝．劣上．下不等。故有頂最勝　若言",
    "T41n1821_028:0419a04": "彼色非下地眼見故名無色。破云。又生四",
    "T41n1821_028:0419a05": "靜慮所有色身。非下地眼所能取故。與彼",
    "T41n1821_028:0419a06": "無色何異不名無色。此即以下同上　若",
    "T41n1821_028:0419a07": "謂欲．色隨義立名。實有欲．色名欲．色",
    "T41n1821_028:0419a08": "界。無色不然。非隨義立。雖實有色。而名",
    "T41n1821_028:0419a09": "無色。此有何理。若謂經說至有色理",
    "T41n1821_028:0419a10": "成者。牒大眾部等所引四經證無色界有",
    "T41n1821_028:0419a11": "色。一若謂經說壽．煖和合。彼既有壽。明知",
    "T41n1821_028:0419a12": "有煖。煖即色故。二又經說名色與識相依。",
    "T41n1821_028:0419a13": "如二蘆束相依住故。既許彼界識體非無。",
    "T41n1821_028:0419a14": "是則亦應許有名色。三又經說名色識為",
    "T41n1821_028:0419a15": "緣故。彼界既有識。明知有名色。四又經",
    "T41n1821_028:0419a16": "說。遮離色．受．想．行四。識有來．去。故彼界",
    "T41n1821_028:0419a17": "既有識。明知亦具有色．受．想．行。故婆沙云。",
    "T41n1821_028:0419a18": "復說離色．受．想．行。不應說識有去．來。住",
    "T41n1821_028:0419a19": "有死有生。無色界中既得有識。亦應具足",
    "T41n1821_028:0419a20": "有四識住(已上論文)。故總結言。由此無色有色理",
    "T41n1821_028:0419a21": "成。此證不成至為遮離一切者。說一切",
    "T41n1821_028:0419a22": "有部。總非勸思。通前引教。且初經言壽．煖",
    "T41n1821_028:0419a23": "合者。為約三界說如汝異執。為約欲界",
    "T41n1821_028:0419a24": "說如我所宗。理應約欲說。若通上二界不",
    "T41n1821_028:0419a25": "應言煖。據煖顯相。且言約欲不言色界。",
    "T41n1821_028:0419a26": "若隱顯合論。煖亦通色界　通第二經云．",
    "T41n1821_028:0419a27": "名色與識相依住者。為約三界說如汝異",
    "T41n1821_028:0419a28": "執。為約欲．色說如我所宗。理應但約欲．",
    "T41n1821_028:0419a29": "色說也。若通無色不應言色　通第三",
    "T41n1821_028:0419b01": "經云。所說名色識為緣者。為說一切識皆",
    "T41n1821_028:0419b02": "為名色緣如汝異執。為說名色生無不",
    "T41n1821_028:0419b03": "緣於識如我所宗。理實亦有識唯生名不",
    "T41n1821_028:0419b04": "能生色　通第四經云。遮離色乃至行。識",
    "T41n1821_028:0419b05": "有來．去者。於四蘊中。為遮隨離一識有",
    "T41n1821_028:0419b06": "來．去如汝異執。於四蘊中為遮離一切",
    "T41n1821_028:0419b07": "識有來．去如我所宗。理實無色亦有離色",
    "T41n1821_028:0419b08": "有餘三蘊。識有來．去。言無去．來。遮離一",
    "T41n1821_028:0419b09": "切。若謂契經至應有段食者。說一切有",
    "T41n1821_028:0419b10": "部牒救破。若謂契經言無簡別。不應於此",
    "T41n1821_028:0419b11": "更致審思。此說不然。太過失故　破第一",
    "T41n1821_028:0419b12": "云。若經無簡別。無色有壽亦有煖者。經無",
    "T41n1821_028:0419b13": "簡別。謂應外煖亦與壽合　破第二云。若",
    "T41n1821_028:0419b14": "經無簡別。無色有識亦有名色。相依住者。",
    "T41n1821_028:0419b15": "經無簡別。又應外名色與識相依　破第",
    "T41n1821_028:0419b16": "三云。若經無簡別無色有識與名色為緣",
    "T41n1821_028:0419b17": "者。經無簡別。又應外名色以識為緣。此文",
    "T41n1821_028:0419b18": "雙破第二．第三　破第四云。若經無簡別。",
    "T41n1821_028:0419b19": "言四識住能持於識。無色有識亦有色識",
    "T41n1821_028:0419b20": "住。經無簡別。說四食能持有情。色．無色界",
    "T41n1821_028:0419b21": "既有有情。應有段食。故說四食如四識住。",
    "T41n1821_028:0419b22": "言四識住。即是彼引第四經文。遮離色乃",
    "T41n1821_028:0419b23": "至行識。四識住經。若謂經說至超色想",
    "T41n1821_028:0419b24": "等者。牒救徵破。汝若謂經說有一類天超",
    "T41n1821_028:0419b25": "段食故。又說彼天喜為食故。說段食上界",
    "T41n1821_028:0419b26": "非有。無斯過者。則無色界不應有色。汝",
    "T41n1821_028:0419b27": "引二經證上二界無有段食。我引三經",
    "T41n1821_028:0419b28": "證無色界而無有色　契經說彼無色界中",
    "T41n1821_028:0419b29": "出離色故。若彼界中猶有色者。何名出離",
    "T41n1821_028:0419c01": "　又契經云四無色解脫。最為寂靜超諸",
    "T41n1821_028:0419c02": "色故。既云超諸色。明知彼無色　又契經",
    "T41n1821_028:0419c03": "說無色有情。一切色想皆超越故。斷緣色",
    "T41n1821_028:0419c04": "貪名超色想。或據四根本及上三邊既超",
    "T41n1821_028:0419c05": "色想。明非有色　若無色界如汝所執實",
    "T41n1821_028:0419c06": "有色者。定應彼色自相可知。如何可言超",
    "T41n1821_028:0419c07": "色想　等。等取前二經。若謂觀下至",
    "T41n1821_028:0419c08": "彼界無色者。又牒救破。若謂無色觀下欲．",
    "T41n1821_028:0419c09": "色界麁色故。說超色想等。則於段食亦應",
    "T41n1821_028:0419c10": "許然。應超下麁段食有細段食　又四靜",
    "T41n1821_028:0419c11": "慮超下麁色。亦應可說出離色言。是則四",
    "T41n1821_028:0419c12": "靜慮亦應名無色　又亦應說無色界中",
    "T41n1821_028:0419c13": "出離受等。彼亦超下麁受等故。經既不說",
    "T41n1821_028:0419c14": "無色界中超受等言。知無色中遍超色類",
    "T41n1821_028:0419c15": "非超受等。由此定知。彼界無色。然契",
    "T41n1821_028:0419c16": "經中至非永出故者。說一切有部通大眾等",
    "T41n1821_028:0419c17": "伏難。伏難意云。經中既言有不出有。明知",
    "T41n1821_028:0419c18": "無色有不能出色有。若能出者應言有出",
    "T41n1821_028:0419c19": "有。為通此伏難故釋斯經　然契經中說",
    "T41n1821_028:0419c20": "三有不能出三有者。為自地惑之所縛",
    "T41n1821_028:0419c21": "故。故言於自地有不能出故。但離八地",
    "T41n1821_028:0419c22": "非離有頂故。故言非遍出故。凡夫斷惑後",
    "T41n1821_028:0419c23": "還退故。故言非永出故。是故經言有不出",
    "T41n1821_028:0419c24": "有。不言無色有不能出色有。又薄伽",
    "T41n1821_028:0419c25": "梵至無不成過者。復引經證無色界無色。",
    "T41n1821_028:0419c26": "如文可知。破訖結言。故所立因皆無色。故",
    "T41n1821_028:0419c27": "立無色名。無不成過。在彼多劫至色",
    "T41n1821_028:0419c28": "從何生者。釋第六句。問。在彼無色經於",
    "T41n1821_028:0419c29": "多劫色相續斷。後沒生下欲．色界時。色從",
    "T41n1821_028:0420a01": "何生。此從心生至從彼心生者。論主以",
    "T41n1821_028:0420a02": "經部義答。正釋頌文後色起從心此色從心",
    "T41n1821_028:0420a03": "生。非從色起。謂昔所起感色果因。熏習在",
    "T41n1821_028:0420a04": "心功能今熟。是故今時欲．色界色。從彼無",
    "T41n1821_028:0420a05": "色界心中色種生。彼無色身心依何轉",
    "T41n1821_028:0420a06": "者。大眾部等問。離身何不轉者。說一切",
    "T41n1821_028:0420a07": "有部反責。下曾不見故者。大眾部等答。",
    "T41n1821_028:0420a08": "下欲．色界。曾不見有離於色身。心得轉",
    "T41n1821_028:0420a09": "故。色界無段食至心轉所依者。說一切",
    "T41n1821_028:0420a10": "有部反責。色界無段食。身復依何轉。下欲",
    "T41n1821_028:0420a11": "界中。亦不見色身離段食轉故。又先世品。",
    "T41n1821_028:0420a12": "說彼無色心轉所依。謂依命根眾同分轉。",
    "T41n1821_028:0420a13": "已釋總名至得別名耶者。釋後四句。結",
    "T41n1821_028:0420a14": "前問起。不爾者。答。云何者。徵。",
    "T41n1821_028:0420a15": "下三無色至建立三名者。釋前三無色從",
    "T41n1821_028:0420a16": "加行立名。故正理七十七云。若由勝解思",
    "T41n1821_028:0420a17": "惟無邊空。加行所成名空無邊處。謂若有",
    "T41n1821_028:0420a18": "法雖與色俱。而其自體不依屬色諸有於",
    "T41n1821_028:0420a19": "色求出離者。必應最初思惟彼法。謂虛空",
    "T41n1821_028:0420a20": "體雖與色俱。而待色無方得顯了。外法所",
    "T41n1821_028:0420a21": "攝其相無邊。思惟彼時易能離色。故加行",
    "T41n1821_028:0420a22": "位思惟虛空成時。隨應亦緣餘法。但從加",
    "T41n1821_028:0420a23": "行建立此名。若由勝解思惟無邊識。加行",
    "T41n1821_028:0420a24": "所成名識無邊處。謂於純淨六種識身能了",
    "T41n1821_028:0420a25": "別中。善取相已安住勝解。由假想力。思惟",
    "T41n1821_028:0420a26": "觀察無邊識相。由此加行為先所成。隨其",
    "T41n1821_028:0420a27": "所應亦緣餘法。但從加行建立此名。若由",
    "T41n1821_028:0420a28": "勝解捨一切所有。加行所成。名無所有處。",
    "T41n1821_028:0420a29": "謂見無邊行相麁動為欲厭捨起此加行。",
    "T41n1821_028:0420b01": "是故此處名最勝捨。以於此中不復樂作",
    "T41n1821_028:0420b02": "無邊行相。心於所緣捨諸所有寂然住故",
    "T41n1821_028:0420b03": "(已上論文)　立第四名至是立名正因者。釋後無色。",
    "T41n1821_028:0420b04": "立第四名由想昧劣。謂無下七地明勝想",
    "T41n1821_028:0420b05": "故。得非想名。有昧劣想故不同二無心",
    "T41n1821_028:0420b06": "名非非想。雖加行時亦作是念。前七定諸",
    "T41n1821_028:0420b07": "想如病．如箭．如癰　或初二定喜想如病。",
    "T41n1821_028:0420b08": "三定樂想如箭。四．五．六．七地捨想如癰",
    "T41n1821_028:0420b09": "　若想全無如二無心。便同愚癡黑闇。相似",
    "T41n1821_028:0420b10": "無所覺知。唯有非想非非想中與上相違",
    "T41n1821_028:0420b11": "寂靜美妙。於加行中厭想厭無想。應名非",
    "T41n1821_028:0420b12": "想非非想　而不就此加行立名。以若詰",
    "T41n1821_028:0420b13": "言何緣加行作如是念。必應答言以於彼",
    "T41n1821_028:0420b14": "有頂根本處想昧劣故。所以加行隨彼根",
    "T41n1821_028:0420b15": "本作如是念。由此根本想昧劣故。是立非",
    "T41n1821_028:0420b16": "想非非想名正因。故從根本立名。不從",
    "T41n1821_028:0420b17": "加行立名。又正理云。此四無色皆言處者。",
    "T41n1821_028:0420b18": "以是諸有生長處故。",
    "T41n1821_028:0420b19": "已辨無色至無漏謂出世者。此下第三明八",
    "T41n1821_028:0420b20": "等至　就中。一總明八等至。二別明八等",
    "T41n1821_028:0420b21": "至　此即總明八等至。結問頌答。論",
    "T41n1821_028:0420b22": "曰至無無漏故者。釋初頌。可知。初味",
    "T41n1821_028:0420b23": "等至至此得味名者。釋第五句。初味等至。謂",
    "T41n1821_028:0420b24": "愛相應。愛能味著淨定故名為味。等至與",
    "T41n1821_028:0420b25": "彼相應故。此等至得味名。又婆沙云。問何",
    "T41n1821_028:0420b26": "故但說與愛相應。非餘煩惱。有說此中說",
    "T41n1821_028:0420b27": "相似者。謂愛與定相似。非餘煩惱。所以者",
    "T41n1821_028:0420b28": "何。定於所緣流注相續。愛亦如是。廣如彼",
    "T41n1821_028:0420c01": "說。淨等至名至得名為入者。釋第六．",
    "T41n1821_028:0420c02": "第七句。淨等至名。目諸世間有漏善定。與",
    "T41n1821_028:0420c03": "無貪等自性善諸白淨法相應起故。此等至",
    "T41n1821_028:0420c04": "得淨名。即是第一味相應所味著境。此淨",
    "T41n1821_028:0420c05": "定無間滅。彼味定生。緣過去淨定深生味",
    "T41n1821_028:0420c06": "著。不緣現在。以必不觀自性等故。不緣",
    "T41n1821_028:0420c07": "未來。未曾領故。過去曾領故偏說過去。爾",
    "T41n1821_028:0420c08": "時雖名出所味定。於能味定得名為入。",
    "T41n1821_028:0420c09": "無漏定者至非所味著者。釋後一句。如",
    "T41n1821_028:0420c10": "文可知。應知味．淨．無漏三種名入．出者。",
    "T41n1821_028:0420c11": "於五入．出中是異類心入．出。故婆沙一百",
    "T41n1821_028:0420c12": "六十一云。此中入出者。入出有五種。一地。",
    "T41n1821_028:0420c13": "二行相。三所緣。四異類心。五剎那。地入出",
    "T41n1821_028:0420c14": "者。謂初靜慮等無間。第二靜慮現在前時。名",
    "T41n1821_028:0420c15": "入第二靜慮出初靜慮。乃至無所有處等。",
    "T41n1821_028:0420c16": "無間。非想非非想處現在前時。名入非想非",
    "T41n1821_028:0420c17": "非想處出無所有處。如順次入出。如是逆",
    "T41n1821_028:0420c18": "次入出。及順逆超入出亦爾。行相入出者。謂",
    "T41n1821_028:0420c19": "無常行相無間。苦行相現在前時。名入苦",
    "T41n1821_028:0420c20": "行相出無常行相。餘行相亦爾。所緣入出",
    "T41n1821_028:0420c21": "者。謂緣色定等無間。緣受定現在前時。名",
    "T41n1821_028:0420c22": "入緣受定出緣色定。緣餘定亦爾。異類心",
    "T41n1821_028:0420c23": "入出者。謂欲界心等無間。色界或不繫心現",
    "T41n1821_028:0420c24": "在前時。名入色界或不繫心出欲界心。色",
    "T41n1821_028:0420c25": "界心等說亦爾。如欲界等心。學等心亦如",
    "T41n1821_028:0420c26": "是。餘善等心隨應亦爾。剎那入出者。謂初",
    "T41n1821_028:0420c27": "剎那等無間。第二剎那現在前時。名入第二",
    "T41n1821_028:0420c28": "剎那出初剎那。餘剎那亦爾。",
    "T41n1821_028:0420c29": "如是所說至非諸無色者。此下第二別明八",
    "T41n1821_028:0421a01": "等至　就中。一別明靜慮。二明三等至",
    "T41n1821_028:0421a02": "　就第一別明靜慮中。一明靜慮支。二明",
    "T41n1821_028:0421a03": "靜慮支體性。三明染無支。四明名不動。",
    "T41n1821_028:0421a04": "五明生受異。六明起下心。此即第一明",
    "T41n1821_028:0421a05": "靜慮支。故先標宗　如是所說八等至中靜",
    "T41n1821_028:0421a06": "慮攝支止．觀等故。非諸無色止增．觀減。由",
    "T41n1821_028:0421a07": "此未至及中間定。亦不立支。觀增．止減。",
    "T41n1821_028:0421a08": "於四靜慮各有幾支者。問。頌曰至捨",
    "T41n1821_028:0421a09": "念中受定者。頌答。就此頌中。略作二門分",
    "T41n1821_028:0421a10": "別。一明諸地通局。二明支數不等　言諸",
    "T41n1821_028:0421a11": "地通局者。四靜慮支總有十八。大例有三。",
    "T41n1821_028:0421a12": "一是所依定。此有四種。即四定體。此與諸",
    "T41n1821_028:0421a13": "支為所依故。故通諸地無勞問答　二地",
    "T41n1821_028:0421a14": "法應有。此有六種。謂初定尋．伺．喜。二定喜。",
    "T41n1821_028:0421a15": "三定樂。四定中受。此之六種地法應有。故",
    "T41n1821_028:0421a16": "於諸地或有。或無。無勞問答　三別緣建",
    "T41n1821_028:0421a17": "立。此有八種。謂初定樂。二定內淨樂。三定",
    "T41n1821_028:0421a18": "捨．念．慧。四定捨．念　略依第三問答分別。",
    "T41n1821_028:0421a19": "婆沙八十意解云。問輕安．行捨一切地有。何",
    "T41n1821_028:0421a20": "故初．二立輕安非行捨。三．四立行捨非",
    "T41n1821_028:0421a21": "輕安。復次初．二輕安用勝。性舉治惛沈。三．",
    "T41n1821_028:0421a22": "四行捨用勝。沈靜治掉舉。復次為治五識",
    "T41n1821_028:0421a23": "及所引身麁重故。初定立輕安。為治初定",
    "T41n1821_028:0421a24": "三識及所引身麁重故。第二定立輕安。二．",
    "T41n1821_028:0421a25": "三定中無麁識身及所引身麁重可對治故。",
    "T41n1821_028:0421a26": "三．四不立輕安為支。既無輕安故立行",
    "T41n1821_028:0421a27": "捨。復次三定捨極喜四定捨極樂。故立行",
    "T41n1821_028:0421a28": "捨。初．二定不立行捨。故立輕安　問信通",
    "T41n1821_028:0421a29": "諸地何故唯於二定立支　婆沙意云。復",
    "T41n1821_028:0421b01": "次初定尋．伺如火。身識如泥。令心相續熱",
    "T41n1821_028:0421b02": "惱濁亂。信不明淨。如熱泥中面像不現。二",
    "T41n1821_028:0421b03": "定無如是事。信相明淨。如清冷水面像得",
    "T41n1821_028:0421b04": "現。第三靜慮有極悅受。第四靜慮有勝捨",
    "T41n1821_028:0421b05": "受。覆心相續信相不現。復次諸瑜伽師。得",
    "T41n1821_028:0421b06": "第二定初生勝信。既於界．地俱能分離。乃",
    "T41n1821_028:0421b07": "至有頂後必當離。初定未生定信。後二而",
    "T41n1821_028:0421b08": "非是初起。復次起增上信必依大喜。因喜",
    "T41n1821_028:0421b09": "信者信必堅固。第二靜慮有極勝喜。故唯",
    "T41n1821_028:0421b10": "此立內等淨支　問慧通諸地。何故唯於",
    "T41n1821_028:0421b11": "第三定立　婆沙意云。順三定故。復次第",
    "T41n1821_028:0421b12": "三定有極適悅受。為耽此樂。不欣上地勝",
    "T41n1821_028:0421b13": "法。能為自地留難。對治此故立正慧支。故",
    "T41n1821_028:0421b14": "世尊說。應以正慧覺了此樂。上．下地中無",
    "T41n1821_028:0421b15": "有自地極樂留難如此地者。復次初定有",
    "T41n1821_028:0421b16": "麁尋．伺。二定有極喜躍。四定有勝捨受。以",
    "T41n1821_028:0421b17": "勝。捨受是無明。正慧是明。明．無明分互相",
    "T41n1821_028:0421b18": "違害。由尋．伺等覆障正慧。不於彼立。第三",
    "T41n1821_028:0421b19": "定中無有如彼覆正慧法　問念通諸地。",
    "T41n1821_028:0421b20": "何故唯於三．四立支　婆沙意云。念順後",
    "T41n1821_028:0421b21": "二。復次第三定為第二定勝喜所漂溺。第",
    "T41n1821_028:0421b22": "四定為第三定勝樂留礙。由為下地所留",
    "T41n1821_028:0421b23": "難故。於自地染不能出離。是故世尊勸住",
    "T41n1821_028:0421b24": "正念。復次初定有麁尋伺。猶如暴風。二定",
    "T41n1821_028:0421b25": "有極喜躍。如水濤波。覆障正念。後二即無",
    "T41n1821_028:0421b26": "此過　二明支數不等者　問何故初．三等",
    "T41n1821_028:0421b27": "五。二．四齊四　婆沙解云。復次欲界諸惡難",
    "T41n1821_028:0421b28": "斷難破難可越度故。初靜慮建立五支。",
    "T41n1821_028:0421b29": "為牢強對治。第二靜慮重地極喜。難斷難",
    "T41n1821_028:0421c01": "破難可越度。第三靜慮建立五支。為牢強",
    "T41n1821_028:0421c02": "對治。初及第三俱無是事故。二．四唯四。復",
    "T41n1821_028:0421c03": "次為對治欲界增上五欲境貪。故初立五為",
    "T41n1821_028:0421c04": "治。二定五部重地喜受故三定五。初及第",
    "T41n1821_028:0421c05": "三俱無是事故。二．四各四。復次為欲隨順",
    "T41n1821_028:0421c06": "超定法故。謂從五支定超入五支定。復從",
    "T41n1821_028:0421c07": "四支定超入四支定。以支等者易可超故",
    "T41n1821_028:0421c08": "　問若從第三靜慮超入空無邊處。復從第",
    "T41n1821_028:0421c09": "四靜慮超入識無邊處。彼俱無支云何隨",
    "T41n1821_028:0421c10": "順　答諸外．內事初作時難。後成辨時不假",
    "T41n1821_028:0421c11": "隨順。且外事者。如遮諾迦與臣壞月。十二",
    "T41n1821_028:0421c12": "年中學造金法初成一粒如擴麥量。便師",
    "T41n1821_028:0421c13": "子吼。我等今者能造金山。言內事者。如瑜",
    "T41n1821_028:0421c14": "伽師修神境通。初學離地如半巨勝。後",
    "T41n1821_028:0421c15": "離地如一巨勝。如是漸漸半麥一麥乃至",
    "T41n1821_028:0421c16": "一尋彼後成時。隨心欲往色究竟天。自在",
    "T41n1821_028:0421c17": "能往。超定亦爾。初時難故假支齊等。後時易",
    "T41n1821_028:0421c18": "故設不立支。亦能超入(已上論文)　論曰至義如",
    "T41n1821_028:0421c19": "前釋者。釋初兩句。此中等持頌說為定。等",
    "T41n1821_028:0421c20": "持與定名異體同。故契經說。心定及平等定",
    "T41n1821_028:0421c21": "名正等持。經既以定釋正等持。明知等持",
    "T41n1821_028:0421c22": "與定名異體同。此等持亦名心一境性。義如",
    "T41n1821_028:0421c23": "前釋。傳說唯定至非靜慮者。毘婆沙師",
    "T41n1821_028:0421c24": "傳說。唯定是靜慮亦靜慮支。餘四支是靜慮",
    "T41n1821_028:0421c25": "支非靜慮。如實義者如四支軍者。論主",
    "T41n1821_028:0421c26": "述經部義。如實義者象．馬．車．步名四支軍。",
    "T41n1821_028:0421c27": "別即是支。總即是軍。攬別成總。軍即是假。",
    "T41n1821_028:0421c28": "靜慮五支。應知亦爾．別即是支。靜慮是總。",
    "T41n1821_028:0421c29": "以別成總。靜慮是假。餘靜慮支應知亦",
    "T41n1821_028:0422a01": "爾者。餘三靜慮各作兩釋。應知亦爾。",
    "T41n1821_028:0422a02": "第二靜慮至四等持者。釋後六句。如文可",
    "T41n1821_028:0422a03": "知。又婆沙八十一云。問下地亦有無漏捨．",
    "T41n1821_028:0422a04": "念。何故但說第四靜慮捨．念清淨。答第四靜",
    "T41n1821_028:0422a05": "慮捨．念俱離八擾亂事。故名清淨。苦．樂．憂．",
    "T41n1821_028:0422a06": "喜．入息．出息．尋．伺名為八擾亂事。此中皆",
    "T41n1821_028:0422a07": "無獨名清淨。廣如彼說。",
    "T41n1821_028:0422a08": "靜慮支名至總有幾種者。此即第二明支體",
    "T41n1821_028:0422a09": "性。牒前問起。頌曰至喜即是喜受者。",
    "T41n1821_028:0422a10": "就頌答中。初句總顯體數。下三句顯異外",
    "T41n1821_028:0422a11": "宗。論曰至足前為十一者。釋初句。此",
    "T41n1821_028:0422a12": "支實事唯有十一。謂初五支尋．伺．喜．樂．定。",
    "T41n1821_028:0422a13": "即五實事。第二靜慮喜．樂．等持三支。如前",
    "T41n1821_028:0422a14": "增內淨支。足前為六。第三靜慮等持。如前",
    "T41n1821_028:0422a15": "增餘捨．念．慧．樂四支。足前為十。第四靜慮",
    "T41n1821_028:0422a16": "捨．念定三支如前增非苦樂支。足前為十",
    "T41n1821_028:0422a17": "一。此中別說喜．樂．捨三。故言十一。若據種",
    "T41n1821_028:0422a18": "類。唯有九種。喜．樂．捨三同是受故。所言九",
    "T41n1821_028:0422a19": "者。謂念．定．慧．受．信．輕安．行捨．尋．伺　今",
    "T41n1821_028:0422a20": "於此中略作二門分別。一廢立。二問答",
    "T41n1821_028:0422a21": "　言廢立者　問七十五法中何故唯九立靜",
    "T41n1821_028:0422a22": "慮支。餘不立耶　解云若順淨偏勝與定同",
    "T41n1821_028:0422a23": "緣立靜慮支。不爾不立。第一色法十一不",
    "T41n1821_028:0422a24": "立支者。非與定同緣故不立支。無表雖",
    "T41n1821_028:0422a25": "定俱有。非定同緣故不立支。故正理云。何",
    "T41n1821_028:0422a26": "緣無表非靜慮支。諸靜慮支助定住境。彼",
    "T41n1821_028:0422a27": "不緣境故不立支。第二心法不立支者。婆",
    "T41n1821_028:0422a28": "沙八十云。心順流轉。定順還滅。故心不立",
    "T41n1821_028:0422a29": "為靜慮支。復次心勝如王。諸心所法皆如臣",
    "T41n1821_028:0422b01": "佐。定是心所故不立為靜慮支。如諸國王",
    "T41n1821_028:0422b02": "不事臣佐。第三四十六心所法中。唯九立",
    "T41n1821_028:0422b03": "支餘不立者。大不善地法二。大煩惱地法六。",
    "T41n1821_028:0422b04": "小煩惱地法十。及不定地中貪．嗔．慢．疑。體皆",
    "T41n1821_028:0422b05": "是染非順定故并不立支。大地法十中雖",
    "T41n1821_028:0422b06": "并通善。唯四立支餘不立者。念．定．慧三。順",
    "T41n1821_028:0422b07": "淨偏勝故立為支。受於雜染．清淨分中。勢",
    "T41n1821_028:0422b08": "用俱勝是故俱立。由此流轉緣起分中立為",
    "T41n1821_028:0422b09": "受支。及於還滅清淨分中立為受支。據順",
    "T41n1821_028:0422b10": "淨邊立為支也。又正理七十一云。有餘師",
    "T41n1821_028:0422b11": "說。受於雜染雖是增上。而為淨品作饒益",
    "T41n1821_028:0422b12": "事亦有功能。如旃荼羅性雖卑劣。能與",
    "T41n1821_028:0422b13": "豪族作饒益事。故於靜慮為饒益事。菩提",
    "T41n1821_028:0422b14": "分中立覺支號　問何故五受唯三非二",
    "T41n1821_028:0422b15": "　解云與定同緣立靜慮支。憂．苦唯欲故三非",
    "T41n1821_028:0422b16": "二。想．思．觸．欲．作意．勝解不立支者。婆沙",
    "T41n1821_028:0422b17": "云。想．思．觸．欲皆順流轉作用偏勝。定順還",
    "T41n1821_028:0422b18": "滅故不立為靜慮支。作意唯在欲界散地",
    "T41n1821_028:0422b19": "對境用勝。非諸定地故亦不立為靜慮支。",
    "T41n1821_028:0422b20": "勝解唯於無學位勝。靜慮遍於一切位勝。",
    "T41n1821_028:0422b21": "故彼不立為靜慮支。大善地法十雖并是",
    "T41n1821_028:0422b22": "善。唯三立支。餘不立者。信．捨．輕安順淨偏",
    "T41n1821_028:0422b23": "勝故立為支。信是一切眾行初基。或如清",
    "T41n1821_028:0422b24": "水珠。置心品中令心澄淨故立為支。無始",
    "T41n1821_028:0422b25": "時來惽．掉亂心不能得定。輕安治惛沈。行",
    "T41n1821_028:0422b26": "捨治掉舉。由此得定。或掉舉定障。行捨能",
    "T41n1821_028:0422b27": "治。惛沈是慧障。輕安能治。此二能治定．慧",
    "T41n1821_028:0422b28": "重障。是故別立。餘七雖善順淨非偏勝。婆",
    "T41n1821_028:0422b29": "沙云。問何故精進非靜慮支。答諸靜慮支順",
    "T41n1821_028:0422c01": "自地勝。精進於順他地為勝。謂初靜慮精",
    "T41n1821_028:0422c02": "進。順第二靜慮為勝。乃至無所有處精進。",
    "T41n1821_028:0422c03": "順悲想非非想處為勝。故彼不立為靜慮",
    "T41n1821_028:0422c04": "支。復次精進損害三摩地因。三摩地因即是",
    "T41n1821_028:0422c05": "勝樂。如契經說樂故心定。勤精進者。身心",
    "T41n1821_028:0422c06": "多苦。修三摩地身．心多樂。是故精進非",
    "T41n1821_028:0422c07": "靜慮支　又云。問何故慚．愧．無貪．無嗔．不",
    "T41n1821_028:0422c08": "放逸．不害等。非靜慮支耶。答非極隨順諸",
    "T41n1821_028:0422c09": "靜慮故。此諸善法。多於欲界散地惡法為",
    "T41n1821_028:0422c10": "近對治。勢力增強。非於定地。是故不立為",
    "T41n1821_028:0422c11": "靜慮支　問何故欣．厭不別立耶　解云精",
    "T41n1821_028:0422c12": "進等七。恒與心俱尚不別立。何況欣．厭定",
    "T41n1821_028:0422c13": "不俱起而立為支。不定地法中尋．伺．惡作．",
    "T41n1821_028:0422c14": "睡眠。雖并通善。二立。二不立者。尋．伺二法",
    "T41n1821_028:0422c15": "順淨偏強。能助等持制策於心。令離麁．",
    "T41n1821_028:0422c16": "細。對治欲惡故并立支。惡作．睡眠不立支",
    "T41n1821_028:0422c17": "者。支唯加行唯在定地。此二生得唯在欲",
    "T41n1821_028:0422c18": "界。是故不立　第四十四不相應行非靜慮",
    "T41n1821_028:0422c19": "支者。助定同緣立靜慮支。此非相應故不",
    "T41n1821_028:0422c20": "立支　第五三無為不立靜慮支者。夫立",
    "T41n1821_028:0422c21": "靜慮支要須起用與定同緣。此非起用故",
    "T41n1821_028:0422c22": "不立支　言問答者。婆沙云。問何故伺．樂",
    "T41n1821_028:0422c23": "受．捨受。不立菩提分法耶。答被覆損故。",
    "T41n1821_028:0422c24": "謂伺被正思惟之所覆損。樂受被輕安樂之",
    "T41n1821_028:0422c25": "所覆損。捨受被行捨之所覆損故不立為",
    "T41n1821_028:0422c26": "菩提分法。問若爾何故立靜慮支。答菩提分",
    "T41n1821_028:0422c27": "中為策正見。立正思惟為菩提分。伺行相",
    "T41n1821_028:0422c28": "細。策正見中為尋覆損。立靜慮支。為遮",
    "T41n1821_028:0422c29": "下地惡不善法不相覆損。菩提分中輕安．樂",
    "T41n1821_028:0423a01": "受。同一剎那有相覆損。靜慮支中地別建立",
    "T41n1821_028:0423a02": "無覆損義。菩提分中行捨．捨受。同一剎那",
    "T41n1821_028:0423a03": "有相覆損。靜慮支中。對治．利益支用各別",
    "T41n1821_028:0423a04": "不相覆損　精進非靜慮支。問答如前　問",
    "T41n1821_028:0423a05": "何故正語．正業．正命非靜慮支　答靜慮支",
    "T41n1821_028:0423a06": "者。謂與靜慮相應住境。必有所依．所緣行",
    "T41n1821_028:0423a07": "相。及有警覺乃名相應。正語．業．命無如是",
    "T41n1821_028:0423a08": "義。是故不立為靜慮支。由此四相．及諸得",
    "T41n1821_028:0423a09": "等不相應法。皆不應立為靜慮支。非助等",
    "T41n1821_028:0423a10": "持往一境故(已上論文)　問何故精進等四是菩",
    "T41n1821_028:0423a11": "提分　解云菩提是慧其性勤勇。精進亦勤勇",
    "T41n1821_028:0423a12": "性相隨順策精進馬而趣菩提。正語．業．命",
    "T41n1821_028:0423a13": "以戒為體。為成八正法輪轂故。此四皆順",
    "T41n1821_028:0423a14": "菩提強勝。故皆立為菩提分法。由此",
    "T41n1821_028:0423a15": "故說至如理應思者。初對第二。四句可知。",
    "T41n1821_028:0423a16": "以初對三．四。以二對三．四。以三對四。思",
    "T41n1821_028:0423a17": "之可知。故言餘支相對如理應思。何",
    "T41n1821_028:0423a18": "故第三說增樂受者。釋第二句。此即問也。",
    "T41n1821_028:0423a19": "由初二樂輕安攝故者。說一切有部答。由",
    "T41n1821_028:0423a20": "初．二定樂輕安攝故。所以第三說增樂受。",
    "T41n1821_028:0423a21": "何理為證知是輕安者。問。初二定",
    "T41n1821_028:0423a22": "中至及四支故者。說一切有部答。雖初定有",
    "T41n1821_028:0423a23": "三識樂。正在定中無樂根故。非初．二定",
    "T41n1821_028:0423a24": "有身受樂。正在定中無五識故。亦無心受",
    "T41n1821_028:0423a25": "樂。以說有喜故。喜即喜受。無一心中喜．樂",
    "T41n1821_028:0423a26": "二受俱行故無樂受。不可喜．樂受更互現",
    "T41n1821_028:0423a27": "前。說初靜慮具五支故。第二靜慮具四支",
    "T41n1821_028:0423a28": "故。有說無有至所攝樂根者。述經部解。",
    "T41n1821_028:0423a29": "有說無有心受樂根。前三靜慮中說樂支",
    "T41n1821_028:0423b01": "者。皆是身受所攝樂根。此即標宗。若爾",
    "T41n1821_028:0423b02": "何故至身心樂受者。說一切有部難。經既說",
    "T41n1821_028:0423b03": "心。明知亦有心受樂根。有餘於此至",
    "T41n1821_028:0423b04": "為有何德者。經部師通。有餘說一切有部師。",
    "T41n1821_028:0423b05": "於此經中增益心言。諸部經中唯說身故。",
    "T41n1821_028:0423b06": "又第三定所立樂支。契經自說為身所受樂",
    "T41n1821_028:0423b07": "故。汝說一切有部師。若謂於此經中說意",
    "T41n1821_028:0423b08": "為身。說意名身。為有何功德。又第",
    "T41n1821_028:0423b09": "四定至勝前二故者。經部復難。又第四定輕",
    "T41n1821_028:0423b10": "安倍增初．二靜慮。而不說彼有樂支故。汝",
    "T41n1821_028:0423b11": "若謂初．二定中輕安。要順樂受方名為樂。",
    "T41n1821_028:0423b12": "約三受說言初．二喜名樂受也。破云第三",
    "T41n1821_028:0423b13": "靜慮輕安既順樂受。應是樂支。汝若謂彼",
    "T41n1821_028:0423b14": "三．四輕安。或彼三定輕安。為行捨所損故",
    "T41n1821_028:0423b15": "立行捨不立輕安。破云不爾。行捨同是善",
    "T41n1821_028:0423b16": "法增輕安故。非損輕安。又彼三．四輕安。",
    "T41n1821_028:0423b17": "或彼三定輕安。勝前初．二定輕安故何不",
    "T41n1821_028:0423b18": "立支。又契經說至非即輕安者。經部又",
    "T41n1821_028:0423b19": "引經證初二樂非是輕安。又契經說。若於",
    "T41n1821_028:0423b20": "爾時諸聖弟子。於離欲染生喜身中。證得",
    "T41n1821_028:0423b21": "此定具足成就安住彼定。彼於爾時已斷",
    "T41n1821_028:0423b22": "五順下分法。或已斷五蓋法。修習五法。皆",
    "T41n1821_028:0423b23": "得圓滿究竟。廣說乃至問答可知。此經輕安",
    "T41n1821_028:0423b24": "與樂別說故。初．二定樂非即是輕安。",
    "T41n1821_028:0423b25": "若言定中至許生無過者。經部又牒說一切",
    "T41n1821_028:0423b26": "有部難破。汝若言定中寧有身識起身受",
    "T41n1821_028:0423b27": "樂者。破云有亦無失。我經部宗許在定中",
    "T41n1821_028:0423b28": "有輕安風觸。從勝定所起。順生身識相應",
    "T41n1821_028:0423b29": "樂受。遍觸身根故。汝若謂起身識是外。",
    "T41n1821_028:0423c01": "散故應失壞定者。破云無如是失。此輕安",
    "T41n1821_028:0423c02": "風觸從勝定生。引內身識相應樂受。還能",
    "T41n1821_028:0423c03": "順起意識相應三摩地故。不失壞定。汝若",
    "T41n1821_028:0423c04": "謂起身識應名出定者。破云此難不然。",
    "T41n1821_028:0423c05": "由前因故。前因即是此輕安風。從勝定生",
    "T41n1821_028:0423c06": "引內身樂。還能順起三摩地故。不名出定。",
    "T41n1821_028:0423c07": "或可。因是所以由前相順所以不名出定",
    "T41n1821_028:0423c08": "汝若謂依止欲界身根。不應得生色界觸．",
    "T41n1821_028:0423c09": "色界識。以彼身．觸即自地故。破云若從散",
    "T41n1821_028:0423c10": "心依欲身根。不發身識緣色界觸。若在",
    "T41n1821_028:0423c11": "定內順起輕安。許依欲身。生彼定內緣輕",
    "T41n1821_028:0423c12": "安身識。故無有過。若爾正在至成違",
    "T41n1821_028:0423c13": "理失者。說一切有部難。若爾正在無漏定中。",
    "T41n1821_028:0423c14": "輕安風觸．及與身識。應成無漏。勿所立輕",
    "T41n1821_028:0423c15": "安支少分輕安風觸是有漏。少分意識相應",
    "T41n1821_028:0423c16": "輕安心所是無漏。成違理失。或勿所立支輕",
    "T41n1821_028:0423c17": "安風觸少分是有漏。意識相應小分是無漏。",
    "T41n1821_028:0423c18": "成違理失。或勿所立支輕安風觸．及身識",
    "T41n1821_028:0423c19": "樂少分是有漏。意識相應少分是無漏。成",
    "T41n1821_028:0423c20": "違理失。無違理失者。經部答。所以",
    "T41n1821_028:0423c21": "者何者。說一切有部徵。許說身輕安至",
    "T41n1821_028:0423c22": "蜜意說故者。經部答言。汝說一切有部亦同",
    "T41n1821_028:0423c23": "許經說身輕安是覺支攝故。何須難我。雖",
    "T41n1821_028:0423c24": "復意說身識相應輕安心所。然身輕安名同",
    "T41n1821_028:0423c25": "經故。汝若謂身輕安實非覺支。順彼覺支",
    "T41n1821_028:0423c26": "名覺支。無漏亦應許如是說觸及身識順",
    "T41n1821_028:0423c27": "無漏故名為無漏。無少分有漏少分無漏",
    "T41n1821_028:0423c28": "失　又解經部師云。我宗許說身輕安觸",
    "T41n1821_028:0423c29": "是覺支攝故。汝若謂身輕安實非覺支。順",
    "T41n1821_028:0424a01": "彼覺支故說覺支。無漏亦應許如是說實",
    "T41n1821_028:0424a02": "非無漏。順無漏故名為無漏。有何違理。",
    "T41n1821_028:0424a03": "汝若謂許說觸及身識是無漏者。便違契",
    "T41n1821_028:0424a04": "經。此經意說十五界全皆有漏故。通云無",
    "T41n1821_028:0424a05": "違經過。此經意約餘散位觸。及餘散位身",
    "T41n1821_028:0424a06": "識蜜意。說彼十五界全皆是有漏。不約定",
    "T41n1821_028:0424a07": "位。非盡理說故言蜜意。如何無漏至",
    "T41n1821_028:0424a08": "少支無漏者。說一切有部難。如何無漏靜慮",
    "T41n1821_028:0424a09": "現前。觸．及身識樂少支有漏。意識相應少",
    "T41n1821_028:0424a10": "支無漏。此約體難。起不俱時至不能說",
    "T41n1821_028:0424a11": "過故者。經部答。於前．後位起不俱時或說",
    "T41n1821_028:0424a12": "有漏。或說無漏。斯有何失。汝若謂意喜．",
    "T41n1821_028:0424a13": "及身識樂不俱起故。初定應無五支理。二",
    "T41n1821_028:0424a14": "定應無四支理者。此亦無過。一地前後約",
    "T41n1821_028:0424a15": "容有說有喜．樂支。如有尋．伺雖一地有",
    "T41n1821_028:0424a16": "二不俱起。汝若謂尋．伺亦許俱起。於彼喜．",
    "T41n1821_028:0424a17": "樂不俱起法。為喻不成。經部救云。此非",
    "T41n1821_028:0424a18": "不成。心之麁細互相違故。不應俱起。又於",
    "T41n1821_028:0424a19": "尋．伺不俱起法。汝說一切有部不能說過",
    "T41n1821_028:0424a20": "故。既不能出過。為喻還成。由此可說",
    "T41n1821_028:0424a21": "至不說想等者。經部依宗自釋。由此可說。",
    "T41n1821_028:0424a22": "依初五支減尋．伺二立第二定。減尋．伺．",
    "T41n1821_028:0424a23": "喜三立第三定。減尋．伺．喜．樂四立第四",
    "T41n1821_028:0424a24": "定。即由此道理初定說五支。擬漸離前",
    "T41n1821_028:0424a25": "支建立後定故。無漸減故。所以不說想",
    "T41n1821_028:0424a26": "等為支。或應說何故至勝尋．伺故者。經",
    "T41n1821_028:0424a27": "部又難。或應說何故初唯立五支。汝若謂",
    "T41n1821_028:0424a28": "此五資初定勝立為支者。此不應理。念．慧",
    "T41n1821_028:0424a29": "能資初定勝尋．伺故。應立念．慧為支。",
    "T41n1821_028:0424b01": "雖有一類至共施設故者。經部師言。雖有",
    "T41n1821_028:0424b02": "一類毘婆沙師。作如是說初定等支。然非",
    "T41n1821_028:0424b03": "古昔經部諸軌範師共施設故　又解說一",
    "T41n1821_028:0424b04": "切有部師言。雖有一類經部作如是說",
    "T41n1821_028:0424b05": "初定等支。然非古昔說一切有部諸軌範師",
    "T41n1821_028:0424b06": "共施設故。應審思擇至名內等淨者。釋",
    "T41n1821_028:0424b07": "第三句。此即問也。此定遠離至如河有",
    "T41n1821_028:0424b08": "浪者。經部師答。此第二定能遠離彼尋．伺鼓",
    "T41n1821_028:0424b09": "動。定體相續清淨寂靜轉。名為內等淨。若",
    "T41n1821_028:0424b10": "有尋．伺鼓動。此定相續不清淨。不寂靜轉",
    "T41n1821_028:0424b11": "如河有浪。不名內等淨。若爾此應",
    "T41n1821_028:0424b12": "至內等淨名者。說一切有部以已宗難。若此",
    "T41n1821_028:0424b13": "定體遠離尋．伺即名內等淨者。此內等淨",
    "T41n1821_028:0424b14": "應無別體。如何許有十一實事。難訖述宗。",
    "T41n1821_028:0424b15": "是故應說此內等淨即是信根。謂若證得第",
    "T41n1821_028:0424b16": "二靜慮。於定地染亦可離中。有深信生名",
    "T41n1821_028:0424b17": "內等淨。得初定時。離散地染復雖生信。",
    "T41n1821_028:0424b18": "離定地染猶未生信。故於初定不立信",
    "T41n1821_028:0424b19": "支。後離初定染復於定地信。故於二定",
    "T41n1821_028:0424b20": "立以信支。信是淨相故立淨名。離外鼓動",
    "T41n1821_028:0424b21": "定內等流故名內等。淨而內。等故立內等淨",
    "T41n1821_028:0424b22": "名。有餘師言至皆無別體者。有餘經部",
    "T41n1821_028:0424b23": "師言。此內等淨．等持．尋．伺皆無別體。",
    "T41n1821_028:0424b24": "若無別體心所應不成者。說一切有部難。",
    "T41n1821_028:0424b25": "心分位殊亦得名心所者。經部答。於心分位",
    "T41n1821_028:0424b26": "殊假建立。故亦得名心所。雖有此理非",
    "T41n1821_028:0424b27": "我所宗者。說一切有部言。汝經部師雖有此",
    "T41n1821_028:0424b28": "理。非我所宗。如上所言至知決定然者。",
    "T41n1821_028:0424b29": "釋第四句。外人徵問。如上頌言喜即喜受。",
    "T41n1821_028:0424c01": "以何為證知決定然。汝等豈言喜非",
    "T41n1821_028:0424c02": "喜受者說一切有部反責。如餘部許我",
    "T41n1821_028:0424c03": "亦許然者。外人答。餘部云何許非喜受",
    "T41n1821_028:0424c04": "者。說一切有部徵。謂別有喜至其體各",
    "T41n1821_028:0424c05": "異者。外人引餘部答　或餘部言顯上坐",
    "T41n1821_028:0424c06": "部。謂別有喜。是心所法非是喜受。前三定",
    "T41n1821_028:0424c07": "樂皆是喜受。故喜．喜受其體各異。非三",
    "T41n1821_028:0424c08": "定樂至是喜非樂者。說一切有部破。非前三",
    "T41n1821_028:0424c09": "定樂皆可名喜受。二阿笈摩分明證故　阿",
    "T41n1821_028:0424c10": "笈摩。此云傳。謂三世諸佛所傳說故。舊云",
    "T41n1821_028:0424c11": "阿含訛也　第一經云。漸無餘滅憂等五根。",
    "T41n1821_028:0424c12": "於初定中無餘滅憂。第二定中無餘滅苦。",
    "T41n1821_028:0424c13": "第三定中無餘滅喜。於第四定中無餘滅",
    "T41n1821_028:0424c14": "樂。既喜．樂別滅。明知第三定樂非是喜受。",
    "T41n1821_028:0424c15": "婆沙八十一釋云。如契經說初靜慮憂根滅。",
    "T41n1821_028:0424c16": "第二靜慮苦根滅。問離欲染時斷憂及苦。",
    "T41n1821_028:0424c17": "契經何故作是說耶。答依過對治故作是",
    "T41n1821_028:0424c18": "說。謂離欲染位雖斷苦根。而未名為過",
    "T41n1821_028:0424c19": "苦對治。於初靜慮得離染時。過苦對治故",
    "T41n1821_028:0424c20": "說苦滅。苦對治者謂初靜慮　復次依過族",
    "T41n1821_028:0424c21": "姓及苦所依故作是說。謂離欲染位雖斷",
    "T41n1821_028:0424c22": "苦根。而未過苦所依．族姓於初靜慮得離",
    "T41n1821_028:0424c23": "染時。過苦所依及苦族姓故說苦滅。所依．",
    "T41n1821_028:0424c24": "族姓。謂諸識身。問離欲染位雖斷憂根。而",
    "T41n1821_028:0424c25": "未過彼對治．所依．及彼族姓。不應說憂初",
    "T41n1821_028:0424c26": "靜慮滅。答憂根對治．所依．族姓皆在意識。",
    "T41n1821_028:0424c27": "既與憂根同在意識。故正斷時即說彼滅。",
    "T41n1821_028:0424c28": "苦根所依．及苦族姓。不與對治同在一識。",
    "T41n1821_028:0424c29": "故過對治．所依．族姓方說苦滅。有作是說。",
    "T41n1821_028:0425a01": "第二靜慮苦根滅者。謂尋．伺滅。以諸賢聖",
    "T41n1821_028:0425a02": "於尋．伺中發生苦想。過諸異生厭地獄",
    "T41n1821_028:0425a03": "苦能生苦想。故名苦根(已上論文)　第二經云。",
    "T41n1821_028:0425a04": "第四靜慮斷樂斷苦。先離第二靜慮染時",
    "T41n1821_028:0425a05": "喜沒。先離欲染時憂沒。此經既說樂後斷",
    "T41n1821_028:0425a06": "喜先沒。故知第三靜慮必無喜根。但是其樂。",
    "T41n1821_028:0425a07": "由此二經證知。喜受是喜非樂。婆沙八十",
    "T41n1821_028:0425a08": "一釋第二經云。斷樂者。問得第四靜慮時。",
    "T41n1821_028:0425a09": "總離第三靜慮諸有漏法。何故但說斷樂",
    "T41n1821_028:0425a10": "耶。答以樂為上首。總離第三靜慮諸有漏",
    "T41n1821_028:0425a11": "法。故偏說樂。復次以樂難斷難破難可越",
    "T41n1821_028:0425a12": "度。故偏說之。復次以樂多諸過患熾盛堅",
    "T41n1821_028:0425a13": "牢。是故偏說。復次以樂離第三靜慮染時。",
    "T41n1821_028:0425a14": "極為障礙繫縛留難如暴獄卒。故偏說之。",
    "T41n1821_028:0425a15": "復次諸瑜伽師。專為對治樂故修第四靜",
    "T41n1821_028:0425a16": "慮。是故偏說。復次諸瑜伽師。憎厭樂故總",
    "T41n1821_028:0425a17": "離第三靜慮。故偏說之。復次樂上地無。餘法",
    "T41n1821_028:0425a18": "容有故偏說樂。由如是等種種因緣唯說",
    "T41n1821_028:0425a19": "斷樂　斷苦者。問離欲染時修觀行者已",
    "T41n1821_028:0425a20": "斷苦根。何故今離第三靜慮染時乃說斷",
    "T41n1821_028:0425a21": "苦。答此於已斷說名為斷。謂於遠事而說",
    "T41n1821_028:0425a22": "近聲。如已來者亦說今來。如說大王從何",
    "T41n1821_028:0425a23": "處來。復次依雙法盡俱說斷聲　言雙法",
    "T41n1821_028:0425a24": "者。謂苦與樂。離欲染時雖苦已盡而樂未",
    "T41n1821_028:0425a25": "盡。今離第三靜慮染。已苦．樂俱盡俱說斷",
    "T41n1821_028:0425a26": "聲。復次斷樂者。謂斷第三靜慮樂根。斷苦",
    "T41n1821_028:0425a27": "者。謂斷彼相應心．心所法。復次斷樂者。謂",
    "T41n1821_028:0425a28": "斷第三靜慮樂根。斷苦者。謂斷第三靜慮",
    "T41n1821_028:0425a29": "入．出息。謂賢聖者於入．出息生於苦想。",
    "T41n1821_028:0425b01": "過諸異生於無間獄所起苦想。復次斷樂",
    "T41n1821_028:0425b02": "者。謂斷第三靜慮樂根。斷苦者。謂即斷彼",
    "T41n1821_028:0425b03": "樂根。如說無常故苦。先喜憂沒者。離欲染",
    "T41n1821_028:0425b04": "時憂根已沒。離第二靜慮染時喜根已沒。是",
    "T41n1821_028:0425b05": "故說今先喜憂沒。",
    "T41n1821_028:0425b06": "如是所說至為皆有不者。此下第三明染無",
    "T41n1821_028:0425b07": "支。牒前問起。如是所說諸淨．無漏靜慮十",
    "T41n1821_028:0425b08": "八種支。染靜慮中為皆有不。不爾者。",
    "T41n1821_028:0425b09": "答。云何者。徵。頌曰至餘說無安捨",
    "T41n1821_028:0425b10": "者。頌答。論曰至非皆具有者。此即總標。",
    "T41n1821_028:0425b11": "如上所說諸淨．無漏靜慮支。染靜慮中非皆",
    "T41n1821_028:0425b12": "具有。且有一類至而得生故者。有二師",
    "T41n1821_028:0425b13": "釋。此下初師解。此明初染無喜．樂支有尋．",
    "T41n1821_028:0425b14": "伺．定支。故正理七十八云。且有一類隨相",
    "T41n1821_028:0425b15": "說言。初染中無離生喜樂。非離煩惱而得",
    "T41n1821_028:0425b16": "生故。雖染污定亦喜相應。非因離生故非",
    "T41n1821_028:0425b17": "支攝。此不唯說離欲生喜。亦說因離自",
    "T41n1821_028:0425b18": "地染生。以契經中先作是說。離諸欲惡不",
    "T41n1821_028:0425b19": "善法已。復作是言離生喜．樂。此中重說離",
    "T41n1821_028:0425b20": "生言者。為顯亦有喜離自地惑生。為顯",
    "T41n1821_028:0425b21": "喜支唯是善性。故薄伽梵與樂合說。輕安相",
    "T41n1821_028:0425b22": "應必是善性故。由此染定必無喜支。故初染",
    "T41n1821_028:0425b23": "支唯有三種(已上論文)。第二染中至所擾濁故",
    "T41n1821_028:0425b24": "者。此明二定染無內等淨。樂同初定故不",
    "T41n1821_028:0425b25": "別簡。有喜．定二。故正理云。第二染中無內",
    "T41n1821_028:0425b26": "等淨。彼為煩惱所擾濁故。雖諸世間說",
    "T41n1821_028:0425b27": "有染信。而不信攝故不立支。樂是輕安唯",
    "T41n1821_028:0425b28": "善性攝。例同初定故不重遮。故此染支唯",
    "T41n1821_028:0425b29": "有二種。第二染定許有喜支。初染中無。以",
    "T41n1821_028:0425c01": "何為證。以初定喜說從離生。第二中無離",
    "T41n1821_028:0425c02": "生言故。第三染中至所迷亂故者。此明",
    "T41n1821_028:0425c03": "三定染無念．慧二。行捨理無。同第四簡故",
    "T41n1821_028:0425c04": "不別說。但有樂．定。故正理云。第三染中無",
    "T41n1821_028:0425c05": "正念慧。彼為染樂所迷亂故染污定中雖",
    "T41n1821_028:0425c06": "有念．慧。而得失念．不正慧名。故此二支染",
    "T41n1821_028:0425c07": "中非有。行捨唯是大善法攝。例同第四故",
    "T41n1821_028:0425c08": "此不遮。故此染支唯有二種。第四染",
    "T41n1821_028:0425c09": "中至所染污故者。此明第　染定無捨．念二。",
    "T41n1821_028:0425c10": "有中受．定。故正理云。第四染中無捨．念淨。",
    "T41n1821_028:0425c11": "彼為煩惱所染污故。由此第四染唯二支。",
    "T41n1821_028:0425c12": "有餘師說至大善攝故者。此是第二師解。有",
    "T41n1821_028:0425c13": "餘師說。初二染中但無輕安。初染有四支。",
    "T41n1821_028:0425c14": "第二染有三支。後二染中但無行捨。第三染",
    "T41n1821_028:0425c15": "有四支。第四染有三支。以輕安．行捨大善",
    "T41n1821_028:0425c16": "地攝故。內等淨是信。信通染．不染。故第二",
    "T41n1821_028:0425c17": "染說有三支。正理云。有餘師說。初二染定",
    "T41n1821_028:0425c18": "但無輕安。後二染中但無行捨。大善攝故。彼",
    "T41n1821_028:0425c19": "說染中喜．信．念．慧皆是支攝皆通染故。婆",
    "T41n1821_028:0425c20": "沙一百六十亦有此論兩解。又云。此中有",
    "T41n1821_028:0425c21": "作是說。諸染靜慮皆不立支。而唯說無喜．",
    "T41n1821_028:0425c22": "樂等者。隨明了義說。謂初靜慮離生喜樂。",
    "T41n1821_028:0425c23": "有離生言故。第二靜慮內等淨。有淨言故。",
    "T41n1821_028:0425c24": "第三靜慮正念．正知。有正言故。第四靜慮",
    "T41n1821_028:0425c25": "捨念清淨。有清淨言故。此皆於染明了相",
    "T41n1821_028:0425c26": "違故偏說無。而實染中一切支皆非有。有說",
    "T41n1821_028:0425c27": "隨勝者說。謂初靜慮出欲界重苦。利益支",
    "T41n1821_028:0425c28": "勝。上三靜慮於勝妙離染。對治支勝。是故",
    "T41n1821_028:0425c29": "於染靜．慮隨勝者說無。然其餘支於染靜",
    "T41n1821_028:0426a01": "慮亦不建立(已上論文)　問何故名離生喜．樂等",
    "T41n1821_028:0426a02": "　解云離欲惡不善法。生喜．樂故名離生",
    "T41n1821_028:0426a03": "喜樂。離尋．伺故信名為淨。由離喜故念．",
    "T41n1821_028:0426a04": "慧名正。離八災故捨．念名清淨。故隨四",
    "T41n1821_028:0426a05": "地相顯別標。",
    "T41n1821_028:0426a06": "契經中說至四受入出息者。此即第四釋經",
    "T41n1821_028:0426a07": "不動。依經問答。論曰至災患有八者。",
    "T41n1821_028:0426a08": "釋上兩句。其八者何者。釋下兩句。此",
    "T41n1821_028:0426a09": "即問也。尋．伺四受至說為不動者。答可",
    "T41n1821_028:0426a10": "知。然契經說至喜．樂所動者。此依經",
    "T41n1821_028:0426a11": "釋。然契經中蜜作是說。第四靜慮不為尋．",
    "T41n1821_028:0426a12": "伺．喜．樂所動。但約支說不言非支　又解",
    "T41n1821_028:0426a13": "經非盡理。論盡理說。故正理云。然經唯說",
    "T41n1821_028:0426a14": "第四靜慮。不為尋．伺．喜．樂動者。經蜜意",
    "T41n1821_028:0426a15": "說。論依法相。以薄伽梵。有處說言斷樂斷",
    "T41n1821_028:0426a16": "苦。先喜．憂沒。具足安住第四靜慮。又說彼",
    "T41n1821_028:0426a17": "定身行俱滅。入息．出息名為身行。故知此定",
    "T41n1821_028:0426a18": "非唯獨免尋．伺．喜．樂四動災患。有餘",
    "T41n1821_028:0426a19": "師說至照而無動者。有餘師說。第四靜慮如",
    "T41n1821_028:0426a20": "蜜室燈照而無動故名不動。喻經說故。",
    "T41n1821_028:0426a21": "如定靜慮至生亦爾不者。此即第五明生",
    "T41n1821_028:0426a22": "受異。問。如定靜慮所有諸受。初．二有喜。第",
    "T41n1821_028:0426a23": "三有樂。第四有捨。生靜慮亦爾不。不",
    "T41n1821_028:0426a24": "爾者。答。云何者。徵。頌曰至受有差",
    "T41n1821_028:0426a25": "別者。釋第二靜慮無有樂受。無餘三識故。",
    "T41n1821_028:0426a26": "心悅麁故。但名為喜不名為樂。餘文可",
    "T41n1821_028:0426a27": "知。",
    "T41n1821_028:0426a28": "上三靜慮至及起表業者。此即第六明起下",
    "T41n1821_028:0426a29": "心。問。生上三定無三識身及無尋．伺。如",
    "T41n1821_028:0426b01": "何生彼能見．聞．觸。及起表業。非生彼",
    "T41n1821_028:0426b02": "地至但非彼繫者。答。非生彼地無有三識",
    "T41n1821_028:0426b03": "及與尋．伺。但非彼繫。所以者何者。徵。",
    "T41n1821_028:0426b04": "頌曰至以下劣故者。釋。生上三地起",
    "T41n1821_028:0426b05": "下三識。及發表心。皆初定繫。生上起下。如",
    "T41n1821_028:0426b06": "起下地化心。故能見．聞．觸。及發表。此四皆",
    "T41n1821_028:0426b07": "是無覆無記。不起下染已離染故。不起下",
    "T41n1821_028:0426b08": "善以下劣故。無記雖劣非是正厭。中庸故",
    "T41n1821_028:0426b09": "起　問生上起下無覆無記。四無記中是何",
    "T41n1821_028:0426b10": "無記　泰法師解。云然眼．耳．身識雖非化",
    "T41n1821_028:0426b11": "心無記。是化心類。定他繫故。總名禪果心。",
    "T41n1821_028:0426b12": "故雜心定品云。不起欲界非禪果故。然變",
    "T41n1821_028:0426b13": "化心亦名禪果。故雜心擇品廣心中。解無色",
    "T41n1821_028:0426b14": "界有四心。無變化心無威儀心云。離禪",
    "T41n1821_028:0426b15": "果．威儀餘四在無色　以此文證。起三識",
    "T41n1821_028:0426b16": "身。是化心種類故禪果無記攝。若起語業唯",
    "T41n1821_028:0426b17": "變化心。故前論云。若化若所化人。在三定",
    "T41n1821_028:0426b18": "上則以初定心語。色界無工巧心。不可以",
    "T41n1821_028:0426b19": "工巧心語。以聲無行．住．坐．臥相。不可以",
    "T41n1821_028:0426b20": "威儀心語。以前論云四識緣威儀故。以此",
    "T41n1821_028:0426b21": "理推。身生三定但以化心語。若起身表",
    "T41n1821_028:0426b22": "業通威儀．變化　問何故得知。化心起",
    "T41n1821_028:0426b23": "身．語表　答如婆沙一百三十九云。若生",
    "T41n1821_028:0426b24": "初靜慮成就欲界一。謂法捨意近行。即通果",
    "T41n1821_028:0426b25": "心俱。總緣色等為境起故。有說彼成就三。",
    "T41n1821_028:0426b26": "謂色．聲．法捨意近行。即通果心俱。此心若",
    "T41n1821_028:0426b27": "緣所起身表。即有緣色捨意近行。此心若",
    "T41n1821_028:0426b28": "緣所起語表。即有緣聲捨意近行。此心若",
    "T41n1821_028:0426b29": "緣所變化事以總緣故。即有緣法捨意近",
    "T41n1821_028:0426c01": "行。即通果心俱。此心容有總別緣故　今",
    "T41n1821_028:0426c02": "解。不然。生上三定起下諸識。若起下身",
    "T41n1821_028:0426c03": "識。唯是威儀心。或是緣威儀心。或是似威儀",
    "T41n1821_028:0426c04": "心。若起下眼識。修得者通果攝。泛爾起者是",
    "T41n1821_028:0426c05": "威儀心。或是緣威儀心。或是似威儀心。若起",
    "T41n1821_028:0426c06": "下耳識。修得者通果攝。泛爾起者唯是似威",
    "T41n1821_028:0426c07": "儀心。若起下發業心。若泛爾發身．語業者",
    "T41n1821_028:0426c08": "是威儀心。威儀心尚得通緣十二處。能發",
    "T41n1821_028:0426c09": "語業理亦應得　又空法師章解威儀五蘊",
    "T41n1821_028:0426c10": "中云。色聚有五謂五塵。問若說威儀具有",
    "T41n1821_028:0426c11": "五塵。何故婆沙．俱舍。并說唯有四塵除聲。",
    "T41n1821_028:0426c12": "解云行．住．坐．臥名威儀。聲非威儀正體。所",
    "T41n1821_028:0426c13": "以二論說無。今據威儀心發聲義所以說",
    "T41n1821_028:0426c14": "有(已上空解)。若上地化人發非身．語業。即起下",
    "T41n1821_028:0426c15": "通果心發。非變化心。泰法師。若將修得天",
    "T41n1821_028:0426c16": "眼．天耳二識是化心類同名通果容有此",
    "T41n1821_028:0426c17": "理。若將泛爾起眼．耳．身．識名通果心。良",
    "T41n1821_028:0426c18": "謂不然。准諸論。二十心中通果心唯與",
    "T41n1821_028:0426c19": "定心相生。豈有泛爾起下三識皆入定耶。",
    "T41n1821_028:0426c20": "雜心云。不起欲界非禪果故者。今更委",
    "T41n1821_028:0426c21": "檢雜心定品。身生上地起初定三識不起",
    "T41n1821_028:0426c22": "欲界中。云非欲界非修果故。不言禪",
    "T41n1821_028:0426c23": "果。此即誤引證。言修果者。定地繫故。總",
    "T41n1821_028:0426c24": "名修果。若言修果即禪果者。定地繫故總",
    "T41n1821_028:0426c25": "名禪果。不同化心名為禪果通果心攝。又",
    "T41n1821_028:0426c26": "引婆沙證化心發身．語業者。還是未達",
    "T41n1821_028:0426c27": "通果心寬。變化心狹。謂諸通果皆是化心。",
    "T41n1821_028:0426c28": "處處文中作斯異解。於先已破。義便復",
    "T41n1821_028:0427a01": "來　又空法師云。生上三定起初定威儀",
    "T41n1821_028:0427a02": "三識。及威儀發業心者。亦非盡理。若據泛",
    "T41n1821_028:0427a03": "爾起者。無有妨。若據二通及化人發業皆",
    "T41n1821_028:0427a04": "名威儀。此即不然。准前應破。",
    "T41n1821_028:0427a05": "如是別釋至初得云何者。此下第二明三等",
    "T41n1821_028:0427a06": "至。就中。一明初得等至。二明等至相生。三",
    "T41n1821_028:0427a07": "明順．四分定。四明修超等至。五明等至依",
    "T41n1821_028:0427a08": "身。六明等至緣境。七明等至斷惑。八明近",
    "T41n1821_028:0427a09": "分差別。九明中定不同　此即第一明初",
    "T41n1821_028:0427a10": "得等至。結前問起。頌曰至染由生及退",
    "T41n1821_028:0427a11": "者。頌答。論曰至無由生故者。釋上兩",
    "T41n1821_028:0427a12": "句。八本等至隨其所應。若全不成而獲得",
    "T41n1821_028:0427a13": "者。諸淨等至由二因緣。一由離染。二由受",
    "T41n1821_028:0427a14": "生　言離染者。謂在下地離下地染得上",
    "T41n1821_028:0427a15": "地淨　言受生者。謂從上地生自地時",
    "T41n1821_028:0427a16": "得自地淨。八等至中下七皆然。有頂不爾。唯",
    "T41n1821_028:0427a17": "由離染有離染得。由無從上生下地故。",
    "T41n1821_028:0427a18": "無受生得。正理論云。此中但說本等至者。",
    "T41n1821_028:0427a19": "以諸近分未離染時。有全不成由加行",
    "T41n1821_028:0427a20": "得。遮何故說全不成言者。問。為遮",
    "T41n1821_028:0427a21": "已成至應如理思者。答。為遮已成更得少",
    "T41n1821_028:0427a22": "分如由加行得順決擇分等　等。謂等取",
    "T41n1821_028:0427a23": "順勝進分。所以不等住．退分者。以先得",
    "T41n1821_028:0427a24": "故。謂先得退分．住分。後由加行得勝進分。",
    "T41n1821_028:0427a25": "或得決擇分。此不名得。以此四分同淨定",
    "T41n1821_028:0427a26": "故。及由退離自染時得退分。以先得住",
    "T41n1821_028:0427a27": "分．勝進分。或決擇分。今雖更得退分。不名",
    "T41n1821_028:0427a28": "為得。以此四分同淨定故。即依此義毘婆",
    "T41n1821_028:0427a29": "沙論作是問言。頗有淨定由離染得。由離",
    "T41n1821_028:0427b01": "染捨。由退得。由退捨。由生得。由生捨。為",
    "T41n1821_028:0427b02": "問亦爾。答曰有謂順退分。且初靜慮順退分",
    "T41n1821_028:0427b03": "攝。離欲界染時得。離自地染時捨。退離",
    "T41n1821_028:0427b04": "自地染時得。退離欲界染時捨。從上生自",
    "T41n1821_028:0427b05": "初定時得。從自生下欲界時捨。餘地所攝",
    "T41n1821_028:0427b06": "應如理思。無漏但由至如理應思者。",
    "T41n1821_028:0427b07": "釋第三句。無漏但由離染故得。謂聖離下",
    "T41n1821_028:0427b08": "地染得上地無漏。此亦但據根本靜慮。全",
    "T41n1821_028:0427b09": "不成者今時創得。若先已成。餘時亦得。謂盡",
    "T41n1821_028:0427b10": "智位更得無學道。於練根時更得學．無學",
    "T41n1821_028:0427b11": "道。或由加行修得當地勝無漏法。或由有",
    "T41n1821_028:0427b12": "退得當地無漏法。皆如理應思。如是等法。",
    "T41n1821_028:0427b13": "皆悉非是先時不成今時創得。是故不說。",
    "T41n1821_028:0427b14": "以此中約根本地。說先全不成今時創成",
    "T41n1821_028:0427b15": "方名為得。先成少分今雖更得。皆不名",
    "T41n1821_028:0427b16": "得。豈不由入至無漏等至者。問。豈不",
    "T41n1821_028:0427b17": "由入正性離生。亦名初得無漏等至。何故",
    "T41n1821_028:0427b18": "但言無漏由離染得。不言入正性離生時",
    "T41n1821_028:0427b19": "得。此非決定至決定得者者。答。入見道",
    "T41n1821_028:0427b20": "得此非決定。雖超越人依根本地入見道",
    "T41n1821_028:0427b21": "者。亦得根本無漏等至。以次第者入見道",
    "T41n1821_028:0427b22": "時。爾時未得根本定故即非決定。此中但",
    "T41n1821_028:0427b23": "論決定得者。故正理云。聖離下染必定獲",
    "T41n1821_028:0427b24": "得上地根本無漏定故。染由受生至得",
    "T41n1821_028:0427b25": "此地染者。釋第四句。染由受生．及退故得。",
    "T41n1821_028:0427b26": "謂上地沒生下地時得下地染。及於此地",
    "T41n1821_028:0427b27": "離染退時。得此地染。必非離染及加行得。",
    "T41n1821_028:0427b28": "故正理云。無由離染及加行得。如是二時",
    "T41n1821_028:0427b29": "能捨染故。",
    "T41n1821_028:0427c01": "何等至後至染生自下染者。此即第二明等",
    "T41n1821_028:0427c02": "至相生。問及頌答。論曰至并自地二者。",
    "T41n1821_028:0427c03": "釋上兩句。無漏等至次第生自地．上地。下",
    "T41n1821_028:0427c04": "地善。善言具攝淨及無漏。極相違故。必不",
    "T41n1821_028:0427c05": "生染。然於上．下各至第三。遠故無能超",
    "T41n1821_028:0427c06": "至第四。故於無漏四靜慮。三無色．七等至",
    "T41n1821_028:0427c07": "中。從初靜慮無間生六。謂自地．二地．三地。",
    "T41n1821_028:0427c08": "各淨．無漏。無所有處無間生七。謂自地二。",
    "T41n1821_028:0427c09": "下地四合有六。上地唯淨總有七種。第二靜",
    "T41n1821_028:0427c10": "慮無間生八。謂自地二。上地四合有六。并",
    "T41n1821_028:0427c11": "下地二總有八。識無邊處無間生九。謂自",
    "T41n1821_028:0427c12": "地二。下地四合有六。并上地三。謂無所有",
    "T41n1821_028:0427c13": "二。非想一總有九。第三靜慮．第四靜慮．空",
    "T41n1821_028:0427c14": "無邊處。各無間生十。謂上地四。下地四合有",
    "T41n1821_028:0427c15": "八。并自地二。總有十。類智無間至依",
    "T41n1821_028:0427c16": "緣下故者。簡差別。於靜慮中類智無間能",
    "T41n1821_028:0427c17": "生無色。法智不然。依下欲界身故。緣下",
    "T41n1821_028:0427c18": "欲境故。超有二種。一者超定。二者超緣。此",
    "T41n1821_028:0427c19": "二種超俱至第三。不至第四。以法智緣欲",
    "T41n1821_028:0427c20": "界境。無色等至緣無色境。不可頓超色界",
    "T41n1821_028:0427c21": "四地故。法智無間不生無色。故婆沙一百",
    "T41n1821_028:0427c22": "六十五云。問云何觀行者於所緣超答彼由",
    "T41n1821_028:0427c23": "不念作意以初靜慮於九地一一別緣。於",
    "T41n1821_028:0427c24": "中唯能超緣一地。謂緣欲界無間。能上",
    "T41n1821_028:0427c25": "緣初靜慮。或第二靜慮非餘。緣初靜慮無",
    "T41n1821_028:0427c26": "間。能下緣欲界。上緣第二靜慮。或第三靜",
    "T41n1821_028:0427c27": "慮非餘。緣第二靜慮無間。能下緣欲界或",
    "T41n1821_028:0427c28": "初靜慮。上緣第三靜慮或第四靜慮非餘。",
    "T41n1821_028:0427c29": "緣第三靜慮無間。能下緣初靜慮。或第二",
    "T41n1821_028:0428a01": "靜慮。上緣第四靜慮。或空無邊處非餘。如",
    "T41n1821_028:0428a02": "是乃至緣非想非非想處無間。能下緣識",
    "T41n1821_028:0428a03": "無邊處。或無所有處非餘。如依初定。如是",
    "T41n1821_028:0428a04": "依餘定。隨其所應於所緣緣皆應廣說。如",
    "T41n1821_028:0428a05": "不能越二地所緣。超定亦爾。故不入第",
    "T41n1821_028:0428a06": "四。問若爾何故說淨解脫次起五心。淨解脫",
    "T41n1821_028:0428a07": "心緣於欲界。第四靜慮遍行隨眠。能緣自．",
    "T41n1821_028:0428a08": "上乃至有頂。豈非能越二地所緣。答說不",
    "T41n1821_028:0428a09": "染心不能超二。彼心是染故不相違。問如",
    "T41n1821_028:0428a10": "苦法智緣欲界無間起苦類忍。乃至緣有",
    "T41n1821_028:0428a11": "頂。云何說不染污心不能超二。答彼但是",
    "T41n1821_028:0428a12": "總緣不名為超。亦俱緣餘地故是故非難",
    "T41n1821_028:0428a13": "　解云五心謂五部心。從淨等至至餘",
    "T41n1821_028:0428a14": "生十一者。釋第三．第四句。從淨等至所生",
    "T41n1821_028:0428a15": "亦然。而各兼生自地染污。以淨等至上參",
    "T41n1821_028:0428a16": "無漏。下接染污故。有頂淨無間生六。謂自",
    "T41n1821_028:0428a17": "淨．染二．下無所有處．識處．淨．無漏四。從初",
    "T41n1821_028:0428a18": "靜慮無間生七。謂自地三．上地四．無所有",
    "T41n1821_028:0428a19": "處八。謂自地三．上地一．下地四。第二定九。",
    "T41n1821_028:0428a20": "謂自地三．上地四．下地二。識處生十。謂自",
    "T41n1821_028:0428a21": "地三．上地三．下地四。餘第三定．第四定．空",
    "T41n1821_028:0428a22": "處。皆生十一。謂自地三．上地．下地各有四",
    "T41n1821_028:0428a23": "種。從染等至至生次下淨者。釋第五．",
    "T41n1821_028:0428a24": "第六句。如文可知。正理論云。極相違故",
    "T41n1821_028:0428a25": "不生無漏。若於染淨至從染生淨者。問",
    "T41n1821_028:0428a26": "意可知。先願力故至便能覺悟者。答亦",
    "T41n1821_028:0428a27": "可知。無漏與染至故三有別者。簡差",
    "T41n1821_028:0428a28": "別。無漏與染必不相生極相違故。淨俱相",
    "T41n1821_028:0428a29": "生。在中間故故三有別。如是所說至",
    "T41n1821_028:0428b01": "未離下故者。釋後兩句。如上所說。淨．染",
    "T41n1821_028:0428b02": "生染。但約在定淨．及染說。生彼地得名",
    "T41n1821_028:0428b03": "生淨．生染。生淨謂生得善。生染謂彼地散",
    "T41n1821_028:0428b04": "惑。若生淨．生染能生染者。其理不然。謂命",
    "T41n1821_028:0428b05": "終時從生得善淨。一一無間。生自．上．下一",
    "T41n1821_028:0428b06": "切地染。若從生染一一無間。能生自地．一",
    "T41n1821_028:0428b07": "切下地染。不生上者未離下故。",
    "T41n1821_028:0428b08": "所言從淨至皆能生耶者。此即第三明順四",
    "T41n1821_028:0428b09": "分定。牒前問起。不爾者。答。云何",
    "T41n1821_028:0428b10": "者。徵。頌曰至生二三三一者。頌答。",
    "T41n1821_028:0428b11": "論曰至順勝進分攝者。釋初頌。舉數列名。",
    "T41n1821_028:0428b12": "於前七地各有四分。有頂唯三。除勝進分",
    "T41n1821_028:0428b13": "無上地故。婆沙十一同此論說。有頂地但",
    "T41n1821_028:0428b14": "有三分。除勝進分　問若爾何故。婆沙業",
    "T41n1821_028:0428b15": "蘊說有頂地有四分耶　解云此論及婆沙",
    "T41n1821_028:0428b16": "十一。據有頂地更無上地可欣趣故。故說",
    "T41n1821_028:0428b17": "彼地無勝進分。婆沙業蘊。據當地中更有",
    "T41n1821_028:0428b18": "勝德可欣趣故。言有勝進。故正理七十八",
    "T41n1821_028:0428b19": "云。就勝進分總有二種。一者自地殊勝功",
    "T41n1821_028:0428b20": "德。二者上地殊勝功德。若能牽引彼名順",
    "T41n1821_028:0428b21": "勝進分(已上論文)　故說有頂或有或無。各據一",
    "T41n1821_028:0428b22": "義。於此四中至唯從此生者。釋第五．",
    "T41n1821_028:0428b23": "第六句。如文可知。若依婆沙一百六十五",
    "T41n1821_028:0428b24": "淨生無漏中云。此但從順決擇分。有說亦",
    "T41n1821_028:0428b25": "從順勝進分。雖無評家以前解為正。故",
    "T41n1821_028:0428b26": "正理七十八云。應知此中決定義者。謂諸聖",
    "T41n1821_028:0428b27": "道必此無間生。非此無間必能生聖道。若異",
    "T41n1821_028:0428b28": "此者是則應說。唯世第一法名順決擇分",
    "T41n1821_028:0428b29": "(已上論文)　又諸論皆言順決擇分能生聖道　問",
    "T41n1821_028:0428c01": "無漏復能生幾分耶　解云生後二分。故正",
    "T41n1821_028:0428c02": "理七十八云。無漏無間何分現前。有說通三",
    "T41n1821_028:0428c03": "除順退分。理實唯二謂後二種。又婆沙一百",
    "T41n1821_028:0428c04": "六十五無漏生淨中云。如是說者。漸次入時",
    "T41n1821_028:0428c05": "亦與勝進分為等無間。超越入時唯與順",
    "T41n1821_028:0428c06": "決擇分為等無間。問何故超越入時。唯順",
    "T41n1821_028:0428c07": "決擇分與無漏道互為等無間緣。餘時不",
    "T41n1821_028:0428c08": "爾。答於超越時唯有猛盛堅固善根。能相",
    "T41n1821_028:0428c09": "引發順決擇分猛盛堅固。餘分不爾　問若",
    "T41n1821_028:0428c10": "順退分能順煩惱。如已離此地染退起此",
    "T41n1821_028:0428c11": "地染。退分既捨從何生惑　解云從住分",
    "T41n1821_028:0428c12": "生。故正理七十八云。若順煩惱名順退分。",
    "T41n1821_028:0428c13": "諸阿羅漢寧有退理。非彼猶有順退分定",
    "T41n1821_028:0428c14": "可令現行。離染捨故。雖有此難。而實無",
    "T41n1821_028:0428c15": "違。謂順住中有順退者亦得建立順退分",
    "T41n1821_028:0428c16": "名。從彼有退。如前已說　又婆沙一百六",
    "T41n1821_028:0428c17": "十五云淨定等。無間煩惱現在前者。當知此",
    "T41n1821_028:0428c18": "從順退分．或順住分起。由已離未離自地",
    "T41n1821_028:0428c19": "染者。起自地煩惱有差別故　以此文證",
    "T41n1821_028:0428c20": "故知。有從住分亦生煩惱。此四相望",
    "T41n1821_028:0428c21": "至謂自非餘者。釋後兩句。此四相望互相生",
    "T41n1821_028:0428c22": "者。初能生二。謂順退分及順住分。不生後",
    "T41n1821_028:0428c23": "二以隔遠故。諸論皆同。第二生三除順決",
    "T41n1821_028:0428c24": "擇。亦隔遠故。諸論皆同。第三生三除順退",
    "T41n1821_028:0428c25": "分。以隔遠故。婆沙十一．正理．顯宗皆同此",
    "T41n1821_028:0428c26": "論。若依婆沙一百六十五即有異說。故彼",
    "T41n1821_028:0428c27": "論云。順勝進分與順退分。有說。但為所緣．",
    "T41n1821_028:0428c28": "增上。順勝進分無間順退分不現前故。如是",
    "T41n1821_028:0428c29": "說者。亦現在前。是故與順退分為三緣。除",
    "T41n1821_028:0429a01": "因緣以彼劣故。與順住分亦爾。婆沙兩說",
    "T41n1821_028:0429a02": "後說評家俱舍等前師不正義。但生三種。",
    "T41n1821_028:0429a03": "評家生四種。既有評文。即以後師為正",
    "T41n1821_028:0429a04": "　或論意各別。俱舍以理為正。非以婆沙評",
    "T41n1821_028:0429a05": "家為量。夫淨相生理應隣次。何容超越。第",
    "T41n1821_028:0429a06": "四生一謂自非餘。以欣無漏不生餘故。",
    "T41n1821_028:0429a07": "問順住．勝進能次生前。何故決擇非生勝",
    "T41n1821_028:0429a08": "進　解云決擇欣無漏不生次前。住與勝",
    "T41n1821_028:0429a09": "進非欣無漏容次生前。或勝進相欣求",
    "T41n1821_028:0429a10": "上法。性非止息故。決擇分不生勝進。住．退",
    "T41n1821_028:0429a11": "二分性有止息。可從勝進生住住生退分。",
    "T41n1821_028:0429a12": "正理．顯宗皆有兩說。一說同此論。又一說",
    "T41n1821_028:0429a13": "云。有說亦生順勝進分。然無評家。後家意",
    "T41n1821_028:0429a14": "說。如住．勝進能生前一。順決擇分亦生前",
    "T41n1821_028:0429a15": "一。若依婆沙十一。同正理後師。若依婆沙",
    "T41n1821_028:0429a16": "一百六十五云。順決擇分與順住分。有說。但",
    "T41n1821_028:0429a17": "為所緣．增上。以順決擇分無間　順住分不",
    "T41n1821_028:0429a18": "現前故。如是說者。亦現在前。是故與彼為",
    "T41n1821_028:0429a19": "三緣除因緣。與順勝進分亦爾。前說同正",
    "T41n1821_028:0429a20": "理後師。能生二分。後正義家能生三分。",
    "T41n1821_028:0429a21": "問何故婆沙後唯生一。前有超一　解云起",
    "T41n1821_028:0429a22": "勝生難故唯生一。起劣生易有能超一",
    "T41n1821_028:0429a23": "　問諸論不同何者為正　解云婆沙既有評",
    "T41n1821_028:0429a24": "家。生三為正。餘論并是述異師義　或論",
    "T41n1821_028:0429a25": "意別。俱舍以理為正。非以婆沙評家為",
    "T41n1821_028:0429a26": "量　問味定生淨定四分之中生何分耶",
    "T41n1821_028:0429a27": "　解云若味生自淨。婆沙云。有說。味相應等",
    "T41n1821_028:0429a28": "至無間。唯起順退分現在前。有說。亦起順",
    "T41n1821_028:0429a29": "住分。然無評家。若味生下淨。婆沙云。有",
    "T41n1821_028:0429b01": "說。起順住分以易起故。有說。起順勝進",
    "T41n1821_028:0429b02": "分。防護上地故(然無評家)。",
    "T41n1821_028:0429b03": "如上所言至三洲利無學者。此即第四明修",
    "T41n1821_028:0429b04": "超等至。牒問頌答。論曰至越一名超者。",
    "T41n1821_028:0429b05": "釋初兩句可知。謂觀行者至超入第四",
    "T41n1821_028:0429b06": "者。釋第三句。總有六種。前五加行。後一超",
    "T41n1821_028:0429b07": "成。如文可了。修超等至至修超等至者。",
    "T41n1821_028:0429b08": "釋第四句。正理云。修超等至唯欲三洲。除",
    "T41n1821_028:0429b09": "北俱盧。然通男．女。不時解脫諸阿羅漢要",
    "T41n1821_028:0429b10": "得無諍妙願智等邊際定者。能超非餘。定",
    "T41n1821_028:0429b11": "自在故。無煩惱故　又云勝解作意。不能",
    "T41n1821_028:0429b12": "無間修超等至。勢力劣故。",
    "T41n1821_028:0429b13": "此諸等至至起下盡餘惑者。此即第五明等",
    "T41n1821_028:0429b14": "至依身。牒問頌答。論曰至可厭毀故者。",
    "T41n1821_028:0429b15": "釋上兩句。諸等至起依自．下身。依上地身",
    "T41n1821_028:0429b16": "無容起下。一上地起下無所用故。二上地",
    "T41n1821_028:0429b17": "自有勝定故。三下地勢力劣故。此上三種",
    "T41n1821_028:0429b18": "通淨．無漏等至。四已棄捨故。五可厭毀故。",
    "T41n1821_028:0429b19": "後二唯淨等至。以無漏定非是棄捨可厭",
    "T41n1821_028:0429b20": "毀故。總相雖然至盡餘煩惱者。釋下兩",
    "T41n1821_028:0429b21": "句。此簡差別總相雖然。若委細說。聖生有",
    "T41n1821_028:0429b22": "頂從自淨定。必起無漏無所有處。為盡自",
    "T41n1821_028:0429b23": "地所餘煩惱。自地無聖道欣樂起下故。就",
    "T41n1821_028:0429b24": "起下中唯無所有最隣近故。起彼現前盡",
    "T41n1821_028:0429b25": "餘煩惱。故正理云。離無漏道。必無有能斷",
    "T41n1821_028:0429b26": "彼餘惑成阿羅漢。是故有頂。無漏無所有處",
    "T41n1821_028:0429b27": "依九地身。有漏無所有處依八地身。有漏",
    "T41n1821_028:0429b28": "無漏識無邊處依七地身。空無邊處依六",
    "T41n1821_028:0429b29": "地身。乃至初定依二地身謂自及欲。",
    "T41n1821_028:0429c01": "此諸等至至不緣下有漏者。此即第六明等",
    "T41n1821_028:0429c02": "至緣境。牒問頌答。論曰至應成善故者。",
    "T41n1821_028:0429c03": "釋初句。味定緣自。不緣下．上．及無漏法。",
    "T41n1821_028:0429c04": "淨及無漏至非無漏境者。釋第二句。",
    "T41n1821_028:0429c05": "無記無為非無漏境。非諦攝故。餘文可知。",
    "T41n1821_028:0429c06": "根本地攝至必緣下故者。釋下兩句。根",
    "T41n1821_028:0429c07": "本地攝善無色定。不緣下地諸有漏法。已厭",
    "T41n1821_028:0429c08": "離故。定狹劣故。准義應知。隨其所應。緣下",
    "T41n1821_028:0429c09": "無漏．自及上地有漏．無漏一切諸法無不",
    "T41n1821_028:0429c10": "能緣。雖亦能緣下地無漏。緣類智品道。不",
    "T41n1821_028:0429c11": "緣法智品。故正理云。以但能緣自全治故。",
    "T41n1821_028:0429c12": "法非全治如先已說。又法品道於無色界",
    "T41n1821_028:0429c13": "雖能對治。是客非主既不能緣下地有漏。",
    "T41n1821_028:0429c14": "亦不能緣下地有漏法上擇滅．非擇滅",
    "T41n1821_028:0429c15": "　問既緣下地類智品道。亦緣彼道非擇滅耶",
    "T41n1821_028:0429c16": "　解云亦緣下地類智品上非擇滅。故婆沙",
    "T41n1821_028:0429c17": "第十解非我行相中云。四無色地亦有此行",
    "T41n1821_028:0429c18": "相。而不能緣一切法。謂空無邊處非我行",
    "T41n1821_028:0429c19": "相。緣四無色彼因彼滅。一切類智品道。及四",
    "T41n1821_028:0429c20": "無色非擇滅。一切類智品道非擇滅。并一切",
    "T41n1821_028:0429c21": "虛空無為。或欲令是一物。或欲令是多物。",
    "T41n1821_028:0429c22": "此行相盡能緣。如是乃至非想非非想處非",
    "T41n1821_028:0429c23": "我行相。緣非想非非想處彼因彼滅。一切類",
    "T41n1821_028:0429c24": "智品道。及非想非非想處非擇滅。一切類智",
    "T41n1821_028:0429c25": "品道非擇滅。并一切虛空無為。或欲令是一",
    "T41n1821_028:0429c26": "物。或欲令是多物。此行相盡能緣。此當婆",
    "T41n1821_028:0429c27": "沙評家義。以此准知。四無色定亦緣下地",
    "T41n1821_028:0429c28": "類智品上非擇滅也。無色近分亦緣下地。彼",
    "T41n1821_028:0429c29": "無間道必緣下故。",
    "T41n1821_028:0430a01": "味淨無漏至斷諸煩惱者。此即第七明等至",
    "T41n1821_028:0430a02": "斷惑。此即問也。頌曰至亦不能斷者。諸",
    "T41n1821_028:0430a03": "無漏定皆能斷惑　本淨尚無能況諸染能",
    "T41n1821_028:0430a04": "斷。以勝況劣。謂本淨定不能斷下地。已離",
    "T41n1821_028:0430a05": "染故。不能斷自地惑。以自地惑所縛故。不",
    "T41n1821_028:0430a06": "能斷上地。以勝己故。若淨近分亦能斷",
    "T41n1821_028:0430a07": "惑。以皆能斷次下地故。又婆沙一百六十",
    "T41n1821_028:0430a08": "二云。問何故有漏道不能斷自地。及上地。無",
    "T41n1821_028:0430a09": "漏道則能斷耶。答以無漏道是不繫法。於有",
    "T41n1821_028:0430a10": "漏法無非是勝。是故能斷。又有漏道作六",
    "T41n1821_028:0430a11": "行相。厭下地欣自地故唯斷下。無漏道作",
    "T41n1821_028:0430a12": "十六行相。厭背一切地故能遍斷。問有漏道",
    "T41n1821_028:0430a13": "亦作十六行相。何故不能遍斷。答彼雖學",
    "T41n1821_028:0430a14": "作聖道行相。不明了故不斷煩惱。如師",
    "T41n1821_028:0430a15": "子子未能害獸(已上論文)　若中間攝淨亦不能",
    "T41n1821_028:0430a16": "斷。如根本說。",
    "T41n1821_028:0430a17": "近分有幾至初亦聖或三者。此即第八明近",
    "T41n1821_028:0430a18": "分差別。一問近分有幾。二問何受相應。三",
    "T41n1821_028:0430a19": "問於味等三為皆具不。頌答可知。論",
    "T41n1821_028:0430a20": "曰至為入門故者。釋近分八。可知。一",
    "T41n1821_028:0430a21": "切唯一至未離下怖故者。釋捨。一切近分唯",
    "T41n1821_028:0430a22": "一捨受相應。此近分定起時。艱辛作功用轉",
    "T41n1821_028:0430a23": "故。未離下染情懷怖故。非喜．樂相應。",
    "T41n1821_028:0430a24": "此八近分至具有三種者。釋淨及下句。",
    "T41n1821_028:0430a25": "此八近分皆淨定攝。唯初近分亦通無漏。未",
    "T41n1821_028:0430a26": "離欲者依近分定起聖道故。故正理云。上",
    "T41n1821_028:0430a27": "七近分無無漏者。於自地法不厭背故。唯",
    "T41n1821_028:0430a28": "初近分通無漏者。於自地法能厭背故。此",
    "T41n1821_028:0430a29": "地極隣近多災患界故(已上論文)　皆無有味是",
    "T41n1821_028:0430b01": "離染道故。起艱辛故。不生貪愛。以彼味定",
    "T41n1821_028:0430b02": "非離染道生故。是容預道生故。近分地中",
    "T41n1821_028:0430b03": "雖亦有道非正離染。助離染故。離染類故。",
    "T41n1821_028:0430b04": "非容預故。不生貪愛。雖近分心有結生",
    "T41n1821_028:0430b05": "染。以受生．命終捨受相應故。必起近分。而",
    "T41n1821_028:0430b06": "遮定染故作是說。近分無味。唯在根本。有",
    "T41n1821_028:0430b07": "說未至定亦有味相應。以未起根本亦貪",
    "T41n1821_028:0430b08": "此定故。由此未至具有三種。上七近分由",
    "T41n1821_028:0430b09": "已曾得下根本故。於彼近分不生貪愛。故",
    "T41n1821_028:0430b10": "不說有。此即敘異說也。",
    "T41n1821_028:0430b11": "中間靜慮至為亦有殊者。此下第九明中",
    "T41n1821_028:0430b12": "定不同。此即問也。義亦有殊至具三唯",
    "T41n1821_028:0430b13": "捨受者。答。義亦有殊。謂諸近分為離下染",
    "T41n1821_028:0430b14": "是入初因。中定不然。非離下染非入初",
    "T41n1821_028:0430b15": "因。是初果故。復有別義。論曰至無如",
    "T41n1821_028:0430b16": "此故者。釋初句。初定根本及初定近分。尋．",
    "T41n1821_028:0430b17": "伺相應。上七定中。根本．近分皆無尋．伺。唯",
    "T41n1821_028:0430b18": "中間靜慮有伺無尋．故與近分差別不同。",
    "T41n1821_028:0430b19": "由無尋故勝初靜慮。由有伺故未及第",
    "T41n1821_028:0430b20": "二。依此義故立中間名。由此上地無中間",
    "T41n1821_028:0430b21": "靜慮。一地昇降無如此故。此定具有至",
    "T41n1821_028:0430b22": "可愛味故者。釋具三。此中間定具有味等三",
    "T41n1821_028:0430b23": "種相應。以有大梵殊勝功德可愛味故。有",
    "T41n1821_028:0430b24": "味相應。同諸近分至苦通行攝者。釋捨",
    "T41n1821_028:0430b25": "受。此中間定同諸近分。唯捨相應非喜相",
    "T41n1821_028:0430b26": "應。由自勉勵功用轉故。由此說是苦通行",
    "T41n1821_028:0430b27": "攝。亦無有樂．無三識故。故正理云。無三識",
    "T41n1821_028:0430b28": "身故無樂受　准正理文。中定無三識。",
    "T41n1821_028:0430b29": "問何故無耶。解云五識定與尋．伺相應。彼",
    "T41n1821_028:0430c01": "無尋故。此定能招至為大梵故者。別顯",
    "T41n1821_028:0430c02": "中定能招勝果。若多修習為大梵王。不多",
    "T41n1821_028:0430c03": "修習便為梵輔。同一處故。",
    "T41n1821_028:0430c04": "已說等至云何等持者。此下第四明諸等持。",
    "T41n1821_028:0430c05": "就中。一明尋．伺等三。二明單空等三。三明",
    "T41n1821_028:0430c06": "重空等三。四明修四等持　此下第一明",
    "T41n1821_028:0430c07": "尋．伺等三。就頌前中。一總。二別。此即總結",
    "T41n1821_028:0430c08": "前問起。經說等持至其相云何者。此即",
    "T41n1821_028:0430c09": "別依經問起。頌曰至非非想攝者。答文",
    "T41n1821_028:0430c10": "可知。平等持心至境故名等持。",
    "T41n1821_028:0430c11": "契經復說至無漏三脫門者。此即第二明單",
    "T41n1821_028:0430c12": "空等三。依經起問。及與頌答。論曰至",
    "T41n1821_028:0430c13": "相應等持者。釋初句。此空對治有身見故。",
    "T41n1821_028:0430c14": "故婆沙一百四云。對治故者。謂空三摩地是",
    "T41n1821_028:0430c15": "有身見近對治故。問空三摩地有空．非我二",
    "T41n1821_028:0430c16": "行相。有身見有我．我所二行相。此中以何",
    "T41n1821_028:0430c17": "等行相。對治何等行相耶。答以非我行相",
    "T41n1821_028:0430c18": "對治我行相。以空行相對治我所行相(廣如彼釋)",
    "T41n1821_028:0430c19": "　無相三摩地至三有為相者。釋第二句。",
    "T41n1821_028:0430c20": "住濫無為故不說住。餘文可知。無願",
    "T41n1821_028:0430c21": "三摩地至相相似故者釋第三．第四句。無願",
    "T41n1821_028:0430c22": "三摩地。謂緣餘苦．集．道諦十種行相相應",
    "T41n1821_028:0430c23": "等持。十行即是非常．及苦。因．集．生．緣。道．",
    "T41n1821_028:0430c24": "如．行．出。非常及苦此是苦諦。苦中四行二是",
    "T41n1821_028:0430c25": "二非。是故別標。因顯集諦。即是因．集．生．緣。",
    "T41n1821_028:0430c26": "或舉初顯後。苦．集二諦皆是有漏可厭患",
    "T41n1821_028:0430c27": "故。道雖無漏。加行位中並作是念。道如船",
    "T41n1821_028:0430c28": "筏必應捨故。能緣彼定得無願名。皆為",
    "T41n1821_028:0430c29": "超過現前所對。苦．集．道境可厭捨故。空．",
    "T41n1821_028:0431a01": "非我相非是所厭。非是所捨。以與涅",
    "T41n1821_028:0431a02": "槃相似故。故此二行相不得無願名。由",
    "T41n1821_028:0431a03": "前期心不願此故立無願名。故婆沙云。期",
    "T41n1821_028:0431a04": "心故者。謂無願三摩地諸修行者。期心不願",
    "T41n1821_028:0431a05": "三有法故　問彼於聖道亦不願耶。答雖於",
    "T41n1821_028:0431a06": "聖道非全不願。而彼期心不願三有。聖",
    "T41n1821_028:0431a07": "道依有故亦不願。問若爾何故修聖道耶。",
    "T41n1821_028:0431a08": "答為趣涅槃故修聖道。謂修行者作是思",
    "T41n1821_028:0431a09": "惟。究竟涅槃由何趣證。思已定知必由聖",
    "T41n1821_028:0431a10": "道。故雖不願而要修之。如越暴流要憑",
    "T41n1821_028:0431a11": "船筏(廣如彼說)。此三各二種至為入門故者。",
    "T41n1821_028:0431a12": "釋後兩句。正理論云。世間攝者通十一地。",
    "T41n1821_028:0431a13": "出世攝者唯通九地。上七定邊無勝德故。",
    "T41n1821_028:0431a14": "於中無漏者名三解脫門。能與涅槃為入",
    "T41n1821_028:0431a15": "門故。非諸有漏法是真解脫門。性住世間",
    "T41n1821_028:0431a16": "違解脫故。三三摩地緣境別者。若有漏空",
    "T41n1821_028:0431a17": "緣一切法。若無漏空唯緣苦諦。無願能緣",
    "T41n1821_028:0431a18": "苦．集．道諦。無相唯緣滅諦為境。",
    "T41n1821_028:0431a19": "契經復說至離上七近分者。此即第三明重",
    "T41n1821_028:0431a20": "空等三。依經起問。及與頌答　重謂二也。",
    "T41n1821_028:0431a21": "論曰至空空等名者。釋名。空空等",
    "T41n1821_028:0431a22": "持至勝非我故者。明空空等持。又顯宗三十",
    "T41n1821_028:0431a23": "九云。空空等持緣前無學空三摩地取彼空",
    "T41n1821_028:0431a24": "相。空相順厭勝非我故。謂彼先起無學等",
    "T41n1821_028:0431a25": "持。於五取蘊思惟空相。從此後起殊勝善",
    "T41n1821_028:0431a26": "根相應等持。緣前無學空三摩地思惟空",
    "T41n1821_028:0431a27": "相。於空取空故名空空。如燒死屍以杖",
    "T41n1821_028:0431a28": "迴轉。屍既盡已杖亦應燒。如是由空燒煩",
    "T41n1821_028:0431a29": "惱已。復起空定厭捨前空。重空等持空行",
    "T41n1821_028:0431b01": "相後起。即復還與空行相相應。唯此最能",
    "T41n1821_028:0431b02": "順厭捨故。非我行相則不如是。見非我",
    "T41n1821_028:0431b03": "者。於諸有為法起厭背心。不如見空故。",
    "T41n1821_028:0431b04": "諸有已見諸法非我。而於諸有猶生樂着。",
    "T41n1821_028:0431b05": "以於諸行中不審見空故。由此空定雖二",
    "T41n1821_028:0431b06": "行相俱。而但名空不說為非我。空於厭捨",
    "T41n1821_028:0431b07": "極隨順故　又婆沙一百五云。如人在道獨",
    "T41n1821_028:0431b08": "行遇逢一伴。雖知非屬於己而不太愁。",
    "T41n1821_028:0431b09": "後若別時便極愁惱。故空行相於厭生死",
    "T41n1821_028:0431b10": "勝於非我。由是此定不作非我行相。",
    "T41n1821_028:0431b11": "無願無願至為厭捨故者。明無願無願等持。",
    "T41n1821_028:0431b12": "無願無願。緣前無學無願等持取非常相。",
    "T41n1821_028:0431b13": "不取苦因．集．生．緣非無漏相故。聖道非",
    "T41n1821_028:0431b14": "苦不取苦相。聖道不能招三有故。不取",
    "T41n1821_028:0431b15": "因．集．生．緣四相。不取道．如．行．出。為厭捨",
    "T41n1821_028:0431b16": "故。以彼道等是欣觀故。若緣道等應欣聖",
    "T41n1821_028:0431b17": "道。不應厭背故十相中但取非常　又顯",
    "T41n1821_028:0431b18": "宗云。無願無願。緣前無學無願等持取非常",
    "T41n1821_028:0431b19": "相。謂彼先起無學等持。於五取蘊中思惟",
    "T41n1821_028:0431b20": "非常相。從此後起殊勝善根相應等持。緣",
    "T41n1821_028:0431b21": "前無學無願三摩地思惟非常相。於無願",
    "T41n1821_028:0431b22": "不願名無願無願。舉喻顯示如前應知。重",
    "T41n1821_028:0431b23": "無願等持。非常行相後起。即復還與非常行",
    "T41n1821_028:0431b24": "相相應唯此可能緣厭道故。非苦行相能",
    "T41n1821_028:0431b25": "緣聖道。聖道非苦趣苦滅故。苦法不能趣",
    "T41n1821_028:0431b26": "苦寂滅。亦非因等四能緣聖道。以聖道不",
    "T41n1821_028:0431b27": "能令苦續故。非道等四者此厭捨道故。",
    "T41n1821_028:0431b28": "非欣行相能為厭捨　豈不如無願不願",
    "T41n1821_028:0431b29": "聖道。而作道等四。此亦應然　此例不然。",
    "T41n1821_028:0431c01": "無願正厭有。兼於聖道起不願心故。謂前",
    "T41n1821_028:0431c02": "無願正厭於有。聖道依有故兼不願。雖望",
    "T41n1821_028:0431c03": "意樂說不願道。而於聖道非正憎厭。故",
    "T41n1821_028:0431c04": "亦能作道等四種。無願無願正憎厭道。故",
    "T41n1821_028:0431c05": "以非常觀道過失。道等行相無容厭道。是",
    "T41n1821_028:0431c06": "故於此不作彼四。無相無相至非離",
    "T41n1821_028:0431c07": "繫果故者。明無相無相三摩地。無相無相即",
    "T41n1821_028:0431c08": "緣無學無相三摩地。非擇滅為境。所以不",
    "T41n1821_028:0431c09": "即緣前無學無相三摩地者。言無相者。無",
    "T41n1821_028:0431c10": "十種相。彼三摩地。雖無色等五相．及男．女",
    "T41n1821_028:0431c11": "二相。是有為故有三有為相。是故不緣。以",
    "T41n1821_028:0431c12": "無漏法無擇滅故。唯觀非擇滅不緣擇滅。",
    "T41n1821_028:0431c13": "於非擇滅但取靜相。非滅．妙．離恐濫非",
    "T41n1821_028:0431c14": "常滅故不作滅行相。故婆沙一百五云。問",
    "T41n1821_028:0431c15": "何故此定不作滅行相耶。答滅有二種。一",
    "T41n1821_028:0431c16": "非擇滅。二無常滅。若作滅行相則不知緣",
    "T41n1821_028:0431c17": "何滅　問若爾亦應非靜行相。謂靜亦有二",
    "T41n1821_028:0431c18": "種。一非擇滅。二擇滅。若作靜行相。則亦不",
    "T41n1821_028:0431c19": "知緣何靜。答有處說二滅。無處說二靜。",
    "T41n1821_028:0431c20": "故不應例。復次滅義濫多。靜義濫少。謂滅",
    "T41n1821_028:0431c21": "有三。靜唯二故。若復不作靜行相者。此更",
    "T41n1821_028:0431c22": "作何行相(已上婆沙)　問緣擇滅時。亦應不作",
    "T41n1821_028:0431c23": "彼滅行相。濫無常滅故　解云擇滅諦收聖",
    "T41n1821_028:0431c24": "心現證。雖作滅行。而無有濫。不同非擇",
    "T41n1821_028:0431c25": "滅是無記性故。不作妙行相。非離繫果故。",
    "T41n1821_028:0431c26": "不作離行相。又顯宗云。無相無相。即緣無",
    "T41n1821_028:0431c27": "學無相三摩地非擇滅為境。以無漏法無擇",
    "T41n1821_028:0431c28": "滅故。但取靜相非滅．妙．離。謂彼先起無",
    "T41n1821_028:0431c29": "學等持。於擇滅中思惟靜相。從此後起",
    "T41n1821_028:0432a01": "殊勝善根相應等持。即緣無學無相三摩地",
    "T41n1821_028:0432a02": "非擇滅為境。思惟靜相。於無相滅復觀",
    "T41n1821_028:0432a03": "為無相。名無相無相。舉喻亦如前應知。",
    "T41n1821_028:0432a04": "重無相等持。靜行相後起。即復還與靜行相",
    "T41n1821_028:0432a05": "相應。唯此能觀非擇滅故非妙行相。境無",
    "T41n1821_028:0432a06": "記故非離行相。以雖證得彼非擇滅。猶縛",
    "T41n1821_028:0432a07": "隨故。非滅行相。以非擇非永解脫一切",
    "T41n1821_028:0432a08": "苦故。又若觀滅濫非常故。所言靜者。唯",
    "T41n1821_028:0432a09": "顯止息故非擇滅得有靜相。以修聖道經",
    "T41n1821_028:0432a10": "久劬勞。於彼息中便生樂相。故重無相",
    "T41n1821_028:0432a11": "取靜非餘。此三等持至無漏不然者。",
    "T41n1821_028:0432a12": "釋有漏此三摩地唯是有漏．厭聖道故。無",
    "T41n1821_028:0432a13": "漏不然。若緣聖道是欣非厭。又顯宗云。重",
    "T41n1821_028:0432a14": "三等持唯是有漏。以於聖道生厭捨故。非",
    "T41n1821_028:0432a15": "無漏定厭捨聖道。亦緣聖道。取空。非常理",
    "T41n1821_028:0432a16": "可名為厭捨聖道。無相無相。但緣無為作",
    "T41n1821_028:0432a17": "靜行相。何名厭道　此欣無學無相等持不",
    "T41n1821_028:0432a18": "轉之因故名厭道。謂彼定起而作是言。無",
    "T41n1821_028:0432a19": "相等持不生為善。此既欣讚聖道不生。如",
    "T41n1821_028:0432a20": "何不名厭捨聖道　前無相定非此所緣。",
    "T41n1821_028:0432a21": "如何此名無相無相。或應許此定不緣非",
    "T41n1821_028:0432a22": "擇滅。但緣無學無相不生　此亦不然。准",
    "T41n1821_028:0432a23": "前釋故。謂緣無相之非擇滅。此非擇滅亦離",
    "T41n1821_028:0432a24": "諸相。緣無相無相故得無相無相名。緣無",
    "T41n1821_028:0432a25": "相境作靜行相。是故此定從境立名。",
    "T41n1821_028:0432a26": "唯三洲人至重三摩地者。釋人不時。顯宗",
    "T41n1821_028:0432a27": "云。唯三洲人能起此定。通依男．女。以依",
    "T41n1821_028:0432a28": "女身亦能自在延促壽故。唯無學位。以有",
    "T41n1821_028:0432a29": "學者但欣聖道未能厭故。此亦非一切。唯",
    "T41n1821_028:0432b01": "不時解脫。以時解脫愛聖道故　又婆沙一",
    "T41n1821_028:0432b02": "百五云。答聖者能起非異生。無學能起非有",
    "T41n1821_028:0432b03": "學。不時解脫起非時解脫。所以者何。若於定",
    "T41n1821_028:0432b04": "得自在及無煩惱身。方能起此三摩地故。",
    "T41n1821_028:0432b05": "一切異生及信勝解二事俱無。見至雖於定",
    "T41n1821_028:0432b06": "得自在。而身中猶有煩惱。時解脫雖身",
    "T41n1821_028:0432b07": "中無煩惱。而於定不得自在。故皆不能",
    "T41n1821_028:0432b08": "起此定。唯有不時解脫具二事故。能起此",
    "T41n1821_028:0432b09": "定(已上論文)　依十一地至中間者。釋後句。顯",
    "T41n1821_028:0432b10": "宗云。依十一地除上七邊。以上七邊無勝",
    "T41n1821_028:0432b11": "德故。若在欲界。從未至攝聖道後起。若",
    "T41n1821_028:0432b12": "在有頂。無所有攝聖道後生。餘皆自地聖",
    "T41n1821_028:0432b13": "道後起。就總類說。此從法．類．苦．滅四智",
    "T41n1821_028:0432b14": "無間而生。若就別說。欲界攝者非類後生。",
    "T41n1821_028:0432b15": "上界攝者非法後起。前二非滅後起。第三",
    "T41n1821_028:0432b16": "非苦後生。餘行相後起此定故。應得此者。",
    "T41n1821_028:0432b17": "皆盡智時由離染得。後由加行方起現前。",
    "T41n1821_028:0432b18": "唯我世尊。不由加行。順趣解脫起此現",
    "T41n1821_028:0432b19": "前。於道尚厭。豈欣諸有。此後亦起聖道現",
    "T41n1821_028:0432b20": "前。然厭道故非無間起。欲界攝者是思所",
    "T41n1821_028:0432b21": "成。餘修所成依定起故(已上論文)。",
    "T41n1821_028:0432b22": "契經復說至修金剛喻定者。此即第四明修",
    "T41n1821_028:0432b23": "四等持。依經問起及與頌答。論曰至乃",
    "T41n1821_028:0432b24": "至廣說者。此即引經。顯宗釋云。此經所說。",
    "T41n1821_028:0432b25": "若習．若修。若多所作義差別者。為欲顯示",
    "T41n1821_028:0432b26": "習修．得修．所治更遠如其次第。善言",
    "T41n1821_028:0432b27": "通攝至便不住故者。釋初兩句。住現前法樂",
    "T41n1821_028:0432b28": "名住現法樂。經但說初。舉初顯後。理實通",
    "T41n1821_028:0432b29": "餘上三靜慮。餘文可知。若依諸定至殊",
    "T41n1821_028:0432c01": "勝知見者。釋第三．第四句。若依諸定。修天",
    "T41n1821_028:0432c02": "眼通便能獲得殊勝知見。知見即是清淨眼",
    "T41n1821_028:0432c03": "識相應勝慧故法蘊足論第八解四修中云。",
    "T41n1821_028:0432c04": "清淨眼識相應勝慧說名為智。亦名為見。",
    "T41n1821_028:0432c05": "謂天眼識相應勝慧。領受觀察彼彼諸色。是",
    "T41n1821_028:0432c06": "名此中殊勝智見。彼於此定。若習。若修。若",
    "T41n1821_028:0432c07": "多所作。能令證得殊勝智見。若修三",
    "T41n1821_028:0432c08": "界至得分別慧者。釋第五．第六句　此亦可",
    "T41n1821_028:0432c09": "知。若修金剛至依自說故者。釋後兩句。",
    "T41n1821_028:0432c10": "若修金剛喻定便得諸漏永盡。理實修此",
    "T41n1821_028:0432c11": "金剛喻定通依諸地。而經但說第四靜慮",
    "T41n1821_028:0432c12": "得漏盡者。毘婆沙師傳說。世尊依自說故。",
    "T41n1821_028:0432c13": "以佛世尊但依第四得漏盡故於六通中",
    "T41n1821_028:0432c14": "但說二者。天眼通能觀生死。漏盡通能得",
    "T41n1821_028:0432c15": "涅槃經偏說。",
    "T41n1821_028:0432c16": "俱舍論記卷第二十八"
}