{
    "T26n1536_008:0398b02": "3阿毘達磨集異門足論卷第八",
    "T26n1536_008:0398b04": "尊者舍利子說",
    "T26n1536_008:0398b05": "三藏法師玄奘奉　詔譯",
    "T26n1536_008:0398b06": "四法品第五之三",
    "T26n1536_008:0398b07": "以若造有損害無損害身語意行，則積集增",
    "T26n1536_008:0398b08": "長有損害無損害法；若不造有損害無損害",
    "T26n1536_008:0398b09": "身語意行，則不積集增長有損害無損害法。",
    "T26n1536_008:0398b10": "若積集增長有損害無損害法，則感得有損",
    "T26n1536_008:0398b11": "害無損害自體；若不積集增長有損害無損",
    "T26n1536_008:0398b12": "害法，則不感得有損害無損害自體。若感得",
    "T26n1536_008:0398b13": "有損害無損害自體，則生有損害無損害世",
    "T26n1536_008:0398b14": "間；若不感得有損害無損害自體，則不生有",
    "T26n1536_008:0398b15": "損害無損害世間。若生有損害無損害世間，",
    "T26n1536_008:0398b16": "則觸有損害無損害觸；若不生有損害無損",
    "T26n1536_008:0398b17": "害世間，則不觸有損害無損害觸。若觸有損",
    "T26n1536_008:0398b18": "害無損害觸，則受有損害無損害受；若不觸",
    "T26n1536_008:0398b19": "有損害無損害觸，則不受有損害無損害受。",
    "T26n1536_008:0398b20": "由此應言，是故我說彼諸有情隨自造業。是",
    "T26n1536_008:0398b21": "名黑白黑白異熟業者，謂此業是善不善，感",
    "T26n1536_008:0398b22": "可愛非可愛異熟。云何不黑不白無異熟業",
    "T26n1536_008:0398b23": "能盡諸業？答：如世尊為持俱胝牛戒補剌拏",
    "T26n1536_008:0398b24": "說：圓滿當知，若能盡黑黑異熟業思、若能盡",
    "T26n1536_008:0398b25": "白白異熟業思、若能盡黑白黑白異熟業思，",
    "T26n1536_008:0398b26": "是名不黑不白無異熟業能盡諸業。此中不",
    "T26n1536_008:0398b27": "黑者，謂此業非如不善業，由不可意黑說名",
    "T26n1536_008:0398b28": "為黑，故名不黑。不白者，謂此業非如有漏善",
    "T26n1536_008:0398b29": "業，由可意白說名為白，故名不白。無異熟者，",
    "T26n1536_008:0398c01": "謂此業非如前三業能感異熟，故名無異熟",
    "T26n1536_008:0398c02": "業。能盡諸業者，謂此業是學思能趣損減。所",
    "T26n1536_008:0398c03": "以者何？謂若學思能趣損減，於前三業能盡",
    "T26n1536_008:0398c04": "遍盡隨得永盡，於此義中意說名業能盡諸",
    "T26n1536_008:0398c05": "業。由此故說，不黑不白無異熟業能盡諸業。",
    "T26n1536_008:0398c06": "四法受者，一、有法受能感現樂後苦異熟；二、",
    "T26n1536_008:0398c07": "有法受能感現苦後樂異熟；三、有法受能感",
    "T26n1536_008:0398c08": "現苦後苦異熟；四、有法受能感現樂後樂異",
    "T26n1536_008:0398c09": "熟。云何法受能感現樂後苦異熟？答：如世尊",
    "T26n1536_008:0398c10": "說：苾芻當知，如有一類補特伽羅，與喜樂俱，",
    "T26n1536_008:0398c11": "害生命、不與取、欲邪行、虛誑語、離間語、麁惡",
    "T26n1536_008:0398c12": "語、雜穢語、貪欲、瞋恚、邪見。彼害生命，廣說乃",
    "T26n1536_008:0398c13": "至邪見為緣，得喜得樂。如是種類身樂心樂",
    "T26n1536_008:0398c14": "是不善不善類究竟攝受，能障通慧、能障等",
    "T26n1536_008:0398c15": "覺、能障涅槃，是名法受能感現樂後苦異熟。",
    "T26n1536_008:0398c16": "云何法受能感現苦後樂異熟？答：如世尊說：",
    "T26n1536_008:0398c17": "苾芻當知，如有一類補特伽羅，與憂苦俱，離",
    "T26n1536_008:0398c18": "害生命、離不與取、離欲邪行、離虛誑語、離離",
    "T26n1536_008:0398c19": "間語、離麁惡語、離雜穢語、無貪、無瞋、正見。彼",
    "T26n1536_008:0398c20": "離害生命，廣說乃至正見為緣，得憂得苦。如",
    "T26n1536_008:0398c21": "是種類身苦心苦是善善類究竟攝受，能引",
    "T26n1536_008:0398c22": "通慧、能證等覺、能得涅槃，是名法受能感現",
    "T26n1536_008:0398c23": "苦後樂異熟。云何法受能感現苦後苦異熟？",
    "T26n1536_008:0398c24": "答：如世尊說：苾芻當知，如有一類補特伽羅，",
    "T26n1536_008:0398c25": "與憂苦俱，害生命、不與取、欲邪行、虛誑語、離",
    "T26n1536_008:0398c26": "間語、麁惡語、雜穢語、貪欲、瞋恚、邪見。彼害生",
    "T26n1536_008:0398c27": "命，廣說乃至邪見為緣，得憂得苦。如是種類",
    "T26n1536_008:0398c28": "身苦心苦是不善不善類究竟攝受，能障通",
    "T26n1536_008:0398c29": "慧、能障等覺、能障涅槃，是名法受能感現苦",
    "T26n1536_008:0399a01": "後苦異熟。云何法受能感現樂後樂異熟？答：",
    "T26n1536_008:0399a02": "如世尊說：苾芻當知，如有一類補特伽羅，與",
    "T26n1536_008:0399a03": "喜樂俱，離害生命、離不與取、離欲邪行、離虛",
    "T26n1536_008:0399a04": "誑語、離離間語、離麁惡語、離雜穢語、無貪、無",
    "T26n1536_008:0399a05": "瞋、正見。彼離害生命，廣說乃至正見為緣，得",
    "T26n1536_008:0399a06": "喜得樂。如是種類身樂心樂是善善類究竟",
    "T26n1536_008:0399a07": "攝受，能引通慧、能證等覺、能得涅槃，是名法",
    "T26n1536_008:0399a08": "受能感現樂後樂異熟。",
    "T26n1536_008:0399a09": "四軛者：一、欲軛；二、有軛；三、見軛；四、無明軛。",
    "T26n1536_008:0399a10": "云何欲軛？答：如世尊說：苾芻當知，有諸愚夫",
    "T26n1536_008:0399a11": "無聞異生，於欲集、沒、味、患、出、離不如實知。彼",
    "T26n1536_008:0399a12": "於欲集沒味患出離不如實知故，於諸欲中",
    "T26n1536_008:0399a13": "所有欲，貪欲、欲欲、親欲、愛欲、樂欲、悶欲、耽欲、",
    "T26n1536_008:0399a14": "嗜欲、憙欲、藏欲、隨欲，著纏壓於心，是名欲軛。",
    "T26n1536_008:0399a15": "云何有軛？答：如世尊說：苾芻當知，有諸愚夫",
    "T26n1536_008:0399a16": "無聞異生，於有集沒味患出離不如實知。彼",
    "T26n1536_008:0399a17": "於有集沒味患出離不如實知故，於諸有中",
    "T26n1536_008:0399a18": "所有有，貪有、欲有、親有、愛有、樂有、悶有、耽有、",
    "T26n1536_008:0399a19": "嗜有、憙有、藏有、隨有，著纏壓於心，是名有軛。",
    "T26n1536_008:0399a20": "云何見軛？答：如世尊說：苾芻當知，有諸愚夫",
    "T26n1536_008:0399a21": "無聞異生，於見集沒味患出離不如實知。彼",
    "T26n1536_008:0399a22": "於見集沒味患出離不如實知故，於諸見中",
    "T26n1536_008:0399a23": "所有見，貪見、欲見、親見、愛見、樂見、悶見、耽見、",
    "T26n1536_008:0399a24": "嗜見、憙見、藏見、隨見，著纏壓於心，是名見軛。",
    "T26n1536_008:0399a25": "云何無明軛？答：如世尊說：苾芻當知，有諸愚",
    "T26n1536_008:0399a26": "夫無聞異生，於六觸處集沒味患出離不如",
    "T26n1536_008:0399a27": "實知。彼於六觸處集沒味患出離不如實知",
    "T26n1536_008:0399a28": "故，於六觸處所有執著，無明無智隨眠隨增，",
    "T26n1536_008:0399a29": "是名無明軛。如世尊說：",
    "T26n1536_008:0399b01": "「有情與欲軛，　　有見軛相應，",
    "T26n1536_008:0399b02": "愚癡為上首，　　於生死流住。」",
    "T26n1536_008:0399b03": "四離繫者，一、於欲軛離繫；二、於有軛離繫；三、",
    "T26n1536_008:0399b04": "於見軛離繫；四、於無明軛離繫。云何於欲軛",
    "T26n1536_008:0399b05": "離繫？答：如世尊說：苾芻當知，有多聞聖弟子，",
    "T26n1536_008:0399b06": "於欲集、沒、味、患、出、離能如實知。彼於欲集、沒、",
    "T26n1536_008:0399b07": "味、患、出、離如實知故，於諸欲中所有欲，貪欲、",
    "T26n1536_008:0399b08": "欲欲、親欲、愛欲、樂欲、悶欲、耽欲、嗜欲、憙欲、藏",
    "T26n1536_008:0399b09": "欲、隨欲，著不纏壓心，是名於欲軛離繫。云何",
    "T26n1536_008:0399b10": "於有軛離繫？答：如世尊說：苾芻當知，有多聞",
    "T26n1536_008:0399b11": "聖弟子，於有集沒味患出離能如實知，彼於",
    "T26n1536_008:0399b12": "有集沒味患出離如實知故，於諸有中所有",
    "T26n1536_008:0399b13": "有，貪有欲有親有愛有樂有悶有耽有嗜有",
    "T26n1536_008:0399b14": "憙有藏有隨有，著不纏壓心，是名於有軛離",
    "T26n1536_008:0399b15": "繫。云何於見軛離繫？答：如世尊說：苾芻當知，",
    "T26n1536_008:0399b16": "有多聞聖弟子，於見集沒味患出離能如實",
    "T26n1536_008:0399b17": "知，彼於見集沒味患出離如實知故，於諸見",
    "T26n1536_008:0399b18": "中所有見，貪見欲見親見愛見樂見悶見耽",
    "T26n1536_008:0399b19": "見嗜見憙見藏見隨見，著不纏壓心，是名於",
    "T26n1536_008:0399b20": "見軛離繫。云何於無明軛離繫？答：如世尊說：",
    "T26n1536_008:0399b21": "苾芻當知，有多聞聖弟子，於六觸處集沒味",
    "T26n1536_008:0399b22": "患出離能如實知，彼於六觸處集沒味患出",
    "T26n1536_008:0399b23": "離如實知故，於六觸處所有執著無明無智，",
    "T26n1536_008:0399b24": "不纏壓心，是名於無明軛離繫。如世尊說：",
    "T26n1536_008:0399b25": "「若斷欲有軛，　　及超越見軛，",
    "T26n1536_008:0399b26": "遠離無明軛，　　便得安隱樂。",
    "T26n1536_008:0399b27": "彼於現法中，　　證得永寂滅，",
    "T26n1536_008:0399b28": "遠離一切軛，　　必不往後有。」",
    "T26n1536_008:0399b29": "四瀑流者，一、欲瀑流；二、有瀑流；三、見瀑流；四、",
    "T26n1536_008:0399c01": "無明瀑流。云何欲瀑流？答：除欲界繫諸見無",
    "T26n1536_008:0399c02": "明，諸餘欲界繫結縛隨眠隨煩惱纏，是名",
    "T26n1536_008:0399c03": "欲瀑流。云何有瀑流？答：除色無色界繫諸",
    "T26n1536_008:0399c04": "見無明，諸餘色無色界繫結縛隨眠隨煩惱",
    "T26n1536_008:0399c05": "纏，是名有瀑流。云何見瀑流？答：謂五見：一、",
    "T26n1536_008:0399c06": "有身見；二、邊執見；三、邪見；四、見取；五、戒禁",
    "T26n1536_008:0399c07": "取。如是五見，名見瀑流。云何無明瀑流？答：三",
    "T26n1536_008:0399c08": "界無智，是名無明瀑流。",
    "T26n1536_008:0399c09": "四取者，一、欲取；二、見取；三、戒禁取；四、我語",
    "T26n1536_008:0399c10": "取。云何欲取？答：除欲界繫諸見及戒禁取，諸",
    "T26n1536_008:0399c11": "餘欲界繫結縛隨眠隨煩惱纏，是名欲取。云",
    "T26n1536_008:0399c12": "何見取？答：謂四見：一、有身見；二、邊執見；三、邪",
    "T26n1536_008:0399c13": "見；四、見取。如是四見合名見取。云何戒禁取？",
    "T26n1536_008:0399c14": "答：如有一類於戒執取，謂執此戒能清淨、能",
    "T26n1536_008:0399c15": "解脫、能出離、能超苦樂至超苦樂邊。或於禁",
    "T26n1536_008:0399c16": "執取，謂執此禁能清淨、能解脫、能出離、能超",
    "T26n1536_008:0399c17": "苦樂至超苦樂邊。或於戒禁俱執取，謂執此",
    "T26n1536_008:0399c18": "戒禁俱能清淨、能解脫、能出離、能超苦樂至",
    "T26n1536_008:0399c19": "超苦樂邊。是名戒禁取。云何我語取？答：除色",
    "T26n1536_008:0399c20": "無色界繫諸見及戒禁取，諸餘色無色界繫",
    "T26n1536_008:0399c21": "結縛隨眠隨煩惱纏，是名我語取。",
    "T26n1536_008:0399c22": "四身繫者，一、貪身繫；二、瞋身繫；三、戒禁取身",
    "T26n1536_008:0399c23": "繫；四、此實執取身繫。云何貪身繫？答：貪者，",
    "T26n1536_008:0399c24": "謂於欲境諸貪等貪，廣說乃至貪類貪生，是",
    "T26n1536_008:0399c25": "名為貪。身繫者，謂此貪未斷未遍知，於彼彼",
    "T26n1536_008:0399c26": "有情、彼彼身、彼彼聚、彼彼所得自體，為因、為",
    "T26n1536_008:0399c27": "緣繫、等繫、各別繫，相連相續，方得久住。如巧",
    "T26n1536_008:0399c28": "鬘師或彼弟子聚花置前，以長縷結作種種",
    "T26n1536_008:0399c29": "鬘，此花用縷為因為緣，結等結各別結相連",
    "T26n1536_008:0400a01": "相續方得成鬘。此貪亦爾，未斷未遍知，於彼",
    "T26n1536_008:0400a02": "彼有情彼彼身、彼彼聚、彼彼所得自體，為因",
    "T26n1536_008:0400a03": "為緣，繫等繫、各別繫相連相續，乃得久住，是",
    "T26n1536_008:0400a04": "名身繫。云何瞋身繫？答：瞋者，謂於有情欲為",
    "T26n1536_008:0400a05": "損害，廣說乃至現為過患，是名為瞋。身繫者",
    "T26n1536_008:0400a06": "如前說。云何戒禁取身繫？答：戒禁取及身繫，",
    "T26n1536_008:0400a07": "俱如前說。云何此實執取身繫？答：此實執取",
    "T26n1536_008:0400a08": "者，謂或有執我及世間常，此實、餘癡妄。或復",
    "T26n1536_008:0400a09": "有執我及世間無常，此實、餘癡妄。或復有執",
    "T26n1536_008:0400a10": "我及世間亦常亦無常，此實、餘癡妄。或復有",
    "T26n1536_008:0400a11": "執我及世間非常非無常，此實、餘癡妄。或復",
    "T26n1536_008:0400a12": "有執我及世間有邊，此實、餘癡妄。或復有執",
    "T26n1536_008:0400a13": "我及世間無邊，此實、餘癡妄。或復有執我及",
    "T26n1536_008:0400a14": "世間亦有邊亦無邊，此實、餘癡妄。或復有執",
    "T26n1536_008:0400a15": "我及世間非有邊非無邊，此實、餘癡妄。或復",
    "T26n1536_008:0400a16": "有執命者即身，此實、餘癡妄。或復有執命者",
    "T26n1536_008:0400a17": "異身，此實、餘癡妄。或復有執如來死後有，此",
    "T26n1536_008:0400a18": "實、餘癡妄。或復有執如來死後非有，此實、餘",
    "T26n1536_008:0400a19": "癡妄。或復有執如來死後亦有亦非有，此實、",
    "T26n1536_008:0400a20": "餘癡妄。或復有執如來死後非有非非有，此",
    "T26n1536_008:0400a21": "實、餘癡妄。如是等，名此實執取。身繫者，謂此",
    "T26n1536_008:0400a22": "實執取未斷未遍知，於彼彼有情等，如前廣",
    "T26n1536_008:0400a23": "說，是名身繫。",
    "T26n1536_008:0400a24": "第四嗢柁南曰：",
    "T26n1536_008:0400a25": "四四法有十，　　謂大種食住，",
    "T26n1536_008:0400a26": "愛不應行問，　　施攝生自體。",
    "T26n1536_008:0400a27": "有四大種、四食、四識住、四愛、四不應行而行、四",
    "T26n1536_008:0400a28": "記問、四種施、四攝事、四生、四得自體。",
    "T26n1536_008:0400a29": "四大種者，一、地界；二、水界；三、火界；四、風界。",
    "T26n1536_008:0400b01": "此四，廣如《法蘊論》六界中說。",
    "T26n1536_008:0400b02": "四食者，一、段食或麁或細；二、觸食；三、意思食；",
    "T26n1536_008:0400b03": "四、識食。云何段食或麁或細？答：若段為緣，能",
    "T26n1536_008:0400b04": "令諸根長養大種增益，又能滋潤隨滋潤、充",
    "T26n1536_008:0400b05": "悅隨充悅、護隨護、轉隨轉、持隨持，是名段",
    "T26n1536_008:0400b06": "食。云何施設段食麁細？答：依所資養有情大",
    "T26n1536_008:0400b07": "小及段漸次施設。麁細其事如何？答：如燈祇",
    "T26n1536_008:0400b08": "羅獸等所食為麁，尼民祇羅獸等所食為細。",
    "T26n1536_008:0400b09": "尼民祇羅獸等所食為麁，泥彌獸等所食為",
    "T26n1536_008:0400b10": "細。泥彌獸等所食為麁，龜鼈魚等所食為細。",
    "T26n1536_008:0400b11": "龜鼈魚等所食為麁，餘水生蟲所食為細。復",
    "T26n1536_008:0400b12": "次象馬牛等所食為麁，羊鹿猪等所食為細。",
    "T26n1536_008:0400b13": "羊鹿猪等所食為麁，野干狗等所食為細。野",
    "T26n1536_008:0400b14": "干狗等所食為麁，鴈孔雀等所食為細。鴈孔",
    "T26n1536_008:0400b15": "雀等所食為麁，餘陸生蟲所食為細。",
    "T26n1536_008:0400b16": "復次若諸有情食諸草木枝條葉等，彼食是",
    "T26n1536_008:0400b17": "麁。若諸有情食飯粥等，彼食是細。若諸有情",
    "T26n1536_008:0400b18": "食飯粥等，彼食是麁。若諸有情食酥油等，彼",
    "T26n1536_008:0400b19": "食是細。",
    "T26n1536_008:0400b20": "復次若諸有情以口嘴舌攝取段食，用齒",
    "T26n1536_008:0400b21": "咀嚼而吞食之，彼食是麁。若諸有情在胎卵",
    "T26n1536_008:0400b22": "中段食津液，從臍而入資養其身，彼食是細。",
    "T26n1536_008:0400b23": "復次若諸有情食有便穢，彼食是麁。若諸有",
    "T26n1536_008:0400b24": "情食無便穢，彼食是細。如有食香酥陀味",
    "T26n1536_008:0400b25": "等，雖有所食而無便穢，如是施設段食麁細。",
    "T26n1536_008:0400b26": "云何觸食？答：若有漏觸為緣，能令諸根長養",
    "T26n1536_008:0400b27": "大種增益，又能滋潤隨滋潤乃至持隨持，是",
    "T26n1536_008:0400b28": "名觸食。其事如何？答：如鵝鴈孔雀鸚鵡鸜",
    "T26n1536_008:0400b29": "鵒春鸚離黃命命鳥等，既生卵已，時時親附、",
    "T26n1536_008:0400c01": "時時覆育、時時溫暖令生樂觸。若彼諸鳥",
    "T26n1536_008:0400c02": "於所生卵，不時時親附覆育溫暖令生樂觸，",
    "T26n1536_008:0400c03": "卵便腐壞。若彼諸鳥於所生卵，時時親附覆",
    "T26n1536_008:0400c04": "育溫暖令生樂觸，卵不腐壞。如是等類，說",
    "T26n1536_008:0400c05": "名觸食。云何意思食？答：若有漏思為緣，能令",
    "T26n1536_008:0400c06": "諸根長養大種增益，又能滋潤隨滋潤乃至",
    "T26n1536_008:0400c07": "持隨持，是名意思食。其事如何？答：如魚龜鼈",
    "T26n1536_008:0400c08": "室首摩羅部盧迦等，出至陸地生諸卵已，細",
    "T26n1536_008:0400c09": "沙覆之復還入水。若彼諸卵思母不忘，便不",
    "T26n1536_008:0400c10": "腐壞。若彼諸卵不思念母，即便腐壞。如是等",
    "T26n1536_008:0400c11": "類，名意思食。云何識食？答：若有漏識為緣，能",
    "T26n1536_008:0400c12": "令諸根長養大種增益，又能滋潤隨滋潤乃",
    "T26n1536_008:0400c13": "至持隨持，是名識食。其事如何？答：如世尊教",
    "T26n1536_008:0400c14": "頗勒窶那記經中說：頗勒窶那當知，識食能",
    "T26n1536_008:0400c15": "令當來後有生起。如是等類，說名識食。",
    "T26n1536_008:0400c16": "四識住者，一、色識住；二、受識住；三、想識住；四、",
    "T26n1536_008:0400c17": "行識住。云何色識住？答：若色有漏隨順諸取，",
    "T26n1536_008:0400c18": "於彼諸色若過去若未來若現在，或生起欲",
    "T26n1536_008:0400c19": "或貪或瞋或癡，或隨一一心所隨煩惱，是名",
    "T26n1536_008:0400c20": "色識住。受想行識住，廣說亦爾。",
    "T26n1536_008:0400c21": "四愛者，一有苾芻苾芻尼等，因衣服愛，應生",
    "T26n1536_008:0400c22": "時生、應住時住、應執時執。二有苾芻苾芻尼",
    "T26n1536_008:0400c23": "等，因飲食愛，應生時生、應住時住、應執時",
    "T26n1536_008:0400c24": "執。三有苾芻苾芻尼等，因臥具愛，應生時生、",
    "T26n1536_008:0400c25": "應住時住、應執時執。四有苾芻苾芻尼等，因",
    "T26n1536_008:0400c26": "有無有愛，應生時生、應住時住、應執時執。云",
    "T26n1536_008:0400c27": "何苾芻苾芻尼等，因衣服愛，應生時生、應住",
    "T26n1536_008:0400c28": "時住、應執時執？答：此中衣服者，謂毛所成、或",
    "T26n1536_008:0400c29": "扇那所成、或芻摩所成、或麻所成、或建鼓羅",
    "T26n1536_008:0401a01": "所成、或絲所成、或綿所成、或㲲所成、或憍",
    "T26n1536_008:0401a02": "砧娑所成、或突窶羅所成、或阿遮爛陀所成。",
    "T26n1536_008:0401a03": "又衣服者，謂總覆衣、出著衣、內服衣，單裙複",
    "T26n1536_008:0401a04": "裙單掩腋複掩腋，於如是等種種衣服，諸貪",
    "T26n1536_008:0401a05": "等貪執藏防護堅著染愛，是名苾芻苾芻尼",
    "T26n1536_008:0401a06": "等因衣服愛應生時生應住時住應執時執。",
    "T26n1536_008:0401a07": "云何苾芻苾芻尼等因飲食愛，應生時生應",
    "T26n1536_008:0401a08": "住時住應執時執？答此中飲食者，謂五種應",
    "T26n1536_008:0401a09": "噉、五種應食。五種應噉者，一根、二莖、三葉、四",
    "T26n1536_008:0401a10": "花、五果。五種應食者，一飯、二粥、三餅󰉓、四魚",
    "T26n1536_008:0401a11": "肉、五羹臛。於如是等種種飲食，諸貪等貪執",
    "T26n1536_008:0401a12": "藏防護堅著染愛，是名苾芻苾芻尼等因飲",
    "T26n1536_008:0401a13": "食愛應生時生應住時住應執時執。云何苾",
    "T26n1536_008:0401a14": "芻苾芻尼等因臥具愛應生時生應住時住應",
    "T26n1536_008:0401a15": "執時執？答：此中臥具者，謂院宇房堂樓閣臺",
    "T26n1536_008:0401a16": "觀、長廊圓室龕窟廳庌、草葉等菴、土石等穴。",
    "T26n1536_008:0401a17": "又臥具者，謂床座氈褥眠單臥被，𣰽㲣",
    "T26n1536_008:0401a18": "緂罽枕褐机橙。於如是等種種臥具，諸貪等",
    "T26n1536_008:0401a19": "貪執藏防護堅著染愛，是名苾芻苾芻尼等",
    "T26n1536_008:0401a20": "因臥具愛應生時生應住時住應執時執。云",
    "T26n1536_008:0401a21": "何苾芻苾芻尼等因有無有愛應生時生應住",
    "T26n1536_008:0401a22": "時住應執時執？答：此中有者，謂五取蘊，即是",
    "T26n1536_008:0401a23": "色受想行識取蘊。無有者，謂此五取蘊當",
    "T26n1536_008:0401a24": "來斷滅。如有一類作是念言：「願我當來五蘊",
    "T26n1536_008:0401a25": "生起。」復有一類作是念言：「願我死後五蘊斷",
    "T26n1536_008:0401a26": "滅。」於有無有，諸貪等貪執藏防護堅著染愛，",
    "T26n1536_008:0401a27": "是名苾芻苾芻尼等因有無有愛應生時生應",
    "T26n1536_008:0401a28": "住時住應執時執。",
    "T26n1536_008:0401a29": "四不應行而行者，一、貪欲故不應行而行；二、",
    "T26n1536_008:0401b01": "瞋恚故不應行而行；三、愚癡故不應行而行；",
    "T26n1536_008:0401b02": "四、怖畏故不應行而行。云何貪欲故不應行",
    "T26n1536_008:0401b03": "而行？答：如有一類，或親教師、或軌範師、或同",
    "T26n1536_008:0401b04": "親教、或同軌範、或隨一一往還親友，於僧眾",
    "T26n1536_008:0401b05": "中有諍事起。彼作是念：「若與師等共為朋黨",
    "T26n1536_008:0401b06": "便墮非法，若與師等不為朋黨便墮不義。」雖",
    "T26n1536_008:0401b07": "作是念，而為貪欲所蔽伏故，起惡身語，是名",
    "T26n1536_008:0401b08": "貪欲故不應行而行。云何瞋恚故不應行而",
    "T26n1536_008:0401b09": "行？答：如有一類有怨嫌者，於僧眾中有諍",
    "T26n1536_008:0401b10": "事起。彼作是念：「若助怨嫌，於情不可；若為",
    "T26n1536_008:0401b11": "乖反，於理有違。」雖作是念，而為瞋恚所蔽伏",
    "T26n1536_008:0401b12": "故，起惡身語，是名瞋恚故不應行而行。云何",
    "T26n1536_008:0401b13": "愚癡故不應行而行？答：如有一類稟性闇鈍，",
    "T26n1536_008:0401b14": "或親教師、或軌範師、或同親教、或同軌範、或",
    "T26n1536_008:0401b15": "隨一一往還親友，於僧眾中有諍事起。彼作",
    "T26n1536_008:0401b16": "是念：「我今不知是非好惡，但應朋助親教師",
    "T26n1536_008:0401b17": "等。」彼為愚癡所蔽伏故，起惡身語，是名愚癡",
    "T26n1536_008:0401b18": "故不應行而行。云何怖畏故不應行而行？答：",
    "T26n1536_008:0401b19": "如有一類，或國王親友、或大臣親友、或強賊",
    "T26n1536_008:0401b20": "親友，於僧眾中有諍事起。彼作是念：「若我不",
    "T26n1536_008:0401b21": "助有勢力者，由是因緣，或失名利、或失衣鉢、",
    "T26n1536_008:0401b22": "或失身命，是故我今定應朋助有勢力者。」彼",
    "T26n1536_008:0401b23": "由怖畏所蔽伏故，起惡身語，是名怖畏故不",
    "T26n1536_008:0401b24": "應行而行。如世尊說：",
    "T26n1536_008:0401b25": "「諸有貪瞋癡，　　怖故違法者，",
    "T26n1536_008:0401b26": "彼退失名利，　　猶如黑分月。」",
    "T26n1536_008:0401b27": "四記問者，一、應一向記問；二、應分別記問；三、",
    "T26n1536_008:0401b28": "應反詰記問；四、應捨置記問。云何應一向記",
    "T26n1536_008:0401b29": "問？答：若有問言：「世尊是如來、阿羅漢、正等",
    "T26n1536_008:0401c01": "覺、明行圓滿、善逝、世間解、無上丈夫調御士、",
    "T26n1536_008:0401c02": "天人師、佛、薄伽梵耶？佛所說法是善說、現見、",
    "T26n1536_008:0401c03": "無熱、應時引導、近觀智者內證耶？佛弟子眾",
    "T26n1536_008:0401c04": "具足妙行、質直行、如理行、法隨法行、和敬行、",
    "T26n1536_008:0401c05": "隨法行耶？苦集滅道是聖諦耶？一切行無常",
    "T26n1536_008:0401c06": "耶？一切法無我耶？涅槃寂靜耶？」如是等問有",
    "T26n1536_008:0401c07": "無量門，應一向記：世尊是如來、阿羅漢，廣說",
    "T26n1536_008:0401c08": "乃至涅槃是寂靜等，是名應一向記問。何故",
    "T26n1536_008:0401c09": "此問應一向記？答：以於此問若一向記，能引",
    "T26n1536_008:0401c10": "義利、能引善法、能引梵行、能發通慧、能生等",
    "T26n1536_008:0401c11": "覺、能證涅槃，故於此問應一向記。云何應分",
    "T26n1536_008:0401c12": "別記問？答：若有問言：「云何為法？」得此問時應",
    "T26n1536_008:0401c13": "分別記：法有多種，或過去或未來或現在，或",
    "T26n1536_008:0401c14": "善或不善或無記，或欲界繫或色界繫或無",
    "T26n1536_008:0401c15": "色界繫，或學或無學或非學非無學，或見所",
    "T26n1536_008:0401c16": "斷或修所斷或非所斷。如是等法有無量門，",
    "T26n1536_008:0401c17": "應分別記，是名應分別記。問：何故此問應分",
    "T26n1536_008:0401c18": "別記？答：以於此問若分別記，能引義利、能引",
    "T26n1536_008:0401c19": "善法、能引梵行、能發通慧、能生等覺、能證涅",
    "T26n1536_008:0401c20": "槃，故於此問應分別記。云何應反詰記問？答：",
    "T26n1536_008:0401c21": "若有問言：「為我說法。」得此問時應反詰記：",
    "T26n1536_008:0401c22": "法有多種，汝問何法？為過去為未來為現在，",
    "T26n1536_008:0401c23": "為善為不善為無記，為欲界繫為色界繫為",
    "T26n1536_008:0401c24": "無色界繫，為學為無學為非學非無學，為見",
    "T26n1536_008:0401c25": "所斷為修所斷為非所斷。如是等法有無量",
    "T26n1536_008:0401c26": "門，應反詰記，是名應反詰記。問：何故此問應",
    "T26n1536_008:0401c27": "反詰記？答：以於此問若反詰記，能引義利、能",
    "T26n1536_008:0401c28": "引善法、能引梵行、能發通慧、能生等覺、能證",
    "T26n1536_008:0401c29": "涅槃，故於此問應反詰記。云何應捨置記問？",
    "T26n1536_008:0402a01": "答：若有問言：「世間常耶、無常耶、亦常亦無常",
    "T26n1536_008:0402a02": "耶、非常非無常耶？世間有邊耶、無邊耶、亦",
    "T26n1536_008:0402a03": "有邊亦無邊耶、非有邊非無邊耶？命者即身",
    "T26n1536_008:0402a04": "耶、命者異身耶？如來死後有耶、非有耶、亦有",
    "T26n1536_008:0402a05": "亦非有耶、非有非非有耶？」於如是等不應理",
    "T26n1536_008:0402a06": "問，應捨置記。謂應記言：佛說此問，是不應",
    "T26n1536_008:0402a07": "記，常無常等不應理故。是名應捨置記。問：何",
    "T26n1536_008:0402a08": "故此問應捨置記？答：以於此問若捨置記，能",
    "T26n1536_008:0402a09": "引義利、能引善法、能引梵行、能發通慧、能生",
    "T26n1536_008:0402a10": "等覺、能證涅槃，故於此問應捨置記。如世尊",
    "T26n1536_008:0402a11": "說：",
    "T26n1536_008:0402a12": "「初應一向記，　　次應分別記，",
    "T26n1536_008:0402a13": "三應反詰記，　　四應捨置記。",
    "T26n1536_008:0402a14": "於如此四問，　　知次而記者，",
    "T26n1536_008:0402a15": "引義利善法，　　及梵行純淨。",
    "T26n1536_008:0402a16": "甚深難降伏，　　知義非義俱，",
    "T26n1536_008:0402a17": "捨非義取義，　　審觀名智者。」",
    "T26n1536_008:0402a18": "四種施者，一者有施，施者清淨，受者不清淨；",
    "T26n1536_008:0402a19": "二者有施，受者清淨，施者不清淨；三者有施，",
    "T26n1536_008:0402a20": "施者、受者俱清淨；四者有施，施者、受者俱不",
    "T26n1536_008:0402a21": "清淨。云何有施，施者清淨、受者不清淨？答：如",
    "T26n1536_008:0402a22": "世尊說：苾芻當知，若有施主具淨戒住律儀，",
    "T26n1536_008:0402a23": "有依見、有果見，依如是見說如是言：「決定有",
    "T26n1536_008:0402a24": "施、有果異熟。」能受施者不具淨戒不住律儀，",
    "T26n1536_008:0402a25": "無依見、無果見，依如是見說如是言：「決定無",
    "T26n1536_008:0402a26": "施、無果異熟。」是名有施，施者清淨、受者不清",
    "T26n1536_008:0402a27": "淨。何故此施，施者清淨、受者不清淨？答：諸支",
    "T26n1536_008:0402a28": "分、諸資糧，施者應修集。彼支分、彼資糧，施者",
    "T26n1536_008:0402a29": "成就。諸支分、諸資糧，受者應修集。彼支分、彼",
    "T26n1536_008:0402b01": "資糧，受者不成就。是故此施，施者清淨、受者不",
    "T26n1536_008:0402b02": "清淨。云何有施，受者清淨、施者不清淨？答：如",
    "T26n1536_008:0402b03": "世尊說：苾芻當知，若有施主不具淨戒不住",
    "T26n1536_008:0402b04": "律儀，無依見、無果見，依如是見說如是言：「決",
    "T26n1536_008:0402b05": "定無施、無果異熟。」能受施者具淨戒住律儀，",
    "T26n1536_008:0402b06": "有依見、有果見，依如是見說如是言：「決定有",
    "T26n1536_008:0402b07": "施、有果異熟。」是名有施，受者清淨、施者不清",
    "T26n1536_008:0402b08": "淨。何故此施，受者清淨、施者不清淨？答：諸支",
    "T26n1536_008:0402b09": "分、諸資糧，施者應修集。彼支分、彼資糧，施者",
    "T26n1536_008:0402b10": "不成就。諸支分、諸資糧，受者應修集。彼支分、",
    "T26n1536_008:0402b11": "彼資糧，受者成就。是故此施，受者清淨、施者",
    "T26n1536_008:0402b12": "不清淨。云何有施，施者、受者俱清淨？答：如世",
    "T26n1536_008:0402b13": "尊說：苾芻當知，若有施者具淨戒住律儀，有",
    "T26n1536_008:0402b14": "依見、有果見，依如是見說如是言：「決定有施、",
    "T26n1536_008:0402b15": "有果異熟。」能受施者亦具淨戒住律儀，有依",
    "T26n1536_008:0402b16": "見、有果見，依如是見說如是言：「決定有施、有",
    "T26n1536_008:0402b17": "果異熟。」是名有施，施者、受者俱清淨。何故此",
    "T26n1536_008:0402b18": "施，施者、受者俱清淨？答：諸支分、諸資糧，施者",
    "T26n1536_008:0402b19": "應修集。彼支分、彼資糧、施者成就。諸支分、諸",
    "T26n1536_008:0402b20": "資糧，受者應集。彼支分、彼資糧，受者亦成就。",
    "T26n1536_008:0402b21": "是故此施，施者、受者俱清淨。云何有施，施者、",
    "T26n1536_008:0402b22": "受者俱不清淨？答：如世尊說：苾芻當知，若有",
    "T26n1536_008:0402b23": "施者不具淨戒不住律儀，無依見、無果見，依",
    "T26n1536_008:0402b24": "如是見說如是言：「決定無施、無果異熟。」能受",
    "T26n1536_008:0402b25": "施者亦不具淨戒不住律儀，無依見、無果見，",
    "T26n1536_008:0402b26": "依如是見說如是言：「決定無施、無果異熟。」是",
    "T26n1536_008:0402b27": "名有施，施者、受者俱不清淨。何故此施，施者、",
    "T26n1536_008:0402b28": "受者俱不清淨？答：諸支分、諸資糧，施者應修",
    "T26n1536_008:0402b29": "集。彼支分、彼資糧，施者不成就。諸支分、諸資",
    "T26n1536_008:0402c01": "糧，受者應修集。彼支分、彼資糧，受者亦不成",
    "T26n1536_008:0402c02": "就。是故此施，施者、受者俱不清淨。如世尊",
    "T26n1536_008:0402c03": "說：",
    "T26n1536_008:0402c04": "「具戒施缺戒，　　清淨而證法，",
    "T26n1536_008:0402c05": "信業果異熟，　　是唯施者淨。",
    "T26n1536_008:0402c06": "缺戒施具戒，　　不淨引非法，",
    "T26n1536_008:0402c07": "謗業果異熟，　　是唯受者淨。",
    "T26n1536_008:0402c08": "缺戒施缺戒，　　不淨引非法，",
    "T26n1536_008:0402c09": "謗業果異熟，　　我說無大果。",
    "T26n1536_008:0402c10": "具戒施具戒，　　清淨而證法，",
    "T26n1536_008:0402c11": "信業果異熟，　　我說有大果。",
    "T26n1536_008:0402c12": "信業果異熟，　　施自所尊重，",
    "T26n1536_008:0402c13": "父母僮僕等，　　智者咸稱讚。",
    "T26n1536_008:0402c14": "身語意無著，　　行苾芻妙行，",
    "T26n1536_008:0402c15": "不求自富貴，　　而能廣施他。",
    "T26n1536_008:0402c16": "諸有已離欲，　　施已離欲者，",
    "T26n1536_008:0402c17": "我說如是施，　　財施中最尊。」",
    "T26n1536_008:0402c18": "說一切有部集異門足論卷第八"
}