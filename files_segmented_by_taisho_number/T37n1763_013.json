{
    "T37n1763_013:0433a02": "大般涅槃經集解卷第十三",
    "T37n1763_013:0433a04": "　釋意密顯無常迹義",
    "T37n1763_013:0433a05": "　釋教密顯解脫義廣前名字功德品也",
    "T37n1763_013:0433a06": "四相品之第三",
    "T37n1763_013:0433a07": "爾時迦葉菩薩白佛言(至)唯有密語無有密藏。",
    "T37n1763_013:0433a08": "案。僧亮曰。二密覆常。前已開發。今釋上偈",
    "T37n1763_013:0433a09": "云開微密。不言藏者。以佛無藏故也。自下諸",
    "T37n1763_013:0433a10": "譬。明無短故。所以不藏也。法瑤曰。上來廣說",
    "T37n1763_013:0433a11": "身口密義。似若如來必有藏積祕悋之懷。是",
    "T37n1763_013:0433a12": "以迦葉。明佛乃有密語。無有密藏。如來成其",
    "T37n1763_013:0433a13": "所說也。僧宗曰。時眾於上。粗已領解。將欲更",
    "T37n1763_013:0433a14": "彰身智。在萬累之表。申述昔教未說之意。是",
    "T37n1763_013:0433a15": "以迦葉。命言領解。但昔日覆相事多。事須",
    "T37n1763_013:0433a16": "廣拂。下文對佛捉昔偏教。次第開洗。所謂開",
    "T37n1763_013:0433a17": "微密也。唯有密語者。迦葉探取佛意。言唯有",
    "T37n1763_013:0433a18": "密語。無密藏也。何者。以昔常機未至。不得說",
    "T37n1763_013:0433a19": "常。而無常之教。乃意在於常。豈有祕密耶。寶",
    "T37n1763_013:0433a20": "亮曰。此下將廣解脫故。先顯聖意。唯有密語",
    "T37n1763_013:0433a21": "無有密藏者。即廣意密也。道慧記曰。前開身",
    "T37n1763_013:0433a22": "口密。此開意密也。智秀曰。此下重開口密。",
    "T37n1763_013:0433a23": "譬如幻主機關木人(至)諸佛世尊有祕密藏。",
    "T37n1763_013:0433a24": "案。僧亮曰。幻者術淺。不欲人知。如來不淺。",
    "T37n1763_013:0433a25": "常欲人知。豈名為藏。慧誕曰。幻者所作。但令",
    "T37n1763_013:0433a26": "人見。不令人得。佛則不爾。常願眾生同我所",
    "T37n1763_013:0433a27": "得。豈名為藏耶。",
    "T37n1763_013:0433a28": "佛讚迦葉善哉善哉(至)智者了達則不名藏。",
    "T37n1763_013:0433a29": "案。僧亮曰。此下諸譬。佛成迦葉所說也。秋月",
    "T37n1763_013:0433b01": "雖明。有目乃見。於無目者。名為藏也。佛法亦",
    "T37n1763_013:0433b02": "爾。於智者為顯。愚者為覆也。寶亮曰。佛廣",
    "T37n1763_013:0433b03": "說十譬。前八譬。一向明無祕藏。第九譬。釋教",
    "T37n1763_013:0433b04": "明所以不先說深法者。為眾生故也。第十譬。",
    "T37n1763_013:0433b05": "明眾生若不在此五時教中學者。非佛於彼",
    "T37n1763_013:0433b06": "有情故也。此第一譬也。",
    "T37n1763_013:0433b07": "善男子譬如有人積金銀(至)是故不得名為",
    "T37n1763_013:0433b08": "祕藏。案。僧亮曰。並是明佛無祕藏義。",
    "T37n1763_013:0433b09": "善男子譬如長者雖有一子(至)晝夜慇懃教其",
    "T37n1763_013:0433b10": "半字。案。僧亮曰。初說小後說大。似如有隱。",
    "T37n1763_013:0433b11": "故以譬申之。眾生具縛。應聞具教。理數相感。",
    "T37n1763_013:0433b12": "詣師之義也。心小而聞滿字教者。必不能受。",
    "T37n1763_013:0433b13": "譬不速成也。乃說一切諸法無常牽令入。或",
    "T37n1763_013:0433b14": "如將還也。三乘偏教。喻以半字也。",
    "T37n1763_013:0433b15": "而不教誨毘伽羅論何以故以其幼稚力未堪",
    "T37n1763_013:0433b16": "故。案。僧亮曰。大乘六行。滿字之譬。",
    "T37n1763_013:0433b17": "善男子假使長者教半字已(至)云何當言如來",
    "T37n1763_013:0433b18": "祕藏。案。智秀曰。明以無大機。致感小教。豈",
    "T37n1763_013:0433b19": "是祕悋覆藏。而不說耶。",
    "T37n1763_013:0433b20": "佛言善哉善哉善男子(至)所謂如來常存不變。",
    "T37n1763_013:0433b21": "案。智秀曰。合譬結旨也。",
    "T37n1763_013:0433b22": "復次善男子譬如夏月(至)然佛如來實無所藏。",
    "T37n1763_013:0433b23": "案。寶亮曰。若不於佛五時教中學者。豈是",
    "T37n1763_013:0433b24": "佛咎。",
    "T37n1763_013:0433b25": "迦葉復言我定知如來世尊(至)常存無變是義",
    "T37n1763_013:0433b26": "云何。案。僧亮曰。證上半字也。僧宗曰。領解",
    "T37n1763_013:0433b27": "自申所懷也。但昔言未洗。人疑不除。今廣引",
    "T37n1763_013:0433b28": "昔偈。令釋取以施權之旨也。",
    "T37n1763_013:0433b29": "佛言善男子我為一切聲聞(至)云何是人舌不",
    "T37n1763_013:0433c01": "墮落。案。僧宗曰。廣出說偈之緣起。以顯隨",
    "T37n1763_013:0433c02": "時設教之不同也。",
    "T37n1763_013:0433c03": "迦葉復言如佛所說(至)而此去者為至何方。",
    "T37n1763_013:0433c04": "案。僧亮曰。證無藏也。亦欲以下。況上明二乘",
    "T37n1763_013:0433c05": "尚無。況如來也。僧宗曰。前偈證有餘涅槃。",
    "T37n1763_013:0433c06": "此偈證無餘涅槃也。雖復合牽一偈。意在下",
    "T37n1763_013:0433c07": "半偈耳。迹不可尋者。身智俱亡也。此亦昔言。",
    "T37n1763_013:0433c08": "故應拂也。下釋云。近於菩提。菩提涅槃。無有",
    "T37n1763_013:0433c09": "方所。事絕近情。謂難尋也。偈旨如此。誰能解",
    "T37n1763_013:0433c10": "耶。",
    "T37n1763_013:0433c11": "佛言迦葉夫積聚者(至)不貪食者是名知足。",
    "T37n1763_013:0433c12": "案。僧亮曰。明有為有資。尚無藏積。況乃無為",
    "T37n1763_013:0433c13": "不須者耶。寶亮曰。積聚二種。一有為二無為",
    "T37n1763_013:0433c14": "者。謂道積眾行。非是世間之財寶也。聲聞捉",
    "T37n1763_013:0433c15": "想。心中行道。不得其所。故言有為也。又恊",
    "T37n1763_013:0433c16": "相修善。去佛果遼遠。終日生死之謂也。無為",
    "T37n1763_013:0433c17": "如來行者。若能謹依六行。修道進德。不取有",
    "T37n1763_013:0433c18": "無之相。故名無為。又若忘相行道。取佛果速。",
    "T37n1763_013:0433c19": "因中說果。亦言無為也。",
    "T37n1763_013:0433c20": "跡難尋者則近無上(至)於大涅槃而般涅槃。",
    "T37n1763_013:0433c21": "案。僧宗曰。去無至者。雖有出苦之名。及其造",
    "T37n1763_013:0433c22": "極。此處無跡。故無至也。是故於此婆羅樹",
    "T37n1763_013:0433c23": "間者。謂法身之跡。妙絕難尋。寄大解脫。而示",
    "T37n1763_013:0433c24": "滅也。",
    "T37n1763_013:0433c25": "佛告迦葉所言大者(至)若一人具八則為最勝。",
    "T37n1763_013:0433c26": "案。僧亮曰。答彼問下句云廣為眾生說也。",
    "T37n1763_013:0433c27": "常旨已宣。今所廣者。廣大義也。僧宗曰。名字",
    "T37n1763_013:0433c28": "功德品中。非不一往舉釋大體。而未釋大義。",
    "T37n1763_013:0433c29": "是以此中。引八大人覺。取舍容為義也。智",
    "T37n1763_013:0434a01": "秀曰。上云是大涅槃。能建大義。未釋所以。今",
    "T37n1763_013:0434a02": "明有大德故。建大義也。明駿案。正廣解脫也。",
    "T37n1763_013:0434a03": "上名字功德品。已略明解脫。亦粗釋今日所",
    "T37n1763_013:0434a04": "以稱大也。極果萬德。略舉其三。以成祕密之",
    "T37n1763_013:0434a05": "藏。而以解脫一德。用當經題者。涅槃是無累",
    "T37n1763_013:0434a06": "總名。以多義訓。取解脫。是其一也。是故問",
    "T37n1763_013:0434a07": "曰。云何於此經。即請經名經力及流通也。究",
    "T37n1763_013:0434a08": "竟到彼岸。即是問解脫也。所以前品答云。降",
    "T37n1763_013:0434a09": "伏一切諸結煩惱。及諸魔性。於大涅槃。放捨",
    "T37n1763_013:0434a10": "身命。已是略顯解脫也。闕一問說法有幾",
    "T37n1763_013:0434a11": "種。上四相已廣前品流通法也。從有餘無餘",
    "T37n1763_013:0434a12": "涅槃已來。至此具廣三德也。後四依品以下。",
    "T37n1763_013:0434a13": "廣顯流通人也。",
    "T37n1763_013:0434a14": "所言涅槃者無諸瘡疣(至)是故名曰大般涅槃。",
    "T37n1763_013:0434a15": "案。僧亮曰。瘡譬苦也。以無苦故。名為涅",
    "T37n1763_013:0434a16": "槃。若但自治。不名大滅。滅一切苦。乃名大滅",
    "T37n1763_013:0434a17": "也。悉治已者。謂有信也。雖未即差。已為差因",
    "T37n1763_013:0434a18": "也。僧宗曰。上釋大義。此釋涅槃義也。瘡疣是",
    "T37n1763_013:0434a19": "累。既無瘡疣。即是解脫。此中先明能治眾生。",
    "T37n1763_013:0434a20": "引醫師為喻。下去出體。廣明解脫也。",
    "T37n1763_013:0434a21": "大般涅槃者名解脫處(至)甚深義故名大涅槃。",
    "T37n1763_013:0434a22": "案。僧亮曰。金剛後心。煩惱盡處。得涅槃也。",
    "T37n1763_013:0434a23": "迦葉菩薩復白佛言(至)是故涅槃名無瘡疣。",
    "T37n1763_013:0434a24": "案。寶亮曰。若依如下文。涅槃能為一切眾生。",
    "T37n1763_013:0434a25": "作解脫因緣處也。閻浮提眾生。有二種。一者",
    "T37n1763_013:0434a26": "有信。二者無信。釋有信者。有二種釋。一謂。",
    "T37n1763_013:0434a27": "從佛出世。有隨教修行。得信首根立者。悉名",
    "T37n1763_013:0434a28": "治已。自未立已還。有信未定。不免闡提。故束",
    "T37n1763_013:0434a29": "為無信人也。二者值佛。能生一念善已上。乃",
    "T37n1763_013:0434b01": "至信首根立。悉名治已。若不能生一念善者。",
    "T37n1763_013:0434b02": "並為無信也。",
    "T37n1763_013:0434b03": "世尊何等名涅槃善男子夫涅槃者名為解脫。",
    "T37n1763_013:0434b04": "案。僧亮曰。將欲明色之與智。為解脫故。致",
    "T37n1763_013:0434b05": "發斯問。涅槃名解脫者。昔說涅槃。是三事中。",
    "T37n1763_013:0434b06": "解脫今正其名也。敬遺記僧宗曰。圓德妙體。",
    "T37n1763_013:0434b07": "居萬累之表。故稱解脫也。涅槃是彼國語。就",
    "T37n1763_013:0434b08": "彼釋義。應有別辭。此間解脫。即是翻彼釋義",
    "T37n1763_013:0434b09": "之名也。昔曰孤滅解脫。所以稱涅槃者。以",
    "T37n1763_013:0434b10": "身智為累。故以滅累。為解脫也。智秀曰。此下",
    "T37n1763_013:0434b11": "三翻。第一出體。第二佛以譬顯其旨也。第三",
    "T37n1763_013:0434b12": "顯譬與所譬同異也。以昔辨解脫。身智俱",
    "T37n1763_013:0434b13": "無。而濫該佛果。是以此第一翻。辨正解脫",
    "T37n1763_013:0434b14": "之名也。",
    "T37n1763_013:0434b15": "迦葉復言所言解脫(至)非諸聲聞緣覺所知。",
    "T37n1763_013:0434b16": "案。僧亮曰。或有是色。或非是色者。以無累為",
    "T37n1763_013:0434b17": "解脫。身智無累。亦是解脫。先定之也。二乘解",
    "T37n1763_013:0434b18": "脫者。分段煩惱滅。稱為解脫。而身智有為。非",
    "T37n1763_013:0434b19": "解脫也。如來身智無為。得名解脫也。云何住",
    "T37n1763_013:0434b20": "者。謂相假名義得立住。若其無色解脫之",
    "T37n1763_013:0434b21": "名。依何而住。非色者。聲聞身智。亦無麁結。",
    "T37n1763_013:0434b22": "直以少故。說為非色耳。僧宗曰。將明無累。先",
    "T37n1763_013:0434b23": "正其體。體苟不無。則孤滅權顯。論其樞要。在",
    "T37n1763_013:0434b24": "於色耳。今言聲聞非色者。不能垂形六道也。",
    "T37n1763_013:0434b25": "為眾生故。說非色者。昔教但言捨身盡滅。不",
    "T37n1763_013:0434b26": "說三事。既無三事。則無法身垂應之色。故",
    "T37n1763_013:0434b27": "言非色也。云何住者。假執昔教。無色為難。欲",
    "T37n1763_013:0434b28": "令佛釋二乘之人。非都無色。是故佛以非想",
    "T37n1763_013:0434b29": "為喻。實有細色。說為非色二乘。涅槃亦爾。小",
    "T37n1763_013:0434c01": "應色直是于時不得說也。",
    "T37n1763_013:0434c02": "爾時迦葉菩薩復白佛言(至)大般涅槃行解脫",
    "T37n1763_013:0434c03": "之義。案。僧亮曰。眾生所好不同。廣讚解脫。",
    "T37n1763_013:0434c04": "明無苦不盡。無樂不備。稱情合願。汲引多矣。",
    "T37n1763_013:0434c05": "僧宗曰。欲使無累之德。顯於未聞。故復重",
    "T37n1763_013:0434c06": "謂。即是廣為眾生說也。",
    "T37n1763_013:0434c07": "佛讚迦葉善哉善哉(至)是故如來不名命終。",
    "T37n1763_013:0434c08": "案。僧亮曰。生老病死。眾苦之本。故先明也。",
    "T37n1763_013:0434c09": "再說死者。前明老死。後明病死也。明駿案。此",
    "T37n1763_013:0434c10": "下廣名字功德品中。八味具足也。前文唯言",
    "T37n1763_013:0434c11": "五者不老。六者不死。略不云生之與病。此中",
    "T37n1763_013:0434c12": "具述四患也。",
    "T37n1763_013:0434c13": "如來清淨無有垢穢(至)生貪奪想解脫不爾。",
    "T37n1763_013:0434c14": "明駿案。廣第四清涼也。瘡疣鬪諍。皆不清涼。",
    "T37n1763_013:0434c15": "因事而廣觸類長之餘効此也。",
    "T37n1763_013:0434c16": "又解脫者名曰安靜(至)真解脫者即是如來。",
    "T37n1763_013:0434c17": "明駿案。廣三者安也。夫不安者。則求等侶。無",
    "T37n1763_013:0434c18": "上安隱。無憂無喜。不須等侶也。",
    "T37n1763_013:0434c19": "又解脫者無有塵垢(至)真解脫者即是如來。",
    "T37n1763_013:0434c20": "明駿案。廣八者快樂也。苦以逼切為義。今明",
    "T37n1763_013:0434c21": "無逼。以顯快樂也。",
    "T37n1763_013:0434c22": "又解脫者名無動法(至)真解脫者即是如來。",
    "T37n1763_013:0434c23": "明駿案。廣一者常也。無常則流動不停也。今",
    "T37n1763_013:0434c24": "以廣大如海為譬。前品以常釋大。今此以大",
    "T37n1763_013:0434c25": "釋常。反覆為義。乃至無上上。亦如是也。",
    "T37n1763_013:0434c26": "又解脫者名曰恒法(至)真解脫者即是如來。",
    "T37n1763_013:0434c27": "明駿案。廣二者恒也。常以不遷無動嶷然為",
    "T37n1763_013:0434c28": "義。恒以豆然不改為義。亦左右之辭耳。所",
    "T37n1763_013:0434c29": "以未舉虛空無際無跡。蓋言終曰恒然者也。",
    "T37n1763_013:0435a01": "大般涅槃經集解卷第十三"
}