{
    "T17n0816_003:0808b13": "佛說道神足無極變化經卷第三",
    "T17n0816_003:0808b15": "西晉安息三藏安法欽譯",
    "T17n0816_003:0808b16": "於是月星天子語月天子言：「如是菩薩學，名",
    "T17n0816_003:0808b17": "為學菩薩。」復問：「何所是菩薩學？」報言：「天子！",
    "T17n0816_003:0808b18": "菩薩學於菩薩，於是無身無身行、無口無口",
    "T17n0816_003:0808b19": "行、無意無意行，是為菩薩學。菩薩於身無所",
    "T17n0816_003:0808b20": "學亦無所獲，亦無所失亦無所亡，如是，天子！",
    "T17n0816_003:0808b21": "菩薩學。」復言：「天子！如是學，為如來所授決耶？」",
    "T17n0816_003:0808b22": "月天子語月星天子言：「不。作是學者世尊不",
    "T17n0816_003:0808b23": "與決。何以故？不念於是學、不念有所說、亦不",
    "T17n0816_003:0808b24": "念我、亦不念有所求、亦不念我有所學，是名",
    "T17n0816_003:0808b25": "為學。語分部於世不合會、其有言我作是學，",
    "T17n0816_003:0808b26": "為不諦、為非說，不念言有我；亦不言是諦；亦",
    "T17n0816_003:0808b27": "不言我是菩薩學。」復問：「若有幾事，天子！得審",
    "T17n0816_003:0808b28": "諦報住？」答言：「於所願常高舉而不下亦不中",
    "T17n0816_003:0808b29": "間，於願常在心未曾休懈，雖有是而不作是",
    "T17n0816_003:0808c01": "法，為最是法，不如於是法審諦覺知，是名為",
    "T17n0816_003:0808c02": "住，為審諦住。」復問言：「天子！持何所法得如來",
    "T17n0816_003:0808c03": "授決？」報言：「不於凡人法有所捨，亦不於佛法",
    "T17n0816_003:0808c04": "有所得，用是故如來授決。天子！如是法無所",
    "T17n0816_003:0808c05": "捨，於是法無所得，我以是故為如來所授決。」",
    "T17n0816_003:0808c06": "復問：「如是，凡人為皆授決。何以故？如者不捨",
    "T17n0816_003:0808c07": "凡人，亦不捨凡人法，於佛法亦無所得。」復言：",
    "T17n0816_003:0808c08": "「天子！何因緣為凡人法？」復言：「法空，法界亦空？」",
    "T17n0816_003:0808c09": "復言：「天子！何因緣為佛法如者拘利佛亦如？」",
    "T17n0816_003:0808c10": "報言：「天子！能於虛空界、於法界，能有所捨不？」",
    "T17n0816_003:0808c11": "報言：「天子！不於如如者於拘利佛為可有所",
    "T17n0816_003:0808c12": "得？」報言：「不久。天子！如是天子！次第說，於",
    "T17n0816_003:0808c13": "凡人法無所捨；於佛法無所得。用是為如來",
    "T17n0816_003:0808c14": "所授決。」復言：「云何於空界、法界，於如、於拘利",
    "T17n0816_003:0808c15": "佛，從是得決耶？」報言：「天子！不爾。」復問言：「云",
    "T17n0816_003:0808c16": "何，天子！於空界、於法界、於如、於拘利佛，於是",
    "T17n0816_003:0808c17": "不得決，餘諸佛復從何所得決？」報言：「怛薩如、",
    "T17n0816_003:0808c18": "受決如，空界、法界怛薩拘利佛。如是天子！法",
    "T17n0816_003:0808c19": "乎法如此，法乎法也如是授決，是為受決。為",
    "T17n0816_003:0808c20": "得決已，不離阿耨多羅三耶三菩，不離阿",
    "T17n0816_003:0808c21": "惟三佛。」於是月星天子前白佛言：「世尊！是月",
    "T17n0816_003:0808c22": "天子逮得深慧，所說乃爾？」佛言：「如是說法，天",
    "T17n0816_003:0808c23": "子！菩薩為逮得忍，若求索、若發遣；若於一切",
    "T17n0816_003:0808c24": "諸法界，若說、若有所說，不能於法界有所見，",
    "T17n0816_003:0808c25": "不能有所語，亦不能有所傳。何以故？於法界",
    "T17n0816_003:0808c26": "無所語亦無所說：如是法界、如是人界。如是",
    "T17n0816_003:0808c27": "人界是為佛力處，如是佛力處一切諸法如",
    "T17n0816_003:0808c28": "是！如是天子！如是菩薩為如法住，如是住不",
    "T17n0816_003:0808c29": "復信餘事，亦不隨餘事，如是者當復因何等令",
    "T17n0816_003:0809a01": "佛有所說？」爾時賢者大目揵連於釋提桓因",
    "T17n0816_003:0809a02": "宮紫紺殿上，為諸天子眾說法。爾時大目揵",
    "T17n0816_003:0809a03": "連從座起便彷佯，心念言：「如來、無所著、等正",
    "T17n0816_003:0809a04": "覺在此，閻浮提為已空。閻浮提有無央數人",
    "T17n0816_003:0809a05": "飢虛，欲作功德，不見佛、不聞法，於所作為轉",
    "T17n0816_003:0809a06": "減。」於是大目揵連作是念已，持天眼遍視閻",
    "T17n0816_003:0809a07": "浮提，便見佛、如來、無所著、等正覺在萍沙宮",
    "T17n0816_003:0809a08": "中食，與大比丘眾千二百五十人俱。是時大",
    "T17n0816_003:0809a09": "目揵連復自見在佛左而坐，自見身形被服",
    "T17n0816_003:0809a10": "坐在佛邊無有增減，復自思惟：「得無世尊還",
    "T17n0816_003:0809a11": "閻浮提？」復更視巴質樹下，見佛世尊與無央",
    "T17n0816_003:0809a12": "數諸天眾圍繞而為說法，見舍利弗坐佛之",
    "T17n0816_003:0809a13": "右，自見目連與諸比丘坐佛之左，復與大比",
    "T17n0816_003:0809a14": "丘俱。於是賢者大目揵連見甚大可怪：「諸佛",
    "T17n0816_003:0809a15": "世尊所作為不可思議，諸佛世尊為威神為",
    "T17n0816_003:0809a16": "大，為能為大，分於閻浮提說法如故，而不",
    "T17n0816_003:0809a17": "斷絕於第二忉利天上為諸天說法。」爾時大",
    "T17n0816_003:0809a18": "目揵連復大疑怪，復更諦視。見佛在舍衛祇",
    "T17n0816_003:0809a19": "洹給孤獨園，與無央數眾圍繞而為說法。復",
    "T17n0816_003:0809a20": "自見在於會中如其像貌，舍利弗、摩訶迦旃",
    "T17n0816_003:0809a21": "延、分耨、須菩提、離越賢者、子劫頻奴，一切諸",
    "T17n0816_003:0809a22": "大弟子眾皆悉見，如在舍衛、如在羅閱祇、如",
    "T17n0816_003:0809a23": "在忉利天。於是大目揵連復重思惟閻浮提，",
    "T17n0816_003:0809a24": "復見迦維羅衛大國尼拘類，見佛從尼拘類",
    "T17n0816_003:0809a25": "園出，入迦維羅衛大國而行分衛。復見比丘",
    "T17n0816_003:0809a26": "形像如目連，於是復見佛在維耶離大國與",
    "T17n0816_003:0809a27": "大比丘眾俱，至離垢月童子家飲食。目連復自",
    "T17n0816_003:0809a28": "見色像貌與大比丘眾俱，於是大目揵連見",
    "T17n0816_003:0809a29": "佛在波羅柰大國從分衛還，自見色像貌亦",
    "T17n0816_003:0809b01": "在其中。復思惟遍視閻浮提，所在處皆見有",
    "T17n0816_003:0809b02": "佛，若樹下、若巖石間，及閻浮提地上佛悉遍",
    "T17n0816_003:0809b03": "滿，皆見佛、比丘僧俱圍繞。若干百千所在、聚",
    "T17n0816_003:0809b04": "落皆悉遍見。於是目連重復甚大疑怪？更思",
    "T17n0816_003:0809b05": "惟已，持天眼視欝單曰，見佛與比丘僧俱受",
    "T17n0816_003:0809b06": "食，亦自見身在其中、亦見餘弟子。復視弗于",
    "T17n0816_003:0809b07": "逮，亦見佛在大身眾人中而為說法；於拘",
    "T17n0816_003:0809b08": "耶尼地亦復如是，見佛世尊坐禪，無央數千",
    "T17n0816_003:0809b09": "眾皆見，為佛作禮。諸弟子眾亦各各隨其色",
    "T17n0816_003:0809b10": "像貌而坐三昧三摩越，亦自見身在其中。於",
    "T17n0816_003:0809b11": "是目連倍復疑怪？復坐思惟地上諸神，於是",
    "T17n0816_003:0809b12": "復見佛與諸弟子眾，亦復自見在其中及眾",
    "T17n0816_003:0809b13": "弟子，如是虛空中諸神亦見佛在其中，為虛",
    "T17n0816_003:0809b14": "空中諸無央數百千諸天而為說法，亦自見",
    "T17n0816_003:0809b15": "身與眾弟子在其中。如是第一四王天、上炎",
    "T17n0816_003:0809b16": "天、兜術天、尼摩羅提天、波羅尼蜜惒耶拔致",
    "T17n0816_003:0809b17": "天，乃至梵天遍視，復見佛在梵天與無央數",
    "T17n0816_003:0809b18": "百千梵天圍遶而為說法，亦自見身色像貌，",
    "T17n0816_003:0809b19": "及一切眾會者皆悉如大目揵連，神足變化",
    "T17n0816_003:0809b20": "在所作為皆悉爾，自見在中為一切而說法",
    "T17n0816_003:0809b21": "皆如目連。復變諸會者皆如舍利弗比丘，智",
    "T17n0816_003:0809b22": "慧光明於大眾中為師子吼。如是比各各自",
    "T17n0816_003:0809b23": "以慧力為說大弟子法。於是大目揵連驚怖",
    "T17n0816_003:0809b24": "衣毛為竪甚可怪，踊躍歡喜則生善心，三反",
    "T17n0816_003:0809b25": "自稱譽言：「乃爾乃爾！諸佛世尊甚大可怪，無",
    "T17n0816_003:0809b26": "罣礙行所作亦甚可怪。」大踊所成歡喜踊躍，",
    "T17n0816_003:0809b27": "五體投地讚歎言：「南無佛！」爾時聞大音聲響，",
    "T17n0816_003:0809b28": "忉利天皆為震動，於是無央數百千天聚會，",
    "T17n0816_003:0809b29": "俱到佛所白佛言：「唯，世尊！何因緣有是大音",
    "T17n0816_003:0809c01": "聲，感動是地乃爾！所問如是。如來！」佛言：「如是",
    "T17n0816_003:0809c02": "天子！大目揵連於佛大地踊躍自歸，五體投",
    "T17n0816_003:0809c03": "地，感動使爾！」佛言：「如是天子！是比丘目連當",
    "T17n0816_003:0809c04": "自來問於是。」比丘目連起住，疾疾往到佛所，",
    "T17n0816_003:0809c05": "前以頭面著佛足，遶佛三匝已住佛前，叉十",
    "T17n0816_003:0809c06": "指為佛作禮。是時目連於佛前說偈言：",
    "T17n0816_003:0809c07": "「持力不可稱，　　佛為已逮得；",
    "T17n0816_003:0809c08": "如佛之所行，　　世雄難思議。",
    "T17n0816_003:0809c09": "垢垢已離三，　　心意皆已調；",
    "T17n0816_003:0809c10": "天人之中尊！　　一切所供養。",
    "T17n0816_003:0809c11": "雖有百千日，　　滿於虛空中；",
    "T17n0816_003:0809c12": "盲者無所見，　　盲者不蒙光。",
    "T17n0816_003:0809c13": "十力放光明，　　弟子因所見；",
    "T17n0816_003:0809c14": "一切諸弟子，　　不能及佛明。",
    "T17n0816_003:0809c15": "從胎盲無見，　　弟子行亦爾！",
    "T17n0816_003:0809c16": "不能知佛慧，　　亦復不能持。",
    "T17n0816_003:0809c17": "雖有信受是，　　如來之法教；",
    "T17n0816_003:0809c18": "於是無能知，　　不及尊所行。",
    "T17n0816_003:0809c19": "譬若如大海，　　欲比牛跡水；",
    "T17n0816_003:0809c20": "其德如須彌，　　喻之於芥子。",
    "T17n0816_003:0809c21": "如日之光明，　　寧與螢火等；",
    "T17n0816_003:0809c22": "佛世尊之德，　　弟子不能及。",
    "T17n0816_003:0809c23": "不可以須彌，　　方之譬芥子；",
    "T17n0816_003:0809c24": "日月之光明，　　比之於螢火；",
    "T17n0816_003:0809c25": "比之牛跡水，　　不可以大海；",
    "T17n0816_003:0809c26": "比之於弟子，　　不可以菩薩。",
    "T17n0816_003:0809c27": "譬若如盲人，　　以比有目者；",
    "T17n0816_003:0809c28": "若復有乞人，　　以比遮迦越！",
    "T17n0816_003:0809c29": "譬如月光明，　　比之以星宿；",
    "T17n0816_003:0810a01": "如佛世尊德，　　弟子不能當。",
    "T17n0816_003:0810a02": "在於人間行，　　復現須彌頂；",
    "T17n0816_003:0810a03": "所現譬如幻，　　一切蒙福祐。",
    "T17n0816_003:0810a04": "不知佛在彼，　　我憶天下空；",
    "T17n0816_003:0810a05": "不復得見佛，　　及與比丘僧。",
    "T17n0816_003:0810a06": "我於此宮舍，　　常止坐其中；",
    "T17n0816_003:0810a07": "為諸天婇女，　　教誡說法事。",
    "T17n0816_003:0810a08": "便自以天眼，　　觀視閻浮利；",
    "T17n0816_003:0810a09": "即見諸百國，　　謂之無福地。",
    "T17n0816_003:0810a10": "思惟是天下，　　便即見世尊！",
    "T17n0816_003:0810a11": "在於羅閱祇，　　與弟子共食。",
    "T17n0816_003:0810a12": "在萍沙王家，　　處於大宮中；",
    "T17n0816_003:0810a13": "與諸眾會俱，　　眷屬而圍遶。",
    "T17n0816_003:0810a14": "在於是見佛，　　譬視氷山雪；",
    "T17n0816_003:0810a15": "自見目連身，　　住止在佛左。",
    "T17n0816_003:0810a16": "又見舍利弗！　　侍在佛之右；",
    "T17n0816_003:0810a17": "并復及於餘，　　一切諸弟子。",
    "T17n0816_003:0810a18": "我自憶呼佛，　　下在閻浮利；",
    "T17n0816_003:0810a19": "還在忉利天，　　佛故在其處。",
    "T17n0816_003:0810a20": "於是熟自視，　　止在忉利天；",
    "T17n0816_003:0810a21": "諦復自思惟，　　處在閻浮利。",
    "T17n0816_003:0810a22": "又復見世尊！　　在於舍衛國；",
    "T17n0816_003:0810a23": "坐於大眾中，　　一切廣說法。",
    "T17n0816_003:0810a24": "亦復自見身，　　在於大會中；",
    "T17n0816_003:0810a25": "亦見舍利弗！　　及與諸弟子。",
    "T17n0816_003:0810a26": "復現於釋種，　　現行而分衛；",
    "T17n0816_003:0810a27": "見在維耶離，　　而行受人食。",
    "T17n0816_003:0810a28": "現住波羅柰，　　行步而出入；",
    "T17n0816_003:0810a29": "諸有所在處，　　皆自見其身。",
    "T17n0816_003:0810b01": "現到欝單曰，　　與諸弟子眾；",
    "T17n0816_003:0810b02": "共行而分衛，　　見到阿耨達。",
    "T17n0816_003:0810b03": "亦現在於彼，　　與其弟子眾，",
    "T17n0816_003:0810b04": "皆坐而共食。　　又復見世尊！",
    "T17n0816_003:0810b05": "現至拘耶尼，　　復在弗于逮，",
    "T17n0816_003:0810b06": "為無數拘利，　　而為說其義。",
    "T17n0816_003:0810b07": "皆自見目連！　　在彼作變化；",
    "T17n0816_003:0810b08": "自現神足力，　　示人本所行。",
    "T17n0816_003:0810b09": "於是諸地神，　　見其所居處；",
    "T17n0816_003:0810b10": "虛空諸神天，　　為之理法事。",
    "T17n0816_003:0810b11": "皆悉具示之，　　今覩無上法；",
    "T17n0816_003:0810b12": "在於四王天，　　皆為說正法。",
    "T17n0816_003:0810b13": "於炎天所見，　　亦復悉如是！",
    "T17n0816_003:0810b14": "見在兜術天，　　亦復見魔天。",
    "T17n0816_003:0810b15": "現於尼摩羅，　　波耶尼蜜天；",
    "T17n0816_003:0810b16": "悉見諸弟子，　　并及與世尊！",
    "T17n0816_003:0810b17": "在於梵天上，　　所見亦如是！",
    "T17n0816_003:0810b18": "為諸拘利梵，　　皆為其說法。",
    "T17n0816_003:0810b19": "於是自見身，　　遍在諸梵中；",
    "T17n0816_003:0810b20": "一切餘弟子，　　其眾皆如是。",
    "T17n0816_003:0810b21": "前諸過去佛，　　所行皆如是；",
    "T17n0816_003:0810b22": "經行及與樹，　　若龕及臥處。",
    "T17n0816_003:0810b23": "於是皆悉見，　　無數諸法王；",
    "T17n0816_003:0810b24": "其如是比類，　　皆如釋師子！",
    "T17n0816_003:0810b25": "我自在是間，　　所見甚可怪；",
    "T17n0816_003:0810b26": "其所見法事，　　雄特無過是。",
    "T17n0816_003:0810b27": "諸佛之世尊！　　可怪放光明；",
    "T17n0816_003:0810b28": "乃作是變化，　　神足中最尊。",
    "T17n0816_003:0810b29": "在於忉利天，　　說法不往來；",
    "T17n0816_003:0810c01": "悉遍閻浮提，　　處處皆悉見。",
    "T17n0816_003:0810c02": "國邑與郡縣，　　聚落及餘處；",
    "T17n0816_003:0810c03": "常等讚歎之，　　為其而說法。",
    "T17n0816_003:0810c04": "如我之所覩，　　為皆見世尊！",
    "T17n0816_003:0810c05": "并見諸弟子，　　為皆得寂定。",
    "T17n0816_003:0810c06": "大拘路拘路，　　復及與離越；",
    "T17n0816_003:0810c07": "迦旃延、分耨，　　及與大迦葉。",
    "T17n0816_003:0810c08": "我皆為已見，　　諸佛世尊跡；",
    "T17n0816_003:0810c09": "無數所讚歎，　　聞之若如海。",
    "T17n0816_003:0810c10": "於是悉自見，　　其身皆在中；",
    "T17n0816_003:0810c11": "無央數之德，　　其場聚如是！",
    "T17n0816_003:0810c12": "如是大音聲，　　為在須彌頂；",
    "T17n0816_003:0810c13": "以是禮世尊！　　其德難思議。",
    "T17n0816_003:0810c14": "恐怖求自歸，　　衣毛為之竪；",
    "T17n0816_003:0810c15": "今願持五體，　　頭面自歸禮。",
    "T17n0816_003:0810c16": "如是大音聲，　　普周無不聞；",
    "T17n0816_003:0810c17": "諸是三千界，　　皆為大震動。",
    "T17n0816_003:0810c18": "在於須彌頂，　　廣放大光明；",
    "T17n0816_003:0810c19": "我亦於是住，　　皆悉而遍見。",
    "T17n0816_003:0810c20": "我於是驚怖，　　疾疾到佛所；",
    "T17n0816_003:0810c21": "時即便往詣，　　前見人中尊！",
    "T17n0816_003:0810c22": "而問於是法，　　恐懼心所怪；",
    "T17n0816_003:0810c23": "皆施行何等？　　能作是變應。",
    "T17n0816_003:0810c24": "何所是佛事？　　惟願為說之。",
    "T17n0816_003:0810c25": "如是閻浮利，　　天上亦如此，",
    "T17n0816_003:0810c26": "於東西南北，　　四面俱皆是；",
    "T17n0816_003:0810c27": "若在於梵天，　　虛空亦復爾！",
    "T17n0816_003:0810c28": "我自呼有德，　　施祐謂為益；",
    "T17n0816_003:0810c29": "自恃得道時，　　神足為無比。",
    "T17n0816_003:0811a01": "我求甚使疾，　　焦燒道根本；",
    "T17n0816_003:0811a02": "違失如來行，　　遠離於佛慧。",
    "T17n0816_003:0811a03": "於是自思念，　　是心無解脫；",
    "T17n0816_003:0811a04": "本造當如是，　　發心求佛道。",
    "T17n0816_003:0811a05": "今悔無所益，　　於行為了盡；",
    "T17n0816_003:0811a06": "諸情悉已斷，　　於佛法無益。",
    "T17n0816_003:0811a07": "譬如人入海，　　行採求眾寶；",
    "T17n0816_003:0811a08": "捨摩尼不取，　　而更求污泥。",
    "T17n0816_003:0811a09": "自察如我智，　　并復及餘人；",
    "T17n0816_003:0811a10": "棄於世尊行，　　而反求弟子。",
    "T17n0816_003:0811a11": "若疑有懈怠，　　是行不得佛；",
    "T17n0816_003:0811a12": "精進發道意，　　合會諸善德。",
    "T17n0816_003:0811a13": "如是勤苦行，　　可得過三界；",
    "T17n0816_003:0811a14": "其能作是行，　　佛慧可疾得。",
    "T17n0816_003:0811a15": "惟願稽首禮，　　歸命諸世尊！",
    "T17n0816_003:0811a16": "其有逮得是，　　持最尊佛慧。",
    "T17n0816_003:0811a17": "能現無極變，　　獨有釋師子！",
    "T17n0816_003:0811a18": "諸有見聞者，　　疑惑為永除。」",
    "T17n0816_003:0811a19": "爾時佛讚賢者大目揵連：「如汝境界能視能",
    "T17n0816_003:0811a20": "見。復次目連！如諸佛世尊境界不可思惟，",
    "T17n0816_003:0811a21": "令一切人及蜎飛蠕動，皆得辟支佛，都合會",
    "T17n0816_003:0811a22": "是智、共消息，不能知不能見，何況汝一弟子",
    "T17n0816_003:0811a23": "而欲計量知是？一處之所作尚不能知，況佛",
    "T17n0816_003:0811a24": "境界而欲得知耶？如是目連！復次當來輩皆",
    "T17n0816_003:0811a25": "共聚會，是輩聚會已，共坐一處視道變化，如",
    "T17n0816_003:0811a26": "是如來等正覺變化現道神足，名為道變化、",
    "T17n0816_003:0811a27": "神足變化、無極變化，法言所說。」目連則言：「如",
    "T17n0816_003:0811a28": "是。世尊！」賢者大目揵連聞佛所說已，自見身",
    "T17n0816_003:0811a29": "在蓮華上，放身光明而在梵天，自於其處所",
    "T17n0816_003:0811b01": "語，四天下皆聞。於是目連說偈言：",
    "T17n0816_003:0811b02": "「佛出於世間，　　甚為難得值；",
    "T17n0816_003:0811b03": "無數億百千，　　難計拘利劫。",
    "T17n0816_003:0811b04": "譬如優曇鉢，　　其華甚難值；",
    "T17n0816_003:0811b05": "如是佛難見，　　世尊過於是。",
    "T17n0816_003:0811b06": "譬之若尊王，　　飛行遮迦越；",
    "T17n0816_003:0811b07": "常而有神足，　　福德力亦爾！",
    "T17n0816_003:0811b08": "其子有千人，　　七寶皆悉具；",
    "T17n0816_003:0811b09": "往到於佛所，　　聽受上法言。",
    "T17n0816_003:0811b10": "梵天與帝釋！　　所欲得自在；",
    "T17n0816_003:0811b11": "若欲樂天上，　　復樂於人間。",
    "T17n0816_003:0811b12": "五樂以自娛，　　恣心歡喜樂；",
    "T17n0816_003:0811b13": "往到法王所，　　一切可得願。",
    "T17n0816_003:0811b14": "若能有棄離，　　一切諸愛欲；",
    "T17n0816_003:0811b15": "到於泥洹寂，　　如服甘露味。",
    "T17n0816_003:0811b16": "其欲逮無極，　　得最神足力；",
    "T17n0816_003:0811b17": "當詣世雄所，　　聽受上法言。",
    "T17n0816_003:0811b18": "若有辟支佛！　　及與諸弟子；",
    "T17n0816_003:0811b19": "於是兩足中，　　佛為最尊上。",
    "T17n0816_003:0811b20": "降伏於魔王，　　并及諸官屬；",
    "T17n0816_003:0811b21": "當往到如來！　　見於法之主！」",
    "T17n0816_003:0811b22": "於是大目揵連發起無央數那術億百千天",
    "T17n0816_003:0811b23": "子，欲界、色界疾疾各以所有天華、天香、天傅、",
    "T17n0816_003:0811b24": "飾華、天澤香，皆持欲往到佛所，各持是華供",
    "T17n0816_003:0811b25": "養散於佛上，以頭面稽首禮佛足，却住一面。",
    "T17n0816_003:0811b26": "於是目揵連以神足力聚會諸天眾共在一",
    "T17n0816_003:0811b27": "處已，便往到佛所，前以頭面著佛足，皆却住",
    "T17n0816_003:0811b28": "一面。佛爾時語目連言：「目連！聽我所說道神",
    "T17n0816_003:0811b29": "足變化無極法言。」於是目連受教而聽。「復次",
    "T17n0816_003:0811c01": "目連！三千大千剎土，百億日月、百億大海、百",
    "T17n0816_003:0811c02": "億須彌山、百億四天下，是名三千大千世界，",
    "T17n0816_003:0811c03": "為一佛剎。於目連意云何？呼一閻浮利謂我",
    "T17n0816_003:0811c04": "於是中得道？目連！莫作是視。何以故？目連！",
    "T17n0816_003:0811c05": "於一切四天下，隨其所願上中下而為說法，",
    "T17n0816_003:0811c06": "知誰當得阿惟三佛、誰在母腹中、誰在兜術",
    "T17n0816_003:0811c07": "天、誰復般泥洹，皆悉知。",
    "T17n0816_003:0811c08": "「復次目揵連！於是三千大千剎土東方，去是",
    "T17n0816_003:0811c09": "四天下，萬二千四天下。其四天下世界名無",
    "T17n0816_003:0811c10": "塵，有佛號字比羅耶摩提晉言：如鏡明無垢，今現在說",
    "T17n0816_003:0811c11": "法。復次目連！彼四天下世界人民無婬、怒、癡，",
    "T17n0816_003:0811c12": "常親近道法，樂聽受奉行；彼有求菩薩道者，",
    "T17n0816_003:0811c13": "少求辟支佛道者，求弟子行者甚眾多。「復次",
    "T17n0816_003:0811c14": "目連！彼佛（如鏡明無垢）一一所說法，九十九",
    "T17n0816_003:0811c15": "億人解弟子乘，於彼不說沙門之四德，不如",
    "T17n0816_003:0811c16": "是聞說沙門之四德。何等四德？須陀洹、斯陀",
    "T17n0816_003:0811c17": "含、阿那含、阿羅漢。「復次目連！彼世界人在一",
    "T17n0816_003:0811c18": "坐，皆得六通之證，逮八惟務禪，皆自念知為",
    "T17n0816_003:0811c19": "脫於生死，歡喜踊在虛空中，去地七仞，坐於",
    "T17n0816_003:0811c20": "虛空便般泥洹，身中出火還自燒身，亦無有",
    "T17n0816_003:0811c21": "骨亦不見灰，都無所有。如是目連！彼佛現在",
    "T17n0816_003:0811c22": "說法，寂然度人、寂然般泥洹。彼世界無取無",
    "T17n0816_003:0811c23": "與，若飢渴，所念飲食皆自然在前，衣被服",
    "T17n0816_003:0811c24": "飾譬如忉利天上。若起若滅若生，不因母人",
    "T17n0816_003:0811c25": "胞胎生，無有女人，因福自然而生。其地皆作",
    "T17n0816_003:0811c26": "黃金色。「復次目連！彼佛如來國土，人民壽五",
    "T17n0816_003:0811c27": "百歲，有長有短。於目連意云何？能知彼佛（如",
    "T17n0816_003:0811c28": "鏡明無垢如來）不？」目連則言：「不知。」「彼土如來",
    "T17n0816_003:0811c29": "則我身是！我於彼間以法而教導。如是目連！",
    "T17n0816_003:0812a01": "如是比名為道神足無極變化也，一切弟",
    "T17n0816_003:0812a02": "子、辟支佛皆悉過其上。",
    "T17n0816_003:0812a03": "「復次目連！於是三千大千剎土南方，去是萬",
    "T17n0816_003:0812a04": "八千四天下，世界名羅陀那三披晉言：寶等有世界，其",
    "T17n0816_003:0812a05": "世界有三寶（黃金、白銀、水精），彼世界佛號羅",
    "T17n0816_003:0812a06": "陀那揵頭晉言：寶品如來、至真、等正覺，今現在而",
    "T17n0816_003:0812a07": "說法。如是目連！復次彼佛如來為辟支佛行",
    "T17n0816_003:0812a08": "者說法，彼佛世界少菩薩、弟子。行者於彼剎",
    "T17n0816_003:0812a09": "沒，生於空無佛處，於彼處皆當得辟支佛。於",
    "T17n0816_003:0812a10": "目連意云何？知彼佛（寶品如來、無所著、等正",
    "T17n0816_003:0812a11": "覺）不？」目連言：「不知。天中天！」佛言：「則我身是！",
    "T17n0816_003:0812a12": "我於彼間說法以教導人，如是名為道神",
    "T17n0816_003:0812a13": "足無極之變化也。一切弟子及辟支佛去佛",
    "T17n0816_003:0812a14": "甚遠。",
    "T17n0816_003:0812a15": "「復次目連！於是三千大千剎土西方，去是四",
    "T17n0816_003:0812a16": "天下二萬二千四天下，其世界名羅陀那質",
    "T17n0816_003:0812a17": "多晉言名：寶意，其世界有七寶（黃金、白銀、琉璃、水精、",
    "T17n0816_003:0812a18": "瑪瑙、赤真珠、車渠是為七寶）。如是目連！彼",
    "T17n0816_003:0812a19": "世界以寶為樹，其經行處皆寶，以寶為交露",
    "T17n0816_003:0812a20": "帳，以寶為欄楯，皆以雜寶而挍莊之，以寶為",
    "T17n0816_003:0812a21": "浴，池中有八味之水，食飲皆自然，念便自然",
    "T17n0816_003:0812a22": "至，譬如兜術天上諸天被服、飲食，彼土人民",
    "T17n0816_003:0812a23": "亦如是！彼國土不聞母人，亦不見母人；亦無",
    "T17n0816_003:0812a24": "有母苦生者；亦無男子、母人合會者；亦無婬",
    "T17n0816_003:0812a25": "泆於欲；亦不婬泆於財；亦不婬泆於懈慢；亦",
    "T17n0816_003:0812a26": "不從胞胎生。彼世界一切人，生皆從蓮華藏",
    "T17n0816_003:0812a27": "化生於彼。目連！復次寶意世界，佛號寶等有",
    "T17n0816_003:0812a28": "如來、無所著、等正覺，於彼說法。彼佛如來不",
    "T17n0816_003:0812a29": "說餘事，純以菩薩篋藏令一切發三菩心，令",
    "T17n0816_003:0812b01": "不可復計阿僧祇人皆得無所從生法忍，復",
    "T17n0816_003:0812b02": "不可計阿僧祇人皆受決，當為阿耨多羅三耶",
    "T17n0816_003:0812b03": "三菩。彼佛世界無有弟子、緣一覺行者，皆悉菩",
    "T17n0816_003:0812b04": "薩，亦無有恩愛，心亦不念，滿彼四天下。彼",
    "T17n0816_003:0812b05": "國如來壽八萬四千歲；其土人民壽亦如是，",
    "T17n0816_003:0812b06": "有長有短。彼國人壽盡，不墮三惡道，不生邊",
    "T17n0816_003:0812b07": "地。彼國菩薩若於是壽盡，倍復生清淨剎土，",
    "T17n0816_003:0812b08": "面見諸佛世尊！於彼天若天龍、揵沓惒，其心",
    "T17n0816_003:0812b09": "不念一等無異，皆有薩芸若意。諸天龍、揵沓",
    "T17n0816_003:0812b10": "惒，雖有是名悉願同一，雖若干智等以無上",
    "T17n0816_003:0812b11": "智，若諸天龍、揵沓惒，若人，常服於智。如是，於",
    "T17n0816_003:0812b12": "目連意云何？彼寶等有如來現在說法，汝知",
    "T17n0816_003:0812b13": "不？」目連言：「不及。天中天！」佛言：「彼佛則我身是，",
    "T17n0816_003:0812b14": "我於彼間以法而教導。如是比名為道神足",
    "T17n0816_003:0812b15": "無極之變化也。非是羅漢、辟支佛所能及知。",
    "T17n0816_003:0812b16": "「復次目連！於是三千大千剎土北方，去是四",
    "T17n0816_003:0812b17": "天下世界三萬六千四天下，名無恐懼世界。",
    "T17n0816_003:0812b18": "其世界有兩寶（黃金、白銀）。彼佛世界，無泥犁",
    "T17n0816_003:0812b19": "身、無畜生身、無餓鬼，不畏生邊地。於彼無有",
    "T17n0816_003:0812b20": "虧戒者，於所見亦不毀；亦不虧種姓；亦不於",
    "T17n0816_003:0812b21": "餘道及尼揵波惒而有所信知。彼，目連！無恐",
    "T17n0816_003:0812b22": "懼四天下世界，佛號無畏與如來、無所著、等",
    "T17n0816_003:0812b23": "正覺，於彼說法。其佛如來便往到佛樹下，到",
    "T17n0816_003:0812b24": "佛樹下已，七十二億那術魔往到其所。是諸",
    "T17n0816_003:0812b25": "魔，是時如來現如菩薩求道未逮薩芸若；是",
    "T17n0816_003:0812b26": "時魔便化作七十二億那術樹；是時菩薩亦",
    "T17n0816_003:0812b27": "化作七十二億那術菩薩，各坐一一所作樹",
    "T17n0816_003:0812b28": "下。是時魔恐怖而大驚怪，自念言：『何所為？』審",
    "T17n0816_003:0812b29": "是菩薩者，欲於是座牽出之。是時諸化菩薩",
    "T17n0816_003:0812c01": "語魔化幻：『如汝諸魔眾，一切諸法皆亦如是，",
    "T17n0816_003:0812c02": "云何言何所？審是菩薩者而欲牽出之？我於",
    "T17n0816_003:0812c03": "是間禪念思惟，如我前後所作福，常發阿耨",
    "T17n0816_003:0812c04": "多羅三耶三菩心，以勸人令發意求菩薩",
    "T17n0816_003:0812c05": "道，汝云何無勸助意，反欲牽出？』菩薩禪定思",
    "T17n0816_003:0812c06": "惟：『若我所作惡事，不勸人令求菩薩者，自然",
    "T17n0816_003:0812c07": "滅去，何須乃欲相牽耶？以是故非汝所能牽，",
    "T17n0816_003:0812c08": "莫於是而作自侵。』於是魔復問菩薩言：『汝作",
    "T17n0816_003:0812c09": "幾所福而發阿耨多羅三耶三菩心，復能",
    "T17n0816_003:0812c10": "勸人令索菩薩道？』報言：『眾魔！譬如恒邊沙，一",
    "T17n0816_003:0812c11": "沙為一佛剎，滿其中珍寶持是施與；持是發道",
    "T17n0816_003:0812c12": "意，其所作功德復過於是！如是復次眾魔！如",
    "T17n0816_003:0812c13": "恒邊沙等世界，一切人皆滿其中，施以所安、恭",
    "T17n0816_003:0812c14": "敬承事至千劫中，如是功德福祐持用求道。』",
    "T17n0816_003:0812c15": "魔復問言：『卿所作功德乃爾！其有索菩薩",
    "T17n0816_003:0812c16": "𡙸處者，其罪云何？』菩薩報言：『如所說，爾所",
    "T17n0816_003:0812c17": "恒邊沙一切人，若有索，鑿是人眼皆出之，",
    "T17n0816_003:0812c18": "則作罪如是為多不？』魔報：『甚多。』菩薩報魔言：",
    "T17n0816_003:0812c19": "『若牽菩薩者，其罪甚倍多於是，為牽阿耨多",
    "T17n0816_003:0812c20": "羅三耶三菩。』爾時魔眾七十二億那術，以",
    "T17n0816_003:0812c21": "是方便見是變化，皆發阿耨多羅三耶三菩",
    "T17n0816_003:0812c22": "心。「是時諸發意菩薩，天華、天香、天不飾華、",
    "T17n0816_003:0812c23": "天澤香，皆舉持散菩薩上，天上千種諸伎樂",
    "T17n0816_003:0812c24": "持用供養娛樂菩薩，如是音樂聲皆說如是：",
    "T17n0816_003:0812c25": "『疾疾令三界之導師，疾成阿耨多羅三耶三",
    "T17n0816_003:0812c26": "菩阿惟三佛。』作是讚歎已，便見菩薩坐於樹",
    "T17n0816_003:0812c27": "下，已得阿耨多羅三耶三菩阿惟三佛。於是",
    "T17n0816_003:0812c28": "更有異百千天子心念：『如是諸魔眾今來到",
    "T17n0816_003:0812c29": "是，不復入三惡道，亦當得脫，便當為阿耨多",
    "T17n0816_003:0813a01": "羅三耶三菩心？』於是無恐懼施言：『今得佛，是",
    "T17n0816_003:0813a02": "故名無恐懼如來！何以故名？為無恐懼施。』無",
    "T17n0816_003:0813a03": "恐懼與審如是說是名時，諸世界皆聞知佛",
    "T17n0816_003:0813a04": "為得道。」佛言：「如是目連！彼世無恐懼施如來",
    "T17n0816_003:0813a05": "則我身是！我於彼世界以法而教導。如是目",
    "T17n0816_003:0813a06": "連！如來名為道神足無極之變化也，一切弟",
    "T17n0816_003:0813a07": "子、緣一覺所不能持。",
    "T17n0816_003:0813a08": "佛說道神足無極變化經卷第三"
}