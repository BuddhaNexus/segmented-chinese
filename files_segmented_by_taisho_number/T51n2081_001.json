{
    "T51n2081_001:0783c12": "兩部大法相承師資付法記上",
    "T51n2081_001:0783c14": "兩部付法次第記海雲記",
    "T51n2081_001:0783c15": "略敘金剛界大教王經師資相承付法次第",
    "T51n2081_001:0783c16": "記。",
    "T51n2081_001:0783c17": "三藏金剛智云。我從南竺國。親於龍智阿闍",
    "T51n2081_001:0783c18": "梨邊。傳得此金剛界百千頌經。龍智阿闍",
    "T51n2081_001:0783c19": "梨自云。從毘盧遮那如來(即釋迦如來是此約法性身為名)在",
    "T51n2081_001:0783c20": "世。以此金剛界最上乘法。付屬普賢金剛薩",
    "T51n2081_001:0783c21": "埵。普賢金剛薩埵付妙吉祥菩薩。妙吉祥菩",
    "T51n2081_001:0783c22": "薩復經十二代。以法付囑龍猛菩薩(龍猛菩薩即龍",
    "T51n2081_001:0783c23": "樹菩薩也。菩薩生時於龍樹下生故名龍樹也)龍猛菩薩又經數百年以",
    "T51n2081_001:0783c24": "法付囑龍智阿闍梨。龍智阿闍梨又經百餘",
    "T51n2081_001:0783c25": "年(此二聖者道果成就。皆壽數百歲)以法付金剛智三藏(梵云",
    "T51n2081_001:0783c26": "囀曰羅（二合）吉孃（二合）曩此云金剛智)金剛智三藏和尚蘊",
    "T51n2081_001:0783c27": "大小乘。宗一切有部。住戒霜潔。律為提塘。南",
    "T51n2081_001:0783c28": "天竺國王第三子為弘法故杖錫五天。來遊",
    "T51n2081_001:0783c29": "震旦。時有中天竺國三藏。性釋迦氏。斛飯",
    "T51n2081_001:0784a01": "王五十二代孫因父王使命征戰。遂見殺戮",
    "T51n2081_001:0784a02": "殘害者眾。遂不樂王位。厭世出家。誓願傳",
    "T51n2081_001:0784a03": "法東國。與金剛智三藏。於玄宗朝同為國師",
    "T51n2081_001:0784a04": "知三藏金藏智解金剛界法。遂於金剛智三",
    "T51n2081_001:0784a05": "藏請傳金剛界五部法。時三藏金剛智知中",
    "T51n2081_001:0784a06": "天竺國無畏三藏解大毘盧遮那教。歎言此",
    "T51n2081_001:0784a07": "法甚深難逢難遇昔於南天竺國聞有大毘",
    "T51n2081_001:0784a08": "盧遮那教名。遂遊五天訪求都無解者。今",
    "T51n2081_001:0784a09": "至大唐喜遇此教。遂請無畏三藏求授大毘",
    "T51n2081_001:0784a10": "盧遮那大教。亘為師資傳授二本教。三藏金",
    "T51n2081_001:0784a11": "剛智阿闍梨又將此金剛界大教王付大興善",
    "T51n2081_001:0784a12": "寺三藏不空智阿闍梨。三藏不空智和尚",
    "T51n2081_001:0784a13": "又以此法付囑含光阿闍梨等弟子五",
    "T51n2081_001:0784a14": "人。一含光阿闍梨(代宗皇帝有勅令修北五臺山造金閣寺不暇傳法)二",
    "T51n2081_001:0784a15": "大興善寺惠朗阿闍梨(傳於崇福寺天竺阿闍梨天竺阿闍梨傳付德美惠",
    "T51n2081_001:0784a16": "謹俗居士趙玖)三青龍寺曇貞阿闍梨(不傳弟子每有學法者云東塔院有",
    "T51n2081_001:0784a17": "惠果阿闍梨善通教相可於彼學)四保壽寺覺超阿闍梨(傳付契如。惠",
    "T51n2081_001:0784a18": "德阿闍梨)五青龍寺東塔院惠果阿闍梨善通聲",
    "T51n2081_001:0784a19": "論唐梵雙明。每栖心於實相之門。妙悟解於",
    "T51n2081_001:0784a20": "如如之理。常諷維摩經。又於餘暇常披讀。",
    "T51n2081_001:0784a21": "涅槃。花嚴。般若。楞伽。思益。復遇大興善",
    "T51n2081_001:0784a22": "三藏和尚授金剛界。乃曰此教最上最妙。",
    "T51n2081_001:0784a23": "然昔日所悟大乘心地亦為至極至妙。今遇",
    "T51n2081_001:0784a24": "金剛界法門。更為最上。所以云極無有上者。",
    "T51n2081_001:0784a25": "且顯教心地唯明理觀。今此瑜伽教通理事",
    "T51n2081_001:0784a26": "二門。住金剛界。一念相應。便登正覺。故云",
    "T51n2081_001:0784a27": "極無有上也。所傳金剛界法者。則有大興善",
    "T51n2081_001:0784a28": "寺傳灌頂教同學惠應阿闍梨惠則成都府",
    "T51n2081_001:0784b01": "惟尚。汴淋辨弘。新羅國僧惠日。日本國",
    "T51n2081_001:0784b02": "僧空海。青龍寺義滿。義明。義操。義",
    "T51n2081_001:0784b03": "照。義愍。義政。義一。俗居士靈殷(已上十四人皆傳授大教",
    "T51n2081_001:0784b04": "次阿闍梨位)次青龍寺東塔院義操阿闍梨所傳。",
    "T51n2081_001:0784b05": "金剛界大法。則有當院同學僧。法潤。義貞。",
    "T51n2081_001:0784b06": "義舟。義圓。景公寺僧深達。淨住寺僧海雲。崇",
    "T51n2081_001:0784b07": "福寺僧大遇。醴泉寺僧從賀。文苑。會昌寺",
    "T51n2081_001:0784b08": "新羅國僧圴亮。當院常堅。玄法寺僧智",
    "T51n2081_001:0784b09": "深。法全。弟子僧文祕(已上一十四人授金剛界大法皆次阿闍梨位",
    "T51n2081_001:0784b10": "故。)得金剛界大教。海內流行。枝葉不絕。優",
    "T51n2081_001:0784b11": "曇鉢教。滿字已圓。其有得傳金剛界法者。",
    "T51n2081_001:0784b12": "頓見菩提。入曼荼羅。得授阿闍梨灌頂。如授",
    "T51n2081_001:0784b13": "法輪王位。此大教王名金剛界者。金剛者",
    "T51n2081_001:0784b14": "堅固義也。以表一切如來法身堅固不壞無",
    "T51n2081_001:0784b15": "生無滅無始無終堅固常存不壞也。界者",
    "T51n2081_001:0784b16": "性也。明一切如來金剛性遍一切有想身中",
    "T51n2081_001:0784b17": "本來具足圓滿普賢毘盧遮那大用自性身",
    "T51n2081_001:0784b18": "海性功德。故修瑜伽者。又以大樂普賢金剛",
    "T51n2081_001:0784b19": "慾箭三摩地。破彼無明住地二障種現及二",
    "T51n2081_001:0784b20": "乘種。摧碎無餘。於一念頃證大日毘盧遮那",
    "T51n2081_001:0784b21": "位。此經又名金剛頂者。如人之身。頂最為",
    "T51n2081_001:0784b22": "勝。此教於一切大乘法中最為尊上。故名金",
    "T51n2081_001:0784b23": "剛頂(梵云縛曰嚕（二合）瑟抳（二合）沙此云金剛頂)又是金剛界光",
    "T51n2081_001:0784b24": "明遍照如來現等覺身示現三密五智令一切",
    "T51n2081_001:0784b25": "有情證大圓鏡智成大菩提也。",
    "T51n2081_001:0784b26": "此經梵本十萬偈。略本四千偈。廣本則有無",
    "T51n2081_001:0784b27": "量百千俱胝那庾多微塵數偈。如金剛頂義",
    "T51n2081_001:0784b28": "決中說。南天竺國有大鐵塔。中有金剛界曼",
    "T51n2081_001:0784b29": "荼羅。聖者形像鐵鑄所成。其塔中有梵夾。",
    "T51n2081_001:0784c01": "廣如床。廣八九尺。高下五六尺盡是金剛",
    "T51n2081_001:0784c02": "界大教王廣梵本經。則知此經廣本有無量",
    "T51n2081_001:0784c03": "百千俱胝那庾多微塵數偈不可以凡心測量",
    "T51n2081_001:0784c04": "如法華化城喻品云說是法華經如洹河沙",
    "T51n2081_001:0784c05": "偈。又藥王本事品說甄迦羅。頻婆羅阿閦婆",
    "T51n2081_001:0784c06": "等偈。隨根演教廣略不同。即如花嚴經三本。",
    "T51n2081_001:0784c07": "上本有十三千大千世界微塵數偈。四天下",
    "T51n2081_001:0784c08": "微塵數品。中本有四天下微塵數偈第三",
    "T51n2081_001:0784c09": "本十萬偈(即花嚴八十卷經等是也)即如金剛頂經梵夾經",
    "T51n2081_001:0784c10": "略本四千偈中本十萬偈。廣本則有無量百",
    "T51n2081_001:0784c11": "千俱胝那庾多微偈又如華嚴經說普賢修",
    "T51n2081_001:0784c12": "多羅。佛剎微塵數修多羅而為眷屬昔姚秦",
    "T51n2081_001:0784c13": "時羅什三藏將此梵網經云是大本菩薩戒",
    "T51n2081_001:0784c14": "經。略譯成兩卷。云是此經中淺略行相。又至",
    "T51n2081_001:0784c15": "大唐開元年中三藏金剛智從南天竺國將",
    "T51n2081_001:0784c16": "得金剛界十萬偈梵夾經。時大海中過大惡",
    "T51n2081_001:0784c17": "風。三船中所有寶物舍利功德盡投於海中。",
    "T51n2081_001:0784c18": "時十萬偈梵夾經誤忘亦投於海中。三藏爾",
    "T51n2081_001:0784c19": "時作息災法。遂得風止。故知十萬偈經與此",
    "T51n2081_001:0784c20": "土緣薄故此經王沈沒大海。次至太唐天寶",
    "T51n2081_001:0784c21": "九載三藏不空阿闍梨自往五天遍求勝法",
    "T51n2081_001:0785a01": "行至南天竺國得遇長年普賢阿闍梨。遂再",
    "T51n2081_001:0785a02": "諮求重學金剛界法。將得十萬偈經(故金剛界前後所學",
    "T51n2081_001:0785a03": "者有少不同)所以大興善寺三藏和尚代宗皇帝灌",
    "T51n2081_001:0785a04": "頂之師。每與皇帝講金剛界甚深義味。常在",
    "T51n2081_001:0785a05": "內道場翻譯聖教。門下學徒授持明灌頂者。",
    "T51n2081_001:0785a06": "數盈千萬。昇堂預翻譯者三十餘人。入室",
    "T51n2081_001:0785a07": "傳阿闍梨灌頂者。數唯五人(如前文已敘)金剛界毘",
    "T51n2081_001:0785a08": "盧遮那梵本經百千偈(即十萬偈也)說經處有十八",
    "T51n2081_001:0785a09": "會(名目列數次第如十八會指歸說也)四大品。一金剛界。二降三",
    "T51n2081_001:0785a10": "世。三遍調伏。四一切義成就(此四種皆金剛界所攝)一切",
    "T51n2081_001:0785a11": "法要以四智印攝所謂大印。三摩耶印。法",
    "T51n2081_001:0785a12": "智印。羯磨智印。又一一曼荼羅皆具六曼拏",
    "T51n2081_001:0785a13": "羅。一所謂大曼拏羅。二三昧耶曼荼羅。三",
    "T51n2081_001:0785a14": "法曼荼羅。四羯磨曼荼羅。五四印曼荼羅。六",
    "T51n2081_001:0785a15": "一印曼荼羅。唯降三世曼荼羅具十曼。餘皆",
    "T51n2081_001:0785a16": "具六。其經說五部。一佛部(毘盧遮那佛以為部主。四波羅蜜菩薩",
    "T51n2081_001:0785a17": "以為看屬)。二金剛部(阿閦佛以為部主四大菩薩以為看屬)。三寶部(寶生佛以為部主四",
    "T51n2081_001:0785a18": "大菩薩以為看屬)。四蓮華部(阿彌陀佛以為部主四大菩薩以為看屬)。五羯磨",
    "T51n2081_001:0785a19": "部(不空成就佛以為部主四大菩薩以為看屬)。內外供養及四攝成三",
    "T51n2081_001:0785a20": "十七。又說四種法身。一自性身。二受用身。三",
    "T51n2081_001:0785a21": "變化身。四等流身。四種地位。一勝解行地。二",
    "T51n2081_001:0785a22": "普賢行願地。三大普賢地。四普遍照輝地。",
    "T51n2081_001:0785a23": "地前三賢為勝解行地。從初地至十地為普",
    "T51n2081_001:0785a24": "賢行願地。等覺菩薩為大普賢地。佛名普",
    "T51n2081_001:0785a25": "遍照耀地。四種念誦。一聲念誦。二語念誦。",
    "T51n2081_001:0785a26": "(亦名金剛念誦謂舌端微動唇齒合)三三摩地念誦(謂住定與觀智相應)。四勝義",
    "T51n2081_001:0785a27": "念誦(思第一義諦如久之理)。四種求願法(謂息災增益降伏敬愛并攝召成五)。又",
    "T51n2081_001:0785a28": "瑜伽經中明四種眼(如經說)。四種座法(如經說)。五種",
    "T51n2081_001:0785a29": "大願(如經說)。又一切如來教集瑜伽中說一百二",
    "T51n2081_001:0785b01": "十種護摩爐。爐中執印標幟各異。所求迅速",
    "T51n2081_001:0785b02": "成辨世出世間果報。諸會浩汗內曼拏羅尊",
    "T51n2081_001:0785b03": "位三十七并賢劫十六大菩薩表賢劫中一千",
    "T51n2081_001:0785b04": "佛。或賢劫千佛皆。在曼荼羅四方。圍繞大",
    "T51n2081_001:0785b05": "曼荼羅。成五十三。并外二十天成七十三。",
    "T51n2081_001:0785b06": "內院地水火風天成七十七。四角有四忿怒",
    "T51n2081_001:0785b07": "明王(或宣標幟形)成八十一聖者身。已上總名金",
    "T51n2081_001:0785b08": "剛界大曼荼羅王(內五十三聖者屬灌頂尊餘天等皆各外金剛部不入灌",
    "T51n2081_001:0785b09": "頂位)金剛界曼荼羅并外金剛部尊身共八十",
    "T51n2081_001:0785b10": "一。皆是金剛界光明遍照如來之看屬。以表",
    "T51n2081_001:0785b11": "十方三世盡虛空遍法界持微塵剎海一切",
    "T51n2081_001:0785b12": "如來身。以為其體是亦十方三世諸佛。般若",
    "T51n2081_001:0785b13": "波羅蜜母悉能出生一切諸佛菩薩金剛薩埵",
    "T51n2081_001:0785b14": "性所成就諸菩薩等。亦能出世甚深祕密百",
    "T51n2081_001:0785b15": "千萬億修多羅藏。皆是毘盧遮那如來性海",
    "T51n2081_001:0785b16": "功德亦能出世花藏莊嚴世界海有情世間",
    "T51n2081_001:0785b17": "及器世間。皆是毘盧遮那如來體性周遍",
    "T51n2081_001:0785b18": "故一身充滿一切剎。故云此教門難逢難遇。",
    "T51n2081_001:0785b19": "故從上傳法者經數百年。外方傳一人。我大",
    "T51n2081_001:0785b20": "興善寺三藏和尚親禮五天。重諮勝法。教流",
    "T51n2081_001:0785b21": "天下。大法盛傳。所以新羅諸國經逾數萬。",
    "T51n2081_001:0785b22": "航海忘軀。來趨我唐。至求勝法。故得金剛",
    "T51n2081_001:0785b23": "界累代相承每年有勅。於大興善寺及青龍",
    "T51n2081_001:0785b24": "寺保壽興唐崇福醲泉寺。大開灌頂。傳法",
    "T51n2081_001:0785b25": "度人。是皆我大興善寺三藏和尚傳法之孫",
    "T51n2081_001:0785b26": "資也弘教枝葉遞相傳持。永久無盡。苾芻",
    "T51n2081_001:0785b27": "海雲頃因餘暇。時屬仲秋之月。謹依本教略",
    "T51n2081_001:0785b28": "集金剛界大教王師資相承傳法次第。從普",
    "T51n2081_001:0785b29": "賢金剛薩埵至今所傳繼于八葉。",
    "T51n2081_001:0785c01": "敬禮金剛界自在。普賢薩埵持明王。",
    "T51n2081_001:0785c02": "迴此讚演施群生。普願同生華藏界。",
    "T51n2081_001:0785c03": "巨唐大和八年歲在甲寅仲秋月二十日"
}