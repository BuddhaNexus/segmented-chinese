{
    "T31n1598_009:0434c08": "攝大乘論釋卷第九",
    "T31n1598_009:0434c10": "無性菩薩造",
    "T31n1598_009:0434c11": "三藏法師玄奘奉　詔譯",
    "T31n1598_009:0434c12": "10 果斷分果斷分第十",
    "T31n1598_009:0434c13": "論曰：如是已說增上慧殊勝，彼果斷殊勝云",
    "T31n1598_009:0434c14": "何可見？斷謂菩薩無住涅槃，以捨雜染、不捨",
    "T31n1598_009:0434c15": "生死二所依止轉依為相。此中生死，謂依他",
    "T31n1598_009:0434c16": "起性雜染分。涅槃，謂依他起性清淨分。二所",
    "T31n1598_009:0434c17": "依止，謂通二分依他起性。轉依，謂即依他起",
    "T31n1598_009:0434c18": "性對治起時，轉捨雜染分，轉得清淨分。釋",
    "T31n1598_009:0434c19": "曰：無分別智能治既生，一切所治決定應斷，",
    "T31n1598_009:0434c20": "故彼無間說斷殊勝。無住涅槃者，不同世間",
    "T31n1598_009:0434c21": "聲聞獨覺安住生死或涅槃故。以捨雜染不",
    "T31n1598_009:0434c22": "捨生死者，害彼勢力如彼呪蛇，雖不棄捨",
    "T31n1598_009:0434c23": "而無染故。二所依止轉依為相者，或依主釋",
    "T31n1598_009:0434c24": "或持業釋。住此轉依如無色界，若依自利，與",
    "T31n1598_009:0434c25": "殊勝慧共相應故，不容煩惱；若依利他，由與",
    "T31n1598_009:0434c26": "大悲共相應故，現處生死而不棄捨。此中何",
    "T31n1598_009:0434c27": "者生死涅槃依止轉依，皆應顯說。生死謂依",
    "T31n1598_009:0434c28": "他起性雜染分者，謂心心法煩惱迷亂，生死",
    "T31n1598_009:0434c29": "過失相續不絕遍計所執分。涅槃謂依他起",
    "T31n1598_009:0435a01": "性清淨分者，謂畢竟轉遍計所執圓成實分。",
    "T31n1598_009:0435a02": "二所依止謂通二分依他起性者，謂二所依",
    "T31n1598_009:0435a03": "依他起性。轉依謂即依他起性者，謂心心法",
    "T31n1598_009:0435a04": "依他起性，是諸雜染轉滅所依，又是一切佛",
    "T31n1598_009:0435a05": "法所依。如有說言：此是一切佛法諸地波",
    "T31n1598_009:0435a06": "羅蜜多果。所依等云何轉依？何者轉依？謂即",
    "T31n1598_009:0435a07": "於此依他起性對治起時者，無分別智起時。",
    "T31n1598_009:0435a08": "轉捨雜染分者，轉滅一切所取能取諸迷亂分。",
    "T31n1598_009:0435a09": "轉得清淨分者，捨彼所取能取性故，轉得遠",
    "T31n1598_009:0435a10": "離所取能取自內所證絕諸戲論最清淨分。",
    "T31n1598_009:0435a11": "論曰：又此轉依略有六種。一損力益能轉，謂",
    "T31n1598_009:0435a12": "由勝解力聞熏習住故，及由有羞恥，令諸煩",
    "T31n1598_009:0435a13": "惱少分現行、不現行故。二通達轉，謂諸菩薩",
    "T31n1598_009:0435a14": "已入大地，於真實非真實、顯現不顯現，現前",
    "T31n1598_009:0435a15": "住故，乃至六地。三修習轉，謂猶有障一切相",
    "T31n1598_009:0435a16": "不顯現，真實顯現故，乃至十地。四果圓滿轉，",
    "T31n1598_009:0435a17": "謂永無障，一切相不顯現，最清淨真實顯現，",
    "T31n1598_009:0435a18": "於一切相得自在故。五下劣轉，謂聲聞等唯",
    "T31n1598_009:0435a19": "能通達補特伽羅空無我性，一向背生死、一",
    "T31n1598_009:0435a20": "向捨生死故。六廣大轉，謂諸菩薩兼通達法",
    "T31n1598_009:0435a21": "空無我性，即於生死見為寂靜，雖斷雜染而",
    "T31n1598_009:0435a22": "不捨故。若諸菩薩住下劣轉，有何過失？不顧",
    "T31n1598_009:0435a23": "一切有情利益安樂事故，違越一切菩薩法",
    "T31n1598_009:0435a24": "故，與下劣乘同解脫故，是為過失。若諸菩薩",
    "T31n1598_009:0435a25": "住廣大轉，有何功德？生死法中以自轉依為",
    "T31n1598_009:0435a26": "所依止，得自在故，於一切趣示現一切有情",
    "T31n1598_009:0435a27": "之身，於最勝生及三乘中種種調伏，方便善",
    "T31n1598_009:0435a28": "巧安立所化諸有情故，是為功德。釋曰：損",
    "T31n1598_009:0435a29": "力益能轉等者，謂由勝解力及聞熏習力，損",
    "T31n1598_009:0435b01": "減依附異熟識中煩惱熏習，增益所習淨法",
    "T31n1598_009:0435b02": "功能。又由勝解聞熏習，住有羞恥故，令諸煩",
    "T31n1598_009:0435b03": "惱少分現行或不現行。通達轉等者，謂已證",
    "T31n1598_009:0435b04": "入菩薩大地，於真非真或現不現，無分別智",
    "T31n1598_009:0435b05": "有間無間而現行故。或時真現，謂入觀時。或",
    "T31n1598_009:0435b06": "非真現，謂出觀時。非真與真於此二時，如其",
    "T31n1598_009:0435b07": "次第說現不現。此現不現乃至六地。修習轉",
    "T31n1598_009:0435b08": "等者，由所知障說名有障。此轉依位乃至十",
    "T31n1598_009:0435b09": "地，諸相不現唯真顯現。果圓滿轉等者，由一",
    "T31n1598_009:0435b10": "切障說名無障，以一切障永無有故，得一切",
    "T31n1598_009:0435b11": "相皆不顯現，得最清淨真實顯現。依此轉依",
    "T31n1598_009:0435b12": "於一切相得大自在，以於諸相得自在故，隨",
    "T31n1598_009:0435b13": "其所樂利樂有情。下劣轉等，其言易了無煩",
    "T31n1598_009:0435b14": "重釋。廣大轉等者，謂於雜染斷而不捨，於生",
    "T31n1598_009:0435b15": "死中達無我故。斷諸雜染，即於其中見寂靜",
    "T31n1598_009:0435b16": "故而不棄捨。住下劣轉有何過失等，其文易",
    "T31n1598_009:0435b17": "解。住廣大轉有何功德等者，於一切法得自",
    "T31n1598_009:0435b18": "在故，於一切趣示顯一切同分之身，種種調",
    "T31n1598_009:0435b19": "伏方便善巧，安立所化有感有情，置最勝生",
    "T31n1598_009:0435b20": "及三乘中。最勝生者，謂諸世間安樂生處。應",
    "T31n1598_009:0435b21": "知此是說法功德。",
    "T31n1598_009:0435b22": "論曰：此中有多頌：",
    "T31n1598_009:0435b23": "諸凡夫覆真，　　一向顯虛妄；",
    "T31n1598_009:0435b24": "諸菩薩捨妄，　　一向顯真實。",
    "T31n1598_009:0435b25": "應知顯不顯，　　真義非真義，",
    "T31n1598_009:0435b26": "轉依即解脫，　　隨欲自在行。",
    "T31n1598_009:0435b27": "於生死涅槃，　　若起平等智，",
    "T31n1598_009:0435b28": "爾時由此證，　　生死即涅槃；",
    "T31n1598_009:0435b29": "由是於生死，　　非捨非不捨，",
    "T31n1598_009:0435c01": "亦即於涅槃，　　非得非不得。",
    "T31n1598_009:0435c02": "釋曰：為顯轉依復說多頌。諸凡夫覆真等者，",
    "T31n1598_009:0435c03": "謂如凡夫無明未斷、真義不顯，故說名覆。無",
    "T31n1598_009:0435c04": "明力故，一切虛妄皆悉顯現。菩薩不爾，無明",
    "T31n1598_009:0435c05": "斷故，通達虛妄皆無所有故名捨妄，唯有真",
    "T31n1598_009:0435c06": "義一向顯現。由此道理，應知顯不顯真義非",
    "T31n1598_009:0435c07": "真義者，謂圓成實真義顯現，遍計所執非真",
    "T31n1598_009:0435c08": "實義皆不顯現。言轉依者，謂非真義皆不顯",
    "T31n1598_009:0435c09": "現，所有真義皆悉顯現，故名轉依。即解脫者，",
    "T31n1598_009:0435c10": "謂即轉依名為解脫。隨欲自在行者，謂此轉",
    "T31n1598_009:0435c11": "依解脫自在，於諸世間得隨欲行，由隨所欲",
    "T31n1598_009:0435c12": "所作自在故名解脫，非如斬首捨離身命名",
    "T31n1598_009:0435c13": "為解脫。於生死涅槃若起平等智等者，謂遍",
    "T31n1598_009:0435c14": "計所執自性名為生死，此即無性，無性即空，",
    "T31n1598_009:0435c15": "空即涅槃圓成實性。由是於生死非捨非不",
    "T31n1598_009:0435c16": "捨等者，謂即生死是涅槃故說名非捨，無復",
    "T31n1598_009:0435c17": "生死名想轉故名非不捨。非離生死別得涅槃",
    "T31n1598_009:0435c18": "故名非得，即於此中證涅槃故名非不得。",
    "T31n1598_009:0435c19": "11 彼果智分1攝大乘論釋彼果智分第十一之一",
    "T31n1598_009:0435c20": "論曰：如是已說彼果斷殊勝，彼果智殊勝云",
    "T31n1598_009:0435c21": "何可見？謂由三種佛身應知彼果智殊勝：一",
    "T31n1598_009:0435c22": "由自性身、二由受用身、三由變化身。此中自",
    "T31n1598_009:0435c23": "性身者，謂諸如來法身，一切法自在轉所依",
    "T31n1598_009:0435c24": "止故。受用身者，謂依法身種種諸佛眾會所",
    "T31n1598_009:0435c25": "顯，清淨佛土大乘法樂為所受故。變化身者，",
    "T31n1598_009:0435c26": "亦依法身，從覩史多天宮現沒、受生、受欲、踰",
    "T31n1598_009:0435c27": "城出家、往外道所修諸苦行、證大菩提、轉大",
    "T31n1598_009:0435c28": "法輪、入大涅槃故。釋曰：由斷所斷獲得無",
    "T31n1598_009:0435c29": "垢無罣礙智故，斷殊勝無間次說果智殊勝。",
    "T31n1598_009:0436a01": "自性身中非假所立故名自性，是所依止故",
    "T31n1598_009:0436a02": "名為身，法性即身故名法身。或是諸法所依",
    "T31n1598_009:0436a03": "止處故名法身。言一切法自在轉所依止者，",
    "T31n1598_009:0436a04": "謂於一切法得自在轉，亦所依止故名一切",
    "T31n1598_009:0436a05": "法自在轉所依止。或依持業釋。受用身中依",
    "T31n1598_009:0436a06": "法身者，由有彼故而得有此。種種諸佛眾會",
    "T31n1598_009:0436a07": "所顯者，謂有佛土諸大菩薩眾所雲集，由此",
    "T31n1598_009:0436a08": "了知故名所顯，即是西方極樂土等。清淨佛",
    "T31n1598_009:0436a09": "土大乘法樂為所受故者，謂於清淨佛國土",
    "T31n1598_009:0436a10": "中受用種種大乘法樂，領解義故。或於清淨",
    "T31n1598_009:0436a11": "佛國土中受用種種金銀等寶，諸佛菩薩展",
    "T31n1598_009:0436a12": "轉受用妙色身等，及受經等種種法義，安立",
    "T31n1598_009:0436a13": "自相及共相故。何者所依？復是誰依？謂前無",
    "T31n1598_009:0436a14": "垢無罣礙智，由此妙智增上力故能令安住",
    "T31n1598_009:0436a15": "不可思議解脫。已入大地諸大菩薩，清淨佛",
    "T31n1598_009:0436a16": "土大乘法樂相現智生。變化身中依法身者，",
    "T31n1598_009:0436a17": "如前已說，謂由果智殊勝力故，從覩史多天",
    "T31n1598_009:0436a18": "宮現沒乃至涅槃。此即能令餘相續中，與",
    "T31n1598_009:0436a19": "人同分識相生起。",
    "T31n1598_009:0436a20": "論曰：此中說一嗢拕南頌：",
    "T31n1598_009:0436a21": "相證得自在，　　依止及攝持，",
    "T31n1598_009:0436a22": "差別德甚深，　　念業明諸佛。",
    "T31n1598_009:0436a23": "釋曰：略標總義名嗢拕南，相證得等是所標義。",
    "T31n1598_009:0436a24": "論曰：諸佛法身以何為相？應知法身略有五",
    "T31n1598_009:0436a25": "相。釋曰：初總標相復有五種，下轉依等別",
    "T31n1598_009:0436a26": "釋五相。",
    "T31n1598_009:0436a27": "論曰：一、轉依為相，謂轉滅一切障雜染分依",
    "T31n1598_009:0436a28": "他起性故，轉得解脫一切障，於法自在轉現",
    "T31n1598_009:0436a29": "前清淨分依他起性故。",
    "T31n1598_009:0436b01": "釋曰：轉滅一切障雜染分依他起性故者，謂",
    "T31n1598_009:0436b02": "轉雜染分依他起性似所取相及能取相，令",
    "T31n1598_009:0436b03": "永不生故。轉得解脫一切障，於法自在轉現",
    "T31n1598_009:0436b04": "前清淨分依他起性故者，謂轉得所取能取無",
    "T31n1598_009:0436b05": "性所顯離垢真如圓成實性，及得於一切法",
    "T31n1598_009:0436b06": "自在而轉，現在前因極清淨分依他起性故。",
    "T31n1598_009:0436b07": "論曰：二、白法所成為相，謂六波羅蜜多圓滿",
    "T31n1598_009:0436b08": "得十自在故。此中壽自在、心自在、眾具自在，",
    "T31n1598_009:0436b09": "由施波羅蜜多圓滿故。業自在、生自在，由戒",
    "T31n1598_009:0436b10": "波羅蜜多圓滿故。勝解自在，由忍波羅蜜多",
    "T31n1598_009:0436b11": "圓滿故。願自在，由精進波羅蜜多圓滿故。神",
    "T31n1598_009:0436b12": "力自在，五通所攝，由靜慮波羅蜜多圓滿故。",
    "T31n1598_009:0436b13": "智自在、法自在，由般若波羅蜜多圓滿故。釋",
    "T31n1598_009:0436b14": "曰：白法所成為相等者，謂諸聲聞所得轉依，",
    "T31n1598_009:0436b15": "唯是煩惱永斷所顯，無有白法所成為相。若",
    "T31n1598_009:0436b16": "諸菩薩所得轉依，修習六種波羅蜜多極圓滿",
    "T31n1598_009:0436b17": "故，白法自性十種自在以為其相，於此時中",
    "T31n1598_009:0436b18": "無有一念是無記分，況染污分。此中已下釋",
    "T31n1598_009:0436b19": "十自在。壽自在者，謂隨所欲能捨命故。心自",
    "T31n1598_009:0436b20": "在者，謂於生死無染污故。又隨意樂能正為",
    "T31n1598_009:0436b21": "他引攝眾具，於中自在運轉其心名心自在。",
    "T31n1598_009:0436b22": "眾具自在者，謂飲食等諸資生具，隨意所樂",
    "T31n1598_009:0436b23": "能積集故。眾具、資財其義是一。由施波羅蜜",
    "T31n1598_009:0436b24": "多圓滿故者，謂由法施、無畏施、財施圓滿，如",
    "T31n1598_009:0436b25": "其所應得此果故。業自在者，謂於諸業得大",
    "T31n1598_009:0436b26": "自在，唯作善業非惡無記，及於其中勸他作",
    "T31n1598_009:0436b27": "故。生自在者，謂於一切應所生處，如其所",
    "T31n1598_009:0436b28": "欲現受生故。由戒波羅蜜多圓滿故者，謂二",
    "T31n1598_009:0436b29": "自在是尸羅果，由具戒者唯造善業故，又具",
    "T31n1598_009:0436c01": "戒者所願皆成故。勝解自在者，謂於地等發",
    "T31n1598_009:0436c02": "起勝解令成金等，如所勝解地等金等隨勝",
    "T31n1598_009:0436c03": "解轉。由忍波羅蜜多圓滿故者，謂此自在是",
    "T31n1598_009:0436c04": "其忍果，如昔因時樂修忍故，隨諸有情心所",
    "T31n1598_009:0436c05": "樂轉故，今獲得地等金等隨勝解轉。願自在",
    "T31n1598_009:0436c06": "者，謂隨所願一切事成，由精進波羅蜜多圓",
    "T31n1598_009:0436c07": "滿故者，謂此自在是精進果，由昔因時修精",
    "T31n1598_009:0436c08": "進故，於諸有情諸利樂事無有懈廢，故於今",
    "T31n1598_009:0436c09": "時所願自在。神力自在五通所攝者，謂隨意",
    "T31n1598_009:0436c10": "樂引發種種最勝神通。由靜慮波羅蜜多圓",
    "T31n1598_009:0436c11": "滿故者，謂此自在是靜慮果，由昔因時樂修",
    "T31n1598_009:0436c12": "定故，隨諸有情所應作事，證入種種靜慮等",
    "T31n1598_009:0436c13": "至，故於今時得定所作神通自在。智自在者，",
    "T31n1598_009:0436c14": "謂隨所有種種言音，智現前故。法自在者，謂",
    "T31n1598_009:0436c15": "隨意樂宣說契經應頌等故。由般若波羅蜜",
    "T31n1598_009:0436c16": "多圓滿故者，謂此自在是般若果，由昔因時",
    "T31n1598_009:0436c17": "樂修慧故，隨其類音為說正法故，今證得殊",
    "T31n1598_009:0436c18": "勝般若，妙達言音巧說正法。",
    "T31n1598_009:0436c19": "論曰：三、無二為相，謂有無無二為相，由一切",
    "T31n1598_009:0436c20": "法無所有故，空所顯相是實有故。有為無為",
    "T31n1598_009:0436c21": "無二為相，由業煩惱非所為故，自在示現有",
    "T31n1598_009:0436c22": "為相故。異性一性無二為相，由一切佛所依",
    "T31n1598_009:0436c23": "無差別故，無量相續現等覺故。此中有二頌：",
    "T31n1598_009:0436c24": "我執不有故，　　於中無別依，",
    "T31n1598_009:0436c25": "隨前能證別，　　故施設有異。",
    "T31n1598_009:0436c26": "種性異非虛，　　圓滿無初故，",
    "T31n1598_009:0436c27": "無垢依無別，　　故非一非多。",
    "T31n1598_009:0436c28": "釋曰：有無無二為相者，謂非有相，以一切法",
    "T31n1598_009:0436c29": "遍計所執皆無有故；亦非無相，以空所顯自",
    "T31n1598_009:0437a01": "性有故。有為無為無二為相者，以業煩惱非",
    "T31n1598_009:0437a02": "所為故，非有為相；於能示現似有為法得大",
    "T31n1598_009:0437a03": "自在，數數示現似有為故，非無為相。異性一",
    "T31n1598_009:0437a04": "性無二為相者，以佛法身體是其一，故非異",
    "T31n1598_009:0437a05": "相；無量依止各別證得，故非一相。俱一無故，",
    "T31n1598_009:0437a06": "名無二相。復以二頌攝如是義令其易了，所",
    "T31n1598_009:0437a07": "謂我執不有故等。若於是處有其我執計自",
    "T31n1598_009:0437a08": "為我，執外為他，即於其中分別自他此彼各",
    "T31n1598_009:0437a09": "異。於法身中無有我執，故無分別此彼有",
    "T31n1598_009:0437a10": "異。若爾，云何說有多佛？隨前能證有差別故，",
    "T31n1598_009:0437a11": "施設有異。謂隨菩薩能證位別施設有異，隨",
    "T31n1598_009:0437a12": "順世間名言故說，此是釋迦牟尼、此是勝觀",
    "T31n1598_009:0437a13": "佛等。種性異故者，謂本因性有差別故，非",
    "T31n1598_009:0437a14": "唯一佛。種性有二：一本性住種性，謂無始",
    "T31n1598_009:0437a15": "來六處殊勝展轉相續法爾所得。二習所成",
    "T31n1598_009:0437a16": "種性，謂從先來善友力等數習所成。本性住",
    "T31n1598_009:0437a17": "性有差別故，習所成性有其多種。種性多",
    "T31n1598_009:0437a18": "故，執唯一佛更無餘佛不應道理。非虛故者，",
    "T31n1598_009:0437a19": "有多菩薩依前種性，各別修集菩提資糧。若",
    "T31n1598_009:0437a20": "唯一佛一證菩提，餘無所證，彼集資糧應空",
    "T31n1598_009:0437a21": "無果，不應道理。圓滿故者，謂諸如來遍於各",
    "T31n1598_009:0437a22": "別所化有情，成立利益安樂正事，謂於三乘",
    "T31n1598_009:0437a23": "如應安立。若唯一佛，是則不可安立有情置",
    "T31n1598_009:0437a24": "於佛乘，以更無有第二佛故，是則如來所作",
    "T31n1598_009:0437a25": "佛事應不圓滿，是故定應許有多佛。無初故",
    "T31n1598_009:0437a26": "者，謂諸如來前前出世，猶如生死無有最初，",
    "T31n1598_009:0437a27": "離集資糧自然成佛不應理故，離逢事佛能",
    "T31n1598_009:0437a28": "集資糧不應理故，由此決定非唯一佛。又不",
    "T31n1598_009:0437a29": "應執定有多佛，無垢所依無差別故。無漏法",
    "T31n1598_009:0437b01": "界名無垢依，由智殊勝畢竟遣除客塵垢故。",
    "T31n1598_009:0437b02": "於此無漏真法界中，不可定執諸佛有異，是",
    "T31n1598_009:0437b03": "故諸佛非一非多。",
    "T31n1598_009:0437b04": "論曰：四、常住為相，謂真如清淨相故、本願所",
    "T31n1598_009:0437b05": "引故、所應作事無竟期故。釋曰：恒無變易",
    "T31n1598_009:0437b06": "相續無斷，是故說言常住為相，由三因緣成",
    "T31n1598_009:0437b07": "立此相。真如清淨相故者，此顯真如性常無",
    "T31n1598_009:0437b08": "變，顯成佛果說為法身，性若變易即非真如，",
    "T31n1598_009:0437b09": "是故常住。本願所引故者，謂諸如來皆先發",
    "T31n1598_009:0437b10": "起如是大願：我當度脫無量有情令般涅槃。",
    "T31n1598_009:0437b11": "諸有情類未般涅槃，願所引果相續不絕，是",
    "T31n1598_009:0437b12": "故常住。此願所引離相續常，道理不成。所應",
    "T31n1598_009:0437b13": "作事無竟期故者，謂先大願所應作事無究",
    "T31n1598_009:0437b14": "竟期，諸有情類量無邊故，乃至有情相續不",
    "T31n1598_009:0437b15": "斷，佛所作事恒無斷故，說名為常。",
    "T31n1598_009:0437b16": "論曰：五、不可思議為相，謂真如清淨自內證",
    "T31n1598_009:0437b17": "故、無有世間喻能喻故、非諸尋思所行處",
    "T31n1598_009:0437b18": "故。釋曰：言思議者，謂依道理審諦思惟，起",
    "T31n1598_009:0437b19": "分別智，尋思所攝、譬喻所顯。諸佛非此所行",
    "T31n1598_009:0437b20": "處故不可思議。超過一切尋思地故，唯應信",
    "T31n1598_009:0437b21": "解不應思議。",
    "T31n1598_009:0437b22": "論曰：復次云何如是法身最初證得？謂緣總",
    "T31n1598_009:0437b23": "相大乘法境無分別智及後得智，五相善修，",
    "T31n1598_009:0437b24": "於一切地善集資糧，金剛喻定破滅微細難",
    "T31n1598_009:0437b25": "破障故，此定無間離一切障故得轉依。釋",
    "T31n1598_009:0437b26": "曰：信解亦名初得法身。法行亦爾，為簡彼故",
    "T31n1598_009:0437b27": "說現證得。但言證得非生起者，體是常故，緣",
    "T31n1598_009:0437b28": "總相等其義易了。五相善修者，謂無生、無滅、",
    "T31n1598_009:0437b29": "本來寂靜、自性涅槃及無自性，名為五相。",
    "T31n1598_009:0437c01": "又集總等五相善修，成辦五果，謂念念中銷",
    "T31n1598_009:0437c02": "融一切麁重依止，離種種想，得法苑樂，能正",
    "T31n1598_009:0437c03": "了知周遍無量無分限相，大法光明順清淨",
    "T31n1598_009:0437c04": "分無所分別無相現行，為令法身圓滿成辦，",
    "T31n1598_009:0437c05": "能正攝受後後勝因。破滅微細難破障故者，",
    "T31n1598_009:0437c06": "顯示此定喻金剛因，譬如金剛其性堅固能",
    "T31n1598_009:0437c07": "破難破。如是此定超諸下類，能破難破不染",
    "T31n1598_009:0437c08": "無知，能發無上清淨智道，故譬金剛，此定無",
    "T31n1598_009:0437c09": "間離一切障故。得轉依者，由無分別及後得",
    "T31n1598_009:0437c10": "智，故證轉依得佛法身。",
    "T31n1598_009:0437c11": "論曰：復次法身由幾自在而得自在？略由五",
    "T31n1598_009:0437c12": "種：一由佛土、自身、相好、無邊音聲、無見頂相",
    "T31n1598_009:0437c13": "自在，由轉色蘊依故。二由無罪無量廣大樂",
    "T31n1598_009:0437c14": "住自在，由轉受蘊依故。三由辯說一切名身",
    "T31n1598_009:0437c15": "句身文身自在，由轉想蘊依故。四由現化、變",
    "T31n1598_009:0437c16": "易、引攝大眾、引攝白法自在，由轉行蘊依故。",
    "T31n1598_009:0437c17": "五由圓鏡、平等、觀察、成所作智自在，由轉識",
    "T31n1598_009:0437c18": "蘊依故。釋曰：由轉五蘊依故，得五自在。諸",
    "T31n1598_009:0437c19": "聲聞等怖畏苦故永斷諸蘊，如愚癩人自捨",
    "T31n1598_009:0437c20": "身命。若諸菩薩攝巧方便，轉滅有罪色等諸",
    "T31n1598_009:0437c21": "蘊，轉起無罪色等諸蘊。如智癩人求諸良藥，",
    "T31n1598_009:0437c22": "轉有病身成無病身。此中由轉色蘊依故，得",
    "T31n1598_009:0437c23": "能示現佛土自在，如其所欲現金銀等諸佛土",
    "T31n1598_009:0437c24": "故。得能示現自身自在，隨心所思皆能示現，",
    "T31n1598_009:0437c25": "於其種種大集會中，隨諸所化有情機宜各",
    "T31n1598_009:0437c26": "別現故。得能示現相好自在，隨所愛樂示現",
    "T31n1598_009:0437c27": "種種妙相好故。得能示現無邊音聲、無見頂",
    "T31n1598_009:0437c28": "相二種自在，現佛音聲量無邊故、現佛頂相",
    "T31n1598_009:0437c29": "無能見故。由轉受蘊依故，得無罪無量廣大",
    "T31n1598_009:0438a01": "樂住自在，應知此中離煩惱故名為無罪，有",
    "T31n1598_009:0438a02": "眾多故名為無量，超過一切三界樂故名為",
    "T31n1598_009:0438a03": "廣大。由轉想蘊依故，得能辯說一切名身句",
    "T31n1598_009:0438a04": "身文身自在，以能取相是想自性，由攝如是",
    "T31n1598_009:0438a05": "資糧為因，轉得如是功能差別，由此能於名",
    "T31n1598_009:0438a06": "身等事隨其所欲自在能住。由轉行蘊依故，",
    "T31n1598_009:0438a07": "得能現化變易引攝大眾引攝白法自在，謂",
    "T31n1598_009:0438a08": "行蘊中思最為勝，由此思故於現化等自在。",
    "T31n1598_009:0438a09": "能轉現化自在者，如其所欲能現化故。變易",
    "T31n1598_009:0438a10": "自在者，如其所欲轉變地等成金等故。引攝",
    "T31n1598_009:0438a11": "大眾自在者，如意所樂引攝天等諸大眾故。",
    "T31n1598_009:0438a12": "引攝白法自在者，如意所樂令無漏法現在",
    "T31n1598_009:0438a13": "前故。由轉阿賴耶識等八事識蘊得大圓鏡",
    "T31n1598_009:0438a14": "智等四種妙智，如數次第或隨所應。當知此",
    "T31n1598_009:0438a15": "中轉阿賴耶識故得大圓鏡智，雖所識境不",
    "T31n1598_009:0438a16": "現在前，而能不忘不限時處，於一切境常不",
    "T31n1598_009:0438a17": "愚迷，無分別行能起受用佛智影像。轉染污",
    "T31n1598_009:0438a18": "末那故得平等性智，初現觀時先已證得，於",
    "T31n1598_009:0438a19": "修道位轉復清淨，由此安住無住涅槃，大慈",
    "T31n1598_009:0438a20": "大悲恒與相應，能隨所樂現佛影像。轉意",
    "T31n1598_009:0438a21": "識故得妙觀察智，具足一切陀羅尼門三摩",
    "T31n1598_009:0438a22": "地門，猶如寶藏，於大會中能現一切自在作",
    "T31n1598_009:0438a23": "用，能斷諸疑能雨法雨。轉五識故得成所",
    "T31n1598_009:0438a24": "作智，普於十方一切世界能現變化，從覩史",
    "T31n1598_009:0438a25": "多天宮而沒乃至涅槃，能現住持一切有情",
    "T31n1598_009:0438a26": "利樂事故。",
    "T31n1598_009:0438a27": "論曰：復次法身由幾種處應知依止？略由三",
    "T31n1598_009:0438a28": "處：一由種種佛住依止。此中有二頌：",
    "T31n1598_009:0438a29": "諸佛證得五性喜，　　皆由等證自界故，",
    "T31n1598_009:0438b01": "離喜都由不證此，　　故求喜者應等證。",
    "T31n1598_009:0438b02": "由能無量及事成，　　法味義德俱圓滿，",
    "T31n1598_009:0438b03": "得喜最勝無過失，　　諸佛見常無盡故。",
    "T31n1598_009:0438b04": "二由種種受用身依止，但為成熟諸菩薩故。",
    "T31n1598_009:0438b05": "三由種種變化身依止，多為成熟聲聞等故。",
    "T31n1598_009:0438b06": "釋曰：由幾種處應知依止者，此問法身與幾",
    "T31n1598_009:0438b07": "種法為所依止。略由三處者，廣即無量功德",
    "T31n1598_009:0438b08": "依止，今且略說但由三處。由種種佛住依止",
    "T31n1598_009:0438b09": "者，由諸如來所得法身，與所安住種種天住、",
    "T31n1598_009:0438b10": "聖住、梵住為所依止。諸天住中，如來多住第",
    "T31n1598_009:0438b11": "四靜慮；諸聖住中，如來多住空解脫門；諸梵",
    "T31n1598_009:0438b12": "住中，多住其悲。如是種種如來所住勝聲聞",
    "T31n1598_009:0438b13": "等，為顯如來所證涅槃勝聲聞等所得涅槃，",
    "T31n1598_009:0438b14": "故說諸佛證得五性喜等。證自界者，證自",
    "T31n1598_009:0438b15": "法界。於此修治正作證故，名為等證。言離喜",
    "T31n1598_009:0438b16": "者，謂諸如來證自法界，安住五喜。諸聲聞",
    "T31n1598_009:0438b17": "等證，如斬首永滅，涅槃遠離。如是最勝歡喜",
    "T31n1598_009:0438b18": "故求喜者應等證者，謂諸菩薩勤求五喜，",
    "T31n1598_009:0438b19": "應正求證此真法界。何等為五？所求勝喜，故",
    "T31n1598_009:0438b20": "次說言由能無量及事成等，由因別故爾所",
    "T31n1598_009:0438b21": "喜異。能謂堪能。言無量者，謂過無量殑伽",
    "T31n1598_009:0438b22": "沙數。諸佛如來所有堪能，同依法身，一切和",
    "T31n1598_009:0438b23": "雜平等無異。由見如是能無量故，生大歡喜。",
    "T31n1598_009:0438b24": "及者集義，事者所作，一切有情諸利樂事，隨",
    "T31n1598_009:0438b25": "彼所能無倒安立於三乘等。成謂成辦，經無",
    "T31n1598_009:0438b26": "量時此所作事無礙轉故。由見堪能，所應作",
    "T31n1598_009:0438b27": "事亦無量故，生大歡喜。言法味者，謂契經等",
    "T31n1598_009:0438b28": "無上法味，謂證真諦所得理味。義圓滿者，謂",
    "T31n1598_009:0438b29": "契經等法所詮義皆得圓滿，隨自意樂現在",
    "T31n1598_009:0438c01": "前故。德圓滿者，謂神通等功德圓滿，由見法",
    "T31n1598_009:0438c02": "味亦無量故，見義圓滿亦無量故，見德圓滿",
    "T31n1598_009:0438c03": "亦無量故，生大歡喜。復有說言，義謂涅槃，",
    "T31n1598_009:0438c04": "德謂隨樂所起功德，俱圓滿故並生大喜。得",
    "T31n1598_009:0438c05": "喜最勝無過失，諸佛見常無盡故者，謂諸如",
    "T31n1598_009:0438c06": "來見自身中真如一味，能無量等所生大喜，",
    "T31n1598_009:0438c07": "雖入涅槃亦常無盡，是故最勝無有過失。出",
    "T31n1598_009:0438c08": "三界故名為最勝，煩惱所知二障并習皆永",
    "T31n1598_009:0438c09": "斷故名無過失。由種種受用身依止等者，謂",
    "T31n1598_009:0438c10": "由法身為增上緣彼得轉故，說名依止。非如",
    "T31n1598_009:0438c11": "日光依日道理。與變化身為所依止，其義亦",
    "T31n1598_009:0438c12": "爾。言多為者，攝取勝解行地菩薩，以劣信解",
    "T31n1598_009:0438c13": "諸聲聞等雖見佛身不應成熟，初業菩薩當",
    "T31n1598_009:0438c14": "知亦爾。已入大地諸菩薩眾，不由化身方得",
    "T31n1598_009:0438c15": "成熟，通達甚深廣大法故。",
    "T31n1598_009:0438c16": "論曰：應知法身由幾佛法之所攝持？略由六",
    "T31n1598_009:0438c17": "種。一由清淨，謂轉阿賴耶識得法身故。二由",
    "T31n1598_009:0438c18": "異熟，謂轉色根得異熟智故。三由安住，謂轉",
    "T31n1598_009:0438c19": "欲行等住，得無量智住故。四由自在，謂轉種",
    "T31n1598_009:0438c20": "種攝受業自在，得一切世界無礙神通智自",
    "T31n1598_009:0438c21": "在故。五由言說，謂轉一切見聞覺知言說戲",
    "T31n1598_009:0438c22": "論，得令一切有情心喜辯說，智自在故。六由",
    "T31n1598_009:0438c23": "拔濟，謂轉拔濟一切災橫過失，得拔濟一切",
    "T31n1598_009:0438c24": "有情一切災橫過失智故。應知法身由此所說",
    "T31n1598_009:0438c25": "六種佛法之所攝持。釋曰：就自性攝以顯攝",
    "T31n1598_009:0438c26": "持法身自性。由清淨者，謂由清淨佛法攝持",
    "T31n1598_009:0438c27": "法身自性，以其法身體清淨故。淨誰轉誰而",
    "T31n1598_009:0438c28": "得清淨？為答此問說如是言轉阿賴耶識得",
    "T31n1598_009:0438c29": "法身故。由阿賴耶識執持一切雜染種子，對",
    "T31n1598_009:0439a01": "治起時轉滅如是一切染種，轉得隨順一切",
    "T31n1598_009:0439a02": "無罪圓滿功德。譬如世間阿揭陀藥，能變有",
    "T31n1598_009:0439a03": "毒令成無毒，故說名轉。由異熟者，謂由異熟",
    "T31n1598_009:0439a04": "佛法攝持。法身自性轉色根者，謂轉眼等有",
    "T31n1598_009:0439a05": "色諸根。得異熟智者，謂所轉捨是異熟故，假",
    "T31n1598_009:0439a06": "說轉得亦名異熟。如昔所得異熟諸根，今得",
    "T31n1598_009:0439a07": "善智假名異熟。由安住者，謂由安住佛法攝",
    "T31n1598_009:0439a08": "持法身自性。轉欲行等者，謂等取勝解行等，",
    "T31n1598_009:0439a09": "由轉彼故證得息滅一切有情諸災患智。由",
    "T31n1598_009:0439a10": "自在者，謂由自在佛法攝持法身自性。攝受",
    "T31n1598_009:0439a11": "業者，謂諸世間商賈營農事王等業，由轉彼",
    "T31n1598_009:0439a12": "故證得無礙神通自在。由言說者，謂由言說",
    "T31n1598_009:0439a13": "佛法攝持法身自性。由轉世間見等言說，證",
    "T31n1598_009:0439a14": "得見聞覺知自在，由此逮得一切有情心喜",
    "T31n1598_009:0439a15": "妙智。由拔濟者，謂由拔濟佛法攝持法身自",
    "T31n1598_009:0439a16": "性。災橫等者，謂如世間國王家等所生憂苦，",
    "T31n1598_009:0439a17": "或親友力、或財寶力而能息除。由轉此故，證",
    "T31n1598_009:0439a18": "得息除一切有情一切災橫過失妙智，轉捨",
    "T31n1598_009:0439a19": "如是六種世法，轉得如是六種佛法。",
    "T31n1598_009:0439a20": "論曰：諸佛法身當言有異、當言無異？依止、意",
    "T31n1598_009:0439a21": "樂、業無別故，當言無異；無量依身現等覺故，",
    "T31n1598_009:0439a22": "當言有異。如說佛法身，受用身亦爾，意樂及",
    "T31n1598_009:0439a23": "業無差別故，當言無異；不由依止無差別故，",
    "T31n1598_009:0439a24": "無量依止差別轉故。應知變化身，如受用身",
    "T31n1598_009:0439a25": "說。釋曰：諸佛法身，依止意樂作業無別，故",
    "T31n1598_009:0439a26": "無有異。諸佛真如無有異故，依止無別。一切",
    "T31n1598_009:0439a27": "皆為利益安樂一切有情，意樂同故，意樂無",
    "T31n1598_009:0439a28": "別。一切皆同利他為勝，現等正覺般涅槃等",
    "T31n1598_009:0439a29": "種種作業，故業無別。無量依身現等覺故當",
    "T31n1598_009:0439b01": "言有異者，謂由無量別別依身，菩提薩埵現",
    "T31n1598_009:0439b02": "成佛故，非無有異，如前廣說。如說法身受用",
    "T31n1598_009:0439b03": "亦爾，此說意樂及業無別，不說依止無有差",
    "T31n1598_009:0439b04": "別，無量依止差別轉故。謂於一切別世界中，",
    "T31n1598_009:0439b05": "諸佛國土、眾會名號、身量相好、受法樂等各不",
    "T31n1598_009:0439b06": "同故。佛變化身應知亦爾。",
    "T31n1598_009:0439b07": "論曰：應知法身幾德相應？謂最清淨四無量、",
    "T31n1598_009:0439b08": "解脫、勝處、遍處、無諍、願智、四無礙解、六神通、",
    "T31n1598_009:0439b09": "三十二大士相、八十隨好、四一切相清淨、十力、",
    "T31n1598_009:0439b10": "四無畏、三不護、三念住、拔除習氣、無忘失法、",
    "T31n1598_009:0439b11": "大悲、十八不共佛法、一切相妙智等功德相",
    "T31n1598_009:0439b12": "應。釋曰：此中顯說諸佛世尊共聲聞等所",
    "T31n1598_009:0439b13": "有清淨殊勝功德。最清淨者，顯此功德永斷",
    "T31n1598_009:0439b14": "煩惱及所知障身中起故。如是所說最清淨",
    "T31n1598_009:0439b15": "言，應知遍在一一功德。四無量者，謂緣無量",
    "T31n1598_009:0439b16": "有情為境，慈悲喜捨。言解脫者，謂八解脫，所",
    "T31n1598_009:0439b17": "謂有色觀諸色等。言勝處者，謂八勝處。言遍",
    "T31n1598_009:0439b18": "處者，謂十遍處。無諍、願智更無差別。四無礙",
    "T31n1598_009:0439b19": "解者，謂法無礙解、義無礙解、訓詞無礙解、辯",
    "T31n1598_009:0439b20": "說無礙解。六神通者，謂如意通為初，漏盡智",
    "T31n1598_009:0439b21": "為後。三十二大士相者，謂妙輪相印手足等。",
    "T31n1598_009:0439b22": "八十隨好者，謂鼻脩直等。四一切相清淨者，",
    "T31n1598_009:0439b23": "謂所依清淨、所緣清淨、心清淨、智清淨。言十",
    "T31n1598_009:0439b24": "力者，謂處非處智力、業異熟智力、靜慮解脫",
    "T31n1598_009:0439b25": "等持等至智力、根勝劣智力、種種勝解智力、",
    "T31n1598_009:0439b26": "種種界智力、遍趣行智力、宿住隨念智力、",
    "T31n1598_009:0439b27": "死生智力、漏盡智力。四無畏者，謂佛世尊",
    "T31n1598_009:0439b28": "自發誠言：我是真實正等覺者。若有難言：於",
    "T31n1598_009:0439b29": "如是法不正等覺。我於彼難正見無緣，是第",
    "T31n1598_009:0439c01": "一無畏。又發誠言：我是真實諸漏盡者。若有",
    "T31n1598_009:0439c02": "難言：如是如是諸漏未盡。我於彼難正見無",
    "T31n1598_009:0439c03": "緣，是第二無畏。又發誠言：我為弟子說出離",
    "T31n1598_009:0439c04": "道。若有難言：修如是道非正出苦。我於彼難",
    "T31n1598_009:0439c05": "正見無緣，是第三無畏。又發誠言：我為弟",
    "T31n1598_009:0439c06": "子說障礙法染必為障。若有難言：雖染彼法",
    "T31n1598_009:0439c07": "不能為障。我於彼難正見無緣，是第四無畏。",
    "T31n1598_009:0439c08": "於此四中皆應廣說，正見彼難無有緣故得",
    "T31n1598_009:0439c09": "大安隱，得安隱故都無所畏。三不護者，謂諸",
    "T31n1598_009:0439c10": "如來所有身業清淨現行，無不清淨現行身",
    "T31n1598_009:0439c11": "業慮恐他知可須藏護，如是名為第一不護。",
    "T31n1598_009:0439c12": "如說身業，語業意業亦如是說，是三不護。三",
    "T31n1598_009:0439c13": "念住者，謂諸如來說正法時，一類弟子恭敬",
    "T31n1598_009:0439c14": "屬耳、住奉教心、精進修行、法隨法行，如來於",
    "T31n1598_009:0439c15": "彼無悅無喜心不踊躍。一類弟子不生恭敬，",
    "T31n1598_009:0439c16": "翻前廣說，如來於彼不生恚恨、不生不忍，非",
    "T31n1598_009:0439c17": "不保任。一類弟子亦生恭敬亦不恭敬，乃至",
    "T31n1598_009:0439c18": "廣說，如來於彼其心無二，謂不喜悅亦不恚",
    "T31n1598_009:0439c19": "恨，於彼一切遍住妙捨。拔除習氣者，謂永拔",
    "T31n1598_009:0439c20": "除雖無煩惱而有煩惱相似所作騰躍等事。",
    "T31n1598_009:0439c21": "無忘失法者，謂於利樂諸有情事正念正知",
    "T31n1598_009:0439c22": "不過時分。言大悲者，謂於有情利樂意樂大",
    "T31n1598_009:0439c23": "義當說。十八不共佛法者，謂不同義是不共",
    "T31n1598_009:0439c24": "義。即諸如來無有誤失。如阿羅漢雖盡諸漏",
    "T31n1598_009:0439c25": "為乞食故出遊城邑，或於一時與惡象惡馬惡",
    "T31n1598_009:0439c26": "牛惡狗等共同遊止，或於一時足踐叢刺諸",
    "T31n1598_009:0439c27": "惡蛇等齊足跳躑，或於一時入如是舍與諸",
    "T31n1598_009:0439c28": "母邑不依正理而作語言，或於林野捨棄好",
    "T31n1598_009:0439c29": "道而行惡路，或與怨賊師子猛獸及他妻等",
    "T31n1598_009:0440a01": "同共遊止；如是等類諸阿羅漢所有誤失，諸",
    "T31n1598_009:0440a02": "佛皆無。又諸如來無卒暴音。如阿羅漢或於",
    "T31n1598_009:0440a03": "一時遊行林野迷失道路，或入空宅揚聲叫",
    "T31n1598_009:0440a04": "喚發大暴音，或因不染習氣過失聚脣露齒",
    "T31n1598_009:0440a05": "而現大笑；如是等類諸阿羅漢卒暴音聲，諸",
    "T31n1598_009:0440a06": "佛皆無。又諸如來無忘失念。如阿羅漢有不",
    "T31n1598_009:0440a07": "染污久遠所作久遠所說諸忘失念；諸佛皆",
    "T31n1598_009:0440a08": "無。又諸如來無種種想。如阿羅漢於有餘生",
    "T31n1598_009:0440a09": "死一向起極厭逆想，於無餘涅槃一向起極",
    "T31n1598_009:0440a10": "寂靜想；如來於彼有餘生死無餘涅槃無差",
    "T31n1598_009:0440a11": "別想，住最勝捨。又諸如來無不定心。如阿羅",
    "T31n1598_009:0440a12": "漢歛心方定、出即不定；如來於彼一切分位",
    "T31n1598_009:0440a13": "無不定心。又諸如來無不擇捨。如阿羅漢不",
    "T31n1598_009:0440a14": "以智慧簡擇有情諸利樂事而便棄捨；如來",
    "T31n1598_009:0440a15": "無有如是等類不擇而捨。又諸如來無有欲",
    "T31n1598_009:0440a16": "等六種退失。如阿羅漢於能永淨所知障中",
    "T31n1598_009:0440a17": "有未得退，謂志欲退、精進退、念退、定退、慧退、",
    "T31n1598_009:0440a18": "解脫退；如是六退諸佛皆無。又諸如來身語",
    "T31n1598_009:0440a19": "意業，智為前導隨智而轉。如阿羅漢或於一",
    "T31n1598_009:0440a20": "時善身業轉、或於一時無記業轉，語業意業",
    "T31n1598_009:0440a21": "當知亦爾；如來三業智前導故、隨智轉故，",
    "T31n1598_009:0440a22": "無有無記。智等起故名智前導，智俱行故名",
    "T31n1598_009:0440a23": "隨智轉。又諸如來於三世境若知若見無著",
    "T31n1598_009:0440a24": "無礙。如阿羅漢於三世事非暫起心即能解",
    "T31n1598_009:0440a25": "故知見有著，不能一切悉了知故知見有",
    "T31n1598_009:0440a26": "礙；如來於彼三世事中，暫起心時即遍解知",
    "T31n1598_009:0440a27": "一切境界，是故知見無著無礙。由是因緣，此",
    "T31n1598_009:0440a28": "十八種一一皆名不共佛法。一切相妙智者，",
    "T31n1598_009:0440a29": "謂於一切蘊界處中善能了知。一切行相等",
    "T31n1598_009:0440b01": "者，等餘無量功德法身相應。",
    "T31n1598_009:0440b02": "論曰：此中有多頌。釋曰：於此法身能依不",
    "T31n1598_009:0440b03": "共諸功德中，以讚頌門結句道理分別開示。",
    "T31n1598_009:0440b04": "論曰：",
    "T31n1598_009:0440b05": "憐愍諸有情，　　起和合遠離，",
    "T31n1598_009:0440b06": "常不捨利樂，　　四意樂歸禮。",
    "T31n1598_009:0440b07": "釋曰：今此頌中顯四無量。憐愍諸有情者，",
    "T31n1598_009:0440b08": "是總句。起和合意樂者，顯慈無量，欲令有情",
    "T31n1598_009:0440b09": "樂和合故。起遠離意樂者，顯悲無量，欲令有",
    "T31n1598_009:0440b10": "情遠離苦故。起常不捨意樂者，顯喜無量，欲",
    "T31n1598_009:0440b11": "令有情不捨樂故。起利樂意樂者，顯捨無量，",
    "T31n1598_009:0440b12": "欲令有情獲得利益及安樂故。捨謂棄捨，欲",
    "T31n1598_009:0440b13": "令有情捨樂受等煩惱隨眠不捨有情。又處",
    "T31n1598_009:0440b14": "中住說名為捨。緣此功德，歸依敬禮諸佛法",
    "T31n1598_009:0440b15": "身，故名歸禮。餘頌准此一切應知。",
    "T31n1598_009:0440b16": "論曰：",
    "T31n1598_009:0440b17": "解脫一切障，　　牟尼勝世間，",
    "T31n1598_009:0440b18": "智周遍所知，　　心解脫歸禮。",
    "T31n1598_009:0440b19": "釋曰：解脫一切障者，此句顯示諸佛解脫勝",
    "T31n1598_009:0440b20": "聲聞等。牟尼勝世間者，此句顯示諸佛勝處",
    "T31n1598_009:0440b21": "勝聲聞等。智周遍所知者，此句顯示諸佛遍",
    "T31n1598_009:0440b22": "處勝聲聞等，非如聲聞乘等唯有八種解脫、",
    "T31n1598_009:0440b23": "八種勝處、十種遍處。解脫為先而有勝處，勝",
    "T31n1598_009:0440b24": "處為先而有遍處，由此門故作意思惟解脫",
    "T31n1598_009:0440b25": "一切障，勝一切世間。智周一切境心解脫者，",
    "T31n1598_009:0440b26": "具上三德心離繫縛。",
    "T31n1598_009:0440b27": "論曰：",
    "T31n1598_009:0440b28": "能滅諸有情，　　一切惑無餘，",
    "T31n1598_009:0440b29": "害煩惱有染，　　常哀愍歸禮。",
    "T31n1598_009:0440c01": "釋曰：此頌顯無諍，世俗智為性。不同聲聞所",
    "T31n1598_009:0440c02": "得無諍，將入城邑先審觀察，若一有情當緣",
    "T31n1598_009:0440c03": "我身隨起一種煩惱諍者，即便不入。如來觀",
    "T31n1598_009:0440c04": "見雖諸有情當緣佛身起諸煩惱，若彼堪任",
    "T31n1598_009:0440c05": "受佛化者，即便往彼方便調伏，令滅煩惱。能",
    "T31n1598_009:0440c06": "滅諸有情一切惑無餘者，非如聲聞住無諍",
    "T31n1598_009:0440c07": "定，方便遠離不令自身作少有情生煩惱",
    "T31n1598_009:0440c08": "緣，唯伏欲界有事煩惱，非餘煩惱。諸佛不爾，",
    "T31n1598_009:0440c09": "方便能滅一切有情一切煩惱令無有餘。害",
    "T31n1598_009:0440c10": "煩惱者，唯害煩惱不害有情。有染常哀愍者，",
    "T31n1598_009:0440c11": "若諸有情有煩惱染，佛常哀愍而不訶害。如",
    "T31n1598_009:0440c12": "有頌言：",
    "T31n1598_009:0440c13": "如呪鬼良醫，　　治諸鬼所魅，",
    "T31n1598_009:0440c14": "但訶害鬼魅，　　非鬼所魅者。",
    "T31n1598_009:0440c15": "如是大悲尊，　　治煩惱所魅，",
    "T31n1598_009:0440c16": "但訶害煩惱，　　不訶害有情。",
    "T31n1598_009:0440c17": "論曰：",
    "T31n1598_009:0440c18": "無功用無著，　　無礙常寂定，",
    "T31n1598_009:0440c19": "於一切問難，　　能解釋歸禮。",
    "T31n1598_009:0440c20": "釋曰：此頌顯願智勝聲聞等，由五相故，謂無",
    "T31n1598_009:0440c21": "功用故、無著故、無礙故、常寂定故、一切疑難",
    "T31n1598_009:0440c22": "能解釋故。諸聲聞等所得願智，隨其所願而",
    "T31n1598_009:0440c23": "入於定，唯能知此不知其餘。佛即不爾，由無",
    "T31n1598_009:0440c24": "功用智不作功用，如末尼、天樂隨願能知一",
    "T31n1598_009:0440c25": "切境界，由無著智於所知境皆無滯故、由無",
    "T31n1598_009:0440c26": "礙智斷煩惱障并習氣故、由常寂定定障斷",
    "T31n1598_009:0440c27": "故。如有頌言：",
    "T31n1598_009:0440c28": "那伽行寂定，　　那伽住寂定，",
    "T31n1598_009:0440c29": "那伽坐寂定，　　那伽臥寂定。",
    "T31n1598_009:0441a01": "由此所發微妙願智，於一切時善能解釋一",
    "T31n1598_009:0441a02": "切問難。",
    "T31n1598_009:0441a03": "論曰：",
    "T31n1598_009:0441a04": "於所依能依，　　所說言及智，",
    "T31n1598_009:0441a05": "能說無礙慧，　　常善說歸禮。",
    "T31n1598_009:0441a06": "釋曰：此頌顯示四無礙解。言所依者，謂諸教",
    "T31n1598_009:0441a07": "法，即契經等。言能依者，謂所詮義。如是二種",
    "T31n1598_009:0441a08": "皆名所說，所作業故。言智二種皆是能說，作",
    "T31n1598_009:0441a09": "者作具等所起故。無礙慧者，謂於此中無退",
    "T31n1598_009:0441a10": "轉智。常善說者，由具四種無礙解故，常能善",
    "T31n1598_009:0441a11": "說。若於所依無礙覺慧名法無礙，於法異門",
    "T31n1598_009:0441a12": "無罣礙故。若於能依無礙覺慧名義無礙，於",
    "T31n1598_009:0441a13": "一切法自相共相無罣礙故，或於諸法別義",
    "T31n1598_009:0441a14": "意趣無罣礙故。若於其言無礙覺慧名訓詞",
    "T31n1598_009:0441a15": "無礙，於諸國土各別境界種種言詞，隨自展",
    "T31n1598_009:0441a16": "轉異想隨說無罣礙故，或於諸法訓釋言詞",
    "T31n1598_009:0441a17": "無罣礙故。若於分析諸法智中無礙覺慧名",
    "T31n1598_009:0441a18": "辯說無礙，於能辯析諸法智中無罣礙故。",
    "T31n1598_009:0441a19": "論曰：",
    "T31n1598_009:0441a20": "為彼諸有情，　　故現知言行，",
    "T31n1598_009:0441a21": "往來及出離，　　善教者歸禮。",
    "T31n1598_009:0441a22": "釋曰：此頌顯示六種神通。為彼諸有情者，此",
    "T31n1598_009:0441a23": "是總句。善教者，言一一皆有。善者妙也。教者",
    "T31n1598_009:0441a24": "言也。為令勝進說微妙言，名善教者故。現善",
    "T31n1598_009:0441a25": "教者，是如意通，隨所應化故往其所，現大神",
    "T31n1598_009:0441a26": "變善教彼故。知言善教者，是天耳通，聽聞遠",
    "T31n1598_009:0441a27": "住有義言詞一切音聲，如其所應為說法故。",
    "T31n1598_009:0441a28": "知行善教者，是心差別通，知心勝劣，善教彼",
    "T31n1598_009:0441a29": "故。知往善教者，是宿住隨念智通，了達過去",
    "T31n1598_009:0441b01": "善教彼故。知來善教者，是死生智通，了達未",
    "T31n1598_009:0441b02": "來善教彼故。知出離善教者，是漏盡智通，",
    "T31n1598_009:0441b03": "知斷煩惱善教彼故。",
    "T31n1598_009:0441b04": "論曰：",
    "T31n1598_009:0441b05": "諸眾生見尊，　　皆審知善士，",
    "T31n1598_009:0441b06": "暫見便深信，　　開導者歸禮。",
    "T31n1598_009:0441b07": "釋曰：此頌顯示諸相隨好，法身是現相好所",
    "T31n1598_009:0441b08": "依故，就相好歸禮法身。諸眾生見尊皆審知",
    "T31n1598_009:0441b09": "善士者，一切世間由見世尊具相隨好，皆悉",
    "T31n1598_009:0441b10": "審知是大善士。諸眾生者，通攝當時及於後",
    "T31n1598_009:0441b11": "時堪受化者。暫見便深信者，暫見世尊具相",
    "T31n1598_009:0441b12": "隨好，便深淨信，知是世間善開導者。",
    "T31n1598_009:0441b13": "論曰：",
    "T31n1598_009:0441b14": "攝受住持捨，　　現化及變易，",
    "T31n1598_009:0441b15": "等持智自在，　　隨證得歸禮。",
    "T31n1598_009:0441b16": "釋曰：此頌顯示四一切相清淨。攝受住持捨",
    "T31n1598_009:0441b17": "者，顯所依清淨，依止靜慮如其所欲隨樂長",
    "T31n1598_009:0441b18": "短，能於自身攝受住持棄捨自在。現化及變",
    "T31n1598_009:0441b19": "易者，顯所緣清淨。化作種種未曾生色，名為",
    "T31n1598_009:0441b20": "現化。轉變種種已曾生色成金銀等，名為變",
    "T31n1598_009:0441b21": "易。於此一切變化品類皆得自在。等持自在",
    "T31n1598_009:0441b22": "者，顯心清淨，隨其所欲三摩地門自在而轉，",
    "T31n1598_009:0441b23": "一一剎那如其意樂能入諸定。智自在者，顯",
    "T31n1598_009:0441b24": "智清淨，如其所欲陀羅尼門任持自在。隨證",
    "T31n1598_009:0441b25": "得者，隨順證得上四清淨。",
    "T31n1598_009:0441b26": "論曰：",
    "T31n1598_009:0441b27": "方便歸依淨，　　及大乘出離，",
    "T31n1598_009:0441b28": "於此誑眾生，　　摧魔者歸禮。",
    "T31n1598_009:0441b29": "釋曰：此頌顯十力。謂於善趣惡趣方便諸業，",
    "T31n1598_009:0441c01": "歸依世出世淨。大乘出離四種義中魔誑眾",
    "T31n1598_009:0441c02": "生，此中顯說能摧彼魔十力業用。言方便者，",
    "T31n1598_009:0441c03": "善趣方便謂諸善業，惡趣方便謂不善業。宣",
    "T31n1598_009:0441c04": "說如是趣方便時，魔於其中誑惑而住，言不",
    "T31n1598_009:0441c05": "如是，與是相違，說不善業為善趣方便，說諸",
    "T31n1598_009:0441c06": "善業為惡趣方便，或說一切皆無有因，或說",
    "T31n1598_009:0441c07": "一切自在天等以為其因。處非處力能摧彼",
    "T31n1598_009:0441c08": "說。訓釋詞者，處名所以，有所容受。若無所",
    "T31n1598_009:0441c09": "以，無所容受說名非處。謂無處無容諸眾生",
    "T31n1598_009:0441c10": "類，無因惡因而當得有。此復云何？由此有故",
    "T31n1598_009:0441c11": "彼有，此生故彼生，謂無明緣行等，非自在天",
    "T31n1598_009:0441c12": "等，令次第得生。言歸依者，所謂諸業。如說",
    "T31n1598_009:0441c13": "世間皆由自業，業為依止、業作歸依。說此業",
    "T31n1598_009:0441c14": "時，魔於其中誑惑而住，廣如前說。由第二業",
    "T31n1598_009:0441c15": "異熟智力，能摧彼說無所罣礙，謂諸有情業",
    "T31n1598_009:0441c16": "所分別高下勝劣，不由無因自在天等，廣如",
    "T31n1598_009:0441c17": "前說。所言淨者，謂世間淨及出世淨，暫時畢",
    "T31n1598_009:0441c18": "竟伏諸煩惱永害隨眠，由諸靜慮、等持、等至",
    "T31n1598_009:0441c19": "及聖道故。說此淨時，魔於其中誑惑而住，廣",
    "T31n1598_009:0441c20": "如前說。由靜慮等持等至智力，能摧彼說無",
    "T31n1598_009:0441c21": "所罣礙。及大乘出離者，此顯餘力所作業用。",
    "T31n1598_009:0441c22": "謂說大乘究竟出離佛果德時，魔於其中誑",
    "T31n1598_009:0441c23": "惑而住，言此無上正等菩提極難可得，宜求",
    "T31n1598_009:0441c24": "聲聞究竟出離。由餘七力能摧彼說無所罣",
    "T31n1598_009:0441c25": "礙。",
    "T31n1598_009:0441c26": "論曰：",
    "T31n1598_009:0441c27": "能說智及斷，　　出離能障礙，",
    "T31n1598_009:0441c28": "自他利非餘，　　外道伏歸禮。",
    "T31n1598_009:0441c29": "釋曰：此頌顯示四無所畏。能說智者，謂佛誠",
    "T31n1598_009:0442a01": "言：我是真實正等覺者。即是遍知一切法。智",
    "T31n1598_009:0442a02": "能說斷者，謂佛誠言：我是真實諸漏盡者。即",
    "T31n1598_009:0442a03": "是煩惱諸漏永盡。如是二種依自利說。能說",
    "T31n1598_009:0442a04": "出離者，謂佛誠言：我為弟子說出離法。真實",
    "T31n1598_009:0442a05": "出離。能說能障礙者，謂佛誠言：我為弟子說",
    "T31n1598_009:0442a06": "能障法。真實能礙。如是二種依利他說。如是",
    "T31n1598_009:0442a07": "四種名自他利。非餘外道伏者，顯離怖畏釋",
    "T31n1598_009:0442a08": "無畏義。非餘外道所能降伏，是故無畏。",
    "T31n1598_009:0442a09": "論曰：",
    "T31n1598_009:0442a10": "處眾能伏說，　　遠離二雜染，",
    "T31n1598_009:0442a11": "無護無忘失，　　攝御眾歸禮。",
    "T31n1598_009:0442a12": "釋曰：此頌顯示不護念住。處眾能伏說者，謂",
    "T31n1598_009:0442a13": "處大眾能伏他說。以身業等及諸威儀，皆無",
    "T31n1598_009:0442a14": "醜惡可須藏護，恐彼譏嫌，是故處眾能伏他",
    "T31n1598_009:0442a15": "說，如是即明三種不護。遠離二雜染者，謂恭",
    "T31n1598_009:0442a16": "敬聽、不恭敬聽弟子眾中善住念故，遠離愛",
    "T31n1598_009:0442a17": "恚，如是即明三種念住。由此無護無忘失故，",
    "T31n1598_009:0442a18": "能善攝御諸弟子眾。",
    "T31n1598_009:0442a19": "論曰：",
    "T31n1598_009:0442a20": "遍一切行住，　　無非圓智事，",
    "T31n1598_009:0442a21": "一切時遍知，　　實義者歸禮。",
    "T31n1598_009:0442a22": "釋曰：此頌顯示拔除習氣。遍一切行住者，謂",
    "T31n1598_009:0442a23": "於聚落或於城邑為乞食故，往返經行於樹",
    "T31n1598_009:0442a24": "下等，身四威儀寂然而住。無非圓智事者，謂",
    "T31n1598_009:0442a25": "聲聞等雖盡煩惱猶有習氣，隨縛所作掉舉",
    "T31n1598_009:0442a26": "等事。如彼尊者大目揵連，五百生中常作",
    "T31n1598_009:0442a27": "獼猴，由彼習氣所隨縛故，雖離煩惱而聞樂",
    "T31n1598_009:0442a28": "時作獼猴跳躑。有一獨覺，昔多生中曾作婬",
    "T31n1598_009:0442a29": "女，今餘習故時莊飾面。如是等類，非一切智",
    "T31n1598_009:0442b01": "所應作事，世尊皆無，是名如來不共功德。一",
    "T31n1598_009:0442b02": "切時遍知實義者者，非如外道掊刺拏等，非",
    "T31n1598_009:0442b03": "是真實一切智者，故說如來是其實義一切",
    "T31n1598_009:0442b04": "智者。順結頌法故顛倒說，或此句義前後各",
    "T31n1598_009:0442b05": "別。一切時遍知者，此顯佛是一切智者。實義",
    "T31n1598_009:0442b06": "者者，此顯佛是有實義者，如人有杖說為杖",
    "T31n1598_009:0442b07": "者。",
    "T31n1598_009:0442b08": "論曰：",
    "T31n1598_009:0442b09": "諸有情利樂，　　所作不過時，",
    "T31n1598_009:0442b10": "所作常無虛，　　無忘失歸禮。",
    "T31n1598_009:0442b11": "釋曰：此頌顯示無忘失法。諸有情利樂所作",
    "T31n1598_009:0442b12": "不過時者，謂佛世尊若有所化，若於爾時應",
    "T31n1598_009:0442b13": "有所作，即便為彼即於爾時，作所應作終不",
    "T31n1598_009:0442b14": "失時。如有頌言：",
    "T31n1598_009:0442b15": "譬如大海水，　　奔潮必應時，",
    "T31n1598_009:0442b16": "佛哀愍眾生，　　赴感常無失。",
    "T31n1598_009:0442b17": "所作常無虛者，謂佛所作不空無果。無忘失",
    "T31n1598_009:0442b18": "者，所作應時常無忘失。",
    "T31n1598_009:0442b19": "論曰：",
    "T31n1598_009:0442b20": "晝夜常六返，　　觀一切世間，",
    "T31n1598_009:0442b21": "與大悲相應，　　利樂意歸禮。",
    "T31n1598_009:0442b22": "釋曰：此顯大悲，利益安樂意樂為體。此言大",
    "T31n1598_009:0442b23": "者，福智資糧圓滿證故，令脫三苦為行相故，",
    "T31n1598_009:0442b24": "三界有情為所緣故，於諸有情心平等故，決",
    "T31n1598_009:0442b25": "定無有勝此者故。晝夜常六返觀一切世間",
    "T31n1598_009:0442b26": "者，此顯大悲所作業用。謂佛世尊於晝夜分，",
    "T31n1598_009:0442b27": "各三時觀一切世間，誰善法增、誰善法減？誰",
    "T31n1598_009:0442b28": "善根熟、誰根未熟？誰是堪受勝生法器、誰是",
    "T31n1598_009:0442b29": "堪受定勝法器？誰是佛乘器、誰是餘乘器？如",
    "T31n1598_009:0442c01": "是等。",
    "T31n1598_009:0442c02": "論曰：",
    "T31n1598_009:0442c03": "由行及由證，　　由智及由業，",
    "T31n1598_009:0442c04": "於一切三乘，　　最勝者歸禮。",
    "T31n1598_009:0442c05": "釋曰：此顯十八不共佛法。言由行者，此說行",
    "T31n1598_009:0442c06": "時一切事業，即是如來無有誤失，乃至無有",
    "T31n1598_009:0442c07": "不擇而捨。及由證者，即是住時六種無退，謂",
    "T31n1598_009:0442c08": "欲無退乃至第六解脫無退。言由智者，謂於",
    "T31n1598_009:0442c09": "三世無著無礙智見而轉。及由業者，即是",
    "T31n1598_009:0442c10": "如來身語意業，智為前導隨智而轉。於一",
    "T31n1598_009:0442c11": "切三乘最勝者者，此顯佛於一切聲聞及獨",
    "T31n1598_009:0442c12": "覺乘最為殊勝，由與十八不共功德具相應",
    "T31n1598_009:0442c13": "故。",
    "T31n1598_009:0442c14": "論曰：",
    "T31n1598_009:0442c15": "由三身至得，　　具相大菩提，",
    "T31n1598_009:0442c16": "一切處他疑，　　最勝者歸禮。",
    "T31n1598_009:0442c17": "釋曰：此頌顯示一切相妙智性。一切行相皆",
    "T31n1598_009:0442c18": "正了知，名一切相妙智。此妙智體，名一切相",
    "T31n1598_009:0442c19": "妙智性，即是一切所知境界，一切行相殊勝",
    "T31n1598_009:0442c20": "智體。言三身者，謂自性等，由此三身至得具",
    "T31n1598_009:0442c21": "相無垢無礙妙智自性大菩提果。言具相者，",
    "T31n1598_009:0442c22": "具一切相。有說無常等十六種行相名一切",
    "T31n1598_009:0442c23": "相，菩提用彼為先因故。有餘復說，即此及餘",
    "T31n1598_009:0442c24": "一切諸法皆無自性，無生無滅本來寂靜自",
    "T31n1598_009:0442c25": "性涅槃無所得相，名一切相。有餘復說，非於",
    "T31n1598_009:0442c26": "此中說治所治諸品類相，然說一切義利圓",
    "T31n1598_009:0442c27": "滿，如如意珠具一切相。我今觀此一切相者，",
    "T31n1598_009:0442c28": "即是一切障斷品類。所以者何？永斷一切障",
    "T31n1598_009:0442c29": "品類故，謂斷一切所知障品及斷一切習氣",
    "T31n1598_009:0443a01": "品故。又此具相大菩提者，即是正知一切境",
    "T31n1598_009:0443a02": "相，是故能斷一切他疑。一切處者一切世間",
    "T31n1598_009:0443a03": "他疑，即是所有人天一切疑惑，於此他疑皆",
    "T31n1598_009:0443a04": "悉能斷。由此能斷一切人天疑惑作用，顯一",
    "T31n1598_009:0443a05": "切相妙智殊勝。",
    "T31n1598_009:0443a06": "論曰：諸佛法身與如是等功德相應，復與所",
    "T31n1598_009:0443a07": "餘自性、因、果、業、相應、轉功德相應，是故應知",
    "T31n1598_009:0443a08": "諸佛法身無上功德。此中有二頌：",
    "T31n1598_009:0443a09": "尊成實勝義，　　一切地皆出，",
    "T31n1598_009:0443a10": "至諸眾生上，　　解脫諸有情。",
    "T31n1598_009:0443a11": "無盡無等德，　　相應現世間，",
    "T31n1598_009:0443a12": "及眾會可見，　　非見人天等。",
    "T31n1598_009:0443a13": "釋曰：法身與此功德相應，復與餘六功德相",
    "T31n1598_009:0443a14": "應，此略標義。二頌廣釋。尊成實勝義者，謂佛",
    "T31n1598_009:0443a15": "法身成實勝義，真如所顯，此即宣說法身自",
    "T31n1598_009:0443a16": "性功德相應，說力差別相應無失，譬如說火，",
    "T31n1598_009:0443a17": "煖德相應。一切地皆出者，是極喜等一切十",
    "T31n1598_009:0443a18": "地皆出離義，此則成實勝義之因。至諸眾",
    "T31n1598_009:0443a19": "生上者，一切智性於諸有情最為殊勝，此即",
    "T31n1598_009:0443a20": "成實勝義之果。解脫諸有情者，即是成實勝",
    "T31n1598_009:0443a21": "義之業。無盡無等德相應者，與諸功德相屬",
    "T31n1598_009:0443a22": "相應，無邊不共力無畏等無盡無等德相應",
    "T31n1598_009:0443a23": "故。現世間及眾會可見者，謂變化身出現世",
    "T31n1598_009:0443a24": "間，及受用身處大眾會，二皆可見。非見人天",
    "T31n1598_009:0443a25": "等者，謂佛法身非人天等之所能見。此說世",
    "T31n1598_009:0443a26": "尊三身差別，以顯轉義。轉謂體性轉變差",
    "T31n1598_009:0443a27": "別，於三身中，二身可見、一非可見。",
    "T31n1598_009:0443a28": "攝大乘論釋卷第九"
}