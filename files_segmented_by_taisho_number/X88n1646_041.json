{
    "X88n1646_041:0255b17": "居士傳四十一",
    "X88n1646_041:0255b19": "楊唐戈孫朱郭郝杜二吳張傳",
    "X88n1646_041:0255b20": "楊邦華名嘉褘。江西泰和人。萬歷中諸生也。少好學。",
    "X88n1646_041:0255b21": "於書無所不窺。已而潛心內典。年十三持不殺戒。蚤",
    "X88n1646_041:0255b22": "虱無所傷。至二十餘入南京國子監。俄疾作。夢遊地",
    "X88n1646_041:0255b23": "獄。見地藏菩薩於冥陽殿。覺而放諸生物。延僧誦經。",
    "X88n1646_041:0255b24": "唱佛號。已而謂人曰。吾將逝矣。青蓮花現吾前。非淨",
    "X88n1646_041:0255c01": "土境乎。遂晝夜唱佛號不絕。命侍者息燭曰。吾常在",
    "X88n1646_041:0255c02": "光明中。不須燭也。問何所見。曰蓮開四色。問見彌陀",
    "X88n1646_041:0255c03": "否。曰見彌陀現千丈身。問觀音。曰身與彌陀等。惟不",
    "X88n1646_041:0255c04": "見勢至耳。言訖忽躍起拈香曰。彌陀經功德不可說",
    "X88n1646_041:0255c05": "不可說不可說。吾已得上品生矣。寂然而逝(往生傳)。",
    "X88n1646_041:0255c06": "唐體如名廷任。浙江蘭溪諸生也。天性醇慤。躬孝友",
    "X88n1646_041:0255c07": "之行。已而覺世無常。傾心至道。參雲棲宏公。受念佛",
    "X88n1646_041:0255c08": "三昧。遂力行之。閱十三年如一日。年六十。當仲冬之",
    "X88n1646_041:0255c09": "旦。謂諸子曰。新春十有一日吾行矣。至期。盥漱整衣",
    "X88n1646_041:0255c10": "端坐手結印口稱佛號微笑而逝。事在萬歷三十一",
    "X88n1646_041:0255c11": "年(往生傳)。",
    "X88n1646_041:0255c12": "戈以安錢塘人。事雲棲宏公為師。法名廣泰。事親孝。",
    "X88n1646_041:0255c13": "好行陰德。晚歲奉佛甚虔。與僧元素結春秋二社為",
    "X88n1646_041:0255c14": "念佛會。誦華嚴經。已而曰。吾大限迫矣。當為西歸計。",
    "X88n1646_041:0255c15": "遂閉一室習禪誦。晨夕不輟。預尅歸期。前二日家人",
    "X88n1646_041:0255c16": "來視甚悲。以安曰。生必有滅。奚悲為。吾方凝神淨域。",
    "X88n1646_041:0255c17": "面覲彌陀。若等勿以情愛亂我正念。請元素至。共唱",
    "X88n1646_041:0255c18": "佛號。及期而化(往生傳)。",
    "X88n1646_041:0255c19": "孫叔子江南桐城人。父鏡吾居士。讀雲棲彌陀疏抄。",
    "X88n1646_041:0255c20": "喟然歎曰。至哉妙用。旋乾轉坤。所謂十世古今始終",
    "X88n1646_041:0255c21": "不離於當念。其惟念佛一門乎。鑄阿彌陀佛像。按四",
    "X88n1646_041:0255c22": "十八願以為莊嚴。像成送之雲棲。因乞法名為廣寓。",
    "X88n1646_041:0255c23": "稱弟子叔。子年十二從焉。遂受五戒。法名大圩。歸而",
    "X88n1646_041:0255c24": "斷葷血。棄科舉業。修念佛三昧。勤苦不惜身命。俄見",
    "X88n1646_041:0256a01": "兩比邱持蓮花立於前曰。孺子善哉。一心淨土。復見",
    "X88n1646_041:0256a02": "化人誦金剛經一晝夜。乃瞿然起坐曰。彌陀觀音皆",
    "X88n1646_041:0256a03": "來迎我。結金剛拳印。高唱阿彌陀佛數聲。泊然而寂。",
    "X88n1646_041:0256a04": "有淨土十二時歌傳於世。其室中歲產瑞芝。卒之歲",
    "X88n1646_041:0256a05": "有大如斗者。其色或如金。或如玉。或如赤白輪(往生傳．雲",
    "X88n1646_041:0256a06": "棲法彙)。",
    "X88n1646_041:0256a07": "朱綱順天貢士。官終府同知。專修淨業。日誦佛名三",
    "X88n1646_041:0256a08": "萬聲。積十五年。一日坐榻上。方提珠誦佛名。忽異香",
    "X88n1646_041:0256a09": "滿室。曰佛來也。遂逝(徃生傳)。",
    "X88n1646_041:0256a10": "郭大林湯陰人。亦專志淨業。年七十六。一日謂其子",
    "X88n1646_041:0256a11": "曰。明午吾去矣。無疾而逝(徃生傳)。",
    "X88n1646_041:0256a12": "劉通志順天人。精勤念佛。年五十二得疾。念益切。其",
    "X88n1646_041:0256a13": "法侶李白齋先卒。通志絕而復甦。謂家人曰。白齋與",
    "X88n1646_041:0256a14": "我當同生淨土。已維舟相待矣。為我易衣掛念珠於",
    "X88n1646_041:0256a15": "項。從之。遂逝(徃生傳)。",
    "X88n1646_041:0256a16": "郝熈載錢塘諸生。為人忠信不欺。晚歸雲棲之教法。",
    "X88n1646_041:0256a17": "名廣定。居家禪誦無間。已而得疾。一日忽舉首視窻",
    "X88n1646_041:0256a18": "外。謂其子曰。今者別一乾坤矣。夜半云。佛坐蓮花臺",
    "X88n1646_041:0256a19": "現吾前。吾往矣。遂逝。事在萬歷三十九年(往生傳)。",
    "X88n1646_041:0256a20": "杜居士遺其名。順天宛平人也。隱西山瑞光寺側古",
    "X88n1646_041:0256a21": "齋堂中三十年。專志念佛。對人惟合掌稱佛號。預知",
    "X88n1646_041:0256a22": "將終。禮懺九日。誦至懺中懇切語。輙流涕哽咽。遂絕",
    "X88n1646_041:0256a23": "食。日飲水少許。懺畢坐脫。浹旬始殮。顏色如生。有五",
    "X88n1646_041:0256a24": "色雲盤旋屋上。山中人傳異之(徃生傳)。",
    "X88n1646_041:0256b01": "吳大恩浙江仁和人。仁慈好施。恤孤窮。護生命。鄉里",
    "X88n1646_041:0256b02": "稱之。已而皈心佛法。晨夕誦經唱佛號。一日別眾跏",
    "X88n1646_041:0256b03": "趺而逝。神色煥然。室有香氣。事在萬歷四十年(徃生傳)。",
    "X88n1646_041:0256b04": "吳用卿名繼勛。江南新安人。性沉毅。嗜善若渴。晚修",
    "X88n1646_041:0256b05": "淨業。持往生呪唱佛號。日有定課。甞失足墮江中。有",
    "X88n1646_041:0256b06": "物籍之。流十里躍而登舟。眾以為神。已而患背疽。持",
    "X88n1646_041:0256b07": "誦自若。俄而正念示寂(往生傳)。",
    "X88n1646_041:0256b08": "張愛萬歷間中官也。晚持金剛經。閱數年病死。至一",
    "X88n1646_041:0256b09": "王者所。謂曰。汝合向人間受胎。答曰愛持金剛經。願",
    "X88n1646_041:0256b10": "生淨土。不願受胎。王者曰。汝持經功少。奈何。愛曰。曾",
    "X88n1646_041:0256b11": "聞十念成就。况其久乎。王者曰。且放還聽持經去。既",
    "X88n1646_041:0256b12": "甦。遂去之西山碧雲寺專誦金剛經。又十一年。一日",
    "X88n1646_041:0256b13": "集眾曰。我以持經力。今西去矣。沐浴更衣端坐而逝",
    "X88n1646_041:0256b14": "(金剛新異錄)。",
    "X88n1646_041:0256b15": "知歸子曰。右錄雲棲往生傳而稍附益之。大都聞雲",
    "X88n1646_041:0256b16": "棲之風而興者也。其他學士大夫名節炳著者別有",
    "X88n1646_041:0256b17": "傳。嗚呼。自東林以來。樂邦之化莫盛於斯矣。孟子曰。",
    "X88n1646_041:0256b18": "奮乎百世之上。百世之下聞者莫不興起也。況於親",
    "X88n1646_041:0256b19": "炙之者乎。予於宏公亦云。",
    "X88n1646_041:0256b20": "汪大紳云。今者別一乾坤矣。如語者。實語者。不誑",
    "X88n1646_041:0256b21": "語者。不到此地步。修行尚少證驗在。何以明為如",
    "X88n1646_041:0256b22": "語者。實語者。不誑語者。以十法界觀之。便是十箇",
    "X88n1646_041:0256b23": "乾坤。佛法界是佛乾坤。菩薩法界是菩薩乾坤。緣",
    "X88n1646_041:0256b24": "覺法界是緣覺乾坤。聲聞法界是聲聞乾坤。此是",
    "X88n1646_041:0256c01": "四聖法界也。即為四聖乾坤。天法界是天乾坤。修",
    "X88n1646_041:0256c02": "羅法界是修羅乾坤。人法界是人乾坤。旁生法界",
    "X88n1646_041:0256c03": "是旁生乾坤。餓鬼法界是餓鬼乾坤。地獄法界是",
    "X88n1646_041:0256c04": "地獄乾坤。此是六凡法界也。即為六凡乾坤。修行",
    "X88n1646_041:0256c05": "到得超凡入聖時候。聖境自然現前。豈非別有一",
    "X88n1646_041:0256c06": "乾坤耶。何以明其證驗。以十法界之因觀之。一念",
    "X88n1646_041:0256c07": "起處於十惡境上生心即是地獄界因。念念不斷",
    "X88n1646_041:0256c08": "便造了地獄乾坤。於慳妬境上生心即是餓鬼界",
    "X88n1646_041:0256c09": "因。念念不斷便造了餓鬼乾坤。於痴婬境上生心",
    "X88n1646_041:0256c10": "即是畜生界因。念念不斷便造了畜生乾坤。於五",
    "X88n1646_041:0256c11": "戒境上生心即是人界因。念念不斷便造了人乾",
    "X88n1646_041:0256c12": "坤。於下品十善境上生心即是修羅界因。念念不",
    "X88n1646_041:0256c13": "斷便造了修羅乾坤。於上品十善境上生心即是",
    "X88n1646_041:0256c14": "天界因。念念不斷便造了天乾坤。於四諦境上生",
    "X88n1646_041:0256c15": "心即是聲聞界因。念念不斷便造了聲聞乾坤。於",
    "X88n1646_041:0256c16": "十二因緣境上生心即是緣覺界因。念念不斷便",
    "X88n1646_041:0256c17": "造了緣覺乾坤。於六度境上生心即是菩薩界因。",
    "X88n1646_041:0256c18": "念念不斷便造了菩薩乾坤。於無上菩提境上生",
    "X88n1646_041:0256c19": "心即是佛界因。念念不斷便造了佛乾坤。由此觀",
    "X88n1646_041:0256c20": "之。從樂邦生心念念不斷。有不往生者乎。有不往",
    "X88n1646_041:0256c21": "生者必其所發之因未真也。必其念佛有間斷也。",
    "X88n1646_041:0256c22": "故曰修行尚少證驗在。讚歎此語。一以堅人決定",
    "X88n1646_041:0256c23": "心。一以發人精進心。"
}