{
    "X12n0274_001:0162b04": "大佛頂首楞嚴經正脉懸示",
    "X12n0274_001:0162b06": "舊解。徒知慕經圓妙。不能曲順經文深研本有圓妙",
    "X12n0274_001:0162b07": "的旨。而乃傍引他家彷彿圓妙之義。以會釋之。故不",
    "X12n0274_001:0162b08": "惟文義了不相合。且將本經元來脉絡悉成紊亂。而",
    "X12n0274_001:0162b09": "首尾不相通貫。故今新疏。但惟奉順佛經。曲搜本意。",
    "X12n0274_001:0162b10": "令其脉絡貫通。則經中本有圓妙深意。豈他家所能",
    "X12n0274_001:0162b11": "比擬。故名正脉。意在此也。然解中判科釋意。大異舊",
    "X12n0274_001:0162b12": "說。恐聞者遽成驚怪。或起嗤笑。故於未解經前。懸遠",
    "X12n0274_001:0162b13": "出示其中要義。導人樂玩。不致廢擲也。章門有二。一",
    "X12n0274_001:0162b14": "申己解由。二法古提綱。今初申己解由者。斯經流通",
    "X12n0274_001:0162b15": "震旦。自唐及今。千有餘載。領其義理。形於文辭者。固",
    "X12n0274_001:0162b16": "不可勝紀。而部帙名家。幾滿十數。天如取九家著作。",
    "X12n0274_001:0162b17": "而會通去取。補以己意。目為十家會解。自謂具眾美。",
    "X12n0274_001:0162b18": "而斷猶豫。義無不盡。人亦服其該博。而復樂其簡要。",
    "X12n0274_001:0162b19": "切中時機。是以交口讚善。而兢相講習。自元末及今。",
    "X12n0274_001:0162b20": "二百餘年。海內慕楞嚴而講聽者。惟知有會解。而他",
    "X12n0274_001:0162b21": "非所尚。故尋經旨者。須從會解中通釋之。有不通者。",
    "X12n0274_001:0162b22": "則歸罪於經之玄奧難明。罕有敢疑註家通達之未",
    "X12n0274_001:0162b23": "盡也。間有略疑議者。則叢口交謗。如悖逆人。此緣尊",
    "X12n0274_001:0162b24": "習之久恒物大情。無怪其然也。若是則解家已多。而",
    "X12n0274_001:0162c01": "會家已定。從之者又紛然宜無復解。而今乃復為是",
    "X12n0274_001:0162c02": "解者。必別有由。不首申之。何以導人進覽乎。又分為",
    "X12n0274_001:0162c03": "四。一曰制疏始終。二曰略遮疑慢。三曰較釋功過。四",
    "X12n0274_001:0162c04": "曰略剖是非。今初制疏始終者。予初業儒。不知佛法",
    "X12n0274_001:0162c05": "為何物。時或加謗。自業師香林公。警以永嘉著作。忽",
    "X12n0274_001:0162c06": "於如來。若識久迷之父母。大加痛悔。即誓出家。然未",
    "X12n0274_001:0162c07": "有深解也。無何入京庠備員。尋求竺典。值友人西野",
    "X12n0274_001:0162c08": "郭居士。惠以是解。如不涉海而得摩尼。欣慶無量。於",
    "X12n0274_001:0162c09": "中恍惚。有省解處。而實不盡通達。時詣青塔無紋師",
    "X12n0274_001:0162c10": "座下。討論之及。徧歷暹公等諸師講肆。兼同參輩。相",
    "X12n0274_001:0162c11": "與折衷。得味漸深。嗜好無厭。頗領萬法惟心之旨。然",
    "X12n0274_001:0162c12": "智見多局促於會解註文。無敢逾越也。自是旁通於",
    "X12n0274_001:0162c13": "性相諸典。放曠於法華義句。華嚴疏鈔。飽飫台首之",
    "X12n0274_001:0162c14": "宗樂。其文義雙暢。無少留難。心光漸啟。迴視會解。遂",
    "X12n0274_001:0162c15": "覺其識見未備臆說多恣。與二大老之家法。頗不相",
    "X12n0274_001:0162c16": "似。自是儒業策之則意倦。釋典對之則神清。心專志",
    "X12n0274_001:0162c17": "定。夢出家而生淨土者。月常十餘番。忽遭骨肉凋敗。",
    "X12n0274_001:0162c18": "屢經喪葬。乃至丁內艱時。居士周姓者。請鎮國寺過",
    "X12n0274_001:0162c19": "夏。與諸上人講四書。時彰德古風。上人出單傳門下。",
    "X12n0274_001:0162c20": "嗣法小山。諳練宗旨。未出世為人。遂強其交易而講",
    "X12n0274_001:0162c21": "再四。乃可相與涵泳四家頌古三師評唱。頗覺胸次",
    "X12n0274_001:0162c22": "豁然。忘言絕思。當下即是虗懷宴如。山河人物。俱如",
    "X12n0274_001:0162c23": "影象。一日詣城中一勳舊曹公家東軒書舍中。偶值",
    "X12n0274_001:0162c24": "無人。攝念靜坐移時。見架上會解一帙。隨取展玩。不",
    "X12n0274_001:0163a01": "知是何境界。忽然眼睛湛朗。心竅畫開。於如來所說。",
    "X12n0274_001:0163a02": "周迴曲折。無不洞見。譬如平日在一大宅中。幽房暗",
    "X12n0274_001:0163a03": "室。曲巷迴廊。東西莫辨。前後難明。今乃忽如升一最",
    "X12n0274_001:0163a04": "高之臺。展目之間。於中纖悉委曲。無不備見。諸註有",
    "X12n0274_001:0163a05": "謬戾本經。如執繩墨較曲直。分寸難隱。於是悲欣交",
    "X12n0274_001:0163a06": "集。就經展拜。如親對如來。身毛皆竪。自誓畢竟出家",
    "X12n0274_001:0163a07": "願祈壽年註經遺世矣。數日間值潞安庠生韓子希",
    "X12n0274_001:0163a08": "曾酷好楞嚴。二十年。徧歷講師。無悅其意者。遂至予",
    "X12n0274_001:0163a09": "前申數難。悉與通釋。韓已異之。及予反難。韓遂瞢然",
    "X12n0274_001:0163a10": "莫曉。一詞莫措。乃大驚服。拜請褁糧謀住。欲延歲月",
    "X12n0274_001:0163a11": "以徧討精微。予知其大家有太行。禪竇可以靜居。以",
    "X12n0274_001:0163a12": "遂出家。註經之事。即吐其意。令先迴俟之。韓不勝慶",
    "X12n0274_001:0163a13": "幸。予次年如約至即下髮。誓閱教十年。以利其器。時",
    "X12n0274_001:0163a14": "萬曆四年丙子冬十月也。因韓子問答。成楞嚴通會",
    "X12n0274_001:0163a15": "四卷。寫本未刊。功多閱教。越四載。南遊不果。迴住北",
    "X12n0274_001:0163a16": "董鎮又二載。為李通府荊山公請住法住寺建華藏",
    "X12n0274_001:0163a17": "閣居之。復越四載。念十年之約已滿。猶未註疏。躊躇",
    "X12n0274_001:0163a18": "間寺眾多病不安。予祝云。願我一身代之。隨即病。逾",
    "X12n0274_001:0163a19": "半月垂危。眷屬圍視。予在昏沉中。覺有人提臂警云",
    "X12n0274_001:0163a20": "佛來矣。予驚起跪西。仰視提警者。觀音也。見佛立於",
    "X12n0274_001:0163a21": "中二大士夾於左右。皆黃金色。光明恍朗各丈餘。予",
    "X12n0274_001:0163a22": "即知其接引往生。遽云往生至願。奈楞嚴舊註雜亂",
    "X12n0274_001:0163a23": "未註疏耳。聞佛琅然語云誠然雜亂。語畢即見三聖",
    "X12n0274_001:0163a24": "皆迴身西去。猶瞻望後身金背及青螺後髮。渺然漸",
    "X12n0274_001:0163b01": "遠。隨開目。身汗如雨。咸問慰之。予備述所見。仍曰予",
    "X12n0274_001:0163b02": "已給假註經。且得不死。汝等勿慮也。眾咸念佛。聲動",
    "X12n0274_001:0163b03": "屋宇。時萬曆丙戌夏六月也。尋漸平復。寺眾果自予",
    "X12n0274_001:0163b04": "寢病時頓安。予感斯瑞大警。至冬十月。禮懺禱觀音",
    "X12n0274_001:0163b05": "加被。遂命筆科經。至歲終而科成。次年春。　安慶賢",
    "X12n0274_001:0163b06": "王。招住城西南隅報恩堂。棲遲十載。其間人事。及內",
    "X12n0274_001:0163b07": "外講期。一切不發。而註經朝夕亦無少輟。至萬曆丙",
    "X12n0274_001:0163b08": "申冬而疏成。次年丁酉仲春。　瀋藩國主命五臺蘆",
    "X12n0274_001:0163b09": "芽山飯僧。遂於蘆芽過夏。而製斯懸判。因紀歲月。以",
    "X12n0274_001:0163b10": "見著疏之始終焉。",
    "X12n0274_001:0163b11": "二略遮疑慢者。非敢要人之敬信也。良以三疑在念。",
    "X12n0274_001:0163b12": "七慢存心。極能礙人之虗懷。阻人之納善。於斯疏釋。",
    "X12n0274_001:0163b13": "必不能隨喜覽受。而或別生譏議。何以成結緣之益",
    "X12n0274_001:0163b14": "乎。故略遮之。以勸隨喜耳。予註疏時。經日既久。難盡",
    "X12n0274_001:0163b15": "隱密風聞。而交謗者不可勝紀。亦有面斥之者。其略",
    "X12n0274_001:0163b16": "云。斯經。古人已解。多學悟兼濟之大人。言從證據。理",
    "X12n0274_001:0163b17": "出自心。故曰後有作者。未之或過也。子何人而敢是",
    "X12n0274_001:0163b18": "非古人。譬始操斧者輙笑公輸。纔調音者遽凌師曠。",
    "X12n0274_001:0163b19": "豈免智者之笑。而末學弗從。將貽愧之無已。請依予",
    "X12n0274_001:0163b20": "言速己之為愈也。予徐謂曰。古人解盡。後人但宜遵",
    "X12n0274_001:0163b21": "之。而不容復解。此誠至教。予當叩謝。但有一問敢對。",
    "X12n0274_001:0163b22": "長者申之乎。即今會解中十家。皆出一時耶。亦有先",
    "X12n0274_001:0163b23": "後耶。彼曰世代相次。前後千年。安謂一時。予曰既有",
    "X12n0274_001:0163b24": "先後。則最初第一家解者。應為古人。即應解盡。而第",
    "X12n0274_001:0163c01": "二家。正當後解之時。全是今人。笑古人解之未盡。即",
    "X12n0274_001:0163c02": "應智者譏之末學悖之。何亦竝行。而不悖乎。何況今",
    "X12n0274_001:0163c03": "十家之解。皆竝行之乎。何又反謂會解最後者為獨",
    "X12n0274_001:0163c04": "善乎。昔清凉謂。聖旨深遠。總遮斯難。子其未究彼文。",
    "X12n0274_001:0163c05": "良以法義無盡佛語甚深。若一人解之即盡。何謂法",
    "X12n0274_001:0163c06": "無盡而語甚深乎。彼引身因各說。佛許無差。此據圓",
    "X12n0274_001:0163c07": "通異門。佛明不別。由此無礙義推。則雖百論竝陳。何",
    "X12n0274_001:0163c08": "妨隨見以共光法施乎。子但究其義之短長。稽其理",
    "X12n0274_001:0163c09": "之當否。不應以古人已解而為拒也。彼復救之曰。諸",
    "X12n0274_001:0163c10": "家解雖疊出。異說多岐。是非未定。容許會通。今已經",
    "X12n0274_001:0163c11": "天如集諸說而辯別之。去取精當。至論已定。況今宗",
    "X12n0274_001:0163c12": "習已久。帖然不疑。何復為此惑亂人心乎。答長水作",
    "X12n0274_001:0163c13": "義海時。前已有數家之解。而長水命名義海。豈不自",
    "X12n0274_001:0163c14": "以為收眾流而集統要乎。且海之取象。尚表其諸義",
    "X12n0274_001:0163c15": "大備無復遺餘矣。況入藏已久。誰不習定。何後世復",
    "X12n0274_001:0163c16": "有會解。方為定論乎。是義海未必收義之盡也。夫會",
    "X12n0274_001:0163c17": "解曾不以義海為足。而復敢更解。今何遽以會解為",
    "X12n0274_001:0163c18": "足。而不敢更解乎。且子謂人已習定。帖然不疑。自子",
    "X12n0274_001:0163c19": "言之耳。此前已有管見。指謫數條。而非議之。已成傳",
    "X12n0274_001:0163c20": "誦。近聞南都有三槐師者。非之為甚。每講全不從於",
    "X12n0274_001:0163c21": "會解。惟說本文。人不盡非。從之者眾。又聞蘇州有人",
    "X12n0274_001:0163c22": "未詳字號。廣辯諸註之非。已刊而未見大行。他如月",
    "X12n0274_001:0163c23": "川之別眼澄印之懸鏡。皆各出己見。而非有局於會",
    "X12n0274_001:0163c24": "解。但皆少分自在之說。未據全文而大飜舊案。近亦",
    "X12n0274_001:0164a01": "有士大夫奉內教而具眼目者。往往愛經之無上。而",
    "X12n0274_001:0164a02": "患註之未善。是足驗佛法深遠寂義難窮。豈一會解",
    "X12n0274_001:0164a03": "所能發盡。特子之智。出會解之下。而無超拔之見。豈",
    "X12n0274_001:0164a04": "可強人人皆如子乎。彼更怫然不悅曰。古人著述者。",
    "X12n0274_001:0164a05": "皆有悟證。或原是聖流。故宜遵之。今子一介凡夫。別",
    "X12n0274_001:0164a06": "無異行傳聞。不滿人心者。未必全無。而顧為此不思",
    "X12n0274_001:0164a07": "議事。我終不之信也。予曰。雖佛至聖。亦不能令人盡",
    "X12n0274_001:0164a08": "信。同世興謗者無數。況異時而異地者乎。子如不信。",
    "X12n0274_001:0164a09": "一任不信。而謂我非聖無異行。且不盡滿人心迹。此",
    "X12n0274_001:0164a10": "數語。未足與議也。子豈謂古之聖智者。皆存聖凡之",
    "X12n0274_001:0164a11": "見。而亦必為顯異之行。以悚動於世乎。且佛以四聖",
    "X12n0274_001:0164a12": "真實之語。不但說人人皆當作佛。而更明眾生本來",
    "X12n0274_001:0164a13": "是佛。有不能信領者。則責之曰。薄德少福人。不自信",
    "X12n0274_001:0164a14": "作佛。故祖師門下。患人高推聖境自輕退屈。極力以",
    "X12n0274_001:0164a15": "剷斯惡見。每每抑古揚今。信口道一句子。便謂超佛",
    "X12n0274_001:0164a16": "越祖之談。意在聖凡情盡魔佛一如。甚至呵佛罵祖。",
    "X12n0274_001:0164a17": "豈得已哉。第緣人人為聖凡之見所覆。偎鄙陋弱。無",
    "X12n0274_001:0164a18": "丈夫氣。則何以負荷祖佛事業。故為是越格之激揚",
    "X12n0274_001:0164a19": "也。是則丈夫兒尚當自信是佛作佛。而順佛語。以發",
    "X12n0274_001:0164a20": "經本旨。吾何以非聖為歉哉。子又疑我無諸異行。豈",
    "X12n0274_001:0164a21": "知牛頭馬祖未悟時各標異行。而悟後無不改轍。乃",
    "X12n0274_001:0164a22": "知不必異行中求。一帶祖門。皆重平實。饑飱困睡悉",
    "X12n0274_001:0164a23": "謂玄微。運水搬柴咸推妙用。且九峯謂紙衣舍利無",
    "X12n0274_001:0164a24": "數。不如當時道得一句。黃蘗見羅漢神通悔不打折",
    "X12n0274_001:0164b01": "脛骨。古人惟重智徹般若。而骸於異行神通者庸夫",
    "X12n0274_001:0164b02": "之見也。且眾生善根。悉不可測。祖師警人疑慢。亦云",
    "X12n0274_001:0164b03": "吾早曾經多劫修。不比等閒相誑惑。子無宿命神通。",
    "X12n0274_001:0164b04": "祗是彷彿見聞人之現生事迹。安知人億劫之修哉。",
    "X12n0274_001:0164b05": "如來金口。親謂信般若者。已於百千佛所。種諸善根。",
    "X12n0274_001:0164b06": "況斯經醍醐至味。能信解之與眾發明。吾豈敢以自",
    "X12n0274_001:0164b07": "輕哉。子不能自信信人。終至於慢人自慢。是誠大可",
    "X12n0274_001:0164b08": "惜也。且人事是非難定。人言真偽無憑。祖師處世業",
    "X12n0274_001:0164b09": "緣飄鼓。是非莫迯。往往遭時貶罰。如妙喜石門等。事",
    "X12n0274_001:0164b10": "迹相類者無數。豈盡滿於當時之人心耶。由此評量。",
    "X12n0274_001:0164b11": "則子之言。豈為允當。大抵娑婆弊惡常態如斯。今子",
    "X12n0274_001:0164b12": "獨推尊於古人。祗為其生不同時也。子若與彼同時。",
    "X12n0274_001:0164b13": "則無以異今日。安能免於子之疑且慢耶。",
    "X12n0274_001:0164b14": "三曰較釋功過。其人聞說。顏色始定。愧謝予曰。承教",
    "X12n0274_001:0164b15": "非但不復疑慢於子。亦不自疑慢矣。但有一意。竊所",
    "X12n0274_001:0164b16": "未安。請更伸之。夫凡著述。因修者易。創始者難。諸師",
    "X12n0274_001:0164b17": "創始製疏。吾輦資之。以曉解經義。佩德不少。聞子亦",
    "X12n0274_001:0164b18": "十年。涵泳於註文之下。而後方起別見。則亦被諸師",
    "X12n0274_001:0164b19": "之澤不淺。今一旦悖之。揚己之智。以掩諸師之美。子",
    "X12n0274_001:0164b20": "其忍為之乎。予撫掌笑曰。子知其小。未明其大。且所",
    "X12n0274_001:0164b21": "謂揚己之智。掩諸師之美。二說皆非也。子惟感諸師",
    "X12n0274_001:0164b22": "資發之德。而蒙昧遮護。曾不念如來無量僧祇之至",
    "X12n0274_001:0164b23": "恩。在所當報。不應以諸師為礙。而避過不敢也。故予",
    "X12n0274_001:0164b24": "凡有一隙之明。窺見佛經。或隱覆晦其妙旨。或支離",
    "X12n0274_001:0164c01": "失其本意。則日夕不安。愧負佛恩。凡以乖佛法旨。則",
    "X12n0274_001:0164c02": "捐道脉而誤眾生。豈忍坐視。而不建白明正。其何以",
    "X12n0274_001:0164c03": "報佛至恩哉。念惟在此。非區區揚己之智也。且子謂",
    "X12n0274_001:0164c04": "掩諸師之美。此語尤非。予之作疏。諸師有毫髮美處。",
    "X12n0274_001:0164c05": "在會解者。則顯標字號。而直書之。未甞暗攘以為己",
    "X12n0274_001:0164c06": "有也。有不當者則略之。而不復言此非掩其美也。泯",
    "X12n0274_001:0164c07": "其是非。不復為智者所指謫也。間有似是而非。恐人",
    "X12n0274_001:0164c08": "不能決於取捨。或復大義所關。不得已而當辯者。但",
    "X12n0274_001:0164c09": "以舊註二字。代其字號。不欲顯其人也。不如是則終",
    "X12n0274_001:0164c10": "將掩佛旨而屈經義。子不忍掩諸師之美。寧忍晦如",
    "X12n0274_001:0164c11": "來之妙乎。當知。違諸師之註。其過則淺。掩如來旨義。",
    "X12n0274_001:0164c12": "其過甚深。以即障眾生之智眼。塞學者之悟門。而辜",
    "X12n0274_001:0164c13": "盡佛恩故也。又護諸師之註。其功則小。闡如來本意。",
    "X12n0274_001:0164c14": "其功則大。以即開智眼啟悟門。而真報佛恩也。且師",
    "X12n0274_001:0164c15": "之作養弟子。豈欲其智盡出於己之下乎。設有此心。",
    "X12n0274_001:0164c16": "即非明師。不足尊也。故宗門謂養子不及父。家門一",
    "X12n0274_001:0164c17": "世衰。又父聞子徤。恨不殺身。凡以其心之公於為法。",
    "X12n0274_001:0164c18": "而不私於顯己也。縱予因初閱會解。於諸師亦有師",
    "X12n0274_001:0164c19": "資之分。而能增盛所傳。補全遺業。雖當仁不讓。略辯",
    "X12n0274_001:0164c20": "是非於一時。實幹蠱無愆。永泯瑕疵於百世。豈諸師",
    "X12n0274_001:0164c21": "本皆赤心為法之高賢。何至但私於顯己。而反不喜",
    "X12n0274_001:0164c22": "於光大其法乎。吾以是而自信。諸師必不深咎。於是",
    "X12n0274_001:0164c23": "疏矣。子將以為何如。",
    "X12n0274_001:0164c24": "四曰略剖是非者。其人至是。乃驚惕曰。如來本意妙",
    "X12n0274_001:0165a01": "旨。豈容一毫隱屈。眾生智眼悟門。安可一日不開。但",
    "X12n0274_001:0165a02": "以不敏亦久聽習會解。殊不覺其有斯欠闕。而聞子",
    "X12n0274_001:0165a03": "作疏。實不信其能更增明。今承示此。實大驚惕。竊恐",
    "X12n0274_001:0165a04": "未必其然耶。子疏隨文長廣。恐一時難徧。敢請略示",
    "X12n0274_001:0165a05": "大端。別其一二得失。使我信及然後進領於全疏爾。",
    "X12n0274_001:0165a06": "予承斯問。斂袂凝神者久之。喟然嘆曰。此其難言也",
    "X12n0274_001:0165a07": "哉。昔清涼申疏別意。亦表難言其略曰。若是非混同。",
    "X12n0274_001:0165a08": "則掩明實而誤後學。若乖差指出。則黷心智而益是",
    "X12n0274_001:0165a09": "非。故撫心五頂。抑托三尊。不獲已而為也。吾不敢妄",
    "X12n0274_001:0165a10": "擬清涼而籌慮難言。實類是矣。今亦仰憑三寶慈威。",
    "X12n0274_001:0165a11": "略申一二。夫舊解無乖。何勞改作。正緣未的。故此重",
    "X12n0274_001:0165a12": "煩。但願深諒予心萬不獲已。非敢逞是非之惡念也。",
    "X12n0274_001:0165a13": "能少加察。脫有相契合處。則將慶幸無以為喻矣。今",
    "X12n0274_001:0165a14": "略開三條。以見大意。",
    "X12n0274_001:0165a15": "第一多種不相應迷。此復有二。一者問答不相應。阿",
    "X12n0274_001:0165a16": "難最初問妙奢摩他三摩禪那。譯人全存梵語。未翻",
    "X12n0274_001:0165a17": "華言。意令智者據經前後本文。兼較他文同異。量定",
    "X12n0274_001:0165a18": "其意爾。今據阿難明敘所恨多聞致誤。已彰捨解求",
    "X12n0274_001:0165a19": "定之情。又惟特請佛所修持。亦顯厭權就實之意。則",
    "X12n0274_001:0165a20": "知所請決是一乘圓融妙定也。諸師以平日所知圓",
    "X12n0274_001:0165a21": "定無有過於天台三止觀者。又復眩於經未來時梵",
    "X12n0274_001:0165a22": "僧懸記止觀同於楞嚴之語。主乎先入之見。輙謂所",
    "X12n0274_001:0165a23": "請決不出此。且以止順於定。而又偏取三止釋之。此",
    "X12n0274_001:0165a24": "即一大迷也。蓋凡問處。隱略未彰。不可造次臆斷。須",
    "X12n0274_001:0165b01": "察下文如來答處。反推之而意可得也。以如來鑑機",
    "X12n0274_001:0165b02": "必問答相應。而不相悖也。今阿難所問。果即天台三",
    "X12n0274_001:0165b03": "止。則如來下答辭義須即與三止功夫相似。而註家",
    "X12n0274_001:0165b04": "仍當指結何處是體真止。何處是方便隨緣止。何處",
    "X12n0274_001:0165b05": "是息二邊分別止。今細揀經文。了無如是義相。而註",
    "X12n0274_001:0165b06": "家亦不更銷歸前問。至於徵心顯見諸文。亦不明其",
    "X12n0274_001:0165b07": "與三止有何干涉。豈問處原是三止。而答處全不相",
    "X12n0274_001:0165b08": "應。則是如來錯答問端。何以為鑒機之教。又即使如",
    "X12n0274_001:0165b09": "來所答全與三止相應。當亦墮於天台所檢過中。以",
    "X12n0274_001:0165b10": "彼明言止觀偏取。如隻翼單輪不能遠到。豈佛會問",
    "X12n0274_001:0165b11": "答。反出天台之下耶。此更不通之甚也。二者科釋不",
    "X12n0274_001:0165b12": "相應迷。此則不但迷於經文。即於自所科釋。亦多自",
    "X12n0274_001:0165b13": "相矛盾。如舊解雖不細分小科。亦略分於三大科。一",
    "X12n0274_001:0165b14": "曰見道。二曰修道。三曰證道。初科既云見道。即應未",
    "X12n0274_001:0165b15": "及說於修道。而修道須有待於下科。及至釋文。往往",
    "X12n0274_001:0165b16": "搜尋三觀。應當即是修道。其實經文元無如是語脉。",
    "X12n0274_001:0165b17": "只是文外強判而順文。豈有教人修三觀之語。縱取",
    "X12n0274_001:0165b18": "一二相似之文。附會說之。殊無情謂。近亦有不撥見",
    "X12n0274_001:0165b19": "道之科而却開大段。以硬派為三觀者。不思見道者",
    "X12n0274_001:0165b20": "開悟理性之謂也。三觀者修進功夫之事也。既說止",
    "X12n0274_001:0165b21": "觀。即是修道。何須判成見道分哉。又若此處早是修",
    "X12n0274_001:0165b22": "道。即是如來但教眾生從三觀而修至下耳根圓通。",
    "X12n0274_001:0165b23": "又何用哉。客曰。吳興有通請別請之判。前之三觀。恐",
    "X12n0274_001:0165b24": "是應其通請深心所修。後之圓通。應其別請初心方",
    "X12n0274_001:0165c01": "便爾。答審如是。即應通前俱科為修分。而於修分。復",
    "X12n0274_001:0165c02": "分為兩科。一應通請之修。二應別請之修。方成彼說。",
    "X12n0274_001:0165c03": "何為同是修義。而乃一科為見道。一科為修道乎。且",
    "X12n0274_001:0165c04": "既分乎淺深二修。則初心者。必先修圓通。後修三觀。",
    "X12n0274_001:0165c05": "敢問。修圓通者。至何位次。始是深心。方可修三觀乎。",
    "X12n0274_001:0165c06": "今據菩薩自敘。從初入流。乃至寂滅現前。了無接修",
    "X12n0274_001:0165c07": "三觀之相。而如來乃謂此根初解先得人空。按位當",
    "X12n0274_001:0165c08": "至七信。齊小羅漢。而菩薩聞所聞盡。似當此位。又曰。",
    "X12n0274_001:0165c09": "空性圓明成法解脫。按位當至八九信位。已超小乘",
    "X12n0274_001:0165c10": "無學。而菩薩空所空滅。似當此位。又云解脫法已俱",
    "X12n0274_001:0165c11": "空不生。按位當至十信滿心。後判無生忍位。按位即",
    "X12n0274_001:0165c12": "當初住。而菩薩寂滅現前。即此位也。是尚未至於深",
    "X12n0274_001:0165c13": "心乎。何亦不見接修三觀之語。豈更在於後位方修",
    "X12n0274_001:0165c14": "耶。然菩薩此位。已超世出世間。發三科無邊妙用。豈",
    "X12n0274_001:0165c15": "天台所說三觀。尚非此等菩薩所能修乎。而今之習",
    "X12n0274_001:0165c16": "三觀者。皆初住以上之菩薩耶。是大不通也。客救曰。",
    "X12n0274_001:0165c17": "彼所謂通者。通十方可修也。所謂別者。別對此方之",
    "X12n0274_001:0165c18": "機也。答曰。諸門通對十方之機。文殊皆了揀。令人捨",
    "X12n0274_001:0165c19": "之。耳門別對此方之機。文殊獨選。令人取之。今三觀",
    "X12n0274_001:0165c20": "若是十方通修之法。非是此方對機之門。即屬文殊",
    "X12n0274_001:0165c21": "所揀。應捨之而不必修。且如來何於最初。即以詳說",
    "X12n0274_001:0165c22": "不對機宜之法乎。是又不通也。又救曰。彼言通者。非",
    "X12n0274_001:0165c23": "通他世界也。或但通此娑婆。深淺位人。均可修之。而",
    "X12n0274_001:0165c24": "言別者。但局初心也。答曰。若依此方。論通則仍是耳",
    "X12n0274_001:0166a01": "門。良以如來密指耳根。為十方薄伽梵一路涅槃門。",
    "X12n0274_001:0166a02": "文殊明選耳門。亦云此是微塵佛一路涅槃門。下復",
    "X12n0274_001:0166a03": "顯其三世如來通修之法。又揀諸門云。非是常修學。",
    "X12n0274_001:0166a04": "淺深同說法。反顯耳門。乃是通常可修之法。淺深同",
    "X12n0274_001:0166a05": "用之門。誰謂圓通但局淺位。而非深位之所修耶。又",
    "X12n0274_001:0166a06": "三觀即通淺位可修。是亦初心方便。何必又指示於",
    "X12n0274_001:0166a07": "耳門。且耳門是深淺通修之法。經有明文。而三觀通",
    "X12n0274_001:0166a08": "於淺深。楞嚴中何文可證耶。當知。迷性定為止觀。而",
    "X12n0274_001:0166a09": "輕圓通為淺修者。皆此等判辭以為迷根矣。痛宜刮",
    "X12n0274_001:0166a10": "洗之。然復有兩種不分辯。一者說理說行不分辨。蓋",
    "X12n0274_001:0166a11": "如來破妄心指妙見。四科明性常住。七大顯性周圓。",
    "X12n0274_001:0166a12": "又十惑三續之本虗。四義四相之元妙。如是乃至圓",
    "X12n0274_001:0166a13": "彰三藏。是皆但以談吾心本具之妙理。而實未及開",
    "X12n0274_001:0166a14": "行門立觀法也。何諸註競判三止觀耶。然則理性與",
    "X12n0274_001:0166a15": "觀行。尚無分辯。安望其發經幽指哉。二者教悟教修",
    "X12n0274_001:0166a16": "不分辯。蓋凡理性不明。解悟未發。則方與種種斷疑",
    "X12n0274_001:0166a17": "重重啟悟。頗費巧辯委曲誘引。而當機方且半疑半",
    "X12n0274_001:0166a18": "信。忽悟忽迷。又且轉辯轉深。愈窮愈妙。直至四卷半",
    "X12n0274_001:0166a19": "文。此理方便圓明。初成解悟。是則以上經文。方以教",
    "X12n0274_001:0166a20": "其解悟。而實未及張設觀門教其進修。註家何敢擅",
    "X12n0274_001:0166a21": "專亂指觀門。令其修習乎。且佛意必待圓解。既開正",
    "X12n0274_001:0166a22": "信。已定當機。自請修進之門。方以別指耳門。為入此",
    "X12n0274_001:0166a23": "理之妙門。仍更推選叮囑。戒其不可雜修諸餘方便。",
    "X12n0274_001:0166a24": "今何於未指耳門之前。亂立三觀。以雜亂人心耶。若",
    "X12n0274_001:0166b01": "此而不謂之公抗佛言謬傳佛旨。吾不信矣。譬如國",
    "X12n0274_001:0166b02": "王將有事於東征。遣一使臣。宣傳敕命。召令諸將聚",
    "X12n0274_001:0166b03": "集闕下。聽候指示廟算神謀。以決東征之勝。使臣妄",
    "X12n0274_001:0166b04": "傳諸將即時起行速往西征。久之。王問使臣。諸將何",
    "X12n0274_001:0166b05": "以不至。使臣對以彼日傳命。即令速往西征久矣。王",
    "X12n0274_001:0166b06": "大震怒。深怪使臣錯傳所命。此亦如是。佛欲專令行",
    "X12n0274_001:0166b07": "人修耳根圓通。如王將有事於東征也。乃先開其妙",
    "X12n0274_001:0166b08": "解。令悟本理。以為圓通入處。如王先欲宣示廟算神",
    "X12n0274_001:0166b09": "謀決東征之勝。註家於未說圓通之前。輙立三觀。令",
    "X12n0274_001:0166b10": "其修習。如使臣妄傳所命令其速往西征也。由是觀",
    "X12n0274_001:0166b11": "之。其為錯誤妄傳也必矣。大抵既釋佛經。即宜確尊",
    "X12n0274_001:0166b12": "佛語。佛本不曾顯立觀門令人修習。何緣妄為指授。",
    "X12n0274_001:0166b13": "更不闕疑耶。客曰。諸師剖判三觀。亦惟據己見得。此",
    "X12n0274_001:0166b14": "處可為空觀。即判為空觀等。亦如王索先陀智臣了",
    "X12n0274_001:0166b15": "達奉之不錯。何必如來顯言止觀而後為觀耶。答審",
    "X12n0274_001:0166b16": "如是。則是佛雖不曾顯立。而實意含。諸師智臣能了",
    "X12n0274_001:0166b17": "達之。今請不必諍此意是否。但問此之三觀當在何",
    "X12n0274_001:0166b18": "時修耶。為復預於圓通前修耶。正當圓通中修耶。更",
    "X12n0274_001:0166b19": "於圓通後修耶。若於圓通前修。則前文即是修道。何",
    "X12n0274_001:0166b20": "判見道。又三觀應是初心方便。圓通當是深心。何圓",
    "X12n0274_001:0166b21": "通又名初心方便。若復正當圓通中修。則聞性本取",
    "X12n0274_001:0166b22": "其體無分別。但一反聞單刀直入。故首廢六識。不用",
    "X12n0274_001:0166b23": "覺觀思惟。偈云。覺觀出思惟。身心不能及。今若加以",
    "X12n0274_001:0166b24": "三觀。則依舊思惟覺觀。安能離於六識。然則如來首",
    "X12n0274_001:0166c01": "破六識。是不當也。若於圓通後修。則其謬當如前深",
    "X12n0274_001:0166c02": "淺位中所辯。是則三時既皆無有用處。何得誣佛意",
    "X12n0274_001:0166c03": "中有同天台之三觀耶。又彼智臣。真解王意。不差不",
    "X12n0274_001:0166c04": "謬。則王當更無改令。即應佛於後文請修之時。惟指",
    "X12n0274_001:0166c05": "前文三觀令修。何必別說反聞為修法耶。今既別說。",
    "X12n0274_001:0166c06": "而不用三觀。足驗前但開示性具理體。非含三觀。而",
    "X12n0274_001:0166c07": "諸師豈真輪王之智臣哉。客曰。既全談性具之理。而",
    "X12n0274_001:0166c08": "非談三觀。如來何故自呼為奢摩他。而又明其是微",
    "X12n0274_001:0166c09": "密觀照耶。答我非撥其畢竟不是止觀。以阿難原本",
    "X12n0274_001:0166c10": "問定。而如來原本答定。則夫止觀定慧。何違於經。但",
    "X12n0274_001:0166c11": "此中說定說觀。名似同於常途。而義實逈別。天台三",
    "X12n0274_001:0166c12": "觀實非其類。故今反復但明其不是天台止觀而已。",
    "X12n0274_001:0166c13": "非竝其本定本觀而總非之也。良以奢摩他微密觀",
    "X12n0274_001:0166c14": "照。若以天台觀意會釋。則甚為障隔經之本旨。請申",
    "X12n0274_001:0166c15": "明之。一者以修障性。蓋經初三卷半文。佛本發揮性",
    "X12n0274_001:0166c16": "定。而諸註竟以天台修意會釋之。則何能使人頓領",
    "X12n0274_001:0166c17": "性定而識取本有家珍耶。客曰。天台三觀。專明性具",
    "X12n0274_001:0166c18": "圓理。極斥權乘偏漸。何言其屬權宗。而全墮修成耶。",
    "X12n0274_001:0166c19": "吾未之聞也。答我亦非是斥天台為權乘而責其偏",
    "X12n0274_001:0166c20": "墮於修成。蓋此師於如來禪中。亦比他家殊勝所說",
    "X12n0274_001:0166c21": "觀門。義亦圓妙。雅合性宗。但較之今經。旨趣逈別。良",
    "X12n0274_001:0166c22": "以台宗三諦三觀三止。敵體相對而立。至於本具理",
    "X12n0274_001:0166c23": "體。全在三諦境中。而三止三觀。但是依性所修之定。",
    "X12n0274_001:0166c24": "非即說性為定也。今經最初三卷半文。發揮自性本",
    "X12n0274_001:0167a01": "具圓融不動之體。即是奢摩他定。而領悟照見於此",
    "X12n0274_001:0167a02": "者。即是微密觀照故。此中語解語悟。則誠有之。而修",
    "X12n0274_001:0167a03": "習全未涉也。今註家鹵莽。不加研究。而竟以修習止",
    "X12n0274_001:0167a04": "觀之意判之。則學者何由而知其為性定哉。客曰。承",
    "X12n0274_001:0167a05": "斯指示。研味經文。是誠說性。而未說修。然則三如來",
    "X12n0274_001:0167a06": "藏作天台之三諦可乎。答諦者理也境也。若謂為三",
    "X12n0274_001:0167a07": "諦。則猶近之而不甚遠。以諦境原擬性具之理而立。",
    "X12n0274_001:0167a08": "如人為父母畵像必相似焉。至於三止三觀。則是依",
    "X12n0274_001:0167a09": "諦理所起修習功夫。如對畵像祭祀恭敬思想。今經",
    "X12n0274_001:0167a10": "所示三如來藏。乃如父母現在生活本身。尚非畵像。",
    "X12n0274_001:0167a11": "可以全同至於祭拜思敬。有何干涉耶。客曰。三諦固",
    "X12n0274_001:0167a12": "說性具之理。三如來藏亦說性具之理。何得三諦但",
    "X12n0274_001:0167a13": "如畵像。而三如來藏便如本身耶。答子如不達此意。",
    "X12n0274_001:0167a14": "則孤負楞嚴多矣。夫三諦但是大師為行人懸擬自",
    "X12n0274_001:0167a15": "心微妙圓融之相。立真立俗立中。而體會須用三觀",
    "X12n0274_001:0167a16": "三止。想像思修。久久方到不思議境。是其初門。若離",
    "X12n0274_001:0167a17": "六識覺觀思惟。莫可措心也。今三如來藏。全不同此。",
    "X12n0274_001:0167a18": "以其的實本體即是眾生現前六根中見色聞聲無",
    "X12n0274_001:0167a19": "分別體故。佛最初開示。首先破除六識。不用一切思",
    "X12n0274_001:0167a20": "惟懸想之心。次乃即於現前眼根中。竪指伸拳。覿面",
    "X12n0274_001:0167a21": "指出朗然湛然無分別見性為心。又復曲指飛光。顯",
    "X12n0274_001:0167a22": "其本不動等。皆是令其當面親見自心故。阿難初悟",
    "X12n0274_001:0167a23": "自敘如失乳兒復見慈母。豈不同於父母現在親身",
    "X12n0274_001:0167a24": "相見。何勞畵像思想哉。若捨父母現身。不行禮敬。反",
    "X12n0274_001:0167b01": "拜畵像。是大顛倒。是則以三如來藏為三諦。尚猶不",
    "X12n0274_001:0167b02": "可。何況迷為三止觀乎。客曰。三如來藏。是展轉入於",
    "X12n0274_001:0167b03": "深妙圓融之極理。何得言最初所示見性即是其體",
    "X12n0274_001:0167b04": "乎。子笑曰。子之迷根其在是乎。諸師正由高推後之",
    "X12n0274_001:0167b05": "藏心。而不達其即前初示見根等性體無有二。直謂",
    "X12n0274_001:0167b06": "離根性而別有。所以修時更不用根性。却擬藏性。立",
    "X12n0274_001:0167b07": "三諦而起三觀。以為圓妙。不知依舊落於識心覺觀",
    "X12n0274_001:0167b08": "思惟之境。失盡經旨。孤盡佛心。今請以喻明之。譬如",
    "X12n0274_001:0167b09": "金獅子被泥所塗。金體全隱。忽有智者。欲以金體顯",
    "X12n0274_001:0167b10": "示於人。將其眼睛擦透露出金色。則人莫不喜躍。更",
    "X12n0274_001:0167b11": "求擦之。由是漸次大開全體光明熾然照耀。然終與",
    "X12n0274_001:0167b12": "初擦眼金。無有異色。亦無異體。由斯喻以詳經旨。炳",
    "X12n0274_001:0167b13": "然可見。則知三如來藏。雖極開顯圓融。全體大用。其",
    "X12n0274_001:0167b14": "與初顯根中見性。安有二體。特以言不頓彰。取次發",
    "X12n0274_001:0167b15": "揮。從微至著。亦如擦金然也。又當知見聞等性。但是",
    "X12n0274_001:0167b16": "藏心之偏名。而實無偏體。如祖師直指人心。亦曰在",
    "X12n0274_001:0167b17": "眼曰見。在耳曰聞。確然是斯旨也。故佛答請修。教其",
    "X12n0274_001:0167b18": "旋倒聞根所聞根性。即是三如來藏性。豈有異體耶。",
    "X12n0274_001:0167b19": "客曰。若是則三諦。尚非三觀。有何交涉。而梵僧。何以",
    "X12n0274_001:0167b20": "預傳斯經同於天台三觀。答此有兩意推度。一者西",
    "X12n0274_001:0167b21": "天東土。人智昏明。亦多彷彿。焉知梵僧不惑於似是",
    "X12n0274_001:0167b22": "而非耶。二者彼或但謂略同天台三諦。則其言非謬。",
    "X12n0274_001:0167b23": "豈必謂其全同三觀乎。特是後人承虗接響。而謬成",
    "X12n0274_001:0167b24": "三觀耳。非梵僧之過也。客曰。阿難問成佛妙定。佛答",
    "X12n0274_001:0167c01": "必是圓定。則奢摩他三摩禪那。須是舉一即三言三",
    "X12n0274_001:0167c02": "即一。方始為圓。今何三名各開。安得為圓定耶。答舊",
    "X12n0274_001:0167c03": "見溺人。原本非淺。何怪子之深惑耶。良以前人性修",
    "X12n0274_001:0167c04": "既不能分。而堅謂決同天台三觀。又見斯定。亦有三",
    "X12n0274_001:0167c05": "名。更不研審甄別其文其義為同與否。但見一名。輙",
    "X12n0274_001:0167c06": "補為三。強謂舉一即三言三即一。秪欲附會台宗圓",
    "X12n0274_001:0167c07": "妙之像而已。跡此而論。不但不知斯定所以為圓之",
    "X12n0274_001:0167c08": "本旨。而台宗應亦未通達也。蓋台宗三觀。要如摩醯",
    "X12n0274_001:0167c09": "天眼。不縱不橫。方始為圓。蓋三皆頓具而無前後故",
    "X12n0274_001:0167c10": "非縱。三皆互攝而不竝列故非橫。今處處兼齊不明",
    "X12n0274_001:0167c11": "統攝。全墮於橫。是則台宗尚未徹知。安望其明斯經",
    "X12n0274_001:0167c12": "旨耶。且台宗中三觀。舉一即三。言三即一。乃大師親",
    "X12n0274_001:0167c13": "口自說。非假傍人註釋。今據如來親口。竝不曾說奢",
    "X12n0274_001:0167c14": "摩他等三名有斯義焉。是皆後人不達斯定圓旨全",
    "X12n0274_001:0167c15": "不係於三名互具。妄擬台定。而立斯見也。客曰。斯定",
    "X12n0274_001:0167c16": "取何意為圓極耶。答三如來藏顯然明白。先由次第",
    "X12n0274_001:0167c17": "開顯。後乃統示圓彰。皆其性本具足。非由修習而然。",
    "X12n0274_001:0167c18": "若就此而明。其舉一即三。言三即一。非縱非橫。極為",
    "X12n0274_001:0167c19": "允當。而圓融極旨。亦未有過於此者。何得捨斯義而",
    "X12n0274_001:0167c20": "謬取三名兼具為圓耶。客曰。的據佛心。約何義而立",
    "X12n0274_001:0167c21": "三名乎。答麤據問處三名似乎無異。眾典尅求答處。",
    "X12n0274_001:0167c22": "三義自見宛爾逈殊。當知。如來約取大定者初中後",
    "X12n0274_001:0167c23": "三時。而立此三名耳。謂約最初開解本具性定。為奢",
    "X12n0274_001:0167c24": "摩他。約中間入此性定。為三摩提。約最後住持修證",
    "X12n0274_001:0168a01": "性定。為禪那。客曰。定之圓旨。既惟在於三如來藏。今",
    "X12n0274_001:0168a02": "經奢摩他中。獨有三藏。應惟奢摩他獨具圓意。後二",
    "X12n0274_001:0168a03": "名中。無有三藏。後應不圓。答諸家之解。前後不相通",
    "X12n0274_001:0168a04": "者。正同子之所惑。將謂後之所談全非前之所示。不",
    "X12n0274_001:0168a05": "知奢摩中是教悟此本有三如來藏。三摩提中是教",
    "X12n0274_001:0168a06": "入此本有三如來藏。禪那中是教住持修證此本有",
    "X12n0274_001:0168a07": "三如來藏。始終通一藏性。豈前有而後無耶。若後之",
    "X12n0274_001:0168a08": "所入所證。非前藏性。則入證之前。何勞廣陳藏性。而",
    "X12n0274_001:0168a09": "解悟之後。所入所證。更是何性乎。大抵舊之解家。於",
    "X12n0274_001:0168a10": "經後分。多不顧前。如談三藏。已早不達其即前初示",
    "X12n0274_001:0168a11": "之根性及說圓通。何曾明其但入藏性及陳諸位。又",
    "X12n0274_001:0168a12": "豈知其牒圓覺而修證藏性乎。不思阿難既以華屋",
    "X12n0274_001:0168a13": "喻前藏性。則圓通所以進華屋之門。而五十五位。所",
    "X12n0274_001:0168a14": "以升華屋之堂。而入華屋之室也。豈離前華屋。而他",
    "X12n0274_001:0168a15": "有所適哉。是則始終既惟一藏性。則始終惟一圓融",
    "X12n0274_001:0168a16": "性定而已。何謂前圓而後不圓乎。辯不相應已竟。二",
    "X12n0274_001:0168a17": "者多種不決定迷。此復有二。一者破識不決定。夫一",
    "X12n0274_001:0168a18": "大時教。權實攸分。全係於用識與不用識也。正以眾",
    "X12n0274_001:0168a19": "生背涅槃。而永沉生死。全由身心二皆錯認。故圓覺",
    "X12n0274_001:0168a20": "云。妄認五蘊四大以為身相。緣塵分別以為心相。是",
    "X12n0274_001:0168a21": "雖二皆錯誤。然身之錯認。人或易曉。心之錯認。人所",
    "X12n0274_001:0168a22": "難知。故六識非心。豈惟界內人天所不覺知。雖出世",
    "X12n0274_001:0168a23": "二乘。亦未了達。至於權教菩薩。雖知別有賴耶。而所",
    "X12n0274_001:0168a24": "取以為觀慧之體者。亦不能外此六識。所謂以生滅",
    "X12n0274_001:0168b01": "心為本修因。終不能取常住果。是以權教極果。但齊",
    "X12n0274_001:0168b02": "圓之二行故。斯楞嚴妙旨。豈惟深處難信難解。即此",
    "X12n0274_001:0168b03": "最初破識一節。即展轉猶豫。不能成決定信。展轉迷",
    "X12n0274_001:0168b04": "混。不能成分明解也。客曰。習楞嚴者。誰不知其最初",
    "X12n0274_001:0168b05": "破識。何有難信難解之相。答子若深信朗解。何不覺",
    "X12n0274_001:0168b06": "舊註之非。曰請示之。曰如佛問阿難最初緣何發心。",
    "X12n0274_001:0168b07": "而阿難答以緣佛相好發心。是佛但欲取其緣相之",
    "X12n0274_001:0168b08": "識破其非心而已。非責其不當執相好為實有也。舊",
    "X12n0274_001:0168b09": "註輙斷之曰。見相實有。生滅宛然。緣此發心。安趨常",
    "X12n0274_001:0168b10": "果。此若是佛本意。則佛向下即當破三十二相。不是",
    "X12n0274_001:0168b11": "如來。仍戒不當執為實有。不當緣此發心。此註方為",
    "X12n0274_001:0168b12": "不謬。今向下了無此意。豈非大錯。又引後文以生滅",
    "X12n0274_001:0168b13": "心為因不獲常果證之。不知彼文正惟斥乎用識之",
    "X12n0274_001:0168b14": "非。豈是責其執相之過。是其前後總迷。盡將破識之",
    "X12n0274_001:0168b15": "旨。轉為破相之宗。豈非迷混。何曾朗解破識非心之",
    "X12n0274_001:0168b16": "正意乎。會解列此註於前。而亦不言其非。後乃補曰。",
    "X12n0274_001:0168b17": "阿難見相。乃緣塵分別之見。其所發心。即妄想攀緣",
    "X12n0274_001:0168b18": "之心。後文七徵八辯重重逐破者此也。夫既知破心。",
    "X12n0274_001:0168b19": "便非破相。何又竝取破相之註乎。是雖似知。而亦未",
    "X12n0274_001:0168b20": "的。故為是兩岐之不決也。豈非猶豫而未成真信乎。",
    "X12n0274_001:0168b21": "且又不當將前在面之眼誤濫後之見性而謂八還",
    "X12n0274_001:0168b22": "辯見亦同七徵逐破。且又將見性。坐以緣塵分別之",
    "X12n0274_001:0168b23": "名。却不知緣塵分別獨識有之。而佛所顯見性。乃白",
    "X12n0274_001:0168b24": "淨無記。竝無緣塵分別之用。如佛云。但如鏡中無別",
    "X12n0274_001:0168c01": "分析是也。此皆法相不明混濫之極。差錯非小。無暇",
    "X12n0274_001:0168c02": "竝明。今且明不知破識之故。舊註又曰。阿難厭多聞",
    "X12n0274_001:0168c03": "而欣妙定。如來欲談是義。先詰妄緣。故問發心見相",
    "X12n0274_001:0168c04": "之由。為止散入寂之本。若觀先詰妄緣。似知破識。而",
    "X12n0274_001:0168c05": "末言為止散入寂之本。則亦知之未的也。良以如來",
    "X12n0274_001:0168c06": "破識。非徒止其緣境散心入於寂定而已。其曰縱滅",
    "X12n0274_001:0168c07": "一切見聞覺知內守幽閒猶為法塵分別影事。又曰。",
    "X12n0274_001:0168c08": "諸修學人。現前雖成九次第定。不得漏盡成阿羅漢。",
    "X12n0274_001:0168c09": "皆由執此妄想誤為真實。是豈但以止散入寂為是",
    "X12n0274_001:0168c10": "乎。當知。佛意要明。此識不論散亂寂定全不是心。但",
    "X12n0274_001:0168c11": "是塵影。無自體性。欲修奢摩等。最初要須捨盡此心",
    "X12n0274_001:0168c12": "而不用。然佛所以必取發心出家之識而破之者。別",
    "X12n0274_001:0168c13": "有深故。自古未明。良以此識勝善劣惡之用最多。破",
    "X12n0274_001:0168c14": "劣惡則必留勝善。破勝善豈復存於劣惡哉。且此識",
    "X12n0274_001:0168c15": "勝善之用。略有五種。一者緣佛色相心。一者緣佛聲",
    "X12n0274_001:0168c16": "教心。三者聞法領悟心。四者止散入寂心。五者界外",
    "X12n0274_001:0168c17": "取證心。此等勝善識心。佛於斯經。總皆破盡。故此首",
    "X12n0274_001:0168c18": "破出家所發之心者。即破第一緣佛色相心也。下文",
    "X12n0274_001:0168c19": "云。如汝今者承聽我法。此則因聲而有分別。即破第",
    "X12n0274_001:0168c20": "二緣佛聲教心也。又下文。阿難不捨悟佛現說法音。",
    "X12n0274_001:0168c21": "佛告此法亦緣乃至緣聲之心。離聲無性。即破第三",
    "X12n0274_001:0168c22": "聞法領悟心也。又下文云。縱滅一切見聞。乃至猶為",
    "X12n0274_001:0168c23": "分別影事。即破第四止散入寂心也。又下文云。現前",
    "X12n0274_001:0168c24": "雖成九次第定。乃至皆由執此誤為真實。即破第五",
    "X12n0274_001:0169a01": "界外取證心也。此五尚皆破除。而其他劣惡者。安有",
    "X12n0274_001:0169a02": "遺餘或。然此更要知佛破意不是為此五用有過差",
    "X12n0274_001:0169a03": "處而破之也。蓋五用仍是勝善功德。有何過差。但人",
    "X12n0274_001:0169a04": "認此發用之識。為真實本心。方為大過。以無邊生死。",
    "X12n0274_001:0169a05": "皆為錯認。此識為心故也。觀佛呵云。咄阿難此非汝",
    "X12n0274_001:0169a06": "心。此是前塵虗妄相想。乃至認賊為子。故受輪轉。方",
    "X12n0274_001:0169a07": "是如來破之本意。但所以必帶五用而破之者。有二",
    "X12n0274_001:0169a08": "意。一者離用。則識無相。從何施破。二者五用。是此識",
    "X12n0274_001:0169a09": "勝善功能。恐人重此功能。遂執悋此識。不能捨盡。故",
    "X12n0274_001:0169a10": "但從此五施破。此而不悋。則妄識捨盡無餘矣。以是",
    "X12n0274_001:0169a11": "意甚深難識故。舊註不達見佛首從見相發心破之。",
    "X12n0274_001:0169a12": "便向發心處。求覓過差。而云見相實有等。豈知破意",
    "X12n0274_001:0169a13": "不在執相為有。但在執識為心耳。是則佛本決定分",
    "X12n0274_001:0169a14": "明。全分破除此心。無毫髮姑息遲留之意。其柰眾生",
    "X12n0274_001:0169a15": "無始劫來執為己心。除此更不知其別有真心極為",
    "X12n0274_001:0169a16": "難捨。雖以如來極力破奪。猶不能生決定信成決定",
    "X12n0274_001:0169a17": "捨。而往復狐疑執悋猶豫者。紛紛皆是。其他不足為",
    "X12n0274_001:0169a18": "怪。至於楞嚴解主。以著述之才。積禪講之習。發心會",
    "X12n0274_001:0169a19": "解。何止三二十年。到此見佛破得此心。太甚反乃救",
    "X12n0274_001:0169a20": "之曰。原夫妄無自性。全體即真。所謂破無所破。無明",
    "X12n0274_001:0169a21": "即明。乃至世尊前云眾生不知真心用諸妄想。今云",
    "X12n0274_001:0169a22": "執此妄想誤為真實。然則妄想果非真心耶。當知法",
    "X12n0274_001:0169a23": "無得失。迷悟在人。若利根惑薄者。了達妄想之體直",
    "X12n0274_001:0169a24": "下便是真心等。此一段言語。縱有理據。不應此處發",
    "X12n0274_001:0169b01": "之置之此處。壞盡楞嚴旨趣。以眾生到此正當執悋",
    "X12n0274_001:0169b02": "狐疑方搖未穩之際。那堪復聞雪上加霜之語。引人",
    "X12n0274_001:0169b03": "多少猶豫。長人多少迷情。蓋如來從經初。費了許多",
    "X12n0274_001:0169b04": "氣力。七番破其無處。覿面呵為非心。極力表其無體。",
    "X12n0274_001:0169b05": "今乃公坑出其全體。又言便是真心。豈不令人依舊",
    "X12n0274_001:0169b06": "成決是真心之見乎。且阿難往復強騰疑辯。到此方",
    "X12n0274_001:0169b07": "纔得箇默然自失。將有撒手放捨消息。末世伶利眾",
    "X12n0274_001:0169b08": "生。聞經到此。亦同此意。若聞此語。寧不依然把住。不",
    "X12n0274_001:0169b09": "肯撒手。將謂如來破斥亦是假意。此識元來即是真",
    "X12n0274_001:0169b10": "心。凡遇順經言破斥者。便以此言遮救。豈但不成決",
    "X12n0274_001:0169b11": "定捨。將復還成決定執矣。寧不壞盡如來之本意乎。",
    "X12n0274_001:0169b12": "客曰。識心若果全妄。畢竟當破。後經四科七大。何又",
    "X12n0274_001:0169b13": "許其同是如來藏心。答天如疑根。正在於此。良由方",
    "X12n0274_001:0169b14": "便平等二門未通達也。方便者決擇意也。平等者普",
    "X12n0274_001:0169b15": "融意也。經初破識全妄。而戒其勿用者。方便門抉擇",
    "X12n0274_001:0169b16": "意也。經後許識亦真。而同稱藏性者。平等門普融意",
    "X12n0274_001:0169b17": "也。順佛旨而不失其序。則二門可互相資。違佛旨而",
    "X12n0274_001:0169b18": "矯拂雜亂。則二門乃互相背。客曰。何謂順旨則互相",
    "X12n0274_001:0169b19": "資。答識雖藏心。而為生死根本。不破除則錯亂修習。",
    "X12n0274_001:0169b20": "蒸沙作飯故。破除所以為入圓方便。又識雖妄本。豈",
    "X12n0274_001:0169b21": "外唯心所現。不融入則心外有法。聖性不通故。融入",
    "X12n0274_001:0169b22": "所以令方便不泥。斯則前後皆但順奉佛言。各成妙",
    "X12n0274_001:0169b23": "旨。豈不互相資乎。客曰。何謂違旨則互相背。答如佛",
    "X12n0274_001:0169b24": "正當決擇之時。則取後平實之意以抗之。曰同為藏",
    "X12n0274_001:0169c01": "心。豈果是妄。何必破除。則妄本堅而真修永塞矣。准",
    "X12n0274_001:0169c02": "此則至後如來融入之時。亦可取前方便之意以抗",
    "X12n0274_001:0169c03": "之。曰生死根本。豈真藏心。何必普收。則方便泥而圓",
    "X12n0274_001:0169c04": "旨永隔矣。是則撥佛前後妙旨。全成自語相違。豈不",
    "X12n0274_001:0169c05": "互相背乎。當知。平等普融收法須盡。方便決擇取捨",
    "X12n0274_001:0169c06": "須嚴。後之普收。初不礙於前之破斥。豈可因後疑前。",
    "X12n0274_001:0169c07": "而不決定依佛破斥乎。若必執後藏心。而疑前非決",
    "X12n0274_001:0169c08": "定破。則水火二大亦是藏心。崇水事火者。即應非決",
    "X12n0274_001:0169c09": "定外道。豈可修楞嚴者亦許其崇水事火耶。是則水",
    "X12n0274_001:0169c10": "火雖藏心。而崇之事之。決墮於邪見。而不成正覺。固",
    "X12n0274_001:0169c11": "決定當破斥也。亦猶六識雖藏心。而用之修之。決滯",
    "X12n0274_001:0169c12": "於生死。而不成菩提。亦決定當破斥也。子何惑乎。客",
    "X12n0274_001:0169c13": "曰。識雖藏心。修終不用。後經身子等。何復依之成六",
    "X12n0274_001:0169c14": "種圓通乎。答此亦諸家蓄疑之一端也。既經文殊揀",
    "X12n0274_001:0169c15": "除。何勞更問。如其不了。可尋後偈文及彼處疏文研",
    "X12n0274_001:0169c16": "之。無不明矣。二者顯見不決定。蓋破識之後。佛本顯",
    "X12n0274_001:0169c17": "見為心。而舊註皆云。前文已破妄心。此下乃破妄見。",
    "X12n0274_001:0169c18": "以顯為破。此非小迷。故須辯之。夫如來既破阿難素",
    "X12n0274_001:0169c19": "所堅執之識。以為非心。則阿難却問如來。何者是寂",
    "X12n0274_001:0169c20": "常妙明之心。而如來此時。要須有箇是心的還他方",
    "X12n0274_001:0169c21": "纔了事。不然即當索之無休。何緣又起破斥。且他將",
    "X12n0274_001:0169c22": "舊執一時放下。單單索要。那箇是心。却破他箇甚麼。",
    "X12n0274_001:0169c23": "若說此時該破。則是連問答說話的次序也。不知道",
    "X12n0274_001:0169c24": "安能發揮佛意。且佛本於眼根中。指與他一段見性。",
    "X12n0274_001:0170a01": "表其有眼無眼。或明或暗。其體恒存。即靈光獨耀。逈",
    "X12n0274_001:0170a02": "脫根塵。不同前心離塵便無自體。末後又申其正義。",
    "X12n0274_001:0170a03": "而判定云。是心非眼。以眾生平日只知此見是眼不",
    "X12n0274_001:0170a04": "知是心。所謂迷己為物。如來斬新指出向他道。你問",
    "X12n0274_001:0170a05": "何者是心。此之見性即是汝心。你如何一向只作眼",
    "X12n0274_001:0170a06": "解。不解是心。你從今當知。此見是心。非是眼也。夫前",
    "X12n0274_001:0170a07": "破彼識非心。今顯此見是心。一非一是。敵體相翻。一",
    "X12n0274_001:0170a08": "破一顯。詞旨灼異。極為分明順暢。亦是問答相應自",
    "X12n0274_001:0170a09": "然語勢。何故千有餘年。諸師齊言。此處是破妄見。且",
    "X12n0274_001:0170a10": "凡有破因有執也。如前識心因人知之分明執之堅",
    "X12n0274_001:0170a11": "固。故方種種破斥。奪其固執。今此見性。阿難示同聲",
    "X12n0274_001:0170a12": "聞。平日竝不知此見是心。誰生執著。却破他箇甚麼。",
    "X12n0274_001:0170a13": "甚無謂也。此方於根中。指出見體。合下共有十大段",
    "X12n0274_001:0170a14": "文。極顯見性不動不滅不還等。如來真慈只要當機",
    "X12n0274_001:0170a15": "者。捨前所執妄識。取此新顯見性。而執持之。認為真",
    "X12n0274_001:0170a16": "實本心。蓋惟恐其不肯執持。豈有破意哉。請觀下文。",
    "X12n0274_001:0170a17": "阿難尚猶重重不肯認取。一則曰。云何得知是我真",
    "X12n0274_001:0170a18": "性。一則曰。見必我真。我今身心。復是何物。一則曰。與",
    "X12n0274_001:0170a19": "先梵志冥諦真我。有何差別。此等疑情翻復不定。如",
    "X12n0274_001:0170a20": "來方與重重決疑重重顯妙。責其不領。勸其執認之",
    "X12n0274_001:0170a21": "不暇。尚敢少加破斥哉。如是展轉十番。俱是顯示見",
    "X12n0274_001:0170a22": "性之意。而諸註總皆迷為破見。而云下文七徵八辨",
    "X12n0274_001:0170a23": "重重逐破者此也。又且詳辯先破妄心後破妄見之",
    "X12n0274_001:0170a24": "故。出其三義。其一謂。心是妄元。復是人執之本。須先",
    "X12n0274_001:0170b01": "破之。而不知人執之本在於第七。今破前六。與彼何",
    "X12n0274_001:0170b02": "干。其二謂。心屬王數。通乎三性。故在前破。見惟眼根。",
    "X12n0274_001:0170b03": "但屬無記。故在後破。此已似將如來所顯見精迷指",
    "X12n0274_001:0170b04": "浮塵色法。故反劣於六識心王。不知如來所顯根中",
    "X12n0274_001:0170b05": "妙性乃陀那細識。即如來藏心。豈反劣於六識哉。近",
    "X12n0274_001:0170b06": "見書冊本中。復將眼根。誤成眼識。若是識字。過犯無",
    "X12n0274_001:0170b07": "邊。蒙昧者尚不知其為誤。亦可嘆哉。其三謂。今破妄",
    "X12n0274_001:0170b08": "見。則引盲人矚暗等。以彰見性不滅。乃至舉手飛光。",
    "X12n0274_001:0170b09": "皆顯性無搖動。此意似謂妄見與見性為二法。於妄",
    "X12n0274_001:0170b10": "見則破之。於見性則彰其不滅。顯其不動。細察如來",
    "X12n0274_001:0170b11": "於盲人矚暗章中。只是於眼根中指出見性。而明其",
    "X12n0274_001:0170b12": "於眼根及明暗了不相干。全體是心而已。更無二法。",
    "X12n0274_001:0170b13": "將指那一句。是說妄見。為當破那一句。是說見性。別",
    "X12n0274_001:0170b14": "為勝法。而當彰顯乎。既謂矚暗飛光。皆是顯見。則盡",
    "X12n0274_001:0170b15": "其文。而皆顯意矣。更取何處為破見乎。且不動既是",
    "X12n0274_001:0170b16": "顯見。則不滅不還等八大科文。皆是顯見。而補註憑",
    "X12n0274_001:0170b17": "何。又將八還辨見類同七徵逐破之文乎。將恐其意",
    "X12n0274_001:0170b18": "即以顯為破耶。然破如彈劾奸邪。顯如舉薦賢德。世",
    "X12n0274_001:0170b19": "間豈有舉薦即是彈劾者乎。通上三義。觀之。則其法",
    "X12n0274_001:0170b20": "相不明。破顯混濫。謬亂顯然。有何難見。似此註文前",
    "X12n0274_001:0170b21": "後極多不勝其辯。見解如此。安望其發明楞嚴之奧",
    "X12n0274_001:0170b22": "旨乎。然則斯經受屈久矣。故不得不略明也。詳其致",
    "X12n0274_001:0170b23": "惑之由。其略有四。一者破識之初因雙徵心目。遂謂",
    "X12n0274_001:0170b24": "佛意竝破心目。上既破心。次當破目。而謂目即見故。",
    "X12n0274_001:0170c01": "因佛舉拳類見。遂言從此皆是破見也。二者佛引盲",
    "X12n0274_001:0170c02": "人矚暗發明見不是眼。恰似破目。遂謂此是破見無",
    "X12n0274_001:0170c03": "疑。三者佛將顯見無還。而先抑揚之云。此見雖非妙",
    "X12n0274_001:0170c04": "精明心。如第二月非是月影。夫初聞雖非妙心。便即",
    "X12n0274_001:0170c05": "不敢認見為心。又聞如第二月。遂疑此見全妄。將謂",
    "X12n0274_001:0170c06": "此見之外別有真心。借見顯之而已。因是遂有心見",
    "X12n0274_001:0170c07": "互顯正顯在心之說。四者十番顯見之後。佛釋見見",
    "X12n0274_001:0170c08": "非見之迷悶。首言輪迴世間皆由二種妄見。遂謂此",
    "X12n0274_001:0170c09": "見全體皆妄。且竝將前十番顯見是心之文。皆總判",
    "X12n0274_001:0170c10": "為破妄見。而言同於七徵種種逐破矣。諸師因此四",
    "X12n0274_001:0170c11": "惑橫於胸中。遂皆齊於舉拳類見章中。總皆標為破",
    "X12n0274_001:0170c12": "斥妄見。標雖標定及至逐文詳釋。又見分明。皆是顯",
    "X12n0274_001:0170c13": "見妙處。却又順佛釋為顯見。遂令學者觀其標處全",
    "X12n0274_001:0170c14": "是破見。看其釋處。却是顯見。而標釋全不相應。破顯",
    "X12n0274_001:0170c15": "兩無決定。又據註則心見宛有二法。考文則心見本",
    "X12n0274_001:0170c16": "不曾分。此四惑乃千載不決之疑根。今試與拔之。其",
    "X12n0274_001:0170c17": "一。破識而乃心目雙徵者。非欲心目竝破也。欲得其",
    "X12n0274_001:0170c18": "所執心處而破之。恐因心不可見而生迯遯故。帶目",
    "X12n0274_001:0170c19": "之可見有定在者。以例顯之。令決說出心之定在如",
    "X12n0274_001:0170c20": "目在面而已。觀佛結問云。惟心與目今何所在。阿難",
    "X12n0274_001:0170c21": "結答云。浮根四塵祗在我面。如是識心實居身內。由",
    "X12n0274_001:0170c22": "是如來既得心所在處。遂破心不在內等。更不提目。",
    "X12n0274_001:0170c23": "可見但是帶言。例顯本無竝破之意。如必執言。目當",
    "X12n0274_001:0170c24": "與心相次而破。則前言識在身內。即破不在身內。前",
    "X12n0274_001:0171a01": "言目在面上。亦應破其不在面上。然文中固無此言。",
    "X12n0274_001:0171a02": "而亦豈有此理乎。是則本此而為破見之由者。決是",
    "X12n0274_001:0171a03": "差誤無疑也。其二。佛引盲人矚暗。但顯眼無而見不",
    "X12n0274_001:0171a04": "曾無。足知見不是眼。既不是眼。便乃是心。所以酧當",
    "X12n0274_001:0171a05": "機索要妙明心也。非以破眼為正意。譬如珠在囊中",
    "X12n0274_001:0171a06": "光透於外。愚者謂囊之光。棄而不取。智者為其倒囊",
    "X12n0274_001:0171a07": "顯珠。令取勿棄。是其正意。惟在顯珠。豈在破囊無光",
    "X12n0274_001:0171a08": "哉。囊如眼。光如見。而珠如心。思之可見。是則但顯見",
    "X12n0274_001:0171a09": "性。非為破眼。而因之以成破見之惑者。是又一差誤",
    "X12n0274_001:0171a10": "矣。其三。佛言。此見雖非妙精明心。如第二月非是月",
    "X12n0274_001:0171a11": "影。此之語意。元非貶詞。乃小抑大揚。勸人認取勿棄",
    "X12n0274_001:0171a12": "之意也。其言雖非妙精明心。小抑之也。蓋上文既已",
    "X12n0274_001:0171a13": "呼為見精明元。則是精明二字。已自現具。良以體極",
    "X12n0274_001:0171a14": "微細故曰精。用常湛靈故曰明。但以體中。尚帶二種",
    "X12n0274_001:0171a15": "顛倒見妄。不曾破除。精明未妙。故言雖非妙精明也。",
    "X12n0274_001:0171a16": "是惟表其已具精明。而但欠一妙。略以抑之。非深貶",
    "X12n0274_001:0171a17": "之也。然小抑之意。明其認取之後尚當除妄。以使精",
    "X12n0274_001:0171a18": "明進極於妙而已。非舍此而別有妙精明也。下言如",
    "X12n0274_001:0171a19": "第二月非是月影者。隨即大揚之也。蓋第二月非離",
    "X12n0274_001:0171a20": "月體。但惟被揑似影而已。非如第三水月真是虗影",
    "X12n0274_001:0171a21": "而非實體矣。此更仍表大勝前來識心。以彼正同水",
    "X12n0274_001:0171a22": "月虗而非實爾。是則喻中月無異體。揑之則為第二",
    "X12n0274_001:0171a23": "月。放之則為第一月。非有一體一影之差。法中心無",
    "X12n0274_001:0171a24": "異體。帶妄則為見精明元。除妄則為妙精明心。亦無",
    "X12n0274_001:0171b01": "一實一虗之別。蓋極令認取而勿疑也。如此領會。方",
    "X12n0274_001:0171b02": "得如來真實語意。以今方欲阿難等認取此見為心",
    "X12n0274_001:0171b03": "故也。諸師不達此意。纔見雖非字面。便與種種明其",
    "X12n0274_001:0171b04": "是妄。似乎離此更別有真。所以舊註迷真為妄。迷顯",
    "X12n0274_001:0171b05": "為破。且又言。因見顯心。雖心見互顯。而正顯在心宛",
    "X12n0274_001:0171b06": "然。迷一體為二體矣。其四。佛明二種見妄者。以根中",
    "X12n0274_001:0171b07": "見性即黎耶體。而本經呼為陀那細識。楞伽言。即如",
    "X12n0274_001:0171b08": "來藏心。以其真妄和合。一切淺智。或迷為非真。或迷",
    "X12n0274_001:0171b09": "為純真。故佛常不開演。今經以無遮大悲。引權入實。",
    "X12n0274_001:0171b10": "始而憫眾生迷此性之非真也。乃於破識之後。極力",
    "X12n0274_001:0171b11": "十番顯其為真。令其認取領荷勿孤負也。終而恐眾",
    "X12n0274_001:0171b12": "生迷此性為純真也。却於顯真之後。略出二妄。示其",
    "X12n0274_001:0171b13": "非真。令其覺悟破除勿眠伏也。是則先顯其真。既不",
    "X12n0274_001:0171b14": "令其迷真為妄。後除其妄。又不令其執妄為真。斯可",
    "X12n0274_001:0171b15": "真與非真二迷雙脫。而後之破除。初不礙於前之顯",
    "X12n0274_001:0171b16": "示。夫何舊註。因其後之略破。遂以昧其前之極顯。而",
    "X12n0274_001:0171b17": "總以判為破妄見。是畢竟墮於非真之迷。而辜負己",
    "X12n0274_001:0171b18": "靈甚矣。豈非又一大錯哉。是則諸師千載於一見性。",
    "X12n0274_001:0171b19": "或標釋兩不相同。或心見析為二體。遂令破顯無定",
    "X12n0274_001:0171b20": "而真妄難憑者。皆由此四惑以為根柢。今既各明其",
    "X12n0274_001:0171b21": "故。而疑根已拔。則顯見為心之旨。庶可以決定無疑",
    "X12n0274_001:0171b22": "哉。總上方知。破識破盡。決定是妄。顯根顯極。決定是",
    "X12n0274_001:0171b23": "真。非有猶豫兩持不決之意。然猶未知此與奢摩他",
    "X12n0274_001:0171b24": "等有何干涉乎。要須說出此意方是破識顯根之故。",
    "X12n0274_001:0171c01": "然前於問答迷中奢摩他內。已略出之。今復重申。正",
    "X12n0274_001:0171c02": "以妙奢摩等。惟明自性本有定體。而識無本定。爭柰",
    "X12n0274_001:0171c03": "當機堅執。故須破盡令捨之也。根具本定。爭奈當機",
    "X12n0274_001:0171c04": "全迷。故須極顯令取之也。仍更當知。用識用根。乃權",
    "X12n0274_001:0171c05": "實之所由分。蓋迷識為心。更別無心。即是權教。覺識",
    "X12n0274_001:0171c06": "非心。別有真心。即是實教。問權實之分。有多因緣。豈",
    "X12n0274_001:0171c07": "獨係於用識用根之別哉。答權實之分。縱有多緣。而",
    "X12n0274_001:0171c08": "心為其總。心是則無所不是。心非則無所不非。且眾",
    "X12n0274_001:0171c09": "生。從無始來。將全法界性海迷成識海。又轉識海而",
    "X12n0274_001:0171c10": "生七浪。即前七轉識也。於前七中。動身發語。惟是第",
    "X12n0274_001:0171c11": "六故。凡夫小乘。豈但迷性海識海。而兩皆不知。亦且",
    "X12n0274_001:0171c12": "於前七轉識中。上不知有第七。下不知辨前五。惟計",
    "X12n0274_001:0171c13": "第六為自心相故。佛出世間。豈不直欲人人皆悟前",
    "X12n0274_001:0171c14": "七非真而直窮識海以還復性海耶。其柰眾生從迷",
    "X12n0274_001:0171c15": "積迷。以歷塵劫。則不可頓覺之也。故華嚴會上。直談",
    "X12n0274_001:0171c16": "緣起即是性起。正明識海即是性海。而二乘在座。如",
    "X12n0274_001:0171c17": "盲如聾。況凡夫乎。佛亦無可柰何。直得俯就機宜。從",
    "X12n0274_001:0171c18": "實施權。且不改其錯認之心。將錯就錯。於人天小乘",
    "X12n0274_001:0171c19": "教中。但立六識為心。故小乘七十五法中。心法惟一",
    "X12n0274_001:0171c20": "也。然此心之用。略分有五。一惡二善三不動四小果",
    "X12n0274_001:0171c21": "五大因。故佛於不能頓悟性海之人。但就此心差別",
    "X12n0274_001:0171c22": "之用。漸次轉之。從劣向勝。一者說人乘及欲界天乘。",
    "X12n0274_001:0171c23": "且轉此心之惡。令遷於善。俾其離三塗苦。得人天樂。",
    "X12n0274_001:0171c24": "二者說上二界天乘。且轉此心之散動。令歸不動。俾",
    "X12n0274_001:0172a01": "其離下界劣福報。得上界增上福報。三者說聲聞緣",
    "X12n0274_001:0172a02": "覺乘。且轉此心之著有。令悟入空理。俾其離三有障。",
    "X12n0274_001:0172a03": "證界外小果。四者立始教大乘。且轉此心愛念小乘。",
    "X12n0274_001:0172a04": "令回向大。俾其捨小果成大因。以權教大乘定慧之",
    "X12n0274_001:0172a05": "體。仍用六識。所謂以生滅心。為本修因。雖轉賴耶。終",
    "X12n0274_001:0172a06": "無實果也。故自阿含以後。般若以前。皆權用此識為",
    "X12n0274_001:0172a07": "心。乃總屬於權。而一切非實。所謂心非而無所不非",
    "X12n0274_001:0172a08": "也。直至法華會上。方總廢前權乘。而立一實教。然當",
    "X12n0274_001:0172a09": "改革之初。頗費斷疑生信之力。不暇細論權實二心。",
    "X12n0274_001:0172a10": "但且除其三乘之名。廢其權許之果而已。斯經在法",
    "X12n0274_001:0172a11": "華之後。大疑已銷。正信已定。却當改其權乘心行。而",
    "X12n0274_001:0172a12": "授以圓實心要。法華云。今所應作惟佛智慧。是也。故",
    "X12n0274_001:0172a13": "今經最初破識心者。改權乘心行也。顯見性者。授圓",
    "X12n0274_001:0172a14": "實心要也。舊註。於破識處。公然救起。則永固權乘心",
    "X12n0274_001:0172a15": "行。於顯見處。迷為破見。則塞絕圓實心宗。破顯雙迷。",
    "X12n0274_001:0172a16": "而斯經妙旨全成靄昧。然則眾生決定正信何由而",
    "X12n0274_001:0172a17": "成。分明道眼何自而開耶。此新疏不得已而作也。此",
    "X12n0274_001:0172a18": "意更合後畢竟廢立科觀之。而義無不盡矣。然又當",
    "X12n0274_001:0172a19": "知。所顯根性。即是識海本。不異於性海。而但帶無明。",
    "X12n0274_001:0172a20": "如二月被揑。眾生捨此。無由見性。故此顯示根性。非",
    "X12n0274_001:0172a21": "但只為經初要義。而全經始終。皆以此為要義。故開",
    "X12n0274_001:0172a22": "示時。從眼根而開。修入時。從耳根而入。諸佛異口同",
    "X12n0274_001:0172a23": "說。生死輪轉解脫涅槃同是六根更非他物。偈中結",
    "X12n0274_001:0172a24": "云。陀那微細識。習氣成瀑流。真非真恐迷。我常不開",
    "X12n0274_001:0172b01": "演。夫陀那即業識別名。然則根中妙性。豈麤淺之法",
    "X12n0274_001:0172b02": "哉。第以微細之真體和合瀑流之妄習。若欲開演。既",
    "X12n0274_001:0172b03": "須顯其真。又須破其非真。而淺智聞之。必成狐疑錯",
    "X12n0274_001:0172b04": "亂。難悟易迷故。寧常不開演也。今經為引權入實。不",
    "X12n0274_001:0172b05": "得已而一開演之。其初十番。極顯其真。其次二見。略",
    "X12n0274_001:0172b06": "破其非真果。然諸註不達全迷顯真。而總標破妄破",
    "X12n0274_001:0172b07": "顯。既以無定真妄。竟以難憑。於見於心。一異莫決。竟",
    "X12n0274_001:0172b08": "皆墮於非真之迷。而卒不敢領見為心矣。聖言懸記。",
    "X12n0274_001:0172b09": "豈有毫髮之虗設哉。",
    "X12n0274_001:0172b10": "三者結略指廣。夫經初略以舉上二迷。實經旨中最",
    "X12n0274_001:0172b11": "大關要。尚皆未明。其餘節節巨細等殊。豈能盡舉。疏",
    "X12n0274_001:0172b12": "中於是非易了者。默密改正。不復對辯。具眼者涇渭",
    "X12n0274_001:0172b13": "自分。亦有是非淆亂。不容隱默者。辯正。現於疏中。略",
    "X12n0274_001:0172b14": "其大節。如垂手倒正之訛。五重結歸之謬。進退合明",
    "X12n0274_001:0172b15": "之錯。不歷僧祇之疑。忽生相續之無分。三細六麤之",
    "X12n0274_001:0172b16": "倒亂。四義三藏之無歸。二決定義未達。不出前二根",
    "X12n0274_001:0172b17": "本。別索結元。豈知即是不領六根。知見二字。非惟不",
    "X12n0274_001:0172b18": "直釋為六根。而註文空有真妄之偏墮。偈文則直妄",
    "X12n0274_001:0172b19": "空有之俱非。豈有長行偈頌之照應哉。六解一亡與",
    "X12n0274_001:0172b20": "舒結倫次。非惟分答不明。而佛言有次。註言無次。不",
    "X12n0274_001:0172b21": "達竪論非橫。豈有經文註文之一旨哉。二十四聖。謬",
    "X12n0274_001:0172b22": "分大小。二十四門。橫執淺深。耳根聞性。非惟不知即",
    "X12n0274_001:0172b23": "前三藏之心。而三空六結悉未明也。三決定義但了",
    "X12n0274_001:0172b24": "戒詳。而不知道場定慧即耳根圓通也。眾生顛倒。不",
    "X12n0274_001:0172c01": "知由見思而結業為因也。世界顛倒。不知自遠塵而",
    "X12n0274_001:0172c02": "迫近成果也。亦是由離知而合著成苦也。三種漸次",
    "X12n0274_001:0172c03": "不知但加戒。而仍是圓通住前十心。妄撥孤山註而",
    "X12n0274_001:0172c04": "謬非初住。仍未了十心即五根五力。十住全生入佛",
    "X12n0274_001:0172c05": "家。十行不出六度。十向豈越三處。四加乃心佛之即",
    "X12n0274_001:0172c06": "非。十地但理性之顯發。凡此悉不與舊解雷同。皆其",
    "X12n0274_001:0172c07": "大段總意。其餘科斷之差殊。字句之別異。殆不可盡",
    "X12n0274_001:0172c08": "述。是在智者之疎觀而必無遺照矣。當知重疏之作",
    "X12n0274_001:0172c09": "端。為惜佛旨之蓁蕪。愍後學之蔽塞。深有不忍祕吝",
    "X12n0274_001:0172c10": "所知而竟負佛恩之加被。故不避譏誚。而重製斯疏",
    "X12n0274_001:0172c11": "焉。非敢沽名長慢。強倒是非以自貽生死之長患也。",
    "X12n0274_001:0172c12": "所冀知音冥契。心一見同者。願相印證。而高智異見。",
    "X12n0274_001:0172c13": "不盡投合者。幸教示之勿吝爾。申己解由已竟。二法",
    "X12n0274_001:0172c14": "古提綱者。法古人之程式。提經中之大綱也。詳夫如",
    "X12n0274_001:0172c15": "來五時設教。藏乘所收。有無量差別法門。無量差別",
    "X12n0274_001:0172c16": "因緣。乃至理趣淺深。機宜利鈍等。種種不同。今釋斯",
    "X12n0274_001:0172c17": "經。若不解前懸判分明。則如上諸事。鮮不迷惑。是故。",
    "X12n0274_001:0172c18": "解家於經前懸敘。乃一定法則也。然準古諸師。多於",
    "X12n0274_001:0172c19": "解前。作十門分別。序次名目。亦多相似。而不無小異。",
    "X12n0274_001:0172c20": "故茲列數雖遵於古。而序目實不盡同。亦各隨所見",
    "X12n0274_001:0172c21": "而已。一確定說時。二藏乘分攝。三因緣所為。四義理",
    "X12n0274_001:0172c22": "分劑。五教所被機。六能詮教體。七宗趣通別。八科判",
    "X12n0274_001:0172c23": "援引。九通釋名題。十別解文義。今初確定說時者。良",
    "X12n0274_001:0172c24": "由諸師。因一二別典所傳事迹。稍不投合。遂於斯經。",
    "X12n0274_001:0173a01": "異說紛然。判時不定。既說時未定。則權實難分。而因",
    "X12n0274_001:0173a02": "緣所起。及藏教收攝等。悉不可定。故今首以定說時",
    "X12n0274_001:0173a03": "也。說時既定。則權實攸分。而諸門判屬。皆無猶豫矣。",
    "X12n0274_001:0173a04": "夫凡時懸曠古。地隔遐方者。其事迹多不可以考定。",
    "X12n0274_001:0173a05": "如此方上古今世殊邦訛傳交互不可考據之事何",
    "X12n0274_001:0173a06": "限。況西天佛世時與地。皆懸隔之甚。而欲於參差不",
    "X12n0274_001:0173a07": "備之梵文以求考據之真。不亦難哉。故事迹有不合",
    "X12n0274_001:0173a08": "者。擲之不必泥也。至於聖經本文。密籍威靈。外資賢",
    "X12n0274_001:0173a09": "哲。譯翻詳備。文義皎然。若但據此。以甄分權實量。定",
    "X12n0274_001:0173a10": "說時。無不可以意得者。奚可以一匿王父子為難哉。",
    "X12n0274_001:0173a11": "今據經中明文了義。阿難以二乘求成佛道。滿慈以",
    "X12n0274_001:0173a12": "羅漢歇即菩提。十二類生與六十聖位。敵體相翻。初",
    "X12n0274_001:0173a13": "無五性分半之拘限。而顧有疑其在法華前以至下",
    "X12n0274_001:0173a14": "淪於方等般若者。則是法華以前。小乘已無化城之",
    "X12n0274_001:0173a15": "滯異生皆許成佛。及至說法華時。復有何權可開何",
    "X12n0274_001:0173a16": "實可顯哉。況顯言耶輸陀羅已蒙授記。若非法華在",
    "X12n0274_001:0173a17": "前與之授記。復是何時與之授記耶。又出現惟為知",
    "X12n0274_001:0173a18": "見。惟佛究盡實相。法華已前。聲聞未蒙與說也。斯經",
    "X12n0274_001:0173a19": "實相三出知見四稱。若在法華之前。則是前此已向",
    "X12n0274_001:0173a20": "聲聞屢說法華。何謂聞所未聞乎。凡此文義炳著。是",
    "X12n0274_001:0173a21": "可見其在法華之後無疑矣。而智圓諸師。判在法華",
    "X12n0274_001:0173a22": "涅槃之間。當必見同於此。安可以區區事迹而妄非",
    "X12n0274_001:0173a23": "之哉。或曰。法華但為會融一類執權迷實之二乘而",
    "X12n0274_001:0173a24": "已。故全是二乘當機。非謂法華以前絕無大乘實義",
    "X12n0274_001:0173b01": "之教。如淨名勝鬘般若等經。皆談佛性真常之理。俱",
    "X12n0274_001:0173b02": "在法華之前。安知楞嚴不是此類。故諸師判為方等",
    "X12n0274_001:0173b03": "般若。亦非無見而然也。子何必非之。而定判為法華",
    "X12n0274_001:0173b04": "之後乎。答法華以前。雖不無實教。而實未面許聲聞",
    "X12n0274_001:0173b05": "修大作佛。故聲聞非但未敢公請修佛。而如來亦不",
    "X12n0274_001:0173b06": "與之顯說真要。以是菩薩屢騰敗種之譏。二乘每抱",
    "X12n0274_001:0173b07": "絕分之痛。是則方等般若。實雖具而權未開也。直至",
    "X12n0274_001:0173b08": "法華。方許進修普成佛道。而身子等敘昔未聞之意。",
    "X12n0274_001:0173b09": "在文可考。今斯經同法華。全以聲聞當機。故慶喜滿",
    "X12n0274_001:0173b10": "慈所請者。皆圓實之妙門。而如來菩薩所演者。悉成",
    "X12n0274_001:0173b11": "佛之真要。方等般若中。安有如是問答。若強判於法",
    "X12n0274_001:0173b12": "華之前。則是先已開許聲聞捨擲小乘修習佛道。至",
    "X12n0274_001:0173b13": "法華。而身子何言但教菩薩不為我等說斯真。要失",
    "X12n0274_001:0173b14": "於如來無量知見甚自感傷。又自從事佛來未聞如",
    "X12n0274_001:0173b15": "是說。是皆何所為而云然乎。縱令巧言曲救。終難銷",
    "X12n0274_001:0173b16": "會耶輸授記之時。然則斯經決定法華之後。始於上",
    "X12n0274_001:0173b17": "之諸義。為不乖背。學者幸勿多疑。但依智圓諸師所",
    "X12n0274_001:0173b18": "判為正。問匿王父子雖不足泥。但經初匿王現在而",
    "X12n0274_001:0173b19": "經尾琉璃已墮。斯經一期何太時長。宜其眾疑不決。",
    "X12n0274_001:0173b20": "幸勿擲之。一為剖析。以拔疑根焉。答古德已言。經非",
    "X12n0274_001:0173b21": "一會。前後異時。結集收之。類為一聚。自足斷疑。何勞",
    "X12n0274_001:0173b22": "多問。況法華涅槃中間。八年之久。何事不變。且匿王",
    "X12n0274_001:0173b23": "垂老。豈當佛之早年。須在法華之後。更後七八年間。",
    "X12n0274_001:0173b24": "琉璃逆事。何不可畢。但判經兩會。不曾的指其處。今",
    "X12n0274_001:0173c01": "疑當在結經之後。阿難請談七趣。如來自說五魔之",
    "X12n0274_001:0173c02": "處。全似後會別說。以前大定三名。連答經之五號。結",
    "X12n0274_001:0173c03": "終文勢連環。豈可中斷至於七趣五魔。自是經外別",
    "X12n0274_001:0173c04": "義。若齊此另為一會。文固判然可見。而匿王父子之",
    "X12n0274_001:0173c05": "疑。亦渙然冰釋矣。二藏乘分攝者。良以說時既在法",
    "X12n0274_001:0173c06": "華之後。則醍醐上味。越彼二酥。而藏教所歸。有何難",
    "X12n0274_001:0173c07": "辯。然古德謂三藏確論所詮。從正而不從兼。取多分",
    "X12n0274_001:0173c08": "而不取少分。則經詮定學。律詮戒學。論詮慧學。而斯",
    "X12n0274_001:0173c09": "經多談大定。正詮定學。雖有少分起行之戒論議之",
    "X12n0274_001:0173c10": "慧。是但所兼而非正也。故知斯經三藏之中。修多羅",
    "X12n0274_001:0173c11": "攝。至於二藏。定屬菩薩。而不屬聲聞。以當機所請純",
    "X12n0274_001:0173c12": "是菩薩行也。又雖兼說呪心名標灌頂。而啟悟修證",
    "X12n0274_001:0173c13": "顯文較密。過數十倍。亦但以密助顯而已。非祕藏所",
    "X12n0274_001:0173c14": "收也。若此攝彼。皆可傍兼。兼餘可知。而聲聞亦兼者。",
    "X12n0274_001:0173c15": "以不廢聲聞戒及小異名故。乘攝則正惟同教一乘。",
    "X12n0274_001:0173c16": "而兼屬別教一乘。若此攝彼。則三五俱該。如四重三",
    "X12n0274_001:0173c17": "漸乃至七趣因果俱彰。尚不遺人天。何況餘乘十二",
    "X12n0274_001:0173c18": "分中。長水謂。契經方廣二分所攝。攝彼如前。此中藏",
    "X12n0274_001:0173c19": "攝。擬於起信。而乘分法於濬師。三因緣所為者。現見",
    "X12n0274_001:0173c20": "世間。凡舉一事。必有所為因緣。況佛大教。豈無所為",
    "X12n0274_001:0173c21": "而然耶。古德謂。須彌山王。非小因緣之所能動。亦非",
    "X12n0274_001:0173c22": "少因緣之所能動。佛所說經。亦復如是。準清涼解華",
    "X12n0274_001:0173c23": "嚴因緣。各有十科。詳其所開之緣。大同六種成就等",
    "X12n0274_001:0173c24": "意。斯則入經自解。今不更開。長水所著本經因緣。有",
    "X12n0274_001:0174a01": "總有別。別中多遵賢首。斯解總雖同彼。而別則多殊。",
    "X12n0274_001:0174a02": "今夫總者。謂佛諸教。總為酬因酬請顯理度生。所顯",
    "X12n0274_001:0174a03": "之理。即佛知見。眾生等有。迷不自知。故淪生死。佛於",
    "X12n0274_001:0174a04": "因中悟此發願成佛普示故。今五時諸教。雖言有權",
    "X12n0274_001:0174a05": "實顯有遲速。而意中所主。惟為此一大事因緣故。此",
    "X12n0274_001:0174a06": "為諸教總因緣也。別亦有十。一者畢竟廢立故。二者",
    "X12n0274_001:0174a07": "的指知見故。三者發揮實相故。四者改無常見故。五",
    "X12n0274_001:0174a08": "者引入佛慧故。六者示真實定故。七者直指人心故。",
    "X12n0274_001:0174a09": "八者雙示二門故。九者極勸實證故。十者嚴護邪思",
    "X12n0274_001:0174a10": "故。應知。此之十門。逈不同於長水義海中舊所立因",
    "X12n0274_001:0174a11": "緣。今初畢竟廢立者。以法華雖曰廢權。亦但廢其三",
    "X12n0274_001:0174a12": "乘之名及所許之果相。明其無三無果。而已立實者。",
    "X12n0274_001:0174a13": "亦但明其惟有一乘。而普許修佛成佛。無復分半之",
    "X12n0274_001:0174a14": "拘限。其曰汝等皆是菩薩。亦惟授以大乘名字而已。",
    "X12n0274_001:0174a15": "是則三乘之心行未改。則非畢竟廢權。一乘之心要",
    "X12n0274_001:0174a16": "未授。則非畢竟立實也。正由四十年來已定之說一",
    "X12n0274_001:0174a17": "旦更張。人心慌越疑網重重。且與破裂稍得信領。便",
    "X12n0274_001:0174a18": "且極力苦勸流通。以定其志。故彼經不暇細除心行",
    "X12n0274_001:0174a19": "及別授心要也。直至斯經。方與畢竟終其廢立之實",
    "X12n0274_001:0174a20": "焉。良以權實雖有多種差別。而所用之心。以為本修",
    "X12n0274_001:0174a21": "因者。乃其差別之要也。故斯經。初中後。重重與之。判",
    "X12n0274_001:0174a22": "決權實。二種行人。所用之心。大有不同。令其決定捨",
    "X12n0274_001:0174a23": "權取實。如最初判云。一切眾生。生死相續。皆由不知",
    "X12n0274_001:0174a24": "常住真心。用諸妄想。是則一切眾生。竝該權小。生死",
    "X12n0274_001:0174b01": "相續。變易同倫。故知妄想者。權人所用之心也。常住",
    "X12n0274_001:0174b02": "真心者。實人所用之心也。此猶隱略。須待釋明。至後",
    "X12n0274_001:0174b03": "剖判二種根本。乃大分明。不勞補釋。文云。一切眾生。",
    "X12n0274_001:0174b04": "業種自然。諸修行人。不成無上菩提。乃至別成權小",
    "X12n0274_001:0174b05": "魔外。皆由不知二種根本。錯亂修習。猶如煑沙作飯。",
    "X12n0274_001:0174b06": "塵劫無成。一者生死根本。即汝今用攀緣心為自性",
    "X12n0274_001:0174b07": "者。二者菩提涅槃元清淨體。則汝今識精元明。能生",
    "X12n0274_001:0174b08": "諸緣。緣所遺者。向下所破識心。令其捨之者。斥妄根",
    "X12n0274_001:0174b09": "本也。指與根性。令其用之者。授真根本也。惜舊註。於",
    "X12n0274_001:0174b10": "真根本。全不達其即下所指與之見精。以舊註齊指",
    "X12n0274_001:0174b11": "見處皆誤判為破妄見故也。詳究如來剖判語意。則",
    "X12n0274_001:0174b12": "知一切權人之所以為權者。由其錯用識心為本修",
    "X12n0274_001:0174b13": "因也。若不斥之令捨。則令法華徒廢權之名字。而心",
    "X12n0274_001:0174b14": "行不改。依舊蒸沙作飯。豈畢竟廢之耶。實人之所以",
    "X12n0274_001:0174b15": "為實者。由其能用根性為本修因也。若不授之令用。",
    "X12n0274_001:0174b16": "則令法華徒立實之名字。而常心不用。依舊終無實",
    "X12n0274_001:0174b17": "果。豈畢竟立之耶。至三摩提中。二決定義。依舊將前",
    "X12n0274_001:0174b18": "二本。應擇去者決定去之。應取用者決定用之而已。",
    "X12n0274_001:0174b19": "但第一決定。即兼去妄用真二義。其所辯生滅心不",
    "X12n0274_001:0174b20": "可以為本修因者。即前攀緣識心。況下明言先擇生",
    "X12n0274_001:0174b21": "死根本。即去妄本也。而於前名字。絲毫未改。舊註不",
    "X12n0274_001:0174b22": "能略照佛言。輙取近文。釋為五濁業用。又其令依不",
    "X12n0274_001:0174b23": "生滅圓湛之性。即用真本也。而舊註又別釋為三止",
    "X12n0274_001:0174b24": "觀。全與前文無干。遂令悟修不成一貫。而後學永迷",
    "X12n0274_001:0174c01": "也。至於第二決定。但令決用真本而加詳爾。且下文",
    "X12n0274_001:0174c02": "引諸佛證明。識性虗妄。猶若空華。生死涅槃。皆惟根",
    "X12n0274_001:0174c03": "性。及至選圓通時。畢竟惟用聞根而已。是皆所以改",
    "X12n0274_001:0174c04": "權人之心行。而授圓實之真本也。當知如來正為畢",
    "X12n0274_001:0174c05": "竟廢權畢竟立實。故說斯經。二的指知見者。總因緣",
    "X12n0274_001:0174c06": "中。雖言諸教皆具。而權宗但是隱覆曲談。非顯了說。",
    "X12n0274_001:0174c07": "法華以後。方是顯談。其奈開顯之初。且但題破名字",
    "X12n0274_001:0174c08": "未暇的實詳指。不暇之故。前文已說。因此解家各隨",
    "X12n0274_001:0174c09": "己意釋之。如以三智五眼為知見。則偏就果德為言。",
    "X12n0274_001:0174c10": "而不詳佛開示悟入語意雙含性具修成兩義。古德",
    "X12n0274_001:0174c11": "釋此多惟取義。而不曲意尋文。苟皆依義而不依文。",
    "X12n0274_001:0174c12": "將使聖言但具義無礙而不具辭無礙也。烏乎可哉。",
    "X12n0274_001:0174c13": "今據經本文云。欲令眾生開佛知見。使得清淨故。欲",
    "X12n0274_001:0174c14": "示眾生佛之知見故。欲令眾生悟佛知見故。欲令眾",
    "X12n0274_001:0174c15": "生入佛知見道故。字義多少句句不同。豈可一槩取",
    "X12n0274_001:0174c16": "義自在。而更不顧義之所安乎。今有私解。來哲審之。",
    "X12n0274_001:0174c17": "知見二字。楞嚴中佛自指明。今且伸明諸句不齊之",
    "X12n0274_001:0174c18": "故。啟閉曰開。佛知見三字。應指眾生性具本有知見。",
    "X12n0274_001:0174c19": "即佛知見。持業釋也。但為迷倒封閉故。開令顯現。復",
    "X12n0274_001:0174c20": "加使得清淨四字。足顯乃是在迷之體不開。未即清",
    "X12n0274_001:0174c21": "淨。揀異修成不更使淨也。然一開即永離迷倒之封",
    "X12n0274_001:0174c22": "閉。是謂清淨矣。出告曰示。謂出己所有。以昭告於人",
    "X12n0274_001:0174c23": "也。佛之知見。即釋尊與諸佛。修證已成果德上之知",
    "X12n0274_001:0174c24": "見。依主釋也。蓋眾生惟有性具知見。而未逮修成知",
    "X12n0274_001:0175a01": "見。若但開其性具。而不示修成。則終無究竟。故就己",
    "X12n0274_001:0175a02": "修證。以示諸佛之知見焉。自惺曰悟。承上開顯本有。",
    "X12n0274_001:0175a03": "而自悟性具之知見也。親到曰入。知見道者。修證果",
    "X12n0274_001:0175a04": "上知見之門路也。例如道諦承上告示修成而親到",
    "X12n0274_001:0175a05": "修證境界矣。前二在教。後二在機。一三屬性具。而二",
    "X12n0274_001:0175a06": "四屬修成也。至於知見。惟楞嚴方以的指六根中性",
    "X12n0274_001:0175a07": "是也。如五卷諸佛同聲證云。生死涅槃。同汝六根。更",
    "X12n0274_001:0175a08": "非他物。及釋尊自解云。知見立知即無明本。知見無",
    "X12n0274_001:0175a09": "見斯即涅槃。云何是中更容他物。是顯然以根性為",
    "X12n0274_001:0175a10": "知見也。但近示初修。雖似但惟發端於根性。及至漸",
    "X12n0274_001:0175a11": "次開顯。到於究竟。即是如來藏性。非佛知見而何哉。",
    "X12n0274_001:0175a12": "若以開示悟入。而考斯經。從初發明見性。至七大徧",
    "X12n0274_001:0175a13": "周。令其知真本有。即開啟性具之知見也。自問云何",
    "X12n0274_001:0175a14": "忽生。答至三種相續。令其達妄本空。即使得清淨也。",
    "X12n0274_001:0175a15": "自辯五大相陵。答至三如來藏即告示如來自所修",
    "X12n0274_001:0175a16": "成之知見。中間文云。我以不滅不生。合如來藏。乃至",
    "X12n0274_001:0175a17": "於中一為無量等。四交徹意。即究竟知見之大用。又",
    "X12n0274_001:0175a18": "云。如來藏心。非一切即一切。乃至離即離非。三圓融",
    "X12n0274_001:0175a19": "意。即究竟知見之全體。此文明是如來出己果德。以",
    "X12n0274_001:0175a20": "勵眾生。由性具而尅此成功。恰合法華欲示眾生佛",
    "X12n0274_001:0175a21": "之知見。觀其結云。如何三有眾生出世二乘。以所知",
    "X12n0274_001:0175a22": "心。測度如來無上菩提。用世語言。入佛知見。可驗上",
    "X12n0274_001:0175a23": "文皆是說佛知見也。若論語佛知見。單約於機。則後",
    "X12n0274_001:0175a24": "別無文。不離開示之下。前云。各各自知心徧十方等。",
    "X12n0274_001:0175b01": "後云疑惑銷除心悟實相等。皆是也。至於入佛知見。",
    "X12n0274_001:0175b02": "雖亦約機。若連欲令二字讀之。兼是教意。斯經三摩",
    "X12n0274_001:0175b03": "提之契入禪那之修證。皆是欲令眾生入佛知見也。",
    "X12n0274_001:0175b04": "蓋悟人守悟。不依方便。從修證門。則終不得入故也。",
    "X12n0274_001:0175b05": "此是約教論入。若約機入。則圓通偈終聽眾進證等",
    "X12n0274_001:0175b06": "三位結經名後當機增位於二果。是也。是則如來知",
    "X12n0274_001:0175b07": "見。極於三藏圓融。四用交徹。究其性具實體。秪在眾",
    "X12n0274_001:0175b08": "生六根門頭。誠亦難信。無怪諸師於指見是心處。皆",
    "X12n0274_001:0175b09": "誤釋為破妄見也。佛為特指如來知見即是眾生根",
    "X12n0274_001:0175b10": "性。故說斯經。三發揮實相者。法華云。惟佛與佛。乃能",
    "X12n0274_001:0175b11": "究盡諸法實相。而亦未及顯彰何為實相。雖歷舉相",
    "X12n0274_001:0175b12": "性體力作因緣果報本末究竟等。此亦但是盡舉諸",
    "X12n0274_001:0175b13": "法差別之相。渾以如是標之。其旨隱而未彰。天台變",
    "X12n0274_001:0175b14": "文。釋為三諦圓融。自是解家之意。非佛自所發明。今",
    "X12n0274_001:0175b15": "經三番。明標實相。顯發無遺。一者於二種顛倒見妄",
    "X12n0274_001:0175b16": "之先首。責聲聞不達實相。足知向下剖開妄見所出",
    "X12n0274_001:0175b17": "真見。乃至陰等四科所顯如來藏性。是即究諸法實",
    "X12n0274_001:0175b18": "相也。二者七大之前。許令當來修大乘者通達實相。",
    "X12n0274_001:0175b19": "足知向下所明七大藏性。清淨本然。周徧法界。是即",
    "X12n0274_001:0175b20": "究諸法實相也。三者於四卷中。正答滿慈。兼示阿難",
    "X12n0274_001:0175b21": "之後。乃結聽眾心悟實相。足知上所談者。生續本空",
    "X12n0274_001:0175b22": "性相無礙。即究諸法實相矣。問此與知見何別。又據",
    "X12n0274_001:0175b23": "所引之文。既皆取其所顯之性。何不即云實性。而必",
    "X12n0274_001:0175b24": "曰實相乎。答知見實相。約心約法。為門各殊。當知。尅",
    "X12n0274_001:0175c01": "就心性。名如來知見。約此性體散為萬物。而仍不變",
    "X12n0274_001:0175c02": "其本妙理體。亦無隱覆。如金雖作器不變不隱故。欲",
    "X12n0274_001:0175c03": "見性者當體即見歷然性相雙顯。而曰實相表不壞",
    "X12n0274_001:0175c04": "相而見性也。如欲觀器金者。不勞銷器。當體即見。而",
    "X12n0274_001:0175c05": "稱寶器。表不壞器而見金也。是則即相而惟見其有。",
    "X12n0274_001:0175c06": "即凡所有相皆是虗妄也。若即相而直以見性。即凡",
    "X12n0274_001:0175c07": "所有相皆是實相也。是則約此性未起為相。應曰實",
    "X12n0274_001:0175c08": "性。約此性已起為相。而不變不隱。則曰實相。至後諸",
    "X12n0274_001:0175c09": "聖七趣五魔。雖不明標實相。類上而知不出果報本",
    "X12n0274_001:0175c10": "末究竟等實相也。佛為彰此實相。故說此經。四改無",
    "X12n0274_001:0175c11": "常見者。法華以前。佛多示無常者。蓋緣凡夫於常住",
    "X12n0274_001:0175c12": "真心中被無明所覆。盡皆迷成生滅無常之法。身有",
    "X12n0274_001:0175c13": "生死。心有去來。界有成壞。於中受苦無量。又為諸苦",
    "X12n0274_001:0175c14": "逼極。就此無常法中。強覓常住之處。各隨所見。妄立",
    "X12n0274_001:0175c15": "涅槃。如五現之類。間有執斷滅者。亦以滅為常住。如",
    "X12n0274_001:0175c16": "七滅之類。遭其誤賺。升墜無端。猶如轉輪。佛為愍此",
    "X12n0274_001:0175c17": "顛倒欲令捨離故。說盡三界內悉是無常無樂無我",
    "X12n0274_001:0175c18": "不淨。教出三界外別有涅槃。乃一期應病之藥。作離",
    "X12n0274_001:0175c19": "苦之勝方便而已。由是小根者。競起厭離。爭出三界。",
    "X12n0274_001:0175c20": "是雖暫愈斷常之病。不免轉藥成病。永計三界實有",
    "X12n0274_001:0175c21": "生滅非虗。避如火坑。怖如牢獄。而萬法惟心湛然常",
    "X12n0274_001:0175c22": "住之體。轉成隱沒沉晦矣。是又一顛倒也。故法華初",
    "X12n0274_001:0175c23": "轉前心略為標云。是法住法位。世間相常住。近解兩",
    "X12n0274_001:0175c24": "句雷同。皆言萬法常住。天台舊解。是法指一心法。正",
    "X12n0274_001:0176a01": "合性空二宗法異真俗也。住法位者。凝然住於正位",
    "X12n0274_001:0176a02": "理中。所謂本際不動。斯則心無去來輪轉之事也。世",
    "X12n0274_001:0176a03": "間相。即情器二世間相也。常住者。本無生死及成壞",
    "X12n0274_001:0176a04": "也。此雖略顯身心世界常住之旨。而言未廣陳。故義",
    "X12n0274_001:0176a05": "非明決。及至斯經。名題首楞嚴。已見總詮一切事究",
    "X12n0274_001:0176a06": "竟堅固之理。文中首指見性為心。而備顯不動不滅",
    "X12n0274_001:0176a07": "不失無還等義。則心住法位之旨已明。到後廣彰五",
    "X12n0274_001:0176a08": "陰六入十二處十八界七大。皆即常住妙明不動周",
    "X12n0274_001:0176a09": "圓妙真如性。則世相常住之意亦顯。誠所謂徹法底",
    "X12n0274_001:0176a10": "源。不動不壞。及至指示修門決定義中。乃明不離眾",
    "X12n0274_001:0176a11": "生見聞覺知。遙契如來常樂我淨究竟真實大涅槃",
    "X12n0274_001:0176a12": "果。是惟斯經始有。以全彰真常真樂真我真淨。而盡",
    "X12n0274_001:0176a13": "祛乎無常無樂無我不淨之舊見。前之藥病雙除。而",
    "X12n0274_001:0176a14": "本來不動之真際。方以歸元而顯現焉。經雖顯了分",
    "X12n0274_001:0176a15": "明。而實此意甚深難解。若當說聽之時。說者隨文而",
    "X12n0274_001:0176a16": "說。聽者隨文而聽。尊佛語故。無不欽承。實則非己智",
    "X12n0274_001:0176a17": "分。最難得乎真實領解。今試離經間中。語於人曰。人",
    "X12n0274_001:0176a18": "人有箇真心常住不滅。其餘諸法。都是無常。其人雖",
    "X12n0274_001:0176a19": "習過楞嚴。亦於斯言。不生違拒。信順而已。殊不知方",
    "X12n0274_001:0176a20": "是法相宗真妄各體之旨。正與楞嚴違反。胡為聽之",
    "X12n0274_001:0176a21": "而不覺耶。又若於間中。語之曰。現前有情肉身。無情",
    "X12n0274_001:0176a22": "房舍器皿華柳風雲。乃至電光石火。一切幻夢。暫現",
    "X12n0274_001:0176a23": "之物。皆即當體真常不壞不滅。斯則豈惟教外人不",
    "X12n0274_001:0176a24": "信不解。雖其習過楞嚴者。亦多迷惑不解。遲疑不信",
    "X12n0274_001:0176b01": "矣。正以此之深旨本難解領。小乘法相聖人。尚乃頭",
    "X12n0274_001:0176b02": "迷。麤心學人。安能極領而徹解之乎。今略重與曉示。",
    "X12n0274_001:0176b03": "須以譬喻而得開悟。然所謂真心者。非世人迷執身",
    "X12n0274_001:0176b04": "中方寸之心。亦非千里萬里東想西想之心。亦非禪",
    "X12n0274_001:0176b05": "定強制之心。乃自性本具湛然不動。體徧十方。量等",
    "X12n0274_001:0176b06": "虗空。明越日月。即經初所開顯之見性。此方是真實",
    "X12n0274_001:0176b07": "常住之心。此心譬如一箇極大鏡子。山河大地及肉",
    "X12n0274_001:0176b08": "身房舍等乃至流轉成壞。皆如鏡中之影。一往觀之。",
    "X12n0274_001:0176b09": "似乎鏡無動搖生滅影有動搖生滅。此即同於法相",
    "X12n0274_001:0176b10": "真妄各體之見。祖師所謂半生滅半不生滅是也。若",
    "X12n0274_001:0176b11": "能就喻詳觀。影無自體。體即是鏡。鏡不動搖生滅。影",
    "X12n0274_001:0176b12": "豈動搖生滅乎。若一靜一動。須有二體。今既本無二",
    "X12n0274_001:0176b13": "體。而諸影復將何體。以成動搖生滅乎。以是義故。而",
    "X12n0274_001:0176b14": "知萬法與真心。本無二體。何得真心常住而萬法不",
    "X12n0274_001:0176b15": "常住乎。此法相所以為迷倒不了而法華世相常住。",
    "X12n0274_001:0176b16": "斯經一切堅固。為真實了義也。佛為明此了義。而改",
    "X12n0274_001:0176b17": "萬法無常之見。故說此經。五引入佛慧者。華嚴全談",
    "X12n0274_001:0176b18": "佛慧。而五濁正熾。未堪普授。故法華云。我所得智慧。",
    "X12n0274_001:0176b19": "微妙最第一。眾生諸根鈍。著樂痴所盲。如斯之等類。",
    "X12n0274_001:0176b20": "云何而可度。緣是二時以來。一向施權。故法華又云。",
    "X12n0274_001:0176b21": "尋念過去佛所行方便力。我今所得道。亦應說三乘。",
    "X12n0274_001:0176b22": "直至本經會上。方以顯實。而令歸佛慧故。又云。我即",
    "X12n0274_001:0176b23": "作是念。如來所以出。為說佛慧故。今正是其時。又云。",
    "X12n0274_001:0176b24": "今所應作惟佛智慧。又云。既知是息已引入於佛慧。",
    "X12n0274_001:0176c01": "雖重言疊舉。但是名字。實無列義。出體明文。天台雖",
    "X12n0274_001:0176c02": "指在華嚴。亦但以三一圓融之義釋之。固無不是。而",
    "X12n0274_001:0176c03": "其言總略未盡重玄。豈與華嚴相稱適哉。今當了簡。",
    "X12n0274_001:0176c04": "而後明斯經。文義稱適。了簡有二。一對他。二約自。對",
    "X12n0274_001:0176c05": "他者。普對五時。諸教諸經。皆佛發明。莫非佛慧。此意",
    "X12n0274_001:0176c06": "太寬。非今確指。良以佛教有隨自意有隨他意。諸餘",
    "X12n0274_001:0176c07": "權宗。皆隨他意。偏真偏俗。執邊執中。但可謂聲聞慧",
    "X12n0274_001:0176c08": "乃至菩薩慧而已。非佛慧也。約自者。不對聲聞等慧。",
    "X12n0274_001:0176c09": "正約佛慧。乃有名字義相之分。而義相中。更有總略",
    "X12n0274_001:0176c10": "重玄之別。今法華經。但有名字。而義相全未顯現。縱",
    "X12n0274_001:0176c11": "天台疏釋。但約總略。未盡重玄。總略者。即三一圓融",
    "X12n0274_001:0176c12": "之種智。重玄者。即六相十玄之妙門。若取諦心四法",
    "X12n0274_001:0176c13": "界觀理。則有三十玄門。方以盡法界無障礙智。而佛",
    "X12n0274_001:0176c14": "慧始以罄其全體大用。所謂微妙第一盡思莫測。豈",
    "X12n0274_001:0176c15": "虗語哉。今既云。引入佛慧。縱不全彰體相。亦應稍列",
    "X12n0274_001:0176c16": "義門。秪以法華不暇之故。明有待於斯經。是以斯經",
    "X12n0274_001:0176c17": "首。請三一圓融之大定。而佛於次第藏性中。已具總",
    "X12n0274_001:0176c18": "略佛慧。而中間所謂。於一毛端含受十方國土。即露",
    "X12n0274_001:0176c19": "重玄之端。及至圓彰藏性時。備明一為無量無量為",
    "X12n0274_001:0176c20": "一小中現大大中現小。乃至於一毛端現寶王剎。坐",
    "X12n0274_001:0176c21": "微塵裏轉大法輪。而復極於三祕密藏。及後談聖位",
    "X12n0274_001:0176c22": "時。十行位內。復言十方虗空滿足微塵。一一塵中現",
    "X12n0274_001:0176c23": "十方界。現塵現界不相留礙。凡此諸文。皆十玄中極",
    "X12n0274_001:0176c24": "智。而不具足十玄全義者。引入而已。仍知此固擇取",
    "X12n0274_001:0177a01": "重玄。彰勝況劣爾。若竝全收總略。則通部皆是佛慧。",
    "X12n0274_001:0177a02": "以斯經純用第一義諦故也。而所以偏擇重玄者。以",
    "X12n0274_001:0177a03": "理事無礙法界。尚通一乘同教。而事事無礙法界。獨",
    "X12n0274_001:0177a04": "屬一乘別教。華嚴所以逈別於一乘同教者。正惟在",
    "X12n0274_001:0177a05": "於事事無礙法界。以其具足一切玄門。而斯經毛端",
    "X12n0274_001:0177a06": "現剎塵中轉輪等文。正事事無礙之旨。而為華嚴之",
    "X12n0274_001:0177a07": "極智。法華雖標佛慧。了無此文。尚無總略之相。豈有",
    "X12n0274_001:0177a08": "重玄之門。此所以必待斯經。而後詳究佛慧之義相",
    "X12n0274_001:0177a09": "也。是則原其始也。本從佛慧海中。流出差別之慧。以",
    "X12n0274_001:0177a10": "成一切權宗。要其終也。還會諸流。悉入佛慧海中。以",
    "X12n0274_001:0177a11": "抵一真實際。所謂無不從此法界流。無不還歸此法",
    "X12n0274_001:0177a12": "界。然法華與斯經。雖皆攝末歸本之真詮。而法華但",
    "X12n0274_001:0177a13": "以開其端。而斯經方以竟其說矣。我故嘗敘斯經。為",
    "X12n0274_001:0177a14": "法華堂奧華嚴關楗。誠有見於是爾。問此與佛知見",
    "X12n0274_001:0177a15": "何別。答此有多種差別。知見屬如理。此屬如智。三大",
    "X12n0274_001:0177a16": "之中。知見屬體。此屬相用。三德之中。知見屬法身。此",
    "X12n0274_001:0177a17": "屬般若解脫。三因佛性。知見屬正因。此屬緣了。有如",
    "X12n0274_001:0177a18": "是等種種差別。問約知見實相佛慧三種。名義雖別。",
    "X12n0274_001:0177a19": "約子所取證之經。則皆無有別文。夫能證經文既不",
    "X12n0274_001:0177a20": "別異。而所證之法安有多種乎。答義相為門不同。理",
    "X12n0274_001:0177a21": "體安有多種。故不離一法而說多義門。大教以萬法",
    "X12n0274_001:0177a22": "一心為宗。分之則有萬法。會之則惟一心。故云。如來",
    "X12n0274_001:0177a23": "能於一箇。說百千萬箇。能於百千萬箇。說唯一箇。以",
    "X12n0274_001:0177a24": "是義故。一字法門海墨書而不盡。豈以全部經文重",
    "X12n0274_001:0177b01": "證三法為多乎。請勿惑也。佛為普引眾生入佛慧故。",
    "X12n0274_001:0177b02": "故說斯經。通上五義。前四全為法華。後一乃為華嚴。",
    "X12n0274_001:0177b03": "夫諸佛出世。本只為說華嚴。而四十年後。乃稱法華",
    "X12n0274_001:0177b04": "為一大事者。以法華於施權之後復攝諸教歸華嚴",
    "X12n0274_001:0177b05": "爾。今斯經前五因緣。圓法華不了之公案。啟華嚴無",
    "X12n0274_001:0177b06": "上之要關。所謂莫大之因緣。豈小小哉。六示真實定",
    "X12n0274_001:0177b07": "者。有二。一為教諸權乘捨不真實定而修真實大定。",
    "X12n0274_001:0177b08": "夫外道凡夫小乘及權教菩薩。皆各有定。而止於凡",
    "X12n0274_001:0177b09": "外權小。悉無究竟者。緣其所依定體皆非真實心也。",
    "X12n0274_001:0177b10": "即斯經首所破者。如佛云。縱滅一切見聞覺知。內守",
    "X12n0274_001:0177b11": "幽間。猶為法塵分別影事。斯則一切初心樂修禪。而",
    "X12n0274_001:0177b12": "未決擇者。無有出此境界者也。故諸凡夫天。雖奮精",
    "X12n0274_001:0177b13": "研。所修八定。寧能越此。又云。分別都無。非色非空。拘",
    "X12n0274_001:0177b14": "舍離等昧為冥諦。則知一切外道所修邪定。同用此",
    "X12n0274_001:0177b15": "心。又云。世間一切諸修學人。現前雖成九次第定。不",
    "X12n0274_001:0177b16": "得漏盡成阿羅漢。皆由執此生死妄想誤為真實。由",
    "X12n0274_001:0177b17": "是而知諸小乘人。亦同此心。安有別定。但加深至爾。",
    "X12n0274_001:0177b18": "要之通上凡外小乘。皆但知此六識為心。離此別無。",
    "X12n0274_001:0177b19": "故約下界。但知此心惡則三塗善則人天。約上二界。",
    "X12n0274_001:0177b20": "但知此心散則下淪定則上升。諸小乘人。亦但知此",
    "X12n0274_001:0177b21": "心伏為界內斷為界外。而伏斷望煩惱種現為言。如",
    "X12n0274_001:0177b22": "阿難云。若此發明不是心者。我乃無心。同諸土木。兼",
    "X12n0274_001:0177b23": "此大眾無不疑惑。大眾應即凡外權小。相宗果中。雖",
    "X12n0274_001:0177b24": "八識齊轉。而因中修定。全取第六。是由所依之心既",
    "X12n0274_001:0177c01": "皆生滅而非真實。故其所修之定。有入住出。入之則",
    "X12n0274_001:0177c02": "有。出之即無。境靜則順。境動則違。在定縱經多劫。必",
    "X12n0274_001:0177c03": "以靜而礙動。出定略涉須更。必以動而礙靜。凡外定",
    "X12n0274_001:0177c04": "銷。必成墮落。小雖不墮。了無進益。權雖略進。亦不遠",
    "X12n0274_001:0177c05": "到。推其病本。皆由最初但順所迷生滅之心強制令",
    "X12n0274_001:0177c06": "定。而曾不悟本有不動之心故也。是故。斯經阿難首",
    "X12n0274_001:0177c07": "請如來大定。而佛即先以徵破識心。以不捨此生滅",
    "X12n0274_001:0177c08": "迷心。終不能修如來真實大定。然於徵破之初。即許",
    "X12n0274_001:0177c09": "之曰。有三摩提。名大佛頂首楞嚴王等。此即真實大",
    "X12n0274_001:0177c10": "定之名。向下即徵破識心。可見。欲修此真實大定。須",
    "X12n0274_001:0177c11": "先捨此生滅不實之心。而別取真實心也。其別取真",
    "X12n0274_001:0177c12": "實之心。即下破識之後。指與根中見聞等性。然此性",
    "X12n0274_001:0177c13": "屈指飛光。分明顯出本來不動之體。豈假強制而後",
    "X12n0274_001:0177c14": "定哉。觀河無老。分明驗出不滅之常。豈有墮落斷滅",
    "X12n0274_001:0177c15": "之憂哉。八還對辯。分明見得無還之妙。豈有出定喪",
    "X12n0274_001:0177c16": "失之理哉。人能灼見此本具之性。守之即為真實大",
    "X12n0274_001:0177c17": "定。何假多術。故四卷末。擊鐘驗聞之後。乃曰。若棄生",
    "X12n0274_001:0177c18": "滅。守於真常。常光現前。則汝根塵識心。應念銷落。乃",
    "X12n0274_001:0177c19": "至云何不成無上知覺。五卷諸佛證明六根之後。偈",
    "X12n0274_001:0177c20": "中。即許用根而修者。為如幻三摩提。彈指超無學也。",
    "X12n0274_001:0177c21": "直至耳根圓通。觀音自稱。如幻聞熏金剛三昧。文殊",
    "X12n0274_001:0177c22": "亦言。宣說金剛王如幻不思議佛母真三昧。此對凡",
    "X12n0274_001:0177c23": "外權小依識心所修之定不成實果。而今經所依根",
    "X12n0274_001:0177c24": "性幻修之定。能成真實圓通。以登無上知覺。而必教",
    "X12n0274_001:0178a01": "其捨彼而取此也。二為教彼大心凡夫能解大乘深",
    "X12n0274_001:0178a02": "旨。知真本有。達妄本空。自恃天真。躭著多懶。無休歇",
    "X12n0274_001:0178a03": "志。不勤定力。屈於欲魔。無力敵苦。終無受用。故勸其",
    "X12n0274_001:0178a04": "修首楞大定。以取實果。如經教阿難云。汝雖歷劫憶",
    "X12n0274_001:0178a05": "持如來祕密妙嚴。不如一日修無漏業。偈又云。汝聞",
    "X12n0274_001:0178a06": "微塵佛一切祕密門。欲漏不先除。蓄聞成過誤。將心",
    "X12n0274_001:0178a07": "持佛佛。何不自聞聞。是則前之一義。勸彼自恃餘乘",
    "X12n0274_001:0178a08": "痴定不知決擇真實而枉費勤苦者。山林下多有斯",
    "X12n0274_001:0178a09": "人。後之一義。勸彼自恃大乘狂慧不知以定收功而",
    "X12n0274_001:0178a10": "孤負利根者。宗教下多見是等。均為要義。舊註多明",
    "X12n0274_001:0178a11": "後義。少申前義。而不知前義不明。則非惟林下人固",
    "X12n0274_001:0178a12": "守偽定。不思改革。而宗教下。決擇未審。承激勸而輙",
    "X12n0274_001:0178a13": "用識心之定者。亦有之矣。故知前義為尤要也。宜珍",
    "X12n0274_001:0178a14": "玩之。佛為勸此二種人修真實大定。故說斯經。七直",
    "X12n0274_001:0178a15": "指人心者。良以吾釋號萬法惟心之宗。雙開宗教二",
    "X12n0274_001:0178a16": "門。接引羣品。令悟一心。而成道意無不同。夫何直指",
    "X12n0274_001:0178a17": "人心。猶屬宗門。意顯教家為曲指也。夫曲指則必假",
    "X12n0274_001:0178a18": "言詮。廣列義相。備明理事。真妄詳開。次第圓融。令人",
    "X12n0274_001:0178a19": "尋言生解。轉悟於心。縱有無言放光等事。皆可詮表",
    "X12n0274_001:0178a20": "註釋。亦同有言也。如佛說華嚴等一切權實法門。而",
    "X12n0274_001:0178a21": "菩薩等。各隨淺深悟解者。是也。直指則多離言詮。玄",
    "X12n0274_001:0178a22": "示玄提。一錐一劄。石火電光。瞬目便過。終不與人說",
    "X12n0274_001:0178a23": "破。但令當機不涉言詞。自於身中。親自見得。便是入",
    "X12n0274_001:0178a24": "手時節。縱有一言半語施設。要須言外知歸。非取名",
    "X12n0274_001:0178b01": "味。亦同無言也。如佛末後拈華了無言說。而大迦葉",
    "X12n0274_001:0178b02": "破顏獨領者。是也。是宗則一味離言。教則一味用言。",
    "X12n0274_001:0178b03": "故直指獨屬宗門。而不屬教也。今斯經雙兼直曲二",
    "X12n0274_001:0178b04": "指。非一於純用言詮。故有直指人心之處。不可屈抑",
    "X12n0274_001:0178b05": "之。而不加表顯也。彼於徵破妄心之後。阿難求示妙",
    "X12n0274_001:0178b06": "明心時。此正索要真心之處。意同神光求達摩安心",
    "X12n0274_001:0178b07": "時節。此時佛若廣列言詮。表顯義門。或舉三大。或陳",
    "X12n0274_001:0178b08": "四德。表顯相狀。或說同於虗空。或說周於沙界。此即",
    "X12n0274_001:0178b09": "令人懸空想像高推佛有。終不知我今現前身中何",
    "X12n0274_001:0178b10": "者即是。斯則但是曲指。而非直指今佛也。不列義門",
    "X12n0274_001:0178b11": "也。不談相狀。就於阿難現前身中六根門頭。指出眼",
    "X12n0274_001:0178b12": "中見性是心非眼。分明說與。此即真心。不可更迷為",
    "X12n0274_001:0178b13": "眼根也。然猶似口行人事。至於次科。顯其不動。則屈",
    "X12n0274_001:0178b14": "指開合飛光左右。審問阿難。令分動靜。阿難。此時分",
    "X12n0274_001:0178b15": "明。於自身中。見得有本具不動之妙性。元與搖動之",
    "X12n0274_001:0178b16": "身境。了不相干。故隨即滿口。承當動靜。二皆不屬。更",
    "X12n0274_001:0178b17": "無疑滯。夫如來屈指飛光。已離言詮而示。阿難親見",
    "X12n0274_001:0178b18": "不動。已離思惟而領。但如來多却分明審問令分動",
    "X12n0274_001:0178b19": "靜。阿難多却分明說見雙離動靜。是皆兼於曲指曲",
    "X12n0274_001:0178b20": "領故。令人昧却同宗之妙用直指之玄機。向使如來",
    "X12n0274_001:0178b21": "但屈指飛光而不形審問。阿難即禮拜默領而不更",
    "X12n0274_001:0178b22": "說破。管取人天百萬。不知下落。則何異於拈華微笑",
    "X12n0274_001:0178b23": "耶。或曰宗師所示。決是純真無妄之心。統攝無餘之",
    "X12n0274_001:0178b24": "體。今茲見性。佛自明言。雖非妙精明心。如第二月。豈",
    "X12n0274_001:0178c01": "即純真。而況偏局真根。不該萬相。豈成全體。若是則",
    "X12n0274_001:0178c02": "非即宗門所示之心。顧謂直指人心。未敢聞命也。答",
    "X12n0274_001:0178c03": "如是見解。敢保老兄非惟不諳宗通。恐亦未知教意",
    "X12n0274_001:0178c04": "也。夫佛言雖非妙精明心者。但表眾生分上真妄和",
    "X12n0274_001:0178c05": "合精明未妙。非謂離此別有妙精明也。觀其喻第二",
    "X12n0274_001:0178c06": "月。足顯非是二體。但多一揑影而已。理實惟佛具妙",
    "X12n0274_001:0178c07": "精明。自佛以下。皆同具此真妄和合之心。何況一切",
    "X12n0274_001:0178c08": "初心。離此憑何指示乎。且此性近具根中。而遠為四",
    "X12n0274_001:0178c09": "科七大之體。以至三如來藏亦不外。是經既呼為菩",
    "X12n0274_001:0178c10": "提涅槃元清淨體。則何異於正法眼藏涅槃妙心。誰",
    "X12n0274_001:0178c11": "謂偏局眼根而不該萬相乎。且聖性雖云通十八界。",
    "X12n0274_001:0178c12": "而塵為根影。識又塵影。獨六根之性。乃為實體。故宗",
    "X12n0274_001:0178c13": "家門庭雖別。而所示多不出於六根門頭。如二祖初",
    "X12n0274_001:0178c14": "悟。謂了了常知。從意根入也。竪指伸拳密澄其見也。",
    "X12n0274_001:0178c15": "棒從忍痛發覺身根也。喝至耳聾。令從聞入也。是雖",
    "X12n0274_001:0178c16": "變態無端。而究實令眾生自於身中親切見性。其得",
    "X12n0274_001:0178c17": "於見聞覺知之根者良多也。良由眾生從無始來已",
    "X12n0274_001:0178c18": "將清淨純真之心迷成十八界相。而實體宛在根中。",
    "X12n0274_001:0178c19": "如金在鑛。初不相離。何處更有純真之心。若捨根性",
    "X12n0274_001:0178c20": "而指心。猶捨鑛而尋金。非善示眾生之性者也。但宗",
    "X12n0274_001:0178c21": "家示而不說。務令自悟。斯則別為一類之機。要從此",
    "X12n0274_001:0178c22": "無言得入者也。教家說而不示。令依言解。斯則亦別",
    "X12n0274_001:0178c23": "為一類之機。要從有言得入者也。楞嚴兼示兼說。既",
    "X12n0274_001:0178c24": "令親見。而又令從言加解。是乃普為羣機。慈悲特然。",
    "X12n0274_001:0179a01": "所謂落草之談也。豈惟是指見處為然哉。前示妄心。",
    "X12n0274_001:0179a02": "亦舉拳引推。令其現前。而後覿面喝之。後示聞性。乃",
    "X12n0274_001:0179a03": "敕擊鐘。令其親驗。而後責之。此特雙取說示而有似",
    "X12n0274_001:0179a04": "宗門直指類爾。若併論言詮心性。則斯經始終。純指",
    "X12n0274_001:0179a05": "人心。無別餘事。請試言之。阿難最初請妙奢摩他等。",
    "X12n0274_001:0179a06": "求定力也。佛不直談定力。而即破妄心。以指真心。顯",
    "X12n0274_001:0179a07": "真心即大定之全體也。滿慈次問生續性相辯萬法",
    "X12n0274_001:0179a08": "也。佛不但說萬法。而與談心生滅門及如來藏心。顯",
    "X12n0274_001:0179a09": "萬法即一心之大用也。及其說契入也。則選以聞根。",
    "X12n0274_001:0179a10": "助以心呪。示心之顯密相資也。說歷位也。則本以類",
    "X12n0274_001:0179a11": "生轉成聖位。示心之染淨相翻也。敘七趣而表其根。",
    "X12n0274_001:0179a12": "於心之內分外分。辯五魔。則明其由於心之邪解邪",
    "X12n0274_001:0179a13": "悟。他如餘經談世界生起也多言起於增上業力。則",
    "X12n0274_001:0179a14": "人謂感雖由己而體終心外物爾。斯經則明風即心",
    "X12n0274_001:0179a15": "之生搖。地即心之立礙等。既離心了無一法。悟法豈",
    "X12n0274_001:0179a16": "不全空。餘經談地獄三塗也多但歸於惡業招感。則",
    "X12n0274_001:0179a17": "人謂招雖在我。而設立有鬼神爾。斯經則言火即婬",
    "X12n0274_001:0179a18": "心之研磨。冰即貪心之吸縮等。唯心更非他造。轉心",
    "X12n0274_001:0179a19": "豈不即無。然則無麤無細。一切皆心。任聖任凡。更無",
    "X12n0274_001:0179a20": "別物。而直指人心。豈有過於斯經者哉。是知佛為直",
    "X12n0274_001:0179a21": "指人心故說斯經。八雙示二門者。謂平等方便二門",
    "X12n0274_001:0179a22": "圓實教家方能具足。何為平等。一心萬法。本元無差。",
    "X12n0274_001:0179a23": "平等一相。所謂真妄虗實邪正是非等。一切差別之",
    "X12n0274_001:0179a24": "相。悉不可得。良以一法界內。惟有一真是實諸妄本",
    "X12n0274_001:0179b01": "空。乃至一塵一毛一念一剎那。無非法界全體。而何",
    "X12n0274_001:0179b02": "法不是真性。何法不徧十方。若有一法非性。便是真",
    "X12n0274_001:0179b03": "性不徧。不徧即非真性。亦是妄體不空。不空即不成",
    "X12n0274_001:0179b04": "妄。若有一法不徧十方。便不即性。設許即性。而不徧",
    "X12n0274_001:0179b05": "十方。便是理有分限。其過無窮。或曰。若是則無聖凡。",
    "X12n0274_001:0179b06": "無迷悟。併諸因果一切都無。安得不犯撥無因果之",
    "X12n0274_001:0179b07": "邪見。答撥無者斷見為主。永礙修證。斯蓋達理平等",
    "X12n0274_001:0179b08": "為主。大益圓頓修證。安可與撥無者同日而語也。何",
    "X12n0274_001:0179b09": "為方便。於諸法中。分真分妄。辯正辯邪。許破許顯。有",
    "X12n0274_001:0179b10": "修有證等。良以真雖本有。而迷之已久。不方便顯之。",
    "X12n0274_001:0179b11": "則終不能見。妄雖本空。而執之已深。不方便破之。則",
    "X12n0274_001:0179b12": "終不能覺。又縱了見分明。若不作方便捨妄從真。亦",
    "X12n0274_001:0179b13": "終不入。所以初心必從是入也。或曰。此則真妄條然。",
    "X12n0274_001:0179b14": "虗實逈別。諸法差別灼然非一。何以異於權宗。答若",
    "X12n0274_001:0179b15": "但執此方便。誤為真實。畢竟真妄不融。因果永異。是",
    "X12n0274_001:0179b16": "即權宗。此則不然。明知萬法惟是一心一味平等。而",
    "X12n0274_001:0179b17": "巧從方便。捨妄從真。及至深心。普融一味。是為圓家",
    "X12n0274_001:0179b18": "善巧方便。非同權宗之誤住方便也。如經後初住文",
    "X12n0274_001:0179b19": "云。以真方便。發此十心。故知方便之語。非定屬權宗",
    "X12n0274_001:0179b20": "也。問斯經雙含二門。何文即是。請試明之。答阿難權",
    "X12n0274_001:0179b21": "聖。請處施設。即以具足斯旨故。既陳三名。以請大定。",
    "X12n0274_001:0179b22": "而復懇最初方便。是其所志。固期於圓修大定。而起",
    "X12n0274_001:0179b23": "修方便。亦彼所尅意而最重者也。故佛酬此三名之",
    "X12n0274_001:0179b24": "請。具用乎方便平等二門。然或雙用。或各用。在文可",
    "X12n0274_001:0179c01": "見。彼奢摩他中。二門雙用也。謂先用方便門決擇真",
    "X12n0274_001:0179c02": "妄文。始於徵破識心。而終於非不和合。其中於識決",
    "X12n0274_001:0179c03": "定破其為妄心。而令其捨之。於見決定顯其為真心。",
    "X12n0274_001:0179c04": "而令其取之。了無平等之相。故屬方便門也。此則真",
    "X12n0274_001:0179c05": "妄既分。真體既露。若局此真體。獨在於根。不與萬法",
    "X12n0274_001:0179c06": "平等普融。則何以發明圓理。而成圓修耶。故後用平",
    "X12n0274_001:0179c07": "等門普融真妄文。始於會通四科。終於普責思議。其",
    "X12n0274_001:0179c08": "中四科七大會之。則同歸藏心。六塵尚然。六識何擇。",
    "X12n0274_001:0179c09": "所謂真則同真。無一法而不是於真也。十惑三續起",
    "X12n0274_001:0179c10": "之。則同成妄有。三細尚然。六精何擇。所謂妄則同妄",
    "X12n0274_001:0179c11": "無一法而不是於妄也。至於相妄本無凌滅不傾奪。",
    "X12n0274_001:0179c12": "則諸礙何成。性真先非水火能合融。則萬用齊妙。由",
    "X12n0274_001:0179c13": "此躡示藏心之於萬法。非則俱非。而何分染淨。即則",
    "X12n0274_001:0179c14": "俱即。豈揀聖凡。如是乃至雙即雙離。所謂融則同融。",
    "X12n0274_001:0179c15": "無一法而可分於真妄。故屬平等門也。無前門。則真",
    "X12n0274_001:0179c16": "妄混淆。何以尅體見真。無後門。則真妄永隔。何以悟",
    "X12n0274_001:0179c17": "圓入妙。故示悟性定。必二門雙具也。至於三摩禪那。",
    "X12n0274_001:0179c18": "則二門各專用焉。三摩提中。專用方便。蓋指結處獨",
    "X12n0274_001:0179c19": "取六根選門時更專一耳。既不平等。全屬方便。義顯",
    "X12n0274_001:0179c20": "然也。禪那中。專用平等。十信之初。便言中中流入。十",
    "X12n0274_001:0179c21": "向以去。無非法法雙融。既不偏取。全歸平等。義尤著",
    "X12n0274_001:0179c22": "也。是則方便。擇從入之妙門。平等。趣圓融之極果。二",
    "X12n0274_001:0179c23": "門必相資。以有成通達此者。豈復有矛盾之疑哉。今",
    "X12n0274_001:0179c24": "佛為雙示此之二門。故說斯經。九極勸實證者。為三",
    "X12n0274_001:0180a01": "種人解怠。一者務好多聞。不求實證。狂慧無歸。大似",
    "X12n0274_001:0180a02": "說食不飽數貨常貧。佛以阿難當機。而種種激勸。多",
    "X12n0274_001:0180a03": "聞無力。如第四卷重問因緣。其文炳然。前已引明矣。",
    "X12n0274_001:0180a04": "二者因聞諸聖深慈大力必救眾生。遂恃他力。但求",
    "X12n0274_001:0180a05": "加被。怠於自修。不求親證。此亦用阿難表顯雖以如",
    "X12n0274_001:0180a06": "來為兄而身心亦不相代。豈能惠賜三昧。要當自勤",
    "X12n0274_001:0180a07": "修證。然後諸聖可加。如雨露但潤有根之木也。三者",
    "X12n0274_001:0180a08": "圓頓機根。見理高妙。自恃天真。不假修證。玩留惡習。",
    "X12n0274_001:0180a09": "了不依佛方便證入之門。不揣道情未堅力不敵苦。",
    "X12n0274_001:0180a10": "大事忽臨。手足何措。反貽權證者之笑矣。為斯等故。",
    "X12n0274_001:0180a11": "最初即以無力抗邪者。發起大教。便有激勸修證之",
    "X12n0274_001:0180a12": "旨。及破同分見妄之尾。極勸證取。方為遠離。發明性",
    "X12n0274_001:0180a13": "相之末。責不勤求。故無妙指。如是乃至曲開巧修之",
    "X12n0274_001:0180a14": "門。詳列歷證之位。皆導其進於深證抵於實果而後",
    "X12n0274_001:0180a15": "已。且其所立。二漸即所謂別信併圓五品位矣。三漸",
    "X12n0274_001:0180a16": "復是別之三賢。圓之十信。過於羅漢遠矣。所謂彈指",
    "X12n0274_001:0180a17": "超無學也。向下立乾慧以收前中十信。開十心以成",
    "X12n0274_001:0180a18": "後之一住。皆所以撮合淺位促入深心。令速登分證",
    "X12n0274_001:0180a19": "也。以此中十信即分證之初心耳。尚不令淹滯於相",
    "X12n0274_001:0180a20": "似。豈容前種人從聞無證哉。至於十住。似華嚴十地",
    "X12n0274_001:0180a21": "證同。是雖二經竝同圓極決無優劣殊位。而聖意錯",
    "X12n0274_001:0180a22": "綜自在善巧導物。恐是前後合開之意。闕疑在後解",
    "X12n0274_001:0180a23": "文中。俟來哲更酌量之。又於十住。既以促入真修。而",
    "X12n0274_001:0180a24": "後之諸位。或恐即以促入後心。其夾持速證。務臻極",
    "X12n0274_001:0180b01": "果之意。於茲立位。可以觀其槩矣。是尚恐其暫息中",
    "X12n0274_001:0180b02": "途。寧許有當機者一無所證乎。是則佛為極勸實證",
    "X12n0274_001:0180b03": "故說此經。十嚴護邪思者。良以娑婆世界。欲坑深廣。",
    "X12n0274_001:0180b04": "見網重繁。極難頴脫。是故眾生。善根積集。雖亦不無。",
    "X12n0274_001:0180b05": "而習氣幽綿。卒難淨盡。往往利根聰慧之流。銳氣苦",
    "X12n0274_001:0180b06": "辛之輩。亦能醉心法喜。凝神禪悅。而中途隳廢者。不",
    "X12n0274_001:0180b07": "為貪愛淪溺而即為邪妄支岐。甚哉見思之為善深",
    "X12n0274_001:0180b08": "矣。釋迦慈重。偏愍斯流。故於是經。從初至末。自狹向",
    "X12n0274_001:0180b09": "寬。而所以塞絕愛坑及破裂邪網者。意無不至矣。初",
    "X12n0274_001:0180b10": "欲談大定。而知婬愛為定門之冤賊。故起教以聖弟",
    "X12n0274_001:0180b11": "誤墮婬室為緣。發心以相好。不由婬欲為念。即以警",
    "X12n0274_001:0180b12": "聰敏者防欲箭而越婬坑也。及其圓發三藏。而定體",
    "X12n0274_001:0180b13": "已彰之後。遂以切責歷劫多聞不如一日修無漏定。",
    "X12n0274_001:0180b14": "以離憎愛之苦。意明婬心固為亂定之冤賊。而大定",
    "X12n0274_001:0180b15": "亦為破欲之將軍。與其怖欲魔而沉湎於聞。孰若拜",
    "X12n0274_001:0180b16": "禪將以剿絕於欲哉。又於諸聖圓通之後。文殊偈選",
    "X12n0274_001:0180b17": "之中。深責阿難強記不免邪思。欲漏不除。蓄聞成過。",
    "X12n0274_001:0180b18": "又於華屋得門之後。道場請式之前。四律縛其賊首。",
    "X12n0274_001:0180b19": "三學搗其巢穴。壇制峻其隄防。呪心絕其種類。是皆",
    "X12n0274_001:0180b20": "所以驅邪思使無所容。而護正覺令無所擾也。及其",
    "X12n0274_001:0180b21": "談證位也。漸階則首申戒品。以止絕諸非。入位則畢",
    "X12n0274_001:0180b22": "護定心。以住持正慧。遂令四十一心心心斷惑五十",
    "X12n0274_001:0180b23": "五位位位證真。而始終無退屈也。如是乃至。備明七",
    "X12n0274_001:0180b24": "趣。則示以三惡劇苦。令其慎惡因而勿犯也。示以四",
    "X12n0274_001:0180c01": "善終淪。令其捨樂果而勿貪也。詳辯五魔。則警覺外",
    "X12n0274_001:0180c02": "魔窺伺。戒其勿縱邪解以招致也。闡揚內魔伏藏。戒",
    "X12n0274_001:0180c03": "其勿起邪悟以引發也。最後重明五陰無非妄想。始",
    "X12n0274_001:0180c04": "終警戒邪思。故知如來為此嚴護邪思。故說斯經。通",
    "X12n0274_001:0180c05": "上十義。論之云。究廢立則超權入實。開知見則自心",
    "X12n0274_001:0180c06": "即佛。達實相則萬法即心。了相常則本無生滅。入佛",
    "X12n0274_001:0180c07": "慧則果終圓極。得真定則不勞把捉。直指心則親見",
    "X12n0274_001:0180c08": "本真。明二門則性修無礙。期實證則不止半途。護邪",
    "X12n0274_001:0180c09": "思則永無破壞。然前四與六七。極顯性具。五與後三。",
    "X12n0274_001:0180c10": "曲遂修成。而節節皆圓實宗殊勝了義。誠所謂莫大",
    "X12n0274_001:0180c11": "之因緣。豈同區區逐節無謂之語哉。具眼者味之。所",
    "X12n0274_001:0180c12": "為因緣竟。四義理分齊者。文之實曰義。事之主曰理。",
    "X12n0274_001:0180c13": "又義者相也。理者體也。由是聖人之設教也。理以統",
    "X12n0274_001:0180c14": "之。義以析之。理雖至一。而逐機遂有淺深。義雖成多。",
    "X12n0274_001:0180c15": "而歸理則無別體。是則諸經義理。既有淺深。而明經",
    "X12n0274_001:0180c16": "者不辯別之。何以知其分齊之所詣乎。斯經義海所",
    "X12n0274_001:0180c17": "遵。即起信疏全文。夫賢首命世宗師。誠可尊尚。然彼",
    "X12n0274_001:0180c18": "文既具。何勞全錄。述略指廣可也。彼開有二。一約教",
    "X12n0274_001:0180c19": "通局。二約法生起。約教中。從淺向深有五重。一約小",
    "X12n0274_001:0180c20": "教。單說人空。但依六識三毒。二約大乘始教。謂空宗",
    "X12n0274_001:0180c21": "有遮無表。亦名分教。分者限也。謂相宗有不成佛。三",
    "X12n0274_001:0180c22": "約終教。以終收始。說如來藏隨緣成賴耶識。不但皆",
    "X12n0274_001:0180c23": "空而一切皆如也。亦名實教。以實廢權。說一切眾生",
    "X12n0274_001:0180c24": "悉當作佛也。四約頓教。惟性無相。亦無漸次。訶教離",
    "X12n0274_001:0181a01": "念。即心即佛也。五約圓教。統一法界性相圓融身剎",
    "X12n0274_001:0181a02": "塵毛重重即入也。此但略引。廣在彼文。若於五中。顯",
    "X12n0274_001:0181a03": "此經之分齊。則經中所指根性。近具根中。徧為四科",
    "X12n0274_001:0181a04": "七大體性。即如來藏真如隨緣所成陀那細識。乃賴",
    "X12n0274_001:0181a05": "耶別名。而異生翻染。小乘向大。皆當成佛。正屬終實",
    "X12n0274_001:0181a06": "之教。而歇即菩提圓照法界。兼屬頓圓二教。若以教",
    "X12n0274_001:0181a07": "攝經。五惟後三攝此。若以經攝教。則此可全攝彼五。",
    "X12n0274_001:0181a08": "以不廢小教果法戒品。而兼存始教八識三空故也。",
    "X12n0274_001:0181a09": "二約法生起中。從本起末。亦有五重淺深。然所約者。",
    "X12n0274_001:0181a10": "即起信論文。而分屬者。亦不離於五教。但從深至淺。",
    "X12n0274_001:0181a11": "別於前門耳。初惟一心為本源。即一真法界。該四法",
    "X12n0274_001:0181a12": "界。此圓教分齊也。二依一心。開二門。即該二教。一心",
    "X12n0274_001:0181a13": "真如門。即頓教分齊也。始教中空宗。亦密說此門。二",
    "X12n0274_001:0181a14": "者心生滅門。即終教分齊。三依後門明二義。一覺義。",
    "X12n0274_001:0181a15": "二不覺義。四依後義生三細。一業相。二轉相。三現相。",
    "X12n0274_001:0181a16": "即始教相宗分齊。以彼宗不達此等與真如同依一",
    "X12n0274_001:0181a17": "心為源。故說真如不許隨緣。生法惟齊業識。縱轉成",
    "X12n0274_001:0181a18": "智。亦終有為。而不同真。五依最後生六麤。一別境。二",
    "X12n0274_001:0181a19": "生受。三著受。四計名。五造業。六受報。第三小教分齊。",
    "X12n0274_001:0181a20": "第五人天分齊。此亦略引。廣在彼文。若於此五中。顯",
    "X12n0274_001:0181a21": "斯經深淺。則文既雜明真妄。而會妄歸真。從真起妄。",
    "X12n0274_001:0181a22": "與夫真妄和融等。參而詳之。大分實惟齊於心生滅",
    "X12n0274_001:0181a23": "門。不違前終教分齊。若更細研會妄既皆歸於妙真",
    "X12n0274_001:0181a24": "如性。則亦兼齊於心真如門。亦不違前兼屬頓宗。從",
    "X12n0274_001:0181b01": "真既以起乎三細六麤。此正顯然齊於心生滅門。而",
    "X12n0274_001:0181b02": "為終實之意。然真妄會合。既以妙極於四法界心三",
    "X12n0274_001:0181b03": "如來藏。則亦兼齊於一本源心。亦不違前兼合圓旨。",
    "X12n0274_001:0181b04": "是知斯經也。揆義取類。殆於法華圓覺華嚴。同條共",
    "X12n0274_001:0181b05": "貫。其亦甚深無上之典。而表以佛頂。斯其至矣乎。義",
    "X12n0274_001:0181b06": "理分齊竟。五教所被機者。應分通局即收揀也。但尋",
    "X12n0274_001:0181b07": "常揀去其非機。此謂揀擇乎當機也。通被者。以終實",
    "X12n0274_001:0181b08": "教意。明一切眾生凡有心者皆當作佛。斯經既說得",
    "X12n0274_001:0181b09": "成菩提之法。而何人不當被哉。如經云。一切眾生。從",
    "X12n0274_001:0181b10": "無始來。生死相續。皆由不知常住真心。用諸妄想。又",
    "X12n0274_001:0181b11": "云。一切眾生。業種自然。如惡叉聚。諸修行人。不成菩",
    "X12n0274_001:0181b12": "提。乃至別成聲聞緣覺諸天外道魔王。皆由不知二",
    "X12n0274_001:0181b13": "種根本。錯亂修習等。由此而推。佛心豈不普欲眾生",
    "X12n0274_001:0181b14": "用真心捨妄想以盡明乎二種根本哉。問若此無所",
    "X12n0274_001:0181b15": "擇揀。而眾生有不信順者。豈亦當被乎。答有例亦當",
    "X12n0274_001:0181b16": "被也。如常不輕強為不信順者授記。縱因謗墮獄。仍",
    "X12n0274_001:0181b17": "成法華遠劫因緣。如是則無一人而非此經之當機。",
    "X12n0274_001:0181b18": "通之至也。何為而復有局被乎。以通中攝生雖廣。論",
    "X12n0274_001:0181b19": "益則多遠因緣。而非近益。若惟取於隨聞而益機理",
    "X12n0274_001:0181b20": "相契。如彼啐啄同時。則不得不局取之而不容濫收",
    "X12n0274_001:0181b21": "也。然此中有二準知。一者據文考證。二者以意推度。",
    "X12n0274_001:0181b22": "今初據文考證者。斯經阿難當機。即以示在聲聞之",
    "X12n0274_001:0181b23": "位。而切詳如來節節敘其所為者。多為接引小乘迴",
    "X12n0274_001:0181b24": "小入大。經云。汝先厭離聲聞緣覺諸小乘法。發心勤",
    "X12n0274_001:0181c01": "求無上菩提等。是也。於中自有四類。一為有學聲聞。",
    "X12n0274_001:0181c02": "經云。憐愍阿難及諸會中諸有學者。又云。亦令將來",
    "X12n0274_001:0181c03": "諸有漏者獲菩提果。是也。二為無學聲聞。經云。告富",
    "X12n0274_001:0181c04": "樓那及諸會中漏盡無學諸阿羅漢。是也。三竝為緣",
    "X12n0274_001:0181c05": "覺。經云。哀愍會中緣覺聲聞於菩提心未自在者。是",
    "X12n0274_001:0181c06": "也。四竝為定性。經云。令汝會中定性聲聞及諸一切",
    "X12n0274_001:0181c07": "未得二空迴向上乘阿羅漢等。是也。問定性必不信",
    "X12n0274_001:0181c08": "順。何收局擇之中。答現在會中。隨請隨聽。非畢竟退",
    "X12n0274_001:0181c09": "席者。故亦正當機也。良以此等小乘。歷劫遭苦。求出",
    "X12n0274_001:0181c10": "無要。展轉拙修。勤苦無量。最以動佛慈愍。況皆智勝",
    "X12n0274_001:0181c11": "遺塵。世世與佛俱生。多係親國。豈惟慶喜。觀經題名。",
    "X12n0274_001:0181c12": "救護親因。其意可見。近被法華始知信求故。斯等顯",
    "X12n0274_001:0181c13": "當正為之機也。其次以意推度者。經中雖未明言直",
    "X12n0274_001:0181c14": "指。以意度之。小乘初迴向大之心。佛尚諄諄為彼發",
    "X12n0274_001:0181c15": "揮入大之門。其有純淨大根。了無小乘種習。佛必更",
    "X12n0274_001:0181c16": "為之深也。但為急救小根故。逐節先言為小。而為大",
    "X12n0274_001:0181c17": "之意俱含於一切之中。如經云。吾今為汝建大法幢。",
    "X12n0274_001:0181c18": "亦令十方一切眾生獲妙微密等。又云。及為當來佛",
    "X12n0274_001:0181c19": "滅度後末法眾生發菩提心開無上乘妙修行路等。",
    "X12n0274_001:0181c20": "又云。亦為未來一切眾生。為出世因。作將來眼。夫既",
    "X12n0274_001:0181c21": "屢言一切眾生。而又言末世發菩提者。則知不止獨",
    "X12n0274_001:0181c22": "為小乘一類。而竝為大心凡夫及始教入位者也。此",
    "X12n0274_001:0181c23": "中則應具於六類。謂權乘二而圓實四也。權乘二者。",
    "X12n0274_001:0181c24": "謂大乘法相宗人。動執法相而不能以性相融。大乘",
    "X12n0274_001:0182a01": "破相宗人。觸言賓無而不達藏性妙者。此正欠明斯",
    "X12n0274_001:0182a02": "經十大因緣。安得不正以為之圓實者。上根凡夫。復",
    "X12n0274_001:0182a03": "無權乘種習。惟依最上乘發菩提心者也。此根更為",
    "X12n0274_001:0182a04": "純淨。佛正為之。不言可知。問彼既知權小非真。純發",
    "X12n0274_001:0182a05": "大心。不勞破顯。斯經何所益於彼乎。答既曰上根凡",
    "X12n0274_001:0182a06": "夫。明是立志雖大。發心雖普。而未得開悟之要訣證",
    "X12n0274_001:0182a07": "入之妙門。斯經直指雙示等因緣。豈不正為之乎。此",
    "X12n0274_001:0182a08": "中自有四類。謂帶過三而無過一也。帶過即前第九",
    "X12n0274_001:0182a09": "因緣中三人也。一恃他加被。二恃聞忽定。三恃性忘",
    "X12n0274_001:0182a10": "修者也。無過一者。即無前三過者也。雖求加而務親",
    "X12n0274_001:0182a11": "證。雖多聞而恒在定。雖悟性而極精修。秪欠徹悟而",
    "X12n0274_001:0182a12": "證入此最上第一妙根極為當機者也。若聞斯經。真",
    "X12n0274_001:0182a13": "如時雨化禾。春雷躍鯉。莫之能禦也。此雖至勝。通前",
    "X12n0274_001:0182a14": "五種。皆是大乘當機。舊於前五。皆揀非機。不知據明",
    "X12n0274_001:0182a15": "言二乘顯然正是當機而大根何反非機。若曲揀其",
    "X12n0274_001:0182a16": "病。則斯經正是應病之藥。豈不機教相對。若避病而",
    "X12n0274_001:0182a17": "不敢治。安稱良藥。何況二乘深病尚起其危。而大乘",
    "X12n0274_001:0182a18": "微恙。豈不一劑而愈哉。故經明敘二乘當機而不顯",
    "X12n0274_001:0182a19": "標大乘者。正表難治者尚能治之。而易治者不待言",
    "X12n0274_001:0182a20": "也。是故通前。共有十類。均是當機。且觀音自陳本行。",
    "X12n0274_001:0182a21": "文殊亦表同修。而偈云。過去諸如來。斯門已成就。現",
    "X12n0274_001:0182a22": "在諸菩薩。今各入圓明。未來修學人。當依如是人。是",
    "X12n0274_001:0182a23": "則三世大乘通依之正軌。而十類未足多也。教所被",
    "X12n0274_001:0182a24": "機竟。六能詮教體者。賢首疏起信論。略作四門。清涼",
    "X12n0274_001:0182b01": "疏華嚴。承演十門。亦不過開四而已。長水著楞嚴義",
    "X12n0274_001:0182b02": "海。亦承用賢首略門。今亦從略。列彼四門。一隨相門。",
    "X12n0274_001:0182b03": "此依長水復為二。一但取能詮體。謂聲名句文。假實",
    "X12n0274_001:0182b04": "相資。不可偏廢。以佛在聲多佛滅紙墨之教名句文",
    "X12n0274_001:0182b05": "多也。然亦附六塵。同為教體。不獨聲等。二合所所詮",
    "X12n0274_001:0182b06": "體。以徒文無義非教故。文義相從。而不相離。方成教",
    "X12n0274_001:0182b07": "體。二唯識門。攝前之境。以從於心。亦二。一本影相對。",
    "X12n0274_001:0182b08": "謂說者淨識所現文義為本質教。聽者識上文義相",
    "X12n0274_001:0182b09": "現是影相教也。二說聽全收可知。清涼承演本影相",
    "X12n0274_001:0182b10": "對四句。分四教。謂小惟本始本影。終惟影頓雙非也。",
    "X12n0274_001:0182b11": "又承演說聽全收八句分二教。以生佛相收屬同教。",
    "X12n0274_001:0182b12": "而生佛相在屬別教。意顯圓融不礙。方為甚深惟識。",
    "X12n0274_001:0182b13": "三歸性門。惟依賢首云。此識無體。惟是真如。故下文",
    "X12n0274_001:0182b14": "云。一切法。從本以來。離言說相。乃至惟是一心。故名",
    "X12n0274_001:0182b15": "真如。清涼引唯識釋勝流真如所流教法最為殊勝",
    "X12n0274_001:0182b16": "故也。予謂淨名言無。離文字而說解脫。亦此門意耳。",
    "X12n0274_001:0182b17": "四無礙門。賢首謂。於前三門。心境理事。同一緣起。混",
    "X12n0274_001:0182b18": "融無礙。交徹相攝。以為教體。以一心法有二門。皆各",
    "X12n0274_001:0182b19": "攝一切法故。予謂以生滅門收隨相惟識。以真如門",
    "X12n0274_001:0182b20": "先收歸性。却前門成心境無礙而後門成理事無礙",
    "X12n0274_001:0182b21": "矣。清涼承演理事與事事二無礙門。末乃歸於海印",
    "X12n0274_001:0182b22": "三昧。亦極盡無礙之旨。以收屬當經耳。今斯經既正",
    "X12n0274_001:0182b23": "屬於終實。而兼涉圓頓。則於賢首清涼所判全門教",
    "X12n0274_001:0182b24": "體。皆允協也。能詮教體竟。七宗趣通別者。賢首釋云。",
    "X12n0274_001:0182c01": "當部所崇曰宗。宗之所歸曰趣。清涼以宗為語之所",
    "X12n0274_001:0182c02": "尚。而趣同賢首。二師皆具通局兩門。通指一大時教。",
    "X12n0274_001:0182c03": "局謂專取本經。通中徧約諸教。開門頗多。不能繁引。",
    "X12n0274_001:0182c04": "今但自約總意取之。夫五時之教。權實可以略分。權",
    "X12n0274_001:0182c05": "乘多重修成。動張因果。則因即宗而果即趣也。圓實",
    "X12n0274_001:0182c06": "多重性具。首明悟入。則悟即宗而入即趣也。斯經若",
    "X12n0274_001:0182c07": "泛就圓實一類之教。以取宗趣。則亦以悟明心地為",
    "X12n0274_001:0182c08": "宗。而證入果地為趣。斯亦略盡其槩矣。然二師局門",
    "X12n0274_001:0182c09": "義亦浩繁。今局斯經。本載文義而取安趣。亦略出其",
    "X12n0274_001:0182c10": "少分。須分總別。總謂以圓定為宗。極果為趨也。良以",
    "X12n0274_001:0182c11": "阿難所請妙奢摩他等。而如來所示三如來藏心。即",
    "X12n0274_001:0182c12": "性真圓融大定。豈非一經之所宗乎。阿難所請十方",
    "X12n0274_001:0182c13": "如來得成菩提。而世尊結示入於如來妙莊嚴海。圓",
    "X12n0274_001:0182c14": "滿菩提。歸無所得。即十方佛究竟極果。豈非一經之",
    "X12n0274_001:0182c15": "所趣乎。問此與權乘因果何別。答所示大定。但取性",
    "X12n0274_001:0182c16": "具。全由悟門。而所取極果。亦但擇一妙門。一超直入。",
    "X12n0274_001:0182c17": "所謂是了因之所了。非生因之所生。較之權乘。天淵",
    "X12n0274_001:0182c18": "不同矣。問後歷證文位何所用乎。答但顯圓融不礙",
    "X12n0274_001:0182c19": "行部。實非三秪漸證。豈不聞利根一生事辦。兼之經",
    "X12n0274_001:0182c20": "終。五陰破後。初住方成。如來明許。從互用中。超諸位",
    "X12n0274_001:0182c21": "盡。深研此意。可自見矣。若更詳盡。別意應有六對。謂",
    "X12n0274_001:0182c22": "破顯。偏全。悟入。體用。行位。分滿也。皆先宗而後趣。又",
    "X12n0274_001:0182c23": "皆躡前對之趣。作後對之宗。而復起其趣也。一破顯",
    "X12n0274_001:0182c24": "者。徵破識心為宗。顯發根性為趣。言委曲破盡識心",
    "X12n0274_001:0183a01": "意在令其舍識心而發明六根中性也。二偏全者。偏",
    "X12n0274_001:0183a02": "指根性為宗。全彰三藏為趣。此即攝前顯發根性中。",
    "X12n0274_001:0183a03": "先惟種種偏明見精圓妙者。意在從近至遠。全彰四",
    "X12n0274_001:0183a04": "科七大為空藏。十惑三續為不空藏。四義三藏為空",
    "X12n0274_001:0183a05": "不空藏也。三悟入者。圓悟華屋為宗。得門深入為趣。",
    "X12n0274_001:0183a06": "此亦躡前全彰三藏。即是圓悟華屋。言所以必求圓",
    "X12n0274_001:0183a07": "悟華屋者。意在得圓根一門從初入流直至寂滅現",
    "X12n0274_001:0183a08": "前也。四體用者。證圓通體為宗。發圓通用為趣。此亦",
    "X12n0274_001:0183a09": "躡前一門深入即證得圓通之體。然必證此體者。意",
    "X12n0274_001:0183a10": "在發圓通三十二應等大自在用也。五行位者。運圓",
    "X12n0274_001:0183a11": "定行為宗。歷圓因位為趣。此亦躡前圓通大用正圓",
    "X12n0274_001:0183a12": "定作略。然此作略有二。一能利眾生。二能取佛果。前",
    "X12n0274_001:0183a13": "三十二應。但彰利生用。而影取果用。今言運圓定行",
    "X12n0274_001:0183a14": "者。躡其取果用也。言必運其圓定之行者。意在徧歷",
    "X12n0274_001:0183a15": "圓因五十五位也。六分滿者。歷分證聖位為宗。取圓",
    "X12n0274_001:0183a16": "滿菩提為趣。此亦躡圓因之位。即分證位。言必歷分",
    "X12n0274_001:0183a17": "證之位者。意在圓滿無上菩提也。達此由悟而入。由",
    "X12n0274_001:0183a18": "入而深。由深而極。一經趣進。了然在目。圓融次第。二",
    "X12n0274_001:0183a19": "無礙矣。宗趣通別竟。八科判援引者。詳古人立科判",
    "X12n0274_001:0183a20": "以解經極為成式。猶公輸之規矩準繩。數萬言經。捨",
    "X12n0274_001:0183a21": "科判而逐文。汗漫釋之。何異捨規矩準繩而取方圓",
    "X12n0274_001:0183a22": "平直。未之或中也。大約其用有四。一者本有科。說主",
    "X12n0274_001:0183a23": "於本文中自分者也。如五陰六入等。現具經文。解時",
    "X12n0274_001:0183a24": "須順分之。二者分文科。謂文句繁長。若不詳其文勢。",
    "X12n0274_001:0183b01": "而分截之。則易成攙亂。故前後節斷。令其分劑分明",
    "X12n0274_001:0183b02": "不相逾越。亦可名分劑科。譬一統分十三省。諸省又",
    "X12n0274_001:0183b03": "各分為若干府。諸府又各分為若干州縣等。從寬至",
    "X12n0274_001:0183b04": "狹。自少成多。各有統系。故舉州縣則知其屬於何府。",
    "X12n0274_001:0183b05": "舉府則知其屬於何省。而各有界限。不相混濫矣。然",
    "X12n0274_001:0183b06": "不同上之本有。此疏家因文分屬而立。如本疏所立",
    "X12n0274_001:0183b07": "十番顯見等科。是也。三者約義科。謂文中所詮之義。",
    "X12n0274_001:0183b08": "有相對待應合者。如身心包徧依正之類。文中不甚",
    "X12n0274_001:0183b09": "顯著。則約義分之。令其顯現。如身心蕩然等文中所",
    "X12n0274_001:0183b10": "分之科。是也。四者生起科。謂說主語脉次第生起文",
    "X12n0274_001:0183b11": "義。譬如樹株。初以一本。或分二支。或三四支等。是為",
    "X12n0274_001:0183b12": "大支。諸大支復各出諸中支。而中支又各出諸小支",
    "X12n0274_001:0183b13": "等。雖至最小之支。仍可尋知自何大支而出。若非科",
    "X12n0274_001:0183b14": "文明其來處。安可尋究乎。此如天親判金剛二十七",
    "X12n0274_001:0183b15": "疑。本經如答五大圓融科中。舊解全失語脉。不相接",
    "X12n0274_001:0183b16": "續。新疏出其伏疑。加以脉絡之科。方知來意。是也。然",
    "X12n0274_001:0183b17": "製科最不宜。行輩錯亂。譬如人家宗派一祖元所生",
    "X12n0274_001:0183b18": "者。或三子。或五子。其子各所生者。或多或少。皆是孫",
    "X12n0274_001:0183b19": "輩。不得僭子。而孫所生者。又是曾孫。不得僭孫。天台",
    "X12n0274_001:0183b20": "賢首清涼。能曲盡其妙。近世如要解等。全不諳此。於",
    "X12n0274_001:0183b21": "一輩間。動分十七八科。或二三十科。及細察其所分。",
    "X12n0274_001:0183b22": "則高祖與子孫。乃至曾玄。皆同列為一輩。全無尊卑",
    "X12n0274_001:0183b23": "統屬。何取於分也。今疏病懲此弊。所分之科。務令自",
    "X12n0274_001:0183b24": "大降小。從少增多。慮古科。但以疏為次第。無字號以",
    "X12n0274_001:0183c01": "別之。而講者多迷。乃以十干十二支。置於圈內。題於",
    "X12n0274_001:0183c02": "科頭。如甲為父則乙為子。丙為孫則丁為曾孫。令其",
    "X12n0274_001:0183c03": "行輩炳然不相僭亂。凡於大科。盡處則結云。某大科",
    "X12n0274_001:0183c04": "已竟。則永無迷科尋覓之勞。後之刊者。務請屈從。無",
    "X12n0274_001:0183c05": "以為異常而不用也。援引有四。一經論。二本經。三祖",
    "X12n0274_001:0183c06": "語。四舊註。疏中為避繁文。所引經論及本經。多撮要",
    "X12n0274_001:0183c07": "略。而全文極少。祖語亦然。至於諸師舊註。倘於佛旨",
    "X12n0274_001:0183c08": "有未順者。則或默然不從。或顯然辯正。皆非作意而",
    "X12n0274_001:0183c09": "樂於為此。蓋必不得已而後如是也。外此而一存一",
    "X12n0274_001:0183c10": "句符文順義者。則必不敢遺。必不敢隱。至於道場表",
    "X12n0274_001:0183c11": "法說呪利益。與夫十二類生十習六交等文。既不勞",
    "X12n0274_001:0183c12": "於異說多。全取於諸師舊註。皆以顯題字號。全文不",
    "X12n0274_001:0183c13": "無。亦有於繁雜處而少加裁省者。必不損其本意。於",
    "X12n0274_001:0183c14": "文盡處。若更加以本疏之文。則以一圈隔之。合其有",
    "X12n0274_001:0183c15": "所別也。科判援引竟。九通釋名題。十別解文義。此之",
    "X12n0274_001:0183c16": "二門不煩預贅。入疏方陳。順古十門。但標虗目。今更",
    "X12n0274_001:0183c17": "總束前文。直出斯經要義。以見其特異於諸經諸論。",
    "X12n0274_001:0183c18": "而獨為顯了親切也。其目有四。",
    "X12n0274_001:0183c19": "一者決定不用識心。以其與大定為生冤家。眾生於",
    "X12n0274_001:0183c20": "斯。少有執吝。則於真心大定。終不可見。何況能成。以",
    "X12n0274_001:0183c21": "此識詐現心相而實非心。詐現定相而實無定。卒以",
    "X12n0274_001:0183c22": "障盡真心本定。令凡外權小如生盲也。他經他論。雖",
    "X12n0274_001:0183c23": "亦說其為妄。而其言總略。實未至於善惡竝遣動靜",
    "X12n0274_001:0183c24": "雙袪故。眾生雖賤乎劣惡思惟。而猶貴乎勝善思惟。",
    "X12n0274_001:0184a01": "雖捨夫散亂意識。而仍取夫寂定意識。既全執似。必",
    "X12n0274_001:0184a02": "不識真。而真心本定。何由見哉。惟斯經也。悟佛法音。",
    "X12n0274_001:0184a03": "尚猶斥其非實。豈留勝善思惟。九次第定。終不許其",
    "X12n0274_001:0184a04": "為真。豈存寂定意識。方於斯識破之。究竟無餘矣。是",
    "X12n0274_001:0184a05": "則佛之破意。不暇論於劣惡散亂。乃直偏取於勝善",
    "X12n0274_001:0184a06": "寂定者而破之。正恐其修大定者。惑於似是之非。而",
    "X12n0274_001:0184a07": "終不進悟於真心本定也。嗟今之人。取靜修行止念",
    "X12n0274_001:0184a08": "為定者。未有能出此識之圈圚者也。將謂斯定易成。",
    "X12n0274_001:0184a09": "而生苟就之心。豈知修時百計難成成之畢竟非實。",
    "X12n0274_001:0184a10": "譬如結冰以作琉璃。其難其偽類可知也。奉勸慕楞",
    "X12n0274_001:0184a11": "嚴者。順佛言而速疾捨之。方於大定可希冀矣。",
    "X12n0274_001:0184a12": "二者決定認取根性。以眾生根性。即是真心。亦即自",
    "X12n0274_001:0184a13": "性本定。此由眾生將全分如來藏性。迷成十八界。而",
    "X12n0274_001:0184a14": "其實體。在六根中。六塵但是根影。而六識又是塵影。",
    "X12n0274_001:0184a15": "眾生反認至虗識心。而全昧至實根性顛倒。莫此為",
    "X12n0274_001:0184a16": "甚。且他經他論。泛泛發明真心體相名義。而不言眾",
    "X12n0274_001:0184a17": "生現前身中何者即是。故眾生縱能捨乎分別麤心",
    "X12n0274_001:0184a18": "而亦多求乎玄妙義。相慕於高遠境界。遂擬真心。為",
    "X12n0274_001:0184a19": "冥漠難知之境。恍惚不定之相。而或研思極精。以體",
    "X12n0274_001:0184a20": "會之。則依舊墮於微細意識。而流於權小境界。不自",
    "X12n0274_001:0184a21": "覺知矣。惟斯經也。菩提涅槃元清淨體。徑指六根。安",
    "X12n0274_001:0184a22": "樂解脫。寂靜妙常。更無他物。且其屈指飛光。而不動",
    "X12n0274_001:0184a23": "搖之見性。朗然現前。擊鐘引夢。而無生滅之聞根。湛",
    "X12n0274_001:0184a24": "然常住。此竝當風指出。非獨言句發揮。且其仰瞻日",
    "X12n0274_001:0184b01": "月。洞明四萬由旬。遙聽雷霆。周聞三百餘里。何況十",
    "X12n0274_001:0184b02": "番顯妙。三指真實。極為奇特。若竝收乎暗中之見靜",
    "X12n0274_001:0184b03": "裡之聞。則廓爾無邊。包含沙界。悉是眾生現量非有",
    "X12n0274_001:0184b04": "待於六通。且其一切諸色。悉同燈上重輪。一切諸聲。",
    "X12n0274_001:0184b05": "皆類頭中虗響。故知根性是萬物之實身。萬物乃根",
    "X12n0274_001:0184b06": "性之幻影。而重玄極妙之真心。豈離見色聞聲之常",
    "X12n0274_001:0184b07": "性哉。然雖至近至明。可中難信難解。不是幽微叵測。",
    "X12n0274_001:0184b08": "但由日用不知故。諸祖不肯道破。如來常不開演。良",
    "X12n0274_001:0184b09": "有以也。問若此親切明白。佛祖何故不常開演。不肯",
    "X12n0274_001:0184b10": "道破。答恐非機聞之。真與非真。二俱成迷。故非真迷",
    "X12n0274_001:0184b11": "者聞之。而不信其為真也。謂有眾生。冥搜玄妙。而輕",
    "X12n0274_001:0184b12": "謾目前者。聞說六根。即是將謂見色但是尋常聞聲",
    "X12n0274_001:0184b13": "有何奇特。既不委信。必不認取。如阿難五卷尚猶別",
    "X12n0274_001:0184b14": "請結元。會解十家。悉以顯見為破者是也。不知元妙",
    "X12n0274_001:0184b15": "元明。豈非正法眼藏本常本寂。應即涅槃妙心。當知。",
    "X12n0274_001:0184b16": "離此性外。尚無片事可得。豈復別有玄妙哉。真迷者",
    "X12n0274_001:0184b17": "聞之。而倚真不復加修也。謂有眾生。自恃天真。不求",
    "X12n0274_001:0184b18": "究竟者。聞談根性現成。或死守寂常本體。而修證全",
    "X12n0274_001:0184b19": "捐。或但住初解人空。而得少為足。不知根結未銷。豈",
    "X12n0274_001:0184b20": "能脫情界而出諸苦。生滅未滅。安得超器界而證圓",
    "X12n0274_001:0184b21": "通。大似守金鑛而甘貧閉化城而迷寶。又豈可哉。以",
    "X12n0274_001:0184b22": "是。真與非真。二俱成迷。故佛祖常不開演。而幸遭斯",
    "X12n0274_001:0184b23": "典者。速宜認取根性。而更求解結。方為得旨矣。",
    "X12n0274_001:0184b24": "三者決定不用天台止觀。以諸家判三觀處。元是如",
    "X12n0274_001:0184c01": "來開示眾生本有真心性具妙定。始目眼根指出。展",
    "X12n0274_001:0184c02": "轉通貫萬法。仍令圓悟萬有總一如來藏性顯其未",
    "X12n0274_001:0184c03": "及加修而人人早先具此楞嚴妙體。但惟教其悟明",
    "X12n0274_001:0184c04": "此之性海。以為後文圓通入處而已。本不曾立觀門",
    "X12n0274_001:0184c05": "教修習也。而諸家瞢然強安三觀。若本元立三觀。則",
    "X12n0274_001:0184c06": "是前文全說修門。何阿難後又請修華屋之喻。豈亦",
    "X12n0274_001:0184c07": "但喻修門而非喻藏性乎。又豈所答一門深入却又",
    "X12n0274_001:0184c08": "深入彼之修門。而非入藏性乎。是皆大不通也。當知。",
    "X12n0274_001:0184c09": "斯經所以大異於眾典者。正以其指心在根。斯定之",
    "X12n0274_001:0184c10": "所以大異於諸定者。由說自性本定也。若謂前文是",
    "X12n0274_001:0184c11": "說修門。全障性定。且又礙後。耳門妙修。無有用處。所",
    "X12n0274_001:0184c12": "以修楞嚴者。決定不用三觀也。嗟今沿習既久。而業",
    "X12n0274_001:0184c13": "楞嚴者。無一人不搜索三觀。似但借經為敲門瓦子。",
    "X12n0274_001:0184c14": "而正惟發明天台止觀而已。畢竟令觀意獨明。而經",
    "X12n0274_001:0184c15": "意障盡矣。何迷痼支離亦至於是哉。痛刮洗之可也。",
    "X12n0274_001:0184c16": "問經傳此土。千五百年。豈無一人見同於此。而子獨",
    "X12n0274_001:0184c17": "異說太煞驚人。恐多信之不及。復有何說。以安慰之",
    "X12n0274_001:0184c18": "乎。答智者大師不及親見。使其親見。決不誤以說性",
    "X12n0274_001:0184c19": "為說觀。亦決定不以己觀自滿。而顧仰經同己不然。",
    "X12n0274_001:0184c20": "何故虗心拜求一十八年乎。是則過全歸於後人之",
    "X12n0274_001:0184c21": "混淆。而大師無與也。清涼圭峯。於華嚴圓覺。各專其",
    "X12n0274_001:0184c22": "業。無暇詳釋於此。至於宗門悟心大士非皆不知。但",
    "X12n0274_001:0184c23": "緣經文指心在根太煞明白。恐成世諦流布。難以接",
    "X12n0274_001:0184c24": "人。是則十成之語。尤為傳宗者所忌。故多默而不言。",
    "X12n0274_001:0185a01": "縱有一二拈提。隨拈隨掃。終不令成詮釋觀。靈源之",
    "X12n0274_001:0185a02": "訶弘覺範。則其意可見。又或前古說楞嚴者。未必如",
    "X12n0274_001:0185a03": "今時盛宗三觀以掩佛說性之文。故吾言未必盡異",
    "X12n0274_001:0185a04": "於古人。特緣近古似量騰心雷同錯誤故。獨顯吾言",
    "X12n0274_001:0185a05": "為特異耳。彌天之罪。安敢避哉。問子疏何不忌於世",
    "X12n0274_001:0185a06": "諦流布。答此有二意。一者教須說到。不同宗門。何嫌",
    "X12n0274_001:0185a07": "流布。二者祖庭秋晚。現量證悟者。無人可接。祕之何",
    "X12n0274_001:0185a08": "益。不如道破令其經耳成因也。祖師末路評唱令其",
    "X12n0274_001:0185a09": "傳習。亦此意也。問不成現量證悟經傳何益。答能令",
    "X12n0274_001:0185a10": "多分中上根人成真比量。發大解悟。與現量證悟。作",
    "X12n0274_001:0185a11": "勝因緣。然亦應有少分上上根人。成現量證悟。是不",
    "X12n0274_001:0185a12": "敢定也。此由叔季之世。故作是說。若古宗門。由聞經",
    "X12n0274_001:0185a13": "而悟入者何限哉。",
    "X12n0274_001:0185a14": "四者決定推重耳根圓通。問業楞嚴者。誰不知此為",
    "X12n0274_001:0185a15": "最初方便。何勞又推重之。答是何言歟。自近世盛宗",
    "X12n0274_001:0185a16": "三觀。則人人惟知推重三觀。謂其為楞嚴正修。而解",
    "X12n0274_001:0185a17": "家拳拳插入。諄諄發明。至於耳門。視為啟蒙初進之",
    "X12n0274_001:0185a18": "法。隨文略釋而已。誰見其深研廣釋。而極勸專修者",
    "X12n0274_001:0185a19": "哉。且子謂人人皆知重此。子必深達斯旨。試指何處。",
    "X12n0274_001:0185a20": "是圓通之文。其人笑曰。觀音自陳。初於聞中等文。以",
    "X12n0274_001:0185a21": "至文殊選擇之偈。經有明文。有何難見。答此下智隨",
    "X12n0274_001:0185a22": "言生解之知。敢曰不難見哉。若是中人之智。自知從",
    "X12n0274_001:0185a23": "四卷後半。第一決定義中。所推不生滅圓湛之性。即",
    "X12n0274_001:0185a24": "此聞根之性。及第二義中。指明根結。密揀圓通。乃至",
    "X12n0274_001:0185b01": "擊鐘引夢諸佛證明綰巾示結等文。皆是說根性法",
    "X12n0274_001:0185b02": "門。但未顯定何根為至圓而當專修也。此猶中人所",
    "X12n0274_001:0185b03": "知。若更有上智徹通之見。當知。破識之後。所示見性。",
    "X12n0274_001:0185b04": "即是首薦根性。為真修之本。而見聞無有異體。故十",
    "X12n0274_001:0185b05": "番顯見。亦是顯聞。而語中亦帶聞字。如阿難云。若此",
    "X12n0274_001:0185b06": "見聞必不生滅等。是也。但見精對境。朗照萬象。常住",
    "X12n0274_001:0185b07": "不動。楞易開悟。故前文偏顯之。聞性離相。周聞十方。",
    "X12n0274_001:0185b08": "越牖透垣。最益修攝。故後文偏用之。是知自指見是",
    "X12n0274_001:0185b09": "心直至破非和合。即是開示圓通中。聞性之體。豈有",
    "X12n0274_001:0185b10": "別體乎。又極而言之。此文之前。最初破識。即是徹去",
    "X12n0274_001:0185b11": "圓通之障。以識心若不捨盡。決不知別有根性。根性",
    "X12n0274_001:0185b12": "猶然不知圓通何自而修哉。此文之後。四科七大。乃",
    "X12n0274_001:0185b13": "至三如來藏。十法界心。無非根性之極量。而非別有",
    "X12n0274_001:0185b14": "一性也。修圓通者。若不達此。豈知反聞之中統該萬",
    "X12n0274_001:0185b15": "有極盡一真乎。大抵開示本具藏性。正為後圓通作",
    "X12n0274_001:0185b16": "入處耳。不然後門所入之華屋。更是何法乎。是則未",
    "X12n0274_001:0185b17": "說圓通之前。尚皆不出圓通之性。而況既說圓通之",
    "X12n0274_001:0185b18": "後。豈更有異法乎。是故。道場定慧。是此無疑。三漸反",
    "X12n0274_001:0185b19": "流離。此何入初住十心。明言一切圓通。而等妙菩提。",
    "X12n0274_001:0185b20": "亦但圓通究竟而已。觀佛結云。此皆以三增進故。善",
    "X12n0274_001:0185b21": "能成就五十五位。其意可見。以三增進但牒圓通而",
    "X12n0274_001:0185b22": "已。是斯經也。前半全談藏性。所以開發圓通。後半全",
    "X12n0274_001:0185b23": "說圓通。所以修證藏性。一經始終。皆為圓覺。豈惟觀",
    "X12n0274_001:0185b24": "音數語文殊數偈而已哉。至於破五陰辨五魔。而猶",
    "X12n0274_001:0185c01": "節節警云。違遠圓通。背涅槃城。如是全經宗要。而惟",
    "X12n0274_001:0185c02": "以一三觀。蔽盡無餘。烏忍於默而不言哉。問圓通既",
    "X12n0274_001:0185c03": "稱初心方便。過此必有別法。乃為深修。今何言其盡",
    "X12n0274_001:0185c04": "始終而更無別法乎。此猶甚可疑也。請明其故。答諸",
    "X12n0274_001:0185c05": "家正同此惑。而子之斯問。亦緣舊習所染。疑根未盡",
    "X12n0274_001:0185c06": "拔耳。今與拔之。其故皆由初心二字未明其對何法",
    "X12n0274_001:0185c07": "而說初心。妄說三觀。方為深法。而經之初心。必與三",
    "X12n0274_001:0185c08": "觀為初心也。却見佛前文所說奢摩等名數。偶合如",
    "X12n0274_001:0185c09": "來藏義。其相又似。遂謂其必是三觀。由是判前三藏。",
    "X12n0274_001:0185c10": "為通請三觀深位妙修。判後圓通。為別請一門初心",
    "X12n0274_001:0185c11": "始入。後學遵之。以為確論。誰敢動移。不知斯判前則",
    "X12n0274_001:0185c12": "誣性為修。後則貶深作淺。而且初意未明。淺深失序。",
    "X12n0274_001:0185c13": "是大差誤。非確論也。茲當極伸正義。令後學永無惑",
    "X12n0274_001:0185c14": "焉。夫誣性為修。前已極明。義無不盡。而後之貶深為",
    "X12n0274_001:0185c15": "淺者。以前三如來藏。若據理性。則是徹法底源。譬如",
    "X12n0274_001:0185c16": "太空。豈有深淺可判。若約當機領悟於此者。不必論",
    "X12n0274_001:0185c17": "其宿根利純。但惟取其多分。而於天台六即位中。多",
    "X12n0274_001:0185c18": "但超於理即。正在名字即中。以其未涉觀行故也。至",
    "X12n0274_001:0185c19": "於圓通。則由觀行即。歷相似即。而後達於分證即之",
    "X12n0274_001:0185c20": "初位。據本經。即當三十二應等神用現前。據華嚴。即",
    "X12n0274_001:0185c21": "當百佛世界中分身成道。其視前位。何異天淵。今反",
    "X12n0274_001:0185c22": "謂其淺於前位。則貶深作淺之過。安可迯乎。問若此",
    "X12n0274_001:0185c23": "而佛何謂之初心方便乎。答我謂彼之初意不明者。",
    "X12n0274_001:0185c24": "正當此際明之。以此圓通功滿。方於五十五位中。初",
    "X12n0274_001:0186a01": "證一位。對後五十四位。此為初心。豈對前文謬判三",
    "X12n0274_001:0186a02": "觀。而與其作初心乎。且此初心。遙應妙覺。乃為究竟。",
    "X12n0274_001:0186a03": "大經云。初心究竟二不別。如是二心先心難。又此初",
    "X12n0274_001:0186a04": "住名發心住故。經又云。從初發心即成正覺。若是則",
    "X12n0274_001:0186a05": "此之初心。良非淺淺。我謂圓通徹究竟位。亦非無見",
    "X12n0274_001:0186a06": "而云然也。夫何謬謂三觀在前而反深圓通在後而",
    "X12n0274_001:0186a07": "反淺。豈不大失其淺深之序耶。奉勸求大定者。博究",
    "X12n0274_001:0186a08": "精研耳門修法。而力行之。無使毫髮濫於三觀。則圓",
    "X12n0274_001:0186a09": "通方可希冀矣。問智者為一宗祖師。三觀為圓頓修",
    "X12n0274_001:0186a10": "法。今言依之則障盡全經。修之當莫濫絲髮。然則天",
    "X12n0274_001:0186a11": "台立觀。不合圓頓教旨耶。請言何教所收。答此更別",
    "X12n0274_001:0186a12": "有二意。人所難知。非謂三觀不合圓頓。一者佛談性",
    "X12n0274_001:0186a13": "具三藏。本不曾立乎三觀。而註家錯引三觀。以會釋",
    "X12n0274_001:0186a14": "之。不辨明則以修障性故。不得不辨。二者反聞修法。",
    "X12n0274_001:0186a15": "不用覺觀思惟。而三觀豈能不用。濫之則須廢反聞。",
    "X12n0274_001:0186a16": "故不得不禁。是三觀非不合於圓頓教旨。但不合於",
    "X12n0274_001:0186a17": "楞嚴修門耳。當知。每於一教。攝多法門。所以法門無",
    "X12n0274_001:0186a18": "量。豈因門之不同。而遂謂教之亦異乎。問二門均是",
    "X12n0274_001:0186a19": "圓頓深教。亦有優劣否耶。答子謂天台何如二十五",
    "X12n0274_001:0186a20": "聖。曰大師必不自欺。自言方在五品。安得遽齊諸大",
    "X12n0274_001:0186a21": "聖耶。曰文殊獨選耳門。則二十四聖修門。皆不能齊。",
    "X12n0274_001:0186a22": "豈一天台修門。所能齊乎。且經旨觀旨。多種不同。而",
    "X12n0274_001:0186a23": "舊註混同。曾無皂白。無怪其以彼而濫此也。今與略",
    "X12n0274_001:0186a24": "分析之。有四不同。一者此經首破識心。令終不用。不",
    "X12n0274_001:0186b01": "識天台初談三觀亦先破識而教其不用否耶。然藏",
    "X12n0274_001:0186b02": "中曾見天台家所傳心印。首先不計揀去六識。而別",
    "X12n0274_001:0186b03": "求真心。是與經旨。大相反矣。此其一不同也。二者此",
    "X12n0274_001:0186b04": "經次示根中性體即妙明真心。不識天台指示真心",
    "X12n0274_001:0186b05": "亦言惟汝六根更無他物否耶。縱其所立三諦。彷彿",
    "X12n0274_001:0186b06": "似於三藏。而其當風指出。初未薦乎六精。此其二不",
    "X12n0274_001:0186b07": "同也。三者此經起修了揀諸門。惟選耳根一門深入。",
    "X12n0274_001:0186b08": "不識天台三觀起修下手亦專一門否耶。蓋彼泛立",
    "X12n0274_001:0186b09": "三諦。起三止觀。而所示真心。初不指在根中。何有專",
    "X12n0274_001:0186b10": "門。此其三不同也。四者耳根之修。一反聞間行起解",
    "X12n0274_001:0186b11": "絕。頓離分別。初無多事。最為簡易。豈有繁難。不識天",
    "X12n0274_001:0186b12": "台觀門亦如耳門之簡易否耶。蓋彼立三諦。而起三",
    "X12n0274_001:0186b13": "止三觀。以修之已自先成九法。及說三觀。復各為三。",
    "X12n0274_001:0186b14": "所謂一空一切空。無假無中。無不空等。亦成九法。合",
    "X12n0274_001:0186b15": "滿十八法數。是雖成熟終歸一心。而本其造端以較",
    "X12n0274_001:0186b16": "之。惟一反聞者。其繁其簡。宛爾天殊。此其四不同也。",
    "X12n0274_001:0186b17": "問經前三藏。具含十界。豈不繁難。答彼是廣談性理。",
    "X12n0274_001:0186b18": "開其知解。雖博非繁。及至行起。便乃解絕。惟一反聞。",
    "X12n0274_001:0186b19": "具收眾妙。汝應以此行對彼行而辨其繁簡。何乃取",
    "X12n0274_001:0186b20": "解而難行乎。此固舊註混濫之故習也。今更相對顯",
    "X12n0274_001:0186b21": "之。經以三藏開解。而從一門起修。天台以三諦開解。",
    "X12n0274_001:0186b22": "而從止觀起修。則經之三藏。正對天台三諦。經之耳",
    "X12n0274_001:0186b23": "門。正對天台止觀。何得仍前錯誤。而以三藏對三止",
    "X12n0274_001:0186b24": "觀乎。通前四義了揀。則台宗與經旨。元不多同。但惟",
    "X12n0274_001:0186c01": "所立三諦。略彷彿於三藏。而註家又復不知以諦對",
    "X12n0274_001:0186c02": "藏。同是明理性。而開知解。固乃錯對止觀。而以性為",
    "X12n0274_001:0186c03": "修。謬謂意旨全同。安得不晦其本旨而礙後之妙修",
    "X12n0274_001:0186c04": "乎。若必謂斯經全是三觀。則如來說法。當不及於天",
    "X12n0274_001:0186c05": "台。何以故。破識指根迂遠。而不如天台直切徑談。故",
    "X12n0274_001:0186c06": "四科七大十惑三續。乃至三如來藏。皆但泛論性相。",
    "X12n0274_001:0186c07": "而不如天台分明判分止觀。故起修下手偏局耳門。",
    "X12n0274_001:0186c08": "不如天台完全具十八法數。故修楞嚴者。不如捨經",
    "X12n0274_001:0186c09": "而但習天台止觀乃為捷徑。何必於落落不合文中。",
    "X12n0274_001:0186c10": "搜索一二相似之處。以強明止觀乎。是則以經文而",
    "X12n0274_001:0186c11": "發明止觀。既不如止觀詳暢。以觀文而強合經文。豈",
    "X12n0274_001:0186c12": "能令經旨顯現哉。是必晦其本意無疑矣。我故謂止",
    "X12n0274_001:0186c13": "觀若不捨盡。則圓通決不發明。亦猶識心若不捨盡",
    "X12n0274_001:0186c14": "而根性決不顯現耳。又二宗修法相乖。亦係根識之",
    "X12n0274_001:0186c15": "別。蓋經旨首破六識。正由反聞時要須全離覺觀。台",
    "X12n0274_001:0186c16": "宗不簡識心。正由作觀時不免起於思惟故。修圓通",
    "X12n0274_001:0186c17": "者。稍涉台觀。即依舊墮於識。而障乎根。則夫經前破",
    "X12n0274_001:0186c18": "識指根之文。豈不俱成無用乎。具金剛眼睛者。幸一",
    "X12n0274_001:0186c19": "辨之。近於宗鏡錄四十四卷中。見其極明。六根中性",
    "X12n0274_001:0186c20": "即本來心。且取前之見性後之聞性。同一圓通。悉歸",
    "X12n0274_001:0186c21": "宗鏡。何曾說前破妄見。後但淺修哉。又何曾說中間",
    "X12n0274_001:0186c22": "有三觀為深法哉。斯可極證吾疏。而并可以驗古人",
    "X12n0274_001:0186c23": "不盡同於十家之見也。幸檢閱之。是則攝前多義。而",
    "X12n0274_001:0186c24": "但成四決定義。已極簡要。若更束之。則但成十字。前",
    "X12n0274_001:0187a01": "二攝盡經義。成捨識從根四字。捨識易知。從根者。前",
    "X12n0274_001:0187a02": "半從根悟入。後半從根修證而已。後二攝盡經義。成",
    "X12n0274_001:0187a03": "揀止觀重圓通六字。蓋舊註全重台宗止觀。今疏揀",
    "X12n0274_001:0187a04": "明全非台宗止觀。舊註既重止觀。必輕忽於圓通。今",
    "X12n0274_001:0187a05": "疏既揀去止觀。全推重於圓通。極勸專修而已。然推",
    "X12n0274_001:0187a06": "重專修。非己私意。釋迦文殊及十方如來明命特旨",
    "X12n0274_001:0187a07": "也。請反復研味文殊之偈。當自見之。又復當知。此中",
    "X12n0274_001:0187a08": "揀止觀者。但揀其非台宗止觀而已。非謂圓通全非",
    "X12n0274_001:0187a09": "止觀。當知。圓通仍是不涉思惟。最簡妙之止觀。大非",
    "X12n0274_001:0187a10": "台宗可比。疏中備明此意。今特為近習多濫台宗故。",
    "X12n0274_001:0187a11": "不如但順經文呼為圓通。不必釋成止觀為得矣。",
    "X12n0274_001:0187a13": "大佛頂首楞嚴經正脉疏懸示(終)"
}