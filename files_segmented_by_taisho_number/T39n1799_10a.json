{
    "T39n1799_10a:0956b02": "folio_10a 10首楞嚴義疏注經卷第十之一",
    "T39n1799_10a:0956b04": "長水沙門子󱈜集",
    "T39n1799_10a:0956b05": "四、破行陰，三：一、盡未盡相，二：一、明區宇，",
    "T39n1799_10a:0956b06": "二：一、想盡益相。",
    "T39n1799_10a:0956b07": "「阿難！彼善男子修三摩提，想陰盡者，是人平",
    "T39n1799_10a:0956b08": "常夢想消滅，寤寐恒一。」想陰若存，寤即想",
    "T39n1799_10a:0956b09": "像，寐即成夢。今想陰盡，即無有夢，以想陰是",
    "T39n1799_10a:0956b10": "夢之元故。寤寐一者，雖有寤寐，以無想故，寤",
    "T39n1799_10a:0956b11": "亦如寐，寐亦如寤，故云恒一。",
    "T39n1799_10a:0956b12": "「覺明虛靜猶如晴空，無復麁重前塵影事。」",
    "T39n1799_10a:0956b13": "圓明心體，名為覺明。離想浮動，故名虛靜。空",
    "T39n1799_10a:0956b14": "喻覺明，晴喻離想，麁重即煩惱也，以想陰是",
    "T39n1799_10a:0956b15": "煩惱濁故。前塵影事，即所想境。能想既亡，所",
    "T39n1799_10a:0956b16": "想不立，故云無復。",
    "T39n1799_10a:0956b17": "「觀諸世間大地、山河，如鏡鑒明，來無所黏、過",
    "T39n1799_10a:0956b18": "無蹤跡，虛受照應。」觀，緣也，雖有根識緣諸",
    "T39n1799_10a:0956b19": "境界，而不想像繫念在意，故如其鏡照物無",
    "T39n1799_10a:0956b20": "跡，但虛受、虛照、虛應而已。亦可如鏡照於光",
    "T39n1799_10a:0956b21": "明，雖鑒無影，故云虛受。",
    "T39n1799_10a:0956b22": "「了罔陳習，唯一精真。」了，畢竟也。罔，無也。陳，",
    "T39n1799_10a:0956b23": "舊也。習，妄想也。畢竟無有無始妄習，唯有一",
    "T39n1799_10a:0956b24": "靈真如性也。又了謂了別，即諸識也。罔，謂罔",
    "T39n1799_10a:0956b25": "象。陳習，謂無始種子也。唯一精真者，唯一識",
    "T39n1799_10a:0956b26": "陰也。如下文云「則湛了內罔象虛無」，微細精",
    "T39n1799_10a:0956b27": "想以對行陰，故云精真也。顯此行人得想",
    "T39n1799_10a:0956b28": "陰盡，唯識陰及行陰在。今此行陰又現披露，",
    "T39n1799_10a:0956b29": "故名識陰為精真也。二、行陰現相。",
    "T39n1799_10a:0956c01": "「生滅根元從此披露，見諸十方十二眾生畢",
    "T39n1799_10a:0956c02": "殫其類，雖未通其各命由緒，見同生基，猶如",
    "T39n1799_10a:0956c03": "野馬熠熠清擾，為浮根塵究竟樞穴，此則名",
    "T39n1799_10a:0956c04": "為行陰區宇。」行陰是生滅元，以遷流造作",
    "T39n1799_10a:0956c05": "故。想盡行現，故云披露。畢殫其類者，殫，盡也，",
    "T39n1799_10a:0956c06": "盡此十二類生皆從行出，以行是業體故。未",
    "T39n1799_10a:0956c07": "通各命者，雖已了知十二類生總從行出，而",
    "T39n1799_10a:0956c08": "未知眾生別種在識陰中，此即本識業苦種",
    "T39n1799_10a:0956c09": "子是眾生各別性命因由端緒也。見同生基",
    "T39n1799_10a:0956c10": "者，同分生基，即行陰也，十二品類同以行陰",
    "T39n1799_10a:0956c11": "為其基本。猶如野馬者，塵合陽氣，鼓而為之。",
    "T39n1799_10a:0956c12": "熠熠，即光起閃爍，喻生滅也。清擾者，即此行",
    "T39n1799_10a:0956c13": "陰擾動，生滅微細不停，以無想陰塵垢，故名",
    "T39n1799_10a:0956c14": "清也。為浮根塵究竟樞穴者，門簨曰樞，門臼",
    "T39n1799_10a:0956c15": "曰穴，此皆動轉之要處也。根塵、生滅皆以行",
    "T39n1799_10a:0956c16": "陰為機紐處，了知此者正在行陰，故云區宇。",
    "T39n1799_10a:0956c17": "二、明盡相。",
    "T39n1799_10a:0956c18": "「若此清擾熠熠元性，性入元澄，一澄元習，如",
    "T39n1799_10a:0956c19": "波瀾滅化為澄水，名行陰盡。是人則能超眾",
    "T39n1799_10a:0956c20": "生濁，觀其所由，幽隱妄想以為其本。」性入",
    "T39n1799_10a:0956c21": "元澄者，行陰若盡，遷流性澄，歸一藏識，名入",
    "T39n1799_10a:0956c22": "元澄。經云「藏識海常住」也。以觀行增勝，能純",
    "T39n1799_10a:0956c23": "生滅根元習氣，令其不動，歸一識陰，猶如澄",
    "T39n1799_10a:0956c24": "水也。以行是眾生遷流業性故，此若盡即超",
    "T39n1799_10a:0956c25": "眾生濁也。行陰生滅微細難覺，故名幽隱。",
    "T39n1799_10a:0956c26": "二、正明現境，十：一、二無因論，二：一、標。",
    "T39n1799_10a:0956c27": "「阿難當知，是得正知奢摩他中諸善男子，凝",
    "T39n1799_10a:0956c28": "明正心，十類天魔不得其便。方得精研，窮生",
    "T39n1799_10a:0956c29": "類本，於本類中生元露者，觀彼幽清圓擾動",
    "T39n1799_10a:0957a01": "元，於圓元中起計度者，是人墜入二無因論。」",
    "T39n1799_10a:0957a02": "止觀增勝，想念不起，故云疑明正心。欲界",
    "T39n1799_10a:0957a03": "愛染不生，故云魔不得便。於此推窮生類之",
    "T39n1799_10a:0957a04": "本，唯一行陰幽隱清虛，以為一切生滅之元。",
    "T39n1799_10a:0957a05": "今既披露，此外更無眾生之本，便執世間無",
    "T39n1799_10a:0957a06": "因而起，以不知善惡因由、差別種子在識陰",
    "T39n1799_10a:0957a07": "故。即外道論因此而有，皆修行至此，邪慧忽",
    "T39n1799_10a:0957a08": "生，名為見發，非是本來別有外道。二、釋，二：",
    "T39n1799_10a:0957a09": "一、計本無因，二：一、正辨。",
    "T39n1799_10a:0957a10": "「一者、是人見本無因。何以故？是人既得生",
    "T39n1799_10a:0957a11": "基全破，乘于眼根八百功德，見八萬劫所",
    "T39n1799_10a:0957a12": "有眾生業流灣環，死此生彼，秖見眾生輪迴",
    "T39n1799_10a:0957a13": "其處。八萬劫外冥無所觀，便作是解：此等世",
    "T39n1799_10a:0957a14": "間十方眾生八萬劫來無因自有。」生基全",
    "T39n1799_10a:0957a15": "破，行陰現也。八百功德，謂由定力發其眼根",
    "T39n1799_10a:0957a16": "本分功德，百倍增勝。乘此通力，見八萬劫眾",
    "T39n1799_10a:0957a17": "生死此生彼；過此不知，亦是行陰勢力盡處，",
    "T39n1799_10a:0957a18": "不知識陰生因，種子無明所熏感果差別。以",
    "T39n1799_10a:0957a19": "不知故，便執本來無因而有，如見飛鳥遠不",
    "T39n1799_10a:0957a20": "及處，便謂為無。以眼根取塵本唯八百，世間",
    "T39n1799_10a:0957a21": "通力不越於此；若出世通，過此無礙。二、結",
    "T39n1799_10a:0957a22": "成。",
    "T39n1799_10a:0957a23": "「由此計度，亡正遍知，墮落外道，惑菩提性。」",
    "T39n1799_10a:0957a24": "如文。二、計末無因，二：一、正辨。",
    "T39n1799_10a:0957a25": "「二者、是人見末無因。何以故？是人於生既見",
    "T39n1799_10a:0957a26": "其根，知人生人、悟鳥生鳥，烏從來黑、鵠從來",
    "T39n1799_10a:0957a27": "白，人天本竪、畜生本橫，白非洗成、黑非染",
    "T39n1799_10a:0957a28": "造，從八萬劫無復改移，今盡此形亦復如是。",
    "T39n1799_10a:0957a29": "而我本來不見菩提，云何更有成菩提事？當",
    "T39n1799_10a:0957b01": "知今日一切物象皆本無因。」初二句標，何",
    "T39n1799_10a:0957b02": "以下出所以，今盡下正顯末無因義。以本無",
    "T39n1799_10a:0957b03": "因故，末亦如是。八萬劫前不見菩提，八萬劫",
    "T39n1799_10a:0957b04": "後亦復如是。以見本無，末亦無也。知人生人",
    "T39n1799_10a:0957b05": "等者，人只生人，無因生鳥；鳥只生鳥，無因",
    "T39n1799_10a:0957b06": "生人。此皆不知新造異業，感異類生，故成此",
    "T39n1799_10a:0957b07": "執。二、結成。",
    "T39n1799_10a:0957b08": "「由此計度，亡正遍知，墮落外道，惑菩提性。是",
    "T39n1799_10a:0957b09": "則名為第一外道立無因論。」二、四遍常論，",
    "T39n1799_10a:0957b10": "三：一、標。",
    "T39n1799_10a:0957b11": "「阿難！是三摩中諸善男子，凝明正心，魔不得",
    "T39n1799_10a:0957b12": "便。窮生類本，觀彼幽清常擾動元，於圓常中",
    "T39n1799_10a:0957b13": "起計度者，是人墜入四遍常論。」圓常者，行",
    "T39n1799_10a:0957b14": "陰生滅相續不失，故名常。由計四種遍一切",
    "T39n1799_10a:0957b15": "法，故名圓也。二、釋，四：一、二萬劫常。",
    "T39n1799_10a:0957b16": "「一者、是人窮心境性，二處無因，修習能知二",
    "T39n1799_10a:0957b17": "萬劫中十方眾生所有生滅，咸皆循環，不曾散",
    "T39n1799_10a:0957b18": "失，計以為常。」於勝定中，以心、境二法為所",
    "T39n1799_10a:0957b19": "窮處，由是觀成，知二萬劫十方眾生生滅循",
    "T39n1799_10a:0957b20": "環不曾散失，如水為氷、氷還成水，雖循環而",
    "T39n1799_10a:0957b21": "體不失，故名為常。二、四萬劫常。",
    "T39n1799_10a:0957b22": "「二者、是人窮四大元，四性常性，修習能知四",
    "T39n1799_10a:0957b23": "萬劫中十方眾生所有生滅，咸皆體恒，不曾散",
    "T39n1799_10a:0957b24": "失，計以為常。」此人觀中以四大為所觀處，",
    "T39n1799_10a:0957b25": "觀成能知四萬劫中眾生生滅，咸皆體常。以",
    "T39n1799_10a:0957b26": "眾生皆以四大為體，四大既常，眾生亦常，故",
    "T39n1799_10a:0957b27": "無散失。三、八萬劫常。",
    "T39n1799_10a:0957b28": "「三者、是人窮盡六根，末那執受心意識中本",
    "T39n1799_10a:0957b29": "元由處，性常恒故，修習能知八萬劫中一切",
    "T39n1799_10a:0957c01": "眾生循環不失，本來常住，窮不失性，計以為",
    "T39n1799_10a:0957c02": "常。」梵云訖利瑟吒耶末那，此云染污意。執",
    "T39n1799_10a:0957c03": "受者，即第八識。窮此八識性元是常，由是能",
    "T39n1799_10a:0957c04": "知八萬劫中眾生生滅，不斷不散。以眾生無",
    "T39n1799_10a:0957c05": "不具有八種識故，八識既生滅不失，眾生亦",
    "T39n1799_10a:0957c06": "然，故名常也。四、不生滅常。",
    "T39n1799_10a:0957c07": "「四者、是人既盡想元，生理更無流止運轉，生",
    "T39n1799_10a:0957c08": "滅想心今已永滅，理中自然成不生滅。因心",
    "T39n1799_10a:0957c09": "所度，計以為常。」生理即行陰，以見想盡，想",
    "T39n1799_10a:0957c10": "能運動，今已息故，運動既無，不生滅理自然",
    "T39n1799_10a:0957c11": "是行。此於生滅計不生滅，故執為常。三、結。",
    "T39n1799_10a:0957c12": "「由此計常，亡正遍知，墮落外道，惑菩提性。是",
    "T39n1799_10a:0957c13": "則名為第二外道立圓常論。」正遍知，即菩提",
    "T39n1799_10a:0957c14": "性。那倒分別故失正，唯局二、四、八萬劫中，餘",
    "T39n1799_10a:0957c15": "不能知，故失正遍知。遍知既亡，故成外道",
    "T39n1799_10a:0957c16": "邪論。三、四一分常論，三：初、標。",
    "T39n1799_10a:0957c17": "「又三摩中諸善男子，堅凝正心，魔不得便。窮",
    "T39n1799_10a:0957c18": "生類本，觀彼幽清，常擾動元。於自他中起計",
    "T39n1799_10a:0957c19": "度者，是人墜入四顛倒見，一分無常一分常",
    "T39n1799_10a:0957c20": "論。」或執我能生他，我常、他無常。或執我從",
    "T39n1799_10a:0957c21": "他生，他常、我無常。皆計一分無常一分常論。",
    "T39n1799_10a:0957c22": "二、釋，四：一、我常彼無常。",
    "T39n1799_10a:0957c23": "「一者、是人觀妙明心遍十方界湛然，以為究",
    "T39n1799_10a:0957c24": "竟神我，從是則計我遍十方，凝明不動，一切",
    "T39n1799_10a:0957c25": "眾生於我心中自生自死，則我心性名之為",
    "T39n1799_10a:0957c26": "常，彼生滅者真無常性。」此人修定既未證",
    "T39n1799_10a:0957c27": "真，有漏觀中觀妙明心遍十方界，假想而見，",
    "T39n1799_10a:0957c28": "不知無明妄識，變影似真，執此妄心遍十方",
    "T39n1799_10a:0957c29": "界，以為真我凝明不動。定力持故，見諸眾生",
    "T39n1799_10a:0958a01": "於我心中自生自死，即是無常。我不動者即",
    "T39n1799_10a:0958a02": "是常故。二、劫壞劫不壞。",
    "T39n1799_10a:0958a03": "「二者、是人不觀其心，遍觀十方恒沙國土，見",
    "T39n1799_10a:0958a04": "劫壞處名為究竟無常種性，劫不壞處名究",
    "T39n1799_10a:0958a05": "竟常。」此人定中乘通見十方界，於中見界",
    "T39n1799_10a:0958a06": "未壞便執為常，見已壞處執無常性。此雖觀",
    "T39n1799_10a:0958a07": "器，必帶正報。三、我如微塵轉。",
    "T39n1799_10a:0958a08": "「三者、是人別觀我心，精細微密猶如微塵，流",
    "T39n1799_10a:0958a09": "轉十方性無移改，能令此身即生即滅。其不",
    "T39n1799_10a:0958a10": "壞性，名我性常；一切死生從我流出，名無常",
    "T39n1799_10a:0958a11": "性。」我心如微塵者，以心性微密難見，故如",
    "T39n1799_10a:0958a12": "微塵，非謂其小也。此執微細心性，以之為我。",
    "T39n1799_10a:0958a13": "我者，自在、主宰為義，故能流轉，性無移改，却",
    "T39n1799_10a:0958a14": "能令此麁蘊色身有生有滅。以此麁蘊皆從",
    "T39n1799_10a:0958a15": "我心所流出故，所流出者名為無常，能流出",
    "T39n1799_10a:0958a16": "者名為常性。四、行常餘無常。",
    "T39n1799_10a:0958a17": "「四者、是人知想陰盡，見行陰流。行陰常流計",
    "T39n1799_10a:0958a18": "為常性，色受想等今已滅盡名為無常。」行",
    "T39n1799_10a:0958a19": "陰披露，現見遷流，故執為常。想等觀中暫伏",
    "T39n1799_10a:0958a20": "不起，故執無常。是故此身一分無常、一分常",
    "T39n1799_10a:0958a21": "也。三、結。",
    "T39n1799_10a:0958a22": "「由此計度一分無常一分常故，墮落外道，惑",
    "T39n1799_10a:0958a23": "菩提性。是則名為第三外道一分常論。」四、",
    "T39n1799_10a:0958a24": "四有邊論，三：一、標。",
    "T39n1799_10a:0958a25": "「又三摩中諸善男子，堅凝正心，魔不得便。窮",
    "T39n1799_10a:0958a26": "生類本，觀彼幽清常擾動元，於分位中生計",
    "T39n1799_10a:0958a27": "度者，是人墜入四有邊論。」想陰盡處有四",
    "T39n1799_10a:0958a28": "分位，計此以為有邊、無邊。二、釋，四：一、三世。",
    "T39n1799_10a:0958a29": "「一者、是人心計生元流用不息，計過、未者名",
    "T39n1799_10a:0958b01": "為有邊，計相續心名為無邊。」此人心計行",
    "T39n1799_10a:0958b02": "陰現今，流注不息，名為無邊。過、未不見，名為",
    "T39n1799_10a:0958b03": "有邊。此約流用生滅不息、無有邊際說無邊",
    "T39n1799_10a:0958b04": "耳。二、眾生。",
    "T39n1799_10a:0958b05": "「二者、是人觀八萬劫則見眾生，八萬劫前寂",
    "T39n1799_10a:0958b06": "無聞見，無聞見處名為無邊，有眾生處名為",
    "T39n1799_10a:0958b07": "有邊。」雖八萬劫見於眾生，然有分劑，故曰",
    "T39n1799_10a:0958b08": "有邊。此外寂然不見有生，則無分劑，故執無",
    "T39n1799_10a:0958b09": "邊。三、心性。",
    "T39n1799_10a:0958b10": "「三者、是人計我遍知得無邊性，彼一切人現",
    "T39n1799_10a:0958b11": "我知中，我曾不知彼之知性，名彼不得無邊",
    "T39n1799_10a:0958b12": "之心，但有邊性。」我能遍知一切眾生，一切",
    "T39n1799_10a:0958b13": "眾生現為我知，故我即得無邊心也。我曾不",
    "T39n1799_10a:0958b14": "知下，彼一切人雖有於知，此知且不現我知",
    "T39n1799_10a:0958b15": "中，以不現故即是有邊。四、生滅。",
    "T39n1799_10a:0958b16": "「四者、是人窮行陰空，以其所見，心路籌度一",
    "T39n1799_10a:0958b17": "切眾生，一身之中計其咸皆半生半滅，明其",
    "T39n1799_10a:0958b18": "世界一切所有一半有邊、一半無邊。」窮行",
    "T39n1799_10a:0958b19": "陰空者，想盡行露，今於觀中研令取空也。以",
    "T39n1799_10a:0958b20": "研窮心計度行陰，一切眾生一身之內即生",
    "T39n1799_10a:0958b21": "即滅，世界亦爾。生處有邊，滅處無邊，生現見",
    "T39n1799_10a:0958b22": "故，滅不見故。三、結。",
    "T39n1799_10a:0958b23": "「由是計度有邊、無邊，墮落外道，惑菩提性。是",
    "T39n1799_10a:0958b24": "則名為第四外道立有邊論。」五、四不死矯亂",
    "T39n1799_10a:0958b25": "論，三：一、標。",
    "T39n1799_10a:0958b26": "「又三摩中諸善男子，堅凝正心，魔不得便。窮",
    "T39n1799_10a:0958b27": "生類本，觀彼幽清常擾動元，於知見中生計",
    "T39n1799_10a:0958b28": "度者，是人墜入四種顛倒不死矯亂遍計虛",
    "T39n1799_10a:0958b29": "論。」此人於知見中不能決擇，有人問者，皆",
    "T39n1799_10a:0958c01": "矯智亂答。言不死者，准《婆沙》說「外道計天常",
    "T39n1799_10a:0958c02": "住名為不死，計不亂答得生彼天。若實不知",
    "T39n1799_10a:0958c03": "而輒答者，恐成矯亂。故有問時，答言祕密不",
    "T39n1799_10a:0958c04": "應皆說，或不定答。佛法呵云此真矯亂。」二、",
    "T39n1799_10a:0958c05": "釋，四：一、八亦。",
    "T39n1799_10a:0958c06": "「一者、是人觀變化元，見遷流處名之為變，見",
    "T39n1799_10a:0958c07": "相續處名之為恒。見所見處名之為生，不見",
    "T39n1799_10a:0958c08": "見處名之為滅。相續之因性不斷處名之為",
    "T39n1799_10a:0958c09": "增，正相續中中所離處名之為減。各各生",
    "T39n1799_10a:0958c10": "處名之為有，互互亡處名之為無。以理都",
    "T39n1799_10a:0958c11": "觀，用心別見。」別義觀行也。於一生滅行陰",
    "T39n1799_10a:0958c12": "分為八義，別見謂常變、生滅、增減、有無也。不",
    "T39n1799_10a:0958c13": "見見者，見不見也，滅處不可見故。餘如文。",
    "T39n1799_10a:0958c14": "「有求法人來問其義，答言：『我今亦生亦滅、亦",
    "T39n1799_10a:0958c15": "有亦無、亦增亦減。』於一切時皆亂其語，令彼",
    "T39n1799_10a:0958c16": "前人遺失章句。」約義答問，略舉六義也。以",
    "T39n1799_10a:0958c17": "不能定其道理，但兩楹答，故云亦生亦滅等。",
    "T39n1799_10a:0958c18": "令彼前人於章句中不得義理，故云遺失章",
    "T39n1799_10a:0958c19": "句。二、唯無。",
    "T39n1799_10a:0958c20": "「二者、是人諦觀其心互互無處，因無得證。有",
    "T39n1799_10a:0958c21": "人來問，唯答一字，但言其無，除無之餘無所",
    "T39n1799_10a:0958c22": "言說。」念念滅處，名互互無，以心纔生即滅，",
    "T39n1799_10a:0958c23": "無體可得。行既如是，諸法亦然，故云因無得",
    "T39n1799_10a:0958c24": "證。故有問者，但答無耳。三、只是。",
    "T39n1799_10a:0958c25": "「三者、是人諦觀其心各各有處，因有得證。有",
    "T39n1799_10a:0958c26": "人來問，唯答一字，但言其是，除是之餘無所",
    "T39n1799_10a:0958c27": "言說。」念念生處，名各各有，因是得證一切",
    "T39n1799_10a:0958c28": "皆有。有人來問但答是者，雖見其心念念有",
    "T39n1799_10a:0958c29": "生，意計皆有，又見其滅，不敢答有，故但答",
    "T39n1799_10a:0959a01": "是，擬防其失。四、俱見。",
    "T39n1799_10a:0959a02": "「四者、見人有無俱見，其境枝故其心亦亂。有",
    "T39n1799_10a:0959a03": "人來問，答言亦有即是亦無，亦無之中不是",
    "T39n1799_10a:0959a04": "亦有，一切矯亂，無容窮詰。」此有無俱計也。",
    "T39n1799_10a:0959a05": "其境枝故其心亦亂者，以不定是一義，故成",
    "T39n1799_10a:0959a06": "亂也。以前二論但偏證有無，今此一論即有",
    "T39n1799_10a:0959a07": "無俱見也。亦有即是亦無者，意計亦有之",
    "T39n1799_10a:0959a08": "中即有於無，得成有無計也。亦無之中不",
    "T39n1799_10a:0959a09": "是亦有者，雖於有中說無，二相各別，故云不",
    "T39n1799_10a:0959a10": "是亦有。無容窮詰者，若詰有即是無，又云無",
    "T39n1799_10a:0959a11": "中不是亦有；若詰無不是有，又云亦有即是",
    "T39n1799_10a:0959a12": "亦無。互相遮防，故難窮詰。三、結。",
    "T39n1799_10a:0959a13": "「由此計度，矯亂虛無，墮落外道，惑菩提性。是",
    "T39n1799_10a:0959a14": "則名為第五外道，四顛倒性不死矯亂遍計虛",
    "T39n1799_10a:0959a15": "論。」如是四論，《長阿含》云「一者若沙門、婆羅",
    "T39n1799_10a:0959a16": "門等作如是見，云不知善惡有報耶？若如是",
    "T39n1799_10a:0959a17": "問我，我不能答。有愧有畏，我當答言：此事異、",
    "T39n1799_10a:0959a18": "此事不異，此事非異非不異，是為初見。二以",
    "T39n1799_10a:0959a19": "他世有無問，亦作此答。三以何者為善惡",
    "T39n1799_10a:0959a20": "問，亦作此答。第四愚冥暗鈍，若他有問，俱隨",
    "T39n1799_10a:0959a21": "言印可，但云如是。如有問云蘊有幾種？彼",
    "T39n1799_10a:0959a22": "反問云：汝意謂幾？他即答言：我意謂五，彼",
    "T39n1799_10a:0959a23": "云如是。或云此事異等。」六、十六有相論，三：",
    "T39n1799_10a:0959a24": "初、標。",
    "T39n1799_10a:0959a25": "「又三摩中諸善男子，堅凝正心，魔不得便。窮",
    "T39n1799_10a:0959a26": "生類本，觀彼幽清常擾動元，於無盡流生",
    "T39n1799_10a:0959a27": "計度者，是人墜入死後有相，發心顛倒。」無",
    "T39n1799_10a:0959a28": "盡流，行陰也，今見行遷，却執於我。死後有相",
    "T39n1799_10a:0959a29": "者，以行是我所有故，行既遷流不息，故我死",
    "T39n1799_10a:0959b01": "後有相也。二、釋，二：初、本計。",
    "T39n1799_10a:0959b02": "「或自固身，云色是我。或見我圓含遍國土，云",
    "T39n1799_10a:0959b03": "我有色。或彼前緣隨我迴復，云色屬我。或復",
    "T39n1799_10a:0959b04": "我依行中相續，云我在色。皆計度言死後有",
    "T39n1799_10a:0959b05": "相，如是循環有十六相。」初約色蘊具出四",
    "T39n1799_10a:0959b06": "句，皆云死後有相，如是循環，例作後三陰十",
    "T39n1799_10a:0959b07": "二句也。固身者，固，堅也，堅執現今形色是我",
    "T39n1799_10a:0959b08": "本體。色陰既爾，受想行等例此而作，成十六",
    "T39n1799_10a:0959b09": "句。問：前三陰盡，唯行識二陰，何得更執前三",
    "T39n1799_10a:0959b10": "又不言識？答：前之三陰觀中雖破，但約觀法",
    "T39n1799_10a:0959b11": "增勝不被陰迷，善巧安忍不生過患，豈可都",
    "T39n1799_10a:0959b12": "無謂之破耶！今觀行陰，依止前三遷流相續，",
    "T39n1799_10a:0959b13": "故執三也。不言識者，行陰覆故，由是通前而",
    "T39n1799_10a:0959b14": "不言識也。二、別計。",
    "T39n1799_10a:0959b15": "「從此或計，畢竟煩惱、畢竟菩提兩性竝驅，各",
    "T39n1799_10a:0959b16": "不相觸。」既十六相皆死後有，煩惱亦爾，以",
    "T39n1799_10a:0959b17": "是生死根故；菩提亦爾，以是覺元明故。真妄",
    "T39n1799_10a:0959b18": "兩驅，畢竟無改，二皆有相也。三、結。",
    "T39n1799_10a:0959b19": "「由此計度死後有故，墮落外道，惑菩提性。是",
    "T39n1799_10a:0959b20": "則名為第六外道，立五陰中死後有相心顛倒",
    "T39n1799_10a:0959b21": "論。」七、八無相論，三：初、標。",
    "T39n1799_10a:0959b22": "「又三摩中諸善男子，堅凝正心，魔不得便。窮",
    "T39n1799_10a:0959b23": "生類本，觀彼幽清常擾動元，於先除滅色、受、",
    "T39n1799_10a:0959b24": "想中生計度者，是人墜入死後無相發心顛",
    "T39n1799_10a:0959b25": "倒。」見前三陰已滅，當知行陰亦應還滅，即",
    "T39n1799_10a:0959b26": "計死後斷滅，總名無相。二、釋，二：初、本計。",
    "T39n1799_10a:0959b27": "「見其色滅，形無所因。觀其想滅，心無所繫。知",
    "T39n1799_10a:0959b28": "其受滅，無復連綴。陰性銷散，縱有生理而無",
    "T39n1799_10a:0959b29": "受想，與草木同，此質現前猶不可得，死後云",
    "T39n1799_10a:0959c01": "何更有諸相？因之勘校死後相無，如是循環",
    "T39n1799_10a:0959c02": "有八無相。」此約四陰，現在因亡、未來果滅，",
    "T39n1799_10a:0959c03": "都成於八。二、別計。",
    "T39n1799_10a:0959c04": "「從此或計涅槃、因果一切皆空，徒有名字，究",
    "T39n1799_10a:0959c05": "竟斷滅。」陰既因果皆無，涅槃因果亦皆斷",
    "T39n1799_10a:0959c06": "滅。斯則有為、無為，染、淨諸法因果俱無，故云",
    "T39n1799_10a:0959c07": "一切皆空。三、結。",
    "T39n1799_10a:0959c08": "「由此計度死後無故，墮落外道，惑菩提性。是",
    "T39n1799_10a:0959c09": "則名為第七外道，立五陰中死後無相心顛倒",
    "T39n1799_10a:0959c10": "論。」八、八俱非論，三：初、標。",
    "T39n1799_10a:0959c11": "「又三摩中諸善男子，堅凝正心，魔不得便。窮",
    "T39n1799_10a:0959c12": "生類本，觀彼幽清常擾動元，於行存中兼受",
    "T39n1799_10a:0959c13": "想滅，雙計有無，自體相破，是人墜入死後俱",
    "T39n1799_10a:0959c14": "非起顛倒論。」此先將已滅三陰例現存行",
    "T39n1799_10a:0959c15": "陰，得四箇非有偏句。又將行存一陰例前已",
    "T39n1799_10a:0959c16": "滅三陰，得四箇非無偏句。前後相望，每陰皆",
    "T39n1799_10a:0959c17": "得非有非無，成四俱非。現在既爾，死後亦然。",
    "T39n1799_10a:0959c18": "現在、未來共成八也，故云死後俱非也。二、",
    "T39n1799_10a:0959c19": "釋，二：初、本計。",
    "T39n1799_10a:0959c20": "「色、受、想中見有非有，行遷流內觀無不無，如",
    "T39n1799_10a:0959c21": "是循環，窮盡陰界，八俱非相。隨得一緣，皆言",
    "T39n1799_10a:0959c22": "死後有相、無相。」色等三陰先雖是有，而今",
    "T39n1799_10a:0959c23": "破盡，故云非有，例行亦爾，此四非有也。行遷",
    "T39n1799_10a:0959c24": "流內觀無不無者，若將行陰例前為無，現且",
    "T39n1799_10a:0959c25": "念念遷流不斷；此又非無，行既非無，前三亦",
    "T39n1799_10a:0959c26": "爾，此四非無也。如是循環窮盡陰界者，現將",
    "T39n1799_10a:0959c27": "四陰循歷相例，一一皆見非有非無，故云循",
    "T39n1799_10a:0959c28": "環。推至死後，故云窮盡陰界。隨得一緣者，即",
    "T39n1799_10a:0959c29": "此四陰隨舉一陰，皆悉死後非有、非無。今言",
    "T39n1799_10a:0960a01": "有無者，有即非無，無即非有也。二、別計。",
    "T39n1799_10a:0960a02": "「又計諸行性遷訛故，心發通悟，有無俱非，虛",
    "T39n1799_10a:0960a03": "實失措。」此但現見行陰遷變，生中有滅故",
    "T39n1799_10a:0960a04": "非有，滅中有生故非無，由是通悟一切皆是",
    "T39n1799_10a:0960a05": "非有、非無，何啻於八。虛實即無有也，有不",
    "T39n1799_10a:0960a06": "定有，實何曾實？無不定無，虛何曾虛？舉著",
    "T39n1799_10a:0960a07": "皆非，故云失措。三、結。",
    "T39n1799_10a:0960a08": "「由此計度死後俱非，後際昏瞢無可道故，墮",
    "T39n1799_10a:0960a09": "落外道，惑菩提性。是則名為第八外道，立五",
    "T39n1799_10a:0960a10": "陰中死後俱非心顛倒論。」後際下，釋死後非",
    "T39n1799_10a:0960a11": "義。無可道者，言有不有、言無不無，有無二途",
    "T39n1799_10a:0960a12": "俱道不得也。現在尚爾，豈況死後不覺不知",
    "T39n1799_10a:0960a13": "而言有無耶？故云昏瞢。九、七斷滅論，三：初、",
    "T39n1799_10a:0960a14": "標。",
    "T39n1799_10a:0960a15": "「又三摩中諸善男子，堅凝正心，魔不得便。窮",
    "T39n1799_10a:0960a16": "生類本，觀彼幽清常擾動元，於後後無生計",
    "T39n1799_10a:0960a17": "度者，是人墜入七斷滅論。」是人見行陰念",
    "T39n1799_10a:0960a18": "念滅處，名後後無。設生七處，後皆斷滅，故成",
    "T39n1799_10a:0960a19": "此論。二、釋。",
    "T39n1799_10a:0960a20": "「或計身滅，或欲盡滅，或苦盡滅，或極樂滅，或",
    "T39n1799_10a:0960a21": "極捨滅，如是循環窮盡七除現前銷滅，滅已",
    "T39n1799_10a:0960a22": "無復。」或計身滅即欲界人天也，同界地故，",
    "T39n1799_10a:0960a23": "欲盡即初禪，苦盡即二禪，極樂即三禪，極捨",
    "T39n1799_10a:0960a24": "即四禪及無色也。現前銷滅者，三陰已滅，",
    "T39n1799_10a:0960a25": "行陰亦爾也。七處皆現斷滅，死後不復生也。",
    "T39n1799_10a:0960a26": "三、結。",
    "T39n1799_10a:0960a27": "「由此計度死後斷滅，墮落外道，惑菩提性。是",
    "T39n1799_10a:0960a28": "則名為第九外道，立五陰中死後斷滅心顛倒",
    "T39n1799_10a:0960a29": "論。」十、五現涅槃論，三：初、標。",
    "T39n1799_10a:0960b01": "「又三摩中諸善男子，堅凝正心，魔不得便。窮",
    "T39n1799_10a:0960b02": "生類本，觀彼幽清常擾動元，於後後有生計",
    "T39n1799_10a:0960b03": "度者，是人墜入五涅槃論。」行陰滅而復生，",
    "T39n1799_10a:0960b04": "故云後後有也。二、釋。",
    "T39n1799_10a:0960b05": "「或以欲界為正轉依，觀見圓明，生愛慕故。或",
    "T39n1799_10a:0960b06": "以初禪，性無憂故。或以二禪，心無苦故。或以",
    "T39n1799_10a:0960b07": "三禪，極悅隨故。或以四禪，苦樂二亡，不受輪",
    "T39n1799_10a:0960b08": "迴生滅性故。」以欲界為正轉依者，因修觀",
    "T39n1799_10a:0960b09": "行，發欲界未至定，於觀心中見圓明相，不捨",
    "T39n1799_10a:0960b10": "欲界，即是涅槃為正轉依。或以初禪性無憂",
    "T39n1799_10a:0960b11": "者，已離欲染，無復憂心，得輕安樂故。或以二",
    "T39n1799_10a:0960b12": "禪心無苦者，即是極喜也。或以三禪極悅隨",
    "T39n1799_10a:0960b13": "者，即極樂也。或以四禪苦樂二亡，即捨受也。",
    "T39n1799_10a:0960b14": "「迷有漏天，作無為解，五處安隱為勝淨依，如",
    "T39n1799_10a:0960b15": "是循環，五處究竟。」不識教相，得此四禪及",
    "T39n1799_10a:0960b16": "欲界定少分安樂，便計涅槃。執有漏天作無",
    "T39n1799_10a:0960b17": "為解者，因修正定，忽發此禪得少輕安，非是",
    "T39n1799_10a:0960b18": "究竟，便妄執計以為涅槃。三、結。",
    "T39n1799_10a:0960b19": "「由此計度五現涅槃，墮落外道，惑菩提性。是",
    "T39n1799_10a:0960b20": "則名為第十外道，立五陰中五現涅槃心顛倒",
    "T39n1799_10a:0960b21": "論。」三、結勸弘宣，二：初、結前諸境。",
    "T39n1799_10a:0960b22": "「阿難！如是十種禪那狂解，皆是行陰用心交",
    "T39n1799_10a:0960b23": "互，故現斯悟。眾生頑迷，不自忖量，逢此現",
    "T39n1799_10a:0960b24": "前以迷為解，自言登聖，大妄語成，墮無間獄。」",
    "T39n1799_10a:0960b25": "此十種境乃是邪見因，修正定而忽發生，",
    "T39n1799_10a:0960b26": "故云狂解。由三陰滅，覺至行陰用心差異，故",
    "T39n1799_10a:0960b27": "云交互。苟能深入禪定，以慧照察唯心境界，",
    "T39n1799_10a:0960b28": "不取不著，自然消歇。若以為證，即墮邪見，成",
    "T39n1799_10a:0960b29": "地獄因。二、勅勸弘宣。",
    "T39n1799_10a:0960c01": "「汝等必須將如來語，於我滅後傳示末法，遍",
    "T39n1799_10a:0960c02": "令眾生覺了斯義，無令心魔自起深孽，保持",
    "T39n1799_10a:0960c03": "覆護，消息邪見，教其身心開覺真義，於無上",
    "T39n1799_10a:0960c04": "道不遭枝歧，勿令心祈得少為足，作大覺王",
    "T39n1799_10a:0960c05": "清淨標指。」孽，災也。想陰未盡猶引外魔，今",
    "T39n1799_10a:0960c06": "想陰盡行陰明露，但於所覺境界別生異見，",
    "T39n1799_10a:0960c07": "執此為是，故云心魔。故令覺察善能消息，不",
    "T39n1799_10a:0960c08": "失正見，能至無上，故深付囑，傳而示之，俾修",
    "T39n1799_10a:0960c09": "行者無入邪網，失正覺路。枝歧，邪道也。五、",
    "T39n1799_10a:0960c10": "破識陰，三：一、盡未盡相，二：一、明區宇，二：一、行",
    "T39n1799_10a:0960c11": "盡益相。",
    "T39n1799_10a:0960c12": "「阿難！彼善男子修三摩提，行陰盡者，諸世間",
    "T39n1799_10a:0960c13": "性幽清擾動，同分生機倏然墮裂，沈細綱紐",
    "T39n1799_10a:0960c14": "補特伽羅酬業深脈，感應懸絕。」前三句標",
    "T39n1799_10a:0960c15": "人，諸世下正明行盡。世間性者，行陰即是世",
    "T39n1799_10a:0960c16": "間體性。世間有二義：一有生滅；二性有漏；",
    "T39n1799_10a:0960c17": "三可破壞。既墮世間，同以行陰生滅為性也。",
    "T39n1799_10a:0960c18": "隱密故幽，離想故清，擾即是動。同分生機前",
    "T39n1799_10a:0960c19": "是基本，今是機要，忽爾而破，故云倏然墮裂。",
    "T39n1799_10a:0960c20": "沈細下重釋盡義。網上大繩曰綱，衣領結處",
    "T39n1799_10a:0960c21": "曰紐，皆喻其要也。十二類生如網如衣，行陰",
    "T39n1799_10a:0960c22": "貫通微細結要，加綱如紐。補特伽羅云數取",
    "T39n1799_10a:0960c23": "趣，即總指十二類也。行陰能持此類生故，故",
    "T39n1799_10a:0960c24": "云沈細綱紐，綱紐是業因，伽羅是果報。業因",
    "T39n1799_10a:0960c25": "亡則孰為引果，果報息則誰作能酬？因果既",
    "T39n1799_10a:0960c26": "亡，故絕感應。深脈，亦喻行陰幽隱也。",
    "T39n1799_10a:0960c27": "「於涅槃天將大明悟，如鷄後鳴，瞻顧東方已",
    "T39n1799_10a:0960c28": "有精色。」涅槃名為第一義天，得無生忍名大",
    "T39n1799_10a:0960c29": "明悟。明悟在近，故名曰將，將，當也，欲也。如鷄",
    "T39n1799_10a:0961a01": "後鳴者，鷄第二鳴天將曉也。五陰在如全夜，",
    "T39n1799_10a:0961a02": "陰都盡如大明，色受二陰破如鷄初鳴，天全",
    "T39n1799_10a:0961a03": "未變。今想行又除，唯有識陰，明悟在近，即",
    "T39n1799_10a:0961a04": "如鷄後鳴，天有精色。若約位說，此當第二漸",
    "T39n1799_10a:0961a05": "次人也。彼文云「禁戒成就，則於世間永無相",
    "T39n1799_10a:0961a06": "生相殺之業，偷劫不行，無相負累，亦於世間",
    "T39n1799_10a:0961a07": "不還宿倩。」即是今文酬業深脈，感應懸絕。彼",
    "T39n1799_10a:0961a08": "文又云「是清淨人修三摩地，父母肉身不須",
    "T39n1799_10a:0961a09": "天眼，自然觀見十方世界」等。即此文云：瞻顧",
    "T39n1799_10a:0961a10": "東方已有精色，此則正得似位，相似通發也。",
    "T39n1799_10a:0961a11": "二、識陰現相。",
    "T39n1799_10a:0961a12": "「六根虛靜，無復馳逸，內內湛明，入無所入。」",
    "T39n1799_10a:0961a13": "由定所攝，無行陰使，雖存六根，識不馳散，故",
    "T39n1799_10a:0961a14": "云虛靜無復馳逸。唯專內境，定心內照，故云",
    "T39n1799_10a:0961a15": "內內湛明。又內內者，深深寂照也，窮到識陰，",
    "T39n1799_10a:0961a16": "更無所見，名入無所入。",
    "T39n1799_10a:0961a17": "「深達十方十二種類受命元由，觀由執元，諸",
    "T39n1799_10a:0961a18": "類不召。」受命元由即是識陰，今觀識陰既",
    "T39n1799_10a:0961a19": "是類生種子元由，不起煩惱，不作新業，由是",
    "T39n1799_10a:0961a20": "執持，不令起果，無受生分，故云諸類不召。",
    "T39n1799_10a:0961a21": "「於十方界已獲其同，精色不沈，發現幽祕，此",
    "T39n1799_10a:0961a22": "則名為識陰區宇。」既知識是生類元由，故",
    "T39n1799_10a:0961a23": "十方界依之與正皆識所變，同一識體，斯則",
    "T39n1799_10a:0961a24": "三界唯心，萬法唯識。先雖信教，今觀中明見",
    "T39n1799_10a:0961a25": "也。精色不沈，所觀境現也，由觀力故境界明",
    "T39n1799_10a:0961a26": "白，故云不沈。發現幽祕者，似通發也。未至",
    "T39n1799_10a:0961a27": "此位，諸根暗昧，不能遠觀，故云幽祕。今由觀",
    "T39n1799_10a:0961a28": "力六根清淨，不由天眼徹見諸界等，故云發",
    "T39n1799_10a:0961a29": "現。二、明盡相。",
    "T39n1799_10a:0961b01": "「若於群召已獲同中銷磨六門，合開成就，",
    "T39n1799_10a:0961b02": "見聞通隣，互用清淨。」初二句指在識陰中",
    "T39n1799_10a:0961b03": "也。若於此中以定慧力銷磨根隔，令其開通，",
    "T39n1799_10a:0961b04": "合成一體，則見、聞、覺、知互相為用，斯則明不",
    "T39n1799_10a:0961b05": "循根，寄根明發也，故云互用清淨。此識盡獲",
    "T39n1799_10a:0961b06": "證，是第三漸次證無生法忍也。故文云「如是",
    "T39n1799_10a:0961b07": "清淨持禁戒人心無貪婬，於外六塵不多流",
    "T39n1799_10a:0961b08": "逸，因不流逸旋源自歸，塵既不緣，根無所偶，",
    "T39n1799_10a:0961b09": "返流全一，六用不行。」既云六用不行，即是銷",
    "T39n1799_10a:0961b10": "磨六門。既云返流全一，即是合開成就，互用",
    "T39n1799_10a:0961b11": "清淨也。彼說由戒，故與此異。",
    "T39n1799_10a:0961b12": "「十方世界及與身心如吠瑠璃，內外明徹，名",
    "T39n1799_10a:0961b13": "識陰盡。」世界、身心皆唯識現，今識陰盡，唯",
    "T39n1799_10a:0961b14": "是覺體。覺體明妙如淨瑠璃，一無障礙，名內",
    "T39n1799_10a:0961b15": "外明徹。身心為內，世界為外，俱無所得，故云",
    "T39n1799_10a:0961b16": "明徹。前文云「十方國土皎然清淨，譬如瑠璃",
    "T39n1799_10a:0961b17": "內懸寶月，身心快然，妙圓平等，獲大安隱，一",
    "T39n1799_10a:0961b18": "切如來密圓淨妙皆現其中，是人即獲無生",
    "T39n1799_10a:0961b19": "法忍。」即知識陰盡者是隨分覺也。文殊亦云：",
    "T39n1799_10a:0961b20": "「一處成休復，六用皆不成，塵垢應念消，成圓",
    "T39n1799_10a:0961b21": "明淨妙。」",
    "T39n1799_10a:0961b22": "「是人則能超越命濁。觀其所由，罔象虛無、顛",
    "T39n1799_10a:0961b23": "倒妄想以為其本。」命體即識陰也。以命、煖、",
    "T39n1799_10a:0961b24": "識三俱時而轉，識既已離，命煖隨亡，故超",
    "T39n1799_10a:0961b25": "命濁。罔象虛無者，此是覺明初起影象之相，",
    "T39n1799_10a:0961b26": "攬此妄想虛無影象以為識體，即業轉二相",
    "T39n1799_10a:0961b27": "也。",
    "T39n1799_10a:0961b28": "首楞嚴義疏注經卷第十之一"
}