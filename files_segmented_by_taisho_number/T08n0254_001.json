{
    "T08n0254_001:0850a05": "No. 254 [Nos. 250-253, 255, 257]",
    "T08n0254_001:0850a06": "般若波羅蜜多心經",
    "T08n0254_001:0850a08": "唐上都大興善寺三藏沙門",
    "T08n0254_001:0850a09": "智慧輪奉　詔譯",
    "T08n0254_001:0850a10": "如是我聞：一時薄誐梵住王舍城鷲峯山中，",
    "T08n0254_001:0850a11": "與大苾蒭眾及大菩薩眾俱。爾時，世尊入三",
    "T08n0254_001:0850a12": "摩地，名廣大甚深照見。時眾中有一菩薩摩",
    "T08n0254_001:0850a13": "訶薩，名觀世音自在。行甚深般若波羅蜜多",
    "T08n0254_001:0850a14": "行時，照見五蘊自性皆空。即時具壽舍利子，",
    "T08n0254_001:0850a15": "承佛威神，合掌恭敬，白觀世音自在菩薩摩",
    "T08n0254_001:0850a16": "訶薩言：「聖者！若有欲學甚深般若波羅蜜多",
    "T08n0254_001:0850a17": "行，云何修行？」如是問已。爾時，觀世音自在菩",
    "T08n0254_001:0850a18": "薩摩訶薩告具壽舍利子言：「舍利子！若有善",
    "T08n0254_001:0850a19": "男子、善女人，行甚深般若波羅蜜多行時，",
    "T08n0254_001:0850a20": "應照見五蘊自性皆空，離諸苦厄。舍利子！色",
    "T08n0254_001:0850a21": "空，空性見色。色不異空，空不異色。是色即",
    "T08n0254_001:0850a22": "空，是空即色。受、想、行、識亦復如是。舍利子！",
    "T08n0254_001:0850a23": "是諸法性相空，不生不滅、不垢不淨、不減不",
    "T08n0254_001:0850a24": "增。是故空中無色，無受、想、行、識，無眼、耳、鼻、",
    "T08n0254_001:0850a25": "舌、身、意，無色、聲、香、味、觸、法，無眼界乃至無",
    "T08n0254_001:0850a26": "意識界。無無明亦無無明盡，乃至無老死盡。",
    "T08n0254_001:0850a27": "無苦、集、滅、道，無智證無得。以無所得故，菩",
    "T08n0254_001:0850a28": "提薩埵依般若波羅蜜多住，心無障礙。心無",
    "T08n0254_001:0850a29": "障礙故，無有恐怖，遠離顛倒夢想，究竟寂然。",
    "T08n0254_001:0850b01": "三世諸佛依般若波羅蜜多故，得阿耨多羅",
    "T08n0254_001:0850b02": "三藐三菩提，現成正覺。故知般若波羅蜜多",
    "T08n0254_001:0850b03": "是大真言、是大明真言、是無上真言、是無等",
    "T08n0254_001:0850b04": "等真言，能除一切苦，真實不虛。故說般若波",
    "T08n0254_001:0850b05": "羅蜜多真言。」即說真言：",
    "T08n0254_001:0850b06": "「唵引　誐帝　誐帝　播引囉誐帝　播引囉散誐帝",
    "T08n0254_001:0850b07": "　冒引地　娑縛二合賀引",
    "T08n0254_001:0850b08": "「如是，舍利子！諸菩薩摩訶薩，於甚深般若波",
    "T08n0254_001:0850b09": "羅蜜多行，應如是學。」爾時，世尊從三摩地安",
    "T08n0254_001:0850b10": "祥而起，讚觀世音自在菩薩摩訶薩言：「善哉，",
    "T08n0254_001:0850b11": "善哉！善男子！如是，如是！如汝所說。甚深般",
    "T08n0254_001:0850b12": "若波羅蜜多行，應如是行。如是行時，一切如",
    "T08n0254_001:0850b13": "來悉皆隨喜。」爾時世尊如是說已，具壽舍利",
    "T08n0254_001:0850b14": "子，觀世音自在菩薩，及彼眾會一切世間天、",
    "T08n0254_001:0850b15": "人、阿蘇囉、巘䭾嚩等，聞佛所說，皆大歡喜，信",
    "T08n0254_001:0850b16": "受奉行。",
    "T08n0254_001:0850b17": "般若波羅蜜多心經"
}