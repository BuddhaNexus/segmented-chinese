{
    "X26n0563_001:0909b03": "般若波羅蜜多心經請益說",
    "X26n0563_001:0909b05": "鼓山沙門　道霈　說",
    "X26n0563_001:0909b06": "弟子　(太光源深)等　同錄",
    "X26n0563_001:0909b07": "康熙庚戌臘月八日為諸戒子說戒畢次日室中",
    "X26n0563_001:0909b08": "方焚香靜坐與空王老子打葛藤而孤月毒海玄",
    "X26n0563_001:0909b09": "印德光諸禪人扣關作禮請益心經大旨余陵憑",
    "X26n0563_001:0909b10": "應曰心經大旨照見五蘊皆空即了更說箇什麼",
    "X26n0563_001:0909b11": "眾皆屏息默領余各令就坐良久乃曰般若梵語",
    "X26n0563_001:0909b12": "此翻智慧不云智慧而言般若者智慧輕薄乃世",
    "X26n0563_001:0909b13": "人之常稱也般若尊重何也經云菩提薩埵依般",
    "X26n0563_001:0909b14": "若波羅蜜多故心無罣礙乃至究竟涅槃三世諸",
    "X26n0563_001:0909b15": "佛依般若波羅蜜多故得阿耨菩提是知般若不",
    "X26n0563_001:0909b16": "獨菩薩所師亦為諸佛所師故尊重也然般若有",
    "X26n0563_001:0909b17": "三種一實相般若即真空心體二觀照般若即心",
    "X26n0563_001:0909b18": "體上本有大智慧光明三文字般若即自心如來",
    "X26n0563_001:0909b19": "後得智中流出聲名句文詮顯自心若法若義淺",
    "X26n0563_001:0909b20": "深次第也行人若於實相體上起大智慧反照實",
    "X26n0563_001:0909b21": "相見實相已然後復照如來所演一切法義冥合",
    "X26n0563_001:0909b22": "自心無二無別是以自心為智燈燭經幽旨也若",
    "X26n0563_001:0909b23": "行人先由文字般若而發起觀照由觀照而洞見",
    "X26n0563_001:0909b24": "實相是以古教為明鏡照見自心也二者各隨根",
    "X26n0563_001:0909c01": "異非法有定相也波羅蜜多此翻彼岸到西方語",
    "X26n0563_001:0909c02": "倒若順此方文勢應云到彼岸此乃般若功能謂",
    "X26n0563_001:0909c03": "由智慧故到彼岸也彼岸對此岸而言所云到者",
    "X26n0563_001:0909c04": "但照見此岸本空此岸即是彼岸非別有彼岸可",
    "X26n0563_001:0909c05": "到也然般若又有二種一共二不共若依共般若",
    "X26n0563_001:0909c06": "聲聞以苦集二諦為此岸道諦為舟航滅諦為彼",
    "X26n0563_001:0909c07": "岸是聲聞智慧到彼岸也緣覺以十二因緣三世",
    "X26n0563_001:0909c08": "流轉循環無盡為此岸觀智為舟航緣生性空即",
    "X26n0563_001:0909c09": "寂滅相為彼岸是緣覺智慧到彼岸也菩薩以六",
    "X26n0563_001:0909c10": "蔽為此岸六度為舟航佛果為彼岸是權乘菩薩",
    "X26n0563_001:0909c11": "智慧到彼岸也若依不共般若總以凡夫蘊處界",
    "X26n0563_001:0909c12": "及三乘聖賢所修所證為此岸以觀照般若為舟",
    "X26n0563_001:0909c13": "航實相真空為彼岸此經智慧到彼岸即不共般",
    "X26n0563_001:0909c14": "若謂不共三乘人所說唯令大心凡夫於五蘊中",
    "X26n0563_001:0909c15": "直下頓見即蘊即空即空即蘊一空一切空而真",
    "X26n0563_001:0909c16": "空體上本無蘊處界及諦緣度等諸法是謂究竟",
    "X26n0563_001:0909c17": "智慧到彼岸也心者直指法體上云彼岸原非他",
    "X26n0563_001:0909c18": "物即一切羣生本有真空心體是也諸般若中廣",
    "X26n0563_001:0909c19": "說空義而不云空即是心乃如來之密意惟此經",
    "X26n0563_001:0909c20": "直下指出分明顯露更無覆藏謂此智慧所到彼",
    "X26n0563_001:0909c21": "岸非是別法即是當人本有真空心體也經即文",
    "X26n0563_001:0909c22": "字般若乃心佛所說能詮如上智慧到彼岸真空",
    "X26n0563_001:0909c23": "心體之義謂之為經具貫攝常法四義俱如常解。",
    "X26n0563_001:0909c24": "觀自在菩薩行深般若波羅蜜多時照見五蘊皆空",
    "X26n0563_001:0910a01": "度一切苦厄。",
    "X26n0563_001:0910a02": "此四句乃一經大綱猶諸經之發起序也初句舉",
    "X26n0563_001:0910a03": "能修之人次句顯所修之法三句明所照見之理",
    "X26n0563_001:0910a04": "此理即深般若乃真空實相也四句驗所斷苦果",
    "X26n0563_001:0910a05": "舉苦業惑在其中矣初觀自在者觀謂能觀之智",
    "X26n0563_001:0910a06": "即經中照字自在謂見理斷惑即經中見蘊空而",
    "X26n0563_001:0910a07": "度苦厄故受以自在之名菩薩如常解大心凡夫",
    "X26n0563_001:0910a08": "即是其人也次行深般若波羅蜜多時者行即修",
    "X26n0563_001:0910a09": "行深者對淺而言以是不共般若超出三乘故深",
    "X26n0563_001:0910a10": "也時謂正當修般若之時即照見之非前後也三",
    "X26n0563_001:0910a11": "照見五蘊皆空者照乃觀照工夫即觀照般若也",
    "X26n0563_001:0910a12": "五蘊皆空乃所觀理境即實相般若也見者以照",
    "X26n0563_001:0910a13": "之既久豁然洞見五蘊緣生雖幻有其相而性本",
    "X26n0563_001:0910a14": "空寂也四度一切苦厄者謂未見蘊空時認蘊為",
    "X26n0563_001:0910a15": "實起惑造業苦報牽連相續不絕一見蘊空人法",
    "X26n0563_001:0910a16": "俱喪無造業者無受報者一切苦厄如湯消氷故",
    "X26n0563_001:0910a17": "云度也不唯度凡夫分段苦而三乘變易苦悉皆",
    "X26n0563_001:0910a18": "度脫故云一切也此經所以為深般若者以其不",
    "X26n0563_001:0910a19": "依三乘漸次修習唯令大心凡夫於五蘊中直下",
    "X26n0563_001:0910a20": "頓見真空實相一切生死苦厄即時度脫直截痛",
    "X26n0563_001:0910a21": "快莫逾於此讀者毋忽。",
    "X26n0563_001:0910a22": "舍利子色不異空空不異色色即是空空即是色受",
    "X26n0563_001:0910a23": "想行識亦復如是。",
    "X26n0563_001:0910a24": "照見五蘊皆空一句釋迦老子已劈腹剜心傾盡",
    "X26n0563_001:0910b01": "無餘更復何說但蘊空之旨理會尤難毫釐有差",
    "X26n0563_001:0910b02": "天地懸隔凡夫著有二乘耽空地前空亂意菩薩",
    "X26n0563_001:0910b03": "猶疑滅色取空或云空在色外或云空是物不能",
    "X26n0563_001:0910b04": "克證真空心體故世尊呼舍利弗而宣明之舍利",
    "X26n0563_001:0910b05": "弗乃如來大弟子智慧第一欲說大般若法須告",
    "X26n0563_001:0910b06": "大智慧人苟非其人浪授何益所云照見五蘊皆",
    "X26n0563_001:0910b07": "空者須知蘊之與空原非二物且舉色而言之色",
    "X26n0563_001:0910b08": "者即真空中幻出何異於空空者即幻色之空何",
    "X26n0563_001:0910b09": "異於色然云不異猶似兩物相比而云不異恐迷",
    "X26n0563_001:0910b10": "者依然看作兩橛故又反覆申明云幻色舉體即",
    "X26n0563_001:0910b11": "是真空真空舉體即是幻色如波即水金即器原",
    "X26n0563_001:0910b12": "非兩物只是一法也色法既爾受等四蘊亦然故",
    "X26n0563_001:0910b13": "云亦復如是此中雖唯舉五蘊而根塵識諦緣度",
    "X26n0563_001:0910b14": "及佛果菩提乃至八十一科皆在其中故大般若",
    "X26n0563_001:0910b15": "云一切智智清淨無二無二分無別無斷故誌公",
    "X26n0563_001:0910b16": "和尚云以我身空諸法空千品萬類悉皆同而壽",
    "X26n0563_001:0910b17": "昌無明師翁亦云色即是空空即是色受想行識",
    "X26n0563_001:0910b18": "亦復如是空即心也色受想行識亦心也所以凡",
    "X26n0563_001:0910b19": "所見色皆是見心首楞嚴云一切世間諸所有物",
    "X26n0563_001:0910b20": "皆菩提玅明心體此心一悟無色無受想行識無",
    "X26n0563_001:0910b21": "眼耳鼻舌身意乃至無智亦無得一即一切一切",
    "X26n0563_001:0910b22": "即一若能如是何慮不畢又被這老子一口道盡",
    "X26n0563_001:0910b23": "矣。",
    "X26n0563_001:0910b24": "舍利子是諸法空相不生不滅不垢不淨不增不減。",
    "X26n0563_001:0910c01": "上明即色即空意已玄極而世尊又呼舍利弗告",
    "X26n0563_001:0910c02": "以諸法空相者欲發明真空之體令人深進徹法",
    "X26n0563_001:0910c03": "源底也是諸法指上五蘊等諸法空相即五蘊等",
    "X26n0563_001:0910c04": "空相空而言相者乃無相之相是諸法實相也生",
    "X26n0563_001:0910c05": "滅等三對意謂五蘊空相本無有生云何有滅本",
    "X26n0563_001:0910c06": "來不垢云何有淨本不曾增云何有減不變不易",
    "X26n0563_001:0910c07": "性相常然眾生見諸法緣會而生緣散而滅迷之",
    "X26n0563_001:0910c08": "則垢悟之則淨在凡則增(謂五蘊熾盛)在聖則減者(謂五",
    "X26n0563_001:0910c09": "蘊空)乃翳眼見空華而諸法空相中本來無有故皆",
    "X26n0563_001:0910c10": "以不字不之。",
    "X26n0563_001:0910c11": "是故空中無色無受想行識無眼耳鼻舌身意無色",
    "X26n0563_001:0910c12": "聲香味觸法無眼界乃至無意識界無無明亦無無",
    "X26n0563_001:0910c13": "明盡乃至無老死亦無老死盡無苦集滅道無智亦",
    "X26n0563_001:0910c14": "無得。",
    "X26n0563_001:0910c15": "是故空中者承接上文而言上云諸法空相無生",
    "X26n0563_001:0910c16": "滅垢淨等以是之故空中本無色受想等無五蘊",
    "X26n0563_001:0910c17": "也無眼耳等無六根也無色聲等無六塵也根塵",
    "X26n0563_001:0910c18": "合為十二處無眼界乃至無意識界無十八界也",
    "X26n0563_001:0910c19": "此首舉眼根界而末舉意識界乃至二字含攝中",
    "X26n0563_001:0910c20": "間十六界乃文之巧也已上蘊處界三科乃凡夫",
    "X26n0563_001:0910c21": "法真空中本來無也無無明等無十二因緣也無",
    "X26n0563_001:0910c22": "無明無流轉法無無明盡無還滅法乃至無老死",
    "X26n0563_001:0910c23": "二句亦然上句流轉下句還滅也此中流轉還滅",
    "X26n0563_001:0910c24": "二門皆舉首尾二緣乃至二字該攝中間行識名",
    "X26n0563_001:0911a01": "色六入觸受愛取有生等十緣此乃緣覺所修之",
    "X26n0563_001:0911a02": "法真空中不唯無流轉而還滅亦無也無苦集滅",
    "X26n0563_001:0911a03": "道無四諦也苦集世間因果滅道出世間因果謂",
    "X26n0563_001:0911a04": "知苦斷集證滅修道乃聲聞所修之法真空中不",
    "X26n0563_001:0911a05": "唯無世間苦集而出世滅道亦無也無智亦無得",
    "X26n0563_001:0911a06": "無菩薩法也智即能修六度之智以智修度故達",
    "X26n0563_001:0911a07": "彼岸六度因也得即果也以修六度故得菩提涅",
    "X26n0563_001:0911a08": "槃二果也真空中不唯無六度而菩提涅槃亦無",
    "X26n0563_001:0911a09": "也夫無凡夫法無緣覺法無聲聞法無菩薩與佛",
    "X26n0563_001:0911a10": "法大般若云設有一法過於涅槃我亦說如夢幻",
    "X26n0563_001:0911a11": "此其所以為深般若也六祖大師云本來無一物",
    "X26n0563_001:0911a12": "何處惹塵埃永嘉云了了見無一物亦無人亦無",
    "X26n0563_001:0911a13": "佛大千沙界海中漚一切聖賢如電拂此離心意",
    "X26n0563_001:0911a14": "識境界唯真智方能照見非言說可了也問曰上",
    "X26n0563_001:0911a15": "云色即是空空即是色可謂圓且玅也乃又進舍",
    "X26n0563_001:0911a16": "利弗而告以諸法空相云無生滅垢淨無蘊處界",
    "X26n0563_001:0911a17": "諦緣度等諸法得無似撥去諸緣而取色外之空",
    "X26n0563_001:0911a18": "與上即色即空之旨相背戾乎答曰子不達真空",
    "X26n0563_001:0911a19": "也何者葢蘊等乃一期幻緣空乃究竟實際蘊等",
    "X26n0563_001:0911a20": "生於空中譬如片雲點太清裏雖太清的體是雲",
    "X26n0563_001:0911a21": "雲當體即是太清而太清究竟清淨豈受點染乎",
    "X26n0563_001:0911a22": "雲居膺禪師云如人頭頭上了物物上通只喚作",
    "X26n0563_001:0911a23": "了事人終不喚作尊貴將知尊貴一路自別噫可",
    "X26n0563_001:0911a24": "為智者道也雖然維摩詰經云若見無為入正位",
    "X26n0563_001:0911b01": "者不能復發阿耨多羅三藐三菩提心所以大智",
    "X26n0563_001:0911b02": "之士雖至此而不作證何者此是學位非證位也。",
    "X26n0563_001:0911b03": "以無所得故菩提薩埵依般若波羅蜜多故心無罣",
    "X26n0563_001:0911b04": "礙無罣礙故無有恐怖遠離顛倒夢想究竟涅槃三",
    "X26n0563_001:0911b05": "世諸佛依般若波羅蜜多故得阿耨多羅三藐三菩",
    "X26n0563_001:0911b06": "提。",
    "X26n0563_001:0911b07": "此一節乃學般若菩薩轉位就功為法門之大關",
    "X26n0563_001:0911b08": "棙不可不知以者由也無所得者即無智無得也",
    "X26n0563_001:0911b09": "故者起後之辭若未到此無所得之地只是博地",
    "X26n0563_001:0911b10": "凡夫苟至此而便作證則墮二乘窠臼惟大心凡",
    "X26n0563_001:0911b11": "夫親至無所得之地而即於那邊轉身用無所得",
    "X26n0563_001:0911b12": "而為方便入世出世即事即理了無罣礙無生處",
    "X26n0563_001:0911b13": "度生而究竟無生可度無佛處作佛而究竟無佛",
    "X26n0563_001:0911b14": "可成圓滿菩提歸無所得此所謂世出世間勝丈",
    "X26n0563_001:0911b15": "夫即菩薩諸佛是也菩提薩埵乃具足梵語今略",
    "X26n0563_001:0911b16": "去提埵二字而但云菩薩葢順此方文勢也依般",
    "X26n0563_001:0911b17": "若波羅蜜多故心無罣礙者依者遵用也般若波",
    "X26n0563_001:0911b18": "羅蜜多即無所得也心無罣礙者回真入俗權實",
    "X26n0563_001:0911b19": "雙流事理竝運者也大般若經云如金翅鳥飛騰",
    "X26n0563_001:0911b20": "虗空自在翱翔久不墮落雖依於空戲而不據空",
    "X26n0563_001:0911b21": "亦不為空之所礙夫依空而不據空則不盡有為",
    "X26n0563_001:0911b22": "不住無為也不為空所礙則不為有礙可知華嚴",
    "X26n0563_001:0911b23": "所謂甚深無礙智是也若未得此智居空空礙涉",
    "X26n0563_001:0911b24": "有有礙以有礙故便生恐怖恐怖有五一不活怖",
    "X26n0563_001:0911c01": "二惡名怖三死怖四墮惡道怖五大眾威德怖以",
    "X26n0563_001:0911c02": "有怖故便起顛倒夢想無中見有有中見無妄興",
    "X26n0563_001:0911c03": "苦樂生顛倒見以得此無所得般若故則心無罣",
    "X26n0563_001:0911c04": "礙無恐怖離顛倒夢想而證究竟涅槃涅槃此翻",
    "X26n0563_001:0911c05": "圓寂謂德無不備障無不盡乃諸佛之斷果也三",
    "X26n0563_001:0911c06": "世諸佛依般若波羅蜜多故得阿耨多羅三藐三",
    "X26n0563_001:0911c07": "菩提者謂不獨菩薩依之而究竟涅槃諸佛亦依",
    "X26n0563_001:0911c08": "之而得菩提也阿云無耨多羅云上三藐云正等",
    "X26n0563_001:0911c09": "三菩提云正覺乃諸佛之智果也菩提薩埵乃三",
    "X26n0563_001:0911c10": "世諸佛之因舉因驗果也三世諸佛乃菩提薩埵",
    "X26n0563_001:0911c11": "之果舉果驗因也菩提涅槃各舉一種互相該攝",
    "X26n0563_001:0911c12": "至此果滿因圓究竟窮極方始克證何者此是證",
    "X26n0563_001:0911c13": "位非學位也二者皆依般若無得之功也。",
    "X26n0563_001:0911c14": "故知般若波羅蜜多是大神呪是大明呪是無上呪",
    "X26n0563_001:0911c15": "是無等等呪能除一切苦真實不虗故說般若波羅",
    "X26n0563_001:0911c16": "蜜多呪。",
    "X26n0563_001:0911c17": "故知者承接上云諸佛菩薩皆依般若得智斷二",
    "X26n0563_001:0911c18": "果以此故知般若是大神呪等神者不可思議能",
    "X26n0563_001:0911c19": "證煩惱為菩提證生死為涅槃非神乎能照見五",
    "X26n0563_001:0911c20": "蘊皆空非明乎為諸佛之所師寧有上乎凡夫三",
    "X26n0563_001:0911c21": "乘佛果雖無與等而能等為凡夫三乘佛果所依",
    "X26n0563_001:0911c22": "止非無等等乎上云般若此云呪者顯密之稱也",
    "X26n0563_001:0911c23": "呪即般若般若即呪顯密圓通不可思議故極其",
    "X26n0563_001:0911c24": "功力而申讚之能除一切苦真實不虗者有二義",
    "X26n0563_001:0912a01": "一約法真實不虗即般若能照見蘊空度一切苦",
    "X26n0563_001:0912a02": "厄二約人真實不虗即世尊說法言無虗妄故叮",
    "X26n0563_001:0912a03": "嚀告誡令人諦信勿疑依之修行決不相賺也。",
    "X26n0563_001:0912a04": "即說呪曰。揭諦揭諦波羅揭諦波羅僧揭諦菩提薩",
    "X26n0563_001:0912a05": "婆訶",
    "X26n0563_001:0912a06": "此正說呪辭呪者諸佛心法不可思議諸天鬼神",
    "X26n0563_001:0912a07": "悉皆敬奉猶諸經之流通也若善持之則觀智益",
    "X26n0563_001:0912a08": "明功力益驗上顯說般若此密說般若顯以慧通",
    "X26n0563_001:0912a09": "密以定入定慧圓明立臻彼岸矣孤月毒海玄印",
    "X26n0563_001:0912a10": "德光諸禪人歡喜踊躍得未曾有合掌稱頌作禮",
    "X26n0563_001:0912a11": "而去余亦嗒然忘言矣次日諸禪人同錄其說呈",
    "X26n0563_001:0912a12": "覽且將謀災木以公諸人人余嘉其志乃為釐正",
    "X26n0563_001:0912a13": "而歸之遂名其說曰請益云。",
    "X26n0563_001:0912a15": "附補喻彌陀集般若心經句為頌(有引)",
    "X26n0563_001:0912a16": "宋杭州淨思律師俗姓喻善畵彌陀楊無為以喻",
    "X26n0563_001:0912a17": "彌陀稱之嘗集心經句為頌今亡矣乃竊取其意",
    "X26n0563_001:0912a18": "而補之。",
    "X26n0563_001:0912a19": "　自在行深般若時　　照見蘊空度苦厄",
    "X26n0563_001:0912a20": "　不異色空即色空　　受想行識亦如是",
    "X26n0563_001:0912a21": "　身子欲知法空相　　生滅垢淨了無有",
    "X26n0563_001:0912a22": "　是故空中陰界無　　諦緣度亦不可得",
    "X26n0563_001:0912a23": "　以無得故得菩提　　般若神明無上力",
    "X26n0563_001:0912a24": "般若波羅蜜多心經請益說(終)",
    "X26n0563_001:0912b03": "般若心經指掌請益說合刻跋",
    "X26n0563_001:0912b05": "古今疏心經者不為不多然求其好疏不可得　永",
    "X26n0563_001:0912b06": "覺大師以天縱知見為此指掌光前絕後獨揭斬新",
    "X26n0563_001:0912b07": "日月其子　為霖禪師著請益說一篇探賾釣深說",
    "X26n0563_001:0912b08": "破他人說不到處余視此二注希有如優曇華不敢",
    "X26n0563_001:0912b09": "輒擅其美刊行于世以貽後學若有英靈衲僧悟空",
    "X26n0563_001:0912b10": "華之無蔕知玄珠之有光庶幾不辜他說經作注之",
    "X26n0563_001:0912b11": "心矣。",
    "X26n0563_001:0912b12": "貞享歲次丁卯季夏十八日薩州福昌住持覺海叟",
    "X26n0563_001:0912b13": "澄圓謹題"
}