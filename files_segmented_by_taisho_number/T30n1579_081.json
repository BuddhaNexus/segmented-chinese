{
    "T30n1579_081:0749c21": "瑜伽師地論卷第八十一",
    "T30n1579_081:0749c23": "彌勒菩薩說",
    "T30n1579_081:0749c24": "三藏法師玄奘奉　詔譯",
    "T30n1579_081:0749c25": "攝釋分之上",
    "T30n1579_081:0749c26": "如是已說攝決擇。云何攝釋。總嗢拕南",
    "T30n1579_081:0749c27": "曰。",
    "T30n1579_081:0749c28": "　體釋文義法　　起義難次師",
    "T30n1579_081:0749c29": "　說眾聽讚佛　　略廣學勝利",
    "T30n1579_081:0750a01": "云何為體。謂契經體。略有二種。一文。二",
    "T30n1579_081:0750a02": "義。文是所依。義是能依。如是二種總名一",
    "T30n1579_081:0750a03": "切所知境界。",
    "T30n1579_081:0750a04": "云何為釋。謂略有五。一者法。二者等起。三",
    "T30n1579_081:0750a05": "者義。四者釋難。五者次第。",
    "T30n1579_081:0750a06": "云何為文。謂有六種。一者名身。二者句身。",
    "T30n1579_081:0750a07": "三者字身。四者語。五者行相。六者機請。",
    "T30n1579_081:0750a08": "名身者。謂共知增語。此復略說有十二種。一",
    "T30n1579_081:0750a09": "者假立名。二者實事名。三者同類相應名。四",
    "T30n1579_081:0750a10": "者異類相應名。五者隨德名。六者假說名。七",
    "T30n1579_081:0750a11": "者同所了名。八者非同所了名。九者顯名。",
    "T30n1579_081:0750a12": "十者不顯名。十一者略名。十二者廣名。假",
    "T30n1579_081:0750a13": "立名者。謂於內假立我及有情命者等名。於",
    "T30n1579_081:0750a14": "外假立瓶衣等名。實事名者。謂於眼等色",
    "T30n1579_081:0750a15": "等諸根義中。立眼等名。同類相應名者。謂有",
    "T30n1579_081:0750a16": "情色受大種等名。異類相應名者。謂佛授",
    "T30n1579_081:0750a17": "德友青黃等名。隨德名者。謂變礙故名色。領",
    "T30n1579_081:0750a18": "納故名受。發光故名日。如是等名。假說名",
    "T30n1579_081:0750a19": "者。謂呼貧名富。若餘所有不觀待義安立",
    "T30n1579_081:0750a20": "其名。同所了名者。謂共所解想。與此相違",
    "T30n1579_081:0750a21": "是非同所了名。顯名者。謂其義易了。不顯名",
    "T30n1579_081:0750a22": "者。謂其義難了。如達羅弭茶明呪等。略名",
    "T30n1579_081:0750a23": "者。謂一字名。廣名者。謂多字名。",
    "T30n1579_081:0750a24": "句身者。謂名字圓滿。此復六種。一者不圓滿",
    "T30n1579_081:0750a25": "句。二者圓滿句。三者所成句。四者能成句。五",
    "T30n1579_081:0750a26": "者摽句。六者釋句。不圓滿句者。謂文不究",
    "T30n1579_081:0750a27": "竟。義不究竟。當知復由第二句故方得圓",
    "T30n1579_081:0750a28": "滿如說。",
    "T30n1579_081:0750a29": "　諸惡者莫作　　諸善者奉行",
    "T30n1579_081:0750b01": "　善調伏自心　　是諸佛聖教",
    "T30n1579_081:0750b02": "若唯言諸惡。則文不究竟。若言諸惡者。則",
    "T30n1579_081:0750b03": "義不究竟。更加莫作方得圓滿。即圓滿",
    "T30n1579_081:0750b04": "句。所成句者。謂前句由後句方得成立。如",
    "T30n1579_081:0750b05": "說。",
    "T30n1579_081:0750b06": "　諸行無常　　有起盡法　　生必滅故",
    "T30n1579_081:0750b07": "　彼寂為樂",
    "T30n1579_081:0750b08": "此中為成諸行無常故。次說言有起盡法。",
    "T30n1579_081:0750b09": "前是所成。即所成句。後是能成。即能成",
    "T30n1579_081:0750b10": "句。摽句者。如言善性。釋句者。謂正趣善",
    "T30n1579_081:0750b11": "士。",
    "T30n1579_081:0750b12": "字身者。謂若究竟若不究竟名句所依四十",
    "T30n1579_081:0750b13": "九字。",
    "T30n1579_081:0750b14": "此中欲為名首。名為句首。句必有名。名",
    "T30n1579_081:0750b15": "必有字。若唯一字則不成句。又若有字名",
    "T30n1579_081:0750b16": "所不攝。唯字無名。問何因緣故施設名等",
    "T30n1579_081:0750b17": "三種身耶。答為令領受諸增語觸所生受",
    "T30n1579_081:0750b18": "故。問名是何義。答能令種種共所了知故。",
    "T30n1579_081:0750b19": "名為名。又能令意作種種相故。名為名。又",
    "T30n1579_081:0750b20": "由語言之所呼召故。名為名。攝受諸名究",
    "T30n1579_081:0750b21": "竟顯了不現見義故。名為句。隨顯名句",
    "T30n1579_081:0750b22": "故。名為文。如世尊說增語增語路。乃至廣",
    "T30n1579_081:0750b23": "說此中增語者。謂一切眾同類相應名增語。",
    "T30n1579_081:0750b24": "路者謂并眾同類欲能起彼故。詞者。謂彼相",
    "T30n1579_081:0750b25": "應語。又即此語各別於彼彼處若摽若釋。彼",
    "T30n1579_081:0750b26": "所依處。名為彼路。施設者。謂一一分別施",
    "T30n1579_081:0750b27": "設。建立彼所依處。名為彼路。欲即是詞。無",
    "T30n1579_081:0750b28": "有別欲。此即增語施設之路。又名身等略",
    "T30n1579_081:0750b29": "有六種依處。一者法。二者義。三者補特伽",
    "T30n1579_081:0750c01": "羅。四者時。五者數。六者處所。彼廣分別當",
    "T30n1579_081:0750c02": "知已如聞所成地。語者。當知略具八分。謂",
    "T30n1579_081:0750c03": "先首美妙等由彼語文句等相應。乃至常委",
    "T30n1579_081:0750c04": "分資糧故能說正法。先首語者。趣涅槃宮",
    "T30n1579_081:0750c05": "為先首故。美妙語者。其聲清美如羯羅頻",
    "T30n1579_081:0750c06": "迦音故。顯了語者。謂詞句文皆善巧故。易解",
    "T30n1579_081:0750c07": "語者。巧辯說故。樂聞語者。引法義故。無依",
    "T30n1579_081:0750c08": "語者。不依希望他信己故。不違逆語者。知",
    "T30n1579_081:0750c09": "量說故。無邊語者。廣大善巧故。如是八種",
    "T30n1579_081:0750c10": "語當知略具三德。一者趣向德。謂初一種。",
    "T30n1579_081:0750c11": "二者自體德。謂次二種。三者加行德。謂所餘",
    "T30n1579_081:0750c12": "種。相應者。謂名句文身次第善安立故。又",
    "T30n1579_081:0750c13": "依四種道理相應故。助伴者。能成次第故。",
    "T30n1579_081:0750c14": "隨順者。謂解釋次第故。清徹者。文句顯了",
    "T30n1579_081:0750c15": "故。清淨資助者。善入眾心故。相稱者。如眾",
    "T30n1579_081:0750c16": "會故。應供故。稱法故。引義故。順時故。常",
    "T30n1579_081:0750c17": "委分資糧者。審悉所作恒常所作故。名常",
    "T30n1579_081:0750c18": "委。彼分者。謂正見等此是彼資糧故。",
    "T30n1579_081:0750c19": "行相者。謂諸蘊相應。諸界相應。諸處相應。緣",
    "T30n1579_081:0750c20": "起相應。處非處相應。念住相應。如是等相應",
    "T30n1579_081:0750c21": "語言。或聲聞說。或如來說。或菩薩說。是名",
    "T30n1579_081:0750c22": "行相。機請者。謂因機請問而起言說。此復",
    "T30n1579_081:0750c23": "根等差別當知有二十七種補特伽羅。此中",
    "T30n1579_081:0750c24": "由根差別故成二種。一者鈍根。二者利根。",
    "T30n1579_081:0750c25": "由行差別故。成七種。謂貪等行。如聲聞地",
    "T30n1579_081:0750c26": "已說。由眾差別故。成二種。一者在家眾。二",
    "T30n1579_081:0750c27": "者出家眾。由願差別故。成三種。一者聲聞。",
    "T30n1579_081:0750c28": "二者獨覺。三者菩薩。由可救不可救差別",
    "T30n1579_081:0750c29": "故。成二種。謂般涅槃法。不般涅槃法。由加",
    "T30n1579_081:0751a01": "行差別故。成九種。一已入正法。二未入正",
    "T30n1579_081:0751a02": "法三有障礙。四無障礙。五已成熟。六未成熟。",
    "T30n1579_081:0751a03": "七具縛。八不具縛。九無縛。由種類差別故。",
    "T30n1579_081:0751a04": "成二種。一者人。二者非人。如是六文總有",
    "T30n1579_081:0751a05": "四相。說名為文。一所說相。謂名身等行相為",
    "T30n1579_081:0751a06": "後。二所為相。謂機請攝二十七種補特伽",
    "T30n1579_081:0751a07": "羅。三能說相。謂語。四說者相。謂聲聞菩薩及",
    "T30n1579_081:0751a08": "與如來。如是六種皆顯於文。若闕一種。",
    "T30n1579_081:0751a09": "不能顯義。由能顯義是故名文。",
    "T30n1579_081:0751a10": "云何為義。當知略有十種。一者地義。二者",
    "T30n1579_081:0751a11": "相義。三者作意等義。四者依處義。五者過",
    "T30n1579_081:0751a12": "患義。六者勝利義。七者所治義。八者能治",
    "T30n1579_081:0751a13": "義。九者略義。十者廣義。地義者。略有五地。",
    "T30n1579_081:0751a14": "一者資糧地。二者加行地。三者見地。四者",
    "T30n1579_081:0751a15": "修地。五者究竟地。又廣分別有十七地。謂五",
    "T30n1579_081:0751a16": "識身地為初。無餘依地為後。相義者。當知",
    "T30n1579_081:0751a17": "有五種相。一者自相。二者共相。三者假立",
    "T30n1579_081:0751a18": "相。四者因相。五者果相。如是五相。如思所",
    "T30n1579_081:0751a19": "成地已辯。復有五相。一者異門相。二者瑜伽",
    "T30n1579_081:0751a20": "相。三者轉異相。四者雜染相。五者清淨相。如",
    "T30n1579_081:0751a21": "是五相。當知如前處處分別。復有五相。一",
    "T30n1579_081:0751a22": "者所詮相。二者能詮相。三者此二相應相。",
    "T30n1579_081:0751a23": "四者執著相。五者不執著相。所詮相者。謂相",
    "T30n1579_081:0751a24": "等五法。如五事中已說。能詮相者。謂即於",
    "T30n1579_081:0751a25": "彼依止名等。為欲隨說自性差別所有語",
    "T30n1579_081:0751a26": "言。應知此即是遍計所執自性相。此遍計所",
    "T30n1579_081:0751a27": "執自性。有差別名。所謂亦名遍計所執。亦",
    "T30n1579_081:0751a28": "名和合所成。亦名所增益相。亦名虛妄所",
    "T30n1579_081:0751a29": "執。亦名言說所顯。亦名文字加行。亦名唯",
    "T30n1579_081:0751b01": "有音聲。亦名無有體相。如是等類差別應",
    "T30n1579_081:0751b02": "知。此二相應相者。謂所詮能詮更互相應。",
    "T30n1579_081:0751b03": "即是遍計所執自性執所依止。執著相者。謂",
    "T30n1579_081:0751b04": "諸愚夫無始時來相續流轉遍計所執自性執",
    "T30n1579_081:0751b05": "及彼隨眠。不執著相者。謂已見諦者如實",
    "T30n1579_081:0751b06": "了知遍計所執相及彼習氣解脫。若正分別",
    "T30n1579_081:0751b07": "如思所成地。應知其相。",
    "T30n1579_081:0751b08": "作意等義者。謂七種作意。即了相等。如前聲",
    "T30n1579_081:0751b09": "聞地已說。復有十智。一者苦智。二者集",
    "T30n1579_081:0751b10": "智。三者滅智。四者道智。五者法智。六者種類",
    "T30n1579_081:0751b11": "智。七者他心智。八者世俗智。九者盡智。十者",
    "T30n1579_081:0751b12": "無生智。此亦如前聲聞地辯。復有六識身。",
    "T30n1579_081:0751b13": "所謂眼識乃至意識。此亦如前五識身地意",
    "T30n1579_081:0751b14": "地已辯。復有九種遍知。一者欲界繫見苦集",
    "T30n1579_081:0751b15": "所斷斷遍知。二者色無色界繫見苦集所斷",
    "T30n1579_081:0751b16": "斷遍知。三者欲界繫見滅所斷斷遍知。四",
    "T30n1579_081:0751b17": "者色無色界繫見滅所斷斷遍知。五者欲界",
    "T30n1579_081:0751b18": "繫見道所斷斷遍知。六者色無色界繫見道",
    "T30n1579_081:0751b19": "所斷斷遍知。七者順下分結斷遍知。八者",
    "T30n1579_081:0751b20": "色貪盡遍知。九者無色貪盡遍知。如三摩",
    "T30n1579_081:0751b21": "呬多地已辯其相。復有三解脫門。謂空無",
    "T30n1579_081:0751b22": "願無相。當知亦如三摩呬多地已辯其相。",
    "T30n1579_081:0751b23": "此中應當分別諸法幾種作意之所思惟。幾",
    "T30n1579_081:0751b24": "智所知。幾識所識。幾種遍知之所遍知。幾",
    "T30n1579_081:0751b25": "解脫門之所解脫。以如是等無量觀門。應",
    "T30n1579_081:0751b26": "觀諸法。",
    "T30n1579_081:0751b27": "依處義者。略有三種。一者事依處。二者時依",
    "T30n1579_081:0751b28": "處。三者補特伽羅依處。",
    "T30n1579_081:0751b29": "事依處者。復有三種。一者根本事依處。二者",
    "T30n1579_081:0751c01": "得方便事依處。三者悲愍他事依處。根本事",
    "T30n1579_081:0751c02": "依處。復有六種。一者善趣。二者惡趣。三者",
    "T30n1579_081:0751c03": "退墮。四者昇進。五者生死。六者涅槃。得方",
    "T30n1579_081:0751c04": "便事依處。復有十二種。謂十二種行。一者欲",
    "T30n1579_081:0751c05": "行。二者離行。三者善行。四者不善行。五者苦",
    "T30n1579_081:0751c06": "行。六者非苦行。七者順退分行。八者順進分",
    "T30n1579_081:0751c07": "行。九者雜染行。十者清淨行。十一者自義行。",
    "T30n1579_081:0751c08": "十二者他義行。悲愍他事依處。復有五種。",
    "T30n1579_081:0751c09": "一者令離欲。二者示現。三者教導。四者讚勵。",
    "T30n1579_081:0751c10": "五者慶喜。",
    "T30n1579_081:0751c11": "此中善趣者。謂人天。惡趣者。謂諸惡趣。退墮",
    "T30n1579_081:0751c12": "者。復有二種。一者不方他。二者方他。初謂",
    "T30n1579_081:0751c13": "自然壽命退減。如壽命退減如是。色力財",
    "T30n1579_081:0751c14": "富。安樂名稱。辯才等退減。當知亦爾。方他",
    "T30n1579_081:0751c15": "者。謂族姓退減。自在增上退減。薄少宗",
    "T30n1579_081:0751c16": "葉。言不威肅。智慧弊惡。不能獲得廣大",
    "T30n1579_081:0751c17": "色聲及香味觸。於所受用廣大事中。心不",
    "T30n1579_081:0751c18": "喜樂。如是等類。名為退墮。與此相違。隨其",
    "T30n1579_081:0751c19": "所應。名為昇進。生死者。謂即善趣惡趣退",
    "T30n1579_081:0751c20": "墮昇進。涅槃者。謂有餘依及無餘依二涅槃",
    "T30n1579_081:0751c21": "界。",
    "T30n1579_081:0751c22": "欲行者。謂如十種受用欲中說。離行者。謂即",
    "T30n1579_081:0751c23": "於彼所受用事。知無常等已厭而出家。受",
    "T30n1579_081:0751c24": "持禁戒。守根門等。善行者。謂施戒修善有",
    "T30n1579_081:0751c25": "漏行。不善行者。謂三種惡行。苦行者。謂露形",
    "T30n1579_081:0751c26": "無衣如是等類。乃至廣說。非苦行者。謂不",
    "T30n1579_081:0751c27": "棄捨如法所得所有安樂。遠離二邊所謂",
    "T30n1579_081:0751c28": "受用欲樂行邊。及與受用自苦行邊。依止中",
    "T30n1579_081:0751c29": "道如法追求。及正受用衣服等事。順退分",
    "T30n1579_081:0752a01": "行者。謂所有行能障壽等諸昇進事。與此相",
    "T30n1579_081:0752a02": "違。當知即是順進分行。如鸚鵡經說。雜染",
    "T30n1579_081:0752a03": "行者。略有三種。一者業雜染。二者煩惱雜",
    "T30n1579_081:0752a04": "染。三者流轉雜染。當知此中有九根本句。",
    "T30n1579_081:0752a05": "謂業雜染有三句。一貪欲。二瞋恚。三愚癡。",
    "T30n1579_081:0752a06": "煩惱雜染有四句。即四顛倒。流轉雜染有二",
    "T30n1579_081:0752a07": "句。謂無明及有愛。所以者何。由三不善根。",
    "T30n1579_081:0752a08": "生起種種業雜染故。由四顛倒能發種種",
    "T30n1579_081:0752a09": "煩惱雜染故。煩惱生已由無明門。諸出家",
    "T30n1579_081:0752a10": "者。能生種種流轉雜染。由有愛門諸在家",
    "T30n1579_081:0752a11": "者。能生種種流轉雜染。清淨行者。略有三",
    "T30n1579_081:0752a12": "學五地。謂資糧地乃至究竟地。如先已說。當",
    "T30n1579_081:0752a13": "知學等有九根本句。謂增上戒學及增上",
    "T30n1579_081:0752a14": "心學。有無貪無瞋無癡。在資糧地及加行",
    "T30n1579_081:0752a15": "地增上慧學。有四無顛倒。明及解脫。在見",
    "T30n1579_081:0752a16": "地脩地及究竟地。自義行者。謂自利行如",
    "T30n1579_081:0752a17": "聲聞獨覺。彼雖或時起利他行。然本期願",
    "T30n1579_081:0752a18": "不唯利他。是故所行名自義行。他義行者。",
    "T30n1579_081:0752a19": "謂利他行。如佛菩薩為欲利益無量眾生。",
    "T30n1579_081:0752a20": "為欲安樂無量眾生。乃至廣說。",
    "T30n1579_081:0752a21": "令離欲者。謂訶責六種黑品諸行。示現過",
    "T30n1579_081:0752a22": "患令離愛欲。示現者。謂為令受學白品",
    "T30n1579_081:0752a23": "行故。示現四種真實道理。教導者。謂示現",
    "T30n1579_081:0752a24": "已得信解者。安置學處令正受行。由已於",
    "T30n1579_081:0752a25": "彼得自在故。彼便請言。我於今者當何",
    "T30n1579_081:0752a26": "所作。唯願教誨。因告之曰。汝等今者於如",
    "T30n1579_081:0752a27": "是如是事。應正作。應隨學。讚勵者。謂彼有",
    "T30n1579_081:0752a28": "情若於所知所行所得中心生退屈。爾時",
    "T30n1579_081:0752a29": "稱讚策勵其心。令於彼事堪有勢力。慶喜",
    "T30n1579_081:0752b01": "者。謂彼有情於法隨法勇猛正行即應如",
    "T30n1579_081:0752b02": "實讚悅令其歡喜。",
    "T30n1579_081:0752b03": "復次令離欲示現者。或有令離欲而不示",
    "T30n1579_081:0752b04": "現。如教導他令其離欲。而謂彼曰。如某",
    "T30n1579_081:0752b05": "所言不應作者。汝今必定不應復作。或",
    "T30n1579_081:0752b06": "怖彼言汝若作者我必當作如是如是。或",
    "T30n1579_081:0752b07": "復求彼汝若是我親愛善友。必不應作。或",
    "T30n1579_081:0752b08": "有示現不令離欲。如處中者。示現功德及",
    "T30n1579_081:0752b09": "與過失。而未堪遮令離過失。或有令離",
    "T30n1579_081:0752b10": "欲亦示現。如示彼過令其離欲。教導讚勵",
    "T30n1579_081:0752b11": "者。謂初未受學令其受學。既受學已未上",
    "T30n1579_081:0752b12": "昇進。令其昇進。慶喜者。若可慶喜而慶喜",
    "T30n1579_081:0752b13": "時。有五勝利。一者令彼於己所證其心決",
    "T30n1579_081:0752b14": "定。二者令餘於彼所證功德生趣證心。三",
    "T30n1579_081:0752b15": "者令誹謗者心得清淨。四者令不清淨者",
    "T30n1579_081:0752b16": "心處中住。五者令清淨者倍復增長。若有補",
    "T30n1579_081:0752b17": "特伽羅慶他善事。當知造作增長。能感悅",
    "T30n1579_081:0752b18": "意天生之業。若命終已。隨彼彼生。常聞悅",
    "T30n1579_081:0752b19": "意美妙音聲。一切境界無不悅意。復次欲",
    "T30n1579_081:0752b20": "行或有能感善趣。如為欲故造後善業。或",
    "T30n1579_081:0752b21": "有能感惡趣。如以非法攝受諸欲。離行若",
    "T30n1579_081:0752b22": "有毀犯能感惡趣。若能成辦能感善趣。及",
    "T30n1579_081:0752b23": "能作涅槃資糧。善行能感善趣。及作涅槃",
    "T30n1579_081:0752b24": "資糧。不善行能感惡趣。苦行能感惡趣。由",
    "T30n1579_081:0752b25": "依邪見自苦身故。非苦行能作涅槃資糧。",
    "T30n1579_081:0752b26": "順退分行順進分行。隨其所應。退墮昇進",
    "T30n1579_081:0752b27": "雜染行。能感生死。清淨行能證涅槃。自義",
    "T30n1579_081:0752b28": "行唯令自身往善趣。逮昇進證涅槃。他義",
    "T30n1579_081:0752b29": "行俱令自他往善趣。逮昇進證涅槃。",
    "T30n1579_081:0752c01": "如是三事中根本事有六種。謂初善趣乃至",
    "T30n1579_081:0752c02": "涅槃為後。得方便事有十二種。謂十二行。",
    "T30n1579_081:0752c03": "悲愍他事有五種。謂由五種悲愍眾生。此",
    "T30n1579_081:0752c04": "中由根本事增上力故。依十二行。如其所",
    "T30n1579_081:0752c05": "應令他離欲。乃至慶喜。",
    "T30n1579_081:0752c06": "時依處者。謂略有三種言事。一者過去言",
    "T30n1579_081:0752c07": "事。二者未來言事。三者現在言事。如經廣",
    "T30n1579_081:0752c08": "說。",
    "T30n1579_081:0752c09": "補特伽羅依處者。謂軟根等二十七種補特",
    "T30n1579_081:0752c10": "伽羅。應知其相。",
    "T30n1579_081:0752c11": "即依如是如上所說。若事若時若補特伽",
    "T30n1579_081:0752c12": "羅故。諸佛世尊流布聖教。是故說彼名為",
    "T30n1579_081:0752c13": "依處。過患義者。以要言之。於應毀厭義",
    "T30n1579_081:0752c14": "而起毀厭。或法或補特伽羅。",
    "T30n1579_081:0752c15": "勝利義者。以要言之。於應稱讚義而起",
    "T30n1579_081:0752c16": "稱讚。或法或補特伽羅。",
    "T30n1579_081:0752c17": "所治義者。以要言之。一切雜染行",
    "T30n1579_081:0752c18": "能治義者。以要言之。一切清淨行。如貪是",
    "T30n1579_081:0752c19": "所治不淨為能治。瞋是所治慈為能治。如",
    "T30n1579_081:0752c20": "是等盡當知。",
    "T30n1579_081:0752c21": "略義者。謂宣說諸法同類相應。廣義者。謂",
    "T30n1579_081:0752c22": "宣說諸法異類相應。復次說不了義經故。",
    "T30n1579_081:0752c23": "說了義經故。復次有二種略義。一者名略。",
    "T30n1579_081:0752c24": "二者義略。如略義如是廣義。亦有二種。",
    "T30n1579_081:0752c25": "一有名廣。二者義廣。如世尊言舍利子我",
    "T30n1579_081:0752c26": "所說法。或略或廣。然悟解者甚難可得。廣",
    "T30n1579_081:0752c27": "說如經。當知。此中顯示世尊於契經中文",
    "T30n1579_081:0752c28": "廣義略。於伽他中義廣文略。",
    "T30n1579_081:0752c29": "為攝十義故。說中間。嗢拕南曰。",
    "T30n1579_081:0753a01": "　諸地相作意　　依處德非德",
    "T30n1579_081:0753a02": "　所對治能治　　廣略義應知",
    "T30n1579_081:0753a03": "復次如是略說佛教體性十種義已。諸說法",
    "T30n1579_081:0753a04": "者應依聖教尋求十種若具不具。既自求",
    "T30n1579_081:0753a05": "已應為他說。",
    "T30n1579_081:0753a06": "如是建立諸經文義體已。諸說法者應以",
    "T30n1579_081:0753a07": "五相隨順解釋一切佛經。謂初應略說法",
    "T30n1579_081:0753a08": "要。次應宣說等起。次應宣說其義。次應釋",
    "T30n1579_081:0753a09": "難。後應辯次第。",
    "T30n1579_081:0753a10": "法者。略有十二種。謂契經等十二分教。契經",
    "T30n1579_081:0753a11": "者。謂貫穿義長行直說。多分攝受意趣體",
    "T30n1579_081:0753a12": "性。",
    "T30n1579_081:0753a13": "應頌者。謂長行後宣說伽他。又略摽所說不",
    "T30n1579_081:0753a14": "了義經。",
    "T30n1579_081:0753a15": "記別者。謂廣分別略所摽義。及記命過弟",
    "T30n1579_081:0753a16": "子生處。",
    "T30n1579_081:0753a17": "諷頌者。謂以句說。或以二句或以三四五",
    "T30n1579_081:0753a18": "六句說。",
    "T30n1579_081:0753a19": "自說者。謂無請而說。為令弟子得勝解故。",
    "T30n1579_081:0753a20": "為令上品所化有情安住勝理。自然而說。",
    "T30n1579_081:0753a21": "如經言世尊今者自然宣說。緣起者。謂有",
    "T30n1579_081:0753a22": "請而說。如經言世尊一時依黑鹿子為諸",
    "T30n1579_081:0753a23": "苾芻宣說法要。又依別解脫因起之道。毘",
    "T30n1579_081:0753a24": "奈耶攝所有言說。又於是處說如是言。世",
    "T30n1579_081:0753a25": "尊依如是如是因緣。依如是如是事。說",
    "T30n1579_081:0753a26": "如是如是語。",
    "T30n1579_081:0753a27": "譬喻者。謂有譬喻經。由譬喻故隱義明了。",
    "T30n1579_081:0753a28": "本事者。謂除本生。宣說前際諸所有事",
    "T30n1579_081:0753a29": "本生者。謂宣說己身於過去世行菩薩行",
    "T30n1579_081:0753b01": "時自本生事。",
    "T30n1579_081:0753b02": "方廣者。謂說菩薩道。如說七地四菩薩行。",
    "T30n1579_081:0753b03": "及說諸佛百四十種不共佛法。謂四一切種",
    "T30n1579_081:0753b04": "清淨。乃至一切種妙智。如菩薩地已廣說。又",
    "T30n1579_081:0753b05": "復此法廣故。多故。極高大故。時長遠故。謂極",
    "T30n1579_081:0753b06": "勇猛經三大劫阿僧企耶。方得成滿故。名",
    "T30n1579_081:0753b07": "方廣。未曾有法者。謂諸如來。若諸聲聞。若在",
    "T30n1579_081:0753b08": "家者說希奇法。如諸經中因希有事起於",
    "T30n1579_081:0753b09": "言說。論議者。謂諸經典循環研竅摩呾理",
    "T30n1579_081:0753b10": "迦。且如一切了義經皆名摩呾理迦。謂於",
    "T30n1579_081:0753b11": "是處世尊自廣分別諸法體相。又於是處",
    "T30n1579_081:0753b12": "諸聖弟子已見諦迹。依自所證無倒分別",
    "T30n1579_081:0753b13": "諸法體相。此亦名為摩呾理迦。即此摩呾理",
    "T30n1579_081:0753b14": "迦亦名阿毘達磨。猶如世間一切書算詩論",
    "T30n1579_081:0753b15": "等皆有摩呾理迦。當知經中循環研竅諸",
    "T30n1579_081:0753b16": "法體相。亦復如是。又如諸字若無摩呾理",
    "T30n1579_081:0753b17": "迦即不明了。如是契經等十二分聖教。若",
    "T30n1579_081:0753b18": "不建立諸法體相。即不明了。若建立已即",
    "T30n1579_081:0753b19": "得明了。又無雜亂宣說法相。是故即此摩",
    "T30n1579_081:0753b20": "呾理迦。亦名阿毘達磨。又即依此摩呾理",
    "T30n1579_081:0753b21": "迦。所餘解釋諸經義者。亦名論議。",
    "T30n1579_081:0753b22": "等起者。謂由三種若事若時若補特伽羅依",
    "T30n1579_081:0753b23": "處故。隨應當說。謂如是補特伽羅。有如",
    "T30n1579_081:0753b24": "是行。為令離欲乃至慶喜。已說等起。次應",
    "T30n1579_081:0753b25": "說義。義者。略有二種。一者總義。二者別義。",
    "T30n1579_081:0753b26": "由四種相當說總義。一者引了義經故。二",
    "T30n1579_081:0753b27": "者分別事究竟故。三者行故。四者果故。行復",
    "T30n1579_081:0753b28": "二種。一者邪行。二者正行。果亦二種。一者正",
    "T30n1579_081:0753b29": "行果。二者邪行果。由四種相當說別義。一",
    "T30n1579_081:0753c01": "者分別差別名。二者分別自體相。三者訓",
    "T30n1579_081:0753c02": "釋言詞。四者義門差別。訓釋言詞。復由五",
    "T30n1579_081:0753c03": "種方便。一由相故。二由自性故。三由業故。",
    "T30n1579_081:0753c04": "四由法故。五由因果故。義門差別。當知復",
    "T30n1579_081:0753c05": "由五相。一者自性差別故。二者界差別故。三",
    "T30n1579_081:0753c06": "者時差別故。四者位差別故。五者補特伽",
    "T30n1579_081:0753c07": "羅差別故。此中自性差別者。謂色自性有",
    "T30n1579_081:0753c08": "十色處差別。受自性有三受差別。想自性有",
    "T30n1579_081:0753c09": "六想差別。行自性有三行差別。識自性有六",
    "T30n1579_081:0753c10": "識差別。如是等類當知諸法自性差別。界",
    "T30n1579_081:0753c11": "差別者。謂欲界差別故。色界差別故。無色界",
    "T30n1579_081:0753c12": "差別故。時差別者。謂過去時差別故。未來時",
    "T30n1579_081:0753c13": "差別故。現在時差別故。位差別者。當知有",
    "T30n1579_081:0753c14": "二十五種分位差別。謂下中上三位差別故。",
    "T30n1579_081:0753c15": "苦樂不苦不樂三位差別故。善不善無記三",
    "T30n1579_081:0753c16": "位差別故。聞思修三位差別故。增上戒增上",
    "T30n1579_081:0753c17": "心增上慧三位差別故。內外二位差別故。所",
    "T30n1579_081:0753c18": "取能取二位差別故。所治能治二位差別故。",
    "T30n1579_081:0753c19": "現前不現前二位差別故。因果二位差別故。",
    "T30n1579_081:0753c20": "補特伽羅差別者。如前所說二十七種補特",
    "T30n1579_081:0753c21": "伽羅。應知差別。",
    "T30n1579_081:0753c22": "釋難者。若自設難若他設難皆應解釋。當",
    "T30n1579_081:0753c23": "知此難略由五相。一者為未了義得顯了",
    "T30n1579_081:0753c24": "故。如言此文有何義耶。二者語相違故。如",
    "T30n1579_081:0753c25": "言何故世尊先所說異。今所說異。三者道",
    "T30n1579_081:0753c26": "理相違故。如有顯示與四道理相違之義。",
    "T30n1579_081:0753c27": "四者不決定顯示故。如言何故世尊於一",
    "T30n1579_081:0753c28": "種義。於彼彼處種種異門。差別顯示。五者究",
    "T30n1579_081:0753c29": "竟非現見故。如言內我有何體性有何色",
    "T30n1579_081:0754a01": "相。而言常恒無有變易如是正住。如是等",
    "T30n1579_081:0754a02": "類難相應知。於此五難隨其次第應當解",
    "T30n1579_081:0754a03": "釋。謂於不了義難方便顯了。於語相違難",
    "T30n1579_081:0754a04": "顯示意趣隨順會通。如於語相違難顯示",
    "T30n1579_081:0754a05": "意趣隨順會通。如是於不決定顯示難。於",
    "T30n1579_081:0754a06": "究竟非現見難。當知亦爾。於道理相違難。",
    "T30n1579_081:0754a07": "或以異教而決判之。或復示現四種道理。",
    "T30n1579_081:0754a08": "或復示現因果相應。所謂此言或為增果。",
    "T30n1579_081:0754a09": "或為增因。又於釋難應設四記。一者一向",
    "T30n1579_081:0754a10": "記。謂為如理來請問者。無倒建立諸法性",
    "T30n1579_081:0754a11": "相。二者分別記。謂為如理或不如理來請問",
    "T30n1579_081:0754a12": "者。開示差別諸法性相。三者反問記。謂為",
    "T30n1579_081:0754a13": "令彼戲論問者自敘己過。四者置記。由四",
    "T30n1579_081:0754a14": "因緣默置而記。謂無體性故。甚深等故。此",
    "T30n1579_081:0754a15": "廣如前思所成地已說其相。又如有問如",
    "T30n1579_081:0754a16": "來滅後為有無等。此於世俗及勝義諦所有",
    "T30n1579_081:0754a17": "理趣。皆不應記。是故說彼名為置記。此中",
    "T30n1579_081:0754a18": "如來約勝義諦。非有性故不可記別。約世",
    "T30n1579_081:0754a19": "俗諦。所依能依道相違故。彼果永斷不成實",
    "T30n1579_081:0754a20": "故。亦不可記如來滅後是有無等。",
    "T30n1579_081:0754a21": "次第者。略有三種。一者圓滿次第。二者解釋",
    "T30n1579_081:0754a22": "次第。三者能成次第。為欲顯示此三次第。",
    "T30n1579_081:0754a23": "略引聖教。如世尊言我昔出家甚為盛美。",
    "T30n1579_081:0754a24": "第一盛美最極盛美。此言顯示盛美圓滿次",
    "T30n1579_081:0754a25": "第。又復說言。我曾處父淨飯王宮。顏容端",
    "T30n1579_081:0754a26": "正。乃至廣說。此言顯示盛美解釋次第。又復",
    "T30n1579_081:0754a27": "說言為何義故盛美出家。由見老病死等",
    "T30n1579_081:0754a28": "法故。此言顯示能成次第。又復經中略說",
    "T30n1579_081:0754a29": "諸法。如言三受樂受苦受不苦不樂受。如",
    "T30n1579_081:0754b01": "是等類。但顯圓滿次第。由所餘句圓滿此",
    "T30n1579_081:0754b02": "受故。名圓滿。如受四諦亦爾。謂先說一句。",
    "T30n1579_081:0754b03": "後後隨順次第宣說。能成次第復有二種。",
    "T30n1579_081:0754b04": "謂或以前句成立後句。或以後句成立前",
    "T30n1579_081:0754b05": "句。解釋次第當知亦爾。",
    "T30n1579_081:0754b06": "師者。謂成就十法。名說法師眾相圓滿。一",
    "T30n1579_081:0754b07": "者善於法義。謂於六種法十種義。善能解了",
    "T30n1579_081:0754b08": "故。二者能廣宣說。謂多聞聞持其聞積集故。",
    "T30n1579_081:0754b09": "三者具足無畏。謂於剎帝利等勝大眾中。宣",
    "T30n1579_081:0754b10": "說正法無所怯懼故。又因此故聲不嘶掉。",
    "T30n1579_081:0754b11": "腋不流汗。念無忘失故。四者言詞善巧。謂",
    "T30n1579_081:0754b12": "語工圓滿。八支成就。言詞具足。處眾說法",
    "T30n1579_081:0754b13": "故。語工圓滿者。謂文句相應助伴等。乃至廣",
    "T30n1579_081:0754b14": "說。八支成就者。謂此語言先首美妙等。乃",
    "T30n1579_081:0754b15": "至廣說。五者善方便說。謂二十種善巧方便",
    "T30n1579_081:0754b16": "宣說正法故。如以時殷重等。六者具足成",
    "T30n1579_081:0754b17": "就法隨法行。謂不唯聽聞以為究竟。如其",
    "T30n1579_081:0754b18": "所說即如是行故。七者威儀具足。謂說法時",
    "T30n1579_081:0754b19": "手足不亂。頭不動搖。面無變易。鼻不改異。",
    "T30n1579_081:0754b20": "進止往來威儀庠序故。八者勇猛精進。謂",
    "T30n1579_081:0754b21": "常樂聽聞所未聞法。於已聞法轉令明",
    "T30n1579_081:0754b22": "淨。不捨瑜伽。不捨作意心。不捨離內奢",
    "T30n1579_081:0754b23": "摩他故。九者無有厭倦。謂為四眾廣宣妙",
    "T30n1579_081:0754b24": "法。身心無倦故。十者具足忍力。謂罵弄訶",
    "T30n1579_081:0754b25": "責終不反報。若被輕蔑不生忿慼。乃至廣",
    "T30n1579_081:0754b26": "說。",
    "T30n1579_081:0754b27": "說眾者。謂處五眾宣八種言。何等為八。一",
    "T30n1579_081:0754b28": "者可憙樂言。二者善開發言。三者善釋難",
    "T30n1579_081:0754b29": "言。四者善分析言。五者善順入言。六者引",
    "T30n1579_081:0754c01": "餘證言。七者勝辯才言。八者隨宗趣言。五",
    "T30n1579_081:0754c02": "眾者。一在家眾。二出家眾。三淨信眾。四邪",
    "T30n1579_081:0754c03": "惡眾。五處中眾。",
    "T30n1579_081:0754c04": "可憙樂言者。當知有五相。一有證因。二有",
    "T30n1579_081:0754c05": "譬喻。三語具圓滿。四文句綺靡。五言詞顯了。",
    "T30n1579_081:0754c06": "善開發言者。開深隱義令麁顯故。辯麁",
    "T30n1579_081:0754c07": "顯義令深隱故。善釋難言者。以要言之。",
    "T30n1579_081:0754c08": "當知離五種難善成就故。善分析言者。於",
    "T30n1579_081:0754c09": "一一法依增一道理。乃至析為十種。或復",
    "T30n1579_081:0754c10": "過此。如依三法說或依四念住。乃至廣",
    "T30n1579_081:0754c11": "說。善順入言者。唯善顯現解釋契經應頌等",
    "T30n1579_081:0754c12": "法。終不引餘外道邪論。引餘證言者。謂引",
    "T30n1579_081:0754c13": "餘經成立所說。勝辯才言者。隨自所忍善",
    "T30n1579_081:0754c14": "分別義。隨宗趣言者。依摩呾理迦分別顯",
    "T30n1579_081:0754c15": "示。或依其餘無倒說者所說言教。如理解",
    "T30n1579_081:0754c16": "釋。",
    "T30n1579_081:0754c17": "復次處在家眾。應依毀諸惡行讚諸善行。",
    "T30n1579_081:0754c18": "現說正法令其止息及進修故。處出家眾。",
    "T30n1579_081:0754c19": "應依增上戒等三學。現說正法令速欣樂",
    "T30n1579_081:0754c20": "故。處淨信等眾。應依聖教廣大威德。現說",
    "T30n1579_081:0754c21": "正法如其次第令倍增長。令處中信。令",
    "T30n1579_081:0754c22": "生淨信故。",
    "T30n1579_081:0754c23": "瑜伽師地論卷第八十一"
}