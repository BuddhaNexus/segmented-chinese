{
    "X72n1443_001:0731a06": "長慶宗寶獨禪師語錄序　〔龍其〕",
    "X72n1443_001:0731a08": "嗣法門人　圅昰　撰",
    "X72n1443_001:0731a09": "刻華首語錄成。承和尚特遣人。命圅昰為序。圅昰謹",
    "X72n1443_001:0731a10": "再拜稽首而言曰。昰烏足以稱道和尚哉。雖然。聞之。",
    "X72n1443_001:0731a11": "知弟子者莫如師。昰六七年。親承訓迪。所費和尚熏",
    "X72n1443_001:0731a12": "陶涵育。若或於揚眉瞬目。若或非揚眉瞬目。其為之",
    "X72n1443_001:0731a13": "也既奢。則意其遇之也必浚。將俾昰之躳遭目接。以",
    "X72n1443_001:0731a14": "示天下後世之為昰者。此則昰之弗敢辭也。憶。昰甲",
    "X72n1443_001:0731a15": "戌知有此事來。循覧天下。彼時胸中。惟黃巖天童兩",
    "X72n1443_001:0731a16": "老而已。及一到黃巖。便絕志行脚。非謂天下無人也。",
    "X72n1443_001:0731a17": "一山坳老漢。日堆堆地。無長技奇識。而乃窮歲月。而",
    "X72n1443_001:0731a18": "不得竟其所至。是用焉往耶。目今門下士。惟昰不慧。",
    "X72n1443_001:0731a19": "餘皆瑰琦俊偉。出可為人天師。隱亦堪作山林典則。",
    "X72n1443_001:0731a20": "而且逐逐焉營營焉。如有所戀而弗去。夫孰為是。是",
    "X72n1443_001:0731a21": "則天下後世。亦大槩見矣。至於提持向上。則古之百",
    "X72n1443_001:0731a22": "丈黃檗。足以當之。語錄具在。知音者可辨也。若廼讀",
    "X72n1443_001:0731a23": "其書。而思見其人。則祇今華首山坳。依然日堆堆地。",
    "X72n1443_001:0731a24": "無長技奇識耳。親之而一無所與。遠之而若有所失。",
    "X72n1443_001:0731b01": "當此如人飲水冷煖自知。幸毋當吾世而坐失也。此",
    "X72n1443_001:0731b02": "昰之所以告天下後世也。然終不足稱道和尚也。",
    "X72n1443_001:0731b05": "自序",
    "X72n1443_001:0731b07": "詳夫。佛祖之道。原以直指人心見性成佛為標題。以",
    "X72n1443_001:0731b08": "悟為則。夫云人心即是。即不煩手脚矣。但以悟不悟",
    "X72n1443_001:0731b09": "差別耳。若悟。則凡夫與佛祖契同。即凡心而見佛性。",
    "X72n1443_001:0731b10": "誠無轉摺。不悟。則業識茫茫。無本可據。即是生死苦",
    "X72n1443_001:0731b11": "海。實不從他有。本法不曾動著一毫。是以。空劫今時。",
    "X72n1443_001:0731b12": "打成一片。眾生諸佛。豈有二耶。詰本窮源。祇是一心",
    "X72n1443_001:0731b13": "而已。惟此一心。更無毫釐可得。德山云。佛也無法也",
    "X72n1443_001:0731b14": "無。又云。若向盡十方世界。若有一法一塵許。與汝執",
    "X72n1443_001:0731b15": "取生解者。盡落天魔外道水陸諸神。自己亦不是善",
    "X72n1443_001:0731b16": "知識。亦無禪道可學。恁麼舉揚。可謂不容毫髮矣。初",
    "X72n1443_001:0731b17": "祖西來。密傳心印。心心印可。以心傳心。不開門戶。不",
    "X72n1443_001:0731b18": "許解會。惟貴直下醒得。至於垂手接人。或入門便喝",
    "X72n1443_001:0731b19": "便棒。或攔胸搊住。或言辭善巧。痛處著錐。甚至云麻",
    "X72n1443_001:0731b20": "三觔乾矢橛。直指之道。於斯盡矣。道獨不知何幸。熏",
    "X72n1443_001:0731b21": "得此心。一聞即心是佛。便信得及。捨此必無他向。偶",
    "X72n1443_001:0731b22": "遇壇經。一言便醒。如甘露灌頂。醍醐潤心。嗣後還疑",
    "X72n1443_001:0731b23": "別有。或參或究。或問或學。實用盡心神。費盡心力。累",
    "X72n1443_001:0731b24": "盡形骸。比研究五宗。及諸祖腦後鉗錘。至於極頭處。",
    "X72n1443_001:0731c01": "九九還歸八十一。從前用了許多工夫。畢竟臨末梢",
    "X72n1443_001:0731c02": "頭。亦非別有。自此本擬深隱。與麋鹿為群。豈敢人前",
    "X72n1443_001:0731c03": "露布。說是說非耶。無柰法字卍子。夙生緣熟。一見便",
    "X72n1443_001:0731c04": "信。如膠如漆。不覺囊錐始露。又引得數子。亦來嘗些",
    "X72n1443_001:0731c05": "苦味。帶累山僧。不能緘口嘿然。偶隨問隨答。諸子隨",
    "X72n1443_001:0731c06": "抄隨錄。遂成一冊。固請流通。山僧再三止之。古人許",
    "X72n1443_001:0731c07": "多語錄。束之高閣。而今人又過於古人耶。且吾實取",
    "X72n1443_001:0731c08": "信於心。不求人信。何用刊刻哉。諸子固請不已。廼不",
    "X72n1443_001:0731c09": "得已而從之。",
    "X72n1443_001:0731c13": "長慶宗寶獨禪師語錄目錄",
    "X72n1443_001:0731c15": "卷首",
    "X72n1443_001:0731c16": "序文",
    "X72n1443_001:0731c17": "卷第一",
    "X72n1443_001:0731c18": "上堂示眾",
    "X72n1443_001:0731c19": "卷第二",
    "X72n1443_001:0731c20": "示眾",
    "X72n1443_001:0731c21": "卷第三",
    "X72n1443_001:0731c22": "示眾茶話問答著語",
    "X72n1443_001:0731c23": "卷第四",
    "X72n1443_001:0731c24": "頌古偈贊",
    "X72n1443_001:0732a01": "卷第五",
    "X72n1443_001:0732a02": "書問",
    "X72n1443_001:0732a03": "卷第六",
    "X72n1443_001:0732a04": "書問雜著行狀(附)塔銘(附)",
    "X72n1443_001:0732a06": "長慶宗寶獨禪師語錄目錄(終)",
    "X72n1443_001:0732a12": "長慶宗寶獨禪師語錄卷第一",
    "X72n1443_001:0732a14": "丹霞法孫　今釋　重編",
    "X72n1443_001:0732a15": "上堂",
    "X72n1443_001:0732a16": "拈香云。者一瓣香。雖本自天然。不從他得。然畢竟有",
    "X72n1443_001:0732a17": "箇緣起。爇向爐中。奉為江西廣信府博山先師無異",
    "X72n1443_001:0732a18": "大和尚。用酬法乳之恩。斂衣就座。僧問。華首重開。復",
    "X72n1443_001:0732a19": "覩拈花微笑。法筵始建。諦觀大法全提。空劫以前即",
    "X72n1443_001:0732a20": "不問。即今天下太平。百僚奉職。為什麼主心未慰。師",
    "X72n1443_001:0732a21": "云。仁者說底太親切。進云。從來有道之世。堂簾深遠。",
    "X72n1443_001:0732a22": "百姓不知。畢竟教什麼人安享豐亨。師云。無面目漢。",
    "X72n1443_001:0732a23": "進云。恁麼則無絃琴無聲曲。不犯手口。今日人天眾",
    "X72n1443_001:0732a24": "前。請師高彈一過。師云。闍黎深諳來風。僧掩耳歸眾。",
    "X72n1443_001:0732b01": "僧問。智藥三藏。當年於此有五百菩薩乞戒。隱而不",
    "X72n1443_001:0732b02": "現。即不問。即今智藥在什麼處。師敲案云。來也來也。",
    "X72n1443_001:0732b03": "僧回身指大眾云。智藥法筵宛然未散。師云。承闍黎",
    "X72n1443_001:0732b04": "讚揚。且退三步。僧禮拜。師便喝。復顧眾云。還有問話",
    "X72n1443_001:0732b05": "者麼。僧出纔禮拜。師便喝。僧再拜。師復喝。僧又拜。師",
    "X72n1443_001:0732b06": "云。大眾。看者僧還不知羞。進云。達磨西來。如何是經。",
    "X72n1443_001:0732b07": "師云。者野干鳴。乃豎拂子云。昔日靈山會上。世尊拈",
    "X72n1443_001:0732b08": "花。百萬人天中。惟迦葉破顏微笑。世尊云。吾有正法",
    "X72n1443_001:0732b09": "眼藏涅槃妙心。付囑摩訶迦葉。今日華首開堂豎拂。",
    "X72n1443_001:0732b10": "大眾儼然。且道。是同是別。諸上座。者裏具得一隻眼。",
    "X72n1443_001:0732b11": "不妨省力。更莫遲疑。莫入意根裏計較卜度。縱饒卜",
    "X72n1443_001:0732b12": "度得成。計較得就。與本分事。愈相懸遠。諸上座。明明",
    "X72n1443_001:0732b13": "白白一件事。為什麼特地難將去。汝若一念回光。放",
    "X72n1443_001:0732b14": "下許多伎倆。一點事也無。只為汝無量劫來。違背自",
    "X72n1443_001:0732b15": "己。馳逐聲色。方便教汝回光達本。汝又不解。却坐在",
    "X72n1443_001:0732b16": "鬼窟裏。認箇無見無聞空空洞洞底。是以六祖大師",
    "X72n1443_001:0732b17": "云。世人外迷著相。內迷著空。若能於相離相。於空離",
    "X72n1443_001:0732b18": "空。即是內外不迷。本來真性而得出現。諸上座。汝但",
    "X72n1443_001:0732b19": "外不著聲色名言句義。內不存能所知見。自然露躶",
    "X72n1443_001:0732b20": "躶。盡十方世界。無一塵一法不承此威光顯現。還費",
    "X72n1443_001:0732b21": "多少力。會麼。會得是汝。不會得也是汝。東去也是汝。",
    "X72n1443_001:0732b22": "西去也是汝。既是汝。管他會不會。不見玄沙道。汝等",
    "X72n1443_001:0732b23": "諸人。如在大洋海裏沒頭沒腦。還更伸手問人討水",
    "X72n1443_001:0732b24": "喫。山僧恁麼舉揚。事不獲已。不過要諸上座回光達",
    "X72n1443_001:0732c01": "本。若在通人分上。總沒恁麼說。大眾還會麼。卓拄杖",
    "X72n1443_001:0732c02": "云。還鄉盡是兒孫事。祖父從來不出門。珍重。",
    "X72n1443_001:0732c03": "副寺圅記葬父請上堂。僧問。臨濟道。第一句薦得。與",
    "X72n1443_001:0732c04": "佛祖為師。第二句薦得。與人天為師。第三句薦得。自",
    "X72n1443_001:0732c05": "救不了。伏乞和尚慈悲垂示。師云。從頭問來。進云。如",
    "X72n1443_001:0732c06": "何是第一句。師云。無佛無祖。進云。恁麼則光中垂手",
    "X72n1443_001:0732c07": "去也。師云。從何處得者消息來。進云。覿面相呈不隔",
    "X72n1443_001:0732c08": "絲。師云。猶是閒言語。進云。黃龍開口笑。雲頂玉雞啼。",
    "X72n1443_001:0732c09": "師云。昨日有人道過了。僧禮拜起喝一喝。師云。好一",
    "X72n1443_001:0732c10": "喝。進云。貧窮生孝子。富貴出嬌兒。師云。且放下。斬新",
    "X72n1443_001:0732c11": "條令。道將一句來。進云。金牛昨夜遭塗炭。悞殺耕夫",
    "X72n1443_001:0732c12": "失路程。師云。且退。乃豎拂子云。我宗無語句。亦無一",
    "X72n1443_001:0732c13": "法與人。教山僧作麼開口。諸上座。既是我宗無語句。",
    "X72n1443_001:0732c14": "華首今日上堂。說箇什麼。既無一法與人。諸上座向",
    "X72n1443_001:0732c15": "華首。覓箇什麼。諸上座。此是徹頭相為。莫要錯過了",
    "X72n1443_001:0732c16": "自己脚跟下。只管踏步向前從他覓。古人道。覓亦不",
    "X72n1443_001:0732c17": "得。得亦不真。即今山僧說底。便是諸上座聽底。諸上",
    "X72n1443_001:0732c18": "座聽底。便是山僧說底。山僧說底外。沒有諸人聽底。",
    "X72n1443_001:0732c19": "諸人聽底外。沒有山僧說底。會麼。舉藥山問石頭。三",
    "X72n1443_001:0732c20": "乘十二分教。某甲麤知。嘗聞南方直指人心見性成",
    "X72n1443_001:0732c21": "佛。實未能了。頭云。恁麼也不得。不恁麼也不得。恁麼",
    "X72n1443_001:0732c22": "不恁麼總不得。子作麼生。藥山罔措。頭云。子因緣不",
    "X72n1443_001:0732c23": "在者裏。見馬大師去。藥山見馬祖。述前因緣。祖云。我",
    "X72n1443_001:0732c24": "有時教伊揚眉瞬目。有時不教伊揚眉瞬目。有時揚",
    "X72n1443_001:0733a01": "眉瞬目者是。有時揚眉瞬目者不是。子作麼生。山便",
    "X72n1443_001:0733a02": "禮拜。祖云。見箇什麼道理便禮拜。山云。某甲在石頭",
    "X72n1443_001:0733a03": "處。如蚊子上鐵牛。師云。者是直指人心見性成佛底",
    "X72n1443_001:0733a04": "榜樣。者裏有殺有活。有縱有奪。我宗須是具者手段。",
    "X72n1443_001:0733a05": "方纔為得人。山僧今日為汝諸人注破。恁麼也不得。",
    "X72n1443_001:0733a06": "不恁麼也不得。恁麼不恁麼總不得。甕裏何曾走却",
    "X72n1443_001:0733a07": "鼈。我有時教伊揚眉瞬目。有時不教伊揚眉瞬目。有",
    "X72n1443_001:0733a08": "時揚眉瞬目者是。有時揚眉瞬目者不是。海[澗-日+活]從魚",
    "X72n1443_001:0733a09": "躍。天空任鳥飛。大眾會麼。復舉七賢女遊屍陀林。一",
    "X72n1443_001:0733a10": "女云。屍在者裏。人在什麼處。一女云。作麼作麼。七女",
    "X72n1443_001:0733a11": "同時悟無生忍。師云。記副寺。持其父鏡宗良上座靈",
    "X72n1443_001:0733a12": "骨。入羅浮建塔。請山僧上堂。與大眾結般若緣。資其",
    "X72n1443_001:0733a13": "冥福。忽有人問。良上座骨在者裏。人在什麼處。山僧",
    "X72n1443_001:0733a14": "又作麼生。良久云。明日清明節。大眾珍重。",
    "X72n1443_001:0733a15": "生日請上堂。僧問。塵點劫前即不問。如何是現前無",
    "X72n1443_001:0733a16": "量壽。師云。兩眼對兩眼。進云。世尊未離兜率已降王",
    "X72n1443_001:0733a17": "宮。未出母胎度人已畢。即今華首還存度人消息麼。",
    "X72n1443_001:0733a18": "師舉拂子。進云。雞唱峯頭月。魚躍海中天。師云。有勞",
    "X72n1443_001:0733a19": "繁用。僧問。和尚今日好日子。惟願生涯一錢為本。萬",
    "X72n1443_001:0733a20": "錢為利。師良久云。會麼。進云。本少人無見。利多滿大",
    "X72n1443_001:0733a21": "千。師云。且放過一著。乃云。諸上座。空劫以前事作麼",
    "X72n1443_001:0733a22": "生。即今事作麼生。南泉云。空劫以前無佛名無眾生",
    "X72n1443_001:0733a23": "名。恁麼時正是道。祇是無人覺知。王老師可謂體道",
    "X72n1443_001:0733a24": "者也。若是華首即不然。即今世界建立。生佛分也。心",
    "X72n1443_001:0733b01": "境紛然。聲色交參。與空劫以前不別。諸上座。還信得",
    "X72n1443_001:0733b02": "及麼。若信得及。直下無一絲毫頭事。各人本來祖翁",
    "X72n1443_001:0733b03": "田地。直下無一絲毫可得。祇要要直下知歸。擬心即",
    "X72n1443_001:0733b04": "差。不擬心一一天真。一一明玅。波羅提尊者云。在胎",
    "X72n1443_001:0733b05": "為身。處世為人。在眼曰見。在耳曰聞。在鼻辨香。在口",
    "X72n1443_001:0733b06": "談論。在手執捉。在足運奔。徧現俱該法界收攝在一",
    "X72n1443_001:0733b07": "微塵。識者知是佛性。不識喚作精魂。華首又不然。識",
    "X72n1443_001:0733b08": "者喚作精魂。不識却是佛性。且道。還有優劣麼。具眼",
    "X72n1443_001:0733b09": "者辨看。如或未能。更看風旛因緣。六祖當時到法性",
    "X72n1443_001:0733b10": "寺。聞二僧爭論。一曰風動。一曰旛動。祖從旁忍俊不",
    "X72n1443_001:0733b11": "禁。特地向伊道。不是風動。不是旛動。仁者心動。諸上",
    "X72n1443_001:0733b12": "座。汝若會得。便直下見六祖安身處。便直下見釋迦",
    "X72n1443_001:0733b13": "老子安身處。便直下見自己安身處。透頂透底。更無",
    "X72n1443_001:0733b14": "餘法。古人有現成四句。美如西子離金闕。嬌似楊妃",
    "X72n1443_001:0733b15": "下玉樓。日日與君花下醉。更嫌何處不風流。山僧拈",
    "X72n1443_001:0733b16": "來。為諸人下箇註脚。不是風動不是旛動。美如西子",
    "X72n1443_001:0733b17": "離金闕。嬌似楊妃下玉樓。仁者心動。日日與君花下",
    "X72n1443_001:0733b18": "醉。更嫌何處不風流。以拂子擊案下座。",
    "X72n1443_001:0733b19": "浴佛日上堂。僧問。空劫前四月八。現前四月八。是同",
    "X72n1443_001:0733b20": "是別。師云。羅浮山。進云。世尊初生。一手指天一手指",
    "X72n1443_001:0733b21": "地云。天上天下惟吾獨尊。者箇人人本具。箇箇不無。",
    "X72n1443_001:0733b22": "因甚世尊道箇獨尊。師云。龜毛拂子長三尺。僧問。和",
    "X72n1443_001:0733b23": "尚未登法座。學人未離禪堂。者一句請師指示。師云。",
    "X72n1443_001:0733b24": "者已是闍黎太絡索了也。進云。和尚作麼生。師云。山",
    "X72n1443_001:0733c01": "僧退身有地。進云。今日醜媳婦少。不得見翁姑。師云。",
    "X72n1443_001:0733c02": "自領出去。僧禮拜。師乃云。今日四月八。是我佛降誕",
    "X72n1443_001:0733c03": "之辰。法華云。如來出世。為一大事因緣。惟令眾生開",
    "X72n1443_001:0733c04": "佛知見。示佛知見。悟佛知見。入佛知見。六祖云。當知",
    "X72n1443_001:0733c05": "如來已具知見。何用更開。所言佛之知見。即汝自心。",
    "X72n1443_001:0733c06": "諸上座。此一心法。有佛無佛。法爾如然。叵耐無人識",
    "X72n1443_001:0733c07": "得。如來出世。纔為眾生露者箇消息。雖露者箇消息。",
    "X72n1443_001:0733c08": "猶是兒孫邊事。此一心法。總不曾動著。豈不聞。未離",
    "X72n1443_001:0733c09": "兜率。已降王宮。未出母胎。度人已畢。我道。諸上座即",
    "X72n1443_001:0733c10": "今成佛竟。度生竟。涅槃竟。還信得及麼。諸上座。莫言",
    "X72n1443_001:0733c11": "佛是累劫熏修而成。我乃博地凡夫。怎能搆得。若作",
    "X72n1443_001:0733c12": "恁麼見。是汝諸人。自開眾生知見。又莫言佛出世放",
    "X72n1443_001:0733c13": "光動地。龍天擁衛。神鬼欽崇。我無如是神通妙用。若",
    "X72n1443_001:0733c14": "作恁麼見。自是仁者心有高下。不依佛慧。古人道。如",
    "X72n1443_001:0733c15": "來舉身相。為順世間情。恐人生斷見。權且立虗名。假",
    "X72n1443_001:0733c16": "名三十二。八十也虗聲。有身非覺體。無相乃真形。此",
    "X72n1443_001:0733c17": "無相佛。即今目前箇箇完具。常自圓明。佛不過是識",
    "X72n1443_001:0733c18": "得了有自由分。雖在五蘊生死中。而伊無生死。雖在",
    "X72n1443_001:0733c19": "根塵萬境交參。而伊自蕭然獨脫。臨濟云。是汝四大",
    "X72n1443_001:0733c20": "色身。不解說法聽法。虗空不解說法聽法。是什麼解",
    "X72n1443_001:0733c21": "說法聽法。是汝目前歷歷底沒形段。是者箇解說法",
    "X72n1443_001:0733c22": "聽法。諸上座。豈不是在者裏聽法。汝特地要求他面",
    "X72n1443_001:0733c23": "目。了不可得。雖不可得。而一切用處。却又分明。是箇",
    "X72n1443_001:0733c24": "什麼。如水無筋骨。能勝萬斛舟。珍重。",
    "X72n1443_001:0734a01": "結夏上堂。僧問。恁麼也不得。不恁麼也不得。恁麼不",
    "X72n1443_001:0734a02": "恁麼總不得時如何。師云。山僧道不得。進云。恁麼則",
    "X72n1443_001:0734a03": "雨暗羅浮深又深。潮歸大海總無聲。師云。庭下虗空",
    "X72n1443_001:0734a04": "為汝道。進云。昨夜老人起舞南樓上。玉女笙歌向翠",
    "X72n1443_001:0734a05": "屏。師卓拄杖一下。進云。只如今日結夏升堂。拈椎豎",
    "X72n1443_001:0734a06": "拂。未審以何等法。示何等人。師又卓兩下。僧禮拜。僧",
    "X72n1443_001:0734a07": "問。前覺不生。後覺不滅。現在如如。退後一步。請師速",
    "X72n1443_001:0734a08": "道。師云。南無觀世音菩薩。僧進前退後。師云。汝進前",
    "X72n1443_001:0734a09": "退後作麼。僧作禮云。放下。師云。笑殺大眾。僧問。華首",
    "X72n1443_001:0734a10": "開爐。柴炭俱無。薰風劈面裂肌膚。同堂海眾忘消息。",
    "X72n1443_001:0734a11": "現前共證古毗盧。如何是毗盧。師豎一拳。進云。聖凡",
    "X72n1443_001:0734a12": "情盡。還容淘汰麼。師又豎一拳。進云。如何是覿面無",
    "X72n1443_001:0734a13": "私句。師又豎一拳云。闍黎還知痛痒麼。僧一偈云。石",
    "X72n1443_001:0734a14": "虎嘯時風滿谷。泥龍吟處霧遮天。師云。山僧今日失",
    "X72n1443_001:0734a15": "利。乃召大眾。卓拄杖一下云。赤眼歸宗道。會得則途",
    "X72n1443_001:0734a16": "中受用。不會則世諦流布。山僧不隨古人脚跟轉。不",
    "X72n1443_001:0734a17": "會則世諦流布。坐斷聖凡情。若在者裏透得。也做箇",
    "X72n1443_001:0734a18": "脫灑衲僧。便能驅耕夫之牛。奪饑人之食。其或未然。",
    "X72n1443_001:0734a19": "總是弄泥團漢。復卓一下云。會得則途中受用。亦且",
    "X72n1443_001:0734a20": "救得一半。便下座。",
    "X72n1443_001:0734a21": "端午上堂。僧問。耀古騰今即不問。喝一喝云。現前一",
    "X72n1443_001:0734a22": "喝請詶機。師云。不酬機。進豎一拳。師云。笑殺滿堂。僧",
    "X72n1443_001:0734a23": "進一喝。師云。一喝兩喝且置。三喝四喝又作麼生。僧",
    "X72n1443_001:0734a24": "懡[怡-台+羅]。師便打。僧問。剿除狂寇。卸甲倒戈。猶是功勳邊",
    "X72n1443_001:0734b01": "事。君臣道合。海晏河清。猶是法身邊事。如何是衲僧",
    "X72n1443_001:0734b02": "本分事。師云。口橫鼻直。乃云。纔過四月八。又是端陽",
    "X72n1443_001:0734b03": "節。奉報諸禪德。光陰如電掣。世事若有若無。人情或",
    "X72n1443_001:0734b04": "欣或厭。波斯匿王云。變化密移。我誠不覺。寒暑遷流。",
    "X72n1443_001:0734b05": "漸至於此。諸上座。還知有不遷流者麼。驀拈拄杖云。",
    "X72n1443_001:0734b06": "惟有拄杖子。蕭然獨脫。寒暑不能促其壽。鬼神不能",
    "X72n1443_001:0734b07": "妬其福。雖然如是。衲僧分上。眼中著屑。以拄杖卓一",
    "X72n1443_001:0734b08": "下。舉瑞巖問巖頭。如何是本常理。頭曰動也。師云。金",
    "X72n1443_001:0734b09": "剛寶劍當頭截。又問動時如何。頭曰。不見本常理。巖",
    "X72n1443_001:0734b10": "良久。頭曰。肯即未脫根塵。不肯即永沈生死。巖遂大",
    "X72n1443_001:0734b11": "悟。師云。者太煞按牛頭了。大眾珍重。",
    "X72n1443_001:0734b12": "可都寺為其父太保韓文恪公請上堂。僧問。有箇人",
    "X72n1443_001:0734b13": "兒。與某甲同行同住。為什麼不度渠儂。師以拂子作",
    "X72n1443_001:0734b14": "圓相。復拂三拂示之。僧問。習得千經萬論。為甚當鋒",
    "X72n1443_001:0734b15": "一字拈不出。師云。上灘不肯住。下灘不相干。進云。人",
    "X72n1443_001:0734b16": "人脚跟一條大路。有箇漢子問著。便恁麼眼睜口啞。",
    "X72n1443_001:0734b17": "師云。闍黎好一問。還自知麼。進云。和尚婆心太切。人",
    "X72n1443_001:0734b18": "天眾前合當禮拜。坐具子吾無隱乎爾。師云。尋常套",
    "X72n1443_001:0734b19": "子也不消得。僧拜起喝云。若要有心聽此調。耳根瞎",
    "X72n1443_001:0734b20": "却眼根聾。師云。自納敗闕。乃云。夾山大師道。目前無",
    "X72n1443_001:0734b21": "法。意在目前。不是目前法。非耳目之所到。舉拂子云。",
    "X72n1443_001:0734b22": "今日夾山現廣大身。逼塞虗空。諸禪德還見麼。夾山",
    "X72n1443_001:0734b23": "發大圓音。告諸禪德。不得以色見我。不得以音聲求",
    "X72n1443_001:0734b24": "我。若以色見我。以音聲求我。是人行邪道。不得見我。",
    "X72n1443_001:0734c01": "山僧道。不以色見。不以音聲求。如何得見大師。夾山",
    "X72n1443_001:0734c02": "云。汝豈不聞。擬議前後。安置中邊。不得一法。沒溺深",
    "X72n1443_001:0734c03": "泉。山僧道。都不如是時如何。夾山云。不敢說。山僧道。",
    "X72n1443_001:0734c04": "為甚不敢說。夾山云。堂頭即得。恐諸禪德隨語生解。",
    "X72n1443_001:0734c05": "山僧道。官不容針。私通車馬。請大師不吝慈悲。夾山",
    "X72n1443_001:0734c06": "云。會麼。都不如是我我。現前諸禪德請著眼。者裏眨",
    "X72n1443_001:0734c07": "上眉毛。蹉過了也。急急快急急。著靴水上立。走馬到",
    "X72n1443_001:0734c08": "長安。靴頭猶未溼。今日都寺祖禪。同聖心原心妙心",
    "X72n1443_001:0734c09": "三居士設齋。請山僧上堂。資其父文恪公冥福。伏願。",
    "X72n1443_001:0734c10": "於真際中。不守自性。天上人間。隨處安樂。舉文殊問",
    "X72n1443_001:0734c11": "奄提遮女。生以何為義。女云。生以不生生為義。殊云。",
    "X72n1443_001:0734c12": "云何生以不生生為義。女云。若能明知地水火風四",
    "X72n1443_001:0734c13": "緣。未曾自得有所和合。而能隨其所宜。是為生義。殊",
    "X72n1443_001:0734c14": "又問。死以何為義。女云。死以不死死為義。殊云。云何",
    "X72n1443_001:0734c15": "死以不死死為義。女云。若能明知地水火風四緣。未",
    "X72n1443_001:0734c16": "曾自得有所離散。而能隨其所宜。是為死義。諸禪德。",
    "X72n1443_001:0734c17": "恁麼會去。生也未曾生。死也未曾死。皆如來藏妙真",
    "X72n1443_001:0734c18": "如性。如來禪許汝搆去。祖師禪未夢見在。且道。祖師",
    "X72n1443_001:0734c19": "禪有什麼長處。良久。復舉進山主問修山主。明知生",
    "X72n1443_001:0734c20": "是不生之理。為什麼為生死之所流轉。修云。笋畢竟",
    "X72n1443_001:0734c21": "成竹。如今作篾使得麼。進云。汝他日自悟去在。修云。",
    "X72n1443_001:0734c22": "某甲祇恁麼。上座如何。進云。者箇是監院房。那箇是",
    "X72n1443_001:0734c23": "典座房。修便禮拜。師云。者箇是監院房。那箇是典座",
    "X72n1443_001:0734c24": "房。有什麼禪道佛法。於今三家邨裏。販夫牧豎。街頭",
    "X72n1443_001:0735a01": "市尾。也解恁麼道。有什麼奇特。諸禪德會麼。以拂子",
    "X72n1443_001:0735a02": "擊案云。苦瓠連根苦。甜瓜徹蒂甜。下座。",
    "X72n1443_001:0735a03": "解夏上堂。僧出禮拜。師便喝。進云。更一喝。師又喝。進",
    "X72n1443_001:0735a04": "云。落霞孤鶩齊飛。秋水長天一色。師云。拈者現成句",
    "X72n1443_001:0735a05": "作麼。進云。請和尚道新底。師云。山僧今日失利。進云。",
    "X72n1443_001:0735a06": "某甲也大錯去。師不顧。乃云。諸上座。一夏以來。還搆",
    "X72n1443_001:0735a07": "得也未。若搆不得。者一夏又虗度也。舉子方上座問",
    "X72n1443_001:0735a08": "法眼云。公久參長慶。為甚却嗣地藏。眼云。為不解他",
    "X72n1443_001:0735a09": "萬象之中獨露身意。子方豎拂子。眼云。撥萬象不撥",
    "X72n1443_001:0735a10": "萬象。方云。不撥萬象。眼云。獨露身聻。方云。撥萬象。眼",
    "X72n1443_001:0735a11": "云。萬象之中聻。方云。若不到者裏。幾乎虗過一生。師",
    "X72n1443_001:0735a12": "云。若要透脫生死。把者一則公案。反覆尋思。自然有",
    "X72n1443_001:0735a13": "箇入處。不見文殊云。我真文殊。無是文殊。若有是者。",
    "X72n1443_001:0735a14": "即二文殊。然我今者非無文殊。於中實無是非二相。",
    "X72n1443_001:0735a15": "即今諸上座。直下無第二人。者裏不生難易想。便可",
    "X72n1443_001:0735a16": "獨行獨步。會麼。復學六祖大師云。吾有一物。無頭無",
    "X72n1443_001:0735a17": "尾。無背無面。無名無字。諸人還識否。荷澤云。是諸佛",
    "X72n1443_001:0735a18": "之本源。神會之佛性。祖云。向汝道無名無字。汝又喚",
    "X72n1443_001:0735a19": "作本源佛性。汝向後有把茅蓋頭。也只成箇知解宗",
    "X72n1443_001:0735a20": "徒。山僧今日八字打開。為諸人下箇註脚。若是箇殺",
    "X72n1443_001:0735a21": "人不眨眼底漢。纔見祖師道箇吾有。便與震威一喝。",
    "X72n1443_001:0735a22": "直饒通天伎倆。也合一場懡[怡-台+羅]。為甚如此。諸上座。人",
    "X72n1443_001:0735a23": "人壁立萬仞。箇箇鼻孔撩天。以拂子擊案下座。",
    "X72n1443_001:0735a24": "林戒菴太守。薦張恭人。請上堂。師召大眾云。佛法本",
    "X72n1443_001:0735b01": "自現成。盡十方世界。都盧是箇金剛正體。眾生諸佛。",
    "X72n1443_001:0735b02": "情與無情。山河大地。日月星辰。總承此光明顯發。譬",
    "X72n1443_001:0735b03": "如虗空體非羣象。而不礙彼羣象發揮。當其發揮。即",
    "X72n1443_001:0735b04": "非羣象。所以道人行處。實無一法可當情。實無一物",
    "X72n1443_001:0735b05": "為緣為對。大溈安云。行脚高士。直須向聲色裏睡眠。",
    "X72n1443_001:0735b06": "聲色裏坐臥。且喚什麼作聲色。聲色裏又作麼生坐",
    "X72n1443_001:0735b07": "臥睡眠。不見古人道。見聞覺知無障礙。聲香味觸常",
    "X72n1443_001:0735b08": "三昧。如鳥空中只麼飛。無取無捨無憎愛。若會應處",
    "X72n1443_001:0735b09": "本無心。方得名為觀自在。諸上座。空劫以前也恁麼。",
    "X72n1443_001:0735b10": "即今也恁麼。盡未來際也恁麼。若信得及。釋迦老子",
    "X72n1443_001:0735b11": "與汝同參。若信不及。便茫茫地向外著境。外既著境。",
    "X72n1443_001:0735b12": "內則生心。心境相對。妄想不停。遂成生死業繫。謂之",
    "X72n1443_001:0735b13": "塵勞之儔。汝等試返照看。者箇妄想從何處起。是從",
    "X72n1443_001:0735b14": "心起。是從境起。若從心起。心本無生。若從境起。境本",
    "X72n1443_001:0735b15": "無情。目前空不言空。目前有不言有。者箇妄想。皆從",
    "X72n1443_001:0735b16": "自己一念顛倒取相而起。知心與境本不相到。一一",
    "X72n1443_001:0735b17": "諸法當處解脫。當處全真。昔二祖斷臂求初祖安心。",
    "X72n1443_001:0735b18": "祖云。將心來與汝安。二祖道箇覓心了不可得。祖云。",
    "X72n1443_001:0735b19": "與汝安心竟。諸上座。還覺痛快也未。良久云。覓心無",
    "X72n1443_001:0735b20": "得便心休。著衣喫飯還仍舊。大盡三十日。小盡二十",
    "X72n1443_001:0735b21": "九。如上舉揚般若。奉為張氏恭人。及諸亡眷。伏願。無",
    "X72n1443_001:0735b22": "邊業障。一念霜融。曠劫塵勞。當下頓息。且道。懺摩薦",
    "X72n1443_001:0735b23": "拔一句。作麼生道。回光便是通霄路。母子同登安養",
    "X72n1443_001:0735b24": "臺。下座。",
    "X72n1443_001:0735c01": "示眾",
    "X72n1443_001:0735c02": "黃巖示眾。此事實非容易。當時汾陽最後到首山。舉",
    "X72n1443_001:0735c03": "卷席話。始大徹去。你看。龍袖拂開全體現。象王行處",
    "X72n1443_001:0735c04": "絕狐蹤。者方是放身捨命。會得者則。管取透得風旛",
    "X72n1443_001:0735c05": "那則。今日山僧拈出。若有人問。不是風動不是旛動。",
    "X72n1443_001:0735c06": "意旨如何。向他道。龍袖拂開全體現。仁者心動意旨",
    "X72n1443_001:0735c07": "如何。向云。象王行處絕狐蹤。大眾會麼。又如大慧當",
    "X72n1443_001:0735c08": "時參有句無句話。屢請圓悟舉在五祖處問答因緣。",
    "X72n1443_001:0735c09": "悟為舉了。大慧方得大徹。今日山僧又為拈出。若有",
    "X72n1443_001:0735c10": "人問。不是風動不是旛動。意旨如何。向云。描也描不",
    "X72n1443_001:0735c11": "成。畫也畫不就。仁者心動意旨如何。向云。相隨來也。",
    "X72n1443_001:0735c12": "會麼會麼。",
    "X72n1443_001:0735c13": "雙柏林示眾。大眾。你道。今時人病在什麼處。一箇箇",
    "X72n1443_001:0735c14": "勞盡心力。祇學得箇心所法。有什麼交涉。即如我年",
    "X72n1443_001:0735c15": "來鑒賞即心即佛句。妙不可言。其柰知音者少。當時",
    "X72n1443_001:0735c16": "亦止有大梅一人。直下承當。何況後代。你看僧問大",
    "X72n1443_001:0735c17": "梅。因何便住此山。梅云。我當時見馬大師。向我道即",
    "X72n1443_001:0735c18": "心即佛。便向此住。僧云。于今大師又道非心非佛。梅",
    "X72n1443_001:0735c19": "云。者老漢惑亂人未有了日在。任你非心非佛。我祇",
    "X72n1443_001:0735c20": "是即心即佛。大眾。者則因緣。那一箇不曉得。為什麼",
    "X72n1443_001:0735c21": "在各人自己分上。便用不著。且道。病在什麼處。咦。此",
    "X72n1443_001:0735c22": "事大難承當。直饒一句下承當得。已遲八刻。更費盡",
    "X72n1443_001:0735c23": "心力。勞而無功。切莫打頭便蹉了路。珍重。",
    "X72n1443_001:0735c24": "歸宗示眾。我宗門下。大是奇絕。當時黃龍南。趙州勘",
    "X72n1443_001:0736a01": "婆頌云。傑出叢林是趙州。老婆勘破有來由。而今四",
    "X72n1443_001:0736a02": "海清如鏡。行人莫與路為讐。祇因者頌大了當。後來",
    "X72n1443_001:0736a03": "出許多人。黃龍心。湛堂凖。真淨文。都是者一支。湛堂",
    "X72n1443_001:0736a04": "託鉢偈云。之乎者也。衲僧鼻孔。大頭向下。若也不會。",
    "X72n1443_001:0736a05": "問取東村王大姐。真淨住歸宗。有一僧。持其法語至",
    "X72n1443_001:0736a06": "黃梅。五祖演亟呼首座圓悟云。真大善知識。者法語",
    "X72n1443_001:0736a07": "實希有。中云。于今學道人有兩種。一種祇是認箇平",
    "X72n1443_001:0736a08": "常。如云金剛是泥塑。露柱是木頭。倚將去靠將去。又",
    "X72n1443_001:0736a09": "一種坐在無依倚處。殊不知。早依倚了也。者兩種人。",
    "X72n1443_001:0736a10": "到己眼豁開時。兩條拄杖都丟却。獨行獨步。十方蕩",
    "X72n1443_001:0736a11": "蕩。無有不可。五祖深服者段話。合掌讚歎。所以雲居",
    "X72n1443_001:0736a12": "膺和尚云。饒你學到佛邊。猶是雜用心。何以故。祇因",
    "X72n1443_001:0736a13": "將心求道故。若將心求道。便是心識用事。便是生死",
    "X72n1443_001:0736a14": "根本。玄沙亦云。有為心法。不可相依。日久年深。全無",
    "X72n1443_001:0736a15": "利益。此事大難。于今人。祇是學些道理。太遠在。眾禮",
    "X72n1443_001:0736a16": "拜。師復云。我所以處處都提即心即佛。我即以即心",
    "X72n1443_001:0736a17": "即佛為宗旨。汝等悉之。",
    "X72n1443_001:0736a18": "歸宗示眾。邪人行正法。正法悉皆邪。正人行邪法。邪",
    "X72n1443_001:0736a19": "法悉皆正。於今有種邪人。便拈提佛祖言句。也歸於",
    "X72n1443_001:0736a20": "邪。總為他從正法中。多生支節。真箇入地獄如箭射。",
    "X72n1443_001:0736a21": "大可憐愍。從上佛祖。祇令直指人心見性成佛。更無",
    "X72n1443_001:0736a22": "層級。大根器人。當下省得。便謂之悟。即未悟之前。實",
    "X72n1443_001:0736a23": "無途路。實無方法也。祇是教他疑著。所以云。信得極",
    "X72n1443_001:0736a24": "便疑。疑得極便悟。趙州云。若要隨根機接人。三乘十",
    "X72n1443_001:0736b01": "二分教。儘有方便。老僧者裏。祇以本分接人。大眾。若",
    "X72n1443_001:0736b02": "信得者話。只管疑著。不必解會他。日久自然瞥地。始",
    "X72n1443_001:0736b03": "知山僧不是相瞞。珍重。",
    "X72n1443_001:0736b04": "小歇場示眾。山僧自莂公去後。心中一發冷然。渠一",
    "X72n1443_001:0736b05": "生為此事孜孜矻矻。纔有箇見處。正好修行。早已整",
    "X72n1443_001:0736b06": "手脚不辦。況其他乎。即以道眼觀之。彭殤無別。然已",
    "X72n1443_001:0736b07": "恨其力行日短。若論世眼。更不堪提起。咦。世間人信",
    "X72n1443_001:0736b08": "心難生。善根難長。不能深信因果。未免為現前報應",
    "X72n1443_001:0736b09": "所惑。山僧每每見人發一箇好念頭。便生病惱。作事",
    "X72n1443_001:0736b10": "便不知意。那一生造業底。偏更快便。爭怪得。初心人",
    "X72n1443_001:0736b11": "不打退鼓。于今目前大眾。都是看得破底。何不趁色",
    "X72n1443_001:0736b12": "力康健。急切取辦。人生好光景難得。若到病苦時。作",
    "X72n1443_001:0736b13": "主不來。雖有善師良友。不能替代。今日與大眾道破。",
    "X72n1443_001:0736b14": "一知半解。當不得甚事。石屋云。欲求成佛真箇易。欲",
    "X72n1443_001:0736b15": "斷妄心真箇難。幾度霜天明月夜。坐來猶覺五更寒。",
    "X72n1443_001:0736b16": "見解人多。行解人萬中無一。湧泉亦嘗恁麼道。故知",
    "X72n1443_001:0736b17": "此事不是說了便休。到此須大著精彩始得。昔丹霞",
    "X72n1443_001:0736b18": "淳與友論道。到暢快處。大笑一聲。其師叱之云。你者",
    "X72n1443_001:0736b19": "一笑。失却多少好事。他是得底人。其師尚如此說。如",
    "X72n1443_001:0736b20": "今學人。終日談彼說此。山僧最是不喜。山僧二十歲",
    "X72n1443_001:0736b21": "前。便得箇歸著。在廣州東門。行至西門。如瞬息間。人",
    "X72n1443_001:0736b22": "物房屋都不見有。經言。阿彌陀佛。七千歲在城託鉢。",
    "X72n1443_001:0736b23": "不辨男女。七千歲不貪睡眠。大眾。此事雖是現成。也",
    "X72n1443_001:0736b24": "要善用其心。譬如一團黃金。全憑巧匠。方成器用。不",
    "X72n1443_001:0736c01": "是一番寒徹骨。爭得梅花撲鼻香。記得。馬祖會下有",
    "X72n1443_001:0736c02": "箇無業國師。幾句說話。山僧常舉以自儆云。古人得",
    "X72n1443_001:0736c03": "意之後。都是茅茨石室。王侯不得而友。那像于今為",
    "X72n1443_001:0736c04": "名為利。又當時三祖傳衣後。囑四祖。勿向人道在者",
    "X72n1443_001:0736c05": "裏得法。覺範云。名與跡。人生之大累也。古人未得意",
    "X72n1443_001:0736c06": "時。一雙草鞋。一條拄杖。到處訪道。及其既得。便向深",
    "X72n1443_001:0736c07": "山中。埋名滅跡數十年。人無知者。你看三祖如此。尚",
    "X72n1443_001:0736c08": "沒人知他姓名。與他住處。後來開堂說法。乃至五宗",
    "X72n1443_001:0736c09": "分派。遞及宋元。漸失古意。涅槃經有箇喻。如做乳酪。",
    "X72n1443_001:0736c10": "初賣底是真乳酪。遞轉侵水。全無真味。難道法有什",
    "X72n1443_001:0736c11": "麼古今。叵耐古今人。大相懸絕。趙州嘗道。老僧見馬",
    "X72n1443_001:0736c12": "祖會下善知識。箇箇出格。九十歲後見者些。都是向",
    "X72n1443_001:0736c13": "大路開飯店。覓人禮拜。到今日越發可傷了。那一起",
    "X72n1443_001:0736c14": "求化底不說為辦道之資。且問。他辦得箇什麼道。咦。",
    "X72n1443_001:0736c15": "古人說。佛之一字。尚不喜聞。如今佛之一字。真箇不",
    "X72n1443_001:0736c16": "喜聞了。你道。是同是別。大眾。生死事大。無常迅速。山",
    "X72n1443_001:0736c17": "僧十餘歲時。心中早已有些了當妄想。道六祖大師。",
    "X72n1443_001:0736c18": "二十四歲。方傳衣鉢。我今還未滿二十。若到三十歲。",
    "X72n1443_001:0736c19": "一字不看。但饑餐渴飲。混同樵牧。彼時山僧老母尚",
    "X72n1443_001:0736c20": "存。常到城中省視。老母深知山僧意。每道。我實為你",
    "X72n1443_001:0736c21": "累。若不是我。你早入山去也。後來老母去世。靈泌弟。",
    "X72n1443_001:0736c22": "將母衣物。一時散却。山僧亦將靜室中所用器具。一",
    "X72n1443_001:0736c23": "時散却。止剩些破衣襖。兩人共湊六十觔行李。走到",
    "X72n1443_001:0736c24": "博山。者段因緣。舉起太長。約略如此。那時法緯樵雲。",
    "X72n1443_001:0737a01": "都在博山。樵雲在外面。不知何以得箇消息。託人向",
    "X72n1443_001:0737a02": "悅眾。求入後堂。與山僧隣單。後來山僧要辭先師。先",
    "X72n1443_001:0737a03": "師苦留。幾次收入行李及得脫身。二子苦要相隨。山",
    "X72n1443_001:0737a04": "僧此時亦無意廬山。因過瑞洪。聞無用道友在歸宗。",
    "X72n1443_001:0737a05": "遂去尋他。不期遇見半偈老師。隨上金輪峯禮墖。半",
    "X72n1443_001:0737a06": "師留住金輪。山僧向他道。我本意要隱終南。聞終南",
    "X72n1443_001:0737a07": "多草衣木食。與人境相絕。半師謂。金輪閉關。與終南",
    "X72n1443_001:0737a08": "無異。因留止三年。自出關後。便要別却諸子。千較百",
    "X72n1443_001:0737a09": "計。支遣不開。及後莂公又到。與諸子遊徽州。復返盧",
    "X72n1443_001:0737a10": "山。一路追隨。偶到黃巖。樂其深入。遂止於此。數年以",
    "X72n1443_001:0737a11": "來。又置些田地。添許多絡索。山僧前日。從粵中還山。",
    "X72n1443_001:0737a12": "見大眾著忙。心極不快。修行人常得安閒。方可入道。",
    "X72n1443_001:0737a13": "止是家業相累。徒過光陰。昨星子張公。同歸宗當家",
    "X72n1443_001:0737a14": "來請。山僧尚躊躇未決。于今到是恰好。乘此機會。卸",
    "X72n1443_001:0737a15": "却擔子。何等輕安。山僧從幼便擬孤峯獨宿。誰知事",
    "X72n1443_001:0737a16": "不由人提起來。真是慙媿。博山先師當時常道。宗寶",
    "X72n1443_001:0737a17": "我深悉汝意。汝只想入山去。得兩餐飯喫。便一切不",
    "X72n1443_001:0737a18": "管。正道著山僧意中事。于今大眾須要體諒。雖山僧",
    "X72n1443_001:0737a19": "者等却像小乘。依菩薩行。祇願度盡眾生。寧可自家",
    "X72n1443_001:0737a20": "墮落。乃至度一人。數劫相隨。其人不發心。菩薩亦不",
    "X72n1443_001:0737a21": "動念。山僧不能行菩薩行。度盡眾生。但願與大眾。大",
    "X72n1443_001:0737a22": "家著緊。如救頭然。便滿鄙意。大眾。既恁麼相信。須是",
    "X72n1443_001:0737a23": "依山僧說始得。此事元沒有愛憎彼此。盡力道不出",
    "X72n1443_001:0737a24": "底。只是冷暖自知。緩急自辦。時節到來。不怕你會不",
    "X72n1443_001:0737b01": "會。所以前日莂公去時。我對法緯說。以後更不必題",
    "X72n1443_001:0737b02": "起禪道佛法。口說底無用。須是急切有恁麼事始得。",
    "X72n1443_001:0737b03": "你看莂公底心。真是成佛有餘。祇是不曾實落用心。",
    "X72n1443_001:0737b04": "便已容易蹉過。大眾。于今只管蹉跎去。真不知等到",
    "X72n1443_001:0737b05": "彌勒佛婁至佛了。咦。山僧要說說不盡。然亦不消說。",
    "X72n1443_001:0737b06": "伶俐漢。向未舉以前。便知痛癢。就是山僧者一段話。",
    "X72n1443_001:0737b07": "都是多底。明日過歸宗。須要甘得澹薄。圓通訥禪師。",
    "X72n1443_001:0737b08": "祇有一塊布。日間當裙。夜聞當被。山僧自來。不曾貪",
    "X72n1443_001:0737b09": "著好衣好食。如今但有兩餐粥飯。便放下身心。絲毫",
    "X72n1443_001:0737b10": "不管。佛在世時。弟子甚眾。一千五百大阿羅漢。常隨",
    "X72n1443_001:0737b11": "其身。那時有什麼常住錢糧也。只各人入城乞食。食",
    "X72n1443_001:0737b12": "已便各人樹下趺坐。大眾。于今各人。也須自家料理。",
    "X72n1443_001:0737b13": "牛頭嬾融。肩挑石二。腰纏八斗。供其徒眾。大眾。都是",
    "X72n1443_001:0737b14": "難得底。山僧亦當効古人所為。只是賤體太弱。不能",
    "X72n1443_001:0737b15": "如願。大眾須要體諒山僧始得。珍重。",
    "X72n1443_001:0737b17": "長慶宗寶獨禪師語錄卷第一",
    "X72n1443_001:0737b19": "音釋",
    "X72n1443_001:0737b20": "瑰(姑回切。音傀。瑰瑋琦玩也)　偉(于鬼切。音韙。人才傀偉)　摺(之涉切。音讋摺疊也)　麋(旻悲",
    "X72n1443_001:0737b21": "切。音眉。鹿屬)　嘿(密北切。音墨。與默同)"
}