{
    "T46n1911_03b:0028b08": "folio_3b 摩訶止觀卷第三下",
    "T46n1911_03b:0028b10": "隋天台智者大師說",
    "T46n1911_03b:0028b11": "門人灌頂記",
    "T46n1911_03b:0028b12": "次圓教但明一實諦。大經云。實是一諦方",
    "T46n1911_03b:0028b13": "便說三。今亦例此。實是一諦方便說三。",
    "T46n1911_03b:0028b14": "法華云。更以異方便助顯第一義耳。是為",
    "T46n1911_03b:0028b15": "圓教二諦三諦一諦離合之相也。次明四諦",
    "T46n1911_03b:0028b16": "離合者。前三諦二諦一諦皆豎辯。四諦則橫",
    "T46n1911_03b:0028b17": "論。則有四種四諦。謂生滅無生滅無量無作",
    "T46n1911_03b:0028b18": "等。生滅四諦即是橫開三藏二諦也。無生",
    "T46n1911_03b:0028b19": "四諦即是橫開通教二諦也。無量四諦即是",
    "T46n1911_03b:0028b20": "橫開別教二諦也。無作四諦即是橫開圓教",
    "T46n1911_03b:0028b21": "一實諦也。今將中觀論。合此四番四諦。論",
    "T46n1911_03b:0028b22": "云因緣所生法者。即生滅四諦也。我說即是",
    "T46n1911_03b:0028b23": "空。即無生四諦也。亦為是假名。即無量四諦",
    "T46n1911_03b:0028b24": "也。亦名中道義。即無作四諦也。二明智離合",
    "T46n1911_03b:0028b25": "者。諸經。或說一智二三四乃至十一智等。若",
    "T46n1911_03b:0028b26": "說三智可用觀三諦。如其增減當云何觀。",
    "T46n1911_03b:0028b27": "一智者。經云。一切諸如來同共一法身。一心",
    "T46n1911_03b:0028b28": "一智慧。力無畏亦然。唯一佛智即一切種智。",
    "T46n1911_03b:0028b29": "一相寂滅相種種行類相貌皆知。名一切種",
    "T46n1911_03b:0028c01": "智。此智觀三諦者。若言一相寂滅相。即是",
    "T46n1911_03b:0028c02": "觀於中道。若言種種行類相貌皆知者。即",
    "T46n1911_03b:0028c03": "是雙照二諦也。若二智者所謂權實。權即一",
    "T46n1911_03b:0028c04": "切智道種智。觀於有無兩諦也。實即一切種",
    "T46n1911_03b:0028c05": "智觀於中道諦也。三智觀三諦可解不說。",
    "T46n1911_03b:0028c06": "四智者。如大品明道慧道種慧一切智一切",
    "T46n1911_03b:0028c07": "種智。釋論解此有多種。或因中但有理體。",
    "T46n1911_03b:0028c08": "名為道慧道種慧。果上事理皆滿。名一切智",
    "T46n1911_03b:0028c09": "一切種智。或言。因中權實故言道慧道種慧。",
    "T46n1911_03b:0028c10": "入空為實慧入假為權慧。或言。果上權實",
    "T46n1911_03b:0028c11": "故言一切智一切種智。直緣中道名一切",
    "T46n1911_03b:0028c12": "智。雙照二諦名一切種智。或言。因中總別",
    "T46n1911_03b:0028c13": "果上總別。或言。道慧道種慧是單明權實。一",
    "T46n1911_03b:0028c14": "切智一切種智是複明權實。如是等種種釋",
    "T46n1911_03b:0028c15": "四智。四智秖是照三諦也。若經中有明五",
    "T46n1911_03b:0028c16": "諦六七八九乃至無量者。但得此意釋之",
    "T46n1911_03b:0028c17": "使入三諦也。十一智者。世智他心智兩種",
    "T46n1911_03b:0028c18": "照俗諦。八智觀真諦。如實智觀中道。是名",
    "T46n1911_03b:0028c19": "智有離合而三諦不動。復次智諦俱開者。",
    "T46n1911_03b:0028c20": "隨其多少自相攝。如三諦即有三智。二諦",
    "T46n1911_03b:0028c21": "即有二智。此義可解。又智諦俱不開者。且",
    "T46n1911_03b:0028c22": "據一諦一智不增不減。此亦可解。若智",
    "T46n1911_03b:0028c23": "雖開合終是實智能顯實體也。次約諦智",
    "T46n1911_03b:0028c24": "合辯者。三藏真諦發一眼一智。俗諦發一眼",
    "T46n1911_03b:0028c25": "一智。兩諦共發一眼一智。慧眼一切智緣真",
    "T46n1911_03b:0028c26": "諦。法眼道種智緣俗諦。佛眼一切種智共緣",
    "T46n1911_03b:0028c27": "真俗兩諦。不得道雙照秖得道前後共照",
    "T46n1911_03b:0028c28": "耳。通教真諦發二眼二智。俗諦發一眼一",
    "T46n1911_03b:0028c29": "智。一切智一切種智共緣真諦。道種智緣俗",
    "T46n1911_03b:0029a01": "諦。若作別接通者。俗諦發一眼一智。真諦",
    "T46n1911_03b:0029a02": "發一眼一智。開真出中發一眼一智。智緣",
    "T46n1911_03b:0029a03": "諦亦如是。別教三諦一一諦各發一眼一",
    "T46n1911_03b:0029a04": "智。智緣諦亦如是。若別教作二諦者。俗中",
    "T46n1911_03b:0029a05": "空發一眼一智。俗中有發一眼一智。真諦",
    "T46n1911_03b:0029a06": "發一眼一智。智緣諦亦如是。圓教者一實",
    "T46n1911_03b:0029a07": "諦發三眼三智。智緣諦亦如是。問。云何以",
    "T46n1911_03b:0029a08": "別接通。答。初空假二觀破真俗上惑盡。方",
    "T46n1911_03b:0029a09": "聞中道。仍須修觀破無明。能八相作佛。此",
    "T46n1911_03b:0029a10": "佛是果仍前二觀為因。故言以別接通耳。",
    "T46n1911_03b:0029a11": "不以此佛果接三阿僧祇百劫種相之因。",
    "T46n1911_03b:0029a12": "故不接三藏。不將此果接十地之因。故不",
    "T46n1911_03b:0029a13": "接別。不將此果接十住斷無明。故不接",
    "T46n1911_03b:0029a14": "圓。唯得以別接通。其義如此。○四明得",
    "T46n1911_03b:0029a15": "失者。失即思議。得即不思議也。若言智由",
    "T46n1911_03b:0029a16": "心生自然照境如炬照物。若照未照此物",
    "T46n1911_03b:0029a17": "本有。若觀不觀境自天然。諦智不相由藉。",
    "T46n1911_03b:0029a18": "若言智不自智由境故智。境不自境由智",
    "T46n1911_03b:0029a19": "故境。如長短相待。此是相由而有。若言境",
    "T46n1911_03b:0029a20": "不自境亦不由智故境。境智因緣故境。智",
    "T46n1911_03b:0029a21": "亦例然。此是共合得名。若言皆不如上三",
    "T46n1911_03b:0029a22": "種但自然而爾。即是無因境智。此四解皆有",
    "T46n1911_03b:0029a23": "過。所以者何。有四取則有依倚。依倚則是",
    "T46n1911_03b:0029a24": "非。是非則愛恚愛恚生一切煩惱。煩惱生故",
    "T46n1911_03b:0029a25": "戲論諍競生。諍競生故起身口意業。業生故",
    "T46n1911_03b:0029a26": "輪迴苦海無解脫期。當知四取是生死本。",
    "T46n1911_03b:0029a27": "故龍樹伐之。諸法不自生。那得自境智。無",
    "T46n1911_03b:0029a28": "他生。那得相由境智。無共生。那得因緣境",
    "T46n1911_03b:0029a29": "智。無無因生。那得自然境智。若執四見著。",
    "T46n1911_03b:0029b01": "愚惑紛綸何謂為智。今以不自生等破四",
    "T46n1911_03b:0029b02": "性。性破故無依倚乃至無業苦等。清淨心",
    "T46n1911_03b:0029b03": "常一則能見般若。以是義故自境智苦集不",
    "T46n1911_03b:0029b04": "生。即是生生不可說。故身子默然。乃至無因",
    "T46n1911_03b:0029b05": "境智苦集不生。即是不生不生不可說。故淨",
    "T46n1911_03b:0029b06": "名杜口。言語道斷心行處滅。雖不可說有",
    "T46n1911_03b:0029b07": "四悉檀因緣故亦可得說。或說自生境智。",
    "T46n1911_03b:0029b08": "乃至或說無因境智。雖作四說性執久破。",
    "T46n1911_03b:0029b09": "如前。但有名字。名字無性。無性之字是字",
    "T46n1911_03b:0029b10": "不住。亦不不住。是為不可思議。故金光明",
    "T46n1911_03b:0029b11": "云。不可思議智境不可思議智照。即此意也。",
    "T46n1911_03b:0029b12": "若破四性境智。此名實慧。若四悉檀赴緣",
    "T46n1911_03b:0029b13": "說四境智者。此名權慧。如是境智凡夫兩",
    "T46n1911_03b:0029b14": "失。二乘一得一失。菩薩兩得。何以故。凡夫",
    "T46n1911_03b:0029b15": "有四性自行為失。無四悉檀化他為失。二",
    "T46n1911_03b:0029b16": "乘破四性入第一義。自行為得。不度眾",
    "T46n1911_03b:0029b17": "生化他為失。菩薩具足。是故兩得。又凡夫",
    "T46n1911_03b:0029b18": "兩失。是思議失。二乘一得一失。俱是思議。菩",
    "T46n1911_03b:0029b19": "薩兩得。俱不思議。此約通教辯得失。若別",
    "T46n1911_03b:0029b20": "望通通教兩得。俱是思議。別教兩得。俱不思",
    "T46n1911_03b:0029b21": "議。若圓望別。別教教道兩得。俱是思議。何",
    "T46n1911_03b:0029b22": "以故。教門方便。或言無明生一切法。或言",
    "T46n1911_03b:0029b23": "法性生一切法。或言緣修顯真修。或言真",
    "T46n1911_03b:0029b24": "自顯。執此還成性過墮可思議中也。若證",
    "T46n1911_03b:0029b25": "道者即不思議也。若圓教教證俱不思議。何",
    "T46n1911_03b:0029b26": "故爾。至理無說為緣四說。但有假名。假名",
    "T46n1911_03b:0029b27": "之名名即無生。故教證俱不可思議也。無思",
    "T46n1911_03b:0029b28": "無念故無依倚戲論結業。無業故無生死。",
    "T46n1911_03b:0029b29": "是名自行為得。得於實體能以不可說說",
    "T46n1911_03b:0029c01": "化導眾生。令出生死得於實體。是為自他",
    "T46n1911_03b:0029c02": "俱得體也第四明攝法者。疑者謂止觀",
    "T46n1911_03b:0029c03": "名略攝法不周。今則不然。止觀總持遍收",
    "T46n1911_03b:0029c04": "諸法。何者。止能寂諸法。如灸病得穴眾患",
    "T46n1911_03b:0029c05": "皆除。觀能照理如得珠王眾寶皆獲。具足",
    "T46n1911_03b:0029c06": "一切佛法。大品有百二十條及一切法。皆言",
    "T46n1911_03b:0029c07": "當學般若。般若秖是觀智。觀智已攝一切",
    "T46n1911_03b:0029c08": "法。又止是王三昧。一切三昧悉入其中。今更",
    "T46n1911_03b:0029c09": "廣論攝法即為六意。一攝一切理。二攝一",
    "T46n1911_03b:0029c10": "切惑。三攝一切智。四攝一切行。五攝一切",
    "T46n1911_03b:0029c11": "位。六攝一切教。此六次第者。有佛無佛理性",
    "T46n1911_03b:0029c12": "常住。由迷理故起生死惑。順理而觀是故",
    "T46n1911_03b:0029c13": "論智。解故立行由行故證位。位滿故教他。",
    "T46n1911_03b:0029c14": "事理解行因果自他等次第。皆止觀攝盡也。",
    "T46n1911_03b:0029c15": "○一以三止三觀攝一切理者。理是諦法",
    "T46n1911_03b:0029c16": "如上開合偏圓不同。權實之外更無別理。",
    "T46n1911_03b:0029c17": "除摩黎山餘無栴檀。若更有者即是妄語。",
    "T46n1911_03b:0029c18": "既以止觀顯體。即攝一切理也。○二止觀",
    "T46n1911_03b:0029c19": "攝一切惑者。以迷諦故起生死惑。迷即",
    "T46n1911_03b:0029c20": "無明。若迷權理則有界內相應獨頭等無",
    "T46n1911_03b:0029c21": "明。與見思諸使合者。名相應。不相應者",
    "T46n1911_03b:0029c22": "名獨頭。是事不知故起貪。不知者是無明。",
    "T46n1911_03b:0029c23": "起貪是行。貪者是識。識共四陰起是名色。",
    "T46n1911_03b:0029c24": "色動諸根是六入。六入所著是觸。觸隨順",
    "T46n1911_03b:0029c25": "塵是受。受所喜樂是愛。愛俱生纏是取。造",
    "T46n1911_03b:0029c26": "當來生業是有。未來陰起是生。陰熟是老。捨",
    "T46n1911_03b:0029c27": "陰是死。是十二輪更互為因果。煩惱通業。",
    "T46n1911_03b:0029c28": "業通苦。苦通煩惱。故名三道。成論云。前行",
    "T46n1911_03b:0029c29": "後三中。後行前七中。七是業復是道。能通後",
    "T46n1911_03b:0030a01": "世。後三非業而能通七亦得是道。經中亦",
    "T46n1911_03b:0030a02": "呼為十二牽連十二輪。束縛不窮故名為輪。",
    "T46n1911_03b:0030a03": "三世間隔故名分段。覆真諦理不得解脫。",
    "T46n1911_03b:0030a04": "此即是病說病即知藥。藥即從假入空止觀。",
    "T46n1911_03b:0030a05": "觀藥即知病。故此惑為入空止觀所攝也。",
    "T46n1911_03b:0030a06": "若迷實理則有界外相應獨頭等無明。所以",
    "T46n1911_03b:0030a07": "者何。界內雖斷相應獨頭而習氣猶在。小",
    "T46n1911_03b:0030a08": "乘中習非正使。大乘實說習即別惑。是界外",
    "T46n1911_03b:0030a09": "無明也。故寶性論云。二乘之人雖有無常苦",
    "T46n1911_03b:0030a10": "空無我等對治。於佛法身猶是顛倒。顛倒即",
    "T46n1911_03b:0030a11": "是無明獨頭。無漏智業為行三種意生身。亦",
    "T46n1911_03b:0030a12": "是五種意生身。意即是識。身即名色六入觸",
    "T46n1911_03b:0030a13": "受。無明細惑戲論未究竟滅。即是愛取煩惱",
    "T46n1911_03b:0030a14": "染業染生染未究竟。即是有。三種意因移即",
    "T46n1911_03b:0030a15": "是生。其果變易即是老死。束此十二是無漏",
    "T46n1911_03b:0030a16": "界中四種障。謂緣相生壞。緣即煩惱道。相即",
    "T46n1911_03b:0030a17": "業道。生壞即苦道。故知界外有十二因緣。所",
    "T46n1911_03b:0030a18": "以者何。降佛已下皆有無明。無明潤業業",
    "T46n1911_03b:0030a19": "既被潤那得無苦。此十二輪雖不退界墮",
    "T46n1911_03b:0030a20": "下。不妨從無明輪至老死。從老死輪至",
    "T46n1911_03b:0030a21": "無明。障於實理良由此惑。此惑為入假入",
    "T46n1911_03b:0030a22": "中兩觀所治。更料簡之。何以故。三種意生",
    "T46n1911_03b:0030a23": "身凡有多種。若析體二乘及通菩薩等。先斷",
    "T46n1911_03b:0030a24": "界內惑盡。而未曾修習假中者。生於界外。",
    "T46n1911_03b:0030a25": "界外惑全未被伏其根則鈍。若於彼習觀",
    "T46n1911_03b:0030a26": "時。必須次第歷劫修行學恒沙佛法。先破",
    "T46n1911_03b:0030a27": "塵沙。塵沙雖不潤生。能障化道故須前",
    "T46n1911_03b:0030a28": "斷。斷此惑者。止是調心方便。伏界外惑。進",
    "T46n1911_03b:0030a29": "斷三道相應獨頭枝本皆去。故知假觀正攝",
    "T46n1911_03b:0030b01": "得塵沙。亦攝得無明。若別圓二人通惑先盡",
    "T46n1911_03b:0030b02": "別惑被伏。生彼界者神根即利。但修中觀",
    "T46n1911_03b:0030b03": "治彼三道。從於初地乃至後地。地地中皆",
    "T46n1911_03b:0030b04": "有三道。地地無明分分滅。業滅苦滅。地地相",
    "T46n1911_03b:0030b05": "應去時獨頭亦去。地地雖有智智與無明",
    "T46n1911_03b:0030b06": "雜。雜故亦得呼為智障。障上分智故。唯佛",
    "T46n1911_03b:0030b07": "心中無無明則煩惱道盡。煩惱道盡故業盡。",
    "T46n1911_03b:0030b08": "業盡故苦盡。三道究竟唯在如來。是故中觀",
    "T46n1911_03b:0030b09": "攝得界外惑也。○三止觀攝一切智者。諸",
    "T46n1911_03b:0030b10": "智離合如前所說。三觀往收無不畢盡。世",
    "T46n1911_03b:0030b11": "智不照理十一智中已攝。若廣明二十智",
    "T46n1911_03b:0030b12": "者。亦為三觀所攝也。○四止觀攝一切行",
    "T46n1911_03b:0030b13": "者。前智是解。解而無行終無所至。行有兩",
    "T46n1911_03b:0030b14": "種。所謂慧行行行。若三藏中慧行行行。乃至",
    "T46n1911_03b:0030b15": "圓中慧行行行。慧行是正行。行行是助行。毘",
    "T46n1911_03b:0030b16": "婆舍那能破煩惱。復須奢摩他力助正知",
    "T46n1911_03b:0030b17": "見。正助兩行隨智而轉。如足隨眼。若三藏",
    "T46n1911_03b:0030b18": "中無常析觀是慧行。不淨慈心等是行行。此",
    "T46n1911_03b:0030b19": "兩行隨析智入空也。若通中體法如幻化",
    "T46n1911_03b:0030b20": "是慧行。歷一切法數息念處緣事止觀是行",
    "T46n1911_03b:0030b21": "行。此兩行隨體法智入空也若為化眾生",
    "T46n1911_03b:0030b22": "修道種智緣俗理屬慧行。緣俗事者屬",
    "T46n1911_03b:0030b23": "行行。此兩行隨道種智入假也。若中道緣",
    "T46n1911_03b:0030b24": "於實相。一道清淨是慧行。歷一切法門諸度",
    "T46n1911_03b:0030b25": "皆是摩訶衍。十二因緣即是佛性。念處即是",
    "T46n1911_03b:0030b26": "坐道場等是行行。此兩行隨中智入實相",
    "T46n1911_03b:0030b27": "也。復次根本四禪定慧等故兩攝。欲界定少",
    "T46n1911_03b:0030b28": "慧多觀攝。中間亦爾。四空定多慧少止攝。四",
    "T46n1911_03b:0030b29": "無量心前三心觀攝。捨心止攝。九想八念十",
    "T46n1911_03b:0030c01": "想觀攝。八背捨前三背捨觀攝。後五止攝。九",
    "T46n1911_03b:0030c02": "次第定師子奮迅超越等是止攝。四念處是",
    "T46n1911_03b:0030c03": "慧性觀攝。若作四意止說者。作心記錄不",
    "T46n1911_03b:0030c04": "淨等。此屬止攝而終是觀為主。四正勤為",
    "T46n1911_03b:0030c05": "成念處一往觀攝。若兩惡不生止攝。兩善",
    "T46n1911_03b:0030c06": "為生觀攝。四如意足從四因緣得定即果",
    "T46n1911_03b:0030c07": "為名止攝。五根信進慧三根觀攝。念定止攝。",
    "T46n1911_03b:0030c08": "又信念兩屬。五力亦如是。七覺分擇法喜進",
    "T46n1911_03b:0030c09": "等觀攝。除捨定止攝。念通兩處。八正正見正",
    "T46n1911_03b:0030c10": "思惟觀攝。正業正語正命屬戒即止攝。正念",
    "T46n1911_03b:0030c11": "正定正精進止攝。四諦三諦是有為行屬觀",
    "T46n1911_03b:0030c12": "門。滅諦是無為行屬止門。十六行皆是觀門。",
    "T46n1911_03b:0030c13": "四弘誓依四諦起如彼。十八不共法三業隨",
    "T46n1911_03b:0030c14": "智慧行觀攝。三無失止攝。知三世觀攝。餘",
    "T46n1911_03b:0030c15": "可知。四無畏者。一切智無畏屬觀攝。漏盡",
    "T46n1911_03b:0030c16": "止攝。至處道觀攝。障道止攝。三三昧門止",
    "T46n1911_03b:0030c17": "攝。三解脫門觀攝。六度者。前三是功德止攝。",
    "T46n1911_03b:0030c18": "後三是智慧觀攝。又五度功德止攝。般若觀",
    "T46n1911_03b:0030c19": "攝。又六度皆是功德莊嚴止攝。乃至九種大",
    "T46n1911_03b:0030c20": "禪百八三昧皆屬止攝。十八空十喻五百陀",
    "T46n1911_03b:0030c21": "羅尼皆觀攝。如是等一切慧行行行。無不",
    "T46n1911_03b:0030c22": "為止觀所攝。當知止觀名略攝義則廣。○",
    "T46n1911_03b:0030c23": "五攝一切位者。若云一地即二地。二地即",
    "T46n1911_03b:0030c24": "三地。寂滅真如有何次位。此則無有次位。",
    "T46n1911_03b:0030c25": "又大乘經中處處皆說一切地位。良以無生",
    "T46n1911_03b:0030c26": "無滅正慧無所得。能治煩惱業苦。三道若",
    "T46n1911_03b:0030c27": "淨於無為法中而有差別次位何嫌。若析",
    "T46n1911_03b:0030c28": "法入空有無二門所斷三道。如毘曇所明七",
    "T46n1911_03b:0030c29": "賢七聖四沙門果。成論所明二十七賢聖等",
    "T46n1911_03b:0031a01": "差別位相。乃至非有非無門位。皆為析空觀。",
    "T46n1911_03b:0031a02": "攝。若體法四門入空所斷三道。如大品明",
    "T46n1911_03b:0031a03": "三乘共位。乾慧乃至八地悉同入空止觀攝。",
    "T46n1911_03b:0031a04": "若從空入假修歷別行。不得意者成三十",
    "T46n1911_03b:0031a05": "心伏惑之位。即用空假兩觀攝。若得意能",
    "T46n1911_03b:0031a06": "破三道成十地位。即第三觀攝。或純用假",
    "T46n1911_03b:0031a07": "觀攝。乃至四門亦如是。若圓信解行即事",
    "T46n1911_03b:0031a08": "而真。從觀行入相似。進破無明開示悟",
    "T46n1911_03b:0031a09": "入佛之知見。凡四十二位。同乘寶乘直至",
    "T46n1911_03b:0031a10": "道場。涅槃說十五日月光用轉顯譬其智德。",
    "T46n1911_03b:0031a11": "十六日月光用漸減譬其斷德。亦如十四般",
    "T46n1911_03b:0031a12": "若是因位。十五如妙覺是果位。皆用中觀",
    "T46n1911_03b:0031a13": "攝。乃至四門亦如是。問。大乘不明地位止",
    "T46n1911_03b:0031a14": "觀何所攝耶答。大乘經論皆明地位。汝畏",
    "T46n1911_03b:0031a15": "地位入無地位。不免無縛。文字性離即是",
    "T46n1911_03b:0031a16": "解脫。雖說地位即無地位。中論云。如外人",
    "T46n1911_03b:0031a17": "破世間因果則無今世後世。破出世因果",
    "T46n1911_03b:0031a18": "則無三寶四諦四沙門果。無何等三寶。見既",
    "T46n1911_03b:0031a19": "不滅則無三藏中三寶四諦四沙門果。尚不",
    "T46n1911_03b:0031a20": "得拙度道果。何處有後三番三寶四諦四沙",
    "T46n1911_03b:0031a21": "門果。此斥外道全無四番三寶等也。若斥",
    "T46n1911_03b:0031a22": "拙度者。但有三藏中三寶四諦四沙門果。",
    "T46n1911_03b:0031a23": "無後三番道果也。如我所破者。即有三寶",
    "T46n1911_03b:0031a24": "四諦四沙門果。何者。析破界內煩惱業苦。即",
    "T46n1911_03b:0031a25": "有三藏三寶四諦四沙門果。若體破者。即有",
    "T46n1911_03b:0031a26": "三番三寶四諦四沙門果。點此一語治內之",
    "T46n1911_03b:0031a27": "留滯破外以閑邪。去二邊之邪小。正三寶",
    "T46n1911_03b:0031a28": "四諦則立。云何言無邪。但有位無位非證",
    "T46n1911_03b:0031a29": "不了。今但信教教有則階位宛然。教無則豁",
    "T46n1911_03b:0031b01": "同空淨。無句義是菩薩句義。點空論位位",
    "T46n1911_03b:0031b02": "不可得。不應生諍也。又約中論偈四句",
    "T46n1911_03b:0031b03": "亦得有地位義。偈云。因緣所生法。我說即",
    "T46n1911_03b:0031b04": "是空者。即破煩惱業苦。便有須陀洹若智若",
    "T46n1911_03b:0031b05": "斷。是菩薩無生法忍。六地齊二乘。七地為",
    "T46n1911_03b:0031b06": "方便。十地為如佛。此位自明。云何言無。偈",
    "T46n1911_03b:0031b07": "亦名為假名者。是漸次破界外三道。即有四",
    "T46n1911_03b:0031b08": "十二賢聖位。云何言無。偈亦名中道義。即是",
    "T46n1911_03b:0031b09": "圓破五住。便有六即之位。云何言無。秖用",
    "T46n1911_03b:0031b10": "四句攝一切位。一切位不出四句。四句不",
    "T46n1911_03b:0031b11": "出止觀。故言攝位也。○六攝一切教者。毘",
    "T46n1911_03b:0031b12": "婆沙云。心能為一切法作名字。若無心則",
    "T46n1911_03b:0031b13": "無一切名字。當知世出世名字。悉從心起。",
    "T46n1911_03b:0031b14": "若觀心僻越順無明流。則有一切諸惡教起。",
    "T46n1911_03b:0031b15": "所謂僧佉衛世九十五種邪見教生。亦有諸",
    "T46n1911_03b:0031b16": "善教起。五行六甲。陰陽八卦。五經子史。世智",
    "T46n1911_03b:0031b17": "無道名教。皆從心起。云何出世名教皆從心",
    "T46n1911_03b:0031b18": "起。堅意寶性論云。有一大經卷如三千大",
    "T46n1911_03b:0031b19": "千世界大。記大千世界事。如中如小四天",
    "T46n1911_03b:0031b20": "下三界等大者。皆記其事在一微塵中。一",
    "T46n1911_03b:0031b21": "塵既然一切塵亦爾。一人出世以淨天眼見",
    "T46n1911_03b:0031b22": "此大經卷。而作是念。云何大經在微塵內",
    "T46n1911_03b:0031b23": "而不饒益一切眾生。即以方便破出此經",
    "T46n1911_03b:0031b24": "以益於他。如來無礙智慧經卷具在眾生身",
    "T46n1911_03b:0031b25": "中。顛倒覆之不信不見。佛教眾生修八聖",
    "T46n1911_03b:0031b26": "道。破一切虛妄見己智慧與如來等。此約",
    "T46n1911_03b:0031b27": "微塵附有為喻。又約空為喻者。發菩提心",
    "T46n1911_03b:0031b28": "論云。譬如有人見佛法滅。以如來十二部",
    "T46n1911_03b:0031b29": "經仰書虛空宛然具足。一切眾生無有知者。",
    "T46n1911_03b:0031c01": "久久之後。更有一人遊行於空。見經嗟咄。",
    "T46n1911_03b:0031c02": "云何眾生不知不見。即便寫取示導眾生。",
    "T46n1911_03b:0031c03": "云何寫經。謂令眾生修八正道破虛妄等。",
    "T46n1911_03b:0031c04": "修有多種。若觀心因緣生滅無常修八正",
    "T46n1911_03b:0031c05": "道者。即寫三藏之經。若觀心因緣即空修",
    "T46n1911_03b:0031c06": "八聖道。即寫通教之經。若觀心分別校計",
    "T46n1911_03b:0031c07": "有無量種。凡夫二乘所不能測。法眼菩薩",
    "T46n1911_03b:0031c08": "乃能見之。是修無量八正道。即寫別教之",
    "T46n1911_03b:0031c09": "經。若觀心即是佛性圓修八正道。即寫中",
    "T46n1911_03b:0031c10": "道之經。明一切法悉出心中。心即大乘心即",
    "T46n1911_03b:0031c11": "佛性。自見己智慧與如來等。又觀心即假",
    "T46n1911_03b:0031c12": "即中者。即攝華嚴之經。若觀心因緣生法",
    "T46n1911_03b:0031c13": "生滅者。即攝三藏四阿含教如乳之經。若",
    "T46n1911_03b:0031c14": "觀心即空者。即攝共般若如酪之經。若具",
    "T46n1911_03b:0031c15": "觀心因緣生法即空即假即中者。即攝方等",
    "T46n1911_03b:0031c16": "生酥之經。若但用即空即假即中者。即攝",
    "T46n1911_03b:0031c17": "大品熟酥之經。若用即中觀心者。即攝法",
    "T46n1911_03b:0031c18": "華開佛知見大事正直醍醐之經。若用四句",
    "T46n1911_03b:0031c19": "相即觀心。即有涅槃同見佛性醍醐之經。",
    "T46n1911_03b:0031c20": "又若觀因緣。又觀因緣即是佛性。佛性即",
    "T46n1911_03b:0031c21": "是如來。是名乳中殺人。若觀析空又觀析",
    "T46n1911_03b:0031c22": "空即是佛性。佛性即是如來。是名酪中殺",
    "T46n1911_03b:0031c23": "人。若觀即空。又觀即空即是佛性。是名生",
    "T46n1911_03b:0031c24": "酥殺人。若觀假名。又觀假名即是佛性。是",
    "T46n1911_03b:0031c25": "為熟酥殺人。若觀即中又觀即中即是佛",
    "T46n1911_03b:0031c26": "性。是名醍醐殺人。今通言殺人者。即二死",
    "T46n1911_03b:0031c27": "已斷三道清淨。名為殺人。是為止觀攝不",
    "T46n1911_03b:0031c28": "定教。略攝如上。廣攝者。絓一切經教悉用",
    "T46n1911_03b:0031c29": "止觀攝之。無不畢盡也。復次心攝諸教",
    "T46n1911_03b:0032a01": "略有兩意。一者一切眾生心中具足一切法",
    "T46n1911_03b:0032a02": "門。如來明審照其心法。按彼心說。無量教",
    "T46n1911_03b:0032a03": "法從心而出。二者如來往昔曾作漸頓觀心",
    "T46n1911_03b:0032a04": "偏圓具足。依此心觀為眾生說。教化弟子",
    "T46n1911_03b:0032a05": "令學如來破塵出卷仰寫空經。故有一切",
    "T46n1911_03b:0032a06": "經教。悉為三止三觀所攝也。○上六意攝法",
    "T46n1911_03b:0032a07": "次第可解。今直以一法攝一切法者。一理",
    "T46n1911_03b:0032a08": "攝一切理一切惑。一切智一切行。一切位一",
    "T46n1911_03b:0032a09": "切教也。又一惑攝一切理智行位教也。又",
    "T46n1911_03b:0032a10": "一智攝一切理惑行位教也。又一行攝一切",
    "T46n1911_03b:0032a11": "理惑智位教也。又一位攝一切理惑智行教",
    "T46n1911_03b:0032a12": "也。又一教攝一切理惑智行位也。○第五明",
    "T46n1911_03b:0032a13": "偏圓者。行人既知止觀無法不收。收法既",
    "T46n1911_03b:0032a14": "多。須識大小共不共意。權實思議不思議",
    "T46n1911_03b:0032a15": "意故簡偏圓。就此為五。一明大小。二明",
    "T46n1911_03b:0032a16": "半滿。三明偏圓。四明漸頓。五明權實。夫至",
    "T46n1911_03b:0032a17": "理不大不小乃至非權非實。大小權實皆",
    "T46n1911_03b:0032a18": "不可說。若有因緣大小等皆可得說。以",
    "T46n1911_03b:0032a19": "小方便力為五比丘說小。以大方便力為",
    "T46n1911_03b:0032a20": "諸菩薩說大。大小雖俱方便須識所以。故",
    "T46n1911_03b:0032a21": "用五雙料簡使無混濫。小者小乘也。智慧",
    "T46n1911_03b:0032a22": "力弱。但堪修析法止觀析於色心。如釋論",
    "T46n1911_03b:0032a23": "解檀波羅蜜。破外道隣虛云。此塵為有為",
    "T46n1911_03b:0032a24": "無。若有極微色則有十方分。若無極微色。",
    "T46n1911_03b:0032a25": "則無十方分。若析極微色不盡。則成常見",
    "T46n1911_03b:0032a26": "有見。若析極微盡。則成斷見無見。此外道",
    "T46n1911_03b:0032a27": "析色也。析心亦如是。若計有心無心皆墮",
    "T46n1911_03b:0032a28": "斷常。此皆外道析色心也。論文仍明三藏",
    "T46n1911_03b:0032a29": "析法之觀云。色若麁若細總而觀之無常無",
    "T46n1911_03b:0032b01": "我。何以故。麁細色等從無明生。無明不實",
    "T46n1911_03b:0032b02": "故麁細皆假。假故無常無性即得入空。又介",
    "T46n1911_03b:0032b03": "爾心起必藉根塵。無有一法不從緣生。從",
    "T46n1911_03b:0032b04": "緣生者悉皆無常。或言。一念心六十剎那。或",
    "T46n1911_03b:0032b05": "言。三百億剎那。剎那不住念念無常。無常無",
    "T46n1911_03b:0032b06": "主煩惱本壞。無業無苦生死滅故。名為涅",
    "T46n1911_03b:0032b07": "槃。是名析色心觀意也。析名本於外道。",
    "T46n1911_03b:0032b08": "對破邪析而明正析。何但外邪應須正析。",
    "T46n1911_03b:0032b09": "若佛弟子執佛教門而生見著亦須正析。",
    "T46n1911_03b:0032b10": "所謂三藏四門生四見著。乃至圓教四門生",
    "T46n1911_03b:0032b11": "四見著。戲論諍競自是非他。皆服甘露傷",
    "T46n1911_03b:0032b12": "命早夭。金鎖自繫流轉生死。宜須正析。故",
    "T46n1911_03b:0032b13": "大論云。破涅槃者不破聖人所得涅槃。但",
    "T46n1911_03b:0032b14": "為學者未得涅槃執成戲論。故言破涅槃。",
    "T46n1911_03b:0032b15": "若爾。皆用析法方便破之。凡有四門。於一",
    "T46n1911_03b:0032b16": "一門具足十法。識正因緣乃至不起法愛。",
    "T46n1911_03b:0032b17": "能於諸門見第一義。故知三藏四門析法止",
    "T46n1911_03b:0032b18": "觀。斷奠是小乘也。次明大者大乘也。智慧深",
    "T46n1911_03b:0032b19": "利修不生不滅體法止觀。大人所行故名大",
    "T46n1911_03b:0032b20": "乘。中論明即空者。申摩訶衍。摩訶衍即大",
    "T46n1911_03b:0032b21": "也。衍中云。欲得聲聞當學般若者。元此",
    "T46n1911_03b:0032b22": "是菩薩法。大能兼小傍挾聲聞。譬如朱雀",
    "T46n1911_03b:0032b23": "門天家所立。正通王事不妨群小由之出",
    "T46n1911_03b:0032b24": "入。雖通小人終是天門。今摩訶衍亦如是。",
    "T46n1911_03b:0032b25": "正為菩薩體法入空。雖有小乘終名為大。",
    "T46n1911_03b:0032b26": "例如三藏析法。雖有佛菩薩終是小乘。所",
    "T46n1911_03b:0032b27": "言大乘體法觀者異於三藏。三藏名假而法",
    "T46n1911_03b:0032b28": "實。析實使空。譬如破柱令空。今大乘體意",
    "T46n1911_03b:0032b29": "名實皆假。自相是空本來虛寂。譬如鏡柱本",
    "T46n1911_03b:0032c01": "自非柱。不待柱滅方空天即影是空。不生",
    "T46n1911_03b:0032c02": "不滅不同實柱。又大論明摩訶衍人體法",
    "T46n1911_03b:0032c03": "觀者。引佛在一方木上告諸比丘。譬如比",
    "T46n1911_03b:0032c04": "丘得禪定時。變土為金變金為土。實非",
    "T46n1911_03b:0032c05": "金土變化所為。色心亦如是。非生非滅無",
    "T46n1911_03b:0032c06": "明變耳。本自不生今那得滅。又引觀一端",
    "T46n1911_03b:0032c07": "㲲即具十八空。是名體法觀。復次三藏所",
    "T46n1911_03b:0032c08": "析名為隨情觀色心。析有之觀亦是事觀。",
    "T46n1911_03b:0032c09": "所入之真。真非佛性。不會實理。但隨情為",
    "T46n1911_03b:0032c10": "真耳。大乘體法名隨理觀色心。如尋幻得",
    "T46n1911_03b:0032c11": "幻師。尋幻師得幻法。亦如尋夢得眠尋",
    "T46n1911_03b:0032c12": "眠得心。尋幻色心得無明尋無明得佛",
    "T46n1911_03b:0032c13": "性。體法通理故名隨理觀。體法止觀凡有",
    "T46n1911_03b:0032c14": "四門。於一一門皆具十法成觀。此觀非但",
    "T46n1911_03b:0032c15": "體外道果報色心。絓預一切執計三藏四",
    "T46n1911_03b:0032c16": "門。乃至圓四門未得入者。執門成見皆體",
    "T46n1911_03b:0032c17": "如幻。斷奠名大乘止觀也。若得今之用觀",
    "T46n1911_03b:0032c18": "意。大乘諸門生執尚須空破。終不同彼世",
    "T46n1911_03b:0032c19": "間法師禪師。稱老子道德莊氏逍遙與佛法",
    "T46n1911_03b:0032c20": "齊。是義不然。圓門生著尚為三藏初門所",
    "T46n1911_03b:0032c21": "破。猶不入小乘況復凡鄙見心。螢日懸殊",
    "T46n1911_03b:0032c22": "山毫相絕。自言道真慢瞿曇者寧不破耶。○",
    "T46n1911_03b:0032c23": "二明半滿。半者明九部法也。滿者明十二",
    "T46n1911_03b:0032c24": "部法也。世傳。涅槃常住始復是滿。餘者悉",
    "T46n1911_03b:0032c25": "半。菩提流支云。三藏是半般若去皆滿。今明",
    "T46n1911_03b:0032c26": "半滿之語直是扶成大小。前已析體判大小。",
    "T46n1911_03b:0032c27": "今亦以體析判半滿。如前云云。○三明偏",
    "T46n1911_03b:0032c28": "圓者。偏名偏僻圓名圓滿。通途一往喚小",
    "T46n1911_03b:0032c29": "為偏。于何不得。別義分別。意則不可。半小",
    "T46n1911_03b:0033a01": "兩名剋定局短引不得長。偏義亘通從小",
    "T46n1911_03b:0033a02": "之大。譬如半月齊上下弦。漸月不爾。始自",
    "T46n1911_03b:0033a03": "弓娥終十四夜皆稱為漸。唯十五夜乃稱圓",
    "T46n1911_03b:0033a04": "滿月。小半亦爾。齊於析法半字小乘不得",
    "T46n1911_03b:0033a05": "名大。偏意則遠。從初三藏析法止觀已上。",
    "T46n1911_03b:0033a06": "別教止觀去邊入中已還。皆名為偏。故大",
    "T46n1911_03b:0033a07": "經云。自此之前。我等皆名邪見人也。唯此",
    "T46n1911_03b:0033a08": "圓教止觀一心三諦隨自意語。獨當圓稱也。",
    "T46n1911_03b:0033a09": "○四明漸頓者。漸名次第藉淺由深。頓",
    "T46n1911_03b:0033a10": "名頓足頓極。此亦無別意還扶成偏圓。三",
    "T46n1911_03b:0033a11": "教止觀悉皆是漸。圓教止觀名之為頓。此是",
    "T46n1911_03b:0033a12": "按名解釋其義已顯。今更廣料簡使無遺",
    "T46n1911_03b:0033a13": "滯。若前二教止觀是漸而非頓。力不及遠",
    "T46n1911_03b:0033a14": "但契偏真。圓教止觀是頓而非漸。行大直",
    "T46n1911_03b:0033a15": "道即邊而中。別教止觀亦漸亦頓。何以故。",
    "T46n1911_03b:0033a16": "初心知中故名亦頓。涉方便入故名亦漸。",
    "T46n1911_03b:0033a17": "復次前兩觀觀教行證皆名為漸。別教教觀",
    "T46n1911_03b:0033a18": "行皆名為漸。證道是頓。圓教教觀行證皆名",
    "T46n1911_03b:0033a19": "為頓。何故爾。前二觀是方便說。草庵曲徑故",
    "T46n1911_03b:0033a20": "教觀四種俱漸。別觀帶方便說。若依方便行",
    "T46n1911_03b:0033a21": "先破通惑。故三種皆漸。後破無明見於佛",
    "T46n1911_03b:0033a22": "性。故證道是頓也。圓觀正直捨方便但說",
    "T46n1911_03b:0033a23": "無上道。唯此一事實。餘二則非真。說最實",
    "T46n1911_03b:0033a24": "事是名教實。行如來行入如來室衣座等。",
    "T46n1911_03b:0033a25": "復有一行是如來行。是名行實。所見中道",
    "T46n1911_03b:0033a26": "即一究竟。同於如來所得法身無異無別。",
    "T46n1911_03b:0033a27": "是名證實。前兩觀因中有教行證人。果上但",
    "T46n1911_03b:0033a28": "有其教無行證人。何以故。因中之人灰身",
    "T46n1911_03b:0033a29": "入寂沈空盡滅。不得成於果頭之佛。直是",
    "T46n1911_03b:0033b01": "方便之說。故有其教無行證人。別教因中",
    "T46n1911_03b:0033b02": "有教行證人。若就果者但有其教無行證",
    "T46n1911_03b:0033b03": "人。何以故。若破無明登初地時。即是圓家",
    "T46n1911_03b:0033b04": "初住位。非復別家初地位也。初地尚爾。何",
    "T46n1911_03b:0033b05": "況後地後果。故知因人不到於果。故云果",
    "T46n1911_03b:0033b06": "頭無人。圓教因中教行證人悉從因以至果。",
    "T46n1911_03b:0033b07": "俱是真實。故言實有人也。復次前三止觀教",
    "T46n1911_03b:0033b08": "行證人未被會時。尚不知圓何況入圓。佛",
    "T46n1911_03b:0033b09": "若會宗開漸顯頓悉皆通入。雖非即頓而",
    "T46n1911_03b:0033b10": "是漸頓。故法華云。汝等所行是菩薩道。各",
    "T46n1911_03b:0033b11": "乘寶車適子本願。決了聲聞法是諸經之",
    "T46n1911_03b:0033b12": "王。開通漸法悉令得入以別理接之。故",
    "T46n1911_03b:0033b13": "涅槃中得二乘道果不隔圓常。因是修學",
    "T46n1911_03b:0033b14": "皆當作佛。即是從漸入圓亦名開漸顯頓",
    "T46n1911_03b:0033b15": "意也。復次四種止觀入圓不必併待行成",
    "T46n1911_03b:0033b16": "入圓。不必併待開漸顯頓入圓。入則不定。",
    "T46n1911_03b:0033b17": "所以者何。一切眾生心性正因譬之於乳。聞",
    "T46n1911_03b:0033b18": "了因法名為置毒。正因不斷如乳四微五",
    "T46n1911_03b:0033b19": "味雖變四微恒在。是故毒隨四微味味殺",
    "T46n1911_03b:0033b20": "人。眾生心性亦復如是。正因不壞了因之",
    "T46n1911_03b:0033b21": "毒隨正奢促處處得發。或理發或教發。或行",
    "T46n1911_03b:0033b22": "發成證發。如辟支佛利智善根熟。出無佛",
    "T46n1911_03b:0033b23": "世自然得悟。理發亦爾。久植善根今生雖",
    "T46n1911_03b:0033b24": "不聞圓教。了因之毒任運自發。此是理發",
    "T46n1911_03b:0033b25": "也。若聞華嚴日照高山即得悟者。此是教",
    "T46n1911_03b:0033b26": "發也聞已思惟。思惟即悟。是為觀行發也。",
    "T46n1911_03b:0033b27": "若是六根淨位進破無明。是相似證發。若更",
    "T46n1911_03b:0033b28": "增道損生亦是證發也。此約圓家論入不",
    "T46n1911_03b:0033b29": "定也。若前三教行人。各在凡地發者。即是",
    "T46n1911_03b:0033c01": "理發。若聞於教是為教發。若修方便即是",
    "T46n1911_03b:0033c02": "觀行發。若於賢聖位中發。即是證發。此約",
    "T46n1911_03b:0033c03": "三家入則不定也。復有不定而非殺人。如",
    "T46n1911_03b:0033c04": "修無漏時有漏不求自發全不殺二死。若",
    "T46n1911_03b:0033c05": "修中道發得無漏。長別三界苦輪海。乃是",
    "T46n1911_03b:0033c06": "一死而非二死。亦名不定。復次四種止觀",
    "T46n1911_03b:0033c07": "當分圓漸。三藏中有從初心方便來入真",
    "T46n1911_03b:0033c08": "位。此名為漸。三十四心斷結成果。豈不名",
    "T46n1911_03b:0033c09": "圓。通別中初心乃至後心。豈無漸圓。圓中",
    "T46n1911_03b:0033c10": "當體理極稱圓。亦有初心乃至四十一地。豈",
    "T46n1911_03b:0033c11": "不是漸。妙覺究竟豈不是圓。圓圓非漸圓",
    "T46n1911_03b:0033c12": "圓漸非漸漸。故知當分皆具二義也。法華",
    "T46n1911_03b:0033c13": "疏中應廣說。然漸漸非圓漸可得成圓漸。",
    "T46n1911_03b:0033c14": "漸圓非圓圓。不可得成圓圓。何者。法華",
    "T46n1911_03b:0033c15": "云。汝等所行是菩薩道。故漸漸成圓漸。漸",
    "T46n1911_03b:0033c16": "圓權設三教之果。不可更成妙覺之佛。例",
    "T46n1911_03b:0033c17": "小小非大小可得成大小。小大非大大不",
    "T46n1911_03b:0033c18": "可得成大大。權權非實權可得成實權。",
    "T46n1911_03b:0033c19": "權實非實實不可得成實實。何者。三教果",
    "T46n1911_03b:0033c20": "頭有教無人。故權實不可成實實。半滿漸",
    "T46n1911_03b:0033c21": "頓例應如此分別。不復煩文也。觀心往推",
    "T46n1911_03b:0033c22": "法相應爾。而人多不信。今用涅槃五譬釋",
    "T46n1911_03b:0033c23": "成此意。第六云。凡夫如乳。須陀洹如酪。斯",
    "T46n1911_03b:0033c24": "陀含如生酥阿那含如熟酥。阿羅漢辟支",
    "T46n1911_03b:0033c25": "佛佛如醍醐。大論云。聲聞經中稱阿羅漢",
    "T46n1911_03b:0033c26": "名為佛地。故三人同是醍醐。此譬豈非釋",
    "T46n1911_03b:0033c27": "三藏中五味漸圓意。類此得成。三十二云。",
    "T46n1911_03b:0033c28": "眾生如雜血乳。須陀洹斯陀含如淨乳。阿那",
    "T46n1911_03b:0033c29": "含如酪。阿羅漢如生酥。辟支佛菩薩如熟",
    "T46n1911_03b:0034a01": "酥。佛如醍醐。此譬豈不釋通教中五味。支",
    "T46n1911_03b:0034a02": "佛侵習小勝聲聞。故與菩薩同為熟酥。",
    "T46n1911_03b:0034a03": "佛正習盡名為醍醐。借此類通教當分漸",
    "T46n1911_03b:0034a04": "圓義顯。第九云。眾生如牛新生血乳未別。",
    "T46n1911_03b:0034a05": "聲聞如乳。緣覺如酪。菩薩如生熟酥。佛",
    "T46n1911_03b:0034a06": "如醍醐。此譬豈不是別教五味意。十住初中",
    "T46n1911_03b:0034a07": "能斷通見思盡名乳。總擬聲聞。十住後心",
    "T46n1911_03b:0034a08": "小深故擬支佛如酪。十行十向如生熟",
    "T46n1911_03b:0034a09": "酥。十地之初已名為佛故如醍醐。借此顯",
    "T46n1911_03b:0034a10": "成別觀當分漸圓意。二十七云。雪山有草",
    "T46n1911_03b:0034a11": "名為忍辱。牛若食者即成醍醐。草喻正道。",
    "T46n1911_03b:0034a12": "若能修正道即見佛性。此譬豈不是圓意。",
    "T46n1911_03b:0034a13": "不歷四味即成醍醐。借此類成漸圓等之",
    "T46n1911_03b:0034a14": "位。第八云。置毒乳中遍於五味皆能殺",
    "T46n1911_03b:0034a15": "人。此譬豈不譬於不定。即成四種理教行",
    "T46n1911_03b:0034a16": "證而得入圓。今約漸頓作如此料簡。前",
    "T46n1911_03b:0034a17": "三科後一科。亦應如是。但小大半滿齊分",
    "T46n1911_03b:0034a18": "剋定不得同耳。○五明權實者。權是權謀暫",
    "T46n1911_03b:0034a19": "用還廢。實是實錄究竟旨歸。立權略為三",
    "T46n1911_03b:0034a20": "意。一為實施權。二開權顯實。三廢權顯",
    "T46n1911_03b:0034a21": "實。如法華中蓮華三譬。諸佛即一大事出",
    "T46n1911_03b:0034a22": "世。元為圓頓一實止觀。而施三權止觀也。",
    "T46n1911_03b:0034a23": "權非本意。意亦不在權外。祇開三權止觀",
    "T46n1911_03b:0034a24": "而顯圓頓一實止觀也。為實施權實今已",
    "T46n1911_03b:0034a25": "立。開權顯實權即是實無權可論。是故廢",
    "T46n1911_03b:0034a26": "權顯實權廢實存。暫用釋名其義為允。問。",
    "T46n1911_03b:0034a27": "何意用此權實。答。佛知眾生種種性欲。以",
    "T46n1911_03b:0034a28": "四悉檀而成熟之。若人欲聞正因緣。為說",
    "T46n1911_03b:0034a29": "三藏。欲聞因緣即空為說通觀。欲聞歷",
    "T46n1911_03b:0034b01": "劫修行為說別觀。欲聞即中為說圓觀。是",
    "T46n1911_03b:0034b02": "名隨世界悉檀亦名隨樂欲。為實施權說",
    "T46n1911_03b:0034b03": "權實止觀也。為生扶真之事善說三藏",
    "T46n1911_03b:0034b04": "觀。為生扶真之理善為說通觀。為生扶",
    "T46n1911_03b:0034b05": "中之事善為說別觀。為生扶中之理善為",
    "T46n1911_03b:0034b06": "說圓觀。是名隨為人悉檀。亦名隨便宜而",
    "T46n1911_03b:0034b07": "說權實止觀也。為破邪因緣無因緣說三",
    "T46n1911_03b:0034b08": "藏觀。為破拙度故說通觀。為破共法故",
    "T46n1911_03b:0034b09": "說別觀。為破帶方便故說圓觀。是為對治",
    "T46n1911_03b:0034b10": "悉檀說權實止觀也。為思議鈍根拙度令",
    "T46n1911_03b:0034b11": "入真諦說三藏觀。為思議利根巧度令入",
    "T46n1911_03b:0034b12": "真諦故說通觀。為不思議鈍根拙度令入",
    "T46n1911_03b:0034b13": "見中故說別觀。為不思議利根巧度令入",
    "T46n1911_03b:0034b14": "見中故說圓觀。是名為一實而施三權。權",
    "T46n1911_03b:0034b15": "實相對則有四種止觀。為實施權意齊此",
    "T46n1911_03b:0034b16": "也。權實既興良由悉檀。權實可廢亦由悉",
    "T46n1911_03b:0034b17": "檀。何者。眾生煩惱結使厚。利智善根薄。故",
    "T46n1911_03b:0034b18": "興初觀生其事善。事善若生煩惱伏薄。即",
    "T46n1911_03b:0034b19": "廢三藏觀。為生理善興於通觀。理善已生",
    "T46n1911_03b:0034b20": "即廢通觀。為生界外事善即興別觀。界外",
    "T46n1911_03b:0034b21": "事善已生即廢別觀。為生界外理善即興",
    "T46n1911_03b:0034b22": "圓觀。是為興廢因緣故說於權實止觀也。",
    "T46n1911_03b:0034b23": "餘三悉檀興廢可解。若約五味教論興廢",
    "T46n1911_03b:0034b24": "者。華嚴為大行人。廢兩權興一權一實。三",
    "T46n1911_03b:0034b25": "藏廢兩權一實但興一權。方等四種俱興。",
    "T46n1911_03b:0034b26": "般若廢一權興兩權一實。法華廢三權興",
    "T46n1911_03b:0034b27": "一實。涅槃還興四種皆入佛性無所可",
    "T46n1911_03b:0034b28": "隔。是故如來巧用悉檀。興廢適時順機而",
    "T46n1911_03b:0034b29": "作。皆益眾生。是故如來不空說法。為度人",
    "T46n1911_03b:0034c01": "故應興應廢也。對三權說一實。實存權廢。",
    "T46n1911_03b:0034c02": "已如前說。今更料簡四種止觀皆實不虛。",
    "T46n1911_03b:0034c03": "所以者何。若不開決則無入理。今決了聲",
    "T46n1911_03b:0034c04": "聞法是諸經之王。開方便門示真實相。一",
    "T46n1911_03b:0034c05": "一止觀皆得入圓。如快馬見鞭影即得正",
    "T46n1911_03b:0034c06": "路。故四種皆實也。又四種皆權。何以故。四理",
    "T46n1911_03b:0034c07": "皆不可說。權不可說故非權。實不可說",
    "T46n1911_03b:0034c08": "故非實。非權而強說為權。非實而強說為",
    "T46n1911_03b:0034c09": "實。等是強說。何意不名權為實耶。以有",
    "T46n1911_03b:0034c10": "說故。故皆是權。又此權實悉是非權非實。何",
    "T46n1911_03b:0034c11": "以故。皆不可說故。此非權非實。不得異於",
    "T46n1911_03b:0034c12": "向實。向以見理為實。實秖是非權非實。此",
    "T46n1911_03b:0034c13": "義不異。若異者應有別慧。應照別理。理惑",
    "T46n1911_03b:0034c14": "既同不可使異。對權故說實。廢教故說",
    "T46n1911_03b:0034c15": "理。故言非權非實。即教而理。權實即非權",
    "T46n1911_03b:0034c16": "非實。無二無別不合不散。非權非實理性",
    "T46n1911_03b:0034c17": "常寂名之為止。寂而常照亦權亦實。名之",
    "T46n1911_03b:0034c18": "為觀觀故稱智稱般若。止故稱眼稱首楞",
    "T46n1911_03b:0034c19": "嚴。如是等名不二不別不合不散。即不可",
    "T46n1911_03b:0034c20": "思議之止觀也。此非但開實是非權非實。開",
    "T46n1911_03b:0034c21": "權亦是非權非實。猶屬開權顯實意耳。問。",
    "T46n1911_03b:0034c22": "為一實施三權。唯有四種止觀。若以別接",
    "T46n1911_03b:0034c23": "通止觀者。為權為實。復何意不預四數。何",
    "T46n1911_03b:0034c24": "意但言接通。何位被接。接入何位。答。接得",
    "T46n1911_03b:0034c25": "入教此則屬權。接得入證此則屬實也。四",
    "T46n1911_03b:0034c26": "教論其始終接但終而無始。故不入四數。",
    "T46n1911_03b:0034c27": "諸教皆接亦應有之。此義不用者。二教明",
    "T46n1911_03b:0034c28": "界內理。二教明界外理。兩處交際須安一",
    "T46n1911_03b:0034c29": "接。故但以別接通。若齊通為言不論破",
    "T46n1911_03b:0035a01": "無明。八地名支佛地。從此被接知有中道。",
    "T46n1911_03b:0035a02": "九地伏無明。十地破無明。即名為佛。但一",
    "T46n1911_03b:0035a03": "品破。那得是極。故知接入別也。若望別教",
    "T46n1911_03b:0035a04": "是入初地位行也。若就諦論接者。通教真",
    "T46n1911_03b:0035a05": "諦空中合論。從初已來但觀真中之空。破",
    "T46n1911_03b:0035a06": "見思惑盡到第八地。方為說真內之中。故",
    "T46n1911_03b:0035a07": "云智者見空及與不空。被接方聞。聞已見",
    "T46n1911_03b:0035a08": "理。即是入別位也。三藏菩薩明位不爾。故",
    "T46n1911_03b:0035a09": "不論接。別圓發心已知中道更將何接。故",
    "T46n1911_03b:0035a10": "知接但在通也。問。三權皆得知實不。答。別",
    "T46n1911_03b:0035a11": "教初知。通教後知。三藏初後俱不知。問。若",
    "T46n1911_03b:0035a12": "知何意名權。若不知二經相違。答。別雖初",
    "T46n1911_03b:0035a13": "知帶方便聞。教猶是權。通雖後知可接者",
    "T46n1911_03b:0035a14": "知。教終是權。其意可見。若言三藏不知違",
    "T46n1911_03b:0035a15": "二經者。大經云。阿羅漢不知三寶常住不",
    "T46n1911_03b:0035a16": "變者。所有禁戒亦不具足。不能得聲聞之",
    "T46n1911_03b:0035a17": "道。此義今當通。任羅漢自力不應知見常",
    "T46n1911_03b:0035a18": "住。譬如天眼未開不見障外。不聞他說",
    "T46n1911_03b:0035a19": "亦不能知。羅漢。佛眼未開又不聞佛說。",
    "T46n1911_03b:0035a20": "那得自知常住。故法華云。於自所得功德",
    "T46n1911_03b:0035a21": "生滅度想。若遇餘佛便得決了。又云。聲聞",
    "T46n1911_03b:0035a22": "緣覺不退菩薩亦不能知。當知不聞則不",
    "T46n1911_03b:0035a23": "知也經稱知者齊知己理真諦無為。亦是",
    "T46n1911_03b:0035a24": "於常一相無變。若人分別真諦二相遷動",
    "T46n1911_03b:0035a25": "者。不能發真。要須觀空方入無漏。如須",
    "T46n1911_03b:0035a26": "菩提觀空。憍陳如證無生智。又律儀不具",
    "T46n1911_03b:0035a27": "足者。若能觀空得道共戒。此是具足戒也。",
    "T46n1911_03b:0035a28": "故華嚴云。諸法實性相常住不變異。二乘亦",
    "T46n1911_03b:0035a29": "皆得而不名為佛。故知常住語通得作此",
    "T46n1911_03b:0035b01": "釋。若不作此釋。三藏不說大乘常住。聲聞",
    "T46n1911_03b:0035b02": "那得具聲聞道具禁戒耶。若作此釋。道共",
    "T46n1911_03b:0035b03": "戒無失彌益其美。又舉例釋者。如大品云。",
    "T46n1911_03b:0035b04": "婬欲障生梵天何況菩提。為生梵天須斷",
    "T46n1911_03b:0035b05": "欲。欲得菩提斷二邊欲。欲名雖同其意",
    "T46n1911_03b:0035b06": "則異。此義亦爾。欲入真諦。須知無為常不",
    "T46n1911_03b:0035b07": "變易。欲入實相亦知常住一相不變。知常",
    "T46n1911_03b:0035b08": "語同大小則異。故三藏止觀不知圓實不違",
    "T46n1911_03b:0035b09": "經。勝鬘云。若不知常住。所有三歸皆不成",
    "T46n1911_03b:0035b10": "就。此云何通。遠尋根本三乘初業不愚於",
    "T46n1911_03b:0035b11": "法。若取四念處聞慧為初者。此初知真諦",
    "T46n1911_03b:0035b12": "常住。不起六十二見。以無倚著心賢聖成",
    "T46n1911_03b:0035b13": "就。此釋同前意也。若古昔為初業者。先發",
    "T46n1911_03b:0035b14": "菩提心早知常住。畏怖生死退大取小。法",
    "T46n1911_03b:0035b15": "才王子及涅槃中退轉菩薩。從初已來歸依",
    "T46n1911_03b:0035b16": "一體三寶熏修戒善。有受法無捨法。心無",
    "T46n1911_03b:0035b17": "盡故戒亦無盡。一切戒善為此所熏。譬如",
    "T46n1911_03b:0035b18": "大地冥益樹木。樹木萌芽悉得成就小乘歸",
    "T46n1911_03b:0035b19": "戒不離菩薩戒。菩薩戒力能成就之。即此",
    "T46n1911_03b:0035b20": "義也。若不作初業知常。三藏歸戒羯磨悉",
    "T46n1911_03b:0035b21": "不成就。若作此釋。於大小兩經義無相",
    "T46n1911_03b:0035b22": "違。",
    "T46n1911_03b:0035b23": "摩訶止觀卷第三下"
}