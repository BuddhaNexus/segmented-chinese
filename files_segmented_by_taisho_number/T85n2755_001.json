{
    "T85n2755_001:0217b15": "No. 2755 [cf. No. 279]",
    "T85n2755_001:0217b16": "華嚴經疏",
    "T85n2755_001:0217b18": "剎准可知。頌中有十。初一頌劫差別。二劫",
    "T85n2755_001:0217b19": "長短。三劫多少。已上通頌前列名。四劫染淨。",
    "T85n2755_001:0217b20": "五釋劫淨因。六顯諸劫名。七劫中佛出。八一",
    "T85n2755_001:0217b21": "多劫相入。九劫內嚴具相入。十結歸心想。是",
    "T85n2755_001:0217b22": "故得無礙並可知。",
    "T85n2755_001:0217b23": "第九明世界海劫轉變。隨所居眾生作業善",
    "T85n2755_001:0217b24": "惡命。一劫中或初染後淨。或初淨後染。如是",
    "T85n2755_001:0217b25": "轉變塵數多端。略列十種。初一總說。謂世界",
    "T85n2755_001:0217b26": "法爾隨業轉變也。餘九別顯。一惡業所感名",
    "T85n2755_001:0217b27": "染眾生。如下文云。泉池皆枯槁等。二修人天",
    "T85n2755_001:0217b28": "大福。令世界亦染亦淨。如下文。大王出興",
    "T85n2755_001:0217b29": "世。粳米自然生等。三地前信解菩薩所住亦",
    "T85n2755_001:0217c01": "令染淨。以未斷障故非純淨也。四發地上證",
    "T85n2755_001:0217c02": "位菩提心故。令剎純淨也。上來明染淨轉變。",
    "T85n2755_001:0217c03": "五如下文。菩薩將下生時。先嚴此世界等。六",
    "T85n2755_001:0217c04": "多菩薩遊現多嚴等。七如來入滅莊嚴隨謝。",
    "T85n2755_001:0217c05": "八如來出現嚴淨斯出。九神力無染不淨。頌",
    "T85n2755_001:0217c06": "中亦十。一頌總句。二頌染眾生。三頌福眾",
    "T85n2755_001:0217c07": "生。四頌信解。五頌發心。六頌菩薩遊剎。七頌",
    "T85n2755_001:0217c08": "菩薩雲集。八頌佛滅。九頌佛興。十頌神力。",
    "T85n2755_001:0217c09": "准釋可知。",
    "T85n2755_001:0217c10": "第十明世界海無差別。十列名中。一明一世",
    "T85n2755_001:0217c11": "界海中所含世界數如一世界海塵等。並積",
    "T85n2755_001:0217c12": "在其中諸世界海皆同此數。故云一一無無",
    "T85n2755_001:0217c13": "差別。二佛威力。三道場處。謂遍微塵中處故",
    "T85n2755_001:0217c14": "云法界也。四大眾會。五佛放光。六現神變。",
    "T85n2755_001:0217c15": "七圓音遍。八轉法輪。九剎入塵。十塵中佛",
    "T85n2755_001:0217c16": "並諸剎海中。同有此事故云無差別。頌中亦",
    "T85n2755_001:0217c17": "十次第。頌前十法。但前平漫普遍。今塵內重",
    "T85n2755_001:0217c18": "疊。初中明塵內多剎復互相十而不離亂。二",
    "T85n2755_001:0217c19": "頌佛興。三頌道場。四頌眾會。五頌佛光。六",
    "T85n2755_001:0217c20": "頌神變。七頌法輪。八頌佛音。九頌塵中剎出",
    "T85n2755_001:0217c21": "二因。一佛力。二業力。十頌塵內佛亦出二因。",
    "T85n2755_001:0217c22": "一性通。二願力。並可知。上來明世界海成就",
    "T85n2755_001:0217c23": "品竟。",
    "T85n2755_001:0217c24": "5 花嚴藏世界品花嚴藏世界品第五",
    "T85n2755_001:0217c25": "將釋此品四門同前。初釋名者。梵本具言花。",
    "T85n2755_001:0217c26": "謂蓮花。藏即。含藏。謂花臺之上積諸世界布",
    "T85n2755_001:0217c27": "列校飾名曰莊嚴。數多繁奧故稱為海有釋",
    "T85n2755_001:0217c28": "世界。",
    "T85n2755_001:0217c29": "發光地。世親釋云。由此地中。與三摩地三摩",
    "T85n2755_001:0218a01": "鉢底常不相離。無退轉故。於大乘法能作光",
    "T85n2755_001:0218a02": "明名發光地。無性釋靜慮名等持。無色名等",
    "T85n2755_001:0218a03": "至。或等持者心一境相。等至正受現前大法",
    "T85n2755_001:0218a04": "光明所依止者。於大乘教得智光明。此地是",
    "T85n2755_001:0218a05": "彼所依因故名為發光。解云。地從所發果法",
    "T85n2755_001:0218a06": "為名。解深密經及瑜伽論意同攝論。顯揚論",
    "T85n2755_001:0218a07": "云。證得靜慮三摩地蘊大智光明之所依止。",
    "T85n2755_001:0218a08": "智論四十九名為光地。十住論云。廣博多學",
    "T85n2755_001:0218a09": "為眾說法。能作照明故名明地。人王經名明",
    "T85n2755_001:0218a10": "慧地。地論等並如前辨　第二來意者有三。",
    "T85n2755_001:0218a11": "一前戒次定義次第故。是故須來。二前位能",
    "T85n2755_001:0218a12": "持微細戒品。未得圓滿世間等持等至。及圓",
    "T85n2755_001:0218a13": "滿聞法總持為令得。此因說此地令勤修學。",
    "T85n2755_001:0218a14": "此依深密經。三者初之三地。總寄世間施戒",
    "T85n2755_001:0218a15": "修法。前二施戒。今此顯修。是故來耳　第三",
    "T85n2755_001:0218a16": "所離障者。依十地論離闇相。於聞思修諸法",
    "T85n2755_001:0218a17": "忘障解云。此與所得地法。敵對相翻故立斯",
    "T85n2755_001:0218a18": "號。唯識論第九名闇鈍障。謂所知障中俱生",
    "T85n2755_001:0218a19": "一分。令聞思修法忘失。彼障三地勝定總持。",
    "T85n2755_001:0218a20": "及彼所發殊勝三慧入三地時。便能永斷。由",
    "T85n2755_001:0218a21": "斯三地說斷二愚及彼麁重。一欲貪愚。即是",
    "T85n2755_001:0218a22": "此中能障勝定及修慧者。彼昔受與貪欲俱",
    "T85n2755_001:0218a23": "故名欲貪愚。今得勝定及修所成。彼既永斷",
    "T85n2755_001:0218a24": "欲貪隨伏。此無始來依彼轉故。二圓滿陀羅",
    "T85n2755_001:0218a25": "尼愚。即是此中能障總持聞思慧者。解云。此",
    "T85n2755_001:0218a26": "實是所知障。與欲貪同體故名欲貪愚。以貪",
    "T85n2755_001:0218a27": "妙欲掉重散亂障定發修慧聞持等者。從所",
    "T85n2755_001:0218a28": "障因法以立名。以親障聞思二慧。是彼總持",
    "T85n2755_001:0218a29": "所起果故。此是忘念不正知等同體所知障。",
    "T85n2755_001:0218b01": "解深密經及瑜伽金光明經及梁攝論等。各",
    "T85n2755_001:0218b02": "有二愚。大同此說。又有離業障及報障。准前",
    "T85n2755_001:0218b03": "知之　第四所證者。唯識論云。勝流真如。謂",
    "T85n2755_001:0218b04": "此真如所流教法。於餘教法極為勝故。攝論",
    "T85n2755_001:0218b05": "第七無性釋云。謂此所流教法最勝故。捨身",
    "T85n2755_001:0218b06": "命求此善說。不以為難。梁論釋云。從真如流",
    "T85n2755_001:0218b07": "出正體智。正體智流出後諸智。後諸智流",
    "T85n2755_001:0218b08": "出大悲。大悲流出十二部經。是故名為勝流",
    "T85n2755_001:0218b09": "法界　第五所成行者。略有三種。一十度中",
    "T85n2755_001:0218b10": "成忍度行。二成禪定行。三成求法行。莊嚴論",
    "T85n2755_001:0218b11": "云。第三住能生欲界而不退禪故。餘行如下",
    "T85n2755_001:0218b12": "辨　第六所得別果者。亦有三種。一依梁論",
    "T85n2755_001:0218b13": "通達勝流法界得無邊法音果。二當位行果。",
    "T85n2755_001:0218b14": "金光明云　三地發心得難動三昧果。又下文",
    "T85n2755_001:0218b15": "曰。無量五神通。亦是當位所得之果。三顯",
    "T85n2755_001:0218b16": "分位果。謂忉利天王等四果。如下文說　第",
    "T85n2755_001:0218b17": "七釋文中亦三。初讚請分。二正說分。三重頌",
    "T85n2755_001:0218b18": "分。初中十頌分二。初六度聞前地餘四請說。",
    "T85n2755_001:0218b19": "後地前中。初一慶聞心喜。次一身業兩花餘",
    "T85n2755_001:0218b20": "四語業讚述。於中初一總歎。次一別歎說法",
    "T85n2755_001:0218b21": "心。次一別歎所說法。後一歎為機結說。就",
    "T85n2755_001:0218b22": "請後四頌中。初三大眾請。後一上首請。前中",
    "T85n2755_001:0218b23": "初一總請三地行。後二別請十度行。",
    "T85n2755_001:0218b24": "就第二正說中論為四分。一起厭行分。二厭",
    "T85n2755_001:0218b25": "行分。三厭分。四厭果分。此地修禪厭伏煩惱",
    "T85n2755_001:0218b26": "名為厭地。初入地心修起彼厭名為厭行。趣",
    "T85n2755_001:0218b27": "地加行起彼厭行名起厭行分。所起地初名",
    "T85n2755_001:0218b28": "厭行分。正住地中修八禪等名為厭分。地滿",
    "T85n2755_001:0218b29": "足故名厭果分。又釋此四分。如其次第。即是",
    "T85n2755_001:0218c01": "加行道無間道解脫道勝進道可知。就初分",
    "T85n2755_001:0218c02": "中三。初結前起後。二何等下正明十心。三",
    "T85n2755_001:0218c03": "菩薩以是下結行入地。就十心中。初二一對。",
    "T85n2755_001:0218c04": "一離過心。謂依前淨戒起此深念趣禪淨心。",
    "T85n2755_001:0218c05": "二位善心。謂依自所住大乘之法堅心不動",
    "T85n2755_001:0218c06": "故名猛利。次三一對。於中初二離過後一造",
    "T85n2755_001:0218c07": "行。離過中初一厭當來欲故名厭心。二捨現",
    "T85n2755_001:0218c08": "在欲故名離欲心。當來未起。但可懸厭現在",
    "T85n2755_001:0218c09": "交捨論名不貪。造行中謂不捨前地自分所",
    "T85n2755_001:0218c10": "修進起。此地勝進之行故名不退心。次三一",
    "T85n2755_001:0218c11": "對。於中初一離過後二成善。離過中謂此加",
    "T85n2755_001:0218c12": "行深伏三地所斷煩惱。不令彼惑成。於過患",
    "T85n2755_001:0218c13": "論釋云。自地煩惱不能破壞名為堅心。遠師",
    "T85n2755_001:0218c14": "釋前二地為自地。辨師釋四禪四空為自地。",
    "T85n2755_001:0218c15": "皆恐不當。後二成善中。初成善體。後成善用。",
    "T85n2755_001:0218c16": "體成故出入自在名明盛心。謂淨之極也。三",
    "T85n2755_001:0218c17": "摩跋提此云等至。即入定之名後用成故。受",
    "T85n2755_001:0218c18": "生自在。雖生下地不失定用。由此淳厚名為",
    "T85n2755_001:0218c19": "無足。此二種心。至下地滿中究竟成就。下云。",
    "T85n2755_001:0218c20": "於禪能入能出。是明盛心成不隨禪解脫力",
    "T85n2755_001:0218c21": "生。即此淳厚心也。下論云。彼淳厚心。此處現",
    "T85n2755_001:0218c22": "成故。末後二心為一對。初一離過。論名依彼",
    "T85n2755_001:0218c23": "生者。依欲界生也。以大智故。煩惱不污故名",
    "T85n2755_001:0218c24": "勝心。後一利生以大悲攝化。不斷諸有故名",
    "T85n2755_001:0218c25": "大心。加行分竟　第二厭行分中論分三。初",
    "T85n2755_001:0218c26": "明厭離有為名護煩惱行。二捨狹劣心名護",
    "T85n2755_001:0218c27": "小乘行。三上求廣大名方便攝行。又由善巧",
    "T85n2755_001:0218c28": "攝起入禪等行故。名方便攝行。就初中有二",
    "T85n2755_001:0218c29": "十句。先十句明無常觀。後十明無有救者。約",
    "T85n2755_001:0219a01": "人顯失。就初中先一句總謂如實相者。有為",
    "T85n2755_001:0219a02": "之法理實無常故名實相。論名命行不住者。",
    "T85n2755_001:0219a03": "有為諸法相續名命。遷流稱行。即此不住名",
    "T85n2755_001:0219a04": "曰無常。別中分二。初云何此無常者。問彼有",
    "T85n2755_001:0219a05": "為所無常法。二何者是無常。問彼法上無常",
    "T85n2755_001:0219a06": "之義。前中經有六句。於中初四約內正報。後",
    "T85n2755_001:0219a07": "二約外依報。前中一約苦無常者。論釋依身",
    "T85n2755_001:0219a08": "轉時力生三苦者。內報遷流名身轉時轉能",
    "T85n2755_001:0219a09": "生苦。說轉為力。苦由轉生故名為依。又以其",
    "T85n2755_001:0219a10": "苦故。性是無常二無我無常者。論經無此謂。",
    "T85n2755_001:0219a11": "過違緣而便損壽。不自在故無我。無我即",
    "T85n2755_001:0219a12": "無常也。三不淨無常者。依於飲食好惡之力。",
    "T85n2755_001:0219a13": "令其形色不淨。有增有損。增損不定。是無常",
    "T85n2755_001:0219a14": "也。四不亦無常者。論經名無常。此乃以麁無",
    "T85n2755_001:0219a15": "常顯細無常。謂依不護諸惡力者。履嶮飡毒",
    "T85n2755_001:0219a16": "名為不護。依此力故令身夭壽。下二約依報",
    "T85n2755_001:0219a17": "中。初約世界。後約資財。初中依世成力者。",
    "T85n2755_001:0219a18": "由依成力有此滅壞故。名敗壞無常。後一由",
    "T85n2755_001:0219a19": "財無定主之力一處不住故。名不可信相。二",
    "T85n2755_001:0219a20": "何者是無常者。明無常之義。或以生滅流轉",
    "T85n2755_001:0219a21": "為無常義。通大小乘如餘處說。或以不生不",
    "T85n2755_001:0219a22": "滅為無常義。此唯大乘如維摩說。或說二種",
    "T85n2755_001:0219a23": "如此文。或說三種。一無物無常。約遍計性。",
    "T85n2755_001:0219a24": "二生滅無常。約依他性。三離不離無常。約",
    "T85n2755_001:0219a25": "圓成性。以在纏時名不離垢。出障離時名為",
    "T85n2755_001:0219a26": "離垢。約斯不定名為無常。具如中邊論及佛",
    "T85n2755_001:0219a27": "性論等說。上二並大乘終教說。言少時無常",
    "T85n2755_001:0219a28": "者。以念念生滅無暫時停故。此中名不生不",
    "T85n2755_001:0219a29": "滅者。謂不定生故速滅。不定滅故還生。是故",
    "T85n2755_001:0219b01": "約俱不定。亦名不生滅也。二自性不成實無",
    "T85n2755_001:0219b02": "常者。謂三世中法無自性故。不從前際中來",
    "T85n2755_001:0219b03": "名為不生。不去至後際名為不轉。現在不住。",
    "T85n2755_001:0219b04": "此中三世約相續門說。若約生滅門。則應說",
    "T85n2755_001:0219b05": "當來名來。過去稱去。由有此二門故。與餘處",
    "T85n2755_001:0219b06": "不相違也　第二無救者。初牒前無常是實",
    "T85n2755_001:0219b07": "也。知諸下正顯無救。初言知無作無起者。於",
    "T85n2755_001:0219b08": "無常法中無能為。其起作救護。論經名無有",
    "T85n2755_001:0219b09": "救者。此是總句。言無來下別辨。於中初四。就",
    "T85n2755_001:0219b10": "死明無救。一於少壯時無常未至。望於後死",
    "T85n2755_001:0219b11": "無所依。告使其得免故名無所依止。此中名",
    "T85n2755_001:0219b12": "無來無去者。無有依怙。來能令無常去故云",
    "T85n2755_001:0219b13": "也。二於年衰將死名無常至時。無能救者。以",
    "T85n2755_001:0219b14": "無常死臨多共憂故名憂。謂憂念相續曰多。",
    "T85n2755_001:0219b15": "與心俱起曰共。三於生蘊壞時死相現前。中",
    "T85n2755_001:0219b16": "間憂念轉憎名悲。四於四大分時生諸苦惱。",
    "T85n2755_001:0219b17": "上四死時無救相顯故。於先辨也。次二句於",
    "T85n2755_001:0219b18": "外受求事中過患無救。初憎愛繫者。謂追求",
    "T85n2755_001:0219b19": "時謂貪其所欲增。其不欲於順違境愛憎妄",
    "T85n2755_001:0219b20": "想常縛。不捨對治不入故名無救。二論經名",
    "T85n2755_001:0219b21": "憂惱轉多者。於受用時樂少苦多。謂於資財",
    "T85n2755_001:0219b22": "守護致怨。乃至失命苦惱多於貧窮苦也。此",
    "T85n2755_001:0219b23": "經略無此句。下四句約身苦無救。於中初無",
    "T85n2755_001:0219b24": "停積者。明身老時少壯不可復集故名無救。",
    "T85n2755_001:0219b25": "二無定生處者。明設命盡時不能定知生。於",
    "T85n2755_001:0219b26": "何道論經略無此句。三但為貪等者。明少壯",
    "T85n2755_001:0219b27": "時。依三受起三毒自燒善根。亦是衰損自身",
    "T85n2755_001:0219b28": "故名無救。四增長後世者。於年衰時無量病",
    "T85n2755_001:0219b29": "苦不增長也。病通始終老時多故。又釋因病",
    "T85n2755_001:0219c01": "造業增後世苦。無實如幻者。明虛妄也。論中",
    "T85n2755_001:0219c02": "重釋後三句。與初四俱是身患事。何不在初",
    "T85n2755_001:0219c03": "一處同說示。身數數過患事者。顯身患多故。",
    "T85n2755_001:0219c04": "護煩惱行竟　第二護小乘行中。初十句護",
    "T85n2755_001:0219c05": "小心。後二十句護狹心。前中初總後別。總",
    "T85n2755_001:0219c06": "中先臨前。謂初觀無常已生厭心。後觀無救",
    "T85n2755_001:0219c07": "轉更生厭故云轉。復厭離下趣後。謂正護小",
    "T85n2755_001:0219c08": "乘小心求佛大果故云趣。佛智慧下別辨中",
    "T85n2755_001:0219c09": "二。初五句求佛菩提。論名攝功德大後四求",
    "T85n2755_001:0219c10": "大涅槃。論名清淨大。前中一通力大。知佛",
    "T85n2755_001:0219c11": "神通難測故云智。不思議智即是神通之體。",
    "T85n2755_001:0219c12": "二無比大。寄對顯勝無有敵對故云不可稱。",
    "T85n2755_001:0219c13": "論經名無等也。上二明妙用自在。三大義。大",
    "T85n2755_001:0219c14": "謂義利無量眾生故云有大勢力。此利他德。",
    "T85n2755_001:0219c15": "四無譏謙大。希有難得故云無能勝者。論名",
    "T85n2755_001:0219c16": "難得也。此自利德。五不同大。亦寄對顯勝。",
    "T85n2755_001:0219c17": "理實異外越小超因顯勝。今論主從首而說",
    "T85n2755_001:0219c18": "故云不雜外道也。上三顯德行圓備　第二求",
    "T85n2755_001:0219c19": "涅槃淨果。中論主初總釋攝為三義。一離惑。",
    "T85n2755_001:0219c20": "二離苦。三得涅槃。二別中。初離二障及習故",
    "T85n2755_001:0219c21": "名無衰。二苦根本盡憂悲亦亡故名無惱。三",
    "T85n2755_001:0219c22": "得涅槃中。經有二句。一至涅槃安隱大城名",
    "T85n2755_001:0219c23": "自利德。二至彼不還能廣利益故。云救苦眾",
    "T85n2755_001:0219c24": "生也。此是無住涅槃故　第二護狹心中。初",
    "T85n2755_001:0219c25": "十起悲。後十救度。亦是先悲後慈。初中先牒",
    "T85n2755_001:0219c26": "前起後舉數總標。謂見佛智勝利傷物不得",
    "T85n2755_001:0219c27": "觀有為苦惱愍物處之。是故轉生殊勝悲心。",
    "T85n2755_001:0219c28": "二何等正顯悲行。於中初句為總。以諸眾生",
    "T85n2755_001:0219c29": "遠佛慈父曰孤。無智悲男女稱獨。由此孤獨",
    "T85n2755_001:0220a01": "在苦無救深成可愍。餘九別中。初二依欲求",
    "T85n2755_001:0220a02": "眾生。一求財無厭名貪無依。二於他資財非",
    "T85n2755_001:0220a03": "分起惑求無休息故。云三毒等下。三約有求",
    "T85n2755_001:0220a04": "眾生。於中一苦果未脫三界六道。輪轉不絕",
    "T85n2755_001:0220a05": "故云閉在等。二苦因不除。謂煩惱所覆。是彼",
    "T85n2755_001:0220a06": "苦因故云常住等。三無對治力。謂生在難處",
    "T85n2755_001:0220a07": "離善導師無善根治故。云無正觀力。下四約",
    "T85n2755_001:0220a08": "梵行求眾生。初三小乘。後一外道。前中初不",
    "T85n2755_001:0220a09": "求大因名不起勝念故。云於善法心薄。以唯",
    "T85n2755_001:0220a10": "樂小善不樂大善故名薄也。二不求大菩提",
    "T85n2755_001:0220a11": "果故。云失佛妙法。謂妄取小果恃為究竟名",
    "T85n2755_001:0220a12": "壞增上慢。三不求大涅槃果故。云而常隨等。",
    "T85n2755_001:0220a13": "謂縱得小乘無餘涅槃。常隨變易生死水流",
    "T85n2755_001:0220a14": "下一外道過。妄行邪道悕真涅槃。第二正",
    "T85n2755_001:0220a15": "救度中。初牒前起後。一發惱救心。此是總",
    "T85n2755_001:0220a16": "句。下九別中。初三除三障顯度處也。次五授",
    "T85n2755_001:0220a17": "三學明度行也。後一令苦滅即度果也。初三",
    "T85n2755_001:0220a18": "中應解其業結淨。其惑染脫其苦報故云也。",
    "T85n2755_001:0220a19": "次五授行中。初二授三學。謂一勸置持戒處",
    "T85n2755_001:0220a20": "故云著善處也。勸住定慧處故云令安住。何",
    "T85n2755_001:0220a21": "故定慧合為一句。以前地戒成分戒別辨後",
    "T85n2755_001:0220a22": "地。明慧位未至故。慧從定說分為一句。論",
    "T85n2755_001:0220a23": "云。三昧地故定慧合說。下三明授法利益。初",
    "T85n2755_001:0220a24": "二句約戒。一欲受戒者。令除戒疑信進。於",
    "T85n2755_001:0220a25": "戒有大功德。使樂受故名為歡喜。二已受戒",
    "T85n2755_001:0220a26": "者。示以持犯及顯戒德。令心樂住安因不動",
    "T85n2755_001:0220a27": "故云令知所宜。後一約定慧。謂掉沒障定。煩",
    "T85n2755_001:0220a28": "惱障慧。滅除此二定慧成就故云令得度。又",
    "T85n2755_001:0220a29": "釋棹是掉舉障於定。沒是昏沈障於慧。煩惱",
    "T85n2755_001:0220b01": "通障。此是細惑隨逐行人故名隨非隨煩惱",
    "T85n2755_001:0220b02": "也。以是使故下。一救度成者。令得餘無餘二",
    "T85n2755_001:0220b03": "種涅槃故云使滅苦　第三修方便攝行中。先",
    "T85n2755_001:0220b04": "述意後釋文初者菩薩因前觀有為多過眾生",
    "T85n2755_001:0220b05": "未出佛智大利眾生不得。復念眾生墮惑業",
    "T85n2755_001:0220b06": "苦。以何方便拔苦得樂。即知不離佛無礙智。",
    "T85n2755_001:0220b07": "智由何生。即知不離八地上如實智。實智由",
    "T85n2755_001:0220b08": "何生。即知不離四地已上無行慧。慧由何生。",
    "T85n2755_001:0220b09": "即知不離三地禪定。定由何得。即知不離聞",
    "T85n2755_001:0220b10": "法。是故菩薩先求正法。既聞已靜處思惟。思",
    "T85n2755_001:0220b11": "已修習入禪無色。依定觀法起無生慧。依此",
    "T85n2755_001:0220b12": "漸增生無功用如實智。依此漸增生佛無礙",
    "T85n2755_001:0220b13": "智。得智已能盡眾生界拔苦與樂。常化不絕。",
    "T85n2755_001:0220b14": "文意如此。是故名為方便攝行。二釋文者。此",
    "T85n2755_001:0220b15": "文方便有其五重。一起觀方便。謂牒上三心",
    "T85n2755_001:0220b16": "起後觀求。二即時欲具下標趣方便。謂標其",
    "T85n2755_001:0220b17": "佛慧彰行所趣。三作是思下觀求方便。謂觀",
    "T85n2755_001:0220b18": "察推求度眾生法。四即時知住下正知方便。",
    "T85n2755_001:0220b19": "謂知佛智能救眾生。乃至知由聞法。五菩薩",
    "T85n2755_001:0220b20": "如是知已下攝修方便。謂修聞法行攝取正",
    "T85n2755_001:0220b21": "法。初中三。初牒上護煩惱行故云如是厭等。",
    "T85n2755_001:0220b22": "二牒上護狹心行故云深念眾生。三牒上護",
    "T85n2755_001:0220b23": "小心故云見一切智等。論主依此三心能起",
    "T85n2755_001:0220b24": "後行故。說此三為三種因。初一可知。後二",
    "T85n2755_001:0220b25": "發精進因者。見佛智有利能救眾生。是故因",
    "T85n2755_001:0220b26": "此起大精進。修彼因行。論云。能修行彼道故。",
    "T85n2755_001:0220b27": "深念為因故。能善化眾生也。二標趣方便中",
    "T85n2755_001:0220b28": "論云。依如來智慧救度眾生。此言示現發起",
    "T85n2755_001:0220b29": "方便攝行故名也。三觀求方便中眾生墮苦",
    "T85n2755_001:0220c01": "等。論經亦有業。問。前救度十心中。於惑業",
    "T85n2755_001:0220c02": "苦處以三學救度。何故今言以何方便而拔",
    "T85n2755_001:0220c03": "濟之。答。前知戒等度法而未知用。何智慧能",
    "T85n2755_001:0220c04": "授此法。問答爾前護小心中。已知如來智慧",
    "T85n2755_001:0220c05": "有大淨。下九句別。前五是阿含淨。後四是證",
    "T85n2755_001:0220c06": "淨。謂順教修行名阿含淨。證理起行名為證",
    "T85n2755_001:0220c07": "淨。又地前所行名阿含淨。地上所成名為證",
    "T85n2755_001:0220c08": "淨。阿含五中。初欲淨隨所念阿含者。是所求",
    "T85n2755_001:0220c09": "法非一故名隨所也。得方便等者。是能求心",
    "T85n2755_001:0220c10": "經名善修。菩薩道者。念所聞法順教修行也。",
    "T85n2755_001:0220c11": "二是論中第四生得淨。謂出世勝報名上上",
    "T85n2755_001:0220c12": "生。地前起於助道之行。願得彼生名為勝念",
    "T85n2755_001:0220c13": "故云善集助道法。三是求淨。以身口恭敬起",
    "T85n2755_001:0220c14": "求法行故名敬行。以此隨順諸佛求法名為",
    "T85n2755_001:0220c15": "隨順故。云善能恭敬供養諸佛。四受持中先",
    "T85n2755_001:0220c16": "釋受於無量世者。聞來久世多聞者所聞廣",
    "T85n2755_001:0220c17": "也。下釋持憶持者非念忘失。言不謬者非少",
    "T85n2755_001:0220c18": "錯誤。如經於無量佛多種善根者。親近多佛",
    "T85n2755_001:0220c19": "種聞持正法善根也。五行淨中為求地上真",
    "T85n2755_001:0220c20": "證法故。習行少欲頭陀離著之行。積集成就",
    "T85n2755_001:0220c21": "多功德故方能入地。故云成就。無量深厚功",
    "T85n2755_001:0220c22": "德下。明證淨有四。一得淨者。謂初地證實名",
    "T85n2755_001:0220c23": "得。以初見道真智現觀決擇正證故。云現智",
    "T85n2755_001:0220c24": "善決定故。又釋法顯於心名為現智。心安於",
    "T85n2755_001:0220c25": "法名為決定。經中離癡是現智也。離疑悔是",
    "T85n2755_001:0220c26": "善決定。二不行淨。於修道位中制彼一切大",
    "T85n2755_001:0220c27": "小煩惱。令永不行故云無有貪等。然見道位",
    "T85n2755_001:0220c28": "中。非不斷惑見理義增。修道位中。重觀真理",
    "T85n2755_001:0220c29": "除障義增故偏說也。三無厭足淨中對下彰",
    "T85n2755_001:0221a01": "出名。不樂小乘。望上顯入名得上勝悕望。重",
    "T85n2755_001:0221a02": "釋中復念持彼功德故者。謂念彼佛果功德",
    "T85n2755_001:0221a03": "憶持不忘。釋經中安住也。又念彼能對治功",
    "T85n2755_001:0221a04": "德常現前故。四不隨他教淨。謂位在究竟道",
    "T85n2755_001:0221a05": "中名趣盡道。以菩薩道極名之為盡。所證自",
    "T85n2755_001:0221a06": "心開覺顯示名自正行故。云不隨他教也。",
    "T85n2755_001:0221a07": "自下第三結請於中二句。初請永佛力說。後",
    "T85n2755_001:0221a08": "歎眾能證知　就第二頌中。初頌舉法請上",
    "T85n2755_001:0221a09": "半舉法願說下半明說有益。後頌歎眾生請",
    "T85n2755_001:0221a10": "上半頌阿含淨下半頌證淨可知　第三請中",
    "T85n2755_001:0221a11": "二。初明金剛藏舉損以違。後明解脫月歎益",
    "T85n2755_001:0221a12": "重請。前中二先長行後偈頌。前中二先領前",
    "T85n2755_001:0221a13": "所歎舉德兼失故云雖也。二其餘樂小下舉",
    "T85n2755_001:0221a14": "損以違。此中三句。一改善之損。二是人下失",
    "T85n2755_001:0221a15": "樂之損。又可前成苦因後得苦果。三我愍下",
    "T85n2755_001:0221a16": "結其默意。又指彼餘處後時小眾為餘。非是",
    "T85n2755_001:0221a17": "會中　有此小眾。又是地前不定種姓。不能一",
    "T85n2755_001:0221a18": "向修菩薩道故。云樂小也。論釋中三句內先",
    "T85n2755_001:0221a19": "釋默意。謂不見樂小眾生有此法器。法器非",
    "T85n2755_001:0221a20": "故聞增疑惑。二釋前初句。於中疑妨正行心",
    "T85n2755_001:0221a21": "迷義者。惑障解也。次顯過失。謂以有疑故。敗",
    "T85n2755_001:0221a22": "先所修名壞善法。以有惑故。一向不行名遠",
    "T85n2755_001:0221a23": "善法。如是下釋第二句。以疑故於正行不受。",
    "T85n2755_001:0221a24": "以惑故於退行而受。以此為因故。感彼生死",
    "T85n2755_001:0221a25": "長夜流轉無樂故衰也。有苦故惱也　二頌",
    "T85n2755_001:0221a26": "中二。初一頌半頌前領所難。謂隨阿含信堅。",
    "T85n2755_001:0221a27": "若須彌定心證理不亂如海。後一頌半頌前",
    "T85n2755_001:0221a28": "舉損以違。中初四句頌敗善損。經云。取相名",
    "T85n2755_001:0221a29": "識。不取相智。又分別名識。隨言取義故。不",
    "T85n2755_001:0221b01": "分別名智。深解言法故。次句頌衰惱等後一",
    "T85n2755_001:0221b02": "句頌默意可知　第二解脫月請中二。謂長",
    "T85n2755_001:0221b03": "行與頌。前中亦二。先正請後結請。前中有",
    "T85n2755_001:0221b04": "三。初願承力等總相勸說翻前默意。二佛所",
    "T85n2755_001:0221b05": "護念下。明以佛力令人信解翻前疑惑。三一",
    "T85n2755_001:0221b06": "切菩薩下。明地法要勝說必多益翻前衰惱。",
    "T85n2755_001:0221b07": "初中勸承力說者。為明大眾承力堪聞故。善",
    "T85n2755_001:0221b08": "分別者令順理說故。不思法者明此地法。從",
    "T85n2755_001:0221b09": "因謗得聞猶護利益故難思也。第二文中二。",
    "T85n2755_001:0221b10": "初標後釋。標中明此地法。雖不思議佛力加",
    "T85n2755_001:0221b11": "護必令易信。釋中所以名此地法。以為佛護",
    "T85n2755_001:0221b12": "念事釋十方世界中。俱說十地十方諸佛法",
    "T85n2755_001:0221b13": "爾護念。如上加分等。第三文中有四。初立宗。",
    "T85n2755_001:0221b14": "謂一切菩薩護持如是十地事故。勤行精進。",
    "T85n2755_001:0221b15": "如下他方證成等。二出因　云何故菩薩同護",
    "T85n2755_001:0221b16": "此法。以是菩薩最上所行者。上是首義。首是",
    "T85n2755_001:0221b17": "初義。論經名為最初所行。是阿含行故。得",
    "T85n2755_001:0221b18": "至一切佛法故者。是證得行故。三舉喻中初",
    "T85n2755_001:0221b19": "章者。是悉曇章中。初噁阿等十二音。或加唎",
    "T85n2755_001:0221b20": "離等為十四音。即字緣也。為字界也。及迦",
    "T85n2755_001:0221b21": "佉等三十四字。以音加字。轉成一切諸名句",
    "T85n2755_001:0221b22": "文等故。故云初章為本。然此所成一切諸字。",
    "T85n2755_001:0221b23": "皆即不離本初章故。故云皆初章所攝。四如",
    "T85n2755_001:0221b24": "是下合結。謂十地合初章也。一切佛法合一",
    "T85n2755_001:0221b25": "切字也。上來請竟。二是故下結請可知。論中",
    "T85n2755_001:0221b26": "何故復重請者。前已重請。今此更重故名復",
    "T85n2755_001:0221b27": "重也。疑惑有二。一不定者則可避。二定者不",
    "T85n2755_001:0221b28": "可避。此約定為言故云不可避也。不說多過",
    "T85n2755_001:0221b29": "者略有四過。一不定疑惑。眾生不得轉之以",
    "T85n2755_001:0221c01": "成信解。二已成信解者。不得成就阿含行故。",
    "T85n2755_001:0221c02": "三已得成就阿含行者不得入證故。四得入",
    "T85n2755_001:0221c03": "證者。不得佛法故。有斯四失故云多過也。不",
    "T85n2755_001:0221c04": "成一切佛法者。是上四種皆不成故也。下釋",
    "T85n2755_001:0221c05": "疑中。先問諸佛有力能令生信。何故猶起謗",
    "T85n2755_001:0221c06": "意。此依前不可避。為問下釋中以諸眾生有",
    "T85n2755_001:0221c07": "二種定故不可避也。增已造作決定之業。受",
    "T85n2755_001:0221c08": "報必然名感報定。宿罪熏心令必造惡名作",
    "T85n2755_001:0221c09": "業定。從佛自在。於彼二定欲差闕其緣使不",
    "T85n2755_001:0221c10": "成就。終亦不可。攝論云。",
    "T85n2755_001:0221c11": "梵本嘶字似師子𨀛踞故也。餘義可知。頌中",
    "T85n2755_001:0221c12": "初一頌半頌前初段總勸說文。於中初二句",
    "T85n2755_001:0221c13": "歎說者。次四句頌前善分別不思法等。謂十",
    "T85n2755_001:0221c14": "地行是行也。所入十地法是所入位也。又地",
    "T85n2755_001:0221c15": "行是加行。智地法是根本智也。又地行是施",
    "T85n2755_001:0221c16": "戒等智所入地法。是遍滿等十法界。又初阿",
    "T85n2755_001:0221c17": "含行入證法下二句因圓得果。所有十方下",
    "T85n2755_001:0221c18": "頌。第二文諸佛法應護念等。後之二頌頌前",
    "T85n2755_001:0221c19": "第三文。於中有法喻合法中。初二句頌最上",
    "T85n2755_001:0221c20": "所行阿含行。次二句頌得至佛法證得行。餘",
    "T85n2755_001:0221c21": "文可知。解脫月請竟。",
    "T85n2755_001:0221c22": "第二大眾同請中。先序後頌。頌中五頌半分",
    "T85n2755_001:0221c23": "二。初中四半歎人請。後一歎法請。前中二。",
    "T85n2755_001:0221c24": "初二歎說者請餘歎聽者。前中初五句歎金",
    "T85n2755_001:0221c25": "網藏具證德阿含德。後三句歎網藏能令聽",
    "T85n2755_001:0221c26": "者入證入阿含。前中初四句歎證力辨才成",
    "T85n2755_001:0221c27": "就。後一句歎阿含力辨。以此二力方能有說",
    "T85n2755_001:0221c28": "故偏讚也。故論云。以證力等。是故讚嘆。初",
    "T85n2755_001:0221c29": "中上者是總。總有二義。一寬。謂該二力顯俱",
    "T85n2755_001:0222a01": "上故。論云。上者是總也。二狹謂唯就證力以",
    "T85n2755_001:0222a02": "顯勝故。論云。又復上者顯證力等。妙智慧者。",
    "T85n2755_001:0222a03": "是真實智。即正體智也。樂說無有量者。是後",
    "T85n2755_001:0222a04": "得智。與說法為本故云體性也。德量如山王",
    "T85n2755_001:0222a05": "者。顯上二智尊重之相哀愍。說十地者。是彼",
    "T85n2755_001:0222a06": "後智對緣巧說故云果也。此三皆依前起後",
    "T85n2755_001:0222a07": "可知。字義有二。一詮表義。二莊嚴文辭義。",
    "T85n2755_001:0222a08": "論云。字義成就者。是初義也。釋彼經中真實",
    "T85n2755_001:0222a09": "義相應。復是滑利等者。是後義。釋彼經中。美",
    "T85n2755_001:0222a10": "妙言也。謂言辭流澤名為滑利。言辭巧妙故",
    "T85n2755_001:0222a11": "曰勝上。經戒念慧清淨者。此一句歎阿含德。",
    "T85n2755_001:0222a12": "謂戒者禁心守念。是論經念堅也。能受佛雲",
    "T85n2755_001:0222a13": "雨說法持之不失故云受持。復為他說令分",
    "T85n2755_001:0222a14": "明顯了故云顯說。此釋念堅也。是菩薩於阿",
    "T85n2755_001:0222a15": "含中淨慧無疑者。釋慧清淨也。",
    "T85n2755_001:0222a16": "自下三句能令聽者入教證。於中說是十地",
    "T85n2755_001:0222a17": "義者。謂令聽者得阿含行故。下二句令其入",
    "T85n2755_001:0222a18": "證十力根本者。已入地者令得佛果也。無礙",
    "T85n2755_001:0222a19": "智本行者。未入地者。令得入地無礙智故。以",
    "T85n2755_001:0222a20": "十地智能治十障故。云無礙也。自下歎眾堪",
    "T85n2755_001:0222a21": "聞。於中初一頌半歎眾有根。後一頌歎眾有",
    "T85n2755_001:0222a22": "欲。前中戒者。善住外威儀對治於慢。定者離",
    "T85n2755_001:0222a23": "取執著內心調伏對治於我。謂由執我故。於",
    "T85n2755_001:0222a24": "法不恭。由起慢故。於師不敬。戒定除此堪聞",
    "T85n2755_001:0222a25": "阿含故。云憍慢已滅也。慧者正見。善思義",
    "T85n2755_001:0222a26": "對治邪見故。功德者正意歡喜對治疑惱故。",
    "T85n2755_001:0222a27": "由此二行堪能得證故。云諸邪見已盡也。是",
    "T85n2755_001:0222a28": "眾無疑也。然此大眾如此行德　明金剛藏久",
    "T85n2755_001:0222a29": "自先知故云集在仁者。心謂仁者是剛藏也。",
    "T85n2755_001:0222b01": "餘句可知。論中妄者妄想見中同使故者。此",
    "T85n2755_001:0222b02": "釋彼經中妄字。謂妄是妄想故。上云有二妄",
    "T85n2755_001:0222b03": "想。不堪得證。問。妄想是想本非見。疑何得",
    "T85n2755_001:0222b04": "說云有二妄想。釋以是倒見中同是使故。攝",
    "T85n2755_001:0222b05": "入見中。論中深者。細意善思惟故者。觀真如",
    "T85n2755_001:0222b06": "理故。對治前妄故云細意等也。譬病思良醫",
    "T85n2755_001:0222b07": "下一頌。歎眾有求法勝欲。論經四種。此中唯",
    "T85n2755_001:0222b08": "二具釋如論自顯但世甘露有四義。一除渴",
    "T85n2755_001:0222b09": "如水。二遣飢如食。三療病如藥。四生樂如",
    "T85n2755_001:0222b10": "蜜。是故況所聞法也。謂聞思修證如論應知",
    "T85n2755_001:0222b11": "自下一頌明歎法請。此中廣大意者。是論中",
    "T85n2755_001:0222b12": "淨慧。此是後得智。是說法所依下三句是體",
    "T85n2755_001:0222b13": "性。此是所說法之體性。三依此所說得佛十",
    "T85n2755_001:0222b14": "力菩提名為果也。經中略無此句可知。此中",
    "T85n2755_001:0222b15": "三義與前不同。前約本智後智及所說為三。",
    "T85n2755_001:0222b16": "此中約後智與所說。並依法所成為三故不",
    "T85n2755_001:0222b17": "同也。論文可解　第三佛加請中有二。先長",
    "T85n2755_001:0222b18": "行明光加後偈頌明請說。但加請分別有四",
    "T85n2755_001:0222b19": "句。一是加非請。如上加分。二是請非加。如上",
    "T85n2755_001:0222b20": "菩薩請。三亦加亦請。如此段文。四非請非加。",
    "T85n2755_001:0222b21": "如餘文。又光明之身。是加非請。所出音聲是",
    "T85n2755_001:0222b22": "加是請。若八望聽者是加非請。就長行中。准",
    "T85n2755_001:0222b23": "論經中有五義。一此佛放光照彼。二彼佛放",
    "T85n2755_001:0222b24": "光照此。三此眾尋光見彼。四彼眾尋光見此。",
    "T85n2755_001:0222b25": "五光臺說偈。此光臺偈應屬口加。何故在此。",
    "T85n2755_001:0222b26": "以所出聲是口加攝。今取能發聲處制屬身。",
    "T85n2755_001:0222b27": "眉間放光表從中道法界流出教道。白豪表",
    "T85n2755_001:0222b28": "十地是無漏法故。於此五段內。經中略無三",
    "T85n2755_001:0222b29": "四彼此相見之文。又於此作三門。一明八業。",
    "T85n2755_001:0222c01": "如論應知。於中略無卷業及降伏業。二顯二",
    "T85n2755_001:0222c02": "身者。八業中卷舒敬示三種。是光體往來名",
    "T85n2755_001:0222c03": "流星身　第八凝停在空名為曰身。三業身相",
    "T85n2755_001:0222c04": "對有四句。一是業非身。謂覺因伏止。二是身",
    "T85n2755_001:0222c05": "非業。謂空中光臺。三亦身亦業。謂卷舒敬示。",
    "T85n2755_001:0222c06": "四非身非業。謂於前五段中第三第四段。但",
    "T85n2755_001:0222c07": "令尋光相見。非業非身。餘義如地論攝中說。",
    "T85n2755_001:0222c08": "第二頌中有七頌半作三門。一教請分別　前",
    "T85n2755_001:0222c09": "六頌是請為彰法是勝令人敬重。後一頌半",
    "T85n2755_001:0222c10": "是教說為顯說真使眾生深信。二加請分別。",
    "T85n2755_001:0222c11": "就六頌中。初二頌半望於說者亦加亦請。謂",
    "T85n2755_001:0222c12": "與力名加勸說稱請。後三頌半中。初一望聽",
    "T85n2755_001:0222c13": "者與力堪聞為成其請。後二頌半舉法利益",
    "T85n2755_001:0222c14": "為成加請。三釋文中。初一頌半明能加。次",
    "T85n2755_001:0222c15": "一頌顯加之所為。次三頌彰法利益。後一頌",
    "T85n2755_001:0222c16": "半明教說分齊。初中作二釋。一隨經。二就論。",
    "T85n2755_001:0222c17": "隨經中六句顯佛六種殊勝。一極位勝。無等",
    "T85n2755_001:0222c18": "等故。二無染勝。如空無染故。三威力勝。具",
    "T85n2755_001:0222c19": "十力等故。四眷屬勝。菩薩為世間尊佛為彼",
    "T85n2755_001:0222c20": "主故。五會主勝。以釋迦佛為此會主。諸佛放",
    "T85n2755_001:0222c21": "光。對此佛前助揚化故。六作加勝。現神力加",
    "T85n2755_001:0222c22": "說聽故。二就論者。此中神力是彼作加。此中",
    "T85n2755_001:0222c23": "而現者是能現。即天人上也。又此中釋迦佛",
    "T85n2755_001:0222c24": "前現者。釋迦是姓。現猶生也。釋顯如論。又",
    "T85n2755_001:0222c25": "此四義為法王者。一自在不為他屈。二力勝",
    "T85n2755_001:0222c26": "能摧伏他。三眷屬輔弼豪強。四種姓籍胃尊",
    "T85n2755_001:0222c27": "高。初中二句。一慧無比。二心無礙。是故二障",
    "T85n2755_001:0222c28": "并習皆永盡也。何故不但說無等示現等正",
    "T85n2755_001:0222c29": "覺故者。此有二義。一以諸賢聖望於下地。皆",
    "T85n2755_001:0223a01": "亦無等。然其未必上齊佛果故。須明等以顯",
    "T85n2755_001:0223a02": "上齊。二明佛無等。則謂餘佛亦非此等故。顯",
    "T85n2755_001:0223a03": "佛佛齊等無有勝劣故。云無等等也。餘義如",
    "T85n2755_001:0223a04": "論應知。二加所為中以佛力開者。令承佛力",
    "T85n2755_001:0223a05": "除眾。謂佛不能說疑。法王無畏藏者。文義蘊",
    "T85n2755_001:0223a06": "積故名為藏。文義稱理。無能破者故名無畏。",
    "T85n2755_001:0223a07": "此藏唯佛自在之處故云法王。此上總顯下",
    "T85n2755_001:0223a08": "二句別辨中。說諸所行者是字藏。成就諸地",
    "T85n2755_001:0223a09": "義差別者是義藏。成就下明說法利益。有三",
    "T85n2755_001:0223a10": "時益　承諸佛神力下一頌明聞時益。謂以法",
    "T85n2755_001:0223a11": "勝故。聞時即得諸佛加護離諸魔事。上半加",
    "T85n2755_001:0223a12": "故能聞。能聞決定故云無能壞者。下半聞故",
    "T85n2755_001:0223a13": "已得護上。解脫月云。佛所護念事。令人易信",
    "T85n2755_001:0223a14": "解。是此義也。漸次下二句明修行時益。謂漸",
    "T85n2755_001:0223a15": "次修行諸地具足。必得成就無上菩提。即上",
    "T85n2755_001:0223a16": "句因圓。下句果滿。",
    "T85n2755_001:0223a17": "自下一頌半明轉生時益。初一頌正明有益。",
    "T85n2755_001:0223a18": "後半簡餘無益。若人堪任聞者。謂有菩薩種",
    "T85n2755_001:0223a19": "姓。曾種此一乘善根者。堪聞此法。能正信受",
    "T85n2755_001:0223a20": "故。雖生在大海龍世界。長壽亦得聞此經。此",
    "T85n2755_001:0223a21": "是惡道難處。長壽者。如說右脇著地未動之",
    "T85n2755_001:0223a22": "間。已逕賢劫千佛出世。更一轉時復逕爾許",
    "T85n2755_001:0223a23": "時。但暫臥息有爾許時。況其一生何可計知。",
    "T85n2755_001:0223a24": "在中不聞佛法故名難處。若是此法器。雖生",
    "T85n2755_001:0223a25": "在彼而亦得聞。為顯法隨機不捨不簡難處",
    "T85n2755_001:0223a26": "故。問。若堪聞此何故生彼。答。由餘宿業故。",
    "T85n2755_001:0223a27": "如龍女聞法等。又以龍宮有經故。問。若生彼",
    "T85n2755_001:0223a28": "得聞。何名難處。答。不聞多故。得聞少故。從",
    "T85n2755_001:0223a29": "多名難。故論經云。決定信無疑者得聞故。此",
    "T85n2755_001:0223b01": "經云。癡疑不得聞故。及劫盡火中者。此言順",
    "T85n2755_001:0223b02": "西國語。若順此應云劫火盡中。此言不足。若",
    "T85n2755_001:0223b03": "具應云劫火盡時在光音中。以頌迮巧略故",
    "T85n2755_001:0223b04": "也。以光音是第二禪免火災。論中言等者。等",
    "T85n2755_001:0223b05": "取三禪免水。四禪免風。此並是善道長壽無",
    "T85n2755_001:0223b06": "難處。問。通論色界俱是難處。何故不言初禪",
    "T85n2755_001:0223b07": "直舉二禪等耶。答。以彼初禪有覺觀故。難輕",
    "T85n2755_001:0223b08": "不舉。問。若此色界俱是難處。何故梵網等經",
    "T85n2755_001:0223b09": "有彼處說。答。此據聖境故。有說法令彼法器",
    "T85n2755_001:0223b10": "眾生亦得問經。如此所說。若就實報則成難",
    "T85n2755_001:0223b11": "攝。又從多以為難攝。問。無色亦難。何故不",
    "T85n2755_001:0223b12": "說彼。答。菩薩不生無色天故。又釋理實亦聞。",
    "T85n2755_001:0223b13": "但隨相彼無形色絕聽受故。不彰聞也。下二",
    "T85n2755_001:0223b14": "句簡非利益。謂雖生在人中無難之處。然無",
    "T85n2755_001:0223b15": "惠無信。終不能得聞。問。人中不聞。何不難",
    "T85n2755_001:0223b16": "攝。答。亦從多故。由疑故不信。不信故不受",
    "T85n2755_001:0223b17": "也。由癡故不解。不解故輕棄也。自有受而不",
    "T85n2755_001:0223b18": "解。解而不受。是故要須智信。翻此癡疑故",
    "T85n2755_001:0223b19": "得聞也。",
    "T85n2755_001:0223b20": "是故下二頌教說中。初一頌教依三漸。次說",
    "T85n2755_001:0223b21": "後一舉二利勸說。前中諸地智道者。此是觀",
    "T85n2755_001:0223b22": "漸。次謂加行智推求名觀通生入證故云是",
    "T85n2755_001:0223b23": "諸地智之道。世論云。若觀若依止能生諸地",
    "T85n2755_001:0223b24": "智。此釋觀中漸次之義。謂觀者意言觀察。依",
    "T85n2755_001:0223b25": "此增上力生諸地證智故。云若依止能生等。",
    "T85n2755_001:0223b26": "二入勢力觀法者。是證漸次。謂正體智正證",
    "T85n2755_001:0223b27": "真如。此智能斷惑證理。依起後得。具此三",
    "T85n2755_001:0223b28": "力故名漸次也。次第而修行者。是論中漸次",
    "T85n2755_001:0223b29": "也。得至於餘地者。是論中上句展轉也。各得",
    "T85n2755_001:0223c01": "下二句明修行漸次。是後得智更重觀前所",
    "T85n2755_001:0223c02": "證。及聞受上地進修之法。成自利行故云得",
    "T85n2755_001:0223c03": "利益。又為他宣說等故。利一切世間故。論",
    "T85n2755_001:0223c04": "云。此行種種異行境界境界者分齊也。此三",
    "T85n2755_001:0223c05": "次第成故云漸次。又此三中一一各有漸次",
    "T85n2755_001:0223c06": "故亦名也。又此三隣接漸次故。云願說勿令",
    "T85n2755_001:0223c07": "斷也　第二許說分齊中有二。先長行序許",
    "T85n2755_001:0223c08": "說之意。後偈頌顯所說分齊。前中觀察等明",
    "T85n2755_001:0223c09": "其說相。欲令等明其說意。前中論云。何故",
    "T85n2755_001:0223c10": "觀察十方示無我慢無偏心故者。有別有通。",
    "T85n2755_001:0223c11": "別中二。一觀十方佛欲承力而說故。云示無",
    "T85n2755_001:0223c12": "我慢。二察十方機欲令同入地。云示無偏心。",
    "T85n2755_001:0223c13": "二通中有二。初約承力。二約授說。初中何故",
    "T85n2755_001:0223c14": "觀十方佛者。欲承其力故示無慢。隨觀一佛",
    "T85n2755_001:0223c15": "承力便是。何假十方示無偏心。二約授說中。",
    "T85n2755_001:0223c16": "何故觀方以示現說相故。謂前已三位五請",
    "T85n2755_001:0223c17": "備盡慇懃。今若不說即成我慢。是故觀方示",
    "T85n2755_001:0223c18": "說令眾咸知顯已無慢。若爾觀察一眾足示",
    "T85n2755_001:0223c19": "說相。何須具觀十方眾邪示無偏心故。又觀",
    "T85n2755_001:0223c20": "察有二。一內心照察故。二舉自眄視故。二明",
    "T85n2755_001:0223c21": "說意中。增益信敬者。前金剛薩酬解脫月初",
    "T85n2755_001:0223c22": "請之時已令眾悅。今更使明故云益增也。信",
    "T85n2755_001:0223c23": "敬者有四義故。一金剛藏示已能說去眾何",
    "T85n2755_001:0223c24": "因之疑故令信敬。二明此剛藏不畏大眾不",
    "T85n2755_001:0223c25": "堪聞拂眾何緣之疑故亦令信。三顯義大之",
    "T85n2755_001:0223c26": "法深妙出言令眾知深故生信敬。四許宣說",
    "T85n2755_001:0223c27": "大令彼眾人得聞在今故云敬信也。",
    "T85n2755_001:0223c28": "頌中有十三頌半分二。初七頌半明義大。後",
    "T85n2755_001:0223c29": "六頌明說大。此二大義略作四門。一定名。二",
    "T85n2755_001:0224a01": "辨相。三明可說不可說。四釋文。初中所詮故",
    "T85n2755_001:0224a02": "所以故名之為義。深故廣故名之為大。謂義",
    "T85n2755_001:0224a03": "即大故名為義大。表義故顯境故名之為說。",
    "T85n2755_001:0224a04": "因於此說得彼義故。教從所詮亦名為大。此",
    "T85n2755_001:0224a05": "則大之說故名為說大　二辨相者。此十地",
    "T85n2755_001:0224a06": "中宗要有六。一所依果海如太虛空。二地智",
    "T85n2755_001:0224a07": "所詮十重法界如空中所盡之處。三根本地",
    "T85n2755_001:0224a08": "智能證法界如能依盡相。四諸地後得隨事",
    "T85n2755_001:0224a09": "起行悲智不住等。五諸地加行所起行解為",
    "T85n2755_001:0224a10": "趣地方便。六寄法顯成諸地差別。如第二地",
    "T85n2755_001:0224a11": "中。唯明十善為其正地。三地禪支餘地所寄",
    "T85n2755_001:0224a12": "如是知可。於此六中。前之三門合為義大。後",
    "T85n2755_001:0224a13": "之三門合為說大　三明可說不可說者。先",
    "T85n2755_001:0224a14": "就義大次約說大後辨雙融。義中有三義。一",
    "T85n2755_001:0224a15": "約果海。可以總標令人知有名為可說。不可",
    "T85n2755_001:0224a16": "指斥示人名不可說。二約證處。既此所證離",
    "T85n2755_001:0224a17": "相離名。還云此法不可說聞。以此遣言之言。",
    "T85n2755_001:0224a18": "當彼法故名為可說。有言斯遣故不名可說。",
    "T85n2755_001:0224a19": "三約本智。謂以遮詮令解故名可說。直詮不",
    "T85n2755_001:0224a20": "逮故不可說。攝論云。無分別智離五相。謂熟",
    "T85n2755_001:0224a21": "睡昏醉等。以直詮不到故。約遮詮以示彼法。",
    "T85n2755_001:0224a22": "二就法二說大中亦三。約後得智隨事行相",
    "T85n2755_001:0224a23": "可以言分。是則可說。是出世間故不可說。二",
    "T85n2755_001:0224a24": "約加行智。謂是意言觀故。是則可說。觀中",
    "T85n2755_001:0224a25": "行相言不至故名不可說。又諸法自相皆不",
    "T85n2755_001:0224a26": "可說法。諸共相皆是可說。此一門通一切法",
    "T85n2755_001:0224a27": "准之。三約所寄法可以寄。此表示令人解十",
    "T85n2755_001:0224a28": "地故名為可說。不可以此即為十地名不可",
    "T85n2755_001:0224a29": "說。三就雙融中。此上六中各說即無說無說",
    "T85n2755_001:0224b01": "即說無二俱融准思可見。又果海離緣故不",
    "T85n2755_001:0224b02": "可說。所證就緣是則可說。二所證非修故不",
    "T85n2755_001:0224b03": "可說。能證修起是則可說。三正證離相故不",
    "T85n2755_001:0224b04": "可說。後得帶相是則可說。四後得無分別故",
    "T85n2755_001:0224b05": "不可說。加行有意言故是則可說。五加行觀",
    "T85n2755_001:0224b06": "無分別故不可說。寄法表地是則可說。此上",
    "T85n2755_001:0224b07": "不可說皆各不異於可說。以真理普遍故。可",
    "T85n2755_001:0224b08": "說不異不可說。以緣修無性故。是故下文雖",
    "T85n2755_001:0224b09": "說一分義亦不少。故論云。如實滿足攝取故",
    "T85n2755_001:0224b10": "意在於此。思之可見　四釋文中。就義大七",
    "T85n2755_001:0224b11": "頌半中分五。初一頌半總顯地微。二有二頌",
    "T85n2755_001:0224b12": "別顯微相。三有一頌半舉例顯微。四有一頌",
    "T85n2755_001:0224b13": "半寄對彰微。五有一頌引喻辨微。就初中言",
    "T85n2755_001:0224b14": "諸佛聖主道。道者正出十地智。謂道是因義。",
    "T85n2755_001:0224b15": "修行此十地。能到諸佛聖主之處故云道也。",
    "T85n2755_001:0224b16": "論云。此偈依何義說。依智地故。解云。論主",
    "T85n2755_001:0224b17": "何故起此問答。以此頌中所明義理深玄微",
    "T85n2755_001:0224b18": "妙。似是佛果。恐人謬解。謂是佛果非關十地",
    "T85n2755_001:0224b19": "故起此問答。猶恐未悟。更重引彼前後經文。",
    "T85n2755_001:0224b20": "證成地智故。云上來所說等。微妙已下顯地",
    "T85n2755_001:0224b21": "智微妙言。微妙甚難解者。此中微妙是總句。",
    "T85n2755_001:0224b22": "難解者難知故。別中微有六種。一證微。如經",
    "T85n2755_001:0224b23": "聖主道故。二說時微。如經甚難解故。三離念",
    "T85n2755_001:0224b24": "微。如經非思量所得故。此顯自體無念非是",
    "T85n2755_001:0224b25": "意言比觀所得。四依止微。止如如經唯智行",
    "T85n2755_001:0224b26": "處故。此顯既非比智境。是誰能知證智行。故",
    "T85n2755_001:0224b27": "論釋中自證知者。釋智行義。謂內自證故名",
    "T85n2755_001:0224b28": "行。非謂遊故名行。依彼生者。釋行處義。謂",
    "T85n2755_001:0224b29": "此真如是一切依處。復是此智依生之處。是",
    "T85n2755_001:0224c01": "實諦義故名智者。此釋智義。謂內照實義故",
    "T85n2755_001:0224c02": "也。智中開出三智。一善解法者。是加行勝解",
    "T85n2755_001:0224c03": "故。二善寂滅者。是正體智令惑永滅證寂理",
    "T85n2755_001:0224c04": "故。三世間智隨聞明了知者。是後得智。隨",
    "T85n2755_001:0224c05": "聞上地勝進明了無錯謬故。以此三智俱堪",
    "T85n2755_001:0224c06": "趣地得為智者也。五清淨微。如經其性從本",
    "T85n2755_001:0224c07": "來寂然故。言自性離煩惱者。解寂滅義也。非",
    "T85n2755_001:0224c08": "先有深後時離者。解其性從本來義。六功德",
    "T85n2755_001:0224c09": "微。如經無滅故。謂寂用之功無住之德。言無",
    "T85n2755_001:0224c10": "滅者非一往滅。為不捨利弗益眾生故。言無",
    "T85n2755_001:0224c11": "生者。出世間故。如是此智不住涅槃世間中",
    "T85n2755_001:0224c12": "故。又釋於此六中准論。前三是二種微。謂",
    "T85n2755_001:0224c13": "說時證時。非思量等釋成。後三是四種甚微。",
    "T85n2755_001:0224c14": "經中略無第一觀行甚微故唯三耳。",
    "T85n2755_001:0224c15": "自下第二別顯微相中二。初二句明同相。後",
    "T85n2755_001:0224c16": "六句不同相。此二相中略作三門。一定其文。",
    "T85n2755_001:0224c17": "二辯相。三釋文。一定其文者。有人釋云。此既",
    "T85n2755_001:0224c18": "即是性淨方便淨二種涅槃。故知前微。此相",
    "T85n2755_001:0224c19": "總明果法欲說地法。何故明果以辨甚深。果",
    "T85n2755_001:0224c20": "位顯故。舉顯十地甚深之義。因之與果高下",
    "T85n2755_001:0224c21": "無殊。云何相顯然。此雖復隨人高下法體不",
    "T85n2755_001:0224c22": "別。其猶虛空。約尺分異。異即是空地法像。",
    "T85n2755_001:0224c23": "此今明此相。總是地智。論釋云。智相有二種",
    "T85n2755_001:0224c24": "等智。即是地智故不通餘釋。若是智即是因",
    "T85n2755_001:0224c25": "位。如何得有二涅槃邪。釋此是地中所依果",
    "T85n2755_001:0224c26": "分如下文云。如因大海有十寶山。因於佛智",
    "T85n2755_001:0224c27": "有十地等。如一一山下悉有大海。一一地內",
    "T85n2755_001:0224c28": "佛果。若約三乘佛果唯在十地後。若就圓教",
    "T85n2755_001:0224c29": "佛果通在一一地中。是故一地攝一切地。問。",
    "T85n2755_001:0225a01": "若爾證得一地已得佛果。何須說十。答。引漸",
    "T85n2755_001:0225a02": "機故。是故十地多就三乘差別位說。問。若就",
    "T85n2755_001:0225a03": "三乘則無果法。答。以三乘十地。就一乘十地",
    "T85n2755_001:0225a04": "說故有斯趣　釋文中同相內言從本已來空",
    "T85n2755_001:0225a05": "者。此總明同相。論中先釋相後釋同。前中云",
    "T85n2755_001:0225a06": "何相者。問。意云色等法空皆名同相。今言相",
    "T85n2755_001:0225a07": "者是何等相。答。彼智相故者。今此所說是地",
    "T85n2755_001:0225a08": "智相。引頌中自體空。是智自空故。非餘色",
    "T85n2755_001:0225a09": "等諸法空相。又此是體相非是標相。下釋同",
    "T85n2755_001:0225a10": "中云何同相者。問。意既唯局在智相。云何名",
    "T85n2755_001:0225a11": "同。答。中一切諸法如說自體空者。以此真空",
    "T85n2755_001:0225a12": "通一切法故名同也。言滅除諸苦惱者。此別",
    "T85n2755_001:0225a13": "顯同相。苦惱者惡取空故。惡取空者。空亂意",
    "T85n2755_001:0225a14": "故。依寶性論。空亂意有三種過。彼論云。起",
    "T85n2755_001:0225a15": "如是心實有法斷滅後時得涅槃。又復有人",
    "T85n2755_001:0225a16": "以空為有物我應得空。又生如是心離色等",
    "T85n2755_001:0225a17": "法。別更有空我應修行令得彼空。解云。今此",
    "T85n2755_001:0225a18": "經中本來空者。離此三種亂意苦惱故云滅",
    "T85n2755_001:0225a19": "除也。論經名有不二不盡者。言別意同。言不",
    "T85n2755_001:0225a20": "盡者離滅色故。不二者離色外故。有者離以",
    "T85n2755_001:0225a21": "空為有故。此義云何。以若妄謂空為有物則",
    "T85n2755_001:0225a22": "令真空於此不有。若真空有情有則無。是故",
    "T85n2755_001:0225a23": "理有治情有也。彼論約色等簡此論。就地智",
    "T85n2755_001:0225a24": "明空下明不同相中。淨相解脫者。是總顯示。",
    "T85n2755_001:0225a25": "謂對治離染故。別顯中二。先何處解脫者。問。",
    "T85n2755_001:0225a26": "所脫之處諸道即六道也。惑業生者。煩惱是",
    "T85n2755_001:0225a27": "道緣。業是道因。生是道果。六道不出此三",
    "T85n2755_001:0225a28": "故。遠離名解脫也。二云何解脫者。問。解脫",
    "T85n2755_001:0225a29": "體即五句顯能脫之體一平等相。既言遠離",
    "T85n2755_001:0225b01": "諸趣。云何離邪。謂見世間即同涅槃。如是遠",
    "T85n2755_001:0225b02": "離非如二乘。有背向故。故云等同涅槃相也。",
    "T85n2755_001:0225b03": "無中亦無後者。第二斷惑相。論經名非初非",
    "T85n2755_001:0225b04": "中非後。謂於三時皆無斷義方為斷也。釋此",
    "T85n2755_001:0225b05": "文有二門。一約相翻門。二約相續門。初中謂",
    "T85n2755_001:0225b06": "無間道智正斷惑時。為智光起惑後滅邪。為",
    "T85n2755_001:0225b07": "或先滅智後生邪。為同時邪。此三時惑智。各",
    "T85n2755_001:0225b08": "有兩失故不成斷。謂智有自成無漏過。不能",
    "T85n2755_001:0225b09": "滅惑過。煩惱有自滅過。不障聖道過。於三位",
    "T85n2755_001:0225b10": "中思之可知。如燈破闇三時不破。此亦如是。",
    "T85n2755_001:0225b11": "如雜集論第四云。從何而得斷邪。不從過去",
    "T85n2755_001:0225b12": "已滅無故。不從未來未生故。不從現在道不",
    "T85n2755_001:0225b13": "俱故。從諸煩惱麁重而得斷。乃至廣說。經云。",
    "T85n2755_001:0225b14": "毘婆舍那不能破煩惱等。皆是此義故云非",
    "T85n2755_001:0225b15": "初非中非後也。問。唯識論第九中。聖道現前",
    "T85n2755_001:0225b16": "惑種必滅。如秤兩頭低昂時等。若據此說即",
    "T85n2755_001:0225b17": "是同時。如何此中三時俱非。答。麁說可爾。細",
    "T85n2755_001:0225b18": "剋實難。何者若同時者。智自生時惑自滅。時",
    "T85n2755_001:0225b19": "不相由故何成對治。如東家男生西家女死。",
    "T85n2755_001:0225b20": "雖亦同時。然無相由不成對治。問。若爾云何",
    "T85n2755_001:0225b21": "斷。答。即此三時。求斷不得方成斷義。此即不",
    "T85n2755_001:0225b22": "斷斷也。前中後取故者。謂於前中後三時之",
    "T85n2755_001:0225b23": "中取彼非初中後非異三時取彼非也。如於",
    "T85n2755_001:0225b24": "色等處取彼真空非異色別取斷空。此亦如",
    "T85n2755_001:0225b25": "是故不斷義。二約相續門者。謂此地智生滅",
    "T85n2755_001:0225b26": "相續。前中後三。何時定能斷煩惱邪。唯前",
    "T85n2755_001:0225b27": "不能斷。以落謝故。唯後不能斷。以未起故。中",
    "T85n2755_001:0225b28": "亦不能斷。以不住故。是故三時皆無斷義。若",
    "T85n2755_001:0225b29": "爾云何斷。論云。如燈炎非唯初中後前中後",
    "T85n2755_001:0225c01": "取故。此則唯初唯中等不可前中後相續取",
    "T85n2755_001:0225c02": "可有斷義問。既三時單取各不成斷。從此和",
    "T85n2755_001:0225c03": "合豈成斷邪。答。有人解云。三時別取各不成",
    "T85n2755_001:0225c04": "斷。三時相續假說為斷故。云前中後取也。此",
    "T85n2755_001:0225c05": "麁說可爾。細剋不然。以別就三時各不成斷。",
    "T85n2755_001:0225c06": "總此三時豈成斷邪。如一沙無油多沙亦無。",
    "T85n2755_001:0225c07": "今釋此言前中後取者。是簡濫之言。何者人",
    "T85n2755_001:0225c08": "謂此智前中後位各不能斷。則謂同於無聖",
    "T85n2755_001:0225c09": "智處惡取空也。故今簡云此於初上取非初",
    "T85n2755_001:0225c10": "中上取。非中後亦爾。不同無智故非惡取故。",
    "T85n2755_001:0225c11": "云非初非中後前中後取故。問。餘處論說聖",
    "T85n2755_001:0225c12": "道初起則能滅惑。何故此中乃云非初。答。依",
    "T85n2755_001:0225c13": "毘曇。一念有燒始終方盡治結周。然依成實。",
    "T85n2755_001:0225c14": "一念不燒相續方盡治結亦爾。若大乘初教。",
    "T85n2755_001:0225c15": "初念亦斷中後亦。然若依終教。如緣起性三",
    "T85n2755_001:0225c16": "時俱不能斷。即由不作緣起方成故不無斷",
    "T85n2755_001:0225c17": "也。言非言辭所說者。第三觀行相。謂此無分",
    "T85n2755_001:0225c18": "別觀智非同世間言說所及故。又不同小乘",
    "T85n2755_001:0225c19": "從聲得悟故也。言出過三世者。第四轉依相。",
    "T85n2755_001:0225c20": "謂此微智依止真如常住法身。以是究竟轉",
    "T85n2755_001:0225c21": "依故。能依所依俱悉常故。出於三世遷動相",
    "T85n2755_001:0225c22": "也。問。所依本有可得。是常能依修智。豈無生",
    "T85n2755_001:0225c23": "滅。答。初教隨相修智生滅。終教已去智如境",
    "T85n2755_001:0225c24": "故。始覺同本覺故亦非無常。論云。非如無常",
    "T85n2755_001:0225c25": "意識者。簡未轉依時妄念意識是無常。即知",
    "T85n2755_001:0225c26": "轉已去真智是常。此簡能緣也。依止無常因",
    "T85n2755_001:0225c27": "緣法者。簡未轉依時所緣境也。修多羅中決",
    "T85n2755_001:0225c28": "定說者。引經證成境智俱常。如處處大乘經",
    "T85n2755_001:0225c29": "中。皆說佛果常住。又如此經十藏品中信藏",
    "T85n2755_001:0226a01": "之內。信佛智無生滅等。具如彼說。言其相如",
    "T85n2755_001:0226a02": "虛空者。第五解脫相。謂如二乘智雖離惑障。",
    "T85n2755_001:0226a03": "猶有法執故。其解脫猶有障礙。此則不爾。二",
    "T85n2755_001:0226a04": "障及習一切皆盡故。云如虛空無障礙也。又",
    "T85n2755_001:0226a05": "此明自體清淨如虛空無染。又論中重結。此",
    "T85n2755_001:0226a06": "五種中後三何故重言者。以後三種皆對妄",
    "T85n2755_001:0226a07": "顯真故。云如是觀觀等。問。詳此五句初句了",
    "T85n2755_001:0226a08": "世間。即涅槃明離而無離。二明三時無斷惑",
    "T85n2755_001:0226a09": "義。即斷而不斷。乃至其相如空。准此等義",
    "T85n2755_001:0226a10": "與上同相何別。答。舉實無別。但約自體處名",
    "T85n2755_001:0226a11": "同相。約智證入處名不同相。若不同彼同相",
    "T85n2755_001:0226a12": "不得成。此不同相也。是故義說有二法體無",
    "T85n2755_001:0226a13": "別。",
    "T85n2755_001:0226a14": "言諸佛所行處下一頌半。明第三舉例顯微。",
    "T85n2755_001:0226a15": "於中初三句牒前深妙。下三句類顯地微。前",
    "T85n2755_001:0226a16": "中初二句。舉佛所證二種涅槃。於中寂者是",
    "T85n2755_001:0226a17": "同相涅槃。以自性常寂故。滅者是不同相涅",
    "T85n2755_001:0226a18": "槃。以智緣滅故。清淨者顯此二種自性無染。",
    "T85n2755_001:0226a19": "及對治離染故。深者顯此二種甚深微妙故。",
    "T85n2755_001:0226a20": "此二唯是諸佛所證故。名佛所行處也。言說",
    "T85n2755_001:0226a21": "所難及者。正顯此二深妙超言。下三句類顯",
    "T85n2755_001:0226a22": "地法。同彼玄妙故云地行。亦如是言地者境",
    "T85n2755_001:0226a23": "界。觀者謂照境之智。是地正體故。行者智",
    "T85n2755_001:0226a24": "眷屬者。檀等諸度與智同行故。亦如是者同",
    "T85n2755_001:0226a25": "二涅槃之深妙故說之。猶尚難者。顯教尚難",
    "T85n2755_001:0226a26": "言。何況以示人者。況義深玄何容可示。論",
    "T85n2755_001:0226a27": "云何故不但說無言等者。徵文顯意。謂何不",
    "T85n2755_001:0226a28": "一向說無言。乃云言說所難及顯示。依言以",
    "T85n2755_001:0226a29": "求解故。不說無言也。",
    "T85n2755_001:0226b01": "諸佛之智慧下下一頌半。第四寄對彰微。以",
    "T85n2755_001:0226b02": "此地智是諸佛境故。名佛之智。離諸心數者。",
    "T85n2755_001:0226b03": "此智不同思慧境故。離心道者。不同報生識",
    "T85n2755_001:0226b04": "智。彼二可說。此智非彼境故云不可說也。言",
    "T85n2755_001:0226b05": "不可得思議者。以非耳識所知。非意識思量",
    "T85n2755_001:0226b06": "故。此顯不可聞。言非有陰界入者。如陰界入。",
    "T85n2755_001:0226b07": "有色心根境識等差別　是則可說。證智不爾。",
    "T85n2755_001:0226b08": "無能所平等無分別故。離文字不可說也。是",
    "T85n2755_001:0226b09": "故但可證智內契不可分別。非染識所能了",
    "T85n2755_001:0226b10": "知。以取相名識。不取相名智故非彼境。論",
    "T85n2755_001:0226b11": "云。智者地智。即根本智也。起者以何觀者。以",
    "T85n2755_001:0226b12": "加行觀智起本智故。以何同行者。檀等餘行",
    "T85n2755_001:0226b13": "亦資起故。",
    "T85n2755_001:0226b14": "言如空迹下第五一頌舉喻顯微。上半舉喻。",
    "T85n2755_001:0226b15": "下半顯法。此中喻義略作三門。一對前辨異。",
    "T85n2755_001:0226b16": "謂與前盡空何別。太空喻果海。跡處喻地體。",
    "T85n2755_001:0226b17": "跡相喻地相。鳥足喻言教意。不同者喻地法",
    "T85n2755_001:0226b18": "難說難聞成默不說。今喻地法難說難聞。誡",
    "T85n2755_001:0226b19": "眾捨著許為宣說。二顯義意者。如鳥行空。鳥",
    "T85n2755_001:0226b20": "身過後跡處不可說。相亦不可見。然有鳥行",
    "T85n2755_001:0226b21": "不可言。無非以有鳥行故。令有跡相可取。非",
    "T85n2755_001:0226b22": "以無跡相故。總無鳥行鳥行喻言教。跡相喻",
    "T85n2755_001:0226b23": "地法。尋鳥求跡。跡不可得。尋言求地。地不",
    "T85n2755_001:0226b24": "可得。但約鳥行十步說有十跡。實無十跡之",
    "T85n2755_001:0226b25": "異。約言分十地。實無十地之異相。是故十地",
    "T85n2755_001:0226b26": "如空中十迹。豈有差別。問。如空中鳥已行未",
    "T85n2755_001:0226b27": "行及正行處。俱無有跡。豈可十地言下無所",
    "T85n2755_001:0226b28": "詮義。答。有所行空處故有所詮義。問。鳥足空",
    "T85n2755_001:0226b29": "中不能現跡。言下既不能顯理。何用斯言。答。",
    "T85n2755_001:0226c01": "鳥行沙土如足現跡。鳥行空中足現無跡。小",
    "T85n2755_001:0226c02": "乘言教顯如言義。大乘言教顯離言義。若無",
    "T85n2755_001:0226c03": "鳥行無以得知虛空無跡。故知鳥行能顯無",
    "T85n2755_001:0226c04": "跡。非無能詮所況可知。三釋文者。論中有",
    "T85n2755_001:0226c05": "二。初三句解喻。後三句合法。喻中鳥行跡處",
    "T85n2755_001:0226c06": "是一句。直舉喻體。二不可說。相亦不可見。",
    "T85n2755_001:0226c07": "是第二句顯跡。離相難說難見。謂不可說。其",
    "T85n2755_001:0226c08": "跡數多少不可見。其跡相差別下。釋成何故",
    "T85n2755_001:0226c09": "問也。釋以空無相故。即空之跡亦不可分別",
    "T85n2755_001:0226c10": "也。三非無行跡。是第三句以有鳥行故非無",
    "T85n2755_001:0226c11": "跡。又此三中。初總舉。二離有。三離無。下合",
    "T85n2755_001:0226c12": "中三句次第。合如是鳥跡處。明前初句名等",
    "T85n2755_001:0226c13": "住處。證智攝者。合之以法准法驗。喻應言如",
    "T85n2755_001:0226c14": "是鳥行跡處。虛空所攝。文中存略世名句字",
    "T85n2755_001:0226c15": "身。合鳥行住處證攝合跡處。虛空所攝不可",
    "T85n2755_001:0226c16": "說。聞合第二句明離有難說聞也。下亦釋成",
    "T85n2755_001:0226c17": "非如聲性者。明此地法出言非如音聲之性。",
    "T85n2755_001:0226c18": "是可聞法。又釋明地出言非可如言聲性而",
    "T85n2755_001:0226c19": "執取也。非無地智多句字身者。合第三句顯",
    "T85n2755_001:0226c20": "不無義。非無地智者。有所詮離相之法。非無",
    "T85n2755_001:0226c21": "名句字者。有能詮之教。何故言有教。擬欲",
    "T85n2755_001:0226c22": "宣說故。何故言地。離相不令如言而取故。云",
    "T85n2755_001:0226c23": "何故我復說。此汝等不應隨聲取義。此是論",
    "T85n2755_001:0226c24": "主義。作金剛藏語誡眾離著。五過中前二違",
    "T85n2755_001:0226c25": "行過。次二違人過。後一違法過。謂如言之",
    "T85n2755_001:0226c26": "義。都無所有。而謂實有故不正信。二不能勵",
    "T85n2755_001:0226c27": "心捨相求實名退勇猛。三法實不然。為他宣",
    "T85n2755_001:0226c28": "說云法正爾故云誑他。四言是佛說故云謗",
    "T85n2755_001:0226c29": "佛。又佛意正在離言之義。而謂佛智緣所執",
    "T85n2755_001:0227a01": "相故亦謗也。五謂法淺薄同於世間稱言之",
    "T85n2755_001:0227a02": "事故云輕法。又佛教指示離言義。令諸眾生",
    "T85n2755_001:0227a03": "越凡成聖。今取如言。只是世語。不能令人超",
    "T85n2755_001:0227a04": "凡得聖故。輕法之過實為重也。釋義大竟。",
    "T85n2755_001:0227a05": "自下第二明其說大。於中六頌分五。初一頌",
    "T85n2755_001:0227a06": "三句明所說分齊。二有三句彰已無過誡眾",
    "T85n2755_001:0227a07": "除失。三有一頌半顯其所說略而非廣。四有",
    "T85n2755_001:0227a08": "一頌勸眾敬聽彰已善說。五有一頌顯已得",
    "T85n2755_001:0227a09": "力為生物信。前中初一句是總言。是事雖為",
    "T85n2755_001:0227a10": "難者。是事謂牒前義大之事。雖者是不定之",
    "T85n2755_001:0227a11": "辭。謂此地法有其二分。果分雖不可說然因",
    "T85n2755_001:0227a12": "分可說故。論經云。我但說一分。謂因分於果",
    "T85n2755_001:0227a13": "為一分故。此二分義諸說不同。有說能詮之",
    "T85n2755_001:0227a14": "教為因分。所詮之義為果分。此說甚疎。有說",
    "T85n2755_001:0227a15": "地前因行為因分。地上證智為果分。此品豈",
    "T85n2755_001:0227a16": "說地前法邪。故知不然若約諸地加行等為",
    "T85n2755_001:0227a17": "因。正證為果。亦少分得。有說十地有二種門。",
    "T85n2755_001:0227a18": "一若約漸增之門名因分。十地是則可說。有",
    "T85n2755_001:0227a19": "分齊故。如月漸增可說差別。二若就圓滿時",
    "T85n2755_001:0227a20": "門名果分。十地是不可說。無分齊故。如月滿",
    "T85n2755_001:0227a21": "時無差別故。此二十地其體無別。但隨分滿",
    "T85n2755_001:0227a22": "假立二分。此亦未然。豈可未至。法雲則歡喜",
    "T85n2755_001:0227a23": "可說。待十圓滿方不可說。若前能起後為因。",
    "T85n2755_001:0227a24": "後依前起為果。亦少分可然。猶非文意。有說",
    "T85n2755_001:0227a25": "十地有二種義。一者教所安立十地法門。在",
    "T85n2755_001:0227a26": "聞者識上似義顯現名為因分。因此表彼離",
    "T85n2755_001:0227a27": "言義故。二者已詮證入十地正行離諸言教",
    "T85n2755_001:0227a28": "所安立相說名果分。由彼因分之所表故。是",
    "T85n2755_001:0227a29": "故因分可說果分不可說。此說少順文意。猶",
    "T85n2755_001:0227b01": "非正當。今釋有兩重。一此十地有二分。一就",
    "T85n2755_001:0227b02": "實十地。唯佛所知佛智所行名為果分。上論",
    "T85n2755_001:0227b03": "云。此智是誰證偈言佛所行故文。上文云。智",
    "T85n2755_001:0227b04": "起佛境界故。又上加分中言不思議佛法。又",
    "T85n2755_001:0227b05": "如鳥跡所依太空為果海等。二隨相十地菩",
    "T85n2755_001:0227b06": "薩所知菩薩所行名為因分。是則果分玄絕。",
    "T85n2755_001:0227b07": "當不可說。因分約機是則可說。此義通一部",
    "T85n2755_001:0227b08": "經中大意。問。若爾喜菩薩證智豈可說邪。答。",
    "T85n2755_001:0227b09": "教說修中滿足修等是也。二云十地有二分。",
    "T85n2755_001:0227b10": "一約妙智。正證智如境故。離相離言故。名果",
    "T85n2755_001:0227b11": "分則不可說。如彼鳥跡同於虛空不可說也。",
    "T85n2755_001:0227b12": "二約方便。寄法顯地差別。如下文初二三地",
    "T85n2755_001:0227b13": "寄同世間。四五六地同二乘等。又寄禪支道",
    "T85n2755_001:0227b14": "品。諸諦緣生以顯地別令眾因。此表解地義",
    "T85n2755_001:0227b15": "故名因分。如空中跡。約鳥說異名為因分。同",
    "T85n2755_001:0227b16": "空無別名為果分。一跡通二故為二分。問。約",
    "T85n2755_001:0227b17": "鳥約空跡皆離相。云何有說有不可說。答。跡",
    "T85n2755_001:0227b18": "雖離相就鳥得說。就鳥得說所說常離也。跡",
    "T85n2755_001:0227b19": "同虛空理不可說。所況地智准此可知。此釋",
    "T85n2755_001:0227b20": "局斯地品故。云雖為難即是一分也。此為總",
    "T85n2755_001:0227b21": "句。下有六句。別顯三大。初一句明因成就",
    "T85n2755_001:0227b22": "大。次有一句明因漸成就大。餘有四句明教",
    "T85n2755_001:0227b23": "說修成就大。釋此三大略作四門。一釋名者。",
    "T85n2755_001:0227b24": "悲願重心為起行。本名因成就。說大之中開",
    "T85n2755_001:0227b25": "出此故。名之為大。二聞思修等次第。能生出",
    "T85n2755_001:0227b26": "世證智故。名因漸成就。三實智證真指陳不",
    "T85n2755_001:0227b27": "到。假言寄顯故名教說修。問。此三俱是說大",
    "T85n2755_001:0227b28": "中出。何故前不名教說。又俱是因分中出。何",
    "T85n2755_001:0227b29": "故後一不名因邪。答。前二生後功能顯故。同",
    "T85n2755_001:0227c01": "得名因。體非玄妙故。不待言簡不稱教說。後",
    "T85n2755_001:0227c02": "一證智玄妙。濫同果分故。以言簡名教說修。",
    "T85n2755_001:0227c03": "二就處以定有二。先約假處寄顯因成。在地",
    "T85n2755_001:0227c04": "前種姓位。以彼種子因成就故。因漸寄在解",
    "T85n2755_001:0227c05": "行位。起聞思等行趣真證故。教說修寄在初",
    "T85n2755_001:0227c06": "地已上智證實故。二約實位。此三俱在地上。",
    "T85n2755_001:0227c07": "但諸地之前加行修中慈悲願等名為因成。聞",
    "T85n2755_001:0227c08": "思修等名為因漸。正證後得名教說修。三就",
    "T85n2755_001:0227c09": "文辨。定者下說分中諸地之內。皆有此三。何",
    "T85n2755_001:0227c10": "者且菩薩因何求此地智。有二所因。一為救",
    "T85n2755_001:0227c11": "眾生。二為求菩提。由上求菩提下救薩埵名",
    "T85n2755_001:0227c12": "為菩薩。故云慈悲願也。二既內有此因欲趣",
    "T85n2755_001:0227c13": "求諸地。有何漸次。謂修學三慧漸入諸地。此",
    "T85n2755_001:0227c14": "二同在加行智中。三加行既終必契真理。前",
    "T85n2755_001:0227c15": "二相麁直陳可得故。不別寄證智地體。不可",
    "T85n2755_001:0227c16": "直示故。寄別法用以顯表示。如二地正地中",
    "T85n2755_001:0227c17": "說十善等。三地正地中說四禪等。四地正地",
    "T85n2755_001:0227c18": "中說道品等。並是如此教說修攝。四釋文中。",
    "T85n2755_001:0227c19": "初句慈悲。是利他行。發願是自利行。釋此二",
    "T85n2755_001:0227c20": "文。如論應知。因漸成就者。如偈漸次具諸地",
    "T85n2755_001:0227c21": "故。謂三慧次第能生世出智。以是彼因故名",
    "T85n2755_001:0227c22": "具諸地也。教說修者有二滿足。修者聞思慧",
    "T85n2755_001:0227c23": "等。但能為彼出世智因不能滿彼。智地要出",
    "T85n2755_001:0227c24": "世淨心方能滿彼故。云智者所能及也。下明",
    "T85n2755_001:0227c25": "觀修。於中如是諸地行者。牒舉地行也。微妙",
    "T85n2755_001:0227c26": "甚難見者。明觀境非餘心所能見也。不可以",
    "T85n2755_001:0227c27": "心知者。不可以染心能知。論云。自心清淨可",
    "T85n2755_001:0227c28": "知。此中滿足修據根本智觀修。約後得智及",
    "T85n2755_001:0227c29": "緣觀內俱不可說。故名教說修也。",
    "T85n2755_001:0228a01": "自下三句。是第二顯已善說誡眾除失。先顯",
    "T85n2755_001:0228a02": "已離二過。一離佛不隨喜故。云當承佛力",
    "T85n2755_001:0228a03": "說也。二離不平等說故。云成聽也。二誡眾",
    "T85n2755_001:0228a04": "令離二失。一於說者不敬。離是過故云汝等",
    "T85n2755_001:0228a05": "當恭敬。二於法見諍。離是過故云共一心聽",
    "T85n2755_001:0228a06": "也。",
    "T85n2755_001:0228a07": "自下一頌半。第三明所說。略而非廣。初二",
    "T85n2755_001:0228a08": "句牒舉地法。是智所通達故云隨順也。以此",
    "T85n2755_001:0228a09": "智入彼諸地相中故。云諸地相入行。論云如",
    "T85n2755_001:0228a10": "行修故者。如加行修而得入如行修滿足者。",
    "T85n2755_001:0228a11": "加行入證契理圓滿故。云如實滿足。攝取入",
    "T85n2755_001:0228a12": "此智入之行無量無邊故。云於無量億劫說",
    "T85n2755_001:0228a13": "之不盡。今但略說者。是要略故云如實也。雖",
    "T85n2755_001:0228a14": "是略說。而具攝廣義故云其義無有餘。",
    "T85n2755_001:0228a15": "自下一頌第四勸眾敬聽彰已善說。一心恭",
    "T85n2755_001:0228a16": "敬待者有二。一身恭敬。如威儀住者釋敬也。",
    "T85n2755_001:0228a17": "堪受說法者釋待也。二心恭敬。謂決意求法",
    "T85n2755_001:0228a18": "故。云如心決定。此釋心敬堪能憶持者釋待",
    "T85n2755_001:0228a19": "也。前則身恭能受。此則心敬能持。今承佛",
    "T85n2755_001:0228a20": "力說者。顯非己力。離增上慢故。下半顯所",
    "T85n2755_001:0228a21": "說。謂以何事者。以大音喝故。云何事者。出",
    "T85n2755_001:0228a22": "因引喻故。依止何事者。依止名字不違義故。",
    "T85n2755_001:0228a23": "示現何事者。示現地義故。又釋大音喝因喻",
    "T85n2755_001:0228a24": "依證成道理說義名不相違。依法爾道理說",
    "T85n2755_001:0228a25": "可知。論中善字者。是善巧之字故有二義。一",
    "T85n2755_001:0228a26": "巧同他者。二詮義周備。如論應知。",
    "T85n2755_001:0228a27": "自下一頌。第五顯已得力令物生信。初二句",
    "T85n2755_001:0228a28": "明雖得廣多諸佛神力聚在我身。後二句然",
    "T85n2755_001:0228a29": "顯已所說如海一渧。所不說者猶如大海。況",
    "T85n2755_001:0228b01": "無佛力從此一渧亦不能說。上來至此請分",
    "T85n2755_001:0228b02": "竟。",
    "T85n2755_001:0228b03": "自下第七明說分作四門。初釋名者。演暢宣",
    "T85n2755_001:0228b04": "陳十地差別故名說分。二來意者。前略請滿",
    "T85n2755_001:0228b05": "剛藏告眾許說一分故。次正說以顯地法。三",
    "T85n2755_001:0228b06": "說意者。前本請分中已說地體。令彼上機悟",
    "T85n2755_001:0228b07": "解玄旨。今辨地相。令中下之流隨相開解故",
    "T85n2755_001:0228b08": "明說也。又前已略示令生正解。今更廣陳令",
    "T85n2755_001:0228b09": "起行修故明說也。四釋文中說十地即為十",
    "T85n2755_001:0228b10": "段。就初地中略作七門。一釋名。二來意。三",
    "T85n2755_001:0228b11": "斷障。四證理。五成行。六得果。七釋文。初釋",
    "T85n2755_001:0228b12": "名者。唯識論第九云。一極喜地。初獲聖性",
    "T85n2755_001:0228b13": "具證二空。能益自他生大喜故。解云。此有三",
    "T85n2755_001:0228b14": "義。一得位。二證理。三成行。皆初獲得故生歡",
    "T85n2755_001:0228b15": "喜也。攝論中唯依第二成行義釋故。無性及",
    "T85n2755_001:0228b16": "世親各第七卷云。由此最初得能成辨自他",
    "T85n2755_001:0228b17": "義利勝功能故。謂如菩薩入現觀時。得能成",
    "T85n2755_001:0228b18": "辨自他義利最勝功能。生極歡喜。非聲聞等",
    "T85n2755_001:0228b19": "入現觀時。唯得成辨自利功能。生如是喜故。",
    "T85n2755_001:0228b20": "不說彼名極喜地。依十住毘婆沙論。唯約證",
    "T85n2755_001:0228b21": "理釋。彼論云。始得法味生大歡喜。依瑜伽七",
    "T85n2755_001:0228b22": "十八。及解深密經第四。同約二義釋。彼云。",
    "T85n2755_001:0228b23": "成就大義。得未曾得出世間心生大歡喜故。",
    "T85n2755_001:0228b24": "解云。大義即是二利行。成出世間心。是得",
    "T85n2755_001:0228b25": "聖位。同十地論成就二行及得聖位。如本分",
    "T85n2755_001:0228b26": "中釋。餘義如下釋名分。辨二次第者。何故最",
    "T85n2755_001:0228b27": "初明此地者。謂先地前加行功力無間發起。",
    "T85n2755_001:0228b28": "本性無漏功能令生現行。初無漏智證見真",
    "T85n2755_001:0228b29": "理。滅惑成行故。先明此三所斷者。唯識論第",
    "T85n2755_001:0228c01": "九斷異生性障。謂二障中分別起者。依彼種",
    "T85n2755_001:0228c02": "立異生性故。二乘見道現在前時。唯斷一種",
    "T85n2755_001:0228c03": "名得聖性。菩薩見道現在前時。具斷二種名",
    "T85n2755_001:0228c04": "得聖性。解云。異生者執異見而生故○異生",
    "T85n2755_001:0228c05": "即舊名凡夫也。性者即是分別二障種上假",
    "T85n2755_001:0228c06": "立不相應法。依彼種上立此性故。即說彼種",
    "T85n2755_001:0228c07": "名異生性障。此即異生之障依主釋。梁論名",
    "T85n2755_001:0228c08": "凡夫性。無明十地論名凡夫我相障。解云。此",
    "T85n2755_001:0228c09": "約二執道名我相故不相違。又此異生性雖",
    "T85n2755_001:0228c10": "依種立。然見道前現行分別。亦此障攝故。唯",
    "T85n2755_001:0228c11": "識云。執著我法愚即是此障。故知通現。問。",
    "T85n2755_001:0228c12": "若分別二障現種為體。如何二愚唯現非種。",
    "T85n2755_001:0228c13": "答。障寬愚狹故不相違。又此異生性。雖通",
    "T85n2755_001:0228c14": "本隨分別現種。然由執著云何引發。故貪瞋",
    "T85n2755_001:0228c15": "等攝屬二執。問。聖位翻凡。何故初地聖性唯",
    "T85n2755_001:0228c16": "依種立。答。以現行間斷故非聖性。問。若爾地",
    "T85n2755_001:0228c17": "前已有無漏法爾智種。何不於彼立為聖性。",
    "T85n2755_001:0228c18": "答。以凡聖二性同時相違過失故。雖有種而",
    "T85n2755_001:0228c19": "非聖性。如滅心定。依種假立微。微心時雖",
    "T85n2755_001:0228c20": "有彼性而非滅定。以有心無心義相違故亦",
    "T85n2755_001:0228c21": "同彼。又釋地前未有彼無漏種故非聖性。法",
    "T85n2755_001:0228c22": "爾種子非所許故。問。既異生性是不相應行",
    "T85n2755_001:0228c23": "攝。聖性翻凡。何不亦立不相應邪。答。依大",
    "T85n2755_001:0228c24": "乘宗。聖性亦是不相應攝。即二十四中非得",
    "T85n2755_001:0228c25": "是也。以宗許此通無漏故。不同小乘不通無",
    "T85n2755_001:0228c26": "漏。又釋異生劣故。別立不相應。聖法力勝",
    "T85n2755_001:0228c27": "故。不別立亦不相違。又唯識云。雖初地所斷",
    "T85n2755_001:0228c28": "實通二障。而異生性障意取所知說。十無明",
    "T85n2755_001:0228c29": "非染污故。無明即是十障品愚。上來且約斷",
    "T85n2755_001:0229a01": "煩惱說。理實初地亦除惡趣諸業果等。是故",
    "T85n2755_001:0229a02": "要說具斷二愚及彼麁重。一執著我法愚。即",
    "T85n2755_001:0229a03": "是異生性障。二惡趣雜染愚。即是惡趣諸業",
    "T85n2755_001:0229a04": "果等。應知愚品總說為愚。解云。顯上二愚非",
    "T85n2755_001:0229a05": "唯無明執我法時。所有愚及俱起法說為初",
    "T85n2755_001:0229a06": "愚。愚品類惡趣業果體雖非愚。愚所發業及",
    "T85n2755_001:0229a07": "所感果總說為愚。彼論又說。利鈍障品俱起",
    "T85n2755_001:0229a08": "以為二愚。即與五見利品俱起同時無明名",
    "T85n2755_001:0229a09": "為初愚。與貪等鈍品俱起名為後愚。言麁重",
    "T85n2755_001:0229a10": "者。彼論二釋論云。彼麁重言顯彼二種。或二",
    "T85n2755_001:0229a11": "所起無堪任性。解云。此初釋麁重。即是二愚",
    "T85n2755_001:0229a12": "種子惡故名麁。沈沒稱重。故知二愚唯約現",
    "T85n2755_001:0229a13": "行。復釋二愚所引。令身心中無堪任性麁梗",
    "T85n2755_001:0229a14": "沈重故名麁重。非現非種。唯此二愚亦通種",
    "T85n2755_001:0229a15": "子。又案此中二愚或分為三。謂惑業報。或",
    "T85n2755_001:0229a16": "分為四。加彼麁重。或分為五。謂或中分二障",
    "T85n2755_001:0229a17": "故。此等並是此中所除。汎論斷義有其三種。",
    "T85n2755_001:0229a18": "一自性斷。謂諸煩惱及相應心心所不善有",
    "T85n2755_001:0229a19": "覆無記諸染污法見修道生惑種永斷。此中",
    "T85n2755_001:0229a20": "心王遍行別境性非染污非可斷法。而煩惱",
    "T85n2755_001:0229a21": "俱名相應。得斷煩惱故說名斷。二種縛斷。謂",
    "T85n2755_001:0229a22": "有漏善無覆無記通色心等非正違道性非可",
    "T85n2755_001:0229a23": "斷。由斷六識緣彼煩惱故說為斷。三不生斷。",
    "T85n2755_001:0229a24": "謂此見道斷見惑已捨外道方所依身無。即",
    "T85n2755_001:0229a25": "無想定及無想報並永不生。又招三惡道總",
    "T85n2755_001:0229a26": "報惡業。皆非擇滅。亦名不生。三惡道報無根",
    "T85n2755_001:0229a27": "二根。欝單越等亦皆不生畜生餓鬼別報。善",
    "T85n2755_001:0229a28": "業所依果無亦不生也。此上且約初教說之。",
    "T85n2755_001:0229a29": "若約終教。初地亦捨三界分段及惑業苦也。",
    "T85n2755_001:0229b01": "地上唯斷彼所知障及變易報。其煩惱障地",
    "T85n2755_001:0229b02": "前漸伏。初地斷盡。所知障地前亦伏。初地斷",
    "T85n2755_001:0229b03": "一分。餘在諸地各斷一分。佛地方盡。此如梁",
    "T85n2755_001:0229b04": "論及寶性等論說。四所證者。謂法界真如",
    "T85n2755_001:0229b05": "遍行之義。唯識論云。遍行真如。謂此真如二",
    "T85n2755_001:0229b06": "空所顯。無有一法而不在故。解云。行謂有為",
    "T85n2755_001:0229b07": "諸行。我法二空所顯真如。遍於一切有為諸",
    "T85n2755_001:0229b08": "行故名遍行。梁攝論中名為遍滿。遍滿一切",
    "T85n2755_001:0229b09": "有為行故。世親攝論第七云。無有少法非無",
    "T85n2755_001:0229b10": "我故名遍行。無性攝論第七亦云。無有少法",
    "T85n2755_001:0229b11": "非是空故名為遍行。理實二空通餘九地。以",
    "T85n2755_001:0229b12": "初位創證故以為名。五所成行者。略有四種。",
    "T85n2755_001:0229b13": "一約增勝修成施行。二約所成起十六願。三",
    "T85n2755_001:0229b14": "約修成。謂信等十行。四約實行。謂十度等",
    "T85n2755_001:0229b15": "行。無不皆修餘所修行。釋文自顯。六所得果",
    "T85n2755_001:0229b16": "者。略有四種。一得當地滿時調柔等四果如",
    "T85n2755_001:0229b17": "下應知。二得檀行所成大財等果。三依攝論",
    "T85n2755_001:0229b18": "通達障空義得一切障滅果。四通論得唯識",
    "T85n2755_001:0229b19": "三性三無性理智。及奢摩他毘鉢舍那等果。",
    "T85n2755_001:0229b20": "餘如文說。七釋文者。就此地中文別有二。初",
    "T85n2755_001:0229b21": "長行後偈頌。前中有四。一始住地分。二地釋",
    "T85n2755_001:0229b22": "名分。三安住地分。四校量勝分。就初分中論",
    "T85n2755_001:0229b23": "分為四。一依何身者。謂厚集善根為所依身。",
    "T85n2755_001:0229b24": "二為何義者。為求佛果。三以何因者。以大悲",
    "T85n2755_001:0229b25": "為因。四有何相者。過凡得聖為相。此四各",
    "T85n2755_001:0229b26": "有十門。別辨名為創住菩薩初地。又此四義。",
    "T85n2755_001:0229b27": "與瑜伽四十八住品中極喜住內菩薩發心有",
    "T85n2755_001:0229b28": "其四相。文同語少別。會意可知。彼云。一何",
    "T85n2755_001:0229b29": "相菩薩發心。二發心何所緣慮。三發心何狀",
    "T85n2755_001:0229c01": "何相。四發心有何勝利。彼論依此經文作彼",
    "T85n2755_001:0229c02": "略釋不具。初依何身中有三。初結前總告。二",
    "T85n2755_001:0229c03": "正顯行相。三如是眾生下結行入位。正顯行",
    "T85n2755_001:0229c04": "中初句是總。謂一大僧祇積集勝善故名厚",
    "T85n2755_001:0229c05": "集。若有眾生者。是此初入地眾生。非是地",
    "T85n2755_001:0229c06": "前。有人制此十句。屬地前發心方。入初地者",
    "T85n2755_001:0229c07": "此不順文。豈可地前屬初地攝。以此文說初",
    "T85n2755_001:0229c08": "地不說地前故。應知此是初住地處說。此所",
    "T85n2755_001:0229c09": "依善根行相別辨中。此集有九種。一行集。善",
    "T85n2755_001:0229c10": "作眷屬持戒者。以慧為主。戒隨助伴故云眷",
    "T85n2755_001:0229c11": "屬。如經修諸善行故。謂三聚非一故云諸善",
    "T85n2755_001:0229c12": "行也。二定集。謂定助智道名為善作眷屬三",
    "T85n2755_001:0229c13": "昧。如經善集助道法故。三親近集。謂親近",
    "T85n2755_001:0229c14": "諸佛供養恭敬習聞慧智。如經供養諸佛故。",
    "T85n2755_001:0229c15": "四聚集。謂思慧智善能思量積集諸度故云",
    "T85n2755_001:0229c16": "聚也。如經集諸清白法故。謂六度治垢故云",
    "T85n2755_001:0229c17": "清白也。五護集。謂修慧之行上順善友故為",
    "T85n2755_001:0229c18": "攝護。出世真證修能趣入故名修行實證。行",
    "T85n2755_001:0229c19": "實證故。為彼善友教授攝護故。云善知識所",
    "T85n2755_001:0229c20": "護。六廣集。謂廣於一切眾生。以慇至深心作",
    "T85n2755_001:0229c21": "利益故。七信心集。謂決定信樂求大法故。八",
    "T85n2755_001:0229c22": "現集。謂隨所集善多向益生故云心多向慈",
    "T85n2755_001:0229c23": "悲。於中慈念依苦苦壞苦者。以慈行麁故。悲",
    "T85n2755_001:0229c24": "依行苦者。明是細故。問。上文云。慈與樂悲",
    "T85n2755_001:0229c25": "拔苦。何故與此不同邪。答。此二有通有別。",
    "T85n2755_001:0229c26": "別如前辨。通論俱有與樂。如三地中慈有廣",
    "T85n2755_001:0229c27": "大無量者與樂。謂廣與欲界樂大與色界同。",
    "T85n2755_001:0229c28": "喜樂無量與色界不同。喜樂悲喜捨亦爾。故",
    "T85n2755_001:0229c29": "知。同與樂也。又如三地為苦眾生入慈悲。故",
    "T85n2755_001:0230a01": "知同拔苦也。此文亦是故知同也。九求集。謂",
    "T85n2755_001:0230a02": "與眾生求一切智智故。云好求佛智慧。依論",
    "T85n2755_001:0230a03": "經此句攝在第七信集中。別有第六淨心集。",
    "T85n2755_001:0230a04": "謂出世真證心無垢染故。云善清淨心故。又",
    "T85n2755_001:0230a05": "此九中初五護煩惱行。謂一戒學。二定學。餘",
    "T85n2755_001:0230a06": "三慧學。即聞思修三慧。依論有四。加淨心集",
    "T85n2755_001:0230a07": "出世智故。後四護二乘行。於中初二護二乘",
    "T85n2755_001:0230a08": "心。謂廣護狹心信護小心。後二護二乘行。謂",
    "T85n2755_001:0230a09": "慈護狹行求護小行。又此十中初一總相。謂",
    "T85n2755_001:0230a10": "統括諸行成一厚集故。餘九皆是集中開出",
    "T85n2755_001:0230a11": "故是別相。九中皆有集義是同相。或定等別",
    "T85n2755_001:0230a12": "名為異相。成壞同前可知。依此諸集集成之",
    "T85n2755_001:0230a13": "身。乃能發此真證之心。住於初地故。此諸集",
    "T85n2755_001:0230a14": "總在地中。初分所攝故。云如是眾生乃能發",
    "T85n2755_001:0230a15": "阿耨等心。此心即是本分中願善決定。彼文",
    "T85n2755_001:0230a16": "指此也　第二為何義生如是心者。如經為",
    "T85n2755_001:0230a17": "得一切種智故。此顯佛無上智。具知斷證修",
    "T85n2755_001:0230a18": "究竟滿故。此為總句。佛智業用利益眾生差",
    "T85n2755_001:0230a19": "別有九。為求彼故生如是心。一力佛智能作",
    "T85n2755_001:0230a20": "同記業。此是如來處非處智隨諸眾生。同因",
    "T85n2755_001:0230a21": "果等義悉能記莂。此義廣如餘修羅多說。故",
    "T85n2755_001:0230a22": "云為得十力故。二無畏佛智能作破邪業。以",
    "T85n2755_001:0230a23": "四無畏破外道說故。云為得大無畏故。三平",
    "T85n2755_001:0230a24": "等佛智能作教授業。謂得二空具足。佛法轉",
    "T85n2755_001:0230a25": "教眾生令同證入故。云為得具足佛法故。四",
    "T85n2755_001:0230a26": "救佛智能作救濟業。謂以四攝巧化眾生故。",
    "T85n2755_001:0230a27": "云為救一切世間故。五淨佛智能作救攝因",
    "T85n2755_001:0230a28": "業。以大慈悲為救生因故。云為淨大慈悲心",
    "T85n2755_001:0230a29": "故。六無餘智佛智能作普觀之業。謂常以佛",
    "T85n2755_001:0230b01": "眼普觀十方世間眾生無不窮盡故。云無向",
    "T85n2755_001:0230b02": "十方無餘無礙智故。七無染佛智能作嚴土",
    "T85n2755_001:0230b03": "攝生為業。謂莊嚴一切世界令無障礙無有",
    "T85n2755_001:0230b04": "雜染。不待功力以土應機令生信入法故。云",
    "T85n2755_001:0230b05": "為淨一切佛國令無餘故。論中智心無礙者。",
    "T85n2755_001:0230b06": "智無礙顯前無障心。無礙顯前無染。又初慧",
    "T85n2755_001:0230b07": "解脫。後是心解脫故也。八覺佛智能於一念",
    "T85n2755_001:0230b08": "頓覺三世眾生心數。以為業用故。云為於一",
    "T85n2755_001:0230b09": "念中知三世事故。九轉法輪佛智於諸眾生",
    "T85n2755_001:0230b10": "能令解脫善巧為業故。云為自在轉乃至佛",
    "T85n2755_001:0230b11": "神力故。生如是心者。即是前發阿耨菩提心",
    "T85n2755_001:0230b12": "也。論云。何故唯言生心不言生智為一問也。",
    "T85n2755_001:0230b13": "及餘心數法。謂念定等為二問也。理實此時",
    "T85n2755_001:0230b14": "諸德皆生何獨心邪。釋云。心是總主。舉此即",
    "T85n2755_001:0230b15": "攝智等心故。云心中即攝知斷證修答初問",
    "T85n2755_001:0230b16": "也。亦攝一切助道法者答後問也　第三以",
    "T85n2755_001:0230b17": "何因生如是菩提心者。如經是心以大悲為",
    "T85n2755_001:0230b18": "首故。前說為何義中顯所求果。今此以因何",
    "T85n2755_001:0230b19": "顯能成因。謂以何因求大菩提。以大悲為首。",
    "T85n2755_001:0230b20": "濟眾生故。求此菩提非為自安。何以故。若非",
    "T85n2755_001:0230b21": "如是大菩提法。無以究竟救眾生故。是故諸",
    "T85n2755_001:0230b22": "行大悲為首。此悲大有九種。一增上大。緣微",
    "T85n2755_001:0230b23": "細苦生增上智故。云智慧增上。論釋智與慧",
    "T85n2755_001:0230b24": "二差別者。然此智慧有通有別。通而言之所",
    "T85n2755_001:0230b25": "知無別。開別有二門。一智知俗諦慧照真諦。",
    "T85n2755_001:0230b26": "如十度中第六名慧。以照理故。第十名智。以",
    "T85n2755_001:0230b27": "鑒事故。二智能決斷因果逆順染淨差別。慧",
    "T85n2755_001:0230b28": "能照達諸法假實體性有無。此中約後義辨。",
    "T85n2755_001:0230b29": "又觀眾生十二緣起。前能起後。皆名為因。後",
    "T85n2755_001:0230c01": "依前起。悉名為果。逆順觀之有染有淨。染逆",
    "T85n2755_001:0230c02": "順者。無明緣行乃至老死。是名順觀。何緣老",
    "T85n2755_001:0230c03": "死。謂由生故乃至無明。是名逆觀。淨順逆",
    "T85n2755_001:0230c04": "者。無明滅故行滅乃至老死。是名順觀。何緣",
    "T85n2755_001:0230c05": "老死滅。由生滅故乃至無明。是名逆觀。是觀",
    "T85n2755_001:0230c06": "名智決斷義故。觀一切法。但名無實名自相",
    "T85n2755_001:0230c07": "觀。觀一切法真如一味名同相觀。是觀名慧",
    "T85n2755_001:0230c08": "照察義故。二攝大。謂前既知苦。今以四攝方",
    "T85n2755_001:0230c09": "便善巧救苦眾生故。云方便所攝。三淳至大。",
    "T85n2755_001:0230c10": "淳謂淳厚。至謂至到。慈悲增上故曰淳至。淳",
    "T85n2755_001:0230c11": "至有二。一直心淳至。謂向時發心許盡眾生",
    "T85n2755_001:0230c12": "界作利益。其心一向無改易故。二深心淳至。",
    "T85n2755_001:0230c13": "謂愍苦情殷徹於後際故。云直心深心淳至",
    "T85n2755_001:0230c14": "故。又直心令證理。深心令集善故。起信論",
    "T85n2755_001:0230c15": "云。直心者正念真如法故。深心者樂集一切",
    "T85n2755_001:0230c16": "諸善行故。四無量大。謂攝取如來無量神力",
    "T85n2755_001:0230c17": "化物生信故。云量同佛力故。五決定大。上妙",
    "T85n2755_001:0230c18": "決定信深智勝對治者。決定信知諸佛深智",
    "T85n2755_001:0230c19": "堪授眾生。令成最勝對治之用故。云善決定",
    "T85n2755_001:0230c20": "眾生力佛力故。謂以佛智力授與眾生益其",
    "T85n2755_001:0230c21": "智力故。云眾生力也。六隨順大。謂隨順菩提",
    "T85n2755_001:0230c22": "令得正覺故。云趣向無礙智隨順自然智故。",
    "T85n2755_001:0230c23": "七正受大。謂能領受諸佛大勝教法轉授眾",
    "T85n2755_001:0230c24": "生故。云能受一切佛法以智慧教化故。八最",
    "T85n2755_001:0230c25": "妙大。攝受勝妙平等功德故。云廣大如法界",
    "T85n2755_001:0230c26": "故。九住盡大。謂住是無常愛果之因盡。是",
    "T85n2755_001:0230c27": "涅槃常果之因故。云究竟如虛空盡未來際",
    "T85n2755_001:0230c28": "故　第四明是心生時有何等相者。如經菩",
    "T85n2755_001:0230c29": "薩發如是心。即時過凡夫地者。以此心即是",
    "T85n2755_001:0231a01": "出世間道。此時捨離凡夫性故。又創得聖位",
    "T85n2755_001:0231a02": "過於地前內凡位故。此是總句。過義有九。下",
    "T85n2755_001:0231a03": "別顯之。一入位過。此時初成出世間心。猶如",
    "T85n2755_001:0231a04": "世人初始住胎相似法故。云入菩薩位故。此",
    "T85n2755_001:0231a05": "句約位故。瑜伽住品名入菩薩正性離生。梁",
    "T85n2755_001:0231a06": "攝論第十云。一入菩薩正定位。以入菩薩初",
    "T85n2755_001:0231a07": "無流地故。二家過。以得佛所證法界之分故。",
    "T85n2755_001:0231a08": "云生在佛家。故梁論云。二生在佛家。如諸菩",
    "T85n2755_001:0231a09": "薩生法二家具足尊勝故。解云。前住胎若下",
    "T85n2755_001:0231a10": "賊家不足為過。要在王家受生。方顯其勝故。",
    "T85n2755_001:0231a11": "此句約得法為家。瑜伽住品云。生如來家。三",
    "T85n2755_001:0231a12": "種姓過以大行成立。堪紹佛種故云種姓尊",
    "T85n2755_001:0231a13": "貴。無可譏嫌者。梁論云。以過二乘及世間種",
    "T85n2755_001:0231a14": "姓故。解云。良以二乘亦得生空法界。然彼不",
    "T85n2755_001:0231a15": "能紹佛果位。如雖生王家。然或是王之僕隸",
    "T85n2755_001:0231a16": "等不足為貴故。今要得王之體分繼於王位",
    "T85n2755_001:0231a17": "故。子相似也。四道過。以非有漏故世道不",
    "T85n2755_001:0231a18": "攝。是無漏故出世道攝。故云過一切乃至出",
    "T85n2755_001:0231a19": "世間道故。以雖得大乘在世間未足為勝。如",
    "T85n2755_001:0231a20": "雖是王種若是鬼神之王不足為貴。要是人",
    "T85n2755_001:0231a21": "天之王。方顯道過故。云異道生相法。故梁",
    "T85n2755_001:0231a22": "論云。四已轉一切世間行。決定不作殺生等",
    "T85n2755_001:0231a23": "邪行故。五法體過。謂菩薩正以大悲為體。於",
    "T85n2755_001:0231a24": "所作他事即是已事。以為自身體性相似法",
    "T85n2755_001:0231a25": "故。云住菩薩法中。故瑜伽云。設有問言菩薩",
    "T85n2755_001:0231a26": "以何為體當云何答。應正答言大悲為體。此",
    "T85n2755_001:0231a27": "之謂也。前雖道勝。若己身殘闕未足為勝。故",
    "T85n2755_001:0231a28": "舉大悲顯成自體。六住處過。以不捨世間。是",
    "T85n2755_001:0231a29": "不住涅槃方便不染。是不住世間巧離二邊",
    "T85n2755_001:0231b01": "住。住無住處故云在諸菩薩。數論經名住在",
    "T85n2755_001:0231b02": "菩薩正處故也。如王子諸根備具。若住處下",
    "T85n2755_001:0231b03": "劣亦不足為勝。菩薩雖有大悲。若著二邊亦",
    "T85n2755_001:0231b04": "未為勝。七生業過。以順空聖智等。入三世",
    "T85n2755_001:0231b05": "真如法中。顯無終極無際限相生命相似故。",
    "T85n2755_001:0231b06": "云等入三世等如也。論經名三世真如法中。",
    "T85n2755_001:0231b07": "是故此中如字即是平等法故名真如兩處用",
    "T85n2755_001:0231b08": "之。應知如彼王子雖依正俱勝。若壽命短促",
    "T85n2755_001:0231b09": "不足為勝。八畢定過。佛種不斷顯因畢定。究",
    "T85n2755_001:0231b10": "竟涅槃顯果畢定。成就相似者。如似王子。雖",
    "T85n2755_001:0231b11": "依正命勝。若志氣不立所作不成。不堪紹繼",
    "T85n2755_001:0231b12": "故云如來種中畢定究竟阿耨多羅三藐三菩",
    "T85n2755_001:0231b13": "提故。住如是法等者。牒以總結。謂前四義",
    "T85n2755_001:0231b14": "中。初明內所依身。二辨外所求果。三顯求果",
    "T85n2755_001:0231b15": "所因。此三明發心由致。四正顯所發心相。此",
    "T85n2755_001:0231b16": "即是初住地相故。云住如是法名住菩薩歡",
    "T85n2755_001:0231b17": "喜地。以不動法。不動法故不動法者。釋成",
    "T85n2755_001:0231b18": "住義。謂一證真理不復失故。二乘異道所不",
    "T85n2755_001:0231b19": "動故。已說住義竟。",
    "T85n2755_001:0231b20": "第二釋名分中有三。初十句明多喜。次十明",
    "T85n2755_001:0231b21": "念當得生喜。後十念現得生喜。又釋此三中",
    "T85n2755_001:0231b22": "初一明歎喜差別。後二明喜因差別。又前一",
    "T85n2755_001:0231b23": "正是此地行報之喜。後二明於此地舉緣方",
    "T85n2755_001:0231b24": "喜。又初一對前依何身生喜。以厚集善根得",
    "T85n2755_001:0231b25": "此位故。次對前為何義生喜。以所求佛果定",
    "T85n2755_001:0231b26": "當得故。後對有何相生喜。以現離凡得聖位",
    "T85n2755_001:0231b27": "故。何故以何因中不對辨喜。謂悲心惻愴喜",
    "T85n2755_001:0231b28": "相隱故。初中言多喜者。謂適悅眾多故。論中",
    "T85n2755_001:0231b29": "三種。一心喜者。入觀之心心即適悅故。二體",
    "T85n2755_001:0231c01": "喜者。出觀喜受相應故。三根喜者。由前心體",
    "T85n2755_001:0231c02": "喜故。令所依身色根調暢輕安遍悅故云多",
    "T85n2755_001:0231c03": "喜。此是總句。別有九種。一敬喜。於三寶中",
    "T85n2755_001:0231c04": "得不懷信故云多信故　此如小乘入見道得",
    "T85n2755_001:0231c05": "不壞淨相似故。二愛喜。樂觀離染真如法故",
    "T85n2755_001:0231c06": "云多清淨故。論經名愛念故。上二是心喜。三",
    "T85n2755_001:0231c07": "慶喜。自覺所證校量勝過於地前故云多踊",
    "T85n2755_001:0231c08": "悅　四調柔喜。身心安適遍增益故。五堪受",
    "T85n2755_001:0231c09": "喜。自見至菩提近者知已行立取菩提近故",
    "T85n2755_001:0231c10": "云多堪受故。此與念當得何別。謂念當得念",
    "T85n2755_001:0231c11": "果預喜。今此念因能受故喜上來自行喜。下",
    "T85n2755_001:0231c12": "三明化他喜。六不壞喜。由於自心先已調伏。",
    "T85n2755_001:0231c13": "是故或他論義自解說時。或自論義他解說",
    "T85n2755_001:0231c14": "時。皆心調無諍。離諸擾動故云不好鬪諍。七",
    "T85n2755_001:0231c15": "不惱喜。以心慈悲身口調柔。設見惡人以道",
    "T85n2755_001:0231c16": "漸化不惱他故。云不好惱亂眾生。八不瞋喜。",
    "T85n2755_001:0231c17": "謂見眾生不如說行心乖法也。威儀不正身",
    "T85n2755_001:0231c18": "違道也。見之生愍故忍不嗔故。云不好嗔恨。",
    "T85n2755_001:0231c19": "此前二句不惱懷他。此句能受他惱。又前二",
    "T85n2755_001:0231c20": "不令他惱。此句自不起瞋　第二念當得故",
    "T85n2755_001:0231c21": "生歡喜中。初句總。此中欲明已當得義。何故",
    "T85n2755_001:0231c22": "乃念他佛邪。論釋如佛所得。我亦當得如是",
    "T85n2755_001:0231c23": "念故心生歡喜。此即念他成已也。別有九種。",
    "T85n2755_001:0231c24": "一念佛法者。正是念法。但以總該別。於念佛",
    "T85n2755_001:0231c25": "門開出餘九。是故九種皆名念佛。此是念佛",
    "T85n2755_001:0231c26": "所得之法及所說法。已亦當成故云念佛法",
    "T85n2755_001:0231c27": "故生歡喜心。二念佛菩薩。有人釋云。此念佛",
    "T85n2755_001:0231c28": "過去為菩薩時。我亦同彼故生喜。今解念佛",
    "T85n2755_001:0231c29": "成道。有菩薩眷屬。我亦當有故生歡喜。文",
    "T85n2755_001:0232a01": "意在此。故云念諸菩薩等。三念佛行。此中正",
    "T85n2755_001:0232a02": "是念菩薩行故名念佛行。釋以諸菩薩行佛",
    "T85n2755_001:0232a03": "所行行故行從佛有故。四念佛淨。謂念佛所",
    "T85n2755_001:0232a04": "有諸度離染故。云念波羅蜜清淨故。五念佛",
    "T85n2755_001:0232a05": "勝。謂念佛菩薩勝餘眾故。云念諸菩薩與眾",
    "T85n2755_001:0232a06": "殊勝故。六念佛不退之力故云不壞也。七念",
    "T85n2755_001:0232a07": "佛教化之法。八念佛能廣利益眾生。九念佛",
    "T85n2755_001:0232a08": "所入之門。謂善巧智門也。問。看此十句。唯",
    "T85n2755_001:0232a09": "初一句念佛餘念別事。論主何故總稱念佛。",
    "T85n2755_001:0232a10": "答。此依一乘無盡緣起無礙相成。即一一緣",
    "T85n2755_001:0232a11": "中無不皆攝一切諸緣。論主依此例故。迴九",
    "T85n2755_001:0232a12": "入一俱名念佛。如初句攝九。餘一一句皆亦",
    "T85n2755_001:0232a13": "如是。此即句句之下。悉皆無盡。以此地法",
    "T85n2755_001:0232a14": "是陀羅尼法故。如上舉悉曇章為喻。是此義",
    "T85n2755_001:0232a15": "也。依此例故。上十信為總。乃至十地及佛悉",
    "T85n2755_001:0232a16": "為別。攝別入總。無不在信中具足餘位亦然。",
    "T85n2755_001:0232a17": "是此義也。又此十句。論主更作一翻解釋。論",
    "T85n2755_001:0232a18": "云。於中初二念共者。謂於十中初二念共同",
    "T85n2755_001:0232a19": "是所念今還分為二。謂念佛念佛法故云佛",
    "T85n2755_001:0232a20": "佛法二故。此意欲簡成同相三寶。言念佛菩",
    "T85n2755_001:0232a21": "薩二者。還將念佛簡佛菩薩故為二也。言念",
    "T85n2755_001:0232a22": "諸菩薩故。直舉菩薩以念佛前簡法處已顯",
    "T85n2755_001:0232a23": "故。是故佛中具足三寶。餘七皆是念佛行攝。",
    "T85n2755_001:0232a24": "此行為總。餘下六句顯此行故。言隨所顯彼",
    "T85n2755_001:0232a25": "菩薩行者。謂此六句隨彼所顯菩薩行故。是",
    "T85n2755_001:0232a26": "故得在行中所攝。言以何顯者。如是諸念者。",
    "T85n2755_001:0232a27": "謂前言隨所顯未辨。以何法顯下出能顯行",
    "T85n2755_001:0232a28": "體故。云以如是諸念。應知此中菩薩行有二",
    "T85n2755_001:0232a29": "種。一離染行。二勝進行。六中初句別顯離",
    "T85n2755_001:0232b01": "染行故。云復何顯彼波羅蜜淨顯二。餘五句",
    "T85n2755_001:0232b02": "別顯勝進行故。云云何顯彼菩薩行乃至轉",
    "T85n2755_001:0232b03": "去故。於中初二句勝及不退顯勝轉去。以後",
    "T85n2755_001:0232b04": "地望前皆名轉勝。前地望後趣入不退皆名",
    "T85n2755_001:0232b05": "轉去。後之三句顯其盡去。十地位窮名為盡。",
    "T85n2755_001:0232b06": "上入佛果稱之曰去。三句中初二顯盡。謂法",
    "T85n2755_001:0232b07": "雲地中。能受法雨及能注雨利益群生。後一",
    "T85n2755_001:0232b08": "句受職成佛故云上入佛地。此初念佛行該",
    "T85n2755_001:0232b09": "攝後六目之為總。歸初念佛說以為別故。云",
    "T85n2755_001:0232b10": "亦總亦別也　第三念現得生歡喜中。初總中",
    "T85n2755_001:0232b11": "離世境。論釋離凡夫取著事。此六塵境是世",
    "T85n2755_001:0232b12": "凡所取。又未入初地所取不亡。如論云現前",
    "T85n2755_001:0232b13": "立少物等非入地故。今入出世證真如法。離",
    "T85n2755_001:0232b14": "所取著世間境事故。云我轉離一切世間境",
    "T85n2755_001:0232b15": "界生歡喜心。此轉離有九種。一入轉離。謂入",
    "T85n2755_001:0232b16": "諸佛所行法中故。云入一切佛平等中故。此",
    "T85n2755_001:0232b17": "九種與前八過既少相似。云何取別釋。前中",
    "T85n2755_001:0232b18": "舉此正顯發心之相。此文念此現得生於歡",
    "T85n2755_001:0232b19": "喜。理實初住所得無別。二遠捨地前凡夫位",
    "T85n2755_001:0232b20": "故。三近到出世聖智地故。四斷離分別煩惱",
    "T85n2755_001:0232b21": "惡趣業果故。五堪與眾生作依止故。六自念",
    "T85n2755_001:0232b22": "行成趣佛不遙故云近見。七得生佛諸受用",
    "T85n2755_001:0232b23": "土中淨土是佛分齊境界。八平等轉離。與諸",
    "T85n2755_001:0232b24": "菩薩同證真如入在彼數。九勝報自在故云",
    "T85n2755_001:0232b25": "捨離恐怖。此文有二。初直說後重分別。又此",
    "T85n2755_001:0232b26": "十中。初二句顯所行顯事不相似。此以佛法",
    "T85n2755_001:0232b27": "為所行事。不似凡夫取六塵事。次二句顯自",
    "T85n2755_001:0232b28": "身不相似。謂此以聖慧為身。不似凡地妄識",
    "T85n2755_001:0232b29": "身故。後六句顯六種不相似。一斷轉得出世",
    "T85n2755_001:0232c01": "淨行。不似凡夫習惡道行故云行不相似。二",
    "T85n2755_001:0232c02": "菩薩大悲。依眾生起還為物依。不似凡夫自",
    "T85n2755_001:0232c03": "不濟不能作依故。三菩薩見佛得力助行。不",
    "T85n2755_001:0232c04": "似凡夫非器不得。四菩薩生於淨佛國土。不",
    "T85n2755_001:0232c05": "似凡夫生於五趣故云處不似。五證如正智",
    "T85n2755_001:0232c06": "以資慧。不似凡夫雜業所生。六內心純熟所",
    "T85n2755_001:0232c07": "作無怖畢定成就。不似凡夫帶障恒怖。由此",
    "T85n2755_001:0232c08": "不似故名轉離也。言怖畏者。不愛等者。謂不",
    "T85n2755_001:0232c09": "活等五令心憎惡名為不愛。所畏不定便疑",
    "T85n2755_001:0232c10": "慮所畏定者。即生憂想。此是心法與心俱起",
    "T85n2755_001:0232c11": "故名想應。此是畏體以心畏故。現相捨身故",
    "T85n2755_001:0232c12": "有毛竪等事此　第二重分別怖中二。先徵",
    "T85n2755_001:0232c13": "問標。二章門。一怖二離。後釋前二門。先釋",
    "T85n2755_001:0232c14": "怖章。釋此五怖作六門。一出體有四法。一",
    "T85n2755_001:0232c15": "疑。二慮。慮猶思也。三憂。四想。如前可知。二",
    "T85n2755_001:0232c16": "明說意。所以者何。徵其意。理實初斷除煩惱",
    "T85n2755_001:0232c17": "等障。何故此中乃說離畏。論釋此五怖畏。是",
    "T85n2755_001:0232c18": "初地障故偏在此說。若爾何故唯在釋名處",
    "T85n2755_001:0232c19": "說。論云復說地利益勝故。欲明歡喜利益。與",
    "T85n2755_001:0232c20": "怖畏相反故。此舉之三依三業分別者。論云。",
    "T85n2755_001:0232c21": "第一第二第五依身口意者。此有二義。一別",
    "T85n2755_001:0232c22": "二通。別中不活依身惡名依。口惡名雖發他",
    "T85n2755_001:0232c23": "口以性是口業故。眾畏依意意無智德故生",
    "T85n2755_001:0232c24": "眾畏。二通不活依三業。謂衣不蓋形食不充",
    "T85n2755_001:0232c25": "口苦困來逼。餘二通可知。四五唯依身者。善",
    "T85n2755_001:0232c26": "道可愛捨故生畏。此是死畏。惡道可憎得故",
    "T85n2755_001:0232c27": "生畏。此隨惡道畏捨得在身非餘業故。四建",
    "T85n2755_001:0232c28": "立者。論云。何故但說五怖畏打縛等諸畏。皆",
    "T85n2755_001:0232c29": "五攝故。五出因者。論說二因。一邪智妄取",
    "T85n2755_001:0233a01": "想見愛著故。二善根微少故。初為三畏因邪",
    "T85n2755_001:0233a02": "智是不活因。由邪智計我懼已不活追求資",
    "T85n2755_001:0233a03": "財妄取想。是惡名畏因。以妄想怖取美名遂",
    "T85n2755_001:0233a04": "起。此畏見愛著。是死畏因。由見我故愛著自",
    "T85n2755_001:0233a05": "身懼其死也。此三同是惡法故合為一。善根",
    "T85n2755_001:0233a06": "少。是餘二因。功德善少畏墮惡道。智慧善少",
    "T85n2755_001:0233a07": "畏於大眾。又過去善少今畏大眾。現在善少",
    "T85n2755_001:0233a08": "畏當惡道。此二俱是善少合為一因。六對治",
    "T85n2755_001:0233a09": "者。離此因故怖畏隨盡。並如經可知。釋名分",
    "T85n2755_001:0233a10": "竟　第三安住地分中有三。初總明安住。二",
    "T85n2755_001:0233a11": "所謂下三十句別辨安住。三成就下一句總",
    "T85n2755_001:0233a12": "結安住。初中亦三。初大悲為首。是安住因菩",
    "T85n2755_001:0233a13": "薩所行。皆為眾生悲為行本故云悲首。二於",
    "T85n2755_001:0233a14": "眾生心無嫌恨等。是安住觀。此中有二。一",
    "T85n2755_001:0233a15": "於眾生違惱心不嫌恨者。見非不嫌觸已無",
    "T85n2755_001:0233a16": "恨。此煩惱不能壞故名堅固。二直心者。深悲",
    "T85n2755_001:0233a17": "愍物為求菩提。小乘不能壞故名堅固。此二",
    "T85n2755_001:0233a18": "不壞故云自然淨。三轉復勤修一切善根者。",
    "T85n2755_001:0233a19": "是安住行。如下所說信等善根。一切皆是此",
    "T85n2755_001:0233a20": "地攝總勤修也。此勤修有三。初信心。是行所",
    "T85n2755_001:0233a21": "依。二修行。是依心成行。三迴向。是迴行成",
    "T85n2755_001:0233a22": "德。初十句明信心成。言信心增上者。隨所有",
    "T85n2755_001:0233a23": "事。於中信增上成就。解云。此是總句。隨下",
    "T85n2755_001:0233a24": "別句。所有三寶等境事。於中深信決定名為",
    "T85n2755_001:0233a25": "增上。別中有九種信增上。於中初六始起信",
    "T85n2755_001:0233a26": "心。後三信增成欲。前中初二自行。後四利",
    "T85n2755_001:0233a27": "他。前中初句。上信三寶淨信敬行故云多行",
    "T85n2755_001:0233a28": "淨心。下句於理證信。謂真智開神故云解心",
    "T85n2755_001:0233a29": "清淨。利他四中。初一化他行。謂說已所證授",
    "T85n2755_001:0233b01": "與眾生名信分別。後三化他心。謂慈悲是化",
    "T85n2755_001:0233b02": "心大也。不疲化心常也。後三中初於行離過。",
    "T85n2755_001:0233b03": "謂不染著世是慚愧能也。於慳等下辨慚愧",
    "T85n2755_001:0233b04": "相。舉慳等取餘五蔽故。由深慚愧六蔽不行",
    "T85n2755_001:0233b05": "故云莊嚴。二於人將護。三於法敬順。信心",
    "T85n2755_001:0233b06": "竟。第二修行成就中。論經九句。此中八句。",
    "T85n2755_001:0233b07": "論言十句者。授咸數十為名。初句總集諸善",
    "T85n2755_001:0233b08": "根無休息。無休息故。故是常修也。一切善根",
    "T85n2755_001:0233b09": "是頓修也。別中八內。初七阿含行。後一證入",
    "T85n2755_001:0233b10": "行。前中初二攝法方便。一近善友。略無此",
    "T85n2755_001:0233b11": "句。二愛樂法。謂於直諮直報為問答。說難釋",
    "T85n2755_001:0233b12": "通為論義。分別本文為解釋。於此三時。稱悅",
    "T85n2755_001:0233b13": "適情心生喜故云常愛樂法。次三成三慧。正",
    "T85n2755_001:0233b14": "行於中聞思可知。修於定中不味著故。後二",
    "T85n2755_001:0233b15": "是隨緣離著行。於名於利己得不貪。是知足",
    "T85n2755_001:0233b16": "行也。未得不求是少欲行。未受戒者。有此",
    "T85n2755_001:0233b17": "貪求不得受故。名障菩薩戒也。已受戒者。起",
    "T85n2755_001:0233b18": "此二種令戒退失。上來阿含行言常寶心等",
    "T85n2755_001:0233b19": "者。是證行證行可貴。從喻名寶證行超出念",
    "T85n2755_001:0233b20": "念常現故無厭足。修行竟　第三迴向成就",
    "T85n2755_001:0233b21": "中。論中作四翻釋。一顯意釋。二總別釋。三",
    "T85n2755_001:0233b22": "隨要釋。四就行釋。初中先問以發起。此求一",
    "T85n2755_001:0233b23": "切智等說何等事。何以有此問者。為文中無",
    "T85n2755_001:0233b24": "迴向言故。作此問示現迴向成就者。答以顯",
    "T85n2755_001:0233b25": "示也。以求佛果是迴向義故。二總別解釋。如",
    "T85n2755_001:0233b26": "論應知。三隨要分別者。此中分三。初求何等",
    "T85n2755_001:0233b27": "事。求一切智地故者。此是初句所求果法求",
    "T85n2755_001:0233b28": "猶樂也。二以何觀求觀諸佛力無畏等故。此",
    "T85n2755_001:0233b29": "顯能求觀解。是第二句三云何求。求諸波羅",
    "T85n2755_001:0233c01": "密無著法故。此顯以何行求用諸度。離六蔽",
    "T85n2755_001:0233c02": "等著求此兼攝。後十句總盡。此三求中家者。",
    "T85n2755_001:0233c03": "結一切智地。是所求處故云家。依家者。結能",
    "T85n2755_001:0233c04": "求觀解。謂所觀力無畏等。是一切智中別德",
    "T85n2755_001:0233c05": "故。名依家也。無障求者。結能求行離障蔽",
    "T85n2755_001:0233c06": "故。四就行解釋中。初二句非是此中正所修",
    "T85n2755_001:0233c07": "行故不別釋。此唯解前能求之行。論中云何",
    "T85n2755_001:0233c08": "求等總據。前第三門為此總句。下開別故云",
    "T85n2755_001:0233c09": "差別異求施。二垢中初見乞詐設是語諂也。",
    "T85n2755_001:0233c10": "無心許與是心曲也。對治此如經離諂曲故。",
    "T85n2755_001:0233c11": "此是一向不許。二許而不與有三義。一先許",
    "T85n2755_001:0233c12": "後不與。二許多與少。三許勝與劣。皆是不隨。",
    "T85n2755_001:0233c13": "先言對治。此如經如說能行故。二戒有一垢",
    "T85n2755_001:0233c14": "不護實語有二。一犯戒以違本受時能持之",
    "T85n2755_001:0233c15": "言。二覆藏不露犯。默妄語等對治此故。如",
    "T85n2755_001:0233c16": "經常行實語。菩提資糧論頌云。雖由實語死",
    "T85n2755_001:0233c17": "退失轉輪王。及以諸天王唯應作實語。三忍",
    "T85n2755_001:0233c18": "一垢。佛家正以利他為業。反此惱他即污佛",
    "T85n2755_001:0233c19": "家。對治此如經不污佛家故。四精進一垢。謂",
    "T85n2755_001:0233c20": "於戒生退。此三種一法廣故退。論云。菩薩戒",
    "T85n2755_001:0233c21": "無量二時久故退。論云。劫數長遠。三深細故",
    "T85n2755_001:0233c22": "退。論云。難持難行。以廣故難可具持。時長",
    "T85n2755_001:0233c23": "故難可常持。深細故難可善持。又律儀戒中",
    "T85n2755_001:0233c24": "惡無不離故難持也。餘二聚中。善無不攝生",
    "T85n2755_001:0233c25": "無不度故難行也。由此便生遏墮之心。是此",
    "T85n2755_001:0233c26": "垢也。對治此如經不捨菩薩戒故。由精進策",
    "T85n2755_001:0233c27": "修能行難行故。五定垢二中一事中舉緣名",
    "T85n2755_001:0233c28": "亂心。內情妄取名憶想。又初庶後細。又初",
    "T85n2755_001:0233c29": "不得止故。後不得觀故。對治中不動治亂生",
    "T85n2755_001:0234a01": "薩婆若治憶想。六慧有三垢。一障不住道行。",
    "T85n2755_001:0234a02": "或一向現世間不現涅槃。同凡夫故。或一向",
    "T85n2755_001:0234a03": "現涅槃。不現世間。同一乘故。此無善巧。是般",
    "T85n2755_001:0234a04": "若垢對治如經可知。二障助道行。三障證道",
    "T85n2755_001:0234a05": "行。並可知□□□。如是下總結安住。由此三",
    "T85n2755_001:0234a06": "十句行淨治。此地純熟故名淨法也。論□□",
    "T85n2755_001:0234a07": "□□□□□□□□□□□欲謂怖趣。"
}