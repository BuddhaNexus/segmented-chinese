{
    "T47n1974_001:0354b03": "重刻寶王三昧念佛直指序",
    "T47n1974_001:0354b05": "念佛三昧所以名為寶王者。如摩尼珠。普雨",
    "T47n1974_001:0354b06": "一切諸三昧寶。如轉輪王。普統一切諸三昧",
    "T47n1974_001:0354b07": "王。蓋是至圓至頓之法門也。始自華嚴終至",
    "T47n1974_001:0354b08": "法華。一代時教。無不讚揚此寶王三昧。始",
    "T47n1974_001:0354b09": "自文殊普賢乃至永明楚石。一切菩薩聖祖。",
    "T47n1974_001:0354b10": "無不修證弘通此寶王三昧。而世之昧者。猶",
    "T47n1974_001:0354b11": "以為自性彌陀非即樂邦教主。惟心淨土不",
    "T47n1974_001:0354b12": "在十萬億西。妄認六塵緣影為自心相。全不",
    "T47n1974_001:0354b13": "知十方法界一一無非即心自性也。可不哀",
    "T47n1974_001:0354b14": "哉。元末明初。鄞江有大善知識。厥名妙叶。",
    "T47n1974_001:0354b15": "深憫邪見。述為念佛直指二十二篇。世久失",
    "T47n1974_001:0354b16": "傳。故雲棲老人每欲見之。而不可得。神廟年",
    "T47n1974_001:0354b17": "間。古吳萬融禪伯偶于亂書中得此遺帙。與",
    "T47n1974_001:0354b18": "唐飛錫法師所撰寶王論同為一編。皆雲棲",
    "T47n1974_001:0354b19": "老人所未見也。韓朝集居士。先刻寶王論板",
    "T47n1974_001:0354b20": "置于雲棲。予續刻此直指板留于佛日。客歲",
    "T47n1974_001:0354b21": "幻寓長于。有車[卄/((寮-一)-(日/小)+山)]蕃居士。秉受歸戒。聽講唯",
    "T47n1974_001:0354b22": "識心要及南岳大乘止觀。遂專心修淨土行。",
    "T47n1974_001:0354b23": "今夏禁足九旬。執持名號。因念今時狂妄之",
    "T47n1974_001:0354b24": "徒薄視念佛法門。以大悲心手輯古今淨土",
    "T47n1974_001:0354b25": "法語一冊。名曰念佛須知。分為信解發願修",
    "T47n1974_001:0354b26": "行證驗四門。蓋信願行三乃生西之要筏。而",
    "T47n1974_001:0354b27": "證驗則舉果以勸因也。節錄甫成。適予應祖",
    "T47n1974_001:0354b28": "堂請。重到長于。遂虛心乞予讐較可否。予曰。",
    "T47n1974_001:0354b29": "居士之志則善矣。但淨土法語從古迄今充",
    "T47n1974_001:0354c01": "楹積棟。曷擇其簡切精到者而流通之。不尤",
    "T47n1974_001:0354c02": "易取信乎。以予觀居士命名立科之旨。則叶",
    "T47n1974_001:0354c03": "師直指最為相似。何以言之。彼第一極樂依",
    "T47n1974_001:0354c04": "正。第二斥妄顯真。第三訶謬解。乃至第八",
    "T47n1974_001:0354c05": "示折攝。皆居士所謂信解門也。第九勸修。即",
    "T47n1974_001:0354c06": "居士所謂發願門也。第十勸戒殺。乃至第十",
    "T47n1974_001:0354c07": "八羅顯眾義。皆居士所謂修行門也。第十",
    "T47n1974_001:0354c08": "九一願四義謂戒解行向。是重申以願攝信",
    "T47n1974_001:0354c09": "行也。戒亦是行。解即是信。向仍是願。一",
    "T47n1974_001:0354c10": "願便具四義。四義乃滿一願。明信願行本",
    "T47n1974_001:0354c11": "非條別。願居於中而統前後。厥義彰矣。第",
    "T47n1974_001:0354c12": "二十示滅罪義。第二十一示列祖行。皆居",
    "T47n1974_001:0354c13": "士所謂證驗門也。第二十二正示廻向普勸",
    "T47n1974_001:0354c14": "往生。例同經論有流通分。從始至終。雅合",
    "T47n1974_001:0354c15": "居士之旨若此。居士何不捨己從人樂取於",
    "T47n1974_001:0354c16": "人以為善乎。於是居士踴躍歡喜再拜稽首。",
    "T47n1974_001:0354c17": "而謝曰。某乃知妙叶大師先得我心之所同",
    "T47n1974_001:0354c18": "然。又能發我之所未發也。今得奉此遺編。",
    "T47n1974_001:0354c19": "誓當刊布流通。用薦先人早生淨土。又願普",
    "T47n1974_001:0354c20": "與法界有情。決定信入此門。永不退轉。請",
    "T47n1974_001:0354c21": "更序厥緣。以為同志者告。噫如車居士。亦可",
    "T47n1974_001:0354c22": "謂勇於自利利他者矣。讀是書者。慎勿負此",
    "T47n1974_001:0354c23": "苦心也哉。",
    "T47n1974_001:0354c24": "庚寅冬十有一月之吉古吳蕅益道人智旭",
    "T47n1974_001:0354c25": "識於祖堂幽栖寺之大悲壇右",
    "T47n1974_001:0355a03": "刻寶王三昧念佛直指序",
    "T47n1974_001:0355a05": "蕅益道人智旭著",
    "T47n1974_001:0355a06": "夫念佛三昧名為如來勝異方便。凡聖均收。",
    "T47n1974_001:0355a07": "利鈍悉被。以一念頓歸佛海。可謂至圓至頓",
    "T47n1974_001:0355a08": "第一了義者也。而世之迷義徇名者。見有五",
    "T47n1974_001:0355a09": "逆眾惡十念往生之說。反以為專攝凡劣但",
    "T47n1974_001:0355a10": "化鈍根。可謂昧佛妙旨。謗讟深經矣。予因",
    "T47n1974_001:0355a11": "慨。末世行人多疑多障。難悟難開。于此深妙",
    "T47n1974_001:0355a12": "法門。非著事而忘理。必執理而撥事。著事者",
    "T47n1974_001:0355a13": "猶堪作下品生因。執理者竟淪于惡取空見。",
    "T47n1974_001:0355a14": "蓋至此而直指之道翻成斷滅深坑。非藉金",
    "T47n1974_001:0355a15": "錍。誰扶翳膜。爰有妙叶導師。法紹宗乘。教興",
    "T47n1974_001:0355a16": "蓮社。應永明角虎之記。暢寶王三昧之談。境",
    "T47n1974_001:0355a17": "觀並彰。纖疑悉破。闡惟心之致。依正宛然。示",
    "T47n1974_001:0355a18": "自性之源。感應不忒。俾達者以理融事。而理",
    "T47n1974_001:0355a19": "非事外。愚者亦因事入理。而事挾理功。誠除",
    "T47n1974_001:0355a20": "惑之前茅。生西之左券也。顧二百餘年。幾成",
    "T47n1974_001:0355a21": "廢典。流通機塞。蓮大師尚欲見而未能。而願",
    "T47n1974_001:0355a22": "力不磨。韓居士乃從萬融禪師處遘得之。予",
    "T47n1974_001:0355a23": "既獲借讀。如飫醍醐。悲劫濁之方殷。喜津",
    "T47n1974_001:0355a24": "梁之有在。急謀付梓以廣厥傳。普願見聞隨",
    "T47n1974_001:0355a25": "喜。種樂土之圓因。讀誦思惟。證寶王之法印。",
    "T47n1974_001:0355a26": "轉相曉悟。共脫沈淪。庶不負此希有良緣也",
    "T47n1974_001:0355a27": "已。",
    "T47n1974_001:0355a28": "右序編錄乎淨信堂初集今鈔出冠于篇首",
    "T47n1974_001:0355a29": "也",
    "T47n1974_001:0355b02": "寶王三昧念佛直指總目",
    "T47n1974_001:0355b04": "卷上",
    "T47n1974_001:0355b05": "極樂依正第一",
    "T47n1974_001:0355b06": "斥妄顯真第二",
    "T47n1974_001:0355b07": "訶謬解第三",
    "T47n1974_001:0355b08": "正明心佛觀慧第四",
    "T47n1974_001:0355b09": "道場尊像念佛正觀第五",
    "T47n1974_001:0355b10": "闢斷空邪說第六",
    "T47n1974_001:0355b11": "開示禪佛不二法門第七",
    "T47n1974_001:0355b12": "示諸佛二土折攝法門第八",
    "T47n1974_001:0355b13": "勸修第九",
    "T47n1974_001:0355b14": "卷下",
    "T47n1974_001:0355b15": "勸戒殺第十",
    "T47n1974_001:0355b16": "勸持眾戒第十一",
    "T47n1974_001:0355b17": "勉起精進力第十二",
    "T47n1974_001:0355b18": "正行第十三",
    "T47n1974_001:0355b19": "別明客途所修三昧第十四",
    "T47n1974_001:0355b20": "三昧儀式第十五",
    "T47n1974_001:0355b21": "揚佛下化之力第十六",
    "T47n1974_001:0355b22": "十大礙行第十七",
    "T47n1974_001:0355b23": "羅顯眾義第十八",
    "T47n1974_001:0355b24": "獨示一願四義之門第十九",
    "T47n1974_001:0355b25": "示念佛滅罪義門第二十",
    "T47n1974_001:0355b26": "略示列祖行門第二十一",
    "T47n1974_001:0355b27": "正示廻向普勸往生第二十二",
    "T47n1974_001:0355b28": "附真妄心勝劣圖說",
    "T47n1974_001:0355b29": "附破妄念佛說",
    "T47n1974_001:0355c02": "寶王三昧念佛直指卷上(并序)",
    "T47n1974_001:0355c04": "四明鄞江沙門妙叶集",
    "T47n1974_001:0355c05": "念佛三昧稱為寶王者。蓋於一切三昧之中",
    "T47n1974_001:0355c06": "最上三昧者也。首獨唱於廬山。後遍流於天",
    "T47n1974_001:0355c07": "下。歷代所修往生非一。著文於世。證驗良",
    "T47n1974_001:0355c08": "多。自昔至今富於編簡。若禪若教無不尊崇。",
    "T47n1974_001:0355c09": "是聖是凡悉皆景仰。但末代淺根因藥致病。",
    "T47n1974_001:0355c10": "以極樂淨土不求之於西方。而求之於分別",
    "T47n1974_001:0355c11": "緣影。多流此見。內懷痛傷。嗟彼唐喪其功。雖",
    "T47n1974_001:0355c12": "修無感。乃以淨土諸經及各宗疏鈔。採其奧",
    "T47n1974_001:0355c13": "旨述以成編。雖其言之不文。莫敢裁於胸臆。",
    "T47n1974_001:0355c14": "自為警省敢聞於人。故以寶王三昧念佛直",
    "T47n1974_001:0355c15": "指定其名焉。",
    "T47n1974_001:0355c16": "極樂依正第一",
    "T47n1974_001:0355c17": "原夫無上正遍知覺聖主世尊普應機宜。從",
    "T47n1974_001:0355c18": "兜率宮降神於世。故四十年中說法三百餘",
    "T47n1974_001:0355c19": "會。皆令群有同證真常。乃至末後靈山會上",
    "T47n1974_001:0355c20": "方說法華。俾令眾生開示悟入佛之知見。出",
    "T47n1974_001:0355c21": "世本懷於茲暢矣。然出世度生之道非但釋",
    "T47n1974_001:0355c22": "迦。三世如來莫不咸爾。而於釋迦一代施化",
    "T47n1974_001:0355c23": "法門之中。求其所以機宜相感生佛緣深至",
    "T47n1974_001:0355c24": "簡至易而功高徑捷者。無越求生淨土一法",
    "T47n1974_001:0355c25": "門也蓋念佛法門。首因法藏比丘於無量劫",
    "T47n1974_001:0355c26": "前為大國王。聞世自在王佛說法。遂棄國出",
    "T47n1974_001:0355c27": "家而成比丘。其佛復為廣說二百一十億佛",
    "T47n1974_001:0355c28": "剎莊嚴人天善惡麁妙不同等事。法藏聞已。",
    "T47n1974_001:0355c29": "即於佛前發四十八種大願。願成佛時。國中",
    "T47n1974_001:0356a01": "無有三途三毒八苦八難九惱十纏等一切障",
    "T47n1974_001:0356a02": "礙。生我國者皆住正定。得忍悟心解脫勝智",
    "T47n1974_001:0356a03": "之人。乃至十念得生。若不爾者。不取正覺。",
    "T47n1974_001:0356a04": "其時大地震動。天雨妙花。空樂自鳴。佛與其",
    "T47n1974_001:0356a05": "記。今已得果。成佛十劫。因昔願勝。功德神通",
    "T47n1974_001:0356a06": "光明力無畏等超過十方。佛號阿彌陀。其阿",
    "T47n1974_001:0356a07": "彌陀佛所居之國。從是娑婆世界直西過十",
    "T47n1974_001:0356a08": "萬億國土。名曰極樂。或曰安樂。今見在彼。以",
    "T47n1974_001:0356a09": "昔大願及神通力。而為說法攝取十方世界",
    "T47n1974_001:0356a10": "念佛眾生。眾生生者得不退轉。剎那尚莫勝",
    "T47n1974_001:0356a11": "數。何況歷劫度脫。其生彼者有何限極。微塵",
    "T47n1974_001:0356a12": "恒沙所不能俞。其佛國土莊嚴勝妙超過十",
    "T47n1974_001:0356a13": "方。有諸寶池。隨其大小皆七寶成。或有大池。",
    "T47n1974_001:0356a14": "其量盈廣。正住其中。底布金沙。邊鋪階道。其",
    "T47n1974_001:0356a15": "池之上復有樓閣。千層萬疊廣博妙好。光明",
    "T47n1974_001:0356a16": "赫奕不可具說。其池之內八功德水香美清",
    "T47n1974_001:0356a17": "徹盈溢充滿。為十四支。於諸無量莊嚴具中。",
    "T47n1974_001:0356a18": "尋流上下。出聲演說無量法門。是妙水中復",
    "T47n1974_001:0356a19": "有六十億七寶蓮華。團圓正等。水注葉間四",
    "T47n1974_001:0356a20": "色四光。三輩九品行列次第。香潔微妙映蔽",
    "T47n1974_001:0356a21": "其國。寶地平正願力所成。於其地上復有七",
    "T47n1974_001:0356a22": "重欄楯七重行樹。寶幢臺榭旛蓋珠纓各各",
    "T47n1974_001:0356a23": "無量殊特妙好。周廻間列莊嚴其國。又於虛",
    "T47n1974_001:0356a24": "空。甫諸天衣天香天花天繒天樂。各各無量。",
    "T47n1974_001:0356a25": "繽紛散漫遍虛空界。如是無量諸莊嚴具。皆",
    "T47n1974_001:0356a26": "金銀瑠璃硨磲碼瑙毘楞伽甄叔迦等金剛摩",
    "T47n1974_001:0356a27": "尼如意珠王不可思議眾寶所成。是眾寶內",
    "T47n1974_001:0356a28": "各放無量百千萬億寶色光王。互相輝映。一",
    "T47n1974_001:0356a29": "一遍照三千大千世界。其光交羅不相障礙。",
    "T47n1974_001:0356b01": "極虛空際不可窮盡。如是無量一一光明一",
    "T47n1974_001:0356b02": "一莊嚴。與虛空中天樂香花珍禽鈴網其聲",
    "T47n1974_001:0356b03": "雅正。宮商清徹。鏗鏘應節。流出無量無邊",
    "T47n1974_001:0356b04": "微妙之音。其音遍滿。不間不斷。悉能演說苦",
    "T47n1974_001:0356b05": "空無我諸波羅蜜。歎菩提道讚佛法僧。或說",
    "T47n1974_001:0356b06": "念處正勤根力覺道。諸菩薩行。諦緣願度。力",
    "T47n1974_001:0356b07": "無畏等。十八不共。大慈大悲大喜大捨。不可",
    "T47n1974_001:0356b08": "思議無量法門。其所說法。三世十方依正色",
    "T47n1974_001:0356b09": "心融通無礙。及勸精進。如佛音聲等無有異。",
    "T47n1974_001:0356b10": "其國眾生聞是法已。悉皆念念隨其所樂。速",
    "T47n1974_001:0356b11": "能證入三乘勝行一切道品無量解脫。如從",
    "T47n1974_001:0356b12": "佛聞。得無差別。縱是凡夫。聞此法故自然精",
    "T47n1974_001:0356b13": "進。尚無一念疲倦之心。云何更有退轉。又彼",
    "T47n1974_001:0356b14": "國土純一男子無有女人。蓮華化生不處胎",
    "T47n1974_001:0356b15": "胞。妙服美味能成法喜。從其所欲。悉隨念",
    "T47n1974_001:0356b16": "至。無寒暑晝夜。無生老病死。無土石諸山。無",
    "T47n1974_001:0356b17": "三途惡道。往來虛空。經行樹下。欲作佛事示",
    "T47n1974_001:0356b18": "現神通。悉從心念。又復壽命無極。如是種種",
    "T47n1974_001:0356b19": "快樂無極。故名極樂。況復彌陀世尊功德光",
    "T47n1974_001:0356b20": "明威神相好各八萬四千。如紫金山。處大蓮",
    "T47n1974_001:0356b21": "華師子之座。莊嚴赫奕超過虛空。大海彌盧",
    "T47n1974_001:0356b22": "所不能及。眉間白毫功德增勝。如日舒光眾",
    "T47n1974_001:0356b23": "明悉絕。光中化佛菩薩聲聞各放光明。遠照",
    "T47n1974_001:0356b24": "塵剎攝受眾生。彼二大士亦復如是。文殊師",
    "T47n1974_001:0356b25": "利普賢大行諸大菩薩皆住彼國。一生補處",
    "T47n1974_001:0356b26": "其數甚多。諸上善人俱會一處。悉為良友。以",
    "T47n1974_001:0356b27": "佛為師。親近慈容。聞第一義。頓超三界即",
    "T47n1974_001:0356b28": "證無生。十地高超二覺圓滿。況能於念念中",
    "T47n1974_001:0356b29": "供養十方三寶。成就一切法門。遊戲神通淨",
    "T47n1974_001:0356c01": "佛國土。乃至入於三途六道。舒光破暗救苦",
    "T47n1974_001:0356c02": "眾生。或復塵剎分身。隨機化導。應病與藥。如",
    "T47n1974_001:0356c03": "佛弘慈。於念念中。圓滿普賢所有行願。具文",
    "T47n1974_001:0356c04": "殊智。有大勢力。如觀世音。同證菩提。同佛所",
    "T47n1974_001:0356c05": "住。則一切眾生性雖昏昧。得聞此說。誰不歡",
    "T47n1974_001:0356c06": "喜而生信樂。然彼妙土及莊嚴事。雖具我心。",
    "T47n1974_001:0356c07": "若非彌陀如來於過去世為度眾生行菩薩道",
    "T47n1974_001:0356c08": "不可稱計。焉得成就。當知彼佛行願無邊莊",
    "T47n1974_001:0356c09": "嚴無盡。是故如來居彼國土。大願圓滿寶土",
    "T47n1974_001:0356c10": "斯成。依正莊嚴悉皆具足。如是莊嚴依正境",
    "T47n1974_001:0356c11": "界。假使各十方面百恒河沙微塵剎數菩薩",
    "T47n1974_001:0356c12": "聲聞。以大辯才如實稱揚。盡未來時。不可窮",
    "T47n1974_001:0356c13": "極。若善男子善女人聞如是說。至心信樂欲",
    "T47n1974_001:0356c14": "生彼國者。應如佛教。圓發三心。具足眾戒。不",
    "T47n1974_001:0356c15": "犯威儀。然後直心正向。觀彼國土一切依正",
    "T47n1974_001:0356c16": "無量莊嚴勝妙境界。及彼如來八萬相好功",
    "T47n1974_001:0356c17": "德光明清淨之身。或復隨取一相一境乃至",
    "T47n1974_001:0356c18": "如來眉間白毫相光。遠離虛妄或一念至十",
    "T47n1974_001:0356c19": "念。或一日至七日。譬如壯士屈伸臂頃。即得",
    "T47n1974_001:0356c20": "往生。其有直信有彼國土有彼如來願力威",
    "T47n1974_001:0356c21": "神。不生疑惑。但能一心不亂執持名號者。不",
    "T47n1974_001:0356c22": "出所期亦得生彼。何待色身報滿然後得生。",
    "T47n1974_001:0356c23": "當知阿彌陀佛接引眾生。令離苦海過彼慈",
    "T47n1974_001:0356c24": "親。於先劫中已立大誓。無苦不忍。無行不",
    "T47n1974_001:0356c25": "臻。無願不立。無法不說。為度我故方便百千。",
    "T47n1974_001:0356c26": "今正是時。目睛不瞬。垂臂待我。已歷十劫。念",
    "T47n1974_001:0356c27": "念不捨。甚於剖心。乃至其心激切。入生死中。",
    "T47n1974_001:0356c28": "遍歷三道。地獄猛火不辭勞倦。我若廻心向",
    "T47n1974_001:0356c29": "佛。如子戀母。正慰所懷。則不逾當念便得",
    "T47n1974_001:0357a01": "往生。何必更經十念之頃。然後得生。",
    "T47n1974_001:0357a02": "斥妄顯真第二",
    "T47n1974_001:0357a03": "行人欲生彼國出離生死。先當深識求生彼",
    "T47n1974_001:0357a04": "土真妄之心。且謂如是極樂世界為是在境。",
    "T47n1974_001:0357a05": "為是在心。若在於心。但有虛想。無土可生。若",
    "T47n1974_001:0357a06": "在於境。雖有生處。又復失心。若謂心境二",
    "T47n1974_001:0357a07": "俱求生。則我身心是一。寧生兩處。若謂心境",
    "T47n1974_001:0357a08": "是一一心求生。則自今心境宛爾。難說是一。",
    "T47n1974_001:0357a09": "又極樂娑婆淨穢不同。況是世尊垂教。勅令",
    "T47n1974_001:0357a10": "捨穢求淨。一義奚得。四句既不可求。或謂處",
    "T47n1974_001:0357a11": "處皆是西方極樂。或謂心淨則是極樂。或云",
    "T47n1974_001:0357a12": "極樂不離這個。若作此解。皆名邪見。而余因",
    "T47n1974_001:0357a13": "不得以默矣。彼若謂極樂在心。即便妄認此",
    "T47n1974_001:0357a14": "心住在我今身中。既在身中。但名求心。何名",
    "T47n1974_001:0357a15": "求生。豈我世尊不知極樂在心。而說在西方",
    "T47n1974_001:0357a16": "十萬億國土之外耶。又豈不能指說內心。而",
    "T47n1974_001:0357a17": "但能說外境耶。今西方極樂世界阿彌陀佛",
    "T47n1974_001:0357a18": "現在說法。實境宛然。此是聖人誠言。焉敢",
    "T47n1974_001:0357a19": "不信。而不知此緣影心外之極樂正即是我",
    "T47n1974_001:0357a20": "真心。我此真心如彼大海不增不減。而汝妄",
    "T47n1974_001:0357a21": "謂為境。汝謂極樂在緣影心。此緣影心如海",
    "T47n1974_001:0357a22": "一漚。生滅全妄。而汝妄謂為心。汝若固執妄",
    "T47n1974_001:0357a23": "見。不信外有極樂。信在汝緣影心內者。汝緣",
    "T47n1974_001:0357a24": "影心無體。不可以心求生於心。而不知彼極",
    "T47n1974_001:0357a25": "樂雖在西方。西方即我真心。真心無性。即彼",
    "T47n1974_001:0357a26": "名體以顯我心。名體本空。亦即我心而示其",
    "T47n1974_001:0357a27": "相。心境一體生佛同源。求彼佛。即求自心。非",
    "T47n1974_001:0357a28": "外求也。究自心。須求彼佛。豈他惑哉。如是則",
    "T47n1974_001:0357a29": "取捨忻厭。熾然着相。任我所求。豈復外心。心",
    "T47n1974_001:0357b01": "能具故。則知此心圓裹一切依正境界。乃至",
    "T47n1974_001:0357b02": "色心淨穢。生佛因果。三世十方諸法。含攝無",
    "T47n1974_001:0357b03": "外。同一受用。求一外相。了不可得。雖無外",
    "T47n1974_001:0357b04": "相。不分而分。淨穢宛爾。故當如是而求。豈可",
    "T47n1974_001:0357b05": "求之於妄心也。如是願求。佛所印可。與彼世",
    "T47n1974_001:0357b06": "之不識本心。愚癡無智。不求西方極樂之佛。",
    "T47n1974_001:0357b07": "但向自己肉團緣影妄心中求。謂是唯心淨",
    "T47n1974_001:0357b08": "土本性彌陀者。實遼遠矣。然彼極樂國土非",
    "T47n1974_001:0357b09": "依緣影妄心。又彼彌陀色身非在眾生陰體。",
    "T47n1974_001:0357b10": "若向我今四大緣影身心中。求本性自己之",
    "T47n1974_001:0357b11": "佛。不求西方極樂之佛。則妄心生滅。佛亦生",
    "T47n1974_001:0357b12": "滅。佛生滅故。三昧不成。縱求有得。但成生滅",
    "T47n1974_001:0357b13": "之佛。還生生滅之土。不成正行。經云。以輪廻",
    "T47n1974_001:0357b14": "心。生輪廻見。彼圓覺性亦同輪轉。即此義也。",
    "T47n1974_001:0357b15": "若欲離諸妄見直生彼者。但求西方十萬億",
    "T47n1974_001:0357b16": "國土外極樂彌陀之佛。以稱性妙觀。如實觀",
    "T47n1974_001:0357b17": "之。使彼如來本覺相好於彼顯現。合我眾生",
    "T47n1974_001:0357b18": "始覺真心。於此發明。始本相冥。生佛互感。三",
    "T47n1974_001:0357b19": "昧乃成。正行斯立。不生滅土始可生也。故知",
    "T47n1974_001:0357b20": "此心遍一切處。尚不聞於地獄。何止極樂。但",
    "T47n1974_001:0357b21": "地獄苦處今順性而求離。極樂九品今順性",
    "T47n1974_001:0357b22": "而求生。但依修多羅教。順佛法音。求離苦得",
    "T47n1974_001:0357b23": "樂從凡入聖。實不出吾之心性。故名惟心淨",
    "T47n1974_001:0357b24": "土本性彌陀。非謂從妄心中求。妄心無體。焉",
    "T47n1974_001:0357b25": "得名為惟心本性之佛耶。彼向自己緣影妄",
    "T47n1974_001:0357b26": "心中求者。以色身及山河大地十方剎海為",
    "T47n1974_001:0357b27": "外境也。此向自己不動真心中求者。即十方",
    "T47n1974_001:0357b28": "剎海大地山河為內心也。若知十方剎海即",
    "T47n1974_001:0357b29": "內心。則打成一片。故我任意於中捨穢取淨。",
    "T47n1974_001:0357c01": "厭東忻西。不出自心。以實有彼大願果佛能",
    "T47n1974_001:0357c02": "接引故。故求無不得。若謂十方剎海為外境。",
    "T47n1974_001:0357c03": "則打作兩橛。故纔動念即乖法體。即失其用。",
    "T47n1974_001:0357c04": "不得自心。以但有此性具因佛無力用故。故",
    "T47n1974_001:0357c05": "雖求無得。又妄心但是虛妄緣影。惑為色身",
    "T47n1974_001:0357c06": "之內。無土可生。真心舍育一切塵剎。本具",
    "T47n1974_001:0357c07": "極樂依正。求之必生。妄心捨外趣內。真心即",
    "T47n1974_001:0357c08": "外為內。內無外故。外求有相果佛。即求自心。",
    "T47n1974_001:0357c09": "內非實故。內求無體緣影。不見自心。妄心心",
    "T47n1974_001:0357c10": "境宛然。真心即心即境。妄心生滅無據。真心",
    "T47n1974_001:0357c11": "不動不搖。妄心在因無果。始終生滅。真心",
    "T47n1974_001:0357c12": "因果一致。性修交徹。故知從真心妄心求者。",
    "T47n1974_001:0357c13": "其別若是。論時則何啻日劫相倍。論處則何",
    "T47n1974_001:0357c14": "但天地懸殊。論體真則圓裹十虛。妄則居於",
    "T47n1974_001:0357c15": "身內。論用真則橫截娑婆。直出生死。妄則煮",
    "T47n1974_001:0357c16": "砂為飯。經劫難成。是故行人發菩提心求生",
    "T47n1974_001:0357c17": "淨土。豈可但求自己緣影妄心。不求西方極",
    "T47n1974_001:0357c18": "樂真佛。良可痛傷。譬如欲西而面東。欲升而",
    "T47n1974_001:0357c19": "抱石。從水求火。從火覓水。奚可得焉。嗟今之",
    "T47n1974_001:0357c20": "人不識真心遍一切處。即色顯體。而妄認緣",
    "T47n1974_001:0357c21": "塵影事。謂是本性。謬之甚矣。譬如有人。認賊",
    "T47n1974_001:0357c22": "為子。其家財寶必被消滅。分別影事妄認為",
    "T47n1974_001:0357c23": "心。亦復如是。若或識子是賊。賊不為害。知意",
    "T47n1974_001:0357c24": "是妄。妄亦奚傷。但不可認彼為是極樂依正",
    "T47n1974_001:0357c25": "也。四明法智大師所以有指妄即真之說。觀",
    "T47n1974_001:0357c26": "佛觀心之談。終不撥於極樂依正實境。奈何",
    "T47n1974_001:0357c27": "後世邪見蜂起。魔侶熾然。破滅佛法。斷佛",
    "T47n1974_001:0357c28": "種性。妄計極樂妙土在我緣影心中。而不肯",
    "T47n1974_001:0357c29": "西求。可勝顛倒。彼閭巷之人未聞正說。以此",
    "T47n1974_001:0358a01": "邪見密相傳授。疑誤人者雖不逃於地獄苦",
    "T47n1974_001:0358a02": "報。尚有可恕。而我出家四眾圓頂方服者同",
    "T47n1974_001:0358a03": "此見解。尤可傷憫。倘若真為生死。則必以",
    "T47n1974_001:0358a04": "此說為是。若有障重之人。於此法門不能隨",
    "T47n1974_001:0358a05": "順者。則當更審緣影妄心境界云何。此虛妄",
    "T47n1974_001:0358a06": "心既無有體。但隨我生滅。遂即妄說為我。妄",
    "T47n1974_001:0358a07": "認我故。便謂此心住在我今色身之內。謂此",
    "T47n1974_001:0358a08": "色身住於今之世界。謂此世界還住今之虛",
    "T47n1974_001:0358a09": "空之中。此虛空性廣大難量。遍舍塵剎。如是",
    "T47n1974_001:0358a10": "則空大界小。心劣於身。一念轉微。不可舉示。",
    "T47n1974_001:0358a11": "豈可以至微至末一念無體之妄心。而於此",
    "T47n1974_001:0358a12": "求極樂依正之妙境乎。不可求而求。豈不甚",
    "T47n1974_001:0358a13": "惑。既了此義。則知如是空性無邊。雖不可",
    "T47n1974_001:0358a14": "量。元不出我大覺清淨心中。如彼片雲點太",
    "T47n1974_001:0358a15": "清裹。況諸世界在虛空耶。況此色身在世界",
    "T47n1974_001:0358a16": "耶。況此妄心在色身耶。故知妄微身著。界大",
    "T47n1974_001:0358a17": "空圓。從纖至洪。不出我今本心之內。故知我",
    "T47n1974_001:0358a18": "心如空。彼空如塵。我心廣大無涯無底。圓裹",
    "T47n1974_001:0358a19": "十方三世一切虛空微塵剎土一切眾生色身",
    "T47n1974_001:0358a20": "妄念。欲求一法在於心外。了不可得。何特西",
    "T47n1974_001:0358a21": "方極樂非心外耶。造次顛沛尚不可離。況淨",
    "T47n1974_001:0358a22": "行莊嚴要期西邁。透脫生死。豈求外耶。經",
    "T47n1974_001:0358a23": "云。認悟中迷。晦昧為空。空晦暗中。結暗為",
    "T47n1974_001:0358a24": "色。色雜妄想。想相為身。聚緣內搖。趣外奔",
    "T47n1974_001:0358a25": "逸。昏擾擾相以為心性。一迷為心。決定惑為",
    "T47n1974_001:0358a26": "色身之內。不知色身外洎山河虛空大地。咸",
    "T47n1974_001:0358a27": "是妙明真心中物。譬如百千澄清大海棄之。",
    "T47n1974_001:0358a28": "唯認一浮漚體。目為全潮。窮盡瀛渤。汝等即",
    "T47n1974_001:0358a29": "是迷中倍人。如我垂手。等無差別。又云。妙覺",
    "T47n1974_001:0358b01": "明心遍十方界。舍育如來十方國土清淨寶",
    "T47n1974_001:0358b02": "嚴妙覺王剎。又云。十方虛空生汝心內。猶如",
    "T47n1974_001:0358b03": "片雲點太清裹。況諸世界在虛空耶。以是義",
    "T47n1974_001:0358b04": "觀。既十方空剎依正色心是我本有。我今決",
    "T47n1974_001:0358b05": "志求生本有之土。求見本有之佛。有何不可",
    "T47n1974_001:0358b06": "而謂外求。我既願求。心能感故。彼佛為我顯",
    "T47n1974_001:0358b07": "現之時。即我自家底本有心佛顯現。心佛真",
    "T47n1974_001:0358b08": "實。何有外來。既無外來。彼佛顯時。即我心",
    "T47n1974_001:0358b09": "顯。我心顯時。即彼佛顯。我心即是彼佛之心。",
    "T47n1974_001:0358b10": "彼佛即是我心之佛。一體無二。性本圓融。何",
    "T47n1974_001:0358b11": "可捨彼西方極樂內心之佛。而妄計別有惟",
    "T47n1974_001:0358b12": "心佛也。或曰。雖妄心。豈不亦具依正之法。何",
    "T47n1974_001:0358b13": "必使人求乎外境。答曰。妄心設具一切依正",
    "T47n1974_001:0358b14": "之法。豈不亦具西方極樂。若知西方極樂一",
    "T47n1974_001:0358b15": "如娑婆之實境可求。可說心具。若謂此心即",
    "T47n1974_001:0358b16": "是心外更無實境。此則但是妄心虛想。有何",
    "T47n1974_001:0358b17": "實焉。而謂心具。又即境之心名真心。離境之",
    "T47n1974_001:0358b18": "心名妄心。故知真妄雖同。即離為異。即得離",
    "T47n1974_001:0358b19": "失。即是離非。其旨明矣。又如法師少康。因念",
    "T47n1974_001:0358b20": "佛故。稱佛名時。佛從口出。狀若連珠。亦存其",
    "T47n1974_001:0358b21": "相。使其眾會皆得見也。佛既有相。土焉不",
    "T47n1974_001:0358b22": "實更有一等。謂於事則有。於理則無。或云。",
    "T47n1974_001:0358b23": "處處皆是淨土。傷哉此輩。深惑難祛。又禪宗",
    "T47n1974_001:0358b24": "南陽國師。為禪客舉無情說法之話。雖不專",
    "T47n1974_001:0358b25": "言淨土旨趣。亦痛末世向緣影求佛者多。故",
    "T47n1974_001:0358b26": "此說中不得不備。",
    "T47n1974_001:0358b27": "呵謬解第三",
    "T47n1974_001:0358b28": "念佛三昧名三昧王。境界甚深卒難究竟。古",
    "T47n1974_001:0358b29": "今師授互有不同。至於天台其說大備。慈恩",
    "T47n1974_001:0358c01": "賢首各引其長。企仰禪宗亦極明顯。但後學",
    "T47n1974_001:0358c02": "淺陋莫得指歸。尚未升堂。焉能入室。尋門未",
    "T47n1974_001:0358c03": "得。異見多途。遂將禪宗六祖大師壇經說淨",
    "T47n1974_001:0358c04": "土處。暗地摶量隨語生解。便謂本無淨土。不",
    "T47n1974_001:0358c05": "必求生。而不知我大師非但所說隨機。實乃",
    "T47n1974_001:0358c06": "義符經旨。縱隨其語但言淨土不必生。亦不",
    "T47n1974_001:0358c07": "說無淨土。淨土既有。生理昭然。何故初機",
    "T47n1974_001:0358c08": "執指為月。若依大師所云。迷人念佛求生於",
    "T47n1974_001:0358c09": "彼。悟人自淨其心。又云。東方人但心淨即無",
    "T47n1974_001:0358c10": "罪。雖西方人。心不淨亦有愆。東方人造罪念",
    "T47n1974_001:0358c11": "佛求生西方。西方人造罪念佛求生何國。凡",
    "T47n1974_001:0358c12": "愚不了。不識身中淨土。願東願西。悟人在",
    "T47n1974_001:0358c13": "處一般。又言淨土遠近但隨眾生善根不同。",
    "T47n1974_001:0358c14": "而佛土焉有遠近之異。是謂不必求生也。然",
    "T47n1974_001:0358c15": "要眾生永斷十惡八邪。具修十善八正。又令",
    "T47n1974_001:0358c16": "妙識心地性王不離此身。但迷悟有異。若悟",
    "T47n1974_001:0358c17": "則能行慈悲喜捨。能淨平直等善。即是觀音",
    "T47n1974_001:0358c18": "勢至釋迦彌陀。若迷則分別人我。邪心虛妄",
    "T47n1974_001:0358c19": "塵勞之殊。即是須彌海水之境。龍鬼地獄之",
    "T47n1974_001:0358c20": "黨。今詳大師旨意。但能心淨則隨處皆淨。實",
    "T47n1974_001:0358c21": "與維摩會上佛。足按地變穢為淨。其諸大眾",
    "T47n1974_001:0358c22": "各各自見坐寶蓮華。義實無二。則經所謂隨",
    "T47n1974_001:0358c23": "其心淨即佛土淨。其說明矣。大師之辯豈不",
    "T47n1974_001:0358c24": "稱可佛心深符經旨。但聖人說法遮表不同。",
    "T47n1974_001:0358c25": "其有位未至於此者。不可引彼遮詮而自誑",
    "T47n1974_001:0358c26": "也。況一大藏教或說遮詮一切皆非。何必求",
    "T47n1974_001:0358c27": "生。或說表詮。一切皆是。必當求生。此二法說",
    "T47n1974_001:0358c28": "同出佛口。義無有殊。豈可偏執遮詮之說。頓",
    "T47n1974_001:0358c29": "棄表詮求生之義耶。若果直謂於土不必捨",
    "T47n1974_001:0359a01": "穢取淨而但淨其心者。則大師亦當謂人但",
    "T47n1974_001:0359a02": "淨心而已。不必令人斷諸惡業而修善行也。",
    "T47n1974_001:0359a03": "今既令人斷惡行善。則必於土捨穢取淨。其",
    "T47n1974_001:0359a04": "義益明。故佛說遮詮之時。正欲顯於表詮令",
    "T47n1974_001:0359a05": "求生。說表詮時。正是依於遮詮知無生。故",
    "T47n1974_001:0359a06": "知曹溪令人因心先淨則報境自淨。不令求",
    "T47n1974_001:0359a07": "生遮詮也。盧山令人佛報境淨則因心自淨。",
    "T47n1974_001:0359a08": "教必求生表詮也。然佛祖說法因果不二。非",
    "T47n1974_001:0359a09": "前非後。二義未甞相離。雖使人所入不同。而",
    "T47n1974_001:0359a10": "法體本一。奈何今人纔聞遮詮之說謂是。便",
    "T47n1974_001:0359a11": "謂表詮之談為非。自生退障。良可憫傷。不",
    "T47n1974_001:0359a12": "知大師作此遮詮不必求生之說。正是顯於",
    "T47n1974_001:0359a13": "表詮令求生淨土故也。又如釋尊一代聖教",
    "T47n1974_001:0359a14": "諸部歷談。無非一味。而於顯說法中。定多讚",
    "T47n1974_001:0359a15": "顯說。於密說義中。必特稱密說。各宗當部而",
    "T47n1974_001:0359a16": "置別談。然佛豈無別談妙於此者。蓋欲應機",
    "T47n1974_001:0359a17": "使眾會受持。得以一志無猶豫也今像季中",
    "T47n1974_001:0359a18": "扶宗樹教。豈無抑揚之時。六祖既欲弘一行",
    "T47n1974_001:0359a19": "三昧。理宜杜絕諸乘。盧山特欲闡念佛三昧。",
    "T47n1974_001:0359a20": "使之橫超直截。正當圓攝群機。後學豈可妄",
    "T47n1974_001:0359a21": "生二見。宜詳審之。又謂東方西方之人心淨",
    "T47n1974_001:0359a22": "無罪不淨有愆者。正謂東方惡境麁強。佛已",
    "T47n1974_001:0359a23": "滅度。不能心淨。如俗在家。火宅萬煎。縱修亦",
    "T47n1974_001:0359a24": "失。譬如小石入水即沈。故必求生西方。彌陀",
    "T47n1974_001:0359a25": "聖眾現在。境勝行深。逃子既回。佛親誨益。如",
    "T47n1974_001:0359a26": "出家在寺。善緣具足決不退轉故。生彼國心",
    "T47n1974_001:0359a27": "淨無愆。如彼大石乘船入水不沈故也。又東",
    "T47n1974_001:0359a28": "方西方理本一體。彼佛國土非但境勝。其佛",
    "T47n1974_001:0359a29": "現在能除愆罪。心必清淨聖地可階。故必遠",
    "T47n1974_001:0359b01": "勝娑婆。須求生也。若是根勝如曹溪會中者。",
    "T47n1974_001:0359b02": "尚能入生死大海。尋聲救苦教化眾生。何必",
    "T47n1974_001:0359b03": "求生。其或道力未充。妄効先覺。自不求生。教",
    "T47n1974_001:0359b04": "人亦不求生。譬如救溺。無船彼此俱溺。可奈",
    "T47n1974_001:0359b05": "何哉。又我大師實弘禪宗之六祖。所說豈非",
    "T47n1974_001:0359b06": "闡揚少室之禪。乃云心平何勞持戒。行直何",
    "T47n1974_001:0359b07": "用修禪。若依此語。則謂不必持戒修禪矣。而",
    "T47n1974_001:0359b08": "不知心若平則我待物無不乎。物我既乎。豈",
    "T47n1974_001:0359b09": "可殺他自養。盜彼自利。分男女相而行非行。",
    "T47n1974_001:0359b10": "語不真實。而更飲酒使醒醉異時。心平既無",
    "T47n1974_001:0359b11": "此犯戒之相。則一切戒皆在其中。豈可全不",
    "T47n1974_001:0359b12": "持戒與劫殺人等而云心平。是知作此心平",
    "T47n1974_001:0359b13": "何勞持戒之語。正是顯於大戒也。禪字乃是",
    "T47n1974_001:0359b14": "梵語。此翻靜慮。或翻正定。或翻一行三昧。豈",
    "T47n1974_001:0359b15": "有行直之人其心慮而不靜。其住定而不正。",
    "T47n1974_001:0359b16": "其行有不一者。是知何用修禪之語。正是顯",
    "T47n1974_001:0359b17": "於深禪也。大師行超天人之表。道隆像季之",
    "T47n1974_001:0359b18": "間。恐後學著法泥跡。於戒體中。說何勞持",
    "T47n1974_001:0359b19": "戒之語。於禪境中。說何用修禪之言。例此則",
    "T47n1974_001:0359b20": "知。亦於必當求生淨土法中。而說不必求生",
    "T47n1974_001:0359b21": "之語也。後學猶轉泥跡。謂實不必求生。愚之",
    "T47n1974_001:0359b22": "甚也。蓋大師所說反勸也。諸祖所談順讚也。",
    "T47n1974_001:0359b23": "非順則無以啟進修之路。非反則不顯圓頓",
    "T47n1974_001:0359b24": "之修。反勸順讚。悉應當時之機。無有實法。",
    "T47n1974_001:0359b25": "如云逢佛殺佛。豈真殺佛乎。若殺佛之語是",
    "T47n1974_001:0359b26": "實。則文殊仗劍。亦是真殺佛乎。苟隨古人之",
    "T47n1974_001:0359b27": "語。不求古人之心。謂實不必求生者。正所謂",
    "T47n1974_001:0359b28": "醍醐上味為世所珍。遇斯等人翻成毒藥矣。",
    "T47n1974_001:0359b29": "是故大師稱彼三諦圓妙之理。於有生中說",
    "T47n1974_001:0359c01": "無生。於無證中說修證。二邊叵得。中道不存。",
    "T47n1974_001:0359c02": "合教乘圓頓法門。坦然明白。如揭日月於昏",
    "T47n1974_001:0359c03": "衢。無不蒙照。而謂禪宗於念佛三昧淨土旨",
    "T47n1974_001:0359c04": "趣有所未盡。可乎。若夫河西綽公。長安善導。",
    "T47n1974_001:0359c05": "信源禪師。智覺慈覺。豈非繼其後者。皆能",
    "T47n1974_001:0359c06": "遠稟遺音。力弘斯道。道珍。懷玉。行業厥彰。",
    "T47n1974_001:0359c07": "圓照諸師其驗益著。況今禪林為病僧念誦。",
    "T47n1974_001:0359c08": "及荼毘十念稱佛名號。俾其往生事載典章。",
    "T47n1974_001:0359c09": "餘風尚在。更奚惑焉。",
    "T47n1974_001:0359c10": "正明心佛觀慧第四",
    "T47n1974_001:0359c11": "夫念佛三昧者。實使群生超三界生極樂之",
    "T47n1974_001:0359c12": "徑路也。始自鷲嶺敷宜。次羨廬山繼軌。十",
    "T47n1974_001:0359c13": "方稱讚諸祖傳持。自昔至今。有自來矣。但其",
    "T47n1974_001:0359c14": "說或不能一。致後學不得其歸。獨天台三觀",
    "T47n1974_001:0359c15": "法門理冠群經。超乎眾說。稟教得旨。其益難",
    "T47n1974_001:0359c16": "思。故後學不可不以此為舟航也。夫三觀者。",
    "T47n1974_001:0359c17": "一念即空即假即中也。自我如來恢揚。至於",
    "T47n1974_001:0359c18": "智者妙悟。所謂空則一切皆空。假則一切皆",
    "T47n1974_001:0359c19": "假。中則一切皆中。俱破俱立。俱非破立。圓融",
    "T47n1974_001:0359c20": "絕待。難議難思。統諸部之玄門。廓生佛之境",
    "T47n1974_001:0359c21": "智。極萬法之源底。顯淨土之圓修。念佛三昧",
    "T47n1974_001:0359c22": "非此法門。則有所未盡也。四明大師發揚妙",
    "T47n1974_001:0359c23": "旨。以論後學。今悉用其語。求生淨土。雖不外",
    "T47n1974_001:0359c24": "乎世間小善及彼事想。若非以大乘圓妙三",
    "T47n1974_001:0359c25": "觀法門。釋彼十六觀經奧旨。使人開解起行。",
    "T47n1974_001:0359c26": "何由必生。十六觀者。初觀落日。所以先標",
    "T47n1974_001:0359c27": "送想向彼佛也。初心行人雖了根塵皆是法",
    "T47n1974_001:0359c28": "界。而心想羸劣。勝境難現。是故如來設異方",
    "T47n1974_001:0359c29": "便。即以落日為境。想之令起觀中之日。圓人",
    "T47n1974_001:0360a01": "妙解。知能想心本具一切依正之法。今以具",
    "T47n1974_001:0360a02": "日之心。緣於即心之日。令本性日顯現其前。",
    "T47n1974_001:0360a03": "斯乃以法界心。緣法界境。起法界日。既皆法",
    "T47n1974_001:0360a04": "界。豈不即空假中。此猶總示。若別論三觀成",
    "T47n1974_001:0360a05": "日劫者。以根境空寂。則心日無礙。以緣起假",
    "T47n1974_001:0360a06": "立。故累想日生。以其心日皆法界。故當體顯",
    "T47n1974_001:0360a07": "現。日觀既成。則三觀同在一心。非一非三。而",
    "T47n1974_001:0360a08": "一而三。不可思議。日觀既爾。餘觀例爾。應知",
    "T47n1974_001:0360a09": "十六皆用即空假中一心三觀。以為想相之",
    "T47n1974_001:0360a10": "法。次觀清水。復想成氷。良以彼土琉璃為地。",
    "T47n1974_001:0360a11": "此地難想。且令想氷。氷想若成。寶地可見。如",
    "T47n1974_001:0360a12": "上且以所見落日及氷。以為方便。次觀地觀",
    "T47n1974_001:0360a13": "樹觀池。及以總觀樓地池等。已上六觀皆所",
    "T47n1974_001:0360a14": "以觀彼土之依報也。至於觀華座者。為三聖",
    "T47n1974_001:0360a15": "之親依。觀寶像者。類三聖之真體。欲觀於",
    "T47n1974_001:0360a16": "佛。先觀於座。真佛難觀。要先觀像。乃至普觀",
    "T47n1974_001:0360a17": "往生。雜觀佛菩薩等七觀。皆所以觀彼土之",
    "T47n1974_001:0360a18": "正報也。後三觀者。明三輩九品之人自此而",
    "T47n1974_001:0360a19": "生彼也。既然修因不同。是故感果差降。今亦",
    "T47n1974_001:0360a20": "觀者。為令行人識別三品優劣。捨於中下而",
    "T47n1974_001:0360a21": "修習上品往生故也。然諸觀皆用經所示相。",
    "T47n1974_001:0360a22": "憶持在心。為所觀境。仍了自心本具此法。託",
    "T47n1974_001:0360a23": "境想成。發明心目。又經題云佛說觀無量壽",
    "T47n1974_001:0360a24": "佛經者。佛是所觀勝境。舉正報以收依果。述",
    "T47n1974_001:0360a25": "化主以包徒眾。觀雖十六。言佛便周。則當但",
    "T47n1974_001:0360a26": "觀彼佛也。欲觀彼佛者。則當先觀彼佛如虛",
    "T47n1974_001:0360a27": "空量。端嚴微妙廣大色身。一一身分八萬四",
    "T47n1974_001:0360a28": "千相。一一相中八萬四千隨形好。一一好中",
    "T47n1974_001:0360a29": "八萬四千光明。一一光明之中一一世界海。",
    "T47n1974_001:0360b01": "彼世界海中。一切十方諸佛菩薩聲聞緣覺",
    "T47n1974_001:0360b02": "僧眾。一一微妙廣大。不可具說。但當憶想",
    "T47n1974_001:0360b03": "令心眼見。見此事者。即見十方諸佛。以見諸",
    "T47n1974_001:0360b04": "佛故。名念佛三昧。作是觀者。名觀一切佛身。",
    "T47n1974_001:0360b05": "以觀佛身故。亦見佛心。佛心者大慈悲是。以",
    "T47n1974_001:0360b06": "無緣慈攝諸眾生。作此觀者。捨身他世。生諸",
    "T47n1974_001:0360b07": "佛前。得無生忍。又云。觀無量壽佛者。從一相",
    "T47n1974_001:0360b08": "好入。但觀眉間白毫。極令明了。見眉間白",
    "T47n1974_001:0360b09": "毫者。八萬四千相好自然當現。見無量壽佛",
    "T47n1974_001:0360b10": "者。即見十方無量諸佛。得見無量諸佛故。諸",
    "T47n1974_001:0360b11": "佛現前授記。是為遍觀一切色身相。故知十",
    "T47n1974_001:0360b12": "六妙觀以觀佛為要。八萬相好都想難成。故",
    "T47n1974_001:0360b13": "令但觀眉間毫相如五須彌。此想若成。八萬",
    "T47n1974_001:0360b14": "皆現。此為要門也。若修前諸觀。心得流利。觀",
    "T47n1974_001:0360b15": "已宏深。則可稱彼毫量而觀。使八萬相好自",
    "T47n1974_001:0360b16": "然皆現。疏中令觀劣應毫相。乃為未修前諸",
    "T47n1974_001:0360b17": "觀者。及為雖修觀未成者。故於佛身別示初",
    "T47n1974_001:0360b18": "心可觀之相。為三昧門也。又慈雲法師但令",
    "T47n1974_001:0360b19": "直想阿彌陀佛丈六金軀坐於華上。專繫眉",
    "T47n1974_001:0360b20": "間白毫一相。其毫長一丈五尺。周圍五寸。外",
    "T47n1974_001:0360b21": "有八稜。中表俱空。右旋宛轉在眉中間。瑩",
    "T47n1974_001:0360b22": "淨明徹不可具說。顯映金顏。分齊分明。作此",
    "T47n1974_001:0360b23": "想時。停心注想堅固勿移。此想若成。則三昧",
    "T47n1974_001:0360b24": "現前矣。是故觀佛三昧經云。若人至心繫念。",
    "T47n1974_001:0360b25": "端坐觀念色身。當知心如佛心。與佛無異。雖",
    "T47n1974_001:0360b26": "在塵勞。不為諸塵之所覆蔽。作是觀者。是真",
    "T47n1974_001:0360b27": "念佛。是知觀佛功德。其事如是。又彼世尊相",
    "T47n1974_001:0360b28": "好光明微妙廣大。眾生狹劣想念難成。佛令",
    "T47n1974_001:0360b29": "於真身觀前先令想像。佛必坐座。又先觀座。",
    "T47n1974_001:0360c01": "座觀若成。則當想像。經云。諸佛如來是法界",
    "T47n1974_001:0360c02": "身。入一切眾生心想中。是故汝等心想佛時。",
    "T47n1974_001:0360c03": "是心即是三十二相八十隨形好。是心作佛。",
    "T47n1974_001:0360c04": "是心是佛。諸佛正遍知海從心想生。是故應",
    "T47n1974_001:0360c05": "當一心繫念諦觀彼佛。夫法界身者報佛法",
    "T47n1974_001:0360c06": "性之身也。滿足始覺名為報佛。究顯本覺名",
    "T47n1974_001:0360c07": "法性身。始本相冥能起應用。然非眾生能感。",
    "T47n1974_001:0360c08": "則諸佛亦豈能應。能感如水。能應如日。是",
    "T47n1974_001:0360c09": "故始覺合本。猶白月昇天。應入淨想。如影現",
    "T47n1974_001:0360c10": "百川。有感有應。此二道交。是為入眾生心想",
    "T47n1974_001:0360c11": "之義也。又法界身者即佛身也。無所不遍故。",
    "T47n1974_001:0360c12": "以法界為體。若能得此觀佛三昧。則觀解心",
    "T47n1974_001:0360c13": "契入佛體。佛體入觀解心。斯乃始覺解於本",
    "T47n1974_001:0360c14": "覺。是故本覺入於始覺。有解有入。此二相應。",
    "T47n1974_001:0360c15": "是為入眾生心想中也。當知今之心觀非直",
    "T47n1974_001:0360c16": "於陰心觀本性佛。乃託他佛以顯本性。是故",
    "T47n1974_001:0360c17": "先明應佛入我想心。次明佛心全是本覺。故",
    "T47n1974_001:0360c18": "應佛顯。知本性明。託外義成。惟心觀立。二義",
    "T47n1974_001:0360c19": "相成。是今觀法。又經中云是心作佛是心是",
    "T47n1974_001:0360c20": "佛者。所以示今觀佛。當明修性不二之旨。言",
    "T47n1974_001:0360c21": "作佛者。此有二義。一者淨心能感他方應佛。",
    "T47n1974_001:0360c22": "謂諸佛法身本無色相。由眾生淨心依於業",
    "T47n1974_001:0360c23": "識熏佛法身故。能見佛勝應色相。二者三昧",
    "T47n1974_001:0360c24": "能成自己果佛。謂眾生以淨心想。成就觀佛",
    "T47n1974_001:0360c25": "三昧。故能使自己終成作佛。此之二義。初作",
    "T47n1974_001:0360c26": "他佛。次作己佛。當知果佛從證。非是自然。即",
    "T47n1974_001:0360c27": "是而作。全性成修。顯非性德自然是佛也。言",
    "T47n1974_001:0360c28": "是佛者亦有二義。一者心即應佛。前言性本",
    "T47n1974_001:0360c29": "無相心感故有。則心佛有無條然永異。今泯",
    "T47n1974_001:0361a01": "此見。故則眾生之心全是應佛。以離此心外",
    "T47n1974_001:0361a02": "更無佛故。二者心即果佛。既心是果佛。故知",
    "T47n1974_001:0361a03": "無有成佛之因。以眾生心中已有如來結加",
    "T47n1974_001:0361a04": "趺坐。豈待當來方成果佛。此之二義。初是應",
    "T47n1974_001:0361a05": "佛。次是果佛。當知果佛本具。非從緣成則作",
    "T47n1974_001:0361a06": "而是。全修成性。顯非修德因緣成佛也。若以",
    "T47n1974_001:0361a07": "作是顯於三觀。則空破假立。皆名為作。二",
    "T47n1974_001:0361a08": "邊之觀也。不破不立。名之為是。中道之觀也。",
    "T47n1974_001:0361a09": "全是而作。則三諦俱破俱立。全作而是。則三",
    "T47n1974_001:0361a10": "諦俱非破立。即中之空假名作。則能破三惑",
    "T47n1974_001:0361a11": "立三法。故感他佛三身圓應。能成我心三身",
    "T47n1974_001:0361a12": "當果。即空假之中名是。則全惑即智。全障",
    "T47n1974_001:0361a13": "即德。故心是應佛。心是果佛。故知作是之義",
    "T47n1974_001:0361a14": "一心修者。乃不思議之三觀。為十六觀之總",
    "T47n1974_001:0361a15": "體。一經之妙宗也。文出此中。義遍初後。是故",
    "T47n1974_001:0361a16": "行者當用此意修淨土因。或曰。何不依經所",
    "T47n1974_001:0361a17": "說惟以事想直生淨土。乃顯慧觀之門。使初",
    "T47n1974_001:0361a18": "心難入耶。答曰。觀慧事想乃至人中微善。但",
    "T47n1974_001:0361a19": "得一心。皆可生於淨土。但麁妙之不同耳。麁",
    "T47n1974_001:0361a20": "則惟彼事想。妙則專乎心觀。疏云。良以圓解",
    "T47n1974_001:0361a21": "全異小乘。小昧惟心。佛從外有。是故心佛其",
    "T47n1974_001:0361a22": "體不同。大乘行人知我一心具諸佛性。託境",
    "T47n1974_001:0361a23": "修觀佛相乃彰。今觀彌陀依正為緣。熏乎心",
    "T47n1974_001:0361a24": "性。心性所具極樂依正由熏發生。心具而生。",
    "T47n1974_001:0361a25": "豈離心性。全心是佛。全佛是心。終日觀心。終",
    "T47n1974_001:0361a26": "日觀佛。其旨明矣。又應了知。法界圓融不思",
    "T47n1974_001:0361a27": "議體作我一念之心。亦復舉體作生作佛作",
    "T47n1974_001:0361a28": "依作正作根作境。一心一塵至一極微。無非",
    "T47n1974_001:0361a29": "法界全體而作。既一一法全法界作。故趣舉",
    "T47n1974_001:0361b01": "一。即是圓融法界全分。既全法界。有何一",
    "T47n1974_001:0361b02": "物不具諸法。以一切法一一皆具一切法故。",
    "T47n1974_001:0361b03": "是故今家立於惟色惟香等義。又云。毘盧遮",
    "T47n1974_001:0361b04": "那遍一切處。一切諸法皆是佛法。所謂眾生",
    "T47n1974_001:0361b05": "性德之佛。非自非他非因非果。即是圓常大",
    "T47n1974_001:0361b06": "覺之體。故知果佛圓明之體。是我凡夫本具",
    "T47n1974_001:0361b07": "性德。故四三昧通名念佛。若此觀門託彼安",
    "T47n1974_001:0361b08": "養依正之境。用微妙觀專就彌陀顯真佛體。",
    "T47n1974_001:0361b09": "雖託彼境。須知依正同居一心。心性周遍。無",
    "T47n1974_001:0361b10": "法不造。無法不具。若一毫法從心外生。則不",
    "T47n1974_001:0361b11": "名為大乘觀也。又仁王般若經云。佛問波斯",
    "T47n1974_001:0361b12": "匿王。汝以何相而觀如來。王言。觀身實相。",
    "T47n1974_001:0361b13": "觀佛亦然。無前際中際後際。不住三際。不離",
    "T47n1974_001:0361b14": "三際。不住五蘊。不離五蘊。不住四大。不離四",
    "T47n1974_001:0361b15": "大。不住六處。不離六處。不住三界。不離三",
    "T47n1974_001:0361b16": "界。乃至非見聞覺知。心行處滅。言語道斷。同",
    "T47n1974_001:0361b17": "真際。等法性。我以此相觀如來身。佛言。應如",
    "T47n1974_001:0361b18": "是觀。若他觀者。名為邪觀。此義益明矣。又",
    "T47n1974_001:0361b19": "云。若其然者。何不直觀彼土真身之妙。而",
    "T47n1974_001:0361b20": "又此經教人先修像觀耶。答。娑婆教主稱讚",
    "T47n1974_001:0361b21": "樂邦。務引眾生出離五濁。教觀彼佛六十萬",
    "T47n1974_001:0361b22": "億那由他由旬之法身。而先之以華上寶像",
    "T47n1974_001:0361b23": "者。開示方便使觀麁見妙也。繼之以丈六八",
    "T47n1974_001:0361b24": "尺之像者。隨順下凡使觀小見大也。蓋麁妙",
    "T47n1974_001:0361b25": "異想。悉從性而起修。小大殊形。咸自本而垂",
    "T47n1974_001:0361b26": "迹。能觀之性初無差別。所觀之境寧可度量。",
    "T47n1974_001:0361b27": "是故圓頓之談一音普被。開示其次第而非",
    "T47n1974_001:0361b28": "漸。隨順其根器而非偏。並啟觀門全彰實相。",
    "T47n1974_001:0361b29": "像教之源豈不在茲。此是念佛三昧單提直",
    "T47n1974_001:0361c01": "截之旨。始終不二之談。大乘圓頓之道。如日",
    "T47n1974_001:0361c02": "月普照天下後世。使知真妄之心即一而不",
    "T47n1974_001:0361c03": "同。而理有所詣也。可謂不離日用。解行觀慧",
    "T47n1974_001:0361c04": "悉皆具足。學者可不盡其心哉。",
    "T47n1974_001:0361c05": "道場尊像念佛正觀第五",
    "T47n1974_001:0361c06": "夫觀慧三昧者。當以斯觀慧之旨。觀彼極樂",
    "T47n1974_001:0361c07": "依正。使此心純熟。心境理一。而直生於彼",
    "T47n1974_001:0361c08": "土也。道場正觀者。以彼雖達觀慧之旨。而六",
    "T47n1974_001:0361c09": "根所對尚留塵境。或有退轉故。於道場聖像",
    "T47n1974_001:0361c10": "乃至莊嚴供具。即與極樂依正一體而觀。行",
    "T47n1974_001:0361c11": "人雖未離娑婆。以此心觀一故。如已生淨土",
    "T47n1974_001:0361c12": "矣。於命終時。莫不感應。且如行人懺悔行事",
    "T47n1974_001:0361c13": "清淨道場莊嚴供事。至於一香一華。豈不即",
    "T47n1974_001:0361c14": "彼三諦之理。若不以此諦理。事事之中正念",
    "T47n1974_001:0361c15": "觀察。使勝行有歸。則於大乘圓頓之道。不能",
    "T47n1974_001:0361c16": "開顯。如彼佛土。有無量一一莊嚴之具。皆從",
    "T47n1974_001:0361c17": "彼佛初修菩薩行時。因行所感。因行既立。果",
    "T47n1974_001:0361c18": "土現前。故莊嚴具勝妙無盡。我今觀果知因。",
    "T47n1974_001:0361c19": "則知三昧道場一一莊嚴與彼極樂因果無",
    "T47n1974_001:0361c20": "二。豈不亦各各成大三昧。顯諸法門圓融微",
    "T47n1974_001:0361c21": "妙。如極樂土等無差別。亦自即彼嚴具為妙",
    "T47n1974_001:0361c22": "身相。身相供事非彼非此非一非多。依正互",
    "T47n1974_001:0361c23": "融顯法界理。如諸佛土不可思議。豈可視為",
    "T47n1974_001:0361c24": "土木所成境耶。故知或境或心或身或土。同",
    "T47n1974_001:0361c25": "一受用自在無礙。經云。以波羅蜜所生一切",
    "T47n1974_001:0361c26": "寶蓋。於一切境界清淨解所生一切華帳。無",
    "T47n1974_001:0361c27": "生法忍所生一切衣。入金剛法無礙心所生",
    "T47n1974_001:0361c28": "一切鈴網。解一切法如幻心所生一切堅固",
    "T47n1974_001:0361c29": "香。周遍佛境界如來座心所生一切寶眾妙",
    "T47n1974_001:0362a01": "座。供養佛不懈心所生一切寶幢。解諸法如",
    "T47n1974_001:0362a02": "夢歡喜心所生一切佛所住處寶宮殿。無著",
    "T47n1974_001:0362a03": "善根所生一切寶蓮華雲等。以是觀之。則知",
    "T47n1974_001:0362a04": "極樂依正之境乃是彌陀如來因行所成。今",
    "T47n1974_001:0362a05": "感其果。我此道場既是生淨土因。勝劣雖有",
    "T47n1974_001:0362a06": "不同如海如渧。而其氣分豈不與同體耶。因",
    "T47n1974_001:0362a07": "是義故。則道場中六根所對香華燈燭勝旛",
    "T47n1974_001:0362a08": "寶蓋一切供具。乃至衣服臥具飲食醫藥諸",
    "T47n1974_001:0362a09": "受用具。一色一香及一微塵。無非三昧。無",
    "T47n1974_001:0362a10": "非法門。皆能使人發乎妙解悟心證聖。雖未",
    "T47n1974_001:0362a11": "聞音。亦能表現念佛三昧諸大法門。亦即一",
    "T47n1974_001:0362a12": "切生佛之身境智無礙。亦能與我同行。為真",
    "T47n1974_001:0362a13": "法侶。行人敢輕視之。使不發妙悟俱生彼國。",
    "T47n1974_001:0362a14": "可乎。經云。禪定持心常一緣。智慧了境同三",
    "T47n1974_001:0362a15": "昧。義亦若是。能作此觀。則根境一致。何但我",
    "T47n1974_001:0362a16": "之三業為能修也。又如地獄苦具刀杖劍火。",
    "T47n1974_001:0362a17": "以彼先造惡因所使。皆能搖動為蛇為狗為",
    "T47n1974_001:0362a18": "蟲為鳥。穿骨入體。作諸苦事。況道場中",
    "T47n1974_001:0362a19": "諸莊嚴具。而不依正同源皆解脫法。與我共",
    "T47n1974_001:0362a20": "成三昧者乎。又道場莊嚴形皆異物。尚能使",
    "T47n1974_001:0362a21": "人發乎妙解。況今所奉尊像。恭敬供養。盡心",
    "T47n1974_001:0362a22": "竭志。如父如母。豈不能令我解脫速生安養。",
    "T47n1974_001:0362a23": "且如一佛二菩薩像置道場中。為的對懺悔",
    "T47n1974_001:0362a24": "之主。餘像是伴。總名為正。諸莊嚴具悉名為",
    "T47n1974_001:0362a25": "依。是則主伴依正。與彼極樂依正。雖麁妙不",
    "T47n1974_001:0362a26": "同。而其像主所有神通願力。同佛真身。扣",
    "T47n1974_001:0362a27": "之則靈。求之則應。有何差別。既無差別。則於",
    "T47n1974_001:0362a28": "此像豈可但作土木膠漆金彩所成之見。而",
    "T47n1974_001:0362a29": "不作西方極樂大願相好真身之佛觀耶。若",
    "T47n1974_001:0362b01": "於像中不見真身。則其心不一。三昧難成。妙",
    "T47n1974_001:0362b02": "悟不深。失之甚矣。蓋今所見之像。與彼真身",
    "T47n1974_001:0362b03": "實無二致。但以彼佛大慈普遍。於無二身。隨",
    "T47n1974_001:0362b04": "機應現。示真示化。或示形像。而我亦眼障尚",
    "T47n1974_001:0362b05": "深。於一法中。所見自異。於佛真身。而謂像",
    "T47n1974_001:0362b06": "耳。則知此像豈實像哉。譬如觀經三輩九品",
    "T47n1974_001:0362b07": "接引之佛。隨其品位。所遣從勝至劣。各各不",
    "T47n1974_001:0362b08": "同。故知我所見像。實亦當我所見。豈佛慈",
    "T47n1974_001:0362b09": "不普。而示我以像哉。雖然見有不同。皆即彌",
    "T47n1974_001:0362b10": "陀一體。又如經說懺彼眼障漸薄。見佛座已。",
    "T47n1974_001:0362b11": "先見一佛二佛。障又薄時。漸漸見佛遍虛空",
    "T47n1974_001:0362b12": "界。以彼例此。若我懺願求生之心與理相應。",
    "T47n1974_001:0362b13": "先見佛像及化。後能見佛真身。又如華嚴會",
    "T47n1974_001:0362b14": "上。佛體本一。大菩薩眾見佛是廣大無量天",
    "T47n1974_001:0362b15": "冠莊嚴舍那之身。三乘見佛是王宮降生老",
    "T47n1974_001:0362b16": "比丘身。我等凡夫故。應見佛是土木所成之",
    "T47n1974_001:0362b17": "身。不爾。云何普賢觀經但懺眼罪而得見佛。",
    "T47n1974_001:0362b18": "是知佛本一體。或真或像。實見者自異耳。又",
    "T47n1974_001:0362b19": "昔有人。刻木為母。母身本木。人有借覓於母。",
    "T47n1974_001:0362b20": "或與或悋。木母亦能形喜慍色與真母同。彼",
    "T47n1974_001:0362b21": "世間孝意所感。尚能若是。況我無量大願神",
    "T47n1974_001:0362b22": "通之佛即真寶像。不及木母者乎。況古今造",
    "T47n1974_001:0362b23": "像徵驗不一。或放光明。或示瑞應。乃至身生",
    "T47n1974_001:0362b24": "舍利。水溺火焚不壞者。載之傳記。不可具",
    "T47n1974_001:0362b25": "陳。則我道場像主即是彌陀如來真實色身。",
    "T47n1974_001:0362b26": "而我障故。謂是像耳。縱彼直謂是像。亦能入",
    "T47n1974_001:0362b27": "前像觀。從像見真。豈不顯同體之妙。經云。佛",
    "T47n1974_001:0362b28": "清淨身遍一切處。又云。一切諸法無非佛法。",
    "T47n1974_001:0362b29": "何特此像而非佛乎。或問。離一切相。即名為",
    "T47n1974_001:0362c01": "佛。佛身尚非。何況此像與佛同耶。答。若於相",
    "T47n1974_001:0362c02": "非佛。何止於像。離舍那報身。亦非是佛。若一",
    "T47n1974_001:0362c03": "切非佛。即一切是佛。何非佛耶。若知此義。則",
    "T47n1974_001:0362c04": "悟我今所奉尊像不離願海。具大神方。能攝",
    "T47n1974_001:0362c05": "能受。所有一切方無畏等十八不共大慈大",
    "T47n1974_001:0362c06": "悲常樂我淨相好光明。與彌陀全身等無差",
    "T47n1974_001:0362c07": "別。而我於中懺悔行事。當如乞人得近帝王。",
    "T47n1974_001:0362c08": "常懷慚戰。畏愛兼抱。渴仰攝受。冀求出離。況",
    "T47n1974_001:0362c09": "復歷劫難過。今既遭逢。豈可輕易使勝行不",
    "T47n1974_001:0362c10": "進自作障難耶。又念彼佛。哀憫我故。垂示像",
    "T47n1974_001:0362c11": "身。受我懺悔。既受我懺。則一切重罪定得消",
    "T47n1974_001:0362c12": "滅。必生淨土。於是心得歡喜。忽如天廓地",
    "T47n1974_001:0362c13": "清。獲得法眼。彼極樂國可如目覩。故知真像",
    "T47n1974_001:0362c14": "一致之說非不甚深。學者宜盡其誠。莫作異",
    "T47n1974_001:0362c15": "解。",
    "T47n1974_001:0362c16": "闢斷空邪說第六",
    "T47n1974_001:0362c17": "釋迦如來一代聖教。一本於善惡果報因緣",
    "T47n1974_001:0362c18": "諸法。為始終不易之正教也。雖有百非超脫",
    "T47n1974_001:0362c19": "之句。豈必離乎因緣法哉。奈何今時有一等",
    "T47n1974_001:0362c20": "斷人善根極惡闡提之輩。不識佛祖為人破",
    "T47n1974_001:0362c21": "執除疑解粘去縛之談。隨他脚後跟轉。妄謂",
    "T47n1974_001:0362c22": "除此心外諸行皆空。無佛無法。非善非惡。錯",
    "T47n1974_001:0362c23": "認妄識是真。謂此心外無法可得。遂即撥無",
    "T47n1974_001:0362c24": "因果排斥罪福。言一切菩薩諸佛形像秖是",
    "T47n1974_001:0362c25": "個金銀銅鐵土塊木頭。一大藏教亦秖是個",
    "T47n1974_001:0362c26": "樹皮。揩不淨底故紙。本非真實。何足依憑。於",
    "T47n1974_001:0362c27": "一切善行功德。無不一一掃除謂言著相。一",
    "T47n1974_001:0362c28": "路談他之短。顯己之長。或存所參話頭而又",
    "T47n1974_001:0362c29": "謂不可固執。索性使人內外空索索谿達地",
    "T47n1974_001:0363a01": "了。即乃潛行諸惡及婬怒癡等。反謂於道無",
    "T47n1974_001:0363a02": "礙。自賺賺他。內心腐爛殆不可聞。譬如師",
    "T47n1974_001:0363a03": "子身中蟲。自食師子身中肉。此等見解其類",
    "T47n1974_001:0363a04": "甚多。必是天魔波旬昔恨未消所遣來者。令",
    "T47n1974_001:0363a05": "同我形服壞我道法而無遺餘。嗚呼痛哉。若",
    "T47n1974_001:0363a06": "如彼見。謂形像非佛。不知何者是佛。紙墨非",
    "T47n1974_001:0363a07": "經。不知何者是經。若自心是佛。何物非心。而",
    "T47n1974_001:0363a08": "獨謂聖人之像非心非佛耶。又心既是佛。何",
    "T47n1974_001:0363a09": "人無心。而獨謂汝心是佛。使人非像非經耶。",
    "T47n1974_001:0363a10": "不知眾生之心全體在迷。必假聖人形像經",
    "T47n1974_001:0363a11": "法。而表見之使人有所悟解也。若有悟解。則",
    "T47n1974_001:0363a12": "識生佛真心平等遍一切處。經云。諸佛說空",
    "T47n1974_001:0363a13": "法為度於有故。若復著於空。諸佛所不化。又",
    "T47n1974_001:0363a14": "云。寧可說有如須彌山。不可說無如芥子許。",
    "T47n1974_001:0363a15": "縱證空法。猶滯小乘。豈能如大菩薩等。從空",
    "T47n1974_001:0363a16": "入有證於俗假。於眾生界如佛度生者也。是",
    "T47n1974_001:0363a17": "故小乘空見是大乘菩薩所棄。佛說空法是",
    "T47n1974_001:0363a18": "未了義。又佛說空法。乃即有顯空。空不離有。",
    "T47n1974_001:0363a19": "得名真空。今人說空。離有方空。空成斷見。深",
    "T47n1974_001:0363a20": "為可畏。如陷坑宑永不可出。永嘉云。棄有著",
    "T47n1974_001:0363a21": "空病亦然。還如避溺而投火。斯之謂也。善星",
    "T47n1974_001:0363a22": "比丘妄說法空。寶蓮香比丘尼私行婬欲。生",
    "T47n1974_001:0363a23": "陷泥犁。豈不是後人龜鑑。後人不以為戒。復",
    "T47n1974_001:0363a24": "蹈其已覆之轍。如盲引盲眾。使師及弟子自",
    "T47n1974_001:0363a25": "甘沒溺。可悲甚矣。又若孝子。聞父過惡。以承",
    "T47n1974_001:0363a26": "彼生育之恩。猶尚不忍。況我釋氏之子負出",
    "T47n1974_001:0363a27": "世恩。於佛形像法言恣意輕毀。安然不懼。可",
    "T47n1974_001:0363a28": "不痛傷。此人必向五無間獄大熱猛焰之中。",
    "T47n1974_001:0363a29": "各各自受今日謬解之報。豈虛語哉。縱是德",
    "T47n1974_001:0363b01": "山丹霞亦但如文殊等。一時為人破執顯理",
    "T47n1974_001:0363b02": "耳。豈欲以此教後世耶。今為其後者不識先",
    "T47n1974_001:0363b03": "人之方便。更喫彼已吐之唾。一向謬謂拆佛",
    "T47n1974_001:0363b04": "殿燒木佛是究道之行。可謂顛倒。若遵彼遺",
    "T47n1974_001:0363b05": "說。惟能燒拆便是道者。今天下釋子皆當如",
    "T47n1974_001:0363b06": "文殊師利。以劍自隨。有佛殺佛。無佛斫像。即",
    "T47n1974_001:0363b07": "是道矣。更不須以佛所傳定慧等學而為道",
    "T47n1974_001:0363b08": "耶。又佛法門得久住者。全賴經像形服威儀",
    "T47n1974_001:0363b09": "善行乘法而已。不知捨是何據而得久住者",
    "T47n1974_001:0363b10": "哉。是故佛說。於諸經像敬之不至。尚獲大",
    "T47n1974_001:0363b11": "罪。況更輕毀。罪逆可知。妙經有云。提婆達多",
    "T47n1974_001:0363b12": "昔作仙人阿私陀時。為釋迦師。釋迦自以其",
    "T47n1974_001:0363b13": "身而為床座奉上供養。令我具足六度相好",
    "T47n1974_001:0363b14": "金色無畏攝法。乃至不共神通道力。成佛度",
    "T47n1974_001:0363b15": "生等者。皆因達多善知識也。今釋迦已得證",
    "T47n1974_001:0363b16": "果。欲相成其道。不說法空。但逆讚其法。微損",
    "T47n1974_001:0363b17": "佛足小指。尚不逃於地獄長劫之痛。何況後",
    "T47n1974_001:0363b18": "五百歲。斷人善根妄說法空者。豈能免苦果",
    "T47n1974_001:0363b19": "耶。又佛說法空。蓋欲令人體空斷惡。奈何不",
    "T47n1974_001:0363b20": "識佛意。而反滯空退善。豈不顛倒。又彼於",
    "T47n1974_001:0363b21": "諸不善尚說無礙。不知善法何礙而欲不修。",
    "T47n1974_001:0363b22": "古人以不落因果答學者問。而五百世墮野",
    "T47n1974_001:0363b23": "狐身。非百丈老人。不能脫之。況今妄說法空",
    "T47n1974_001:0363b24": "撥無因果。不懼後世。恣意妄談。非止毀於經",
    "T47n1974_001:0363b25": "像。又將素食之人比之牛羊。說法之人叱為",
    "T47n1974_001:0363b26": "虛解。罪將安極。不知慧解如人之目。道行如",
    "T47n1974_001:0363b27": "人之足。有目無足。雖見而不能行。有足無",
    "T47n1974_001:0363b28": "目。雖行而不能見。以不見故必墮坑塹。以",
    "T47n1974_001:0363b29": "不行故奚到寶所。雖不能到。還識是非。既墮",
    "T47n1974_001:0363c01": "坑塹。身命俱失。如經所謂五度如盲般若如",
    "T47n1974_001:0363c02": "導。以如盲故行必墮凶。以如導故必到寶所。",
    "T47n1974_001:0363c03": "豈可反叱經教之談為虛解也。然則解行雖",
    "T47n1974_001:0363c04": "各為要。設使有行無解。莫若慧解為優。譬如",
    "T47n1974_001:0363c05": "羅漢應供象身挂纓。其義可了。又若有解無",
    "T47n1974_001:0363c06": "行。菩提可發。有行無解。難會圓乘。故知文殊",
    "T47n1974_001:0363c07": "解深為諸佛之師。普賢行大作群生之父。豈",
    "T47n1974_001:0363c08": "可偏滯一隅而自執也。禪宗南嶽尚以不似",
    "T47n1974_001:0363c09": "一物不無修證不可污染。為悟道入門之要",
    "T47n1974_001:0363c10": "旨。況今人邪見若是之深。豈不速疾陷於極",
    "T47n1974_001:0363c11": "苦之處。楞嚴云。自謂已足。忽有無端大我慢",
    "T47n1974_001:0363c12": "起。心中尚輕十方如來。何況下位聲聞緣覺。",
    "T47n1974_001:0363c13": "又云。忽然歸向永滅。撥無因果。一向入空。空",
    "T47n1974_001:0363c14": "心現前。乃至心生長斷滅解。不禮塔廟。摧毀",
    "T47n1974_001:0363c15": "經像。謂檀越言。此是金銅。或是土木。經是樹",
    "T47n1974_001:0363c16": "葉。或是疊華。肉身真常不自恭敬。却崇土木。",
    "T47n1974_001:0363c17": "實為顛倒。其深信者從其毀碎。埋棄地中。疑",
    "T47n1974_001:0363c18": "誤眾生。入無間獄。失於正受。當從淪墜。則知",
    "T47n1974_001:0363c19": "世尊於妄說法空之人。及未得謂得未證謂",
    "T47n1974_001:0363c20": "證者。預已授其入獄之記。明鑑若是。今人豈",
    "T47n1974_001:0363c21": "能逃佛所記哉。或曰。彼達多入獄無苦。我奚",
    "T47n1974_001:0363c22": "畏焉。不知達多因心欲逆讚釋迦之道。故在",
    "T47n1974_001:0363c23": "地獄非但無苦。且如三禪天樂。然以身口似",
    "T47n1974_001:0363c24": "謗故。在地獄之中。還如身口所作。具受無",
    "T47n1974_001:0363c25": "量種苦。佛師尚爾。況今人効之。使人於經",
    "T47n1974_001:0363c26": "像間不生尊敬。視猶土木。待如故紙。令彼不",
    "T47n1974_001:0363c27": "識因果。薄於罪福。遠佛教誡。近五逆行。如是",
    "T47n1974_001:0363c28": "惡報其能免乎。",
    "T47n1974_001:0363c29": "開示禪佛不二法門第七",
    "T47n1974_001:0364a01": "釋迦如來所垂念佛法門。統法界群機而無",
    "T47n1974_001:0364a02": "外者也。實文殊普賢所證大人境界。天台四",
    "T47n1974_001:0364a03": "明判與華嚴法華同部。味屬醍醐。即禪宗所",
    "T47n1974_001:0364a04": "謂單傳直指之道。永明四料簡中謂。無禪",
    "T47n1974_001:0364a05": "有淨土。萬修萬人去。但得見彌陀。何慮不開",
    "T47n1974_001:0364a06": "悟。誠向上一路也。奈何今人因於名利所謀",
    "T47n1974_001:0364a07": "不遂其志。乃作色長歎而自悔云。噫我平生",
    "T47n1974_001:0364a08": "一切都罷了。參禪非我所望。不知且念些阿",
    "T47n1974_001:0364a09": "彌陀佛。以度生世。苟不折本足矣。於是反怠",
    "T47n1974_001:0364a10": "其身。曾未深省。倘或忽遇些些兒得志趣。便",
    "T47n1974_001:0364a11": "自無量惡作依舊一時現前。莫之能禦也。念",
    "T47n1974_001:0364a12": "佛如此。何益之有。今詳其見。彼謂參禪雖妙",
    "T47n1974_001:0364a13": "而難。如造萬間大廈。念佛雖麁且易。如作一",
    "T47n1974_001:0364a14": "隙草窟。見地若此。譬如饑世得遇大王百味",
    "T47n1974_001:0364a15": "珍饍。認作草菜之食。以如意珠王。視為魚",
    "T47n1974_001:0364a16": "目。可不哀哉。不知禪佛二門發行雖異。到家",
    "T47n1974_001:0364a17": "一著。其理是同。當知所以發行異者。如參禪。",
    "T47n1974_001:0364a18": "枯來即是。不著佛求。然若自不能具正知見。",
    "T47n1974_001:0364a19": "又不遇正知見人。縱不退轉。多入魔道。無佛",
    "T47n1974_001:0364a20": "力救護故也。若念佛。一切不取。惟念彼佛。雖",
    "T47n1974_001:0364a21": "無正解及師友開發。但直信有佛身土。發志",
    "T47n1974_001:0364a22": "即生。縱滯邪小。亦還於正。有彌陀願力救護",
    "T47n1974_001:0364a23": "故也。是名發行有異。非謂法門地位深淺有",
    "T47n1974_001:0364a24": "異也。是知參禪即念佛。念佛即參禪。禪非佛",
    "T47n1974_001:0364a25": "不得往生。佛非禪不得觀慧。念佛參禪豈有",
    "T47n1974_001:0364a26": "二致。若知此義。則當乘彼功名富貴得志之",
    "T47n1974_001:0364a27": "時。一刀割斷。即便猛發大心。力行斯道。於世",
    "T47n1974_001:0364a28": "所有妻子寶貨頭目髓腦乃至身命。不自悋",
    "T47n1974_001:0364a29": "惜。決志求生。豈可直待悔吝失節不得已之",
    "T47n1974_001:0364b01": "際。以此最上法門。但作草窟魚目小道之見。",
    "T47n1974_001:0364b02": "以苟且之法而欲修之。可傷可惜甚矣。若能",
    "T47n1974_001:0364b03": "因是悔吝。從公一時放下。生大乘寶所之見。",
    "T47n1974_001:0364b04": "辨決定不退轉心。譬如隨風順流之舟更加",
    "T47n1974_001:0364b05": "櫓棹。豈不疾有所至。何幸如之。問。若是。則",
    "T47n1974_001:0364b06": "禪書有云。如何是佛。答乾屎橛。答麻三斤。云",
    "T47n1974_001:0364b07": "我當時若見。一棒打殺。與狗子喫。貴圖天下",
    "T47n1974_001:0364b08": "太平。乃至魔來也殺。佛來也殺。且道與念",
    "T47n1974_001:0364b09": "佛三昧尊敬戀慕畏愛渴仰之心及到家之",
    "T47n1974_001:0364b10": "旨。如何同耶。答。念佛者。本持念彼西方極樂",
    "T47n1974_001:0364b11": "世界報身阿彌陀佛也。此佛報身有無量相",
    "T47n1974_001:0364b12": "好光明化佛菩薩聲聞願力功德。不可具說。",
    "T47n1974_001:0364b13": "此為佛身。又佛所依境有諸寶池地樹幢網",
    "T47n1974_001:0364b14": "欄臺鈴旛華水等一切莊嚴。此為國土。然彼",
    "T47n1974_001:0364b15": "佛以身為土。以土為身。身土無礙。心境圓通。",
    "T47n1974_001:0364b16": "或彼或此同一受用。乃至蘊入界處一切諸",
    "T47n1974_001:0364b17": "法。直至無上菩提。及能殺所殺之義。一切時",
    "T47n1974_001:0364b18": "一切處。無障無礙。非縛非脫。縱橫逆順。皆即",
    "T47n1974_001:0364b19": "彌陀清淨色身。何以故。心即境。境即心。身即",
    "T47n1974_001:0364b20": "土。土即身。生即佛。佛即生。此即彼。彼即此。",
    "T47n1974_001:0364b21": "及青黃赤白之色。眼耳鼻舌之根。如是諸法",
    "T47n1974_001:0364b22": "或心或身。亦一一無不自在。無不解脫。尚",
    "T47n1974_001:0364b23": "不間於婬怒癡是梵行。塵勞儔是法侶。何特",
    "T47n1974_001:0364b24": "乾屎橛麻三斤非是佛耶。此既是佛。何須於",
    "T47n1974_001:0364b25": "淨地上。特地示現降生。剜肉做瘡。起度生",
    "T47n1974_001:0364b26": "想。如此正好一棒打殺與狗子喫。却省得許",
    "T47n1974_001:0364b27": "多作模作樣。六年苦行。降魔說法。於無生滅",
    "T47n1974_001:0364b28": "平等法中。唱生唱滅。賣弄千端。攪動世界。惱",
    "T47n1974_001:0364b29": "亂一切。使平地上死人無數。豈不天下太平。",
    "T47n1974_001:0364c01": "咦到這裹。切忌錯會。不得動著。動著則喫我",
    "T47n1974_001:0364c02": "手中痛棒有分。若謂此說是曹溪門下搕[打-丁+(天/韭)]",
    "T47n1974_001:0364c03": "堆頭觸著得底。且未曾夢見在。我早打折爾",
    "T47n1974_001:0364c04": "驢腰間。恐不容汝如此計較。答。亦不外此計",
    "T47n1974_001:0364c05": "較。又汝莫謂計較有心計較無心。我幾曾計",
    "T47n1974_001:0364c06": "較來。問。只此早是計較了。答。我適來說什麼",
    "T47n1974_001:0364c07": "底。問者不會。良久又問。若一切是佛。則糞箕",
    "T47n1974_001:0364c08": "苕箒皆可酬彼所問。何特以極劣乾屎橛而",
    "T47n1974_001:0364c09": "作答耶。答。既一切是佛。則門窓戶闥目前諸",
    "T47n1974_001:0364c10": "境皆可為問。何特取是勝之佛而為問耶。故",
    "T47n1974_001:0364c11": "知問者心地本純。太取其高。而答者欲破彼",
    "T47n1974_001:0364c12": "執。反取其劣耳。若知屎橛非劣則佛亦且非",
    "T47n1974_001:0364c13": "優。豈可謂彼語有不同。而妄認禪佛。為異行",
    "T47n1974_001:0364c14": "哉。問。此念佛法門若如此奇特。與少室指心",
    "T47n1974_001:0364c15": "成佛之說。台宗觀心觀佛之談。初無有異。可",
    "T47n1974_001:0364c16": "謂不出一念顯三千妙法。而三觀宛然不離",
    "T47n1974_001:0364c17": "萬法。究一真如門。而一心頓了。且教我鈍根",
    "T47n1974_001:0364c18": "後學之人。如何修行得相應去。答。但肯發行。",
    "T47n1974_001:0364c19": "何慮不成。譬如空谷之間。有聲皆答。聲大則",
    "T47n1974_001:0364c20": "大鳴。聲細則細響。隨彼發聲。無不克應。正如",
    "T47n1974_001:0364c21": "樂國以三輩九品攝受眾生。亦隨其根利鈍",
    "T47n1974_001:0364c22": "深淺邪正遲速而導之。應生何品。無遺機矣。",
    "T47n1974_001:0364c23": "如谷應聲高低共作。若能勤加精進。必不唐",
    "T47n1974_001:0364c24": "捐。又況時無先後。何嫌鈍根。以是義故。則",
    "T47n1974_001:0364c25": "知一切法門即一法門。一法門即一切法門。",
    "T47n1974_001:0364c26": "豈特禪佛不二。舉釋迦一代施化之道。不出",
    "T47n1974_001:0364c27": "念佛一法門矣。又此法門量廣大。故攝機無",
    "T47n1974_001:0364c28": "外。何間愚智之根。奉勸後賢。於此法門莫生",
    "T47n1974_001:0364c29": "異見。",
    "T47n1974_001:0365a01": "示諸佛二土折攝法門第八",
    "T47n1974_001:0365a02": "夫二土者即諸佛折攝二門也。行人聞上所",
    "T47n1974_001:0365a03": "說依正之境。則能如彼經旨。了知此土實苦",
    "T47n1974_001:0365a04": "彼土實樂。雖聞觀慧法門圓融微妙。而直見",
    "T47n1974_001:0365a05": "二土儼然皆即實境。非如淺信之人謂。彼土",
    "T47n1974_001:0365a06": "心有則有。心無則無。光影幻化虛妄不實。處",
    "T47n1974_001:0365a07": "處皆是西方等解。深知彼土亦如此土。端確",
    "T47n1974_001:0365a08": "的實而無謬誤。若人能具此智。不為世間一",
    "T47n1974_001:0365a09": "切邪解偏見諸惡知識之所回轉。則當正觀",
    "T47n1974_001:0365a10": "二土苦樂淨穢。於其境上。生二種心以為方",
    "T47n1974_001:0365a11": "便。非此二心。不能生彼。何謂二心。一者厭離",
    "T47n1974_001:0365a12": "心。二者忻樂心。於此娑婆生厭離故。則能",
    "T47n1974_001:0365a13": "隨順釋迦所說折門。於彼極樂生忻樂故。則",
    "T47n1974_001:0365a14": "能隨順彌陀所示攝門。以此二門精進修行。",
    "T47n1974_001:0365a15": "念佛三昧必定成就。何謂折門。以聞如上所",
    "T47n1974_001:0365a16": "說極樂勝妙。則應如理觀察此娑婆世界皆",
    "T47n1974_001:0365a17": "苦無一樂者。三塗地獄日夜燒然。餓鬼旁生",
    "T47n1974_001:0365a18": "不可堪忍。修羅忿戰。人處何安。根塵與八苦",
    "T47n1974_001:0365a19": "交煎。因果共四生昇墜。時有寒暑。境是沙",
    "T47n1974_001:0365a20": "泥。晝夜推遷。無常不住。又復受身臭穢。男女",
    "T47n1974_001:0365a21": "異形。所需衣食艱難麁惡。壽命不永。眾苦",
    "T47n1974_001:0365a22": "相生。縱有生於天宮。報盡還歸極苦。又不知",
    "T47n1974_001:0365a23": "人中樂即是苦親正是冤。顛倒攀緣不求出",
    "T47n1974_001:0365a24": "路。從業致業展轉不休。如是苦惱不可具陳。",
    "T47n1974_001:0365a25": "故當厭離也。何謂攝門。行人聞說娑婆實苦",
    "T47n1974_001:0365a26": "如是。則於彼土西方極樂生大忻樂。彼極樂",
    "T47n1974_001:0365a27": "土寶地寶池無三惡道。莊嚴妙勝超過十方。",
    "T47n1974_001:0365a28": "無寒暑晝夜推遷。無生老病死結業。純男無",
    "T47n1974_001:0365a29": "女。蓮華化生。衣食自然。能成法喜。壽命無",
    "T47n1974_001:0365b01": "量。身光莫窮。聞法音則應念知歸。覩相好而",
    "T47n1974_001:0365b02": "剎那悟道。如是種種快樂無量。得名極樂。故",
    "T47n1974_001:0365b03": "當忻樂也。若能於此一門。精進修習日夜不",
    "T47n1974_001:0365b04": "休。隨順佛教。於此土聲色諸境。作地獄想。作",
    "T47n1974_001:0365b05": "苦海想。作火宅想。於諸寶物作苦具想。飲食",
    "T47n1974_001:0365b06": "衣服如膿血鐵皮想。於諸眷屬作夜叉羅剎",
    "T47n1974_001:0365b07": "噉人鬼想。況復生死不住。長劫奔波。實可厭",
    "T47n1974_001:0365b08": "離。於知識若經卷中。聞彼佛願力國土莊嚴。",
    "T47n1974_001:0365b09": "於念念中。稱彼理趣生安隱想。生寶所想。生",
    "T47n1974_001:0365b10": "家業想解脫處想。彌陀如來菩薩僧眾。如慈",
    "T47n1974_001:0365b11": "父想。如慈母想。生接引想。生津梁想。於怖畏",
    "T47n1974_001:0365b12": "急難之中。稱名即應。功不唐捐。剎那便至。速",
    "T47n1974_001:0365b13": "來救護想。應念出離想。如是功德無量。實可",
    "T47n1974_001:0365b14": "忻樂。若於此折門。不能修行。厭離不深。則娑",
    "T47n1974_001:0365b15": "婆業繫不脫。若於彼攝門。不能修行。忻樂不",
    "T47n1974_001:0365b16": "切。則極樂勝境難躋。是以行人欲生淨土成",
    "T47n1974_001:0365b17": "就念佛三昧。當齊修二門。為發行最初一步",
    "T47n1974_001:0365b18": "也。若不修此二門。雖了觀慧之旨。但成虛解。",
    "T47n1974_001:0365b19": "縱欲生彼。以不忻厭。無因可得。若能修此二",
    "T47n1974_001:0365b20": "門。不識觀慧之旨。雖可生彼。但事想故。位非",
    "T47n1974_001:0365b21": "上輩。若能熾然忻厭。圓修觀慧。既生而復上",
    "T47n1974_001:0365b22": "品者矣。學者豈可謂此說固執著相而輕棄",
    "T47n1974_001:0365b23": "也。或曰。何不諸緣放下一念萬年。使心與理",
    "T47n1974_001:0365b24": "會境與神融。自然合法。何必忻厭取捨若是",
    "T47n1974_001:0365b25": "之深。答。若謂諸緣放下是道。只起一念放下",
    "T47n1974_001:0365b26": "之心。便不名為放下。却與道反遠。類於斷",
    "T47n1974_001:0365b27": "見外道。故鵝湖云。莫秖忘形與死心。此個難",
    "T47n1974_001:0365b28": "醫病最深。又云。若還默默恣如愚。知君未解",
    "T47n1974_001:0365b29": "做工夫。又佛十八不共法中。有精進無減。又",
    "T47n1974_001:0365c01": "六波羅蜜因精進故方得成滿。且放下者。但",
    "T47n1974_001:0365c02": "放下世間業緣耳。豈是放下精進體道之心",
    "T47n1974_001:0365c03": "哉。古人所謂坐在無事甲裹。正是此輩。若謂",
    "T47n1974_001:0365c04": "放下自在是道。而不勤加精進一心修行。豈",
    "T47n1974_001:0365c05": "得心會境融打成一片與道合耶。若知不放",
    "T47n1974_001:0365c06": "下是放下。熾然忻厭取捨。即是不忻厭取捨。",
    "T47n1974_001:0365c07": "修即無修。念即無念。則名無功用行。亦名",
    "T47n1974_001:0365c08": "無作妙心。奚難速證中道之理。又修故離斷。",
    "T47n1974_001:0365c09": "無修離常。斷常既離。則異乎所問。而直生安",
    "T47n1974_001:0365c10": "樂世界。以二大士為同修。日與彌陀佛相對。",
    "T47n1974_001:0365c11": "彼時知何法而不可問。何行而不可學。何疑",
    "T47n1974_001:0365c12": "而不可除。何求而不可得。既無退轉。則此忻",
    "T47n1974_001:0365c13": "厭豈不是成無上正覺之大因行哉。",
    "T47n1974_001:0365c14": "勸修第九",
    "T47n1974_001:0365c15": "夫淨穢同心生佛一理諸法本等。奚假勸修。",
    "T47n1974_001:0365c16": "其奈眾生迷心作境淨穢斯分。對待相成縛",
    "T47n1974_001:0365c17": "脫迥異。纏縛多劫不覺不知。故須勸娑婆苦",
    "T47n1974_001:0365c18": "海眾生。求生西方極樂世界也。行人既聞如",
    "T47n1974_001:0365c19": "上所說二種法門。則必深知淨穢苦樂之土",
    "T47n1974_001:0365c20": "真實不謬。便當發行求生。如彼農民得利自",
    "T47n1974_001:0365c21": "趨。止之不可得也。然彼農民近為一歲饑寒",
    "T47n1974_001:0365c22": "之苦。尚甘日夜不休朝愁暮苦。具經年載而",
    "T47n1974_001:0365c23": "不自倦。況彼三昧行者若一念精勤超歷劫",
    "T47n1974_001:0365c24": "娑婆之苦。何止一歲饑寒。登九品極樂之安。",
    "T47n1974_001:0365c25": "何止一年溫飽。以彼較之。優劣可知。是尤",
    "T47n1974_001:0365c26": "不必待人勸也。又前示人折攝二門。其旨已",
    "T47n1974_001:0365c27": "明。如云此是金玉此是砂石。雖三尺孺子。亦",
    "T47n1974_001:0365c28": "必棄石而求金。不勸而自取。蓋因識其貴賤。",
    "T47n1974_001:0365c29": "行者亦爾。既明識此土是苦。彼土是樂。此是",
    "T47n1974_001:0366a01": "生死沈溺。彼是自在解脫。亦必捨此穢土。而",
    "T47n1974_001:0366a02": "求彼淨土。自然念念不住。心心不息。如救",
    "T47n1974_001:0366a03": "頭然聞教便行。奚待更勸。苦樂二土是佛所",
    "T47n1974_001:0366a04": "說。諦信不疑。修則自得。今人見屎尿。則必搐",
    "T47n1974_001:0366a05": "鼻攢眉。嫌其臭穢。便欲速去。見錦綺。則必舒",
    "T47n1974_001:0366a06": "顏展笑。貪其瑩潔。便欲速得。彼暫時美惡幻",
    "T47n1974_001:0366a07": "境尚不能一忍。而憎愛熾然。況長劫極樂極",
    "T47n1974_001:0366a08": "苦之處。而不速生忻厭。可謂愚之甚惑之深",
    "T47n1974_001:0366a09": "矣。又此娑婆世界釋迦已滅。彌勒未生。賢聖",
    "T47n1974_001:0366a10": "隱伏。一切眾生奔波苦海。猶失父之兒。若不",
    "T47n1974_001:0366a11": "以極樂願王為歸。則誰為救護。又況此界六",
    "T47n1974_001:0366a12": "道雜還。人天雖優。報盡則墜。今且以人處",
    "T47n1974_001:0366a13": "竪修論之。彼神仙之黨未離空地。尚不易至。",
    "T47n1974_001:0366a14": "況彼天乎。彼生天者。以三品十善之因生三",
    "T47n1974_001:0366a15": "界天。自劣至優。各歷多劫。不能如願。成小敗",
    "T47n1974_001:0366a16": "廣。如海如滴。中間或遇邪惡魔黨。永退永",
    "T47n1974_001:0366a17": "失。敢言得出三界。而望四果四向之地。況歷",
    "T47n1974_001:0366a18": "信住行向諸地而超此耶。若能修此念佛法",
    "T47n1974_001:0366a19": "門求生淨土。雖在凡地。不出一生。即便橫截",
    "T47n1974_001:0366a20": "三界五道生死。徑超諸有。蒙佛接引頓生安",
    "T47n1974_001:0366a21": "養。於彼上品蓮臺托質。花開見佛。聞法悟",
    "T47n1974_001:0366a22": "道。不離當念闊步大方。供養一切三寶。教化",
    "T47n1974_001:0366a23": "一切眾生。彌勒世尊降生之時。再來此地。同",
    "T47n1974_001:0366a24": "佛弘慈。所有歷劫父母妻子兄弟姊妹冤親",
    "T47n1974_001:0366a25": "等境。諭以道品。告以昔因。皆令證果。則其行",
    "T47n1974_001:0366a26": "願豈不廣大耶。此娑婆世界所有三障一切",
    "T47n1974_001:0366a27": "結業。更不能累我。如是功德。若一念失修。便",
    "T47n1974_001:0366a28": "屬後世。豈宜自緩。況又世事千端生緣萬擾。",
    "T47n1974_001:0366a29": "如鎖如鉤。連環不斷。心則念念不住。身則在",
    "T47n1974_001:0366b01": "在無休。役我升沈。障我本性。歷劫至今。曾未",
    "T47n1974_001:0366b02": "休息。無常遷變不可久留。縱壽百年不逾彈",
    "T47n1974_001:0366b03": "指。今日明日難保其存。忽於眼光落地之際。",
    "T47n1974_001:0366b04": "不覺剎那異生。隨其業因受形別類。披毛戴",
    "T47n1974_001:0366b05": "角著地飛空。今日見解都忘。恍忽三途六趣。",
    "T47n1974_001:0366b06": "飄零多劫不知自歸。可謂大苦。縱是彌勒出",
    "T47n1974_001:0366b07": "世。而我生處何知。尚不聞父母三寶名字。何",
    "T47n1974_001:0366b08": "況經教圓談。雖受異身。保惜深重。因業致",
    "T47n1974_001:0366b09": "業。從冥入冥。懼死貪生。不異今日。若非即於",
    "T47n1974_001:0366b10": "目下當念之間。効彼先覺丈夫。猛發大心立",
    "T47n1974_001:0366b11": "決定志。奮揚舉鼎拔山之力。一截截斷跳出",
    "T47n1974_001:0366b12": "稠林。使兩頭撒開中間放下。安能行業昭著",
    "T47n1974_001:0366b13": "光動人天。群有蒙恩。諸佛護念。閉三惡趣。開",
    "T47n1974_001:0366b14": "總持門。即使不待娑婆報滿便得往生者也。",
    "T47n1974_001:0366b15": "若又更待處所穩便。衣食豐饒。充足香華。事",
    "T47n1974_001:0366b16": "事稱意。思前算後。卜彼良時。報盡恩冤。圓",
    "T47n1974_001:0366b17": "成善事。然後發行。假使虛空界窮。亦無此日",
    "T47n1974_001:0366b18": "矣。所謂晴乾不肯去。直待雨淋頭。古云。即今",
    "T47n1974_001:0366b19": "休去便休去。欲覓了時無了時。斯之謂也。",
    "T47n1974_001:0366b20": "寶王三昧念佛直指卷上(終)"
}