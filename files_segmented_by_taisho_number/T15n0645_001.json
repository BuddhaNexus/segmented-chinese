{
    "T15n0645_001:0699b09": "不必定入定入印經翻譯之記",
    "T15n0645_001:0699b11": "出世智道，亦名為印。此經印義，或然不然，",
    "T15n0645_001:0699b12": "私情有指，未許官用。何者私情？今且當向發",
    "T15n0645_001:0699b13": "心修行，證會名入。所乘強劣，有定不定，聖說",
    "T15n0645_001:0699b14": "定入、說不定入，言義如是！決定名印。說如是",
    "T15n0645_001:0699b15": "故，名如是經，其門要密，通必有寄。魏尚書令",
    "T15n0645_001:0699b16": "儀同高公，深知佛法，出自中天，翻為此典，萬",
    "T15n0645_001:0699b17": "未有一。採挾集人，在第更譯。沙門曇林，瞿",
    "T15n0645_001:0699b18": "曇流支，興和四年歲次降婁，月建在戌，朔",
    "T15n0645_001:0699b19": "次甲子，壬午之日，出此如左九千一百九十",
    "T15n0645_001:0699b20": "三字。",
    "T15n0645_001:0699b23": "不必定入定入印經",
    "T15n0645_001:0699b25": "元魏婆羅門瞿曇般若流支譯",
    "T15n0645_001:0699b26": "如是我聞：一時婆伽婆住王舍城耆闍崛山",
    "T15n0645_001:0699b27": "中，與大比丘眾一千二百五十人俱，六十億",
    "T15n0645_001:0699b28": "百千那由他菩薩，其名曰：文殊師利童子、觀",
    "T15n0645_001:0699b29": "世自在菩薩摩訶薩、得大勢菩薩、藥王菩薩、",
    "T15n0645_001:0699c01": "藥上菩薩、常雷音王菩薩，如是等上首六十",
    "T15n0645_001:0699c02": "億百千那由他菩薩，一切皆得寂靜論義神",
    "T15n0645_001:0699c03": "通三昧、遊首楞嚴勇伏三昧、得深海水潮不",
    "T15n0645_001:0699c04": "過限三昧，得受位陀羅尼、得集無邊諸佛身",
    "T15n0645_001:0699c05": "色究竟陀羅尼。爾時文殊師利童子白佛言：",
    "T15n0645_001:0699c06": "「世尊！惟願世尊為諸菩薩說必定、不必定",
    "T15n0645_001:0699c07": "入智印法門。以彼印故，令我得知此菩薩必",
    "T15n0645_001:0699c08": "定，此菩薩不必定，此不定阿耨多羅三藐三",
    "T15n0645_001:0699c09": "菩提退無上智道。」佛言：「文殊師利！此中則",
    "T15n0645_001:0699c10": "有五種菩薩。何等為五？一者羊乘行，二者",
    "T15n0645_001:0699c11": "象乘行，三者月日神通乘行，四者聲聞神通",
    "T15n0645_001:0699c12": "乘行，五者如來神通乘行。文殊師利！如是",
    "T15n0645_001:0699c13": "名為五種菩薩。文殊師利！初二菩薩，不必",
    "T15n0645_001:0699c14": "定阿耨多羅三藐三菩提，退無上智道。後三",
    "T15n0645_001:0699c15": "菩薩，必定阿耨多羅三藐三菩提，不退無上",
    "T15n0645_001:0699c16": "智道。」文殊師利言：「世尊！何者二菩薩不必定",
    "T15n0645_001:0699c17": "阿耨多羅三藐三菩提，退無上智道？世尊！",
    "T15n0645_001:0699c18": "何者三菩薩必定阿耨多羅三藐三菩提，不退",
    "T15n0645_001:0699c19": "無上智道？」佛言：「文殊師利！羊乘行菩薩、",
    "T15n0645_001:0699c20": "象乘行菩薩，此二菩薩不必定阿耨多羅三",
    "T15n0645_001:0699c21": "藐三菩提，退無上智道。文殊師利！月日神通",
    "T15n0645_001:0699c22": "乘行菩薩、聲聞神通乘行菩薩、如來神通乘",
    "T15n0645_001:0699c23": "行菩薩，此三菩薩必定阿耨多羅三藐三菩",
    "T15n0645_001:0699c24": "提，不退無上智道。「文殊師利！應云何知羊乘",
    "T15n0645_001:0699c25": "行菩薩？文殊師利！譬如有人，他方五百佛之",
    "T15n0645_001:0699c26": "世界微塵等數世界之外，彼有因緣有大因",
    "T15n0645_001:0699c27": "緣、彼有所作有大所作、彼有所重有大所重，",
    "T15n0645_001:0699c28": "為彼事故，欲過如是微塵世界到於彼處。如",
    "T15n0645_001:0699c29": "是思惟：『我乘何乘而能得過如是世界得到",
    "T15n0645_001:0700a01": "彼處？』如是之人即便思惟：『若我今者乘於羊",
    "T15n0645_001:0700a02": "乘，則應得過如是世界到於彼處。』文殊師利！",
    "T15n0645_001:0700a03": "如是之人既思惟已，即乘羊乘發行彼道。經",
    "T15n0645_001:0700a04": "長久時到百由旬，大風輪起，吹令迴還八十",
    "T15n0645_001:0700a05": "由旬。文殊師利！於意云何？如是之人乘彼",
    "T15n0645_001:0700a06": "羊乘，於彼世界能過到不？若經一劫若一百",
    "T15n0645_001:0700a07": "劫，若一千劫、億百千劫，若不可說不可說劫，",
    "T15n0645_001:0700a08": "彼人能過一世界不？」文殊師利答言：「世尊！",
    "T15n0645_001:0700a09": "彼若能過一世界者，無有是處。如是之人乘",
    "T15n0645_001:0700a10": "彼羊乘，若經一劫若一百劫、若一千劫億百",
    "T15n0645_001:0700a11": "千劫、若不可說不可說劫，若能得過一世界",
    "T15n0645_001:0700a12": "者，無有是處。」佛言：「如是。文殊師利！若善男子",
    "T15n0645_001:0700a13": "若善女人，發阿耨多羅三藐三菩提心已，聲",
    "T15n0645_001:0700a14": "聞乘人相隨止住，近聲聞人、習聲聞人、恭敬",
    "T15n0645_001:0700a15": "供養聲聞乘人，共為知識，財物交通，與共同",
    "T15n0645_001:0700a16": "住；若在林中、若在寺舍、若經行處，同一處行；",
    "T15n0645_001:0700a17": "讀聲聞乘、誦聲聞乘、思聲聞乘、信聲聞乘，",
    "T15n0645_001:0700a18": "復教他人讀誦思信。如是之人住聲聞乘，",
    "T15n0645_001:0700a19": "攝聲聞乘種善根行，聲聞所牽故得鈍智，退",
    "T15n0645_001:0700a20": "無上智道。如是菩薩，修菩提心慧根慧眼，而",
    "T15n0645_001:0700a21": "復後時住聲聞智種善根行，則還愚鈍破壞",
    "T15n0645_001:0700a22": "不成。「文殊師利！譬如有人，若患眼病、若有目",
    "T15n0645_001:0700a23": "瞑，如是之人為開眼故，一月療治勤不休",
    "T15n0645_001:0700a24": "息，過一月已眼得少開。彼有怨惡常伺其便，",
    "T15n0645_001:0700a25": "把碎蓽茇著其眼中，令彼人眼轉闇更閉",
    "T15n0645_001:0700a26": "不得開明。如是，如是。文殊師利！若彼菩薩",
    "T15n0645_001:0700a27": "修菩薩心慧根慧眼，而復後時住聲聞智種",
    "T15n0645_001:0700a28": "善根行，則還愚鈍破壞不成。文殊師利！此",
    "T15n0645_001:0700a29": "羊乘行菩薩應知。「文殊師利！應云何知象乘",
    "T15n0645_001:0700b01": "行菩薩？文殊師利！譬如有人，如是微塵世界",
    "T15n0645_001:0700b02": "之外，彼有因緣有大因緣、彼有所作有大所",
    "T15n0645_001:0700b03": "作、彼有所重有大所重，為彼事故，欲過如是",
    "T15n0645_001:0700b04": "微塵世界到於彼處。如是思惟：『我乘何乘而",
    "T15n0645_001:0700b05": "能得過如是世界到於彼處？』如是之人即便",
    "T15n0645_001:0700b06": "思惟：『若我今者八分相應乘象乘者，則應",
    "T15n0645_001:0700b07": "得過如是世界到於彼處。』文殊師利！如是之",
    "T15n0645_001:0700b08": "人既思惟已，即乘八分相應象乘發行彼道，",
    "T15n0645_001:0700b09": "百年常行二千由旬，大風輪起，吹令迴還一",
    "T15n0645_001:0700b10": "千由旬。文殊師利！於意云何？如是之人乘",
    "T15n0645_001:0700b11": "彼象乘，於一世界為能過不？若經一劫若一",
    "T15n0645_001:0700b12": "百劫、若一千劫億百千劫、若不可說不可說",
    "T15n0645_001:0700b13": "劫，彼人能過一世界不？」文殊師利答言：「世",
    "T15n0645_001:0700b14": "尊！彼若能過一世界者，無有是處。如是之",
    "T15n0645_001:0700b15": "人乘彼象乘，若經一劫若一百劫、若一千劫",
    "T15n0645_001:0700b16": "億百千劫、若不可說不可說劫，若能得過一",
    "T15n0645_001:0700b17": "世界者，無有是處。」佛言：「如是。文殊師利！若",
    "T15n0645_001:0700b18": "善男子若善女人，發阿耨多羅三藐三菩提心",
    "T15n0645_001:0700b19": "已，聲聞乘人相隨止住，近聲聞人、習聲聞",
    "T15n0645_001:0700b20": "人，共為知識、與共同住；若在林中、若在寺舍、",
    "T15n0645_001:0700b21": "若經行處，同一處行；讀聲聞乘、誦聲聞乘、思",
    "T15n0645_001:0700b22": "聲聞乘、信聲聞乘，復教他人讀誦思信。如是",
    "T15n0645_001:0700b23": "之人住聲聞智，攝聲聞乘種善根行，聲聞所",
    "T15n0645_001:0700b24": "牽故得鈍智，退無上智道。如是菩薩修菩提",
    "T15n0645_001:0700b25": "心，種善根行安住大乘，而復後時住聲聞智",
    "T15n0645_001:0700b26": "種善根行，則還愚鈍破壞不成。「文殊師利！",
    "T15n0645_001:0700b27": "譬如大木廣千由旬，大海所漂，於大海中濟",
    "T15n0645_001:0700b28": "渡眾生。空行夜叉出置陸地，繫縛在於五百",
    "T15n0645_001:0700b29": "由旬大鐵塊上。文殊師利！於意云何？如是大",
    "T15n0645_001:0700c01": "木，彼大海水復能漂不？復能海中濟眾生不？」",
    "T15n0645_001:0700c02": "文殊師利答言：「不能。」佛言：「如是。文殊師",
    "T15n0645_001:0700c03": "利！若彼菩薩修菩提心種善根行，修行一切",
    "T15n0645_001:0700c04": "智智海道，牽迴令退，則不能向一切智智大",
    "T15n0645_001:0700c05": "海之道，不能救拔生死大海一切眾生。文殊",
    "T15n0645_001:0700c06": "師利！此象乘行菩薩應知。「文殊師利！應云何",
    "T15n0645_001:0700c07": "知月日神通乘行菩薩？文殊師利！譬如有人，",
    "T15n0645_001:0700c08": "如是微塵世界之外，彼有因緣有大因緣、彼",
    "T15n0645_001:0700c09": "有所作有大所作、彼有所重有大所重，為彼",
    "T15n0645_001:0700c10": "事故，欲過如是微塵世界到於彼處。如是思",
    "T15n0645_001:0700c11": "惟：『我乘何乘而能得過如是世界到於彼處？』",
    "T15n0645_001:0700c12": "如是之人即便思惟：『若我今者乘於月日神",
    "T15n0645_001:0700c13": "通乘者，則應得過如是世界到於彼處。』文殊",
    "T15n0645_001:0700c14": "師利！如是之人既思惟已，即乘月日神通之",
    "T15n0645_001:0700c15": "乘發行彼道。文殊師利！於意云何？如是之人",
    "T15n0645_001:0700c16": "乘於月日神通之乘，於彼世界能過到不？」文",
    "T15n0645_001:0700c17": "殊師利答言：「世尊！久時則能。」佛言：「如是。文",
    "T15n0645_001:0700c18": "殊師利！若善男子若善女人，發阿耨多羅三",
    "T15n0645_001:0700c19": "藐三菩提心已，不與一切聲聞乘人相隨止",
    "T15n0645_001:0700c20": "住，不近一切聲聞乘人、不習一切聲聞乘人，",
    "T15n0645_001:0700c21": "不作知識、財物不交、不共同住；若在林中、若",
    "T15n0645_001:0700c22": "在寺舍、若經行處，不同處行；亦不讀誦聲聞",
    "T15n0645_001:0700c23": "乘法、不思不信聲聞乘法，不教他人讀誦信",
    "T15n0645_001:0700c24": "學，乃至一偈亦不學習、不讀不誦。彼人若讀",
    "T15n0645_001:0700c25": "則讀大乘，彼人若誦則誦大乘，若有所說則",
    "T15n0645_001:0700c26": "說大乘乃至一偈。文殊師利！此是月日神",
    "T15n0645_001:0700c27": "通乘行菩薩應知。「文殊師利！譬如有大迦",
    "T15n0645_001:0700c28": "樓羅王大力少壯，隨意所念須彌山頂能到異",
    "T15n0645_001:0700c29": "處。如是如是。文殊師利！月日神通乘行",
    "T15n0645_001:0701a01": "菩薩，戒聞深心大力少壯，勇健能得，隨心所",
    "T15n0645_001:0701a02": "念佛佛世界皆能過到，於諸如來眾會輪中",
    "T15n0645_001:0701a03": "皆能示身。「文殊師利！應云何知聲聞神通乘",
    "T15n0645_001:0701a04": "行菩薩？文殊師利！譬如有人，如是微塵世界",
    "T15n0645_001:0701a05": "之外，彼有因緣有大因緣、彼有所作有大所",
    "T15n0645_001:0701a06": "作、彼有所重有大所重，為彼事故，欲過如是",
    "T15n0645_001:0701a07": "微塵世界到於彼處。如是思惟：『乘何神通而",
    "T15n0645_001:0701a08": "能得過如是世界到於彼處。』如是之人即便",
    "T15n0645_001:0701a09": "思惟：『我今若乘聲聞神通，則應得過如是世",
    "T15n0645_001:0701a10": "界到於彼處。』文殊師利！如是之人既思惟已，",
    "T15n0645_001:0701a11": "即爾便乘聲聞神通發行彼道。文殊師利！於",
    "T15n0645_001:0701a12": "意云何？如是之人聲聞神通，於彼世界能過",
    "T15n0645_001:0701a13": "到不？」文殊師利答言：「能過。」佛言：「如是。",
    "T15n0645_001:0701a14": "文殊師利！若善男子若善女人發阿耨多羅",
    "T15n0645_001:0701a15": "三藐三菩提心已，不與一切聲聞乘人相隨",
    "T15n0645_001:0701a16": "止住，不近一切聲聞乘人，不習一切聲聞",
    "T15n0645_001:0701a17": "乘人，不作知識、財物不交、不同修行、不共",
    "T15n0645_001:0701a18": "語說、不共同住；若在林中、若在寺舍、若經",
    "T15n0645_001:0701a19": "行處，不同處行；不讀不誦聲聞乘法、不思不",
    "T15n0645_001:0701a20": "信聲聞乘法、不教他讀不教他誦乃至一偈，",
    "T15n0645_001:0701a21": "於聲聞乘不相應誦，亦不教他。彼人若讀則",
    "T15n0645_001:0701a22": "讀大乘，彼人若誦則誦大乘，亦教他人讀誦",
    "T15n0645_001:0701a23": "大乘，若有所說則說大乘。彼於信解大乘",
    "T15n0645_001:0701a24": "菩薩摩訶薩等，讀大乘人、誦大乘人、攝大乘",
    "T15n0645_001:0701a25": "人，敬重正信隨順修學，與共相應隨逐不",
    "T15n0645_001:0701a26": "捨，依附親近、如法供養，共為知識、與共同住；",
    "T15n0645_001:0701a27": "若在林中、若在寺舍、若經行處，與共同行。於",
    "T15n0645_001:0701a28": "大乘人、攝大乘人、受大乘人、持大乘人，第一",
    "T15n0645_001:0701a29": "敬重最勝供養，所謂燈明，種種華香、末香、塗",
    "T15n0645_001:0701b01": "香、妙鬘塗身，如是供養。如是之人讀誦大",
    "T15n0645_001:0701b02": "乘，第一喜心為他人說，心不輕蔑未學菩薩，",
    "T15n0645_001:0701b03": "正面言語先意問訊，不作惡語、不麁獷語，常",
    "T15n0645_001:0701b04": "說愛語、說美妙語。如是之人乃至失命身死",
    "T15n0645_001:0701b05": "因緣不捨大乘，常攝一切行大乘人、學大乘",
    "T15n0645_001:0701b06": "人、讀大乘人、誦大乘人、攝大乘人，如力攝取、",
    "T15n0645_001:0701b07": "如法攝取、如心所堪。彼人如是，無人憎惡、無",
    "T15n0645_001:0701b08": "與諍對，常求一切未曾聞經，心常敬重所從",
    "T15n0645_001:0701b09": "聞者；心不輕蔑未學菩薩。於他人過若實不",
    "T15n0645_001:0701b10": "實，不說不抂、不求他便，常勤修學慈悲喜捨。",
    "T15n0645_001:0701b11": "文殊師利！此是聲聞神通乘行菩薩應知。「文",
    "T15n0645_001:0701b12": "殊師利！應云何知如來神通乘行菩薩？文殊",
    "T15n0645_001:0701b13": "師利！譬如有人，如是微塵世界之外，彼有因",
    "T15n0645_001:0701b14": "緣有大因緣、彼有所作有大所作、彼有所重",
    "T15n0645_001:0701b15": "有大所重，為彼事故，欲過如是微塵世界到於",
    "T15n0645_001:0701b16": "彼處。如是思惟：『乘何神通而能得過如是世",
    "T15n0645_001:0701b17": "界到於彼處？』如是之人即便思惟：『我今若乘",
    "T15n0645_001:0701b18": "如來神通，則應得過如是世界到於彼處。』文",
    "T15n0645_001:0701b19": "殊師利！如是之人既思惟已，即爾便乘如來",
    "T15n0645_001:0701b20": "神通發行彼道。文殊師利！於意云何？如是",
    "T15n0645_001:0701b21": "之人，如來神通於彼世界能速過不？」文殊師",
    "T15n0645_001:0701b22": "利答言：「能過。」佛言：「如是。文殊師利！若善男",
    "T15n0645_001:0701b23": "子若善女人，發阿耨多羅三藐三菩提心已，",
    "T15n0645_001:0701b24": "不與一切聲聞乘人相隨止住，不近一切聲",
    "T15n0645_001:0701b25": "聞乘人、不習一切聲聞乘人，不作知識、財物",
    "T15n0645_001:0701b26": "不交、不同修行、不共語說、不共同住；若在",
    "T15n0645_001:0701b27": "林中、若在寺舍、若經行處，不同處行；不讀不",
    "T15n0645_001:0701b28": "誦聲聞乘法、不思不信聲聞乘法，不教他讀",
    "T15n0645_001:0701b29": "不教他誦乃至一偈。於聲聞乘不相應讀、不",
    "T15n0645_001:0701c01": "相應誦，亦不教他。彼人若讀則讀大乘，彼",
    "T15n0645_001:0701c02": "人若誦則誦大乘，亦教他人讀誦大乘，若有",
    "T15n0645_001:0701c03": "所說則說大乘。如是之人身口意淨，善持戒",
    "T15n0645_001:0701c04": "法，亦令他人身口意淨令住善法。彼於修行",
    "T15n0645_001:0701c05": "大乘菩薩摩訶薩等讀大乘人、誦大乘人、攝大",
    "T15n0645_001:0701c06": "乘人，敬重正意隨順修學，與共相應隨逐不",
    "T15n0645_001:0701c07": "捨，依附親近、如法供養，共為知識、與共同住；",
    "T15n0645_001:0701c08": "若在林中、若在寺舍、若經行處，與共同行。於",
    "T15n0645_001:0701c09": "大乘人、攝大乘人、受大乘人、持大乘人，第一敬",
    "T15n0645_001:0701c10": "重最勝供養，所謂燈明，種種華香、末香、塗香、妙",
    "T15n0645_001:0701c11": "鬘塗身，如是供養。如是之人讀誦大乘，第",
    "T15n0645_001:0701c12": "一喜心教他人讀教他人誦，心不輕蔑未學菩",
    "T15n0645_001:0701c13": "薩。於餘菩薩安住令學，常說愛語、說美妙語。",
    "T15n0645_001:0701c14": "如是之人乃至失命身死因緣不捨大乘，常",
    "T15n0645_001:0701c15": "攝一切行大乘人、學大乘人、讀大乘人、誦大",
    "T15n0645_001:0701c16": "乘人、攝大乘人，第一敬重，心生大喜設大供",
    "T15n0645_001:0701c17": "養，亦令他人如是修學有大深心。彼人如是，",
    "T15n0645_001:0701c18": "無人憎惡、不與諍對，常求一切未曾聞經，第",
    "T15n0645_001:0701c19": "一深心慇重心求，心常敬重所從聞者。於彼",
    "T15n0645_001:0701c20": "人所生於師心，亦令他人如是修學，心不",
    "T15n0645_001:0701c21": "輕蔑未學菩薩。於他人過若實不實，不說不",
    "T15n0645_001:0701c22": "抂、不求他便，亦教他人如是修學。「文殊師",
    "T15n0645_001:0701c23": "利！如是菩薩恒自觀察失菩提心諸眾生界，",
    "T15n0645_001:0701c24": "亦常教他如是觀察失菩提心諸眾生界；如",
    "T15n0645_001:0701c25": "是菩薩恒自觀察失菩薩行諸眾生界，亦常",
    "T15n0645_001:0701c26": "教他如是觀察失菩薩行諸眾生界；如是菩",
    "T15n0645_001:0701c27": "薩恒自觀察失菩提業諸眾生界，亦常教他",
    "T15n0645_001:0701c28": "如是觀察失菩提業諸眾生界；如是菩薩恒",
    "T15n0645_001:0701c29": "自觀察失菩薩道諸眾生界，亦常教他如是",
    "T15n0645_001:0702a01": "觀察失菩薩道諸眾生界；如是菩薩恒自觀",
    "T15n0645_001:0702a02": "察失於一切菩薩威儀諸眾生界，亦常教他",
    "T15n0645_001:0702a03": "如是觀察失於一切菩薩威儀諸眾生界；如",
    "T15n0645_001:0702a04": "是菩薩恒自觀察失菩薩取諸眾生界，亦常",
    "T15n0645_001:0702a05": "教他如是觀察失菩薩取諸眾生界；如是菩",
    "T15n0645_001:0702a06": "薩恒自觀察失於一切菩薩方便諸眾生界，",
    "T15n0645_001:0702a07": "亦常教他如是觀察失於一切菩薩方便諸眾",
    "T15n0645_001:0702a08": "生界；如是菩薩恒自觀察失菩薩意諸眾生",
    "T15n0645_001:0702a09": "界，亦常教他如是觀察失菩薩意諸眾生界；",
    "T15n0645_001:0702a10": "如是菩薩恒自觀察失於菩薩有為行力諸眾",
    "T15n0645_001:0702a11": "生界，亦常教他如是觀察失於菩薩有為行",
    "T15n0645_001:0702a12": "力諸眾生界；如是菩薩恒自觀察失於如法",
    "T15n0645_001:0702a13": "住菩薩行諸眾生界，亦常教他如是觀察失",
    "T15n0645_001:0702a14": "於如法住菩薩行諸眾生界；如是菩薩恒自",
    "T15n0645_001:0702a15": "觀察失於菩薩慈悲喜捨諸眾生界，亦常教",
    "T15n0645_001:0702a16": "他如是觀察失於菩薩慈悲喜捨諸眾生界；",
    "T15n0645_001:0702a17": "如是菩薩恒自布施，亦教他施；如是菩薩自",
    "T15n0645_001:0702a18": "不抂他，亦教他人令不抂他；如是菩薩恒",
    "T15n0645_001:0702a19": "自觀察失於佛法諸眾生界，亦常教他如是",
    "T15n0645_001:0702a20": "觀察失於佛法諸眾生界；如是菩薩恒自",
    "T15n0645_001:0702a21": "觀察離善法欲諸眾生界，亦常教他如是觀",
    "T15n0645_001:0702a22": "察離善法欲諸眾生界；如是菩薩恒自觀察",
    "T15n0645_001:0702a23": "縛眾生界，亦常教他如是觀察縛眾生界；",
    "T15n0645_001:0702a24": "如是菩薩恒自觀察長久遠時病眾生界，亦",
    "T15n0645_001:0702a25": "常教他如是觀察長久遠時病眾生界；如是",
    "T15n0645_001:0702a26": "菩薩恒自觀察失正法行諸眾生界，亦常教",
    "T15n0645_001:0702a27": "他如是觀察失正法行諸眾生界；如是菩薩",
    "T15n0645_001:0702a28": "恒自觀察失於具足福德智等諸眾生界，亦",
    "T15n0645_001:0702a29": "常教他如是觀察失於具足福德智等諸眾生",
    "T15n0645_001:0702b01": "界；如是菩薩恒自觀察失於如來善根種子",
    "T15n0645_001:0702b02": "諸眾生界，亦常教他如是觀察失於如來善",
    "T15n0645_001:0702b03": "根種子諸眾生界；如是菩薩恒自觀察一切",
    "T15n0645_001:0702b04": "孤獨諸眾生界，亦常教他如是觀察一切孤",
    "T15n0645_001:0702b05": "獨諸眾生界；如是菩薩恒自觀察一切久睡",
    "T15n0645_001:0702b06": "諸眾生界，亦常教他如是觀察一切久睡諸",
    "T15n0645_001:0702b07": "眾生界；如是菩薩恒自觀察下劣種姓諸眾",
    "T15n0645_001:0702b08": "生界，亦常教他如是觀察下劣種姓諸眾生",
    "T15n0645_001:0702b09": "界；如是菩薩恒自觀察失大乘信諸眾生",
    "T15n0645_001:0702b10": "界，亦常教他如是觀察失大乘信諸眾生",
    "T15n0645_001:0702b11": "界；如是菩薩恒自觀察失於持戒諸眾生界，",
    "T15n0645_001:0702b12": "亦常教他如是觀察失於持戒諸眾生界；如",
    "T15n0645_001:0702b13": "是菩薩恒自觀察失順入法諸眾生界，亦常",
    "T15n0645_001:0702b14": "教他如是觀察失順入法諸眾生界；如是菩薩",
    "T15n0645_001:0702b15": "恒自觀察失忍樂行諸眾生界，亦常教他如",
    "T15n0645_001:0702b16": "是觀察失忍樂行諸眾生界；如是菩薩恒自",
    "T15n0645_001:0702b17": "觀察失奢摩他、毘婆舍那諸眾生界，亦常教他",
    "T15n0645_001:0702b18": "如是觀察失奢摩他、毘婆舍那諸眾生界；如",
    "T15n0645_001:0702b19": "是菩薩恒自觀察失施調御持戒樂行諸眾生",
    "T15n0645_001:0702b20": "界，亦常教他如是觀察失施調御持戒樂行",
    "T15n0645_001:0702b21": "諸眾生界；如是菩薩恒自觀察失念意行知",
    "T15n0645_001:0702b22": "足慚愧諸眾生界，亦常教他如是觀察失念",
    "T15n0645_001:0702b23": "意行知足慚愧諸眾生界；如是菩薩恒自觀",
    "T15n0645_001:0702b24": "察失次第入波羅蜜道諸眾生界，亦常教他",
    "T15n0645_001:0702b25": "如是觀察失次第入波羅蜜道諸眾生界；如",
    "T15n0645_001:0702b26": "是菩薩恒自觀察失佛善根諸眾生界，亦常",
    "T15n0645_001:0702b27": "教他如是觀察失佛善根諸眾生界；如是菩",
    "T15n0645_001:0702b28": "薩恒自觀察失善知識諸眾生界，亦常教他",
    "T15n0645_001:0702b29": "如是觀察失善知識諸眾生界；如是菩薩恒自",
    "T15n0645_001:0702c01": "觀察失於利益一切眾生諸眾生界，亦常教他",
    "T15n0645_001:0702c02": "如是觀察失於利益一切眾生諸眾生界；如是",
    "T15n0645_001:0702c03": "菩薩恒自觀察失法隨順諸眾生界，亦常教",
    "T15n0645_001:0702c04": "他如是觀察失法隨順諸眾生界；如是菩薩",
    "T15n0645_001:0702c05": "恒自觀察失智隨順諸眾生界，亦常教他如",
    "T15n0645_001:0702c06": "是觀察失智隨順諸眾生界；如是菩薩恒自",
    "T15n0645_001:0702c07": "觀察失義隨順諸眾生界，亦常教他如是觀",
    "T15n0645_001:0702c08": "察失義隨順諸眾生界；如是菩薩恒自觀察失",
    "T15n0645_001:0702c09": "於了義修多羅義諸眾生界，亦常教他如是",
    "T15n0645_001:0702c10": "觀察失於了義修多羅義諸眾生界；如是菩",
    "T15n0645_001:0702c11": "薩恒自觀察失四正勤諸眾生界，亦常教他",
    "T15n0645_001:0702c12": "如是觀察失四正勤諸眾生界；如是菩薩恒",
    "T15n0645_001:0702c13": "自觀察失實法律語說善行諸眾生界，亦常",
    "T15n0645_001:0702c14": "教他如是觀察失實法律語說善行諸眾生",
    "T15n0645_001:0702c15": "界；如是菩薩恒自觀察貧眾生界，亦常教",
    "T15n0645_001:0702c16": "他如是觀察貧眾生界；如是菩薩恒自觀察",
    "T15n0645_001:0702c17": "一切世界慈心普遍，亦常教他如是觀察一",
    "T15n0645_001:0702c18": "切世界慈心普遍。「有如是心：『彼諸眾生無",
    "T15n0645_001:0702c19": "主無歸；彼諸眾生一切焰然；彼諸眾生一",
    "T15n0645_001:0702c20": "切無舍；彼諸眾生一切無救；彼諸眾生一",
    "T15n0645_001:0702c21": "切無明。我於何時能為作主，與作歸依、與",
    "T15n0645_001:0702c22": "作舍宅、與作救護、與作燈明？』「文殊師利！",
    "T15n0645_001:0702c23": "譬如有大迦樓羅王少壯多力，隨心憶念何",
    "T15n0645_001:0702c24": "所悕望，則能飛上須彌山頂，爾乃下入大",
    "T15n0645_001:0702c25": "海之中，取龍婦女舉在虛空。如是，如是。文",
    "T15n0645_001:0702c26": "殊師利！如來神通乘行菩薩，有大福德善",
    "T15n0645_001:0702c27": "根勢力，速疾奮迅，隨何等處如來眾會，隨心",
    "T15n0645_001:0702c28": "欲往則能疾到。一切惡道惡業眾生所生之",
    "T15n0645_001:0702c29": "處，皆悉能到，能與作主、作歸依處，令離諸",
    "T15n0645_001:0703a01": "惡，與作舍宅、與作救護、與作燈明。文殊師",
    "T15n0645_001:0703a02": "利！此是如來神通乘行菩薩應知。「文殊師利！",
    "T15n0645_001:0703a03": "若善男子若善女人，以天妙衣、天百味食，於",
    "T15n0645_001:0703a04": "日日中施與十方一切世界微塵等數諸佛如",
    "T15n0645_001:0703a05": "來，一一如來日日如是。復持珠寶滿於恒",
    "T15n0645_001:0703a06": "河沙等世界，以用布施。如是乃至恒河沙劫",
    "T15n0645_001:0703a07": "常如是施，所有福德；文殊師利！若復更有若",
    "T15n0645_001:0703a08": "善男子若善女人，教一眾生令其得住須陀",
    "T15n0645_001:0703a09": "洹果，此福勝彼過阿僧祇。「文殊師利！若善",
    "T15n0645_001:0703a10": "男子若善女人，能安十方一切世界微塵等",
    "T15n0645_001:0703a11": "數一切眾生，悉令得住須陀洹果，所有福德；",
    "T15n0645_001:0703a12": "文殊師利！若復更有若善男子若善女人，教",
    "T15n0645_001:0703a13": "一眾生令其得住斯陀含果，此福勝彼過阿",
    "T15n0645_001:0703a14": "僧祇。「文殊師利！若善男子若善女人，能安十",
    "T15n0645_001:0703a15": "方一切世界微塵等數一切眾生，悉令得住",
    "T15n0645_001:0703a16": "斯陀含果，所有福德；文殊師利！若復更有若",
    "T15n0645_001:0703a17": "善男子若善女人，教一眾生令其得住阿那",
    "T15n0645_001:0703a18": "含果，此福勝彼過阿僧祇。「文殊師利！若善男",
    "T15n0645_001:0703a19": "子若善女人，能安十方一切世界微塵等數",
    "T15n0645_001:0703a20": "一切眾生，悉令得住阿那含果，所有福德；文",
    "T15n0645_001:0703a21": "殊師利！若復更有若善男子若善女人，教一",
    "T15n0645_001:0703a22": "眾生令其得住阿羅漢果，此福勝彼過阿僧",
    "T15n0645_001:0703a23": "祇。「文殊師利！若善男子若善女人，能安十",
    "T15n0645_001:0703a24": "方一切世界微塵等數一切眾生，悉令得住",
    "T15n0645_001:0703a25": "阿羅漢果，所有福德；文殊師利！若復更有",
    "T15n0645_001:0703a26": "若善男子若善女人，教一眾生令其得住辟",
    "T15n0645_001:0703a27": "支佛道，此福勝彼過阿僧祇。「文殊師利！若",
    "T15n0645_001:0703a28": "善男子若善女人，能安十方一切世界微塵",
    "T15n0645_001:0703a29": "等數一切眾生，悉令得住辟支佛道，所有福",
    "T15n0645_001:0703b01": "德；文殊師利！若復更有若善男子若善女人，",
    "T15n0645_001:0703b02": "令一眾生住羊乘行菩提之心，此福勝彼過",
    "T15n0645_001:0703b03": "阿僧祇。「文殊師利！若善男子若善女人，能",
    "T15n0645_001:0703b04": "安十方一切世界微塵等數一切眾生，住羊",
    "T15n0645_001:0703b05": "乘行菩提之心，所有福德；文殊師利！若復更",
    "T15n0645_001:0703b06": "有若善男子若善女人，令一眾生住象乘行",
    "T15n0645_001:0703b07": "菩提之心，此福勝彼過阿僧祇。「文殊師利！",
    "T15n0645_001:0703b08": "若善男子若善女人，能安十方一切世界微",
    "T15n0645_001:0703b09": "塵等數一切眾生，住象乘行菩提之心，所有",
    "T15n0645_001:0703b10": "福德；文殊師利！若復更有若善男子若善女",
    "T15n0645_001:0703b11": "人，令一眾生住於月日神通乘行菩提之心，",
    "T15n0645_001:0703b12": "此福勝彼過阿僧祇。「文殊師利！若善男子若",
    "T15n0645_001:0703b13": "善女人，能令十方一切世界微塵等數一切",
    "T15n0645_001:0703b14": "眾生，悉住月日神通乘行菩提之心，所有福",
    "T15n0645_001:0703b15": "德；文殊師利！若復更有若善男子若善女人，",
    "T15n0645_001:0703b16": "令一眾生住於聲聞神通乘行菩提之心，此",
    "T15n0645_001:0703b17": "福勝彼過阿僧祇。「文殊師利！若善男子若",
    "T15n0645_001:0703b18": "善女人，能安十方一切世界微塵等數一切",
    "T15n0645_001:0703b19": "眾生，悉住聲聞神通乘行菩提之心，所有福",
    "T15n0645_001:0703b20": "德；文殊師利！若復更有若善男子若善女人，",
    "T15n0645_001:0703b21": "令一眾生得住如來神通乘行菩提之心，此",
    "T15n0645_001:0703b22": "福勝彼過阿僧祇。「文殊師利！若善男子若善",
    "T15n0645_001:0703b23": "女人，能以天衣、天百味食，於日日中施與十",
    "T15n0645_001:0703b24": "方一切世界微塵等數一切眾生，如是乃至",
    "T15n0645_001:0703b25": "恒河沙劫，常如是施，所有福德；文殊師利！",
    "T15n0645_001:0703b26": "若復更有若善男子若善女人，惟以一食於",
    "T15n0645_001:0703b27": "一日中，一時施與一優婆塞，信入三歸受持",
    "T15n0645_001:0703b28": "五戒、於佛法中清淨心者，此福勝彼過阿僧",
    "T15n0645_001:0703b29": "祇。「文殊師利！若善男子若善女人，能以天",
    "T15n0645_001:0703c01": "衣天百味食，於日日中施與十方一切世界",
    "T15n0645_001:0703c02": "微塵等數諸優婆塞，信入三歸受持五戒、於佛",
    "T15n0645_001:0703c03": "法中信清淨者，如是乃至恒河沙劫，常如是",
    "T15n0645_001:0703c04": "施，所有福德；文殊師利！若復更有若善男子",
    "T15n0645_001:0703c05": "若善女人，惟以一食於一日中，一時施與",
    "T15n0645_001:0703c06": "八輩僧中最初一人，此福勝彼過阿僧祇。「文",
    "T15n0645_001:0703c07": "殊師利！若善男子若善女人，能以天衣、天百",
    "T15n0645_001:0703c08": "味食，於日日中施與十方一切世界微塵等",
    "T15n0645_001:0703c09": "數八輩僧中初第一人，如是乃至恒河沙劫，",
    "T15n0645_001:0703c10": "常如是施，所有福德；文殊師利！若復更有若",
    "T15n0645_001:0703c11": "善男子若善女人，惟以一食於一日中，一時",
    "T15n0645_001:0703c12": "施與一須陀洹，此福勝彼過阿僧祇。「文殊師",
    "T15n0645_001:0703c13": "利！若善男子若善女人，能以天衣、天百味食，",
    "T15n0645_001:0703c14": "於日日中施與十方一切世界微塵等數須陀",
    "T15n0645_001:0703c15": "洹人，如是乃至恒河沙劫，常如是施，所有福",
    "T15n0645_001:0703c16": "德；文殊師利！若復更有若善男子若善女人，",
    "T15n0645_001:0703c17": "惟以一食於一日中，一時施與一斯陀含，",
    "T15n0645_001:0703c18": "此福勝彼過阿僧祇。「文殊師利！若善男子若",
    "T15n0645_001:0703c19": "善女人，能以天衣、天百味食，於日日中施與",
    "T15n0645_001:0703c20": "十方一切世界微塵等數斯陀含人，如是乃",
    "T15n0645_001:0703c21": "至恒河沙劫，常如是施，所有福德；文殊師利！",
    "T15n0645_001:0703c22": "若復更有若善男子若善女人，惟以一食於",
    "T15n0645_001:0703c23": "一日中一時施與一阿那含，此福勝彼過阿",
    "T15n0645_001:0703c24": "僧祇。「文殊師利！若善男子若善女人，能以天",
    "T15n0645_001:0703c25": "衣、天百味食，於日日中施與十方一切世界",
    "T15n0645_001:0703c26": "微塵等數阿那含人，如是乃至恒河沙劫，常",
    "T15n0645_001:0703c27": "如是施，所有福德；文殊師利！若復更有若善",
    "T15n0645_001:0703c28": "男子若善女人，惟以一食於一日中，一時",
    "T15n0645_001:0703c29": "施與一阿羅漢，此福勝彼過阿僧祇。「文殊師",
    "T15n0645_001:0704a01": "利！若善男子若善女人，能以天衣、天百味食，",
    "T15n0645_001:0704a02": "於日日中施與十方一切世界微塵等數阿羅",
    "T15n0645_001:0704a03": "漢人，如是乃至恒河沙劫，常如是施，所有福",
    "T15n0645_001:0704a04": "德；文殊師利！若復更有若善男子若善女人，",
    "T15n0645_001:0704a05": "惟以一食於一日中，一時施與一辟支佛，此",
    "T15n0645_001:0704a06": "福勝彼過阿僧祇。「文殊師利！若善男子若善",
    "T15n0645_001:0704a07": "女人，能以天衣、天百味食，於日日中，施與十",
    "T15n0645_001:0704a08": "方一切世界微塵等數辟支佛人，如是乃至",
    "T15n0645_001:0704a09": "恒河沙劫，常如是施，所有福德；文殊師利！若",
    "T15n0645_001:0704a10": "復更有若善男子若善女人，惟以一食於一",
    "T15n0645_001:0704a11": "日中，一時施與一羊乘行菩薩眾生，此福勝",
    "T15n0645_001:0704a12": "彼過阿僧祇。何以故？文殊師利！菩薩何時何",
    "T15n0645_001:0704a13": "所攀緣發菩提心，彼心生時，乃至無有一不",
    "T15n0645_001:0704a14": "善業而不捨離，無一佛法而不生者。文殊師",
    "T15n0645_001:0704a15": "利！菩薩如是不可思議功德成就。文殊師利！",
    "T15n0645_001:0704a16": "譬如世間迦羅頻迦可喜鳥王，在卵藏中[穀-禾+卵]未",
    "T15n0645_001:0704a17": "開時，深響美音已勝一切群眾諸鳥。如是，如",
    "T15n0645_001:0704a18": "是。文殊師利！菩薩初發菩提心者，在無明[穀-禾+卵]，",
    "T15n0645_001:0704a19": "雖業煩惱闇翳障礙蔽覆其眼，而勝一切聲",
    "T15n0645_001:0704a20": "聞緣覺，已能攝取善根願行妙音聲說。「文殊",
    "T15n0645_001:0704a21": "師利！若善男子若善女人，能以天衣、天百味",
    "T15n0645_001:0704a22": "食，於日日中施與十方一切世界微塵等數諸",
    "T15n0645_001:0704a23": "羊乘行菩薩眾生，如是乃至恒河沙劫，常如",
    "T15n0645_001:0704a24": "是施，所有福德；文殊師利！若復更有若善男",
    "T15n0645_001:0704a25": "子若善女人，惟以一食於一日中，一時施與",
    "T15n0645_001:0704a26": "一象乘行菩薩眾生，此福勝彼過阿僧祇。「文",
    "T15n0645_001:0704a27": "殊師利！若善男子若善女人，能以天衣、天百",
    "T15n0645_001:0704a28": "味食，於日日中施與十方一切世界微塵等",
    "T15n0645_001:0704a29": "數諸象乘行菩薩眾生，如是乃至恒河沙劫，",
    "T15n0645_001:0704b01": "常如是施，所有福德；文殊師利！若復更有若",
    "T15n0645_001:0704b02": "善男子若善女人，惟以一食於一日中，一",
    "T15n0645_001:0704b03": "時施一月日神通乘行菩薩，此福勝彼過阿",
    "T15n0645_001:0704b04": "僧祇。「文殊師利！若善男子若善女人，能以",
    "T15n0645_001:0704b05": "天衣、天百味食，於日日中施與十方一切世",
    "T15n0645_001:0704b06": "界微塵等數月日神通乘行菩薩，如是乃至",
    "T15n0645_001:0704b07": "恒河沙劫，常如是施，所有福德；文殊師利！若",
    "T15n0645_001:0704b08": "復更有若善男子若善女人，惟以一食於一",
    "T15n0645_001:0704b09": "日中，一時施一聲聞神通乘行菩薩，此福德",
    "T15n0645_001:0704b10": "勝彼過阿僧祇。「文殊師利！若善男子若善女",
    "T15n0645_001:0704b11": "人，能以天衣天百味食，於日日中施與十方",
    "T15n0645_001:0704b12": "一切世界微塵等數聲聞神通乘行菩薩，如",
    "T15n0645_001:0704b13": "是乃至恒河沙劫，常如是施，所有福德；文殊",
    "T15n0645_001:0704b14": "師利！若復更有若善男子若善女人，惟以",
    "T15n0645_001:0704b15": "一食於一日中，一時施一如來神通乘行菩",
    "T15n0645_001:0704b16": "薩，此福勝彼過阿僧祇。「文殊師利！若善男",
    "T15n0645_001:0704b17": "子若善女人，能以天衣、天百味食，於日日中",
    "T15n0645_001:0704b18": "施與十方一切世界微塵等數如來神通乘行",
    "T15n0645_001:0704b19": "菩薩，如是乃至恒河沙劫，常如是施，所有福",
    "T15n0645_001:0704b20": "德；文殊師利！若復更有若善男子若善女",
    "T15n0645_001:0704b21": "人聞此法門，聞已生信，此福勝彼過阿僧祇。",
    "T15n0645_001:0704b22": "「文殊師利！若善男子若善女人，能作十方",
    "T15n0645_001:0704b23": "一切世界微塵等寺，一一寺中皆悉安置百",
    "T15n0645_001:0704b24": "萬三千大千世界微塵等數諸辟支佛令住其",
    "T15n0645_001:0704b25": "中，以天閻浮那陀金寶電摩尼珠及真珠",
    "T15n0645_001:0704b26": "寶，作瓔珞形莊嚴房舍，竪立寶幢懸繒幡蓋。",
    "T15n0645_001:0704b27": "以自在王珠寶網簾周遍懸鈴，龍堅栴檀處",
    "T15n0645_001:0704b28": "處塗治。曼陀羅華、摩訶曼陀羅華、曼殊沙華、",
    "T15n0645_001:0704b29": "摩訶曼殊沙華、婆離師迦華、多羅尼華、葋多",
    "T15n0645_001:0704c01": "羅尼華、婆羅華、善香華、檀奴師迦離迦華、天",
    "T15n0645_001:0704c02": "須摩那華、優鉢羅華、鉢頭摩華、拘物頭華、分",
    "T15n0645_001:0704c03": "陀離迦華，散如是等種種妙華。於日日中以",
    "T15n0645_001:0704c04": "天妙衣、天百味食與辟支佛。如是乃至恒河",
    "T15n0645_001:0704c05": "沙劫，於一切時如是供養，所有福德。文殊",
    "T15n0645_001:0704c06": "師利！若復更有若善男子若善女人，若聞",
    "T15n0645_001:0704c07": "佛名一切智名、若如來名世間主名，若自稱",
    "T15n0645_001:0704c08": "說；或見畫像、或見乃至土木等像，此福勝",
    "T15n0645_001:0704c09": "彼過阿僧祇，何況復有合十爪掌？此福尚多",
    "T15n0645_001:0704c10": "過阿僧祇，何況復有若與燈明，華香、塗香，乃",
    "T15n0645_001:0704c11": "至口說一切德者，所有福德轉勝轉多。於是",
    "T15n0645_001:0704c12": "次第受大富樂，乃至終得到一切智。「文殊師",
    "T15n0645_001:0704c13": "利！譬如一渧極微細水墮大海中，不盡不",
    "T15n0645_001:0704c14": "減，乃至劫盡大火燒時。如是，如是。文殊",
    "T15n0645_001:0704c15": "師利！若種極少如來善根不盡不減，乃至",
    "T15n0645_001:0704c16": "一切智智火生。文殊師利！譬如月輪勝一切",
    "T15n0645_001:0704c17": "星，第一端嚴有多光明其體圓滿，所謂高",
    "T15n0645_001:0704c18": "廣增上寬大。如是，如是。文殊師利！極細微",
    "T15n0645_001:0704c19": "少如來善根，諸餘一切善根中勝，有多光明",
    "T15n0645_001:0704c20": "其體圓滿，所謂高廣增上寬大。文殊師利！",
    "T15n0645_001:0704c21": "如是如來、應、正遍知不可思議功德成就。「文殊",
    "T15n0645_001:0704c22": "師利！若善男子若善女人，能以天衣、天百",
    "T15n0645_001:0704c23": "味食，於日日中施與十方一切世界微塵等",
    "T15n0645_001:0704c24": "數，一切諸佛、一切菩薩、一切聲聞，如是乃至",
    "T15n0645_001:0704c25": "恒河沙劫，常如是施、所有福德；文殊師利！若",
    "T15n0645_001:0704c26": "復更有若善男子若善女人聞此法門，聞已",
    "T15n0645_001:0704c27": "生信，此福勝彼過阿僧祇。何況復有若自書",
    "T15n0645_001:0704c28": "寫、令他書寫，此福轉勝過阿僧祇；以此福德",
    "T15n0645_001:0704c29": "證佛智因，是故為勝。「文殊師利！若有男子",
    "T15n0645_001:0705a01": "若有女人，若奪、若偷無量無數聲聞、緣覺，若",
    "T15n0645_001:0705a02": "衣、若食，所有罪聚；文殊師利！若復更有若是",
    "T15n0645_001:0705a03": "男子若是女人，以瞋惡心若奪、若偷信大乘",
    "T15n0645_001:0705a04": "人，若一小食、若一中食，此罪多彼過阿僧祇。",
    "T15n0645_001:0705a05": "何以故？文殊師利！一切過去未來現在聲聞",
    "T15n0645_001:0705a06": "緣覺，於無量億阿僧祇劫，修行布施、持戒、忍",
    "T15n0645_001:0705a07": "辱、精進、禪、慧，皆為自斷己身煩惱。菩薩不爾！",
    "T15n0645_001:0705a08": "乃至微少捨一揣食施於畜生，皆為不斷三",
    "T15n0645_001:0705a09": "寶種子。「文殊師利！若有男子若有女人，瞋",
    "T15n0645_001:0705a10": "心破壞無量無數聲聞、緣覺，所有戒聚、定聚、慧",
    "T15n0645_001:0705a11": "聚及解脫聚，破其解脫知見之聚，如是破壞",
    "T15n0645_001:0705a12": "乃經劫數，所有罪聚。文殊師利！若復更有若",
    "T15n0645_001:0705a13": "是男子若是女人，以瞋惡心破信大乘一菩",
    "T15n0645_001:0705a14": "薩戒，若令他破乃至一戒，此罪多彼過阿僧",
    "T15n0645_001:0705a15": "祇。何以故？文殊師利！所有一切聲聞、緣覺，布",
    "T15n0645_001:0705a16": "施、持戒、忍辱、精進、禪、慧、解脫、解脫知見如是",
    "T15n0645_001:0705a17": "等聚，皆為自斷己身煩惱。菩薩不爾！乃至",
    "T15n0645_001:0705a18": "一日乃至一戒所有福聚，皆為斷除一切眾",
    "T15n0645_001:0705a19": "生墮惡道因一切惡業，乃至為證一切智智。",
    "T15n0645_001:0705a20": "「文殊師利！若有男子若有女人，繫縛十方一",
    "T15n0645_001:0705a21": "切世界一切眾生在牢獄中，所有罪聚；文殊",
    "T15n0645_001:0705a22": "師利！若復更有若是男子若是女人，於菩薩",
    "T15n0645_001:0705a23": "所起瞋惡心，不用眼看捩身迴面，此罪多彼",
    "T15n0645_001:0705a24": "過阿僧祇。「文殊師利！若有男子若有女人，拔",
    "T15n0645_001:0705a25": "出十方一切世界一切眾生所有眼目，所有罪",
    "T15n0645_001:0705a26": "聚；文殊師利！若復更有若是男子若是女",
    "T15n0645_001:0705a27": "人，以瞋惡心不看菩薩信大乘者，此罪多彼",
    "T15n0645_001:0705a28": "過阿僧祇。「文殊師利！若有十方一切世界一",
    "T15n0645_001:0705a29": "切眾生劫數眼闇。文殊師利！若善男子若善",
    "T15n0645_001:0705b01": "女人，慈心憐彼一切眾生令其得眼，乃經劫",
    "T15n0645_001:0705b02": "數，所有福德；文殊師利！若復更有若善男子",
    "T15n0645_001:0705b03": "若善女人，以清淨心看於菩薩信大乘者，此",
    "T15n0645_001:0705b04": "福勝彼過阿僧祇。「文殊師利！若善男子若善",
    "T15n0645_001:0705b05": "女人，能使十方一切世界一切眾生，開獄繫",
    "T15n0645_001:0705b06": "縛令得出已，復令得作轉輪聖王王國安樂，",
    "T15n0645_001:0705b07": "復令得住帝釋王樂所有福德。文殊師利！若",
    "T15n0645_001:0705b08": "復更有若善男子若善女人，以清淨心欲見",
    "T15n0645_001:0705b09": "菩薩信大乘者，以清淨心讚彼菩薩，此福勝",
    "T15n0645_001:0705b10": "彼過阿僧祇。「文殊師利！若善男子若善女",
    "T15n0645_001:0705b11": "人，能安十方一切世界、一切眾生住緣覺道，",
    "T15n0645_001:0705b12": "所有福德；文殊師利！若復更有若善男子若",
    "T15n0645_001:0705b13": "善女人，令一菩薩信大乘者增長佛種至一",
    "T15n0645_001:0705b14": "善根，此福勝彼過阿僧祇。「文殊師利！若有",
    "T15n0645_001:0705b15": "菩薩信大乘者，能安十方一切世界一切眾",
    "T15n0645_001:0705b16": "生住菩提心，所有福德；文殊師利！若復更有",
    "T15n0645_001:0705b17": "其餘菩薩信大乘者，不求資生，乃至誦一無",
    "T15n0645_001:0705b18": "餘伽他，此福勝彼過阿僧祇。「文殊師利！",
    "T15n0645_001:0705b19": "若有男子若有女人，能令十方一切世界微",
    "T15n0645_001:0705b20": "塵等數緣覺之人，劫數墮於地獄畜生所有罪",
    "T15n0645_001:0705b21": "聚；文殊師利！若復更有若是男子若是女",
    "T15n0645_001:0705b22": "人，斷一菩薩發菩提心，菩提心斷，此罪多",
    "T15n0645_001:0705b23": "彼過阿僧祇。「文殊師利！若有男子若有女",
    "T15n0645_001:0705b24": "人，能斷十方一切世界微塵等數一切眾生",
    "T15n0645_001:0705b25": "發菩提心，菩提心斷，所有罪聚；文殊師利！若",
    "T15n0645_001:0705b26": "復更有若是男子若是女人，斷一眾生信於",
    "T15n0645_001:0705b27": "大乘不作菩薩，大乘行斷，此罪多彼過阿僧",
    "T15n0645_001:0705b28": "祇。「文殊師利！若有十方一切世界一切眾生",
    "T15n0645_001:0705b29": "生，於地獄、畜生、餓鬼、閻魔羅處。文殊師利！若",
    "T15n0645_001:0705c01": "有菩薩能令如是一切眾生，出於地獄、畜生、餓",
    "T15n0645_001:0705c02": "鬼、閻魔羅處，住菩提心，所有福德；文殊師利！",
    "T15n0645_001:0705c03": "若復更有其餘菩薩，令一眾生，信於大乘、入於",
    "T15n0645_001:0705c04": "大乘，此福勝彼過阿僧祇。「文殊師利！若有",
    "T15n0645_001:0705c05": "男子若有女人，能令十方一切世界微塵等",
    "T15n0645_001:0705c06": "數緣覺退還，所有罪聚；文殊師利！若復更有",
    "T15n0645_001:0705c07": "若是男子若是女人，令信大乘一菩薩退，此",
    "T15n0645_001:0705c08": "罪多彼過阿僧祇。「文殊師利！若有男子若有",
    "T15n0645_001:0705c09": "女人，若於十方一切世界微塵等數諸辟支",
    "T15n0645_001:0705c10": "佛，供養財利生嫉妬心，斷其供養財利因緣，",
    "T15n0645_001:0705c11": "四方四維惡說毀呰，彼辟支佛而不讚說，所有",
    "T15n0645_001:0705c12": "罪聚；文殊師利！若復更有若是男子若是女",
    "T15n0645_001:0705c13": "人，於一菩薩信大乘者，供養財利生嫉妬心，",
    "T15n0645_001:0705c14": "斷其供養財利因緣而不讚說，此罪多彼過",
    "T15n0645_001:0705c15": "阿僧祇。「文殊師利！若善男子若善女人，為",
    "T15n0645_001:0705c16": "攝正法，乃至微少一小瓶水，淨心施與信大",
    "T15n0645_001:0705c17": "乘者，至一菩薩所得善根業因果報，得阿僧",
    "T15n0645_001:0705c18": "祇轉輪聖王國土富樂，何況施與精勤讀誦",
    "T15n0645_001:0705c19": "大乘經典菩薩之人，此福勝彼過阿僧祇。」爾",
    "T15n0645_001:0705c20": "時世尊說此經已，文殊師利法王之子，彼諸",
    "T15n0645_001:0705c21": "菩薩、諸大聲聞，諸天及人并阿修羅、乾闥婆",
    "T15n0645_001:0705c22": "等，聞世尊說，歡喜奉行。",
    "T15n0645_001:0705c23": "不必定入定入印經"
}