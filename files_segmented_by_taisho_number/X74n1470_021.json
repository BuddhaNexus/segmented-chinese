{
    "X74n1470_021:0248c03": "大方廣佛華嚴經海印道場十重行願常徧禮懺儀",
    "X74n1470_021:0248c04": "卷第二十一",
    "X74n1470_021:0248c06": "唐　蘭山雲巖慈恩寺護法國師一行沙門慧覺依經錄",
    "X74n1470_021:0248c07": "宋　蒼山載光寺沙門普瑞補註",
    "X74n1470_021:0248c08": "明　欽褒忠義忠藎四川布政佛弟子木增訂正",
    "X74n1470_021:0248c09": "雞山寂光寺沙門讀徹參閱",
    "X74n1470_021:0248c10": "天台習教觀沙門正止治定",
    "X74n1470_021:0248c11": "第二十一晌",
    "X74n1470_021:0248c12": "第四夜摩天宮會修因契果生解分",
    "X74n1470_021:0248c13": "一切恭敬敬禮無盡三寶。",
    "X74n1470_021:0248c14": "是諸眾等人各胡跪。嚴持香華。如法供養。願此供海",
    "X74n1470_021:0248c15": "雲。徧滿十方界。百萬億香燄光明映徹。百萬億蓮華",
    "X74n1470_021:0248c16": "藏開敷鮮榮。百萬億寶網。百萬億華網。百萬億香網",
    "X74n1470_021:0248c17": "彌覆其上。百萬億天寶衣。百萬億天青色衣。百萬億",
    "X74n1470_021:0248c18": "天黃色衣。百萬億天赤色衣。百萬億天奇妙色衣。百",
    "X74n1470_021:0248c19": "萬億天種種寶奇妙色衣。百萬億種種香熏色衣。百",
    "X74n1470_021:0248c20": "萬億一切寶所成衣。百萬億鮮白衣。悉善敷布。見者",
    "X74n1470_021:0248c21": "懽喜。以如是等諸供養具。常作供養。帝網重重。諸佛",
    "X74n1470_021:0248c22": "菩薩賢聖海眾。受此供養雲。以為光明臺。廣於無邊",
    "X74n1470_021:0248c23": "界無量無盡。願作佛事。",
    "X74n1470_021:0248c24": "供養已。一切恭敬。",
    "X74n1470_021:0249a01": "次奉施寶錯",
    "X74n1470_021:0249a02": "　寶珠自性廣大海　　七寶山等最殊勝",
    "X74n1470_021:0249a03": "　出興如斯供養雲　　諸佛等處我奉獻",
    "X74n1470_021:0249a04": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_021:0249a05": "癹囉捺薩麻英吽",
    "X74n1470_021:0249a06": "寶錯經云。有一總持。名無量種呪。皆能成就具大功",
    "X74n1470_021:0249a07": "能。總持曰。",
    "X74n1470_021:0249a08": "唵悉麻囉悉麻囉眉麻捺悉葛囉麻曷令[口*(椔田+夕)]斡吽",
    "X74n1470_021:0249a09": "次不空摩尼印呪",
    "X74n1470_021:0249a10": "唵啞麼遏帝[口*(椔田+夕)]麻禰巴能麻末唧呤怛達遏怛眉浪",
    "X74n1470_021:0249a11": "雞矴薩慢怛不囉薩囉吽",
    "X74n1470_021:0249a12": "梵音讚佛",
    "X74n1470_021:0249a13": "　如來大智慧　　希有無等倫　　一切諸世間",
    "X74n1470_021:0249a14": "　思惟莫能及　　了知一切法　　自性無所有",
    "X74n1470_021:0249a15": "　如是解法性　　則見盧舍那　　如來廣大身",
    "X74n1470_021:0249a16": "　究竟於法界　　不離於此座　　而徧一切處",
    "X74n1470_021:0249a17": "直言讚佛",
    "X74n1470_021:0249a18": "　譬如淨月在虗空　　能蔽眾星示虧盈",
    "X74n1470_021:0249a19": "　一切水中能影現　　諸有觀瞻悉對前",
    "X74n1470_021:0249a20": "　如來淨月亦復然　　能蔽餘乘示修短",
    "X74n1470_021:0249a21": "　普現天人淨心水　　一切皆謂對其前",
    "X74n1470_021:0249a22": "　譬如梵王住自宮　　普現三千諸梵處",
    "X74n1470_021:0249a23": "　一切人天咸得見　　實不分身向於彼",
    "X74n1470_021:0249a24": "　諸佛現身亦如是　　一切十方無不徧",
    "X74n1470_021:0249b01": "　其身無數不可稱　　亦不分身不分別",
    "X74n1470_021:0249b02": "南無大方廣佛華嚴經華藏世界海十身無礙本尊",
    "X74n1470_021:0249b03": "毗盧遮那佛",
    "X74n1470_021:0249b04": "南無大慈大悲五百誓願五濁救苦釋迦牟尼佛",
    "X74n1470_021:0249b05": "南無東方滿月世界十二上願五濁救苦藥師琉璃",
    "X74n1470_021:0249b06": "光王佛",
    "X74n1470_021:0249b07": "南無西方極樂世界四十八願五濁救苦阿彌陀佛",
    "X74n1470_021:0249b08": "南無十方三世盡虗空界微塵剎土中大方廣佛華",
    "X74n1470_021:0249b09": "嚴經圓滿教海",
    "X74n1470_021:0249b10": "南無大方廣佛華嚴經中主於行願真理普賢菩薩",
    "X74n1470_021:0249b11": "摩訶薩",
    "X74n1470_021:0249b12": "南無大方廣佛華嚴經中主於信解證智文殊師利",
    "X74n1470_021:0249b13": "菩薩摩訶薩",
    "X74n1470_021:0249b14": "南無大慈大悲五濁救苦千手千眼觀世音菩薩摩",
    "X74n1470_021:0249b15": "訶薩",
    "X74n1470_021:0249b16": "南無大願弘深五濁救苦出無佛世安慰人心常住",
    "X74n1470_021:0249b17": "琰魔羅界地藏王菩薩摩訶薩",
    "X74n1470_021:0249b18": "南無十方生世盡虗空界微塵剎土中十信菩薩十",
    "X74n1470_021:0249b19": "住菩薩十行菩薩十迴向菩薩十地菩薩等覺菩",
    "X74n1470_021:0249b20": "薩徧法界剎海微塵數菩薩一切海眾",
    "X74n1470_021:0249b21": "南無大方廣佛華嚴經末會中修證五相處五十五",
    "X74n1470_021:0249b22": "聖者",
    "X74n1470_021:0249b23": "南無大方廣佛華嚴經末會中圓器上根百城求法",
    "X74n1470_021:0249b24": "一生之內菩薩行圓為末世頓門修證軌範善財",
    "X74n1470_021:0249c01": "菩薩摩訶薩",
    "X74n1470_021:0249c02": "南無十方三世盡虗空界微塵剎土中法身色身形",
    "X74n1470_021:0249c03": "相舍利寶塔寺宇一切佛事又於法藏及講法處",
    "X74n1470_021:0249c04": "菩薩賢聖一切海眾",
    "X74n1470_021:0249c05": "南無大願摜甲求生淨土末濁夏國護持正法護法",
    "X74n1470_021:0249c06": "國師",
    "X74n1470_021:0249c07": "至心歸命。禮大方廣佛華嚴經華藏世界海本尊毗",
    "X74n1470_021:0249c08": "盧遮那佛",
    "X74n1470_021:0249c09": "南無十身無礙毗盧遮那如來道場一切海眾",
    "X74n1470_021:0249c10": "南無大方廣佛華嚴經中昇夜摩天宮品法門",
    "X74n1470_021:0249c11": "　十方盡歸命　　滅罪增淨信　　願生華藏海",
    "X74n1470_021:0249c12": "　極樂淨土中",
    "X74n1470_021:0249c13": "昇夜摩天宮品第十九",
    "X74n1470_021:0249c14": "經云爾時如來威神力故(至)十方世界悉亦如是。",
    "X74n1470_021:0249c15": "　願共諸眾生　　往生華藏海　　極樂淨土中",
    "X74n1470_021:0249c16": "次法界十如來",
    "X74n1470_021:0249c17": "南無名稱如來南無寶王如來",
    "X74n1470_021:0249c18": "南無喜目如來南無然燈如來",
    "X74n1470_021:0249c19": "南無饒益如來南無善覺如來",
    "X74n1470_021:0249c20": "南無勝天如來南無無去如來",
    "X74n1470_021:0249c21": "南無無勝如來南無苦行如來",
    "X74n1470_021:0249c22": "至心歸命。禮大方廣佛華嚴經華藏世界海本尊毗",
    "X74n1470_021:0249c23": "盧遮那佛",
    "X74n1470_021:0249c24": "南無十身無礙毗盧遮那如來道場一切海眾",
    "X74n1470_021:0250a01": "南無大方廣佛華嚴經中夜摩天宮偈讚品法門",
    "X74n1470_021:0250a02": "　十方盡歸命　　滅罪增淨信　　願生華藏海",
    "X74n1470_021:0250a03": "　極樂淨土中",
    "X74n1470_021:0250a04": "夜摩天宮中偈讚品第二十",
    "X74n1470_021:0250a05": "經云爾時佛神力故(至)所有名號悉等無別。",
    "X74n1470_021:0250a06": "　願共諸眾生　　往生華藏海　　極樂淨土中",
    "X74n1470_021:0250a07": "次放光偈讚分",
    "X74n1470_021:0250a08": "經云爾時世尊從兩足上(至)謂說如是法。",
    "X74n1470_021:0250a09": "　願共諸眾生　　往生華藏海　　極樂淨土中",
    "X74n1470_021:0250a10": "次法界夜摩天宮十林菩薩本界佛",
    "X74n1470_021:0250a11": "南無東方十萬佛剎微塵數諸國土外親慧世界常",
    "X74n1470_021:0250a12": "住眼佛功德林菩薩佛剎微塵數道場一切海眾",
    "X74n1470_021:0250a13": "南無南方十萬佛剎微塵數諸國土外幢慧世界無",
    "X74n1470_021:0250a14": "勝眼佛慧林菩薩佛剎微塵數道場一切海眾",
    "X74n1470_021:0250a15": "南無西方十萬佛剎微塵數諸國土外寶慧世界無",
    "X74n1470_021:0250a16": "住眼佛勝林菩薩佛剎微塵數道場一切海眾",
    "X74n1470_021:0250a17": "南無北方十萬佛剎微塵數諸國土外勝慧世界不",
    "X74n1470_021:0250a18": "動眼佛無畏林菩薩佛剎微塵數道場一切海眾",
    "X74n1470_021:0250a19": "南無東北方十萬佛剎微塵數諸國土外燈慧世界",
    "X74n1470_021:0250a20": "天眼佛慚愧林菩薩佛剎微塵數道場一切海眾",
    "X74n1470_021:0250a21": "南無東南方十萬佛剎微塵數諸國土外金剛慧世",
    "X74n1470_021:0250a22": "界解脫眼佛精進林菩薩佛剎微塵數道場一切",
    "X74n1470_021:0250a23": "海眾",
    "X74n1470_021:0250a24": "南無西南方十萬佛剎微塵數諸國土外安樂慧世",
    "X74n1470_021:0250b01": "界審諦眼佛力林菩薩佛剎微塵數道場一切海",
    "X74n1470_021:0250b02": "眾",
    "X74n1470_021:0250b03": "南無西北方十萬佛剎微塵數諸國土外日慧世界",
    "X74n1470_021:0250b04": "明相眼佛行林菩薩佛剎微塵數道場一切海眾",
    "X74n1470_021:0250b05": "南無下方十萬佛剎微塵數諸國土外淨慧世界最",
    "X74n1470_021:0250b06": "上眼佛覺林菩薩佛剎微塵數道場一切海眾",
    "X74n1470_021:0250b07": "南無上方十萬佛剎微塵數諸國土外梵慧世界紺",
    "X74n1470_021:0250b08": "青眼佛智林菩薩佛剎微塵數道場一切海眾",
    "X74n1470_021:0250b09": "至心歸命。禮大方廣佛華嚴經華藏世界海本尊毗",
    "X74n1470_021:0250b10": "盧遮那佛",
    "X74n1470_021:0250b11": "南無十身無礙毗盧遮那如來道場一切海眾",
    "X74n1470_021:0250b12": "南無大方廣佛華嚴經中十行品法門",
    "X74n1470_021:0250b13": "　十方盡歸命　　滅罪增淨信　　願生華藏海",
    "X74n1470_021:0250b14": "　極樂淨土中",
    "X74n1470_021:0250b15": "十行品第二十一",
    "X74n1470_021:0250b16": "經云爾時功德林菩薩(至)此三昧力法如是故。",
    "X74n1470_021:0250b17": "　願共諸眾生　　往生華藏海　　極樂淨土中",
    "X74n1470_021:0250b18": "南無如是等無量無邊無盡無等不可說佛剎微塵",
    "X74n1470_021:0250b19": "數同名一切功德林佛",
    "X74n1470_021:0250b20": "　十方盡歸命　　滅罪增淨信　　願生華藏海",
    "X74n1470_021:0250b21": "　極樂淨土中",
    "X74n1470_021:0250b22": "經云爾時諸佛各伸右手(至)第十真實行。",
    "X74n1470_021:0250b23": "　願共諸眾生　　往生華藏海　　極樂淨土中",
    "X74n1470_021:0250b24": "次該攝果海十行法門",
    "X74n1470_021:0250c01": "南無為法界第一行菩薩歡喜行法門",
    "X74n1470_021:0250c02": "南無為法界第二行菩薩饒益行法門",
    "X74n1470_021:0250c03": "南無為法界第三行菩薩無違逆行法門",
    "X74n1470_021:0250c04": "南無為法界第四行菩薩無屈撓行法門",
    "X74n1470_021:0250c05": "南無為法界第五行菩薩離癡亂行法門",
    "X74n1470_021:0250c06": "南無為法界第六行菩薩善現行法門",
    "X74n1470_021:0250c07": "南無為法界第七行菩薩無著行法門",
    "X74n1470_021:0250c08": "南無為法界第八行菩薩難得行法門",
    "X74n1470_021:0250c09": "南無為法界第九行菩薩善法行法門",
    "X74n1470_021:0250c10": "南無為法界第十行菩薩真實行法門",
    "X74n1470_021:0250c11": "　十方盡歸命　　滅罪增淨信　　願生華藏海",
    "X74n1470_021:0250c12": "　極樂淨土中",
    "X74n1470_021:0250c13": "十行品之餘",
    "X74n1470_021:0250c14": "經云爾時佛神力故十方各有(至)讚歎稱揚得究竟。",
    "X74n1470_021:0250c15": "　願共諸眾生　　往生華藏海　　極樂淨土中",
    "X74n1470_021:0250c16": "次法界夜摩證法佛",
    "X74n1470_021:0250c17": "南無十方各十萬佛剎微塵數國土外十萬佛剎微",
    "X74n1470_021:0250c18": "塵數功德幢世界一切普功德佛",
    "X74n1470_021:0250c19": "次證法菩薩",
    "X74n1470_021:0250c20": "南無如是等不可說不可稱不可量十萬佛剎微塵",
    "X74n1470_021:0250c21": "數功德幢世界十方徧滿功德林菩薩一切海眾",
    "X74n1470_021:0250c22": "次瑞相分中諸天海眾",
    "X74n1470_021:0250c23": "南無如是等不可說佛剎微塵數一切雷音聲無量",
    "X74n1470_021:0250c24": "諸天一切海眾",
    "X74n1470_021:0251a01": "次法界夜摩十行菩薩",
    "X74n1470_021:0251a02": "南無十方三世盡虗空界微塵剎土中歡喜行菩薩",
    "X74n1470_021:0251a03": "摩訶薩",
    "X74n1470_021:0251a04": "南無十方三世盡虗空界微塵剎土中饒益行菩薩",
    "X74n1470_021:0251a05": "摩訶薩",
    "X74n1470_021:0251a06": "南無十方三世盡虗空界微塵剎土中無違逆行菩",
    "X74n1470_021:0251a07": "薩摩訶薩",
    "X74n1470_021:0251a08": "南無十方三世盡虗空界微塵剎土中無屈撓行菩",
    "X74n1470_021:0251a09": "薩摩訶薩",
    "X74n1470_021:0251a10": "南無十方三世盡虗空界微塵剎土中離癡亂行菩",
    "X74n1470_021:0251a11": "薩摩訶薩",
    "X74n1470_021:0251a12": "南無十方三世盡虗空界微塵剎土中善現行菩薩",
    "X74n1470_021:0251a13": "摩訶薩",
    "X74n1470_021:0251a14": "南無十方三世盡虗空界微塵剎土中無著行菩薩",
    "X74n1470_021:0251a15": "摩訶薩",
    "X74n1470_021:0251a16": "南無十方三世盡虗空界微塵剎土中難得行菩薩",
    "X74n1470_021:0251a17": "摩訶薩",
    "X74n1470_021:0251a18": "南無十方三世盡虗空界微塵剎土中善法行菩薩",
    "X74n1470_021:0251a19": "摩訶薩",
    "X74n1470_021:0251a20": "南無十方三世盡虗空界微塵剎土中真實行菩薩",
    "X74n1470_021:0251a21": "摩訶薩",
    "X74n1470_021:0251a22": "至心歸命。禮大方廣佛華嚴經中華藏世界海本尊",
    "X74n1470_021:0251a23": "毗盧遮那佛",
    "X74n1470_021:0251a24": "南無十身無礙毗盧遮那如來道場一切海眾",
    "X74n1470_021:0251b01": "南無大方廣佛華嚴經中十無盡藏品法門",
    "X74n1470_021:0251b02": "　十方盡歸命　　滅罪增淨信　　願生華藏海",
    "X74n1470_021:0251b03": "　極樂淨土中",
    "X74n1470_021:0251b04": "十無盡藏品第二十二",
    "X74n1470_021:0251b05": "經云爾時功德林菩薩(至)悉得究竟無盡大藏。",
    "X74n1470_021:0251b06": "　願共諸眾生　　往生華藏海　　極樂淨土中",
    "X74n1470_021:0251b07": "至心歸命禮大方廣佛華嚴經華藏世界海本尊毗",
    "X74n1470_021:0251b08": "盧遮那佛",
    "X74n1470_021:0251b09": "次不敬師罪懺悔",
    "X74n1470_021:0251b10": "惟願帝網無盡佛法僧寶。毗盧遮那如來。普賢文殊",
    "X74n1470_021:0251b11": "海會聖眾。世出世神。慈悲本願。放大光明。炤於法會",
    "X74n1470_021:0251b12": "證盟護念。哀愍攝受。願我及一切眾生海。自從無始。",
    "X74n1470_021:0251b13": "直至今時。無明葢覆。不知恩德。不能報恩。一切罪障。",
    "X74n1470_021:0251b14": "發露懺悔。",
    "X74n1470_021:0251b15": "寶積經云。爾時佛告諸菩薩。善男子。汝曾往昔於拘",
    "X74n1470_021:0251b16": "留孫如來法中。出家為道。自恃多聞。修持淨戒。常懷",
    "X74n1470_021:0251b17": "憍慢傲逸之心。又行頭陀少欲知足。於時功德復生",
    "X74n1470_021:0251b18": "執著。爾時有二說法比丘。多諸親友名聞利養。汝於",
    "X74n1470_021:0251b19": "是人。以慳嫉心。妄言誹謗。行淫欲事。是時法師親友",
    "X74n1470_021:0251b20": "眷屬。由汝離間。說其種過。皆令疑惑。不生信受。彼諸",
    "X74n1470_021:0251b21": "眾生於是法師。無隨順心。斷諸善根。是故汝等由斯",
    "X74n1470_021:0251b22": "惡業。已於六十百千歲中。生阿鼻地獄。餘業未盡。復",
    "X74n1470_021:0251b23": "於四十百千歲中。生等活地獄。餘業未盡。復於二十",
    "X74n1470_021:0251b24": "百千歲中。生黑繩地獄。餘業未盡。復於一十百千歲",
    "X74n1470_021:0251c01": "中。生燒熱地獄。從彼歿已。還得為人。五百世中。生盲",
    "X74n1470_021:0251c02": "無目。以殘業故。在在所生。常多懞鈍。忘失正念。障覆",
    "X74n1470_021:0251c03": "善根。福德微少。形容醜缺。人不喜見。誹謗輕賤。戲弄",
    "X74n1470_021:0251c04": "欺嫌。常在邊地。貧窮下劣。喪失財寶。資生艱難。不為",
    "X74n1470_021:0251c05": "眾人尊重敬愛。從此歿已。於後末世五百歲中法欲",
    "X74n1470_021:0251c06": "滅時。還於邊地下劣家生。匱乏饑凍。為人誹謗。忘失",
    "X74n1470_021:0251c07": "正念。不修善法。設欲修行。多諸留難。雖暫發起智慧",
    "X74n1470_021:0251c08": "光明。以業障故。尋復還沒。汝等從五百歲後。是諸業",
    "X74n1470_021:0251c09": "障爾乃消滅。於後得生阿彌陀佛極樂世界。是時彼",
    "X74n1470_021:0251c10": "佛當為汝等。授阿耨多羅三藐三菩提記。爾時諸菩",
    "X74n1470_021:0251c11": "薩等聞佛所說。舉身毛竪。深生憂悔。便自[打丁+(改己)]淚。前白",
    "X74n1470_021:0251c12": "佛言。世尊。我今發露。悔其過咎。我等常於菩薩乘人。",
    "X74n1470_021:0251c13": "輕慢嫉恚。及餘業障。今於佛前。如罪懺悔。",
    "X74n1470_021:0251c14": "又正恭敬經云。若比丘應於阿闍黎所。作敬重心及",
    "X74n1470_021:0251c15": "正恭敬。彼讀誦受持經者。在阿闍黎前。不得露齒。不",
    "X74n1470_021:0251c16": "得瞻足。不得動足。不得疊足。不得踔足。不得弄足。不",
    "X74n1470_021:0251c17": "得高座處坐。師不借問。亦不得語。不得違師語。不得",
    "X74n1470_021:0251c18": "一向瞻相師面。住在師前三肘而立。師聽坐即坐。坐",
    "X74n1470_021:0251c19": "已。於師所起慈悲心。彼誦經者。應先誦熟。熟者誦已。",
    "X74n1470_021:0251c20": "從師受經。任意多少。隨諸法門中。若有疑者。先應諮",
    "X74n1470_021:0251c21": "請。聽問以不。師若聽可。然後當問。彼受經已。右膝著",
    "X74n1470_021:0251c22": "地。兩手接禮師足。若地處惡者。隨所有道。却退而行。",
    "X74n1470_021:0251c23": "當至平處。若地處先平。彼應禮師足。然後當行。行至",
    "X74n1470_021:0251c24": "十肘。復更作禮然後隨道而行。彼應作如是念。阿闍",
    "X74n1470_021:0252a01": "黎當逐我後。我不能遠離阿闍黎。彼應知時日三時。",
    "X74n1470_021:0252a02": "到阿闍黎所。若不到者。應如法治。若到而不見阿闍",
    "X74n1470_021:0252a03": "黎者。彼應若草若木若杖若土塊若石令作記識。若",
    "X74n1470_021:0252a04": "阿闍黎在房宴坐者。彼應旋房禮敬。然後當行。若有",
    "X74n1470_021:0252a05": "所作。不問師亦不得作。除大小便。不得向師作麤獷",
    "X74n1470_021:0252a06": "惡語。不得重循師語隨師所坐之處。若繩牀若木牀",
    "X74n1470_021:0252a07": "皆不得坐。彼牀若壞。即應治之。彼應晨朝時往。知時",
    "X74n1470_021:0252a08": "往。不得非時往。彼往已。應問阿闍黎。當何所須及何",
    "X74n1470_021:0252a09": "所作。為入聚落不。若言入。阿闍黎所有衣被應洗手。",
    "X74n1470_021:0252a10": "自衣拭手。兩手捉師衣已著淨處。先與師淨水洗手。",
    "X74n1470_021:0252a11": "然後授衣與師。於後安多會拂麈與之。或覆身衣。或",
    "X74n1470_021:0252a12": "雨衣。或所須餘衣資用之者。彼應如是敬之。不得阿",
    "X74n1470_021:0252a13": "闍黎前涕唾。若寺內。若寺東西。不得左右反抄衣。不",
    "X74n1470_021:0252a14": "得纏頭。隨師所居有經行處。掃洒令淨。日三時拂扇。",
    "X74n1470_021:0252a15": "三時洗浴。三時咨問取水。為師乞食。若師有所作者。",
    "X74n1470_021:0252a16": "彼應用力作之。若食竟。應從師索鉢洗之。若與。先洗",
    "X74n1470_021:0252a17": "師鉢。然後自洗己鉢。師若不與。不得重索。何以故。阿",
    "X74n1470_021:0252a18": "難。未來有如是比丘。作是念言。如來正等覺鉢無有",
    "X74n1470_021:0252a19": "洗者。彼學我故。自欲洗之。如來聽如是等人夏取清",
    "X74n1470_021:0252a20": "涼冬取溫煖。隨所須者皆應得取。不得師前嚼楊枝。",
    "X74n1470_021:0252a21": "不得說師若好若惡。若遙見師。應起迎接。阿難。若從",
    "X74n1470_021:0252a22": "讀誦咨請一四句偈。是名阿闍黎。是故彼應恭敬阿",
    "X74n1470_021:0252a23": "闍黎。阿難。若不如是恭敬阿闍黎者。以不敬故。住不",
    "X74n1470_021:0252a24": "正行。說師過惡者。彼不說我以為世尊。何以故。阿難。",
    "X74n1470_021:0252b01": "彼人不重佛。不敬法。不在僧數。何以故。阿難。如是癡",
    "X74n1470_021:0252b02": "人。不得名為住正行中。罪報懺悔。",
    "X74n1470_021:0252b03": "阿難。若住正行者。我為彼人。說佛法耳。爾時尊者阿",
    "X74n1470_021:0252b04": "難涕泣流淚。作如是言。世尊。未來世中。若有眾生。能",
    "X74n1470_021:0252b05": "住能行。如是等行。甚為希有。世尊。我能行住如是等",
    "X74n1470_021:0252b06": "行。世尊。若有比丘。不能恭敬和尚阿闍黎及說過者。",
    "X74n1470_021:0252b07": "彼人得何等報。佛告阿難。若有比丘。不敬和尚阿闍",
    "X74n1470_021:0252b08": "黎及說過者。我說彼人愚癡凡夫。何以故。阿難。不得",
    "X74n1470_021:0252b09": "說阿闍黎實惡。何況說虗。是中阿難。若不恭敬和尚",
    "X74n1470_021:0252b10": "阿闍黎者。有辟支地獄。名之為滅。彼人命終。生彼地",
    "X74n1470_021:0252b11": "獄。彼人生已。即有四頭。身上火然。如熱鐵丸。是中有",
    "X74n1470_021:0252b12": "諸蟲。名為鐵狗。常所食噉彼人舌根。是處命終。生畜",
    "X74n1470_021:0252b13": "生中。作虎狼野干。眾生見者皆唱言。是虎狼野干。有",
    "X74n1470_021:0252b14": "所見者。無能喜樂。以本口過故。常食糞穢。受報已盡。",
    "X74n1470_021:0252b15": "復生人中。常在邊地無佛法處。雖生人中。具足眾惡。",
    "X74n1470_021:0252b16": "遠離功德。身形色力不類人狀。稟受身形不似父母。",
    "X74n1470_021:0252b17": "不為父母之所憐愛。常被惡謗。遠離諸佛。生生愚癡。",
    "X74n1470_021:0252b18": "暗鈍無智。速墮地獄。何以故。以不恭敬教授施法濟",
    "X74n1470_021:0252b19": "拔難者故。阿難。如是等人數得苦法。罪報懺悔。",
    "X74n1470_021:0252b20": "阿難。假使讀誦受持一四句偈。及以經卷。書寫供養。",
    "X74n1470_021:0252b21": "隨彼文字等劫。若頂若肩。若背荷負彼師。及一切樂",
    "X74n1470_021:0252b22": "具而供養之。阿難。如是供養已。猶不能報阿闍黎恩。",
    "X74n1470_021:0252b23": "佛告阿難。未來世中。有如是等諸惡比丘。得是經已。",
    "X74n1470_021:0252b24": "而不恭敬阿闍黎和尚者。以無行故。說阿闍黎和尚",
    "X74n1470_021:0252c01": "過。我今當記。如是比丘愚癡人等。墮諸地獄。受大苦",
    "X74n1470_021:0252c02": "惱。阿難。我今告汝。及以正敕。如來已說善惡道行。隨",
    "X74n1470_021:0252c03": "彼眾生所行善惡。得報如是。罪報懺悔。",
    "X74n1470_021:0252c04": "又謗佛經云。當於爾時。彼長者子說彼比丘毀破淨",
    "X74n1470_021:0252c05": "戒。彼惡業報。九十千年墮大地獄。於五百世。雖生人",
    "X74n1470_021:0252c06": "中受黃門身。生夷人中。生邪見家。於六百世中生盲",
    "X74n1470_021:0252c07": "無舌。七百世中雖復出家。求陀羅尼而不能得。何以",
    "X74n1470_021:0252c08": "故。以彼往世惡業障故。善男子。汝應善知如是法門。",
    "X74n1470_021:0252c09": "我今已說。既得聞已。若見法師實破戒者。不得生嗔。",
    "X74n1470_021:0252c10": "尚不應說。何況耳聞而得說耶。善男子。若有挑拔一",
    "X74n1470_021:0252c11": "切眾生眼目罪聚。若以嗔心看法師者。所有惡業過",
    "X74n1470_021:0252c12": "彼罪聚。若斷一切諸眾生命所有罪聚。若於法師生",
    "X74n1470_021:0252c13": "於惡心。經迴面頃。所得罪聚。彼前罪聚。於此罪聚。一",
    "X74n1470_021:0252c14": "百分中不等其一。於千分中亦不等一。於百千分阿",
    "X74n1470_021:0252c15": "僧祇分若歌羅分若數分中不等其一。於譬喻分乃",
    "X74n1470_021:0252c16": "至優波尼沙陀分中不等其一。何以故。若謗法師。即",
    "X74n1470_021:0252c17": "是謗佛。罪報懺悔。",
    "X74n1470_021:0252c18": "善男子。若有希望供養佛者。彼人則應供養法師。若",
    "X74n1470_021:0252c19": "有希望供給佛者。彼人則應供給法師。若有希望禮",
    "X74n1470_021:0252c20": "拜佛者。彼人則應禮拜法師。何以故。以從菩薩生一",
    "X74n1470_021:0252c21": "切智。以從菩薩生諸佛故。又瑜伽大教王偈云。",
    "X74n1470_021:0252c22": "　若人驀踏於師影　　彼人壞塔罪無異",
    "X74n1470_021:0252c23": "　所作所求皆不成　　諸佛賢聖皆不許",
    "X74n1470_021:0252c24": "　勿令毀謗阿闍黎　　乃至夢中亦不得",
    "X74n1470_021:0253a01": "　若有愚癡謗闍黎　　常被諸魔來驚怖",
    "X74n1470_021:0253a02": "　如是惡業愚癡人　　智者宜應常遠離",
    "X74n1470_021:0253a03": "　所說地獄阿鼻等　　墮於地獄無出期",
    "X74n1470_021:0253a04": "　謗阿闍黎獲此果　　是故至心求菩提",
    "X74n1470_021:0253a05": "　供養承事阿闍黎　　恭敬尊重常孝順",
    "X74n1470_021:0253a06": "　能施難思最上果　　弟子應當行孝順",
    "X74n1470_021:0253a07": "　報阿闍黎令歡喜　　師若歡喜法得成",
    "X74n1470_021:0253a08": "　此外世間無有尊",
    "X74n1470_021:0253a09": "我等為無明所覆。不識謗師罪因。今遇道場。方始覺",
    "X74n1470_021:0253a10": "知。歸命毗盧遮那如來及一切聖賢海眾。燒香散華。",
    "X74n1470_021:0253a11": "不敬師罪。發露懺悔。不敢覆藏。由此因緣。我及法界",
    "X74n1470_021:0253a12": "眾生海不敬師罪。願皆清淨。",
    "X74n1470_021:0253a13": "次懺悔滅罪印呪",
    "X74n1470_021:0253a14": "唵薩栗末(二合)巴(引)巴眉悉普怛[口*捺]曷捺末日囉也莎",
    "X74n1470_021:0253a15": "曷(應誦三徧)",
    "X74n1470_021:0253a16": "　百劫積集罪　　一念悉盪除　　如火焚枯草",
    "X74n1470_021:0253a17": "　滅盡無有餘",
    "X74n1470_021:0253a18": "　我昔所造諸惡業　　皆由無始貪瞋癡",
    "X74n1470_021:0253a19": "　從身語意之所生　　一切我今皆懺悔",
    "X74n1470_021:0253a20": "懺悔已。至心歸命禮本尊毗盧遮那佛。",
    "X74n1470_021:0253a21": "○(白)眾等聽說經中無常偈",
    "X74n1470_021:0253a22": "　凡聖本同常住性　　凡夫執相逐無常",
    "X74n1470_021:0253a23": "　六道三途逼迫身　　世世生生老病死",
    "X74n1470_021:0253a24": "　此老病死皆共嫌　　形儀醜惡極可厭",
    "X74n1470_021:0253b01": "　少年容貌暫時在　　不久咸悉見枯羸",
    "X74n1470_021:0253b02": "　假使壽命滿百歲　　終歸不免無常逼",
    "X74n1470_021:0253b03": "　老病死苦常隨逐　　恒與眾生作無利",
    "X74n1470_021:0253b04": "　應當親近善知識　　念念勤修常住因",
    "X74n1470_021:0253b05": "　捨無常色護常色　　受想行識亦如是"
}