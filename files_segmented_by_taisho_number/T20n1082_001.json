{
    "T20n1082_001:0197b21": "No. 1082 [Nos. 1080, 1081, 1083]",
    "T20n1082_001:0197b22": "觀世音菩薩祕密藏如意輪陀羅",
    "T20n1082_001:0197b23": "尼神呪經",
    "T20n1082_001:0197b25": "唐于闐三藏實叉難陀譯",
    "T20n1082_001:0197b26": "1 除破一切惡業陀羅尼品除破一切惡業陀羅尼品第一",
    "T20n1082_001:0197b27": "如是我聞。一時佛在伽栗斯山。與大菩薩眾",
    "T20n1082_001:0197b28": "俱。爾時觀世音菩薩摩訶薩。即從座起整衣",
    "T20n1082_001:0197b29": "服。胡跪合掌白佛言。世尊我有大陀羅尼法。",
    "T20n1082_001:0197c01": "名摩訶波頭摩栴檀摩尼心輪。能於一切事",
    "T20n1082_001:0197c02": "所求皆得成就。若如來大慈悲許我說者。我",
    "T20n1082_001:0197c03": "當承佛神力。為饒益一切眾生故說。所以者",
    "T20n1082_001:0197c04": "何。世尊此陀羅尼。有大神力猶如摩尼寶。亦",
    "T20n1082_001:0197c05": "如如意樹能滿一切願。爾時世尊讚觀世音",
    "T20n1082_001:0197c06": "菩薩言。善哉善哉汝已慈悲故。為眾生能如",
    "T20n1082_001:0197c07": "是問。聽汝無障礙。說此陀羅尼。觀世音菩薩",
    "T20n1082_001:0197c08": "既蒙聽許。即起合掌作禮還本坐處。諦觀眾",
    "T20n1082_001:0197c09": "會具大慈悲。即說呪曰。",
    "T20n1082_001:0197c10": "那上謨曷囉二合怛那二合怛囉二合夜耶一",
    "T20n1082_001:0197c11": "那謨阿唎耶二婆路咭帝攝伐二合囉耶三菩提",
    "T20n1082_001:0197c12": "薩埵跛耶四摩訶薩埵跛耶五摩訶迦盧尼迦",
    "T20n1082_001:0197c13": "耶六怛姪他七唵八斫迦羅伐底栴檀摩尼九摩",
    "T20n1082_001:0197c14": "訶鉢頭迷十嚧嚧底瑟咤十一遮伐囉阿曷囉",
    "T20n1082_001:0197c15": "二合十二舍鳴𤙖泮莎婆二合呵十三",
    "T20n1082_001:0197c16": "已上是身呪。",
    "T20n1082_001:0197c17": "唵一鉢頭迷二栴檀摩尼三摩訶遮伐囉吽引",
    "T20n1082_001:0197c18": "四",
    "T20n1082_001:0197c19": "已上是心呪。",
    "T20n1082_001:0197c20": "唵一伐囉二合哆二鉢頭迷三吽引四",
    "T20n1082_001:0197c21": "爾時觀世音菩薩。說此如意輪陀羅尼已。大",
    "T20n1082_001:0197c22": "地六種震動。天龍夜叉乾闥婆阿修羅迦樓",
    "T20n1082_001:0197c23": "羅緊那羅摩睺羅伽等宮殿悉皆震動。魔王",
    "T20n1082_001:0197c24": "及諸魔眾生大驚怖。魔王宮殿皆悉火起。自",
    "T20n1082_001:0197c25": "餘種類夜叉惡鬼。並皆惶懼仆面倒地。一切",
    "T20n1082_001:0197c26": "地獄門開。罪人解脫受天勝樂。爾時天雨寶",
    "T20n1082_001:0197c27": "華及種種寶莊嚴具。諸天音樂在虛空中。出",
    "T20n1082_001:0197c28": "種種聲供養如來。爾時世尊以梵音聲。說偈",
    "T20n1082_001:0197c29": "讚觀世音菩薩摩訶薩言。",
    "T20n1082_001:0198a01": "善哉善哉　　汝善男子　　愍念眾生",
    "T20n1082_001:0198a02": "說陀羅尼　　能令眾生　　得大勝益",
    "T20n1082_001:0198a03": "爾時世尊復告觀世音菩薩言。善男子能為",
    "T20n1082_001:0198a04": "諸眾生故。說此大神通王陀羅尼法。時觀世",
    "T20n1082_001:0198a05": "音菩薩白佛言。若有善男子善女人比丘比",
    "T20n1082_001:0198a06": "丘尼優婆塞優婆夷童男童女。於此生中欲",
    "T20n1082_001:0198a07": "求現報。當於晝夜一心精勤。不忘此陀羅尼",
    "T20n1082_001:0198a08": "者。亦不簡擇時日淨與不淨。若誦得已即有",
    "T20n1082_001:0198a09": "成驗。凡所求事當誦一百八遍。即百千事成。",
    "T20n1082_001:0198a10": "更無別有神呪及此如意輪王陀羅尼者。所",
    "T20n1082_001:0198a11": "以者何。過去現在惡業重障悉能破壞。若能",
    "T20n1082_001:0198a12": "誦此陀羅尼。應墮阿鼻地獄即得解脫。五逆",
    "T20n1082_001:0198a13": "等罪亦悉滅除。何況其餘惡業。及諸厄難一",
    "T20n1082_001:0198a14": "切疾病。若熱病一日二日三日四日。若晝若",
    "T20n1082_001:0198a15": "夜若風黃痰癊等病。誦此呪者悉得除愈。若",
    "T20n1082_001:0198a16": "被蠱毒厭禱丁瘡。疥癩瘑痒風狂頭痛。及耳",
    "T20n1082_001:0198a17": "鼻脣舌牙齒咽喉。口面頭腦胸脇心腹。腰背",
    "T20n1082_001:0198a18": "脚手頭足等痛悉得除差。但是身中有病皆",
    "T20n1082_001:0198a19": "悉治之。若夜叉羅剎毘那夜迦。惡魔鬼神悉",
    "T20n1082_001:0198a20": "不能害。亦不畏刀兵水火惡風雨雹怨家劫",
    "T20n1082_001:0198a21": "盜惡王惡賊。終不能害亦不橫死。及諸惡夢",
    "T20n1082_001:0198a22": "蚖蛇蝮蠍。守宮百足蜘蛛諸惡。毒獸師子虎",
    "T20n1082_001:0198a23": "狼悉不能害。兵鬪戰陣皆得勝利。若有官事",
    "T20n1082_001:0198a24": "諍訟皆得和解。若誦此陀羅尼一遍。如上等",
    "T20n1082_001:0198a25": "事悉得遂意。若日日誦此陀羅尼一百八遍。",
    "T20n1082_001:0198a26": "見觀世音菩薩告言。汝善男子等勿怖。欲",
    "T20n1082_001:0198a27": "求何願一切施汝。阿彌陀佛自現其身。見極",
    "T20n1082_001:0198a28": "樂世界莊嚴之事如經中說。亦見極樂世界",
    "T20n1082_001:0198a29": "諸菩薩眾。亦見十方一切諸佛。亦見觀世音",
    "T20n1082_001:0198b01": "菩薩所居住處補怛羅山。即得自身清淨。常",
    "T20n1082_001:0198b02": "為諸王公卿宰相恭敬供養眾人愛敬。所生",
    "T20n1082_001:0198b03": "之處不處母胎。生蓮花上微妙莊嚴。在所生",
    "T20n1082_001:0198b04": "處常得宿命。始從今日乃至成佛。終不墮惡",
    "T20n1082_001:0198b05": "道常生佛前。",
    "T20n1082_001:0198b06": "2 一切愛樂法品觀世音菩薩祕密藏一切愛樂法品第",
    "T20n1082_001:0198b07": "二",
    "T20n1082_001:0198b08": "爾時觀世音菩薩憐愍眾生。復說祕密如意",
    "T20n1082_001:0198b09": "心輪陀羅尼。但有所須皆悉自來財有二種。",
    "T20n1082_001:0198b10": "一者世間財。二者出世間財。世間財者金銀",
    "T20n1082_001:0198b11": "等寶。出世財者福德智慧具二莊嚴。身心悅",
    "T20n1082_001:0198b12": "預眾人愛敬。能救一切眾生苦。慈心增長能",
    "T20n1082_001:0198b13": "與智者。樂具資生利益能加勢力。唯此祕密",
    "T20n1082_001:0198b14": "藏境界。不得向餘人說。若欲得此如意輪陀",
    "T20n1082_001:0198b15": "羅尼我最勝驗者。至心一切時一切處。淨與",
    "T20n1082_001:0198b16": "不淨常應誦持。一無過咎所誦課充。復應稱",
    "T20n1082_001:0198b17": "觀世音菩薩名。及如意輪陀羅尼。并稱彼人",
    "T20n1082_001:0198b18": "名字。或時思念。若王王子妃后公主婆羅門",
    "T20n1082_001:0198b19": "剎利毘舍首陀。若男若女童男童女種種外",
    "T20n1082_001:0198b20": "道。但欲親覲者應稱彼名。每至五更使得課",
    "T20n1082_001:0198b21": "充。若求最勝驗者。或親覲國王於七日中。每",
    "T20n1082_001:0198b22": "至五更誦一千八遍即得相見。若欲見妃后",
    "T20n1082_001:0198b23": "應誦九百遍。若欲見王子誦八百遍。若欲",
    "T20n1082_001:0198b24": "見宮人誦七百遍。若欲見公主誦六百遍。若",
    "T20n1082_001:0198b25": "親覲婆羅門誦五百遍。若親覲剎利誦四",
    "T20n1082_001:0198b26": "百遍。毘舍誦三百遍。比丘比丘尼一百遍。優",
    "T20n1082_001:0198b27": "婆塞優婆夷九十遍。童男童女六十遍。此名",
    "T20n1082_001:0198b28": "親近課法。能成辦一切事。財物奴馬一切樂",
    "T20n1082_001:0198b29": "具有所愛樂者。或在遠處意所求之如風疾",
    "T20n1082_001:0198c01": "至。凡欲為事但得課充其事即成。若欲見觀",
    "T20n1082_001:0198c02": "世音菩薩。誦一千八遍。即見其真身一切成",
    "T20n1082_001:0198c03": "滿。若欲見金剛應誦一萬遍。即現其前憐念",
    "T20n1082_001:0198c04": "其人如父愛子。心所願事悉能與之。若欲見",
    "T20n1082_001:0198c05": "諸佛及諸大眾。誦一萬三千遍即見。若七日",
    "T20n1082_001:0198c06": "七夜相續誦。凡所持呪神皆悉現前。各各自",
    "T20n1082_001:0198c07": "將已呪功能。施與其人常隨擁護。第七日三",
    "T20n1082_001:0198c08": "千大千世界主。及天帝釋。與諸眷屬俱來皆",
    "T20n1082_001:0198c09": "與其願。能依如前所說誦課法者。所求之願",
    "T20n1082_001:0198c10": "皆得滿足。",
    "T20n1082_001:0198c11": "3 和阿伽陀藥法令人愛樂品觀世音陀羅尼和阿伽陀藥法令人愛樂",
    "T20n1082_001:0198c12": "品第三",
    "T20n1082_001:0198c13": "觀世音菩薩復為憐愍眾生故。說愛樂藥法。",
    "T20n1082_001:0198c14": "令人見者生歡喜心。和合既了身上帶行。最",
    "T20n1082_001:0198c15": "勝成就一切皆得遂意　牛黃　白檀　欝金",
    "T20n1082_001:0198c16": "香　龍腦香　射香　豆穀子　丁香　迦",
    "T20n1082_001:0198c17": "俱羅　蓮華　青蓮華　金薄。",
    "T20n1082_001:0198c18": "各等分。白蜜與藥亦等分擣和。誦前呪一千",
    "T20n1082_001:0198c19": "八遍。用香或熏身熏衣。或塗眼胞上或點額",
    "T20n1082_001:0198c20": "塗身之時。若王及夫人太子。百官宮人男子",
    "T20n1082_001:0198c21": "女人等愛樂。欽茲道法發菩提心。身力財物",
    "T20n1082_001:0198c22": "皆悉不惜並能施之為其給使說不可盡。猶",
    "T20n1082_001:0198c23": "如日月一切悉欲樂見。諸事皆能成辦。若人",
    "T20n1082_001:0198c24": "帶持此藥罪障消滅。一切厄難皆得解脫。若",
    "T20n1082_001:0198c25": "王勢力強奪。水漂火燒種種刀杖諸毒。繫縛",
    "T20n1082_001:0198c26": "煩惱皆得解脫。唯須至心。然此藥不得輒內",
    "T20n1082_001:0198c27": "口中毒故。",
    "T20n1082_001:0198c28": "4 如意輪含藥品觀世音如意輪含藥品第四",
    "T20n1082_001:0198c29": "觀世音菩薩憐愍眾生。復說口含樂令一切",
    "T20n1082_001:0199a01": "愛樂。",
    "T20n1082_001:0199a02": "龍腦香　射香　欝金香　細擣和牛黃。以",
    "T20n1082_001:0199a03": "上三呪各誦一千八遍。以淨水和之。作丸如",
    "T20n1082_001:0199a04": "梧桐子大。復誦三呪各一百八遍。陰乾莫令",
    "T20n1082_001:0199a05": "風日到。是一一丸各誦前三呪各七遍。即著",
    "T20n1082_001:0199a06": "一丸內口中。若王輔相大眾等類。共一人語",
    "T20n1082_001:0199a07": "時即生恭敬。財寶不惜。但所須者一切人皆",
    "T20n1082_001:0199a08": "與之。凡所說言一切信受。有所願處並悉剋",
    "T20n1082_001:0199a09": "從。著藥口中時常須誦呪。觀世音菩薩即與",
    "T20n1082_001:0199a10": "其願。應以觀世音菩薩像前。香水作方壇縱",
    "T20n1082_001:0199a11": "廣四肘。用種種花置壇中。草木花但求可得",
    "T20n1082_001:0199a12": "者。燒白檀香取前丸藥著壇中。竪四幢張白",
    "T20n1082_001:0199a13": "幔蓋壇上懸四白幡。供養觀世音菩薩。然後",
    "T20n1082_001:0199a14": "誦心呪心中心呪各誦一百八遍。誦身呪一",
    "T20n1082_001:0199a15": "百八遍然白栴檀香散花。爾時求願一切皆",
    "T20n1082_001:0199a16": "獲。取壇中藥帶。所向之處欲求皆得。有所言",
    "T20n1082_001:0199a17": "說亦悉信受。一切事皆得成就除不至心。",
    "T20n1082_001:0199a18": "5 心輪眼藥品觀世音心輪眼藥品第五",
    "T20n1082_001:0199a19": "時觀世音菩薩憐愍眾生故。說眼藥法。令一",
    "T20n1082_001:0199a20": "切人見皆生愛樂歡喜　慢室迦拘竪　紅",
    "T20n1082_001:0199a21": "蓮花　青蓮花　海水末　或烏賊魚末",
    "T20n1082_001:0199a22": "　牛黃　欝金香　漢欝金　畢撥　胡椒",
    "T20n1082_001:0199a23": "　乾薑。",
    "T20n1082_001:0199a24": "並等分擣細篩訖。前藥有一兩。即著射香龍",
    "T20n1082_001:0199a25": "腦香半兩細研。觀世音像前和合。其前三呪",
    "T20n1082_001:0199a26": "各誦一千八遍。於一切眾生邊皆起慈悲心。",
    "T20n1082_001:0199a27": "著此藥置觀世音菩薩足下。然後觸著。即得",
    "T20n1082_001:0199a28": "用銅筋點藥著眼頭。",
    "T20n1082_001:0199a29": "治眼頭一切病。瞖障白暈流淚赤膜清盲",
    "T20n1082_001:0199b01": "頭痛。每日一度著此藥置眼中。一切眼病皆",
    "T20n1082_001:0199b02": "得除差。二日著治身中一切病。三日著治八",
    "T20n1082_001:0199b03": "十四種癎。四日著內外一切障不能障。五日",
    "T20n1082_001:0199b04": "著一切怨賊兵甲鬪戰皆得勝利。六日著一",
    "T20n1082_001:0199b05": "切惡業煩惱。四重五逆惡夢蠱道。悉能破壞",
    "T20n1082_001:0199b06": "終不墮三惡道七日著國王宰相一切大眾。",
    "T20n1082_001:0199b07": "皆隨順恭敬信受愛樂。二七日著得大自在。",
    "T20n1082_001:0199b08": "三七日著則與國王宰相得相親覲。四七日",
    "T20n1082_001:0199b09": "著所有夜叉并諸眷屬為其給使。五七日著",
    "T20n1082_001:0199b10": "阿修羅諸龍夜叉羅剎皆為給使。六七日著",
    "T20n1082_001:0199b11": "有大力。飛空羅剎厭魅蠱道。乃至成佛常",
    "T20n1082_001:0199b12": "隨衛護。七七日著摩訶迦羅神乃至八部神。",
    "T20n1082_001:0199b13": "皆來隨從為其給使。八七日著眾人不見。九",
    "T20n1082_001:0199b14": "七日著悉見一切伏藏十七日著阿修羅宮門",
    "T20n1082_001:0199b15": "自然開闢。宮中所有悉見出入無礙。十一七",
    "T20n1082_001:0199b16": "日著所有一切諸藥。猶如火狀對治悉皆現",
    "T20n1082_001:0199b17": "前。若求長命及大力者即得。十二七日著眾",
    "T20n1082_001:0199b18": "山開闢。寶物出現隨意取用。十三七日著龍",
    "T20n1082_001:0199b19": "宮自然開闢寶物出現。隨所見者皆無障礙。",
    "T20n1082_001:0199b20": "十四七日著欲界諸天宮殿無不開者皆悉得",
    "T20n1082_001:0199b21": "見。十五七日著夜黑闇中猶如白日。十六七",
    "T20n1082_001:0199b22": "日著地下金地金剛地水輪風輪空輪悉見。",
    "T20n1082_001:0199b23": "十七七日著四天下所有地獄中眾生悉見。",
    "T20n1082_001:0199b24": "已得見彼力故諸受苦眾生皆得解脫。十八",
    "T20n1082_001:0199b25": "七日著其人德力如日。十九七日著見金剛",
    "T20n1082_001:0199b26": "真身諸願皆滿。二十七日著見大慈悲觀世",
    "T20n1082_001:0199b27": "音一切願皆得滿足。二十一七日著飛騰虛",
    "T20n1082_001:0199b28": "空。見色界諸天宮殿皆悉開闢。復見十方諸",
    "T20n1082_001:0199b29": "佛菩薩及佛淨國。若一年著得五種淨眼。若",
    "T20n1082_001:0199c01": "能修此法者應當深信此教。憐愍眾生不得",
    "T20n1082_001:0199c02": "生疑。法則難成如上所說。",
    "T20n1082_001:0199c03": "6 火唵陀羅尼藥品觀世音火唵陀羅尼藥品第六",
    "T20n1082_001:0199c04": "觀世音菩薩憐愍眾生故。說火唵吉祥法。能",
    "T20n1082_001:0199c05": "成一切事。能破一切煩惱罪障惡業。若有怨",
    "T20n1082_001:0199c06": "敵皆悉降伏。微建毘那夜迦瞋心即自歇息",
    "T20n1082_001:0199c07": "不復為害。眾人咸生愛敬。穿地作爐辟方",
    "T20n1082_001:0199c08": "一肘。摩梨枝摩練遮白芥子酪蜜酥等分和",
    "T20n1082_001:0199c09": "合。沈檀香木柴各長十二指橫量指。截之著",
    "T20n1082_001:0199c10": "爐中燒。以手抄取少許藥。呪一遍放火中燒。",
    "T20n1082_001:0199c11": "如是滿一千八遍。能破一切業障壽命長二",
    "T20n1082_001:0199c12": "百二十歲。相續七日能作唵法。壽命一千歲",
    "T20n1082_001:0199c13": "身即清淨。能二七日作法。國王太子輔相",
    "T20n1082_001:0199c14": "凡庶歸心恭敬三七日作法三十三天及諸眷",
    "T20n1082_001:0199c15": "屬。并日月四天王天。與其眷屬悉來為作衛",
    "T20n1082_001:0199c16": "護。勒叉金剛與大効驗。觀世音菩薩滿其大",
    "T20n1082_001:0199c17": "願若國土少雨。白芥子及酥以次呪之三日。",
    "T20n1082_001:0199c18": "火中燒即降雨。雨多不止取此爐中灰呪一",
    "T20n1082_001:0199c19": "百八遍。向四方上散雨即止若惡雹下暴風",
    "T20n1082_001:0199c20": "卒起。還用此灰呪一百八遍。向有雲處遙",
    "T20n1082_001:0199c21": "散即止若常誦此呪力如那羅延。捨此身已",
    "T20n1082_001:0199c22": "即生極樂世界。在所生處常得宿命乃至",
    "T20n1082_001:0199c23": "成佛。",
    "T20n1082_001:0199c24": "爾時觀世音菩薩白佛言。世尊此栴檀心輪",
    "T20n1082_001:0199c25": "陀羅尼如我所說。若比丘比丘尼優婆塞優",
    "T20n1082_001:0199c26": "婆夷若男若女受持者。必得成就勿懷疑。心",
    "T20n1082_001:0199c27": "所憶念一切事皆得。唯須深信不得生疑。爾",
    "T20n1082_001:0199c28": "時佛讚觀世音菩薩言。善哉善哉大慈悲觀",
    "T20n1082_001:0199c29": "世音菩薩摩訶薩。乃能說此微妙如意輪陀",
    "T20n1082_001:0200a01": "羅尼法。現閻浮提利樂諸眾生等。若發心口",
    "T20n1082_001:0200a02": "誦即得効驗。雖然汝依我教與諸眾生。數數",
    "T20n1082_001:0200a03": "勤加策勵示誨。使得効驗為現其身。莫違我",
    "T20n1082_001:0200a04": "語我當隨喜。",
    "T20n1082_001:0200a05": "爾時觀世音菩薩白佛言世尊。我於無量劫",
    "T20n1082_001:0200a06": "來以慈悲心受寄眾生常作擁護與其効驗。",
    "T20n1082_001:0200a07": "佛自證知為眾生故。說此如意輪陀羅尼。若",
    "T20n1082_001:0200a08": "有受持常自作課誦者諸願皆得。我承佛力",
    "T20n1082_001:0200a09": "如是救苦眾生。爾時觀世音菩薩摩訶薩。說",
    "T20n1082_001:0200a10": "此如意輪陀羅尼經已。一切大眾皆大歡喜",
    "T20n1082_001:0200a11": "信受奉行。",
    "T20n1082_001:0200a12": "觀世音祕密藏如意輪陀羅尼神呪經",
    "T20n1082_001:0200a13": "那謨喝囉怛那二合怛囉二合夜耶一那謨",
    "T20n1082_001:0200a14": "阿哩耶二合婆嚧枳帝捨靺亡箇切二合囉耶合",
    "T20n1082_001:0200a15": "曝地陀異切薩怛靺亡箇切二合耶三摩訶薩怛靺同上二合",
    "T20n1082_001:0200a16": "耶四摩訶箇𡀔尼上聲箇耶五怛姪他六嗚吽",
    "T20n1082_001:0200a17": "二合七斫箇囉二合筏底多以切八振多末尼九摩訶",
    "T20n1082_001:0200a18": "播特迷二合十嚕嚕底多以反瑟吒二合十一闍靺亡箇切二合",
    "T20n1082_001:0200a19": "囉十二阿箇哩沙二合耶十三虎河古切泮吒短聲",
    "T20n1082_001:0200a20": "薩靺二合訶已上根本身呪",
    "T20n1082_001:0200a21": "烏吽二合播特摩二合振哆末尼闍靺二囉虎",
    "T20n1082_001:0200a22": "吽二合已上身呪",
    "T20n1082_001:0200a23": "烏吽二合筏囉陀耶播特迷二合虎吽二合已上心中心呪"
}