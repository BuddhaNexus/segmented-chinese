{
    "T28n1546_001:0001a02": "  [ ;    ",
    "T28n1546_001:0001a04": "毘婆沙序",
    "T28n1546_001:0001a06": "釋道挻作",
    "T28n1546_001:0001a07": "毘婆沙者。蓋是三藏之指歸。九部之司南。",
    "T28n1546_001:0001a08": "司南既准。則群迷革正。指歸既宣。則邪輪",
    "T28n1546_001:0001a09": "輟駕。自釋迦遷暉。六百餘載。時北天竺有五",
    "T28n1546_001:0001a10": "百應真。以為靈燭久潛。神炬落耀。含生昏喪。",
    "T28n1546_001:0001a11": "重夢方始。雖前勝迦栴延撰阿毘曇以拯頹",
    "T28n1546_001:0001a12": "運。而後進之賢尋其宗致。儒墨競構。是非紛",
    "T28n1546_001:0001a13": "拏。故乃澄神玄觀。搜簡法相。造毘婆沙。抑",
    "T28n1546_001:0001a14": "止眾說。或即其殊辯。或標之銓評。理致淵曠。",
    "T28n1546_001:0001a15": "文蹄豔博。西域勝達之士。莫不資之以鏡心。",
    "T28n1546_001:0001a16": "監之以朗識。而冥瀾潛灑。將洽殊方。然理",
    "T28n1546_001:0001a17": "不虛運。弘之由人。大沮渠河西王。天懷遐廓。",
    "T28n1546_001:0001a18": "摽誠冲寄。雖跡纏紛務。而神栖玄境。冉能丘",
    "T28n1546_001:0001a19": "壑。廊舘林野。是使淵叟投竿。巖逸來庭。息",
    "T28n1546_001:0001a20": "心昇堂。玄客入室。誠詣既著。理感不期。有",
    "T28n1546_001:0001a21": "沙門道泰。才敏自天。冲氣疏朗。關博奇趣。遠",
    "T28n1546_001:0001a22": "參異言。往以漢土。方等既備。幽宗粗暢。其所",
    "T28n1546_001:0001a23": "未練唯三藏九部。故杖策冒嶮。爰至蔥西。",
    "T28n1546_001:0001a24": "綜攬梵文。義承高旨。并獲胡本十萬餘偈。",
    "T28n1546_001:0001a25": "既達涼境。王即欲令宣譯。然懼環中之固。將",
    "T28n1546_001:0001a26": "或未盡。所以側席虛衿。企囑明勝。天竺沙",
    "T28n1546_001:0001a27": "門浮陀摩。周流敷化。會至涼境。其人開悟",
    "T28n1546_001:0001a28": "淵博。神懷深邃。研味鑽仰。俞不可測。以乙",
    "T28n1546_001:0001a29": "丑歲四月中旬。於涼城內苑閑豫宮寺。請令",
    "T28n1546_001:0001b01": "傳譯理味。沙門智嵩道朗等三百餘人。考文",
    "T28n1546_001:0001b02": "評義。務在本旨。除煩即實。質而不野。王屢",
    "T28n1546_001:0001b03": "迴駕。陶其幽趣。使文當理詣。片言有寄。至丁",
    "T28n1546_001:0001b04": "卯歲七月都訖。合一百卷。會涼域覆沒。淪",
    "T28n1546_001:0001b05": "湮遐境。所出經本。零落殆盡。今涼王信向發",
    "T28n1546_001:0001b06": "中。探練幽趣。故每至新異。悕仰奇聞。更寫已",
    "T28n1546_001:0001b07": "出本六十卷。送至宋臺宣布未聞。庶令日新",
    "T28n1546_001:0001b08": "之美。敞於當時。福祚之興。垂於來葉。挻以微",
    "T28n1546_001:0001b09": "緣。豫參聽末。欣遇之誠。竊不自默。粗例時",
    "T28n1546_001:0001b10": "事。以貽來哲。",
    "T28n1546_001:0001b11": "如來滅後法勝比丘造阿毘曇心四卷。又迦",
    "T28n1546_001:0001b12": "旃延子造阿毘曇。有八犍度凡四十四品。後",
    "T28n1546_001:0001b13": "五百應真造毘婆沙重釋八犍度。當且翻時",
    "T28n1546_001:0001b14": "大卷一百。太武破沮渠已後。零落收拾得六",
    "T28n1546_001:0001b15": "十卷。後人分之作一百一十卷。唯釋三犍度",
    "T28n1546_001:0001b16": "在。五犍度失盡。",
    "T28n1546_001:0001b19": "阿毘曇毘婆沙論卷第一",
    "T28n1546_001:0001b21": "迦旃延子造　五百羅漢釋",
    "T28n1546_001:0001b22": "北涼天竺沙門浮陀跋摩",
    "T28n1546_001:0001b23": "共道泰等譯",
    "T28n1546_001:0001b24": "云何世第一法。何故名世第一法。如是章及",
    "T28n1546_001:0001b25": "解章義。是中應廣說。優波提舍問曰。誰造此",
    "T28n1546_001:0001b26": "經。答曰。佛世尊。所以然者。諸法性相甚深微",
    "T28n1546_001:0001b27": "妙。唯一切智乃能究盡。問曰。誰問誰答。答",
    "T28n1546_001:0001b28": "曰。或有說者。尊者舍利弗問佛答。復有說者。",
    "T28n1546_001:0001b29": "五百阿羅漢問佛答。復有說者。諸天問佛答。",
    "T28n1546_001:0001c01": "復有說者。化人問佛答。所以者何。諸法性相",
    "T28n1546_001:0001c02": "應當廣說。然無問者。爾時世尊。作化比丘。",
    "T28n1546_001:0001c03": "剃除鬚髮。著僧伽梨。形容端政。彼問佛答。如",
    "T28n1546_001:0001c04": "問眾義經因緣問曰。若然者。何故復言迦旃",
    "T28n1546_001:0001c05": "延子造耶。答曰。彼尊者常好受持讀誦。為他",
    "T28n1546_001:0001c06": "解說廣令流布。名稱歸彼故言其造。復有說",
    "T28n1546_001:0001c07": "者。即彼尊者迦旃延子造作此經。問曰。向言",
    "T28n1546_001:0001c08": "諸法性相甚深微妙。唯一切智乃能究竟。尊",
    "T28n1546_001:0001c09": "者迦旃延子云何能造。答曰。彼尊者迦旃延",
    "T28n1546_001:0001c10": "子。亦有猛利甚深智慧。善知總相別相。又知",
    "T28n1546_001:0001c11": "文義及前後際。通達三藏。三明六通具八解",
    "T28n1546_001:0001c12": "脫。離三界欲獲得願智。於五百佛所修行立",
    "T28n1546_001:0001c13": "願。願使我於未來世釋迦牟尼佛遺法之中。",
    "T28n1546_001:0001c14": "造阿毘曇經。問曰。若然者。佛阿毘曇何者是",
    "T28n1546_001:0001c15": "耶。答曰。世尊於處處方邑。為化眾生作種種",
    "T28n1546_001:0001c16": "說。彼尊者迦旃延子。於種種說中。立章門",
    "T28n1546_001:0001c17": "造偈頌。制品名作犍度。若說種種不相似義",
    "T28n1546_001:0001c18": "立雜犍度。若說使相立使揵度。若說智相立",
    "T28n1546_001:0001c19": "智犍度。若說業相立業犍度。若說四大相立",
    "T28n1546_001:0001c20": "四大犍度。若說根相立根犍度。若說定相立",
    "T28n1546_001:0001c21": "定犍度。若說見相立見犍度。如法句經。世尊",
    "T28n1546_001:0001c22": "於處處方邑。為眾生故種種演說。尊者達摩",
    "T28n1546_001:0001c23": "多羅。於佛滅後種種說中。無常義者立無常",
    "T28n1546_001:0001c24": "品。乃至梵志義者立梵志品。此迦旃延子亦",
    "T28n1546_001:0001c25": "復如是。又諸佛出世盡說三藏。所謂修多羅",
    "T28n1546_001:0001c26": "毘尼阿毘曇。",
    "T28n1546_001:0001c27": "問曰。修多羅毘尼阿毘曇有何差別。答曰。或",
    "T28n1546_001:0001c28": "有說者無有差別。所以者何。從一智海佛河",
    "T28n1546_001:0001c29": "出故。因大慈心說故。復有說者亦有差別。云",
    "T28n1546_001:0002a01": "何差別。名即差別。所謂此修多羅此毘尼此",
    "T28n1546_001:0002a02": "阿毘曇。復次為分別心名修多羅。為分別戒",
    "T28n1546_001:0002a03": "名為毘尼。為分別慧名阿毘曇。問曰。若然者。",
    "T28n1546_001:0002a04": "修多羅中亦分別戒亦分別慧。毘尼中亦分",
    "T28n1546_001:0002a05": "別心。亦分別慧。阿毘曇中亦分別心。亦分",
    "T28n1546_001:0002a06": "別戒。如是三藏。有何差別。答曰。從多分故。",
    "T28n1546_001:0002a07": "修多羅中多說心法。毘尼中多說戒法。阿毘",
    "T28n1546_001:0002a08": "曇中多說慧法。復次修多羅中。若分別心",
    "T28n1546_001:0002a09": "名修多羅。若分別戒名毘尼。若分別慧名阿",
    "T28n1546_001:0002a10": "毘曇。阿毘曇中。若分別戒名毘尼。若分別心",
    "T28n1546_001:0002a11": "名修多羅。若分別慧名阿毘曇。毘尼中。若分",
    "T28n1546_001:0002a12": "別慧名阿毘曇。若分別戒名毘尼。若分別心",
    "T28n1546_001:0002a13": "名修多羅。如是三藏。是名差別。復次修多羅",
    "T28n1546_001:0002a14": "中應次第求。以何等故。世尊說此。次復說此",
    "T28n1546_001:0002a15": "(如說信佛次應信法是次第求義)。毘尼中。應因緣求。如說此戒",
    "T28n1546_001:0002a16": "緣何事制。阿毘曇中。應以相求。不以次第。復",
    "T28n1546_001:0002a17": "次修多羅依力故說。毘尼依大慈故說。阿毘",
    "T28n1546_001:0002a18": "曇依無畏故說。復次種種雜說名修多羅。廣",
    "T28n1546_001:0002a19": "說戒律名曰毘尼。說總相別相名阿毘曇。復",
    "T28n1546_001:0002a20": "次未種善根令種善根名修多羅。已種善根",
    "T28n1546_001:0002a21": "欲令成熟名曰毘尼。善根已熟得正解脫名",
    "T28n1546_001:0002a22": "阿毘曇。復次為初入法名修多羅。已入法中",
    "T28n1546_001:0002a23": "為受持戒名曰毘尼。已受戒者為令正解名",
    "T28n1546_001:0002a24": "阿毘曇。修多羅毘尼阿毘曇。是名差別。",
    "T28n1546_001:0002a25": "問曰。彼尊者以何因緣造作此經。答曰。為饒",
    "T28n1546_001:0002a26": "益他故。若有受持讀誦通利說正憶念。無量",
    "T28n1546_001:0002a27": "煩惱及諸惡行不現在前。以此懃修能入法",
    "T28n1546_001:0002a28": "相。譬如有人。欲饒益他於黑闇中。然大燈明。",
    "T28n1546_001:0002a29": "為有目者見種種色。彼尊者亦復如是。為饒",
    "T28n1546_001:0002b01": "益他造作此經。佛亦如是為饒益他說十二",
    "T28n1546_001:0002b02": "部經。一修多羅。二祇夜。三婆伽羅那。四伽",
    "T28n1546_001:0002b03": "他。五優陀那。六尼陀那。七阿波陀那。八伊",
    "T28n1546_001:0002b04": "帝目多伽。九闍陀伽。十毘佛略。十一阿浮陀",
    "T28n1546_001:0002b05": "達摩。十二優婆提舍。所以者何。若有眾生。",
    "T28n1546_001:0002b06": "雖有內因無外緣者。終不能修勝進之行。若",
    "T28n1546_001:0002b07": "遇外緣則能修行。譬如鉢頭摩分陀利拘物",
    "T28n1546_001:0002b08": "頭優鉢羅華在池水中。日光不照不開不敷",
    "T28n1546_001:0002b09": "不香。日光若照則開敷出香。如闇室中有種",
    "T28n1546_001:0002b10": "種物。若無燈照終不可見。有燈則見。眾生亦",
    "T28n1546_001:0002b11": "然。雖有內因若無外緣。終不能修勝進之行。",
    "T28n1546_001:0002b12": "若遇外緣。則能修習勝進之行。以是緣故。佛",
    "T28n1546_001:0002b13": "說偈言。",
    "T28n1546_001:0002b14": "　譬如闇室中　　雖有種種物",
    "T28n1546_001:0002b15": "　若無燈明照　　有目不能見",
    "T28n1546_001:0002b16": "　若人雖有智　　不從他聞法",
    "T28n1546_001:0002b17": "　是人終不能　　分別善惡義",
    "T28n1546_001:0002b18": "　譬如有目人　　因燈見眾色",
    "T28n1546_001:0002b19": "　有智依多聞　　能別善惡義",
    "T28n1546_001:0002b20": "　多聞能知法　　多聞能遠惡",
    "T28n1546_001:0002b21": "　多聞離無義　　多聞得涅槃",
    "T28n1546_001:0002b22": "佛經亦說。有二因二緣發於正見。一從他聞",
    "T28n1546_001:0002b23": "法。二內正思惟。又說。人有四法甚為希有。一",
    "T28n1546_001:0002b24": "親近善知識。二從他聞法。三內正思惟。四如",
    "T28n1546_001:0002b25": "法修行。又說。若我弟子。一心聽法能斷五蓋。",
    "T28n1546_001:0002b26": "具足修行七覺分法。如佛世尊為饒益他故",
    "T28n1546_001:0002b27": "說十二部經。彼尊者亦復如是。復次為破無",
    "T28n1546_001:0002b28": "明闇故。如燈破闇作明。阿毘曇者亦復如是。",
    "T28n1546_001:0002b29": "破無明闇與智慧明。復次欲令無我像得分明",
    "T28n1546_001:0002c01": "故。譬如明鏡照諸色像。若人能以阿毘曇慧。",
    "T28n1546_001:0002c02": "善分別總相別相。無我人像自然顯現。復次",
    "T28n1546_001:0002c03": "為度生死河故。譬如百千那由他眾生。依堅",
    "T28n1546_001:0002c04": "牢船而無所畏。能從此岸到於彼岸。如是百",
    "T28n1546_001:0002c05": "千那由他諸佛世尊。及諸眷屬亦復如是。依",
    "T28n1546_001:0002c06": "阿毘曇船而無所畏。能從此岸到於彼岸。復",
    "T28n1546_001:0002c07": "次為諸修多羅經作燈明故。如人執炬於諸",
    "T28n1546_001:0002c08": "闇中終無所畏。如是行者執阿毘曇炬。於諸",
    "T28n1546_001:0002c09": "修多羅義中而無所畏。復次為觀察善不善",
    "T28n1546_001:0002c10": "無記法故。如善識寶人善別金剛等寶。如是",
    "T28n1546_001:0002c11": "知者。以阿毘曇慧。分別善不善無記法。復",
    "T28n1546_001:0002c12": "次為現阿毘曇人須彌山不傾動故。如須彌",
    "T28n1546_001:0002c13": "山王安住金輪地上。四方猛風不能傾動。如",
    "T28n1546_001:0002c14": "是智者。以阿毘曇慧須彌山。安置於戒金輪",
    "T28n1546_001:0002c15": "地上。四倒邪風不能傾動。復次以三因緣故。",
    "T28n1546_001:0002c16": "尊者迦旃延子造作此經。一為增益智故。二",
    "T28n1546_001:0002c17": "為開覺意故。三為斷我人故。增益智者。於內",
    "T28n1546_001:0002c18": "外法中一切經論莫若阿毘曇。開覺意者。眾",
    "T28n1546_001:0002c19": "生常眠無有覺時。不知何者是一切遍使何",
    "T28n1546_001:0002c20": "者不遍使。何者自界緣遍使。何者他界緣遍",
    "T28n1546_001:0002c21": "使。何者有漏緣。何者無漏緣。何者有為緣。何",
    "T28n1546_001:0002c22": "者無為緣。云何為攝。云何相應。云何因。云何",
    "T28n1546_001:0002c23": "緣。誰成就。誰不成就。能了知如是等遠近法",
    "T28n1546_001:0002c24": "者。是阿毘曇力。斷我人者。彼尊者造阿毘曇",
    "T28n1546_001:0002c25": "經。未曾說有我人。於一切處常說無我無人。",
    "T28n1546_001:0002c26": "以如是等眾因緣故。彼尊者造阿毘曇經。問",
    "T28n1546_001:0002c27": "曰。阿毘曇體為何者是耶。答曰。無漏慧根。",
    "T28n1546_001:0002c28": "自體攝一界一入一陰。一界者法界。一入者",
    "T28n1546_001:0002c29": "法入。一陰者行陰若取相應共有攝三界二",
    "T28n1546_001:0003a01": "入五陰。三界者意界識界法界。二入者。意",
    "T28n1546_001:0003a02": "入法入。五陰者色受想行識。又修多羅說。此",
    "T28n1546_001:0003a03": "帝釋長夜其心質直無有諂曲。諸有所問。為",
    "T28n1546_001:0003a04": "了知故不為嬈亂。我當以甚深阿毘曇。恣汝",
    "T28n1546_001:0003a05": "所問。此中何者是甚深義。所謂無漏慧根。又",
    "T28n1546_001:0003a06": "如經說。有梵志姓犢子。其性質直無有諂曲。",
    "T28n1546_001:0003a07": "諸有所問。為了知故不為嬈亂。我當以甚深",
    "T28n1546_001:0003a08": "阿毘曇。恣汝所問。此中何者是甚深義。所謂",
    "T28n1546_001:0003a09": "無漏慧根。復有梵摩瑜婆羅門須跋梵志。亦",
    "T28n1546_001:0003a10": "如上說。如佛告先尼梵志。我法甚深。難解難",
    "T28n1546_001:0003a11": "了難知難見。非思量分別之所能及。唯有微",
    "T28n1546_001:0003a12": "妙決定智者。乃能知之。非汝淺智之所能及。",
    "T28n1546_001:0003a13": "所以者何。空即無我。而汝計我。汝常長夜有",
    "T28n1546_001:0003a14": "異見異欲異心。以是之故。非汝淺智之所及",
    "T28n1546_001:0003a15": "也。此中何者。是甚深義。所謂空三昧也。如說",
    "T28n1546_001:0003a16": "愚人無眼。而與上座智慧比丘論甚深義。此",
    "T28n1546_001:0003a17": "中何者是甚深義。所謂退法是也。如佛告阿",
    "T28n1546_001:0003a18": "難。此十二因緣法甚深。難解難了難知難見。",
    "T28n1546_001:0003a19": "非思量分別之所能及。唯有微妙決定智者。",
    "T28n1546_001:0003a20": "乃能知之。非汝淺智之所能及。此中何者是",
    "T28n1546_001:0003a21": "甚深義。所謂因緣是也。如說此處甚深。所謂",
    "T28n1546_001:0003a22": "緣起。此法離欲寂滅涅槃。此中何者是甚深",
    "T28n1546_001:0003a23": "義。所謂因緣寂靜滅性也。如說諸法甚深故",
    "T28n1546_001:0003a24": "難見。難見故甚深。此中何者是甚深。一切諸",
    "T28n1546_001:0003a25": "法體性甚深是也。問曰。阿毘曇體。何者是耶。",
    "T28n1546_001:0003a26": "答曰。無漏慧根。以無漏慧根力故。令生處得",
    "T28n1546_001:0003a27": "慧。能受持十二部經。讀誦通利。亦名阿毘曇",
    "T28n1546_001:0003a28": "也。又以無漏慧根力故。能令聞慧知總相別",
    "T28n1546_001:0003a29": "相。又令聞慧建立總相別相。又令聞慧斷自",
    "T28n1546_001:0003b01": "性愚及緣中愚。於法不謬。又以無漏慧根力",
    "T28n1546_001:0003b02": "故。能令思慧。不淨安般念處等。亦名阿毘曇。",
    "T28n1546_001:0003b03": "又以無漏慧根力故。能令修慧。煗頂忍世第",
    "T28n1546_001:0003b04": "一法。亦名阿毘曇。又以如是等慧。令無漏慧",
    "T28n1546_001:0003b05": "根。轉得明淨。名阿毘曇。",
    "T28n1546_001:0003b06": "問曰。若無漏慧根。是阿毘曇體者。何故此經",
    "T28n1546_001:0003b07": "復名阿毘曇。答曰。阿毘曇具故亦名阿毘曇。",
    "T28n1546_001:0003b08": "如處處經中說。因種種具立種種名。以漏具",
    "T28n1546_001:0003b09": "故說漏。如說七漏。是煩惱。是熾然。是苦惱。",
    "T28n1546_001:0003b10": "實漏有三。所謂欲漏有漏無明漏。垢具故說",
    "T28n1546_001:0003b11": "垢。如偈說。",
    "T28n1546_001:0003b12": "　女垢梵行　　女縛眾生　　苦行梵行",
    "T28n1546_001:0003b13": "　不因水淨",
    "T28n1546_001:0003b14": "女實非垢。實垢有三。所謂貪瞋癡垢。樂具故",
    "T28n1546_001:0003b15": "說樂。如偈說。",
    "T28n1546_001:0003b16": "　飲食時樂　　著衣亦樂　　經行山窟",
    "T28n1546_001:0003b17": "　斯亦復樂",
    "T28n1546_001:0003b18": "飲食等非樂。實樂者是樂受。使具故說使。如",
    "T28n1546_001:0003b19": "說比丘為色所使為色所繫。色非是使。實使",
    "T28n1546_001:0003b20": "有七。味具說味。如說比丘眼味於色。色是魔",
    "T28n1546_001:0003b21": "鉤。眼非是味。實味是愛。欲具說欲。如說五欲",
    "T28n1546_001:0003b22": "美好能令愛心增長染著。色等非欲。實欲是",
    "T28n1546_001:0003b23": "愛。退具說退。如說時解脫阿羅漢有五因緣",
    "T28n1546_001:0003b24": "退。一者營事勤勞。二者多誦經。三者諍訟。四",
    "T28n1546_001:0003b25": "者遠行。五者長病。非營事等是退。實退是不",
    "T28n1546_001:0003b26": "善隱沒無記法。業具說業。如說比丘有三種",
    "T28n1546_001:0003b27": "意不善業生苦果報。所謂貪恚邪見。貪恚邪",
    "T28n1546_001:0003b28": "見。體非是業。實業有三。謂身口意。報具故說",
    "T28n1546_001:0003b29": "報。如尊者阿泥盧頭說。我以一食施報。七生",
    "T28n1546_001:0003c01": "三十三天。七生波羅柰國。食非生報。生報者",
    "T28n1546_001:0003c02": "是不善。善有漏法。如是等處處經中說。因種",
    "T28n1546_001:0003c03": "種具說種種名。此亦如是。阿毘曇具故說阿",
    "T28n1546_001:0003c04": "毘曇問曰。以何義故名阿毘曇。答曰。尊者和",
    "T28n1546_001:0003c05": "須蜜說。能決定分別十二部經名阿毘曇。復",
    "T28n1546_001:0003c06": "說能覺了十二因緣名阿毘曇復次於四聖諦。",
    "T28n1546_001:0003c07": "能次第得正決定名阿毘曇。復說能解說修",
    "T28n1546_001:0003c08": "習八聖道法。名阿毘曇復說能證涅槃名阿",
    "T28n1546_001:0003c09": "毘曇。尊者婆檀陀說曰。煩惱出要。繫縛解脫。",
    "T28n1546_001:0003c10": "生死涅槃。如是等法。以名味句身。次第撰集。",
    "T28n1546_001:0003c11": "分別解說。名阿毘曇。尊者瞿沙說曰。求解脫",
    "T28n1546_001:0003c12": "者諸所施行。未分別者皆分別之。所謂是苦",
    "T28n1546_001:0003c13": "是苦因。是道是道果。是方便道。是無礙道。是",
    "T28n1546_001:0003c14": "解脫道。是勝進道。是向果道。是得果。名阿",
    "T28n1546_001:0003c15": "毘曇。尊者波奢說曰此智是究竟智。此智是",
    "T28n1546_001:0003c16": "第一智。此智是不謬智。名阿毘曇。阿毘曇人",
    "T28n1546_001:0003c17": "說曰。能種種選擇覺了。證知一切諸法。名阿",
    "T28n1546_001:0003c18": "毘曇。復說法性甚深。能盡其原底。名阿毘曇。",
    "T28n1546_001:0003c19": "復說能淨法眼名阿毘曇。復說顯發幽隱甚",
    "T28n1546_001:0003c20": "深智慧。名阿毘曇。復說若人以阿毘曇慧。分",
    "T28n1546_001:0003c21": "別總相別相。無有人能如法說其過者。名阿",
    "T28n1546_001:0003c22": "毘曇。彌沙塞部說曰。如燈能照名阿毘曇。如",
    "T28n1546_001:0003c23": "說一切照中慧照最上曇摩掘部說曰。此法增",
    "T28n1546_001:0003c24": "上名阿毘曇。如說一切諸法慧為最上。譬喻",
    "T28n1546_001:0003c25": "者說曰。種種諸法涅槃為上。此法次故名阿",
    "T28n1546_001:0003c26": "毘曇。聲論者說曰。阿毘言除棄亦言選擇。除",
    "T28n1546_001:0003c27": "棄者所謂結縛使纏煩惱。選擇者所謂陰入",
    "T28n1546_001:0003c28": "界緣起道品等諸法。復次阿毘言增上慢。如",
    "T28n1546_001:0003c29": "說名增上慢。如說上者名增上者。如說上逸",
    "T28n1546_001:0004a01": "名增上逸。此經增上名阿毘曇。復次阿毘言",
    "T28n1546_001:0004a02": "現前。一切諸善道品等法皆現在前。名阿毘",
    "T28n1546_001:0004a03": "曇。復次阿毘言恭敬。此法尊重可敬。名阿毘",
    "T28n1546_001:0004a04": "曇。此經名智慧基本。問曰。何故名智慧基本。",
    "T28n1546_001:0004a05": "答曰。諸究竟智皆出此經。故名基本。復次此",
    "T28n1546_001:0004a06": "經名安智足處。諸究竟智皆因此經而得成",
    "T28n1546_001:0004a07": "立。是故名安智足處。問曰。此經有何利益。答",
    "T28n1546_001:0004a08": "曰。隨順解脫。隨順無我。斷計我人。顯明無我。",
    "T28n1546_001:0004a09": "發人覺意。出生智慧。除愚癡。斷疑網。得決",
    "T28n1546_001:0004a10": "定。背熾然。向出要。得相續。樂寂靜。止生死",
    "T28n1546_001:0004a11": "輪。隨順空法。到涅槃岸。能斷一切外道異見。",
    "T28n1546_001:0004a12": "於佛法中。能生一切欣樂之心。此經有如是",
    "T28n1546_001:0004a13": "等利。名阿毘曇。",
    "T28n1546_001:0004a14": "阿毘曇毘婆沙雜犍度世第一法品第一",
    "T28n1546_001:0004a15": "云何世第一法。問曰。何故此經先說世第一",
    "T28n1546_001:0004a16": "法。為順次說為逆次說耶。若順次說者。應先",
    "T28n1546_001:0004a17": "說不淨。次說安般。次說念處。次說七處。善",
    "T28n1546_001:0004a18": "三種觀義煗頂忍。然後應說世第一法。若逆",
    "T28n1546_001:0004a19": "次說者。應先說阿羅漢果。次說阿那含果。次",
    "T28n1546_001:0004a20": "說斯陀含果。次說須陀洹果。次說見道。然後",
    "T28n1546_001:0004a21": "應說世第一法。又問。為以初入法故說。為以",
    "T28n1546_001:0004a22": "達分善根故說。為以最勝功德故說。若以初",
    "T28n1546_001:0004a23": "入法說者。應說不淨若說安般。若以達分善",
    "T28n1546_001:0004a24": "根說者。應先說煗法。以煗法最在初故。如尊",
    "T28n1546_001:0004a25": "者瞿沙論中先說煗法。若以最勝功德說者。",
    "T28n1546_001:0004a26": "應先說阿羅漢果。有如是等事。如佛在世。尊",
    "T28n1546_001:0004a27": "者大迦旃延有正觀智慧。成就無量功德無",
    "T28n1546_001:0004a28": "礙精進。入阿毘曇海。心無增減。覺意無邊。",
    "T28n1546_001:0004a29": "言論難勝。一切義論無能當者。第二迦栴延",
    "T28n1546_001:0004b01": "子亦有如是智慧功德。何故造作此經。先說",
    "T28n1546_001:0004b02": "世第一法。答曰。諸論師說世第一法種種不",
    "T28n1546_001:0004b03": "同。或有說者不以順次故說。亦不以逆次故",
    "T28n1546_001:0004b04": "說。但彼作經者意爾。隨彼意故造作此經。不",
    "T28n1546_001:0004b05": "違法相。是故先說世第一法。或有說者。阿毘",
    "T28n1546_001:0004b06": "曇應以相求。不求次第。修多羅經應求次第。",
    "T28n1546_001:0004b07": "毘尼應求因緣。阿毘曇經若求次第於文煩",
    "T28n1546_001:0004b08": "亂。是故不應求其次第。或有說者。世尊經說。",
    "T28n1546_001:0004b09": "若人不能正觀諸行性相。能起世第一法者。",
    "T28n1546_001:0004b10": "無有是處。若能正觀諸行性相。能起世第一",
    "T28n1546_001:0004b11": "法者。斯有是處。如世尊經中先說世第一法。",
    "T28n1546_001:0004b12": "彼作經者。因經造論。故亦應先說世第一法。",
    "T28n1546_001:0004b13": "問曰。置作經者。世尊何故先說世第一法。答",
    "T28n1546_001:0004b14": "曰。世尊為化眾生次第說法。諸受化者已得",
    "T28n1546_001:0004b15": "下忍中忍。未得上忍及世第一法。欲令得故。",
    "T28n1546_001:0004b16": "世尊說正觀思惟諸行性相。當知即是上忍。",
    "T28n1546_001:0004b17": "次得此世第一法。是故先說。或有說者。為止",
    "T28n1546_001:0004b18": "諸誹謗故。世第一法多諸誹謗。所謂名受誹",
    "T28n1546_001:0004b19": "謗。體受誹謗。界受誹謗。現前受誹謗。退受誹",
    "T28n1546_001:0004b20": "謗。名受誹謗者。或言是性地法非世第一法。",
    "T28n1546_001:0004b21": "體受誹謗者。或言是五根性。界受誹謗者。或",
    "T28n1546_001:0004b22": "言是欲界繫。或是色無色界繫。或是三界",
    "T28n1546_001:0004b23": "繫。或是不繫。現前受誹謗。或是多心相續",
    "T28n1546_001:0004b24": "非是一心。退受誹謗者。或言世第一法退。為",
    "T28n1546_001:0004b25": "止如是等諸誹謗故。先說世第一法。復次一",
    "T28n1546_001:0004b26": "切生死非牢固法。如糞掃污泥。此中誰最勝",
    "T28n1546_001:0004b27": "誰牢固誰如醍醐所謂世第一法。是故先說。",
    "T28n1546_001:0004b28": "復次以隨順無我故。此經常說無我。非如外",
    "T28n1546_001:0004b29": "典說我說欲法說有法說財。此經唯說無我",
    "T28n1546_001:0004c01": "解脫涅槃。此世第一法。亦觀無我。隨順此經",
    "T28n1546_001:0004c02": "故。是以先說。復次此經於一切論中最勝。世",
    "T28n1546_001:0004c03": "第一法於一切世俗善法中最勝。以此經勝故",
    "T28n1546_001:0004c04": "應先說勝法。復次若住世第一法時。名真佛",
    "T28n1546_001:0004c05": "出世。能得自在受用聖法。佛出世間。眾生入",
    "T28n1546_001:0004c06": "法凡有二種。一假名。二真實。假名者。剃除鬚",
    "T28n1546_001:0004c07": "髮而被法服正信出家。真實者。起世第一法。",
    "T28n1546_001:0004c08": "次第能入苦法忍。是假名沙門有二過患。一",
    "T28n1546_001:0004c09": "者破戒。二者捨戒。入正法者無如是過。真實",
    "T28n1546_001:0004c10": "沙門。受用聖法能得自在。隨其性分終無退",
    "T28n1546_001:0004c11": "失。復次住世第一法時。無始生死已來。聖道",
    "T28n1546_001:0004c12": "門閉今始能開。未曾能捨凡夫之性今始能",
    "T28n1546_001:0004c13": "捨。未曾能得無漏聖道今始能得。是故先說",
    "T28n1546_001:0004c14": "世第一法。復次住世第一法時。捨名得名。捨",
    "T28n1546_001:0004c15": "數得數。捨界得界。捨性得性。捨名得名者。捨",
    "T28n1546_001:0004c16": "凡夫名得聖人名。數界性亦如是。復次住世",
    "T28n1546_001:0004c17": "第一法時。得心不得心因。得明不得明因。得",
    "T28n1546_001:0004c18": "受不得受因。復次住彼法時。捨舊緣得新緣。",
    "T28n1546_001:0004c19": "捨共得不共。捨世間得出世間。復次為斷疑",
    "T28n1546_001:0004c20": "故。眾生謂凡夫性。無始亦謂無終。今說世第",
    "T28n1546_001:0004c21": "一法即示其終。復次住彼法時。凡夫退患。凡",
    "T28n1546_001:0004c22": "夫變異。凡夫剛強。悉不復起。煗頂忍法或有",
    "T28n1546_001:0004c23": "起。復次住彼法時。無有不得聖法而命終者。",
    "T28n1546_001:0004c24": "煗頂忍不爾。住彼法時。無有不得聖道而命",
    "T28n1546_001:0004c25": "終者。不得正決定。而得正決定。不得果得果。",
    "T28n1546_001:0004c26": "出不定聚入正定聚。無聖道有聖道。無不壞",
    "T28n1546_001:0004c27": "淨有不壞淨亦如是。復次住此善根。無有止",
    "T28n1546_001:0004c28": "滯。煗頂忍法而有止滯。復次住彼法時。凡夫",
    "T28n1546_001:0004c29": "人所修念處究竟滿足。餘則不爾。復次住彼",
    "T28n1546_001:0005a01": "法時。漏無漏心。有斷有續。斷者有漏心。續者",
    "T28n1546_001:0005a02": "無漏心。餘則不爾。復次如須彌山王安金輪",
    "T28n1546_001:0005a03": "上。四方猛風不能傾動。住此法時。四倒邪風",
    "T28n1546_001:0005a04": "不能傾動。復次住彼法時。示始終故猶如明",
    "T28n1546_001:0005a05": "相。是夜末晝初。彼亦如是。世俗之末聖道",
    "T28n1546_001:0005a06": "之初。如示始終。度已度入出方便究竟亦如",
    "T28n1546_001:0005a07": "是。復次欲示相似法有異相故。世第一法。苦",
    "T28n1546_001:0005a08": "諦所攝。能生滅苦道。以苦攝。世俗攝。生死",
    "T28n1546_001:0005a09": "攝。諸有攝。身見所使攝法。生滅苦道。餘則",
    "T28n1546_001:0005a10": "不爾。復次世第一法體。是世俗緣。能生出世",
    "T28n1546_001:0005a11": "緣。是故先說。如是有垢無垢。有過無過。有毒",
    "T28n1546_001:0005a12": "無毒。有濁無濁。有身見聚無身見聚。有顛倒",
    "T28n1546_001:0005a13": "聚無顛倒聚。有愛聚無愛聚。有使聚無使聚。",
    "T28n1546_001:0005a14": "亦如是。復次以世第一法有勢有力。能有所",
    "T28n1546_001:0005a15": "作猶如健夫。住此法中得正決定故。復次以",
    "T28n1546_001:0005a16": "三事故。一以經義故。二止誹謗故。三即此剎",
    "T28n1546_001:0005a17": "那得果故。經義止謗如上說。即此剎那得果",
    "T28n1546_001:0005a18": "者。世第一法。次第能生苦法忍。名功用果。以",
    "T28n1546_001:0005a19": "是次第諸因緣故。先說世第一法。復次欲逆",
    "T28n1546_001:0005a20": "次說凡夫所得法故。如說世第一法。乃至煗",
    "T28n1546_001:0005a21": "法。是名凡夫所得出要法。如說二十身見等。",
    "T28n1546_001:0005a22": "是名凡夫煩惱法。此二種法。誰能知者。唯無",
    "T28n1546_001:0005a23": "我智。是故第二品中。作如是說。頗有一智知",
    "T28n1546_001:0005a24": "一切法。乃至廣說。此無我智。何由而生。由覺",
    "T28n1546_001:0005a25": "緣起。是故第三品中。作如是說。一人此生十",
    "T28n1546_001:0005a26": "二種緣。乃至廣說。所以能覺緣起。由於愛敬。",
    "T28n1546_001:0005a27": "是故第四品中。作如是說。云何為愛。云何為",
    "T28n1546_001:0005a28": "敬。乃至廣說。此愛敬何因而起。由有慚愧。是",
    "T28n1546_001:0005a29": "故第五品中。作如是說。云何慚云何愧。乃至",
    "T28n1546_001:0005b01": "廣說。誰能慚愧。由解法相。是故第六品中。作",
    "T28n1546_001:0005b02": "如是說。色中生住老無常。當言色也非色也。",
    "T28n1546_001:0005b03": "乃至廣說。何由能解法相。由斷無義修習有",
    "T28n1546_001:0005b04": "義。是故第七品中。作如是說。諸他修苦行。當",
    "T28n1546_001:0005b05": "知無義俱。乃至廣說。何由斷無義修有義。由",
    "T28n1546_001:0005b06": "正思憶。是故第八品中。作如是說。云何為思",
    "T28n1546_001:0005b07": "云何為憶。乃至廣說。以是眾因緣事。欲逆次",
    "T28n1546_001:0005b08": "說凡夫所得法。是故先說世第一法。",
    "T28n1546_001:0005b09": "云何世第一法。答曰。於諸心心數法。次第得",
    "T28n1546_001:0005b10": "正決定。是名世第一法。問曰。已能得正決",
    "T28n1546_001:0005b11": "定。當能得正決定。復是世第一法不。答曰。亦",
    "T28n1546_001:0005b12": "是。若說現在當知則說過去未來。問曰。世第",
    "T28n1546_001:0005b13": "一法。得正決定。為住時得為滅已得。若住",
    "T28n1546_001:0005b14": "時得者。亦是凡夫亦是聖人。若滅已得者。何",
    "T28n1546_001:0005b15": "故不言已得正決定而言今得。答曰。應說已",
    "T28n1546_001:0005b16": "得。所以經文不說已得。自有已得說言今得。",
    "T28n1546_001:0005b17": "如說大王從何處來。此名已來而說今來。已",
    "T28n1546_001:0005b18": "覺諸受。已斷漏。已得解脫亦如是。或有說者。",
    "T28n1546_001:0005b19": "應作是說。無間得正決定。是名世第一法。評",
    "T28n1546_001:0005b20": "曰。無間得正決定。次第得正決定。有何差別。",
    "T28n1546_001:0005b21": "復有說者。苦法忍雖未生。此第一法決定為",
    "T28n1546_001:0005b22": "次第緣。是故言今得正決定。或有說者。於諸",
    "T28n1546_001:0005b23": "五根。次第得正決定。是名世第一法。問曰。誰",
    "T28n1546_001:0005b24": "作此說答曰。舊阿毘曇人說。問曰。彼何故說",
    "T28n1546_001:0005b25": "五根。是世第一法。答曰。彼不必欲令五根是",
    "T28n1546_001:0005b26": "世第一法。為斷異論故。異論者毘婆闍婆提",
    "T28n1546_001:0005b27": "說。信等五根一向無漏故。一切凡夫悉不成",
    "T28n1546_001:0005b28": "就。問曰。彼以何故作如是說。答曰。彼依佛經。",
    "T28n1546_001:0005b29": "佛經說言。五根猛利。通達滿足。向阿羅漢。若",
    "T28n1546_001:0005c01": "無五根墮凡夫數。彼以經作如是說故。言信",
    "T28n1546_001:0005c02": "等五根悉是無漏。為斷彼人如是論故。說信",
    "T28n1546_001:0005c03": "等五根是世第一法。若信等五根是無漏者。",
    "T28n1546_001:0005c04": "無始已來未曾能起一念無漏。而得世第一",
    "T28n1546_001:0005c05": "法。是故當知五根非純無漏。復次若五根是",
    "T28n1546_001:0005c06": "無漏者。違佛正經。如說若我於信等五根。不",
    "T28n1546_001:0005c07": "能如實觀是集是滅是味是患是捨者。則不能",
    "T28n1546_001:0005c08": "得阿耨多羅三藐三菩提。乃至廣說。不應以",
    "T28n1546_001:0005c09": "如是相觀無漏法。毘婆闍婆提曰。應以如是",
    "T28n1546_001:0005c10": "相觀無漏法。云何應觀如經說。不能如實觀",
    "T28n1546_001:0005c11": "信等五根者。是別相觀信等五根。何由而得。",
    "T28n1546_001:0005c12": "由親近善知識積集而得。是名觀集。云何觀",
    "T28n1546_001:0005c13": "滅。未知欲知根滅。已知根生。是名觀滅。云何",
    "T28n1546_001:0005c14": "觀味。此無漏法。亦為愛緣。是名觀味。問曰。",
    "T28n1546_001:0005c15": "無漏法亦為愛所繫耶。答曰不也。如汝法中",
    "T28n1546_001:0005c16": "有無漏緣使緣而不縛。我亦如是。云何觀患。",
    "T28n1546_001:0005c17": "諸無漏法。是無愛故。是名觀患。云何觀捨。一",
    "T28n1546_001:0005c18": "切有為涅槃時捨。是名觀捨。為斷如是種種",
    "T28n1546_001:0005c19": "諸論故作是說。於諸五根次第得正決定。是",
    "T28n1546_001:0005c20": "名世第一法。復次若當五根一向無漏。復違",
    "T28n1546_001:0005c21": "佛經。如說我以佛眼。觀眾生根有上中下。毘",
    "T28n1546_001:0005c22": "婆闍婆提說曰。佛經說上根者阿羅漢。中根",
    "T28n1546_001:0005c23": "者阿那含。下根者斯陀含須陀洹。育多婆提",
    "T28n1546_001:0005c24": "說曰。若爾者。世尊不轉法輪名轉法輪。一切",
    "T28n1546_001:0005c25": "聖人已滿世間。佛亦不須復轉法輪。毘婆闍",
    "T28n1546_001:0005c26": "婆提說曰。世尊所以說諸眾生上中下根者。",
    "T28n1546_001:0005c27": "說根所依處。不說根體。育多婆提說曰。若然",
    "T28n1546_001:0005c28": "者復違此經。如說闍提輸那婆羅門。往至佛",
    "T28n1546_001:0005c29": "所白佛言。沙門瞿曇說有幾根。佛答言。有二",
    "T28n1546_001:0006a01": "十二根。此亦說根所依處。然俱同說是根。一",
    "T28n1546_001:0006a02": "是根所依。一是根體無有是處。是故信等五",
    "T28n1546_001:0006a03": "根。應有漏無漏。問曰。毘婆闍婆提所引佛經。",
    "T28n1546_001:0006a04": "當云何通。答曰。信等五根有二種。有漏無漏。",
    "T28n1546_001:0006a05": "彼經唯說無漏。所以者何。因諸根故說。聖",
    "T28n1546_001:0006a06": "人差別。復次五根有漏無漏。彼經唯說無漏。",
    "T28n1546_001:0006a07": "所以者何。以聖為對治法故。聖人差別。問曰。",
    "T28n1546_001:0006a08": "上言若無五根墮凡夫數。此云何通。答曰。彼",
    "T28n1546_001:0006a09": "言墮凡夫數者。謂斷善根凡夫。或有說者。犢",
    "T28n1546_001:0006a10": "子部說。五根。是世第一法。何以故五根是善",
    "T28n1546_001:0006a11": "性。以五根善故餘數法亦善。亦以根故。聖人",
    "T28n1546_001:0006a12": "差別。如說五根猛利通達滿足。得阿羅漢。廣",
    "T28n1546_001:0006a13": "說如上。問曰。以何事故。尊者迦旃延子引犢",
    "T28n1546_001:0006a14": "子部所立義耶。答曰。彼犢子部所說而與此",
    "T28n1546_001:0006a15": "經少有相違。所謂五根是世第一法凡夫性",
    "T28n1546_001:0006a16": "一向染污。彼以欲界苦諦所斷十使。是凡夫",
    "T28n1546_001:0006a17": "性。涅槃有三種。學無學非學非無學。阿須羅",
    "T28n1546_001:0006a18": "是第六道。說有我人。為如是等。若五若六。與",
    "T28n1546_001:0006a19": "此經相違。莫謂彼部所說盡與此經同。彼作",
    "T28n1546_001:0006a20": "經者。為斷如是意故。次作是說。如我義。於諸",
    "T28n1546_001:0006a21": "心心數法。次第得正決定。是名世第一法。問",
    "T28n1546_001:0006a22": "曰。如汝所說。五根性善。餘心心數法性非是",
    "T28n1546_001:0006a23": "善者。應是不善無記。若以五根性善不善無",
    "T28n1546_001:0006a24": "記親近五根。亦名善者。今五根亦親近不善",
    "T28n1546_001:0006a25": "無記。應是不善無記。此則不然。何以故根與",
    "T28n1546_001:0006a26": "心心數法。同一所依。同一行。同一所緣。同",
    "T28n1546_001:0006a27": "一果。同一依。同一報。共成一事。而云其性善",
    "T28n1546_001:0006a28": "是親近善者。是妄想耳。或有說者。誦持修",
    "T28n1546_001:0006a29": "多羅者。說言五根是世第一法。尊者達摩",
    "T28n1546_001:0006b01": "多羅說曰。世第一法。體性是思名差別耳。尊",
    "T28n1546_001:0006b02": "者佛陀提婆說曰。世第一法。體性是心。名差",
    "T28n1546_001:0006b03": "別耳。所以者何信心異。乃至慧心異。若有眾",
    "T28n1546_001:0006b04": "生。能於一時以五種心。次第得正決定。無有",
    "T28n1546_001:0006b05": "是處。若一一次第得正決定。斯有是處。問曰。",
    "T28n1546_001:0006b06": "若然者。以不相應法得正決定耶。答曰。不也。",
    "T28n1546_001:0006b07": "所以者何。汝法心不與心相應。有為所緣。有",
    "T28n1546_001:0006b08": "為所緣故。能次第得正決定。我信亦爾。不與",
    "T28n1546_001:0006b09": "信相應。能有所緣。有所緣故。次第得正決定。",
    "T28n1546_001:0006b10": "乃至慧亦如是。問曰。若然者則有大過。所以",
    "T28n1546_001:0006b11": "者何。若但信心得正決定。不以精進念定慧",
    "T28n1546_001:0006b12": "等得正決定者。懈怠失念亂意惡慧。亦應次",
    "T28n1546_001:0006b13": "第得正決定。乃至慧亦如是。為斷彼人如是",
    "T28n1546_001:0006b14": "意故故作是說。如我義於諸心心數法。次第",
    "T28n1546_001:0006b15": "得正決定。是世第一法。如我義者謂不顛倒",
    "T28n1546_001:0006b16": "如法性順。經文同我等意。而作是說。諸心心",
    "T28n1546_001:0006b17": "數法。次第得正決定。是名世第一法。彼迦旃",
    "T28n1546_001:0006b18": "延子。欲顯正義故。言世第一法。亦是根亦非",
    "T28n1546_001:0006b19": "根。問曰。如世第一法。現在前未來世中心心",
    "T28n1546_001:0006b20": "數法。亦修彼為是第一法不耶。答曰。或有說",
    "T28n1546_001:0006b21": "者。依如經本非世第一法。何以故經本說諸",
    "T28n1546_001:0006b22": "心心數法。次第得正決定。是世第一法。彼未",
    "T28n1546_001:0006b23": "來者。不能作次第。是故非世第一法。復次若",
    "T28n1546_001:0006b24": "當是者復違經本。如說世第一法。當言一心",
    "T28n1546_001:0006b25": "非眾多心。評曰。應作是說。彼未來者。亦是世",
    "T28n1546_001:0006b26": "第一法。問曰。彼未來者不能作次第緣。云何",
    "T28n1546_001:0006b27": "是世第一法耶。答曰。彼未來者雖不能作次",
    "T28n1546_001:0006b28": "第。而能隨順作次第法。譬如比丘布薩時。不",
    "T28n1546_001:0006b29": "在僧中。而與僧欲名得布薩。僧事亦成。如",
    "T28n1546_001:0006c01": "是彼在未來世中。為現在得如與欲者。若未",
    "T28n1546_001:0006c02": "來世中。無現在得不與欲者。今現在者。亦不",
    "T28n1546_001:0006c03": "能作次第。若作次第。當知皆是未來者力。何",
    "T28n1546_001:0006c04": "以故彼未來者。不與聖道作障礙故。復次若",
    "T28n1546_001:0006c05": "彼未來非世第一法者。與智犍度經文相違。",
    "T28n1546_001:0006c06": "所以者何。如未曾得道。今現在前。彼未來世",
    "T28n1546_001:0006c07": "中。相似種修。若彼未來不作世第一法者。云",
    "T28n1546_001:0006c08": "何名彼種相似修。以是事故。彼未來者亦是",
    "T28n1546_001:0006c09": "世第一法。問曰。若未來是世第一法者。經文",
    "T28n1546_001:0006c10": "何故不說耶。答曰。若能與次第緣者經文則",
    "T28n1546_001:0006c11": "說。彼不能與次第緣。是故不說。復次若流轉",
    "T28n1546_001:0006c12": "三世者則說。未來不爾。或有說者。從因而生。",
    "T28n1546_001:0006c13": "成就此法。住在身中。是故說之。彼未來者。雖",
    "T28n1546_001:0006c14": "從因生成就此法。不住身中。是故不說。問曰。",
    "T28n1546_001:0006c15": "若然者。云何非是眾多心耶。答曰。此中唯說",
    "T28n1546_001:0006c16": "現在剎那能成事者。故非眾多心。或有說者。",
    "T28n1546_001:0006c17": "若能令未來世中修者則說。未來不爾。或有",
    "T28n1546_001:0006c18": "說者。若心彼因彼心此果。是以故說。未來不",
    "T28n1546_001:0006c19": "爾。或有說者。能與因能取果住身中。能有所",
    "T28n1546_001:0006c20": "緣。是以故說。未來不爾。或有說者。有二修義。",
    "T28n1546_001:0006c21": "是以故說。彼未來者。唯有得修無有行修。是",
    "T28n1546_001:0006c22": "故不說。問曰。彼世第一法。俱生色心不相應",
    "T28n1546_001:0006c23": "行。為是世第一法不耶。答曰。或有說者。如經",
    "T28n1546_001:0006c24": "本說。彼非世第一法。所以者何。彼不能與次",
    "T28n1546_001:0006c25": "第緣故。評曰。應作是說。彼亦是世第一法。問",
    "T28n1546_001:0006c26": "曰。彼不能與次第緣。云何名世第一法耶。答",
    "T28n1546_001:0006c27": "曰。彼雖不能與次第緣。而能隨順次第緣義。",
    "T28n1546_001:0006c28": "所以者何。彼與世第一法。俱生住滅。同一果",
    "T28n1546_001:0006c29": "一依一報。是以故說。問曰。彼若是世第一法",
    "T28n1546_001:0007a01": "者。經本何故不說耶。答曰。彼不能與次第緣",
    "T28n1546_001:0007a02": "故。是以不說。或有說者。若從因生成就此法。",
    "T28n1546_001:0007a03": "能有所緣是以說之。彼雖從因生成就此法。",
    "T28n1546_001:0007a04": "不能有所緣。是故不說。或有說者。若是相應。",
    "T28n1546_001:0007a05": "有依有勢。有行有緣。是以故說。彼非相應。無",
    "T28n1546_001:0007a06": "依無勢。無行無緣。是故不說。問曰彼世第一",
    "T28n1546_001:0007a07": "法。得為是世第一法不耶。答曰。彼非世第一",
    "T28n1546_001:0007a08": "法。問曰。以何等故。生住無常。是世第一法。",
    "T28n1546_001:0007a09": "而得非耶。答曰。生等一事。世第一法。同一果。",
    "T28n1546_001:0007a10": "共行不相離。常相隨無前後。得則不爾。不同",
    "T28n1546_001:0007a11": "一果。不共行相離。不相隨有前後。或離所得",
    "T28n1546_001:0007a12": "法。如樹皮離樹。以是義故非世第一法。問曰。",
    "T28n1546_001:0007a13": "以何義故。沙門果得即沙門果。而此第一法。",
    "T28n1546_001:0007a14": "得非世第一法耶。答曰。以成就得故。名沙門",
    "T28n1546_001:0007a15": "果。是以得即沙門果。能與次第緣。亦能隨順",
    "T28n1546_001:0007a16": "次第緣義。名世第一法。得則不爾。是故非世",
    "T28n1546_001:0007a17": "第一法。如是餘達分善根。得非達分善根。何",
    "T28n1546_001:0007a18": "以故若得即是達分善根者。已得聖果。應重",
    "T28n1546_001:0007a19": "起達分善根現在前。以成就得故而實不爾。",
    "T28n1546_001:0007a20": "是故得非達分善根。或有說者。若共起世第",
    "T28n1546_001:0007a21": "一法。俱生者名世第一法。後生者非。餘達分",
    "T28n1546_001:0007a22": "善根亦如是。或有說者。得即是世第一法。其",
    "T28n1546_001:0007a23": "餘達分善根得。即是達分善根。問曰。若然者",
    "T28n1546_001:0007a24": "已得聖果。應重起達分善根現在前。答曰。或",
    "T28n1546_001:0007a25": "現前。或不現在前。何者現前所謂得也。何者",
    "T28n1546_001:0007a26": "不現在前所謂諸相應法也。評曰。不應作如",
    "T28n1546_001:0007a27": "是說。如先所說者好。◎",
    "T28n1546_001:0007a28": "◎問曰。世第一法為幾念處。答曰。現在一壞",
    "T28n1546_001:0007a29": "緣法念處。未來四。問曰。世第一法為幾緣。答",
    "T28n1546_001:0007b01": "曰。為四緣。因緣者相應共有因。次第緣者。與",
    "T28n1546_001:0007b02": "苦法忍作次第緣。境界緣者忍智所緣。威勢",
    "T28n1546_001:0007b03": "緣者除其自體。餘一切法是彼緣生法。於世",
    "T28n1546_001:0007b04": "第一法亦有四緣。因緣者相應共有法。次第",
    "T28n1546_001:0007b05": "緣者苦忍是。境界緣者欲界五陰是。威勢緣",
    "T28n1546_001:0007b06": "者除其自體。餘一切法是復有義說者。云何",
    "T28n1546_001:0007b07": "名出世第一法。答曰。苦法忍是。所以者何。是",
    "T28n1546_001:0007b08": "聖道種子故。復有說者。金剛喻定是。所以者",
    "T28n1546_001:0007b09": "何。能盡諸結得究竟果故。復有說者。盡智是。",
    "T28n1546_001:0007b10": "所以者何。以初得盡智。餘無漏法時淨修故。",
    "T28n1546_001:0007b11": "復有說者。正三昧是。所以者何。得一切有為",
    "T28n1546_001:0007b12": "法中正定最勝故。復有說者。涅槃是。所以者",
    "T28n1546_001:0007b13": "何。一切法中最妙勝故。復有說者。阿羅漢最",
    "T28n1546_001:0007b14": "後心是。所以者何。凡夫人最後心。名世第一",
    "T28n1546_001:0007b15": "法。阿羅漢最後心。名出世第一法。評曰。不應",
    "T28n1546_001:0007b16": "作是說。彼阿羅漢最後心。非出世法故。如先",
    "T28n1546_001:0007b17": "說者好。問曰。頗有世第一法不與苦法忍作",
    "T28n1546_001:0007b18": "次第緣耶。答曰。有。世間第一法。色心不相應",
    "T28n1546_001:0007b19": "法則是。問曰。頗有相應法不與苦法忍作次",
    "T28n1546_001:0007b20": "第緣耶。答曰。有。未來修者是也。尊者佛陀提",
    "T28n1546_001:0007b21": "婆說曰。若以信心。得正決定。是名世第一法",
    "T28n1546_001:0007b22": "與苦法忍作次第緣。餘精進念定慧心。是名",
    "T28n1546_001:0007b23": "世第一法。而不與苦法忍作次第緣。說相似",
    "T28n1546_001:0007b24": "法沙門說曰。受與受作次第。不與想等。餘",
    "T28n1546_001:0007b25": "數法亦如是。心法生時。遇緣便生。若愛前緣",
    "T28n1546_001:0007b26": "生樂受。欲有所想生想。欲有所作生思。問曰。",
    "T28n1546_001:0007b27": "若然者無相似次第義。答曰。有。但非一一次",
    "T28n1546_001:0007b28": "第耳。如汝法中。無想眾生。生時心滅。死時心",
    "T28n1546_001:0007b29": "生。想去雖遠得作次第。我法亦爾。如受滅",
    "T28n1546_001:0007c01": "想等生。復還生受。相去雖遠得作次第。評曰。",
    "T28n1546_001:0007c02": "不應作是說。心與心作次第。受與受作次第。",
    "T28n1546_001:0007c03": "心心數法。一一次第生。作次第緣。若作是說",
    "T28n1546_001:0007c04": "與經文相違。如說云何心次第法。答曰。心心",
    "T28n1546_001:0007c05": "數法是也。若然者復更有過。如依有覺有觀",
    "T28n1546_001:0007c06": "三昧入無覺無觀三昧。有覺有觀三昧。不應",
    "T28n1546_001:0007c07": "與無覺無觀三昧作次第緣。不相似故。無覺",
    "T28n1546_001:0007c08": "無觀三昧。則不從次第緣生。若依無覺無觀",
    "T28n1546_001:0007c09": "三昧入有覺有觀三昧亦如是。若然者無解",
    "T28n1546_001:0007c10": "脫。何以故。欲相應心唯次第生。欲相應心不",
    "T28n1546_001:0007c11": "淨觀等及諸善心。無由得生。若善心不生則",
    "T28n1546_001:0007c12": "無解脫。有如是等過。如先說者好。",
    "T28n1546_001:0007c13": "以何等故名世第一法。問曰。何故作此論。答",
    "T28n1546_001:0007c14": "曰。前雖說世第一法體性。未說所以名世第",
    "T28n1546_001:0007c15": "一法。今欲說故。猶如有人世稱言勝。未知為",
    "T28n1546_001:0007c16": "以族姓財力眷屬言為勝耶。彼亦如是。今欲",
    "T28n1546_001:0007c17": "說其所以名世第一。名第一者。此心心法於",
    "T28n1546_001:0007c18": "餘法為最為勝為長為尊為上為妙。以如是",
    "T28n1546_001:0007c19": "等義故名為第一。問曰。言第一者。於世法",
    "T28n1546_001:0007c20": "中為都勝為分勝耶。若都勝者。彼則不勝見",
    "T28n1546_001:0007c21": "諦邊等智何以故。彼等智見道眷屬不相離。",
    "T28n1546_001:0007c22": "慧力勝故。一切見道慧力偏多。復次彼亦不",
    "T28n1546_001:0007c23": "勝淨修勳禪。何以故修勳禪者。不與凡夫同",
    "T28n1546_001:0007c24": "生一處。復次彼亦不勝得盡智時一切善根。",
    "T28n1546_001:0007c25": "何以故。得盡智時。所修善根。永離一切諸垢",
    "T28n1546_001:0007c26": "障故。復次彼亦不勝空空三昧無願無願三",
    "T28n1546_001:0007c27": "昧無相無相三昧。何以故。空空三昧等。乃至",
    "T28n1546_001:0007c28": "惡賤無漏。何況有漏。若分勝者。彼煗頂忍法。",
    "T28n1546_001:0007c29": "亦應言第一。答曰。或有說者應言分勝。何以",
    "T28n1546_001:0008a01": "故。唯勝煗頂忍法等故。復有說言。第一者。",
    "T28n1546_001:0008a02": "彼則勝一切凡夫所得禪無量解脫。除入一",
    "T28n1546_001:0008a03": "切入乃至第一。有中思故。或有說者。彼則都",
    "T28n1546_001:0008a04": "勝。言都勝者。非謂一切事業中勝。但以能開",
    "T28n1546_001:0008a05": "聖道門故。勝彼見道邊等智。雖是見道眷屬",
    "T28n1546_001:0008a06": "不相離慧力勝。而不能開聖道門。如等智淨",
    "T28n1546_001:0008a07": "修勳禪盡智。俱生善根。空空三昧等。不能開",
    "T28n1546_001:0008a08": "聖道門亦復如是。或有說者。一切都勝。以能",
    "T28n1546_001:0008a09": "開聖道門故。見道邊等智。雖是聖道眷屬。乃",
    "T28n1546_001:0008a10": "至慧性偏多。若當世第一法。不開聖道門者。",
    "T28n1546_001:0008a11": "彼則不修。若得修者。皆是彼世第一法功用",
    "T28n1546_001:0008a12": "之力。餘淨修勳禪盡智俱生善根空空三昧",
    "T28n1546_001:0008a13": "等。亦復如是。問曰。第一有何義。答曰。最勝",
    "T28n1546_001:0008a14": "義是第一義。得妙果義是第一義。能入勝分",
    "T28n1546_001:0008a15": "破有頂義是第一義。最後心義是第一義。如",
    "T28n1546_001:0008a16": "高幢頂更無有上。問曰。上言最勝等有何差",
    "T28n1546_001:0008a17": "別。答曰。或有說者。無有差別。所以者何。此",
    "T28n1546_001:0008a18": "言皆是歎說上妙之義。或有說者。以善根故。",
    "T28n1546_001:0008a19": "而有差別。於不淨安般名為最。於聞慧名為",
    "T28n1546_001:0008a20": "勝。於思慧名為長。於煗法名為尊。於頂法名",
    "T28n1546_001:0008a21": "為上。於忍法名為妙。或有說者。以地故而有",
    "T28n1546_001:0008a22": "差別。若依未至名為最。若依初禪名為勝。若",
    "T28n1546_001:0008a23": "依中間名為長。若依二禪名為尊。若依三禪",
    "T28n1546_001:0008a24": "名為上。若依四禪名為妙。或有說者。邊頂義",
    "T28n1546_001:0008a25": "名為最。上義名為勝。增善義名為長。昇進義",
    "T28n1546_001:0008a26": "名為尊。堅牢義名為上。滿足義名為妙。復有",
    "T28n1546_001:0008a27": "說者。能與苦法忍作次第故名為最。勝諸凡",
    "T28n1546_001:0008a28": "夫善根故名為勝。逮勝進故名為長。勝世俗",
    "T28n1546_001:0008a29": "善根故名為尊。無二故名為上。與無漏相應",
    "T28n1546_001:0008b01": "故名為妙。復有說者。以最故名勝。以勝故名",
    "T28n1546_001:0008b02": "長。以長故名尊。以尊故名上。以上故名妙。",
    "T28n1546_001:0008b03": "復有說者。是凡夫最後心故名為最。猶如樹",
    "T28n1546_001:0008b04": "端。能開聖道門故名為勝。根猛利故名為長。",
    "T28n1546_001:0008b05": "於達分善根中勝故名為尊。折伏煩惱名為",
    "T28n1546_001:0008b06": "上。得好果故名為妙復次此心心法。捨凡夫",
    "T28n1546_001:0008b07": "性者。問曰。捨凡夫性為世第一法。為苦法忍",
    "T28n1546_001:0008b08": "耶。若世第一法捨凡夫性者。云何於一剎那。",
    "T28n1546_001:0008b09": "以凡夫法捨凡夫性。若以苦法忍捨凡夫性",
    "T28n1546_001:0008b10": "者。為以生時捨。為以滅時捨。若以生時捨者。",
    "T28n1546_001:0008b11": "云何未起法。能有所作。若以滅時捨者。彼已",
    "T28n1546_001:0008b12": "滅已復何所捨。答曰。或有說者。即彼世第一",
    "T28n1546_001:0008b13": "法時捨。問曰。若然者云何於一剎那。以凡夫",
    "T28n1546_001:0008b14": "法捨凡夫性。答曰。凡夫性。世第一法相妨礙。",
    "T28n1546_001:0008b15": "是故住世第一法時捨。猶如象師乘象策象。",
    "T28n1546_001:0008b16": "馬師船師勝怨之人亦復如是。復有說者。苦",
    "T28n1546_001:0008b17": "法忍生時捨。凡夫性滅時。斷見苦所斷十使。",
    "T28n1546_001:0008b18": "如燈生時破闇。已生燋炷盡油。問曰。若爾者",
    "T28n1546_001:0008b19": "云何未起法。能有所作。又一法不應能作二",
    "T28n1546_001:0008b20": "事。答曰。若然者有何過。一切內法有二種。於",
    "T28n1546_001:0008b21": "未來中。能有所作相應者苦法忍是也。不相",
    "T28n1546_001:0008b22": "應者生相是也。一切外法。於未來世。能有所",
    "T28n1546_001:0008b23": "作。唯燈是也。或有說者。世第一法。苦法忍",
    "T28n1546_001:0008b24": "共捨凡夫性。世第一法如無礙道。苦法忍如",
    "T28n1546_001:0008b25": "解脫道。世第一法與凡夫性。成就得俱滅。苦",
    "T28n1546_001:0008b26": "法忍與不成就得俱生。世第一法。依苦法忍。",
    "T28n1546_001:0008b27": "苦法忍助其勢力。能捨凡夫性。譬如羸人依",
    "T28n1546_001:0008b28": "因健者能伏怨家。彼亦如是。得聖法者苦法",
    "T28n1546_001:0008b29": "忍是也。捨邪性者世第一法是也。問曰。邪性",
    "T28n1546_001:0008c01": "有三種。一趣邪性。二業邪性。三見邪性。趣邪",
    "T28n1546_001:0008c02": "性者。三惡趣是也。業邪性者。五無間業是也。",
    "T28n1546_001:0008c03": "見邪性者。五見是也。於此三種邪性為捨何",
    "T28n1546_001:0008c04": "等。若捨趣業邪性者。爾時則不成就。若捨見",
    "T28n1546_001:0008c05": "邪性者。道比智現在前。爾時乃捨。答曰。三種",
    "T28n1546_001:0008c06": "俱捨。問曰。云何俱捨。答曰。不趣不作不行名",
    "T28n1546_001:0008c07": "為捨。不趣者捨趣邪性。不作者捨業邪性。不",
    "T28n1546_001:0008c08": "行者捨見邪性。問曰。若然者住上忍時已",
    "T28n1546_001:0008c09": "捨。何故乃言住世第一法捨耶。答曰。破其所",
    "T28n1546_001:0008c10": "依故。諸煩惱以凡夫性為所依。能起生死過",
    "T28n1546_001:0008c11": "患。猶如師子依於窟穴能害諸狩。彼亦如",
    "T28n1546_001:0008c12": "是。是故說住世第一法時捨。或有說者。苦法",
    "T28n1546_001:0008c13": "忍是邪性對治。問曰。趣邪性業邪性是修道",
    "T28n1546_001:0008c14": "所斷。何以乃言苦法忍是其對治耶。答曰。對",
    "T28n1546_001:0008c15": "治有眾多。有捨對治有斷對治。有持對治。有",
    "T28n1546_001:0008c16": "不作對治。有不趣對治。苦法忍是凡夫性捨",
    "T28n1546_001:0008c17": "對治。斷見苦十使是斷對治。諸無漏道是持",
    "T28n1546_001:0008c18": "對治。不作無間業及餘不善業是不作對治。",
    "T28n1546_001:0008c19": "不趣惡道是不趣對治。如是等名捨邪性。得",
    "T28n1546_001:0008c20": "正性者苦法忍是也。得正決定者見道是也。",
    "T28n1546_001:0008c21": "問曰。一切聖道是正決定。何故獨稱見道是",
    "T28n1546_001:0008c22": "也。答曰。或有說者。諸煩惱令眾生善根不熟。",
    "T28n1546_001:0008c23": "愛潤增長染著不離。彼見諦道能令眾生善",
    "T28n1546_001:0008c24": "根成熟。乾竭愛水離諸染著。不作覆障。不為",
    "T28n1546_001:0008c25": "所壞。不雜餘心。是故見道名正決定。或有說",
    "T28n1546_001:0008c26": "者。眾生根熟入於聖道。是故見道名正決定。",
    "T28n1546_001:0008c27": "復有說者。拔煩惱根入於聖道。是故見道名",
    "T28n1546_001:0008c28": "正決定。復有說者。捨五人種入八人性。是故",
    "T28n1546_001:0008c29": "見道名正決定。或有說者。扶持長養名正決",
    "T28n1546_001:0009a01": "定。猶如牛馬因於水草長養性命。一切聖人。",
    "T28n1546_001:0009a02": "因於見道長養慧命。是故見道名正決定。或",
    "T28n1546_001:0009a03": "有說者。此法解縛永更不繫。是故見道名正",
    "T28n1546_001:0009a04": "決定。或有說者。正必定義是決定義。自有決",
    "T28n1546_001:0009a05": "定而非正所謂邪定是故必定名正決定。或",
    "T28n1546_001:0009a06": "有說者。相應如法義是決定義。見道相應如",
    "T28n1546_001:0009a07": "法故名正決定。問曰。諸正是正性耶。答曰。諸",
    "T28n1546_001:0009a08": "正性彼正也。頗正非正性耶。答曰。有。世第一",
    "T28n1546_001:0009a09": "法是也。問曰。以何等故。世第一法是正而非",
    "T28n1546_001:0009a10": "正性耶。答曰。或有說者。眾生無始已來。煩惱",
    "T28n1546_001:0009a11": "惡行。邪見顛倒。惱亂此心。住世第一法而能",
    "T28n1546_001:0009a12": "制伏。是故名正體。是有漏為使所使不名正",
    "T28n1546_001:0009a13": "性。復有說者。等義是正義。猶如稱懸在中物",
    "T28n1546_001:0009a14": "偏則低。如是世第一法。等住凡夫性。見道中",
    "T28n1546_001:0009a15": "間。若苦法忍。生聖道偏多。是故等義是正義",
    "T28n1546_001:0009a16": "也。復有說者。等義是正義。佛辟支佛阿羅漢",
    "T28n1546_001:0009a17": "等住上上法故。是故等義是正義也。復有說",
    "T28n1546_001:0009a18": "者。等現前行義是正義。一切行人皆同住一",
    "T28n1546_001:0009a19": "剎那故。復有說者。彼世第一法與苦法忍四",
    "T28n1546_001:0009a20": "事同等。所謂地根行緣地者。如苦法忍。依何",
    "T28n1546_001:0009a21": "地與何根相應。行何行緣何法。彼亦如是。與",
    "T28n1546_001:0009a22": "苦法忍四事同故。名為正體。是有漏為使所",
    "T28n1546_001:0009a23": "使。不名正性。",
    "T28n1546_001:0009a24": "阿毘曇毘婆沙論卷第一"
}