{
    "X61n1165_006:0802b19": "西方合論卷之六",
    "X61n1165_006:0802b21": "第六稱性門",
    "X61n1165_006:0802b22": "夫一切賢聖稱心而行法性無邊行海叵量是故或",
    "X61n1165_006:0802b23": "一剎那中行滿三祇或恒河沙劫未成一念飛空鳥",
    "X61n1165_006:0802b24": "跡辨地位之分齊淚日風花明過現之影像無脛而",
    "X61n1165_006:0802c01": "走舍阿彌以何之不疾而速識西方之非遠譬諸五",
    "X61n1165_006:0802c02": "色至玄而亡萬流以海為極者也今約大乘諸行總",
    "X61n1165_006:0802c03": "入一行略示五門。",
    "X61n1165_006:0802c04": "一信心行二止觀行三六度行",
    "X61n1165_006:0802c05": "四悲願行五稱法行",
    "X61n1165_006:0802c06": "一信心行者經云信為道元功德母一切諸行無不",
    "X61n1165_006:0802c07": "以信為正因乃至菩提果滿亦只完此信根如谷子",
    "X61n1165_006:0802c08": "墮地迨于成實不異初種如稚荀參天暨至叢葉本",
    "X61n1165_006:0802c09": "是原竿初心菩薩無不依是信力而成就者是故蓮",
    "X61n1165_006:0802c10": "宗門下全仗此信為根本一者信阿彌陀佛不動智",
    "X61n1165_006:0802c11": "根本智與己無異如一大虗空日映則明雲來則翳",
    "X61n1165_006:0802c12": "虛空本無是故又則雲與日皆即虗空故二者信阿",
    "X61n1165_006:0802c13": "彌陀佛從發願來那由他劫內一切難行難忍種種",
    "X61n1165_006:0802c14": "修習之事我亦能行何以故自憶無始劫中漂溺三",
    "X61n1165_006:0802c15": "塗生苦死苦披毛戴角苦鐵床銅柱苦一切無益之",
    "X61n1165_006:0802c16": "苦皆能受之何況如今菩薩萬行濟眾生事豈不能",
    "X61n1165_006:0802c17": "為三者信阿彌陀佛無量智慧無量神通及成就無",
    "X61n1165_006:0802c18": "量願力等事我亦當得何以故如來自性方便具有",
    "X61n1165_006:0802c19": "如是不思議事我與如來同一自體清淨性故四者",
    "X61n1165_006:0802c20": "信阿彌陀佛不去不來我亦不去不來西方此土不",
    "X61n1165_006:0802c21": "隔毫端欲見即見何以故一切諸佛皆以法性為身",
    "X61n1165_006:0802c22": "土故五者信阿彌陀佛修行歷劫直至證果不移剎",
    "X61n1165_006:0802c23": "那我今亦不移剎那位齊諸佛何以故時分者是業",
    "X61n1165_006:0802c24": "收法界海中業不可得故如是信解是謂入道初心",
    "X61n1165_006:0803a01": "信一切諸佛淨土之行。",
    "X61n1165_006:0803a02": "二止觀行者如圓覺楞嚴華嚴諸方等經古今學者",
    "X61n1165_006:0803a03": "廣設觀門唯台宗三觀最為直捷示一心之筌蹄撮",
    "X61n1165_006:0803a04": "諸法之要領修行徑路無輸于此西方宗旨自有十",
    "X61n1165_006:0803a05": "六正觀然一一觀中具含此三義故天台詮經直以",
    "X61n1165_006:0803a06": "三諦攝彼十六妙宗鈔曰性中三德體是諸佛三身",
    "X61n1165_006:0803a07": "即此三德三身是我一心三觀若不然者則觀外有",
    "X61n1165_006:0803a08": "佛境不即心何名圓宗絕待之觀亦可彌陀三身以",
    "X61n1165_006:0803a09": "為法身我之三觀以為般若觀成見佛即是解脫舉",
    "X61n1165_006:0803a10": "一具三如新伊字觀佛既爾觀諸依正理非異塗廣",
    "X61n1165_006:0803a11": "如疏鈔不能具述至若溫陵禪師則純以念佛一聲",
    "X61n1165_006:0803a12": "入三觀門言念存三觀者如一聲佛遂了此能念體",
    "X61n1165_006:0803a13": "空所念無相即念存空觀所念之佛即應身即心破",
    "X61n1165_006:0803a14": "見思惑也雖能念體空所念無相不妨能念分明所",
    "X61n1165_006:0803a15": "念顯然即念存假觀所念之佛即報身即心破塵沙",
    "X61n1165_006:0803a16": "惑也正當能念所念空時即能念所念顯然正當能",
    "X61n1165_006:0803a17": "念所念顯時即是能念所念寂然空假互存乃念存",
    "X61n1165_006:0803a18": "中觀所念之佛即法身即心破無明惑也是又即念",
    "X61n1165_006:0803a19": "佛因究竟三諦淨彼四土如拈一微塵變大地作黃",
    "X61n1165_006:0803a20": "金是謂法界圓融不可思議觀門。",
    "X61n1165_006:0803a21": "三六度行者起信論曰菩薩從初正信已來於第一",
    "X61n1165_006:0803a22": "阿僧祗將欲滿故於真如法中深解現前所修離相",
    "X61n1165_006:0803a23": "知法性體離慳貪故隨順修行檀波羅蜜法性無染",
    "X61n1165_006:0803a24": "離五欲過故隨順修行戒波羅蜜法性無苦離瞋惱",
    "X61n1165_006:0803b01": "故隨順修行忍波羅蜜法性無身心相離懈怠故隨",
    "X61n1165_006:0803b02": "順修行精進波羅蜜法性常定體無亂故隨順修行",
    "X61n1165_006:0803b03": "禪波羅蜜法性體明離無明故隨順修行般若波羅",
    "X61n1165_006:0803b04": "蜜故智度論曰菩薩觀一切法畢竟空不生慳貪心",
    "X61n1165_006:0803b05": "何以故畢竟空中無有慳貪慳貪根本斷故乃至般",
    "X61n1165_006:0803b06": "若波羅蜜畢竟空故常不生癡心所以者何佛說一",
    "X61n1165_006:0803b07": "切法無施無受非戒非犯乃至不智不愚故又云菩",
    "X61n1165_006:0803b08": "薩雖不見布施以清淨空心布施作是念是布施空",
    "X61n1165_006:0803b09": "無所有眾生須故施與如小兒以土為金銀長者則",
    "X61n1165_006:0803b10": "不見是金銀便隨意與竟無所與其餘五法亦復如",
    "X61n1165_006:0803b11": "是是謂菩薩行于六度修淨土者即無如是差別名",
    "X61n1165_006:0803b12": "相然亦不越一行具此六義一者捨諸雜念是行於",
    "X61n1165_006:0803b13": "施又則繫佛不住捨念是性施故二者念念中淨是",
    "X61n1165_006:0803b14": "行于戒又則繫佛不求滅念是性戒故三者世念盡",
    "X61n1165_006:0803b15": "弱是行於忍又則繫佛非關摧念是性忍故四者畢",
    "X61n1165_006:0803b16": "念不退是行精進又則一念即是不著苦行是性精",
    "X61n1165_006:0803b17": "進故五者得念三昧是行于定又則念念是佛不貪",
    "X61n1165_006:0803b18": "禪味是大定故六者了念佛因即念而佛是行于智",
    "X61n1165_006:0803b19": "又則念本非有佛本非無不落斷常是一切種智故",
    "X61n1165_006:0803b20": "是故念佛一門能該諸行何以故念佛是一心法門",
    "X61n1165_006:0803b21": "心外無諸行故然亦不廢諸行若廢諸行即是廢心",
    "X61n1165_006:0803b22": "故。",
    "X61n1165_006:0803b23": "四悲願行者諸佛菩薩性海無盡供養無盡戒施無",
    "X61n1165_006:0803b24": "盡乃至饒益無盡如普賢發十大願虛空界眾生界",
    "X61n1165_006:0803c01": "無有盡時而我此願亦無有盡身語意業無有疲厭",
    "X61n1165_006:0803c02": "名為願王一切諸佛無不成就如是願王證涅槃果",
    "X61n1165_006:0803c03": "故天親菩薩淨土五念門以禮拜讚歎作願觀察前",
    "X61n1165_006:0803c04": "四種為成就入功德門回向一切煩惱眾生拔世間",
    "X61n1165_006:0803c05": "苦為成就出功德門菩薩修五念門速得阿耨多羅",
    "X61n1165_006:0803c06": "三藐三菩提難曰佛及眾生本無所有如淨名經言",
    "X61n1165_006:0803c07": "菩薩觀于眾生如呼聲響如水聚沫如芭蕉堅如電",
    "X61n1165_006:0803c08": "久住如無色界色如焦糓芽如得忍菩薩貪恚毀禁",
    "X61n1165_006:0803c09": "如佛煩惱習如夢所見已窹菩薩觀眾生為若此是",
    "X61n1165_006:0803c10": "則眾生本空菩薩種種發願利生將無眼見空華邪",
    "X61n1165_006:0803c11": "答曰智度論中佛說此中言無佛者破著佛想不言",
    "X61n1165_006:0803c12": "取無佛相是故當知言無眾生者破眾生想不言取",
    "X61n1165_006:0803c13": "無眾生相如淨名言菩薩作是觀已自言我當為眾",
    "X61n1165_006:0803c14": "生說如斯法即真實慈即知菩薩不取無眾生相又",
    "X61n1165_006:0803c15": "則說是法者真實利生真實悲願無別度眾生事也",
    "X61n1165_006:0803c16": "又如般若經菩薩深入大悲如慈父見子為無所值",
    "X61n1165_006:0803c17": "物故死(尋物而不獲也)父甚憐之此兒但為虗誑故死諸佛亦如是",
    "X61n1165_006:0803c18": "知諸法空畢竟不可得而眾生不知眾生不知故于",
    "X61n1165_006:0803c19": "空法中染著著因緣故墮大地獄是故深入大悲是",
    "X61n1165_006:0803c20": "則諸佛興慈運悲正以眾生空故眾生誑入生死故",
    "X61n1165_006:0803c21": "豈有反息悲願之理故知菩薩種種度生者是深達",
    "X61n1165_006:0803c22": "無眾生義何故若見有眾生故即有我慈悲心劣豈",
    "X61n1165_006:0803c23": "能行如是饒益之行又先德云未居究竟位全是自",
    "X61n1165_006:0803c24": "利門從十信初心歷十住十行十迴向十地直至等",
    "X61n1165_006:0804a01": "覺佛前普賢猶是自利利他門者登妙覺位佛後普",
    "X61n1165_006:0804a02": "賢方是利他之行如佛告比丘功德果報甚深無有",
    "X61n1165_006:0804a03": "如我知恩分者我雖復盡其邊底我本以欲心無厭",
    "X61n1165_006:0804a04": "足故得佛是故今猶不息雖更無功德可得我欲心",
    "X61n1165_006:0804a05": "亦不休當知行海無邊非丈竿尺木所能探其底裏",
    "X61n1165_006:0804a06": "如癡兒見人指門前竿云在天半即計量言從地至",
    "X61n1165_006:0804a07": "天止兩竿許佛法戲論亦復如是。",
    "X61n1165_006:0804a08": "五稱法行者法界海中無量無邊菩薩行海亦無量",
    "X61n1165_006:0804a09": "無邊虗空著彩粉墨徒勞法界無方轍跡安用是故",
    "X61n1165_006:0804a10": "菩薩自性行者非有非無非行非不行唯是稱法自",
    "X61n1165_006:0804a11": "在之行一者菩薩度一切眾生究竟無餘涅槃而眾",
    "X61n1165_006:0804a12": "生界不減如登場傀儡悲咲宛然唯一土泥空無所",
    "X61n1165_006:0804a13": "有是稱法行二者菩薩行五無間而無惱恚至于地",
    "X61n1165_006:0804a14": "獄無諸罪垢至於畜生無有無明憍慢等過如淫女",
    "X61n1165_006:0804a15": "離魂逐所歡去乃至生子而身常在父母前是稱法",
    "X61n1165_006:0804a16": "行三者菩薩自身入定他身起定一身入定多身起",
    "X61n1165_006:0804a17": "定從有情身入定從無情身起定如猛虎起屍跪拜",
    "X61n1165_006:0804a18": "作舞唯虎所欲而屍本無知是稱法行四者菩薩於",
    "X61n1165_006:0804a19": "一小眾生身中轉大法輪燃大法炬震大法雷魔宮",
    "X61n1165_006:0804a20": "摧毀大地震動度無量無邊眾生而此小眾生不覺",
    "X61n1165_006:0804a21": "不知如天帝樂人逃入一小女子鼻孔徧索不得而",
    "X61n1165_006:0804a22": "此女子不覺不知是稱法行五者菩薩欲久住世即",
    "X61n1165_006:0804a23": "以念頃行作無量無數百千億那由他劫欲少住世",
    "X61n1165_006:0804a24": "即以無量無數百千億那由他劫縮為念頃如小兒",
    "X61n1165_006:0804b01": "看燈中走馬計其多寡首尾了不可得是稱法行是",
    "X61n1165_006:0804b02": "故若證如是不思議行者一念之中三世諸佛淨土",
    "X61n1165_006:0804b03": "攝入無餘是謂菩薩莊嚴淨土之行以無思智照之",
    "X61n1165_006:0804b04": "可見非是情量所能猜度何以故以自性超一切量",
    "X61n1165_006:0804b05": "故。",
    "X61n1165_006:0804b07": "西方合論卷之六"
}