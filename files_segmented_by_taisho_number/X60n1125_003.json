{
    "X60n1125_003:0567c11": "律學發軔卷下",
    "X60n1125_003:0567c13": "福州鼓山嗣祖沙門　元賢　述",
    "X60n1125_003:0567c14": "資具",
    "X60n1125_003:0567c15": "佛因見諸比丘在道行。皆大擔衣。思欲立制。時初夜。",
    "X60n1125_003:0567c16": "在露地坐。著一衣。至中夜。覺寒。乃著二衣。至後夜。又",
    "X60n1125_003:0567c17": "覺寒。乃著三衣。因作是念。當來比丘聽畜三衣。足以",
    "X60n1125_003:0567c18": "遮寒。不許過畜。又。佛一日出王舍城。南遊至迦葉窟",
    "X60n1125_003:0567c19": "前。見水田畦畔整齊。顧謂阿難曰。三世如來衣相如",
    "X60n1125_003:0567c20": "是。乃命阿難教比丘作此衣。云。須知此是長條．此是",
    "X60n1125_003:0567c21": "短條．此是葉．此是縫．此是第一縫．此是第二縫．此是",
    "X60n1125_003:0567c22": "中縫．此條葉兩向衣。條相必等。田畦者。譬此衣生諸",
    "X60n1125_003:0567c23": "功德。亦能為世福田也。用刀割截而成者。不為怨賊",
    "X60n1125_003:0567c24": "所劫也。聽作安陀會。長四肘．廣二肘。聽作鬱多羅僧。",
    "X60n1125_003:0568a01": "僧伽黎。長五肘．廣三肘。肘量不定。佛言。當隨身分量。",
    "X60n1125_003:0568a02": "葉極廣四指。極狹如穬麥。要須却刺前去．或作馬齒",
    "X60n1125_003:0568a03": "縫．或作鳥足縫。免灰塵入內。其有不縫合處。謂之明",
    "X60n1125_003:0568a04": "孔。象田畦出水之竇也。緣四指施鈎。後八指施紐。三",
    "X60n1125_003:0568a05": "衣破。但緣不斷。不失受持。若壞。隨孔大小．方圓補及",
    "X60n1125_003:0568a06": "如二指大。若不持三衣入聚落。犯突吉羅。入俗人處",
    "X60n1125_003:0568a07": "不著紐者。家家突吉羅。衣若下壞。得倒著上。下安鈎",
    "X60n1125_003:0568a08": "紐。在道行。為護惜衣葉。聽背著入聚落。乃正著比丘",
    "X60n1125_003:0568a09": "所在之處。衣鉢常隨。如鳥兩翼。如見佛．禮佛．問訊二",
    "X60n1125_003:0568a10": "師．入眾等。時應偏袒右肩。若請齋．坐禪．誦經．入聚落。",
    "X60n1125_003:0568a11": "應覆兩肩。現福田相。",
    "X60n1125_003:0568a12": "三衣總名袈裟。袈裟本是草名。可以染衣。因將彼草",
    "X60n1125_003:0568a13": "目此衣號。諸師翻有多種。皆是義翻。非正翻也。其體",
    "X60n1125_003:0568a14": "用布為之。獸毛．蠶口非所應也。其色用三種壞色。五",
    "X60n1125_003:0568a15": "大上色非所應也。若以捨墮衣及邪命得衣。作不成",
    "X60n1125_003:0568a16": "受。大衣限五日成。七衣限四日成。五衣限二日成。過",
    "X60n1125_003:0568a17": "者。尼犯波逸提。比丘犯突吉羅。若成衣不受持者。突",
    "X60n1125_003:0568a18": "吉羅。",
    "X60n1125_003:0568a19": "經云。袈裟。乃聖賢標幟。隨順寂滅行．慈悲心。未得沙",
    "X60n1125_003:0568a20": "門行。應起八法信重袈裟。一應起塔想。二應起寂滅",
    "X60n1125_003:0568a21": "想。三應起慈想。四應起悲想。五應起如佛想。六應起",
    "X60n1125_003:0568a22": "慚想。七應起愧想。八應起令我來世離三毒。具沙門",
    "X60n1125_003:0568a23": "行想。",
    "X60n1125_003:0568a24": "悲華經云。佛于寶藏佛前發願。願我成佛時。袈裟有",
    "X60n1125_003:0568b01": "五種功德。一入我法中犯重．邪見。于一念中敬心尊",
    "X60n1125_003:0568b02": "重。必于三乘授記。二天龍人鬼。若能敬此袈裟少分。",
    "X60n1125_003:0568b03": "即得三乘不退。三若有鬼神．諸人得袈裟。乃至四寸。",
    "X60n1125_003:0568b04": "飲食充足。四若眾生共相違背。念袈裟力尋生慈心。",
    "X60n1125_003:0568b05": "五若持袈裟少分。尊重恭敬常得勝他。",
    "X60n1125_003:0568b06": "大悲經云。但能性是沙門。汙沙門行。形是沙門。披著",
    "X60n1125_003:0568b07": "袈裟者。於彌勒佛至樓至佛所。得入涅槃。無有遺餘。",
    "X60n1125_003:0568b08": "論釋云。受禁戒是沙門性。剃髮染衣是沙門形。",
    "X60n1125_003:0568b09": "海龍王經龍王白佛言。如此海中無數種龍。有四金",
    "X60n1125_003:0568b10": "翅鳥。常來取食。願佛擁護。令得安樂。佛脫身上所著",
    "X60n1125_003:0568b11": "皂衣。告龍王曰。汝取是衣。分與諸龍。皆令周徧於中。",
    "X60n1125_003:0568b12": "有得一縷者。金翅鳥王不能觸犯。持禁戒者所願必",
    "X60n1125_003:0568b13": "得。",
    "X60n1125_003:0568b14": "永明壽禪師云。昔蓮花色比丘尼。曾為戲人。以披袈",
    "X60n1125_003:0568b15": "裟作戲。承此功德。今遇釋迦牟尼佛獲羅漢果。無有",
    "X60n1125_003:0568b16": "誠心尚獲四果。何況至誠。",
    "X60n1125_003:0568b17": "律云。有四事到他國不著袈裟無罪。一者。無塔寺。二",
    "X60n1125_003:0568b18": "者。無比丘僧。三者。有盜賊。四者。國王不好道。",
    "X60n1125_003:0568b19": "安陀會。一名安怛羅婆沙。此云中宿衣。亦云作務衣。",
    "X60n1125_003:0568b20": "長四肘．廣二肘。五條一長．一短。得割截作貼葉作。",
    "X60n1125_003:0568b21": "亦得襵葉及縵作。新者一重。故者二重。正衣有四",
    "X60n1125_003:0568b22": "種。謂。割截．貼葉．襵．縵也。從衣有二十二種。謂。割截．",
    "X60n1125_003:0568b23": "貼葉二種。上下增減不同也。凡作務勞役．路途往",
    "X60n1125_003:0568b24": "反．及睡時。當搭此衣。正缺。開將上二衣作從。受法",
    "X60n1125_003:0568c01": "云。大德一心念。我比丘(某甲)此安陁會五條衣受。",
    "X60n1125_003:0568c02": "一長一短割截衣持。三說。若是貼葉．襵葉。則改割",
    "X60n1125_003:0568c03": "截二字。捨法云。大德一心念。我比丘(某甲)。此安陁",
    "X60n1125_003:0568c04": "會。是我三衣數。先受持。今捨。一說。上二衣倣此。可",
    "X60n1125_003:0568c05": "知。若獨住比丘三衣中有換易者。具威儀．手執衣。",
    "X60n1125_003:0568c06": "心念口言云。我比丘(某甲)此安陁會五條衣。今捨。",
    "X60n1125_003:0568c07": "三說。受亦如前。心念口言云。我比丘(某甲)此安陁",
    "X60n1125_003:0568c08": "會五條衣。今受。三說。餘二衣倣此可知。若縵作者。",
    "X60n1125_003:0568c09": "受。不言條相。但云。此縵安陁會今受持。捨。但云此",
    "X60n1125_003:0568c10": "縵安陁會。今捨。餘詞竝同從衣。捨．受可知。",
    "X60n1125_003:0568c11": "鬱多羅僧。一名嗢怛羅僧伽。此云上著衣。亦云入眾",
    "X60n1125_003:0568c12": "衣。長五肘．廣三肘。七條得割截．作貼葉。作新者。一",
    "X60n1125_003:0568c13": "重。故者。兩重。正衣有二種謂。割截．貼葉也。從衣有",
    "X60n1125_003:0568c14": "二十二種。亦是割截．貼葉。上下增減不同也。凡聽",
    "X60n1125_003:0568c15": "講．修懺．禮佛．坐禪．布薩．自恣。一切入眾當搭此衣。",
    "X60n1125_003:0568c16": "如缺。開將上下二衣作從。受捨法同前。",
    "X60n1125_003:0568c17": "僧伽黎。一名僧迦胝。此云重複衣。又云雜碎衣。長五",
    "X60n1125_003:0568c18": "肘．廣三肘。當比七衣加四寸。九條．十一條．十三條。",
    "X60n1125_003:0568c19": "各二長．一短。名下品。十五條．十七條．十九條。各三",
    "X60n1125_003:0568c20": "長一短。名中品。二十一條．二十三條．二十五條。各",
    "X60n1125_003:0568c21": "四長一短。名上品。新者。二重。故者。四重。正衣有十",
    "X60n1125_003:0568c22": "八種。謂割截．貼葉各九種也。從衣有六種。謂七條",
    "X60n1125_003:0568c23": "有二種。五條有四種也。凡入王宮．入聚落．應供．說",
    "X60n1125_003:0568c24": "法．禮三寶．禮和尚．阿闍黎。當搭此衣。正缺。開將下",
    "X60n1125_003:0569a01": "二衣作從。受捨同前。",
    "X60n1125_003:0569a02": "佛言。有五事得留僧伽黎。一有疑恐怖處。二有雨。",
    "X60n1125_003:0569a03": "三疑有雨。四作僧伽黎未成。五浣染。",
    "X60n1125_003:0569a04": "縵安陀會上下二衣。一云。縵條。言縵者。止是一幅不",
    "X60n1125_003:0569a05": "割截。無水田相也。此乃式叉摩那．沙彌．沙彌尼所",
    "X60n1125_003:0569a06": "受衣也。上衣量同七衣。准七衣用。下衣量同五衣。",
    "X60n1125_003:0569a07": "准五衣用。受．捨法同前。但稱式叉摩那等三名為",
    "X60n1125_003:0569a08": "異耳。",
    "X60n1125_003:0569a09": "近日叢林中。絕不識有此衣。乃以大僧三衣直付",
    "X60n1125_003:0569a10": "沙彌。其誤甚矣。",
    "X60n1125_003:0569a11": "僧祗支。一名僧却崎。一名僧迦鵄。此翻掩腋衣。律云。",
    "X60n1125_003:0569a12": "時比丘尼。露胸膞而行。居士見之譏嫌。白佛。佛制",
    "X60n1125_003:0569a13": "作僧祗支覆肩衣。故尼受戒時。付三衣之外。加付",
    "X60n1125_003:0569a14": "此二衣式。叉摩那．沙彌尼亦得受。祗支長二肘．廣",
    "X60n1125_003:0569a15": "四肘。用覆左肩右開左。合受法。云。大姊一心念。我",
    "X60n1125_003:0569a16": "比丘尼(某甲)。此僧祇支如法作。今受持。三說。捨云。",
    "X60n1125_003:0569a17": "大姊一心念。我比丘尼(某甲)。此僧祗支是我五衣",
    "X60n1125_003:0569a18": "數。先受持今捨。一說。式叉摩那．沙彌尼。受．捨法亦",
    "X60n1125_003:0569a19": "同。但改名為異耳。",
    "X60n1125_003:0569a20": "覆肩衣。或云即瞿修羅。十三資具中。名副祗支。此衣",
    "X60n1125_003:0569a21": "與祗支不可竝著。著祗支則不著此。長．廣未詳受。",
    "X60n1125_003:0569a22": "捨法亦倣祇支。",
    "X60n1125_003:0569a23": "偏衫。非是佛制。因魏時請僧入內自恣。宮人見僧露",
    "X60n1125_003:0569a24": "臂。不以為善。遂作衣施。因綴于左邊祗支上。因而",
    "X60n1125_003:0569b01": "受稱偏衫。是祗支在左肩。偏衫在右肩。後人合之。",
    "X60n1125_003:0569b02": "總名偏衫也。",
    "X60n1125_003:0569b03": "尼師壇。此云坐具。昔佛一日巡行諸寮。見臥具多為",
    "X60n1125_003:0569b04": "不淨所污。乃制坐具。為障身．障衣．障臥具也。初制",
    "X60n1125_003:0569b05": "長四尺．廣三尺。後因迦留陀夷身量大。見佛來。故",
    "X60n1125_003:0569b06": "以手挽尼師壇。佛問。何故。答言。欲令大耳。佛乃更",
    "X60n1125_003:0569b07": "增半磔手。今當隨身之量。可加則加。新者。二重。故",
    "X60n1125_003:0569b08": "者。四重。不得單作．不得雜用．不得淨施．不得離宿。",
    "X60n1125_003:0569b09": "離宿得突吉羅罪。不須捨。佛制作新具。用舊具。揲",
    "X60n1125_003:0569b10": "新具上。若無舊具。則已。佛初制袈裟角在左臂。坐",
    "X60n1125_003:0569b11": "具在袈裟下。後年少比丘。儀容端美入城乞食。多",
    "X60n1125_003:0569b12": "為女愛。由是制衣角在左肩。後衣角為風飄動。聽",
    "X60n1125_003:0569b13": "以尼師壇鎮之。後外道達磨多問。比丘肩上片布",
    "X60n1125_003:0569b14": "持將何用。答云。擬將坐之。達磨多云。此衣既可貴。",
    "X60n1125_003:0569b15": "有大威靈。豈得以所坐之布而居其上。比丘無以",
    "X60n1125_003:0569b16": "對。白佛。佛乃制還以衣角居左臂。坐具在衣下。但",
    "X60n1125_003:0569b17": "不得垂尖角。如象鼻．羊耳等相。受法云。大德一心",
    "X60n1125_003:0569b18": "念。我比丘(某甲)。此尼師壇應量作。今受持。",
    "X60n1125_003:0569b19": "鉢多羅。此云應量器。即常用食器也。出家在家九十",
    "X60n1125_003:0569b20": "六種盡皆有鉢。但俗人多用雜．寶．銅．鑞．木．石等鉢。",
    "X60n1125_003:0569b21": "且其制自殊。今釋子所用。惟有鐵．瓦二種。其式乃",
    "X60n1125_003:0569b22": "世尊自作坯燒成。非一切人之所可共。乃恒沙諸",
    "X60n1125_003:0569b23": "佛之標幟也。其量四分云。上鉢一斗。下鉢五升。恐",
    "X60n1125_003:0569b24": "今人不能受持。十誦云。受秦三升。毗尼母云。下鉢",
    "X60n1125_003:0569c01": "升半。若過三升。不成受持。以此觀之。十誦之說為",
    "X60n1125_003:0569c02": "當。其色合熏作黑色．赤色。又云。鳩鴿色．孔雀色。不",
    "X60n1125_003:0569c03": "可作雜用。當敬之如目。比丘下鉢。即是尼僧上鉢。",
    "X60n1125_003:0569c04": "五眾皆共受持。受法云。大德一心念。我比丘(某甲)。",
    "X60n1125_003:0569c05": "此鉢多羅應量受。常用故。三說。下四眾受法亦准",
    "X60n1125_003:0569c06": "此。若無人時。獨受鉢。即具威儀。手執鉢。心念口言。",
    "X60n1125_003:0569c07": "我比丘(某甲)。此鉢多羅應量受。常用故。捨准上可",
    "X60n1125_003:0569c08": "知。",
    "X60n1125_003:0569c09": "迦絺那衣。此云功德衣。亦云慶賞衣。謂前安居人坐",
    "X60n1125_003:0569c10": "夏已滿。功德勝故。以此慶賞之。乃七月十六日受",
    "X60n1125_003:0569c11": "也。後安居人。不得。又云迦提者。此云昴星。以昴星",
    "X60n1125_003:0569c12": "值此月。以此月得衣故名迦提也。受此衣時有五",
    "X60n1125_003:0569c13": "利。謂得畜長財．離衣宿．受別請．別眾食．食前食後",
    "X60n1125_003:0569c14": "至他家也。受此衣至十二月十五日。即捨與沙彌",
    "X60n1125_003:0569c15": "等。復受三衣。此衣四周有緣五條。條作十隔。亦現",
    "X60n1125_003:0569c16": "田相。若得新衣。若檀越施衣．若糞掃衣．非死人者。",
    "X60n1125_003:0569c17": "新物揲作淨。若已浣。浣已納作淨。即日來。不經宿．",
    "X60n1125_003:0569c18": "不以邪命得。方可受持。受時．捨時。俱當鳴鐘集僧",
    "X60n1125_003:0569c19": "羯磨。具出自恣篇。",
    "X60n1125_003:0569c20": "五納衣。用五種衣納成。一有施主衣。二無施主衣。三",
    "X60n1125_003:0569c21": "往還衣。四死人衣。五糞掃衣。無施主衣。謂道傍棄",
    "X60n1125_003:0569c22": "衣．河邊棄衣．螘穿破衣等。往還衣。謂天竺人亡眷",
    "X60n1125_003:0569c23": "屬。以衣贈送至林中。却取還施僧也。餘可知。十誦",
    "X60n1125_003:0569c24": "云。納衣有十利。一在粗衣數。二少所求索。三隨意",
    "X60n1125_003:0570a01": "可坐。四隨意可臥。五浣洗易。六少蟲。七易染。八難",
    "X60n1125_003:0570a02": "壞。九更不餘衣。十不失求道。納衣成。不論重數。多",
    "X60n1125_003:0570a03": "少不用淨施。但納成亦須現田相。不現田相者。不",
    "X60n1125_003:0570a04": "許穿入聚落。",
    "X60n1125_003:0570a05": "糞掃衣。凡十種。謂牛嚼衣．鼠咬衣．火燒衣．月水衣．",
    "X60n1125_003:0570a06": "產婦衣．神廟衣．為風吹．鳥銜至他處者．塚間衣．求",
    "X60n1125_003:0570a07": "願衣．王受職衣．往還衣十種。取來浣染過用。",
    "X60n1125_003:0570a08": "雨浴衣。因毗舍尼母請佛齋日。令婢來唱時到。適天",
    "X60n1125_003:0570a09": "大雨。佛命僧眾就雨中浴。婢見謂是裸形外道。歸",
    "X60n1125_003:0570a10": "白母。母令再請。佛與眾僧俱來赴齋。食畢。母請施",
    "X60n1125_003:0570a11": "雨浴衣。佛因制長六搩手廣二搩手半。",
    "X60n1125_003:0570a12": "覆瘡衣。初以粗布作。舉起瘡痛。佛令用極細布為之。",
    "X60n1125_003:0570a13": "長四搩手廣二搩手。",
    "X60n1125_003:0570a14": "涅槃僧。或云泥縛些那．或云泥伐散那。狀略似此方",
    "X60n1125_003:0570a15": "之裙無有帶。襻上將及心。下乃至踝。著時集衣為",
    "X60n1125_003:0570a16": "襵。束之以帶。其帶大三指。繞腰可三匝云。",
    "X60n1125_003:0570a17": "舍勒。譯云。內衣。即小涅槃僧也。作務及睡時著之。",
    "X60n1125_003:0570a18": "漉水囊。護生行慈之要物也。故在六物之數。凡為僧",
    "X60n1125_003:0570a19": "者。不可旦夕離身。其底用緻練。其匡用鐵。初漉時。",
    "X60n1125_003:0570a20": "須深諦視。還放時。切忌損傷。大行由此而生。切莫",
    "X60n1125_003:0570a21": "輕為小物。",
    "X60n1125_003:0570a22": "錫杖。一名智杖。一名德杖。乃聖賢之標幟也。三錞念",
    "X60n1125_003:0570a23": "三途．三災．三界之苦。四鈷．用斷四生。通中。高五尺。",
    "X60n1125_003:0570a24": "用斷五道輪迴。十二環念十二因緣。三錞四鈷合",
    "X60n1125_003:0570b01": "數成七。念七覺意。通鑽。成八念．八正道。除八難。上",
    "X60n1125_003:0570b02": "分用錫。中分用木。下分用牙角。如法持之。現得威",
    "X60n1125_003:0570b03": "儀。助後得果。速成正覺。",
    "X60n1125_003:0570b04": "日用軌則",
    "X60n1125_003:0570b05": "教鉢法。上堂欲把鉢時。先須淨手。於巾上拭手令乾。",
    "X60n1125_003:0570b06": "中指夾巾。待斂鐘聲。即如法夾巾．把鉢。念偈云。執",
    "X60n1125_003:0570b07": "持應器。當願眾生。成就法器。受人天供。唵枳哩",
    "X60n1125_003:0570b08": "枳哩嚩日囉吽癹吒把鉢。當用兩手捧下。令匙柄",
    "X60n1125_003:0570b09": "向身。把鉢不得太高。不得太低。以當胸為度。至所",
    "X60n1125_003:0570b10": "坐處。先放巾．次放鉢椀。鉢常須離膝巾。不得安手",
    "X60n1125_003:0570b11": "置膝上。不得傾鉢中餘瀝滴牀前。展鉢。念偈云。如",
    "X60n1125_003:0570b12": "來應量器。我今得敷展。願共一切眾。等三輪空寂。",
    "X60n1125_003:0570b13": "唵斯麻摩尼娑訶凡所受食。須令盌鉢離床。念供",
    "X60n1125_003:0570b14": "養時。右手大拇指捻無名指。左手持鉢齊眉供。文",
    "X60n1125_003:0570b15": "如常。出生念云。法力不思議。慈悲無障礙。七粒遍",
    "X60n1125_003:0570b16": "十方。普施周沙界。唵度利益娑訶侍者送食。念",
    "X60n1125_003:0570b17": "云。汝等鬼神眾。我今施汝供。此食遍十方。一切鬼",
    "X60n1125_003:0570b18": "神共。唵穆力稜莎訶鳴指三下。午齋同此。不必",
    "X60n1125_003:0570b19": "別念偈呪．回唱。僧跋云。佛制比丘。食存五觀。散心",
    "X60n1125_003:0570b20": "雜話。信施難消。大眾聞磬聲。各正念。侍者鳴磬一",
    "X60n1125_003:0570b21": "聲。作五觀想。一計工多少。量彼來處。二忖己德行。",
    "X60n1125_003:0570b22": "全缺應供。三防心離過。貪等為宗。四正事良藥。為",
    "X60n1125_003:0570b23": "療形枯。五為成道故。方受此食。初舉匙。願斷一切",
    "X60n1125_003:0570b24": "惡。二匙。願修一切善。三匙。願所修善根。迴向眾生。",
    "X60n1125_003:0570c01": "普成佛道。凡一口之飯。須匙頭一抄食。令匙頭直",
    "X60n1125_003:0570c02": "入口。口不得大張。不得手安置食巾上而食。不得",
    "X60n1125_003:0570c03": "用匙筯刮鉢椀作聲。若有食遺落巾上。不得取食。",
    "X60n1125_003:0570c04": "當収聚安一處。待付與淨人。鉢盌中。若有餘殘。不",
    "X60n1125_003:0570c05": "得將歸房內。結齋念凖提呪．或消災呪。畢念云。所",
    "X60n1125_003:0570c06": "謂布施者。必獲其利益。若為樂布施。後必得安樂。",
    "X60n1125_003:0570c07": "次念。飯食已訖。如常受嚫。念心經畢。偈云。財法二",
    "X60n1125_003:0570c08": "施。等無差別。檀波羅蜜。具足圓滿。",
    "X60n1125_003:0570c09": "出堂。先舉門頰邊脚。當令匙柄向身。執鉢當胸。不",
    "X60n1125_003:0570c10": "得顧視。出堂門外。須旁廊一邊行。先入堂亦然。歸",
    "X60n1125_003:0570c11": "房須先以水浸鉢。當用一大合水于椀中浸。皂角",
    "X60n1125_003:0570c12": "可長二寸。鉢牀若短當讓上座。不得亂安著。欲洗",
    "X60n1125_003:0570c13": "鉢。先須収攬衣服。勿令著地。洗鉢先用清水一遍。",
    "X60n1125_003:0570c14": "次用盌中皂角汁。瀉用其鉢盂外。上二分為淨。下",
    "X60n1125_003:0570c15": "一分為觸。凡把鉢。滌蕩瀉水不得高。當須曲腰低",
    "X60n1125_003:0570c16": "頭瀉水。令鉢去地一側手。用湯蕩取。即不損鉢光。",
    "X60n1125_003:0570c17": "若損鉢光。鉢即受膩難洗。洗鉢去地七寸洗之。莫",
    "X60n1125_003:0570c18": "使有聲。三易水欲棄水。不得洒地。棄洗鉢水念偈",
    "X60n1125_003:0570c19": "云。我以洗鉢水。如天甘露漿。施與諸鬼神。悉令獲",
    "X60n1125_003:0570c20": "飽滿。唵摩休囉悉娑訶",
    "X60n1125_003:0570c21": "又有七事。一鉢中有餘飯。不得便取棄之。二欲棄",
    "X60n1125_003:0570c22": "鉢中飯。當著淨地。三當用澡豆。若草葉。四澡鉢不",
    "X60n1125_003:0570c23": "得於淨地。當人道中。五澡鉢當使下有枝。六當更",
    "X60n1125_003:0570c24": "淨水。不得遠棄汙濺人。七欲棄鉢中水。當去地四",
    "X60n1125_003:0571a01": "寸。不得使有高下。",
    "X60n1125_003:0571a02": "拭鉢五事。一當更澡手拭令燥。二當持淨手巾著",
    "X60n1125_003:0571a03": "膝上。三當拭裏使燥。四已拭表不得復拭裏。五鉢",
    "X60n1125_003:0571a04": "已燥。即當持淨手巾。并覆著囊。若未燥。當俟燥。如",
    "X60n1125_003:0571a05": "有急事。當行。可著日中。若向火令燥。",
    "X60n1125_003:0571a06": "分衛。應器常在左脇。帶應器之儀。出時當以外向。",
    "X60n1125_003:0571a07": "得食來。還當以內向。所食便當呪願。若請飯時。不",
    "X60n1125_003:0571a08": "得大撓刮鉢中。不得筯叩案上。不得以食私所與．",
    "X60n1125_003:0571a09": "若摘與狗。有來益食者。不得言不用。若已飽當以",
    "X60n1125_003:0571a10": "手却之。樹下飯時。不得水取淨草熟拭鉢。",
    "X60n1125_003:0571a11": "出行時。擕鉢隨身。須鉢口向外。不得挂鉢于杖頭。",
    "X60n1125_003:0571a12": "道中值師。當持鉢著淨地．作禮．如事說。取師鉢并",
    "X60n1125_003:0571a13": "持。隨師後去。",
    "X60n1125_003:0571a14": "持錫杖法。出錫時。從沙彌邊受得。即念偈曰。執持錫",
    "X60n1125_003:0571a15": "杖。當願眾生。設大施會。示如實道。唵那[口*栗]噆那",
    "X60n1125_003:0571a16": "[口*栗]噆吒鉢底那[口*栗]帝娜夜鉢儜吽癹吒行時。著左",
    "X60n1125_003:0571a17": "脇下。以小指拘之。使兩頭平正。不令高下。住時。僧",
    "X60n1125_003:0571a18": "著左足上。尼著右足上。不得著地若乞食。近至三",
    "X60n1125_003:0571a19": "家．遠滿七家。若不得。更不容多過。若過。非行者法。",
    "X60n1125_003:0571a20": "若限內。得食。持杖掛樹上。勿令著地。若無樹。著地",
    "X60n1125_003:0571a21": "平處。不令傾側。眠時。杖與身相順。置之牀後。正與",
    "X60n1125_003:0571a22": "身齊。不令前却。行路止息時。頭當向日。勿令倒逆",
    "X60n1125_003:0571a23": "違背。",
    "X60n1125_003:0571a24": "持杖有十一事。一為地有蟲故。二為年朽老故。三",
    "X60n1125_003:0571b01": "為分越故。四不得手持而前却。五不得擔杖著肩",
    "X60n1125_003:0571b02": "上。六不得橫著肩上垂兩頭。七出入見佛像。不聽",
    "X60n1125_003:0571b03": "有聲。八持杖不得入眾。九不得妄持至舍後。十不",
    "X60n1125_003:0571b04": "得持杖過中出。十一不得將杖指人畫地作字。有",
    "X60n1125_003:0571b05": "四事過中得出。一遠請行宿。二至病患。家三送過",
    "X60n1125_003:0571b06": "世者。四外道請。",
    "X60n1125_003:0571b07": "復有五事。一三師俱出。不得持杖自隨。二四人共",
    "X60n1125_003:0571b08": "行。除上座不得普持。三到檀越門好正威儀。四入",
    "X60n1125_003:0571b09": "檀越門。三抖擻。三反不出。從至餘家。五乞食出。應",
    "X60n1125_003:0571b10": "持杖著。左肘中央。",
    "X60n1125_003:0571b11": "復有五事。一杖常在己房不。得離身。二不聽下頭",
    "X60n1125_003:0571b12": "著地。三不聽杖許生衣。四日日須好磨拭。五杖欲",
    "X60n1125_003:0571b13": "出時。當從沙彌邊受。若無沙彌淨人亦得。",
    "X60n1125_003:0571b14": "下單。念偈曰。從朝寅旦直至暮。一切眾生自回互。若",
    "X60n1125_003:0571b15": "于足下喪形軀。願汝一時生淨土。唵逸帝律耶",
    "X60n1125_003:0571b16": "娑婆訶",
    "X60n1125_003:0571b17": "行路不傷蟲。念偈曰。若舉于足。當願眾生。出生死海。",
    "X60n1125_003:0571b18": "具眾善法。唵地利日利娑婆訶",
    "X60n1125_003:0571b19": "嚼楊枝。念偈曰。嚼楊枝時。當願眾生。其心調淨。噬諸",
    "X60n1125_003:0571b20": "煩惱。唵阿暮伽。彌摩隸。爾嚩迦囉。僧輸馱禰．鉢",
    "X60n1125_003:0571b21": "頭摩。俱麼囉。爾嚩僧輸陀耶。陀囉陀囉素彌麼[口*犁]",
    "X60n1125_003:0571b22": "娑嚩訶",
    "X60n1125_003:0571b23": "洗面時。念偈曰。以水洗面。當願眾生。得淨法門。永無",
    "X60n1125_003:0571b24": "垢染。唵[口*藍]娑訶",
    "X60n1125_003:0571c01": "剃髮。念偈曰。剃除鬚髮。當願眾生。永離煩惱。究竟寂",
    "X60n1125_003:0571c02": "滅。唵悉殿都漫多囉跋阤耶娑訶",
    "X60n1125_003:0571c03": "飲水。念偈曰。佛觀一鉢水。八萬四千蟲。若不持此呪。",
    "X60n1125_003:0571c04": "如食眾生肉。唵嚩悉波羅摩尼娑婆訶",
    "X60n1125_003:0571c05": "沐浴。念偈曰。洗浴身體。當願眾生。心身無垢。內外光",
    "X60n1125_003:0571c06": "潔。唵跋折囉惱迦吒娑婆訶",
    "X60n1125_003:0571c07": "繞塔。念偈曰。右繞于塔。當願眾生。所行無逆。成一切",
    "X60n1125_003:0571c08": "智。南無三滿多沒馱喃杜波杜波娑婆訶",
    "X60n1125_003:0571c09": "登廁。鳴指三下。念偈曰。大小便時。當願眾生。棄貪嗔",
    "X60n1125_003:0571c10": "癡。蠲除罪法。唵狠魯陀耶娑婆訶",
    "X60n1125_003:0571c11": "洗淨。念偈曰。事訖就水。當願眾生。出世法中。速疾而",
    "X60n1125_003:0571c12": "往。唵賀曩密栗帝娑婆訶",
    "X60n1125_003:0571c13": "洗手。念偈曰。以水盥掌。當願眾生。得清淨手。受持佛",
    "X60n1125_003:0571c14": "法。唵主迦囉耶娑訶",
    "X60n1125_003:0571c15": "去穢。念呪曰。洗滌形穢。當願眾生。清淨調柔。畢竟無",
    "X60n1125_003:0571c16": "垢。唵室利曳娑醯娑訶",
    "X60n1125_003:0571c17": "搭五衣。念偈曰。善哉解脫服。無上福田衣。我今頂戴",
    "X60n1125_003:0571c18": "受。世世不捨離。唵悉陁耶娑婆訶",
    "X60n1125_003:0571c19": "搭七衣。念偈曰。善哉解脫服。無上福田衣。我今頂戴",
    "X60n1125_003:0571c20": "受。世世常得披。唵度波度波娑婆訶",
    "X60n1125_003:0571c21": "搭大衣。念偈曰。善哉解脫服。無上福田衣。奉持如來",
    "X60n1125_003:0571c22": "命。廣度諸眾生。唵摩訶迦波波吒悉帝娑訶",
    "X60n1125_003:0571c23": "展坐具。念偈曰。坐具尼師壇。長養心苗性。展開登聖",
    "X60n1125_003:0571c24": "地。奉持如來命。唵檀波檀波娑訶",
    "X60n1125_003:0572a01": "登道場。念偈曰。若得見佛。當願眾生。得無礙眼。見一",
    "X60n1125_003:0572a02": "切佛。唵阿密栗帝吽癹吒",
    "X60n1125_003:0572a03": "臨睡時。念偈曰。以息寢時。當願眾生。身得安樂。心無",
    "X60n1125_003:0572a04": "動亂。[丮-(舉-與)+廾]觀想阿字輪一氣持(二十一遍)。右脇而臥。",
    "X60n1125_003:0572a05": "此篇偈呪。本非律中所有。但今律肆中率學之故。",
    "X60n1125_003:0572a06": "載以備用。",
    "X60n1125_003:0572a07": "受戒辯誤",
    "X60n1125_003:0572a08": "戒律之學。自大智之後。鮮得其人。率皆迷謬相承莫",
    "X60n1125_003:0572a09": "知其非。葢數百年如斯矣。今為略出數條以訂其悞。",
    "X60n1125_003:0572a10": "普告同學。願依佛制。",
    "X60n1125_003:0572a11": "沙彌付三衣悞。律中沙彌止服縵安陀會。薩婆多",
    "X60n1125_003:0572a12": "云。應持上下二衣。上衣當鬱多羅僧。下衣當安陀",
    "X60n1125_003:0572a13": "會。南山隨機羯磨中。亦有沙彌受縵安陀會法。根",
    "X60n1125_003:0572a14": "本百一羯磨云。求寂之徒。縵條是服。輙披五條。誠",
    "X60n1125_003:0572a15": "為非法。今此土師家。多付五衣。不知起于何時。若",
    "X60n1125_003:0572a16": "據根本所云。五條亦所不許。多三衣乎。近日受戒",
    "X60n1125_003:0572a17": "者。乃直以三衣頓付沙彌。大違佛制。非所應也。",
    "X60n1125_003:0572a18": "比丘四人以上同羯磨悞。律中受比丘戒。初止一",
    "X60n1125_003:0572a19": "人受。後為八難事起．及餘因緣。乃許三人同受。十",
    "X60n1125_003:0572a20": "誦律云。不得一時唱說。令四人得受大戒。根本雜",
    "X60n1125_003:0572a21": "事云。不得四人同受近圓。何以故。非眾為眾。而作",
    "X60n1125_003:0572a22": "羯磨。理相違故。五分律云。一切不得羯磨四人。後",
    "X60n1125_003:0572a23": "代諸師。不問多寡人數。竝一壇羯磨。其弊起于南",
    "X60n1125_003:0572a24": "北二戒壇。以人多故遂一壇受之。然戒壇科儀止",
    "X60n1125_003:0572b01": "稱三人。亦可知四人以上之非儀也。",
    "X60n1125_003:0572b02": "尼同比丘受戒悞。律中比丘尼戒與比丘不同。其",
    "X60n1125_003:0572b03": "受戒所問遮難。亦全不同。葢以男．女事異也。近年",
    "X60n1125_003:0572b04": "師家說戒。乃以尼混入比丘中同受。是以女而受",
    "X60n1125_003:0572b05": "男戒也。壇既混亂。非獨尼不得戒。并諸比丘俱不",
    "X60n1125_003:0572b06": "得戒矣。思之。",
    "X60n1125_003:0572b07": "造衣非量悞。律制安陁會。長四肘廣二肘。鬱多羅",
    "X60n1125_003:0572b08": "僧。長五肘廣三肘。僧伽黎。亦然。近代師家。作小五",
    "X60n1125_003:0572b09": "衣。不知何人作俑．杜撰甚矣。又有作五衣量與七",
    "X60n1125_003:0572b10": "衣同者。亦非佛制。至于七衣．大衣。多作長六肘。既",
    "X60n1125_003:0572b11": "多一肘不可搭。乃折在左臂上。予甞問其故。則曰。",
    "X60n1125_003:0572b12": "釋子圓頂方袍。長五肘則不方也。不知方袍二字",
    "X60n1125_003:0572b13": "本非佛說。何苦執定。況即作五肘。又何不可名為",
    "X60n1125_003:0572b14": "方乎。俗習相傳。曾不自考。可勝嘆哉。",
    "X60n1125_003:0572b15": "輕棄亡僧衣悞。律制亡僧衣．鉢。不許亡僧自授。亡",
    "X60n1125_003:0572b16": "後。佛許與看病人。若看病人已有。可眾中白二羯",
    "X60n1125_003:0572b17": "磨分散。但衣須從人受過。方可披搭也。近日師家。",
    "X60n1125_003:0572b18": "多謂亡僧衣不可搭。乃教懸之樹上。任其爛壞。大",
    "X60n1125_003:0572b19": "與律違。況佛謂衣。雖極破不可搭．亦不可輕棄。乃",
    "X60n1125_003:0572b20": "至為燈炷。亦能為施者增福。今任其爛壞可乎。",
    "X60n1125_003:0572b21": "居士付衣悞。居士受五戒。不必搭衣。若受梵網戒．",
    "X60n1125_003:0572b22": "及入道場時。許搭衣。但不割截。單縫所成。非却夾",
    "X60n1125_003:0572b23": "所成。如大僧衣也。故佛曰。此衣一名三衣。亦名俗",
    "X60n1125_003:0572b24": "服。豈可付以大僧衣乎。縱造單縫衣受持。亦難如",
    "X60n1125_003:0572c01": "法。妻子同宿。則此衣置之何地。越法之罪。與日俱",
    "X60n1125_003:0572c02": "積。則不若不持之為愈也。故慈雲辯之于前。雲棲",
    "X60n1125_003:0572c03": "禁之于後。豈無識哉。",
    "X60n1125_003:0572c04": "不受學戒悞。佛制沙彌尼。欲進具戒必先受二年",
    "X60n1125_003:0572c05": "式叉摩那戒。使其學大尼律儀。然後進具。故受大",
    "X60n1125_003:0572c06": "尼戒時。問遮難畢。更問云。汝二年學戒否。答。已學。",
    "X60n1125_003:0572c07": "又問。學戒清淨否。答。清淨。復向諸尼亦如是問。諸",
    "X60n1125_003:0572c08": "尼亦如是答。是不受式叉戒。則不得大尼戒也。今",
    "X60n1125_003:0572c09": "全不受此戒。且有言式叉摩那。是戴髮女者。迷謬",
    "X60n1125_003:0572c10": "相承。其陋至此。真可痛也。",
    "X60n1125_003:0572c11": "妄改科文誤。受戒之法。諸部中俱有明文。昭慶戒",
    "X60n1125_003:0572c12": "壇本已屬後人增飾。非大智照師之舊。如問遮難",
    "X60n1125_003:0572c13": "有兩錯。三羯磨中有三錯。識者難以依用。近日有",
    "X60n1125_003:0572c14": "師自恃聦明。全不知律。又妄以己意。更改將三衣。",
    "X60n1125_003:0572c15": "先付與白衣習學。不知出自何律。至于臨壇多增",
    "X60n1125_003:0572c16": "唱誦。悅人觀聽宛類應赴之儔。豈是弘律之則。若",
    "X60n1125_003:0572c17": "肯閱律一徧。亦當自知其醜也。",
    "X60n1125_003:0572c18": "混亂登壇悞。凡受戒者。先請十師。請畢。十師登壇。",
    "X60n1125_003:0572c19": "乃作白差教授師。教授師下壇。在眼見．耳不聞處。",
    "X60n1125_003:0572c20": "問遮難。問畢。乃上壇白諸師。白已。始召戒子上壇。",
    "X60n1125_003:0572c21": "此古規也。昭慶戒科亦如是。近年諸師將戒子俱",
    "X60n1125_003:0572c22": "集一壇。請十師問遮難．及羯磨受戒。止在一處。但",
    "X60n1125_003:0572c23": "將科文從頭念過一徧。既非佛制。亦非昭慶舊式。",
    "X60n1125_003:0572c24": "不知成何軌則。混亂壇法。莫此為甚。智者當自考",
    "X60n1125_003:0573a01": "之。",
    "X60n1125_003:0573a02": "律家法數",
    "X60n1125_003:0573a03": "戒有二種一性戒。謂其事性本是惡。昔來皆禁。如",
    "X60n1125_003:0573a04": "殺．盜．婬．妄四戒是也。二遮戒。謂其事非惡。昔來未",
    "X60n1125_003:0573a05": "禁。佛出世始禁。如飲酒一戒是也。",
    "X60n1125_003:0573a06": "羯磨二意一成善如結界．受戒等是也。二治罪如",
    "X60n1125_003:0573a07": "懺悔．及調伏永擯皆是也。",
    "X60n1125_003:0573a08": "軍遲二用一淨用甆瓦。二觸用銅鐵。",
    "X60n1125_003:0573a09": "頭陀二時正月十五至三月十五。八月十五至十",
    "X60n1125_003:0573a10": "月十五。此二時中常行頭陀。",
    "X60n1125_003:0573a11": "羯磨三種一單白羯磨。謂單白一遍者。二白二羯",
    "X60n1125_003:0573a12": "磨。謂白一遍又羯磨一遍者。三白四羯磨。謂白一",
    "X60n1125_003:0573a13": "遍又羯磨三遍者。此三種具一切羯磨。",
    "X60n1125_003:0573a14": "羯磨三法一人獨居。但心念口言。三人以下同居。",
    "X60n1125_003:0573a15": "對首同白。四人以上同居。集眾羯磨。",
    "X60n1125_003:0573a16": "律有三名一毗尼。此云善制。亦云滅。二波羅提木",
    "X60n1125_003:0573a17": "叉。此云保解脫。亦云別解脫。三尸羅此云戒。",
    "X60n1125_003:0573a18": "持戒三心一厭諸有為。二求趣菩提。三悲愍有情。",
    "X60n1125_003:0573a19": "夏臘三座一無夏至九夏名下座。二十夏至十九",
    "X60n1125_003:0573a20": "夏名中座。三二十夏至四十夏名上座。五十夏已",
    "X60n1125_003:0573a21": "去名耆宿。一切沙門之所恭敬。",
    "X60n1125_003:0573a22": "食離三過一上味起貪。二中味起嗔。三下味起癡",
    "X60n1125_003:0573a23": "故。必防心離過。",
    "X60n1125_003:0573a24": "明相出有三一日初照閻浮提樹。身天作黑色。二",
    "X60n1125_003:0573b01": "日照樹葉。天作青色。三日照過樹。天作白色。律中",
    "X60n1125_003:0573b02": "言。明相出者。取白色為正。",
    "X60n1125_003:0573b03": "安居離三過一無事遊行。妨修道業。二損傷物命。",
    "X60n1125_003:0573b04": "違慈實深。三所為既非。故招世謗。",
    "X60n1125_003:0573b05": "浴佛錢分三分一分佛中用。一分法中用。一分僧",
    "X60n1125_003:0573b06": "中用。餘處不許用。",
    "X60n1125_003:0573b07": "四種和尚一有法．有衣食。二有法．無衣食。三無法。",
    "X60n1125_003:0573b08": "有衣食。四無法．無衣食。前二種可依後二種不可",
    "X60n1125_003:0573b09": "依。",
    "X60n1125_003:0573b10": "四不可附寄一老人。二遠處惡人。四大力。",
    "X60n1125_003:0573b11": "四利須食一資身為道。二養身中蟲。三生施者福。",
    "X60n1125_003:0573b12": "四破餓外道。",
    "X60n1125_003:0573b13": "四種常住一常住常住。謂眾僧厨庫．寺舍．眾具．花",
    "X60n1125_003:0573b14": "果．樹林．田園．僕畜。但得受用不許分賣。二十方常",
    "X60n1125_003:0573b15": "住。謂僧家供僧常食。體通十方。唯局本處。三現前",
    "X60n1125_003:0573b16": "現前。謂僧得施物。唯施此處現前僧故。四十方現",
    "X60n1125_003:0573b17": "前。謂五眾既亡。所有輕物應分散。未羯磨時。十方",
    "X60n1125_003:0573b18": "僧到者。皆得分。已羯磨後。十方僧到者。不得分。",
    "X60n1125_003:0573b19": "四種邪命食一方口食。謂曲媚豪勢。通使四方。二",
    "X60n1125_003:0573b20": "維口食。謂種種呪術卜筭吉凶。三仰口食。謂仰觀",
    "X60n1125_003:0573b21": "星宿。以自活命。四下口食。謂種植田園．和合湯藥。",
    "X60n1125_003:0573b22": "毗尼四義一是佛法中平地。萬善由之以生。二一",
    "X60n1125_003:0573b23": "切佛弟子皆依戒住。一切眾生依戒而有。三是趣",
    "X60n1125_003:0573b24": "涅槃之初門。四是佛法瓔珞。能莊嚴法身故。",
    "X60n1125_003:0573c01": "尸羅四義一清涼義。離心熱惱故。二安隱義。能為",
    "X60n1125_003:0573c02": "他世樂因故。三安靜義。能建立止觀故。四寂滅義。",
    "X60n1125_003:0573c03": "得涅槃樂因故。",
    "X60n1125_003:0573c04": "頭陀四食一乞食。二不作餘食法。三一坐食。四摶",
    "X60n1125_003:0573c05": "食一器盛。",
    "X60n1125_003:0573c06": "頭陀四位一衣。謂衲衣．三衣。二食。謂乞食．一坐食",
    "X60n1125_003:0573c07": "等。三處。謂蘭若．塚間．樹下。四常。謂常坐此無次第。",
    "X60n1125_003:0573c08": "乞食四意一福利群生。二折伏憍慢。三知身有苦。",
    "X60n1125_003:0573c09": "四除去滯着。",
    "X60n1125_003:0573c10": "乞食四分一奉同梵行者。二與窮乞人。三與諸神",
    "X60n1125_003:0573c11": "鬼。四自食。",
    "X60n1125_003:0573c12": "五邪命一為利養故。現奇特相。二為利養故。自說",
    "X60n1125_003:0573c13": "功德。三卜相吉凶。為人說法。四高聲現威。令人畏",
    "X60n1125_003:0573c14": "敬。五說得供養。以動人心。",
    "X60n1125_003:0573c15": "懺悔五法一偏袒右肩。二右膝着地。三至心合掌。",
    "X60n1125_003:0573c16": "四頭面禮足。五口說罪名。",
    "X60n1125_003:0573c17": "五處供養一父。二母。三親教師。四軌範師。五病人。",
    "X60n1125_003:0573c18": "佛言。比丘盡心盡壽供養父母。又云。我聽五處。縱",
    "X60n1125_003:0573c19": "極破戒。亦應供養。",
    "X60n1125_003:0573c20": "五不應遊一官家。二酒肆。三屠兒家。四婬女家。五",
    "X60n1125_003:0573c21": "旃荼羅家。",
    "X60n1125_003:0573c22": "五種闍黎一出家闍黎。二羯磨闍黎。三教授闍黎。",
    "X60n1125_003:0573c23": "四受經闍黎。五依止闍黎。",
    "X60n1125_003:0573c24": "五種水羅一方羅用絹。二尺或三尺。隨時大小作。",
    "X60n1125_003:0574a01": "二法瓶即陰陽瓶也。三軍遲以絹繫口。繩懸水中。",
    "X60n1125_003:0574a02": "待滿引出。四酌水羅。但取密絹方一搭手．或繫瓶",
    "X60n1125_003:0574a03": "口。五衣角羅或鉢中濾水。",
    "X60n1125_003:0574a04": "五種淨地一起心。謂初造寺時定基已。一比丘應",
    "X60n1125_003:0574a05": "起心於此寺。可一房為僧作淨厨。二共印持。謂定",
    "X60n1125_003:0574a06": "基時。一比丘告眾比丘言。今諸具壽用心印定於",
    "X60n1125_003:0574a07": "此寺。可一房為僧作淨厨。三如牛臥。謂寺中房舍",
    "X60n1125_003:0574a08": "猶如牛臥房門。無有定所。縱元不作法。此處亦可",
    "X60n1125_003:0574a09": "作淨厨。四故廢處。謂經久僧舍廢處如重來者。至",
    "X60n1125_003:0574a10": "舊觸處即淨也。五秉法。作謂眾定(某)處秉白二羯",
    "X60n1125_003:0574a11": "磨結淨厨界也。",
    "X60n1125_003:0574a12": "比丘五德一怖魔。二乞士。三淨戒。四淨命。五破惡。",
    "X60n1125_003:0574a13": "持齋五福佛言。一日持齋有六十萬歲糧。復有五",
    "X60n1125_003:0574a14": "福。一少病。二身安。三少婬。四少睡。五生天知宿命。",
    "X60n1125_003:0574a15": "經中凡言齋者。非止不食肉．不飲酒．不食五辛。更",
    "X60n1125_003:0574a16": "當過午不食．及息諸惡業也。",
    "X60n1125_003:0574a17": "入眾五法一須慈敬尊重于人。二應自卑下。如拭",
    "X60n1125_003:0574a18": "塵巾。三知坐起俯仰得時。四在彼僧中不為雜語。",
    "X60n1125_003:0574a19": "五不可忍事。亦應默然。",
    "X60n1125_003:0574a20": "食果五種淨一火淨。二刀淨。三瘡淨。四鳥喙淨。五",
    "X60n1125_003:0574a21": "不中種淨。此五種淨應食。是中刀淨．瘡淨．鳥喙淨。",
    "X60n1125_003:0574a22": "應去子食。火淨．不中種淨。都食。復有五種淨。若皮",
    "X60n1125_003:0574a23": "剝落．若[利-禾+皮]皮．若腐．若破．若瘀燥。",
    "X60n1125_003:0574a24": "睡眠五過一惡夢。二諸天不護。三心不入法。四不",
    "X60n1125_003:0574b01": "思明相。五喜出精。",
    "X60n1125_003:0574b02": "嚼楊枝五利一口滋味。二除熱。三除風。四消食。五",
    "X60n1125_003:0574b03": "明目。",
    "X60n1125_003:0574b04": "不嚼楊枝五過一口氣臭。二不別味。三癊不消。四",
    "X60n1125_003:0574b05": "不引食。五眼不明。",
    "X60n1125_003:0574b06": "食辛五失一生過。二天遠。三鬼近。四福消。五魔集。",
    "X60n1125_003:0574b07": "入俗舍五法一入門小語。二攝身口意。三卑躬。四",
    "X60n1125_003:0574b08": "善護諸根。五威儀詳序。令人生喜。",
    "X60n1125_003:0574b09": "受菩薩戒獲五種利一者。十方佛愍念常守護。二",
    "X60n1125_003:0574b10": "者。命終時正見心歡喜。三者。生生處。為諸菩薩友。",
    "X60n1125_003:0574b11": "四者。功德聚戒度悉成就。五者。今後世性戒福慧",
    "X60n1125_003:0574b12": "滿。",
    "X60n1125_003:0574b13": "午後不食得五種福一少婬。二少睡。三得一心。四",
    "X60n1125_003:0574b14": "無下風。五身安少病。",
    "X60n1125_003:0574b15": "大比丘五事故經營一報佛恩。二長養佛法。三滅",
    "X60n1125_003:0574b16": "凡劣眾。自貢高。四將來弟子折伏憍豪。五發啟將",
    "X60n1125_003:0574b17": "來福業。",
    "X60n1125_003:0574b18": "優婆塞五不應作一販賣畜生。二販賣弓箭刀仗",
    "X60n1125_003:0574b19": "等。三沽酒。四壓油。五大色染業。外國壓油．染色俱",
    "X60n1125_003:0574b20": "大傷物命。故不應作。",
    "X60n1125_003:0574b21": "僧伽六和戒和同修．見和同解．身和同住．利和同",
    "X60n1125_003:0574b22": "均．口和無諍．意和同悅。",
    "X60n1125_003:0574b23": "比丘六物一僧伽胝。此云複衣。二嗢呾囉僧伽。此",
    "X60n1125_003:0574b24": "云上衣。三安呾婆娑。此云內衣。四波嗢囉。此云鉢。",
    "X60n1125_003:0574c01": "五尼師但那。此云坐具。六鉢里羅囉伐拏。此云濾",
    "X60n1125_003:0574c02": "水羅。比丘以此六物隨身不可暫離。",
    "X60n1125_003:0574c03": "持律七功德一能持佛內藏。二能善斷諍。三持戒。",
    "X60n1125_003:0574c04": "四外道頂住以律故。五不咨他於眾說法無畏故。",
    "X60n1125_003:0574c05": "六能斷有疑故。七能令正法久住故。",
    "X60n1125_003:0574c06": "八事法滅相一好樂衣服。二縱逸嬉戲。三奴為比",
    "X60n1125_003:0574c07": "丘。四婢為比丘尼。五不樂不淨觀。六毀謗毗尼。七",
    "X60n1125_003:0574c08": "袈裟變白不受染色。八貪用三寶物。此八事近日",
    "X60n1125_003:0574c09": "僧尼已犯其七。惟袈裟未變白也。不亦危乎。",
    "X60n1125_003:0574c10": "九淨肉一不為己殺。二不見殺。三不聞殺。四不疑",
    "X60n1125_003:0574c11": "(為己)殺。五自死。六鳥殘。七生乾。八不期遇。九前已殺。",
    "X60n1125_003:0574c12": "乞食十利一自用活命。自偶不屬他。二施我者命",
    "X60n1125_003:0574c13": "住三寶。然後當食。三長生悲心。四隨順佛教。五易",
    "X60n1125_003:0574c14": "滿易養。六破憍慢法。七無見頂善根。八見我乞食。",
    "X60n1125_003:0574c15": "餘者效我。九不與男女大小。有諸事故。十次第乞",
    "X60n1125_003:0574c16": "生平等心。",
    "X60n1125_003:0574c17": "乞食十法一為攝受諸有情。二次第。三不疲厭。四",
    "X60n1125_003:0574c18": "知足。五為分布。六不躭嗜。七知量。八為善品現前。",
    "X60n1125_003:0574c19": "九為善根圓滿。十為離我執。",
    "X60n1125_003:0574c20": "粥有十利一色。二力。三壽。四樂。五詞清。六辨。七宿",
    "X60n1125_003:0574c21": "食消。八風除。九止饑。十消渴。",
    "X60n1125_003:0574c22": "飲酒十過一顏色惡。二下劣。三目視不明。四現嗔",
    "X60n1125_003:0574c23": "恚相。五壞田業資生。六致疾病。七益鬪訟。八惡名",
    "X60n1125_003:0574c24": "流布。九智慧減少。十死墮惡道。",
    "X60n1125_003:0575a01": "不殺得十種功德一於一切眾生得無所畏。二於",
    "X60n1125_003:0575a02": "眾生得大慈心。三斷惡習業。四少病。五長命。六非",
    "X60n1125_003:0575a03": "人所護。七無惡夢。八無怨。九不畏惡道。十命終生",
    "X60n1125_003:0575a04": "善道。",
    "X60n1125_003:0575a05": "十三資具一僧伽胝即大衣。二嗢呾囉僧伽即七",
    "X60n1125_003:0575a06": "衣。三安呾婆娑即五衣。四尼師但那即坐具。五裙。",
    "X60n1125_003:0575a07": "六副裙。七僧却崎即掩腋衣。八副却崎即瞿修羅。",
    "X60n1125_003:0575a08": "九拭身巾。十拭面巾。十一剃髮衣。十二覆瘡衣。十",
    "X60n1125_003:0575a09": "三藥資具衣。",
    "X60n1125_003:0575a10": "食肉有十三種過一無始眾生皆我父母。二眾生",
    "X60n1125_003:0575a11": "與己軀命無別。三傷損慈心。四增長殺業。五增長",
    "X60n1125_003:0575a12": "債業。六增長羅剎習氣。七長積穢濁。八誦經禮佛",
    "X60n1125_003:0575a13": "俱無功德。九學持呪印。俱不成就。十天神日遠。十",
    "X60n1125_003:0575a14": "一惡鬼日親。十二畜生見之驚怖。十三死墮惡道。",
    "X60n1125_003:0575a15": "奪比丘三十五事比丘犯粗惡罪作訶責羯磨竟",
    "X60n1125_003:0575a16": "奪三十五事不應作。一不應授大戒。二不應受人",
    "X60n1125_003:0575a17": "依止。三不應畜沙彌。四不應受僧差教授比丘尼。",
    "X60n1125_003:0575a18": "五僧差教授不應作。六不應說戒。七僧中問毗尼",
    "X60n1125_003:0575a19": "義不應答。八僧差作羯磨不應作。九僧中簡集智",
    "X60n1125_003:0575a20": "慧者。共評論事。不得在列。十僧差作信命。不應作。",
    "X60n1125_003:0575a21": "十一不得早入聚落。十二不得逼暮還。十三應親",
    "X60n1125_003:0575a22": "近比丘。不應親近外道。十四應好順從比丘教。十",
    "X60n1125_003:0575a23": "五不應作異語。十六眾僧隨所犯。為作訶責羯磨",
    "X60n1125_003:0575a24": "已。不應復犯。十七亦不應犯相似罪。十八亦不應",
    "X60n1125_003:0575b01": "犯從生罪。十九亦不應犯更重於此者。二十不應",
    "X60n1125_003:0575b02": "嫌羯磨及羯磨人。二十一善比丘為敷座供養不",
    "X60n1125_003:0575b03": "應受。二十二不應受他洗足。二十三不應受他安",
    "X60n1125_003:0575b04": "洗足物。二十四不應受他拂革屣。二十五不應受",
    "X60n1125_003:0575b05": "他揩磨身。二十六不應受他禮拜。二十七不應受",
    "X60n1125_003:0575b06": "他合掌。二十八不應受他問訊。二十九不應受他",
    "X60n1125_003:0575b07": "迎送三十不應受他持衣鉢三十一不應舉比丘",
    "X60n1125_003:0575b08": "作憶念三十二不應舉比丘作自言三十三不應",
    "X60n1125_003:0575b09": "證他比丘事。三十四不應遮布薩．自恣。三十五不",
    "X60n1125_003:0575b10": "應共比丘諍。",
    "X60n1125_003:0575b11": "二十五護戒神",
    "X60n1125_003:0575b12": "不殺生茶芻毗愈陀泥輸陀利輸陀尼",
    "X60n1125_003:0575b13": "毗樓遮那波阿陀龍摩坻",
    "X60n1125_003:0575b14": "娑羅桓尼和婆",
    "X60n1125_003:0575b15": "不偷盜坻摩阿毗婆駄阿須輸婆羅尼",
    "X60n1125_003:0575b16": "婆羅摩亶雄崔婆羅門地鞞多",
    "X60n1125_003:0575b17": "那摩呼多耶舍",
    "X60n1125_003:0575b18": "不邪婬佛陀山陀樓多鞞闍耶藪多婆",
    "X60n1125_003:0575b19": "沮坻[醢-右+(乞-乙+口)]陀多耶阿羅多賴都耶",
    "X60n1125_003:0575b20": "波羅那佛曇",
    "X60n1125_003:0575b21": "不妄語阿提梵者珊即因臺羅因臺羅",
    "X60n1125_003:0575b22": "阿伽風陀羅多佛曇彌摩多哆",
    "X60n1125_003:0575b23": "多賴叉三蜜陀",
    "X60n1125_003:0575b24": "不飲酒阿摩羅斯兜嘻那羅門闍兜帝",
    "X60n1125_003:0575c01": "薩鞞尼乾那波闍鞞鬪毗舍羅",
    "X60n1125_003:0575c02": "迦摩比那闍尼佉",
    "X60n1125_003:0575c03": "四種僧一四人僧。除授大戒．自恣．出罪。餘羯磨得",
    "X60n1125_003:0575c04": "作。二五人僧。除授大戒．出罪．餘羯磨得作。三十人",
    "X60n1125_003:0575c05": "僧。除出罪．餘羯磨得作。四二十人僧。一切羯磨得",
    "X60n1125_003:0575c06": "作。",
    "X60n1125_003:0575c07": "八難凡說戒．自恣等遇八難起。得略說。八難者。一",
    "X60n1125_003:0575c08": "王。二賊三水四火五病六人七非人。八惡獸。",
    "X60n1125_003:0575c09": "八事失夜比丘犯僧殘。行別住法。每夜須白眾。若",
    "X60n1125_003:0575c10": "八事不白。謂之失夜。八事者。一往餘寺不白。二有",
    "X60n1125_003:0575c11": "客比丘來不白。三有緣事自出界不白。四寺內徐",
    "X60n1125_003:0575c12": "行比丘不白。五病不遣信白。六二．三人共一房宿。",
    "X60n1125_003:0575c13": "七在無比丘處住。八不半月說戒時白。隨違一事",
    "X60n1125_003:0575c14": "失一夜。得突吉羅罪。",
    "X60n1125_003:0575c16": "律學發軔卷下(終)"
}