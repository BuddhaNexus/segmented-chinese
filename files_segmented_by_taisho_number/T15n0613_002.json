{
    "T15n0613_002:0251c02": "禪祕要法經卷中",
    "T15n0613_002:0251c04": "後秦弘始年鳩摩羅什等",
    "T15n0613_002:0251c05": "於長安逍遙園譯",
    "T15n0613_002:0251c06": "佛告阿難：「汝今至心受持此四大觀法，慎勿",
    "T15n0613_002:0251c07": "忘失，為未來世一切眾生當廣演說。」爾時阿",
    "T15n0613_002:0251c08": "難聞佛所說，歡喜奉行。「作此觀時，以學觀",
    "T15n0613_002:0251c09": "空故，身虛心勞，應服酥及諸補藥，於深禪",
    "T15n0613_002:0251c10": "定應作補想觀。補想觀者，先自觀身，使皮",
    "T15n0613_002:0251c11": "皮相裹猶如芭蕉，然後安心自開頂上想。復",
    "T15n0613_002:0251c12": "當勸進釋梵護世諸天，使持金瓶盛天藥。釋",
    "T15n0613_002:0251c13": "提桓因在左、護世諸天在右，持天藥灌頂，舉",
    "T15n0613_002:0251c14": "身盈滿。晝夜六時恒作此想。若出定時，求諸",
    "T15n0613_002:0251c15": "補藥，食好飲食，恒坐安隱，快樂倍常。修是",
    "T15n0613_002:0251c16": "補身經三月已，然後更念其餘境界。禪定",
    "T15n0613_002:0251c17": "力故，諸天歡喜。時釋提桓因為說甚深空無",
    "T15n0613_002:0251c18": "我法，讚歎行者，頭面敬禮。以服天藥故，出定",
    "T15n0613_002:0251c19": "之時顏色和悅，身體潤澤如膏油塗。見此",
    "T15n0613_002:0251c20": "事者，名第十六四大觀竟。」",
    "T15n0613_002:0251c21": "佛告阿難：「此想成已，復當更教繫念住意，令",
    "T15n0613_002:0251c22": "觀外色。一切色者從何處生？作此觀時，見外",
    "T15n0613_002:0251c23": "五色如五色光，圍繞己身。此想現時，自觀身",
    "T15n0613_002:0251c24": "胸，胸骨漸漸明淨如頗梨鏡，明顯可愛。復見",
    "T15n0613_002:0251c25": "外色，一一眾色明如日光。得此觀時，四方自",
    "T15n0613_002:0251c26": "然生四黑象，黑象大吼踏眾色滅。如是眾色，",
    "T15n0613_002:0251c27": "在地者滅；於虛空中，玄黃可愛倍復過常。爾",
    "T15n0613_002:0251c28": "時大象以鼻繞樹，四象四邊欲拔此樹不",
    "T15n0613_002:0251c29": "能傾動。復有四象以鼻繞樹，亦不能動。爾時",
    "T15n0613_002:0252a01": "行者見此事已，出定之時應於靜處，若在塚",
    "T15n0613_002:0252a02": "間、若在樹下、若阿練若處，覆身令密。應當",
    "T15n0613_002:0252a03": "靜寂更求好藥以補己身。如上修習補身藥",
    "T15n0613_002:0252a04": "法復經三月，一心精進，如救頭然，心不放",
    "T15n0613_002:0252a05": "逸。於所受戒不起犯心，晝夜六時懺悔諸",
    "T15n0613_002:0252a06": "罪。復更思惟身無我空，如前境界一一諦觀",
    "T15n0613_002:0252a07": "極令明了。此想成時，胸骨漸明，猶如神珠內",
    "T15n0613_002:0252a08": "外映徹。心內毒蛇復更踊身騰住空中，口中",
    "T15n0613_002:0252a09": "有火，欲吸摩尼珠，了不能得。如前失捨，自撲",
    "T15n0613_002:0252a10": "於地，身心迷悶望見四方。爾時諸象復更奔",
    "T15n0613_002:0252a11": "競來至樹所。時諸夜叉羅剎、惡獸諸龍蛇等",
    "T15n0613_002:0252a12": "俱時吐毒，與黑象戰。爾時黑象以鼻繞樹，聲",
    "T15n0613_002:0252a13": "吼而挽。象挽樹時，諸龍夜叉吐毒前戰不",
    "T15n0613_002:0252a14": "肯休息。爾時地下有一師子，兩眼明顯似如",
    "T15n0613_002:0252a15": "金剛，忽然踊出與諸龍戰，爾時諸龍踊住",
    "T15n0613_002:0252a16": "空中。象故挽樹終不休息，地漸漸動。是時",
    "T15n0613_002:0252a17": "行者地動之時，當觀此地從空而有，非堅實",
    "T15n0613_002:0252a18": "法。如此地者，如乾闥婆城、如野馬行，從虛妄",
    "T15n0613_002:0252a19": "出，何緣而動？作是思惟時，自見己身胸骨乃",
    "T15n0613_002:0252a20": "至面骨漸漸明淨，見諸世間一切所有皆悉",
    "T15n0613_002:0252a21": "明了。得此觀時，如執明鏡自觀面像。行者",
    "T15n0613_002:0252a22": "爾時見諸身外一切眾色及諸不淨，亦見身",
    "T15n0613_002:0252a23": "內一切不淨。此想成時，名第十七身念處觀。」",
    "T15n0613_002:0252a24": "佛告阿難：「汝好受持此身念處灌頂章句，慎",
    "T15n0613_002:0252a25": "勿忘失，開甘露法門，為未來世一切眾生當",
    "T15n0613_002:0252a26": "廣演說。」爾時阿難聞佛所說，歡喜奉行。",
    "T15n0613_002:0252a27": "佛告阿難：「此想成已，復當更教繫念思惟諦",
    "T15n0613_002:0252a28": "觀面骨。自見面骨如白玉鏡，內外俱淨，淨如",
    "T15n0613_002:0252a29": "明鏡。漸漸廣大，見舉身骨白如頗梨鏡，內",
    "T15n0613_002:0252b01": "外俱淨，一切眾色皆於中現。須臾見身如白",
    "T15n0613_002:0252b02": "玉人，復見澄清如毘琉璃，表裏俱空，一切眾",
    "T15n0613_002:0252b03": "色皆於中現。復見己身如白銀人，唯薄皮",
    "T15n0613_002:0252b04": "在，皮極微薄，薄於天劫貝，內外映徹。復見",
    "T15n0613_002:0252b05": "己身如閻浮檀那金人，內外俱空。復見己身",
    "T15n0613_002:0252b06": "如金剛人。見此地時，黑象倍多，以鼻繞樹，盡",
    "T15n0613_002:0252b07": "己身力不能令動。爾時眾象吼聲震烈，驚動",
    "T15n0613_002:0252b08": "大地。大地動時，有金剛山從下方地出，住",
    "T15n0613_002:0252b09": "行者前。爾時行者，見已四邊有金剛山，復見",
    "T15n0613_002:0252b10": "前地猶如金剛，復見諸龍尋樹上下，吐金剛",
    "T15n0613_002:0252b11": "珠，樹遂堅固，象不能動。唯五色水從樹上",
    "T15n0613_002:0252b12": "出，仰流樹枝，從於樹端下流葉間乃至樹",
    "T15n0613_002:0252b13": "莖，亦流金剛山間，布散彌漫滿於大地、金剛",
    "T15n0613_002:0252b14": "地下乃至金剛山。此五色水放五色光，或上",
    "T15n0613_002:0252b15": "或下遊行無常。爾時黑象從金剛山出，欲吸",
    "T15n0613_002:0252b16": "此水。諸龍吐毒與大象戰。爾時諸蛇入龍耳",
    "T15n0613_002:0252b17": "中，并力作勢共黑象戰。爾時黑象盡力蹴",
    "T15n0613_002:0252b18": "掣，亦無奈何。見此事時，諸水光明皆作伎",
    "T15n0613_002:0252b19": "樂，或有變化狀如天女，歌詠作伎甚可愛",
    "T15n0613_002:0252b20": "樂。此女端正，天上人間無有比類，其所作",
    "T15n0613_002:0252b21": "樂及妙音聲，忉利天上亦無此比。如是化",
    "T15n0613_002:0252b22": "女作諸技術，數億千萬不可具說。見此事",
    "T15n0613_002:0252b23": "時慎勿隨著，應當繫心念前不淨。出定之時，",
    "T15n0613_002:0252b24": "應詣智者問甚深空義。爾時智者應為行者",
    "T15n0613_002:0252b25": "說無我空。爾時行者復應繫念如前，自觀",
    "T15n0613_002:0252b26": "身骨，自見胸骨明淨可愛，一切不淨皆於中",
    "T15n0613_002:0252b27": "現。見此事已當自思惟：『如我今者，髮是我",
    "T15n0613_002:0252b28": "耶？骨是我耶？爪是我耶？齒是我耶？色是我",
    "T15n0613_002:0252b29": "耶？受是我耶？想是我耶？識是我耶？一一諦",
    "T15n0613_002:0252c01": "觀，無明是我耶？行是我耶？識是我耶？名色",
    "T15n0613_002:0252c02": "是我耶？六入是我耶？觸是我耶？受是我耶？",
    "T15n0613_002:0252c03": "愛是我耶？取是我耶？有是我耶？生是我耶？",
    "T15n0613_002:0252c04": "老死是我耶？若死是我者，諸蟲唼食、散",
    "T15n0613_002:0252c05": "滅壞時，我是何處？若生是我者，念念不住，於",
    "T15n0613_002:0252c06": "此生中無常住想，當知此生亦非是我。若頭",
    "T15n0613_002:0252c07": "是我，頭骨八段，解解各異，腦中生蟲。觀此頭",
    "T15n0613_002:0252c08": "中而實無我。若眼是我，眼中無實，地與水",
    "T15n0613_002:0252c09": "合，假火為明、假風動轉，散滅壞時，烏鵲等",
    "T15n0613_002:0252c10": "鳥皆來食之，瘭蛆諸蟲所共唼食。諦觀此",
    "T15n0613_002:0252c11": "眼，若心是我，風力所轉無暫停時。亦有六",
    "T15n0613_002:0252c12": "龍舉此心中，有無量毒心為根本。推此諸毒",
    "T15n0613_002:0252c13": "及與心性，皆從空有，妄想名我。如是諸法，",
    "T15n0613_002:0252c14": "地水火風、色香味觸及十二緣，一一諦推，何",
    "T15n0613_002:0252c15": "處有我？觀身無我，云何有我所？我所者，為青",
    "T15n0613_002:0252c16": "色是我？黃色是我？赤色是我？白色是我？黑",
    "T15n0613_002:0252c17": "色是我。此五色者，從可愛有，隨縛著生、欲",
    "T15n0613_002:0252c18": "水所染，從老死河生、從恩愛賊起、從癡惑",
    "T15n0613_002:0252c19": "見。如此眾色，實非是我。惑著眾生橫言是",
    "T15n0613_002:0252c20": "我，虛見眾生復稱我所。一切如幻，何處有",
    "T15n0613_002:0252c21": "我？於幻法中，豈有我所？』作是思惟時，自見",
    "T15n0613_002:0252c22": "身骨明淨可愛，一切世間所希見事皆於中",
    "T15n0613_002:0252c23": "現。復見己身如毘琉璃人，內外俱空。如人",
    "T15n0613_002:0252c24": "戴琉璃幢仰看空中，一切皆見。爾時行者於",
    "T15n0613_002:0252c25": "自身內及與身外，以觀空故，學無我法。自",
    "T15n0613_002:0252c26": "見己身兩足如琉璃筒，亦見下方一切世間",
    "T15n0613_002:0252c27": "所希見事。此想成時，行者前地明淨可愛，",
    "T15n0613_002:0252c28": "如毘琉璃極為映徹。持戒具者，見地清淨",
    "T15n0613_002:0252c29": "如梵王宮。威儀不具，雖見淨地，猶如水精。此",
    "T15n0613_002:0253a01": "想成時，有無量百千無數夜叉羅剎皆從地",
    "T15n0613_002:0253a02": "出，手執白羊角龜甲白石打金剛山。復有諸",
    "T15n0613_002:0253a03": "鬼，手執鐵槌打金剛山。是時山上有五鬼",
    "T15n0613_002:0253a04": "神，千頭千手，手執千劍與羅剎戰。毒蛇毒",
    "T15n0613_002:0253a05": "龍皆悉吐毒圍繞此山。復有諸女作[女*(犮-乂+又)]歌",
    "T15n0613_002:0253a06": "詠，作諸變動護助此山。若見此事，當一心",
    "T15n0613_002:0253a07": "觀。諸女現時，當觀此女猶如畫瓶中盛臭",
    "T15n0613_002:0253a08": "處不淨之器，從虛妄出，來無所因、去亦無",
    "T15n0613_002:0253a09": "處。如此相貌，是我宿世惡業罪緣故見此女。",
    "T15n0613_002:0253a10": "此女人者，是我妄想，無數世時貪愛因緣，從",
    "T15n0613_002:0253a11": "虛妄見。應當至心觀無我法，我身無我、他身",
    "T15n0613_002:0253a12": "亦然，今此所見屬諸因緣，我不願求。我觀此",
    "T15n0613_002:0253a13": "身，無常敗壞亦無我所，何處有人及與眾生？",
    "T15n0613_002:0253a14": "作此思惟已，一心諦觀空無我法。觀無我時，",
    "T15n0613_002:0253a15": "下方琉璃地際，有四大鬼神自然來至，負金",
    "T15n0613_002:0253a16": "剛山，時諸夜叉羅剎亦助此鬼破金剛山。時",
    "T15n0613_002:0253a17": "金剛山漸漸頹毀，經於多時泓然都盡，唯",
    "T15n0613_002:0253a18": "金剛地在。爾時諸象及諸惡鬼并力挽樹，",
    "T15n0613_002:0253a19": "樹堅難動。見此事已復更歡喜，懺悔諸罪。懺",
    "T15n0613_002:0253a20": "悔罪已，如前繫念觀琉璃人。琉璃地上，於",
    "T15n0613_002:0253a21": "四方面生四蓮華。其華金色，亦有千葉，金",
    "T15n0613_002:0253a22": "剛為臺。有一金像結加趺坐，身相具足，光",
    "T15n0613_002:0253a23": "明無缺，在於東方；南西北方亦復如是。復自",
    "T15n0613_002:0253a24": "見琉璃身益更明淨，內外洞徹無諸障礙，身",
    "T15n0613_002:0253a25": "內身外滿中化佛。是諸化佛各放光明，其光",
    "T15n0613_002:0253a26": "微妙如億千日顯赫端嚴。遍滿一切三千大",
    "T15n0613_002:0253a27": "千世界滿中化佛，一一化佛有三十二相八",
    "T15n0613_002:0253a28": "十種隨形好，一一相好各放千光，其光明",
    "T15n0613_002:0253a29": "盛如和合百千日月。一一光間有無數佛，如",
    "T15n0613_002:0253b01": "是漸漸復更增廣，數不可知。一一焰間復更",
    "T15n0613_002:0253b02": "倍有無數化佛，是諸化佛迴旋宛轉入琉",
    "T15n0613_002:0253b03": "璃人身中。爾時自見己身如七寶山，高顯可",
    "T15n0613_002:0253b04": "觀，復更嚴顯如雜寶須彌山。山映顯在金剛",
    "T15n0613_002:0253b05": "地上，時金剛地復更明顯，如焰摩天紫紺摩",
    "T15n0613_002:0253b06": "尼珠。身轉復明淨，如無數諸佛光明，化成寶",
    "T15n0613_002:0253b07": "臺亦入琉璃人頂。復見前地，在鐵圍山，滿中",
    "T15n0613_002:0253b08": "諸佛結加趺坐，處蓮華臺地及虛空，中間",
    "T15n0613_002:0253b09": "無缺。一一化佛身滿世界，是諸化佛不相妨",
    "T15n0613_002:0253b10": "礙。復見鐵圍諸山淨如琉璃，無障礙想。見",
    "T15n0613_002:0253b11": "閻浮提，山河石壁、樹木荊棘，一切悉是諸妙",
    "T15n0613_002:0253b12": "化佛。心漸廣大，見三千大千世界，虛空及地",
    "T15n0613_002:0253b13": "一切悉是微妙佛像。是時行者但觀無我，慎",
    "T15n0613_002:0253b14": "勿起心隨逐佛像。復當思惟：『我聞佛說，諸佛",
    "T15n0613_002:0253b15": "如來有二種身：一者生身、二者法身。今我所",
    "T15n0613_002:0253b16": "見，既非法身又非生身。是假想見，從虛妄",
    "T15n0613_002:0253b17": "起。諸佛不來，我亦不去。云何此處忽生佛",
    "T15n0613_002:0253b18": "像？』說是語時，但當自觀己身無我，慎勿隨逐",
    "T15n0613_002:0253b19": "諸化佛像。復當諦觀，今我此身，前時不淨，九",
    "T15n0613_002:0253b20": "孔膿流，筋纏血塗，生藏熟藏，大小便利，八",
    "T15n0613_002:0253b21": "萬戶蟲，一一蟲復有八十億小蟲以為眷屬。",
    "T15n0613_002:0253b22": "如此之身，當有何淨？作是思惟時，自見己身",
    "T15n0613_002:0253b23": "猶如皮囊。出定亦見身內無骨、身皮如囊，",
    "T15n0613_002:0253b24": "亦觀他身猶如皮囊。見此事時，當詣智者",
    "T15n0613_002:0253b25": "問諸苦法。聞苦法已，諦觀此身屬諸因緣，當",
    "T15n0613_002:0253b26": "有生苦。既受生已，憂悲苦惱、恩愛別離、與",
    "T15n0613_002:0253b27": "怨憎會，如是種種是世間苦法。今我此身",
    "T15n0613_002:0253b28": "不久敗壞，在苦網中，屬生死種。風刀諸賊隨",
    "T15n0613_002:0253b29": "從我身，阿鼻地獄猛火熾然當焚燒我，駝驢",
    "T15n0613_002:0253c01": "猪狗一切畜生及諸禽獸，我悉當經受諸",
    "T15n0613_002:0253c02": "惡形。如此諸苦名為外苦。今我身內自有四",
    "T15n0613_002:0253c03": "大毒龍無數毒蛇，一一蛇有九十九頭，羅剎",
    "T15n0613_002:0253c04": "惡鬼及鳩槃荼諸惡鬼等集在我心。如此身",
    "T15n0613_002:0253c05": "心極為不淨，是弊惡聚，三界種子萌芽不",
    "T15n0613_002:0253c06": "斷，云何我今於不淨中而生淨想？於虛妄物",
    "T15n0613_002:0253c07": "作金剛想？於無佛處作佛像想？一切世間諸",
    "T15n0613_002:0253c08": "行性相，悉皆無常不久磨滅。如我此身，如彈",
    "T15n0613_002:0253c09": "指頃亦當敗壞，用此虛想於不淨中假偽",
    "T15n0613_002:0253c10": "見淨。作是思惟時，自見己身淨如琉璃，皮",
    "T15n0613_002:0253c11": "囊諸相自然變滅，觀身及我了不能得。但見",
    "T15n0613_002:0253c12": "四方有諸黑象踐踏前地，前地金剛一切摧",
    "T15n0613_002:0253c13": "碎。見地樹荄，乃至下方，眾荄甚多不可稱",
    "T15n0613_002:0253c14": "數。爾時黑象如前以鼻繞樹，無量諸龍及諸",
    "T15n0613_002:0253c15": "夜叉與黑象共戰。狂象蹴踏是諸鬼神，",
    "T15n0613_002:0253c16": "悶絕躄地。於虛空中有諸鬼神，其數眾多，手",
    "T15n0613_002:0253c17": "捉刀輪，佐助黑象欲拔此樹。如是多時，樹一",
    "T15n0613_002:0253c18": "根動。此樹動時，行者自見繩床下地自然震",
    "T15n0613_002:0253c19": "動。日日如是，滿九十日，如是應當乞好美食",
    "T15n0613_002:0253c20": "及諸補藥。以補身體。安隱端坐，復如前法。",
    "T15n0613_002:0253c21": "如前所見，從初境界一一諦觀，往復反覆經",
    "T15n0613_002:0253c22": "十六反，極令明淨。既明淨已，復還繫念，觀身",
    "T15n0613_002:0253c23": "苦空無常無我，悉亦皆空。作是思惟時，觀身",
    "T15n0613_002:0253c24": "不見身、觀我不見我、觀心不見心。爾時忽然",
    "T15n0613_002:0253c25": "見此大地，山河石壁一切悉無。出定之時，如",
    "T15n0613_002:0253c26": "癡醉人，應當至心修懺悔法，禮拜塗地，放捨",
    "T15n0613_002:0253c27": "此觀。禮拜之時，未舉頭頃，自然得見如來",
    "T15n0613_002:0253c28": "真影，以手摩頭，讚言：『法子！善哉善哉！汝今善",
    "T15n0613_002:0253c29": "觀諸佛空法。』以見佛影故，心大歡喜，還得醒",
    "T15n0613_002:0254a01": "悟。爾時尊者摩訶賓頭盧，與五百阿羅漢，飛",
    "T15n0613_002:0254a02": "至其前，廣為宣說甚深空法。以見五百聲聞",
    "T15n0613_002:0254a03": "比丘故，心大歡喜，頭頂懺悔。復見尊者舍利",
    "T15n0613_002:0254a04": "弗、摩訶目揵羅夜那，及千二百五十聲聞影，",
    "T15n0613_002:0254a05": "爾時復見釋迦牟尼佛影。見釋迦牟尼佛影",
    "T15n0613_002:0254a06": "已，復得見過去六佛影。是時諸佛影，如頗",
    "T15n0613_002:0254a07": "梨鏡明顯可觀，各伸右手摩行者頂。諸佛如",
    "T15n0613_002:0254a08": "來自說名字，第一佛言：『我是毘婆尸。』第二",
    "T15n0613_002:0254a09": "佛言：『我是尸棄。』第三佛言：『我是毘舍。』第四佛",
    "T15n0613_002:0254a10": "言：『我是拘樓孫。』第五佛言：『我是迦那含牟",
    "T15n0613_002:0254a11": "尼。』第六佛言：『我是迦葉毘。』第七佛言：『我是釋",
    "T15n0613_002:0254a12": "迦牟尼佛，是汝和上。汝觀空法，我來為汝",
    "T15n0613_002:0254a13": "作證；六佛世尊現前證知。』見佛說是語時，",
    "T15n0613_002:0254a14": "見佛色身了了分明，亦見六佛了了分明。爾",
    "T15n0613_002:0254a15": "時七佛各放眉間白毫大人相光，光明大",
    "T15n0613_002:0254a16": "盛，照娑婆世界及琉璃身皆令明顯。爾時",
    "T15n0613_002:0254a17": "諸佛現此相時，身諸毛孔放大光明，化佛",
    "T15n0613_002:0254a18": "無數，遍滿三千大千世界，地及虛空純黃金",
    "T15n0613_002:0254a19": "色。是諸世尊，中有飛行者、中有作十八變者、",
    "T15n0613_002:0254a20": "中有經行者、中有入深禪定者、中有默然安",
    "T15n0613_002:0254a21": "住者、中有放大光明者，唯大和上釋迦牟",
    "T15n0613_002:0254a22": "尼佛，為於行者說四真諦，分別苦空無常無",
    "T15n0613_002:0254a23": "我諸法空義。過去六佛亦復分別十二因緣，",
    "T15n0613_002:0254a24": "或復演說三十七道品，讚歎聖行。爾時行者",
    "T15n0613_002:0254a25": "見佛聞法，心生歡喜。應時自思惟：『諸佛世",
    "T15n0613_002:0254a26": "尊有二種身。今我所見，見佛色身，不見如來",
    "T15n0613_002:0254a27": "解脫知見五分法身。』作是思惟時，復更懺悔",
    "T15n0613_002:0254a28": "慇懃不懈，晝夜六時恒修三昧，應作是念：『此",
    "T15n0613_002:0254a29": "色身，如幻、如夢、如焰、如旋火輪、如乾闥婆",
    "T15n0613_002:0254a30": "城、如呼聲響。是故佛說一切有為法，如",
    "T15n0613_002:0254b01": "夢幻泡影，如露亦如電。如是諸法等，我今一",
    "T15n0613_002:0254b02": "一應當諦觀極令了了。』作是觀時，化佛不現；",
    "T15n0613_002:0254b03": "若有少在復更觀空，以觀空故化佛即滅，唯",
    "T15n0613_002:0254b04": "七佛在。爾時七佛與諸聲聞眷屬大眾，廣為",
    "T15n0613_002:0254b05": "行者說三十七助聖道法。聞此法已，身心歡",
    "T15n0613_002:0254b06": "喜，復更諦觀苦空無常無我等法。作是觀時，",
    "T15n0613_002:0254b07": "狂象大吼挽樹令動。樹初動時，見一房地",
    "T15n0613_002:0254b08": "六變震動。復有夜叉刺黑象殺，眾多黑象死",
    "T15n0613_002:0254b09": "臥在地，不久爛潰，白膿黑膿、青膿黃膿、綠膿",
    "T15n0613_002:0254b10": "紫膿、赤膿赤血，流污在地。復有蜣蜋諸蟲遊",
    "T15n0613_002:0254b11": "集其上，復有諸蟲眼中出火燒蜣蜋殺。爾時",
    "T15n0613_002:0254b12": "下方金剛地際有五金剛輪，有五金剛人在",
    "T15n0613_002:0254b13": "其輪間，右手執金剛劍、左手執金剛杵，以",
    "T15n0613_002:0254b14": "杵擣地、以劍斫樹。見此事時，大地漸動，見城",
    "T15n0613_002:0254b15": "內地六種震動。見一城已，復見二城。漸漸廣",
    "T15n0613_002:0254b16": "大，見一踰闍那。見一踰闍那已，復更廣",
    "T15n0613_002:0254b17": "大，普見三千大千世界一切地動。動時東",
    "T15n0613_002:0254b18": "踊西沒、西踊東沒、南踊北沒、北踊南沒、中",
    "T15n0613_002:0254b19": "踊邊沒、邊踊中沒。此地動時，見大樹荄，乃至",
    "T15n0613_002:0254b20": "金剛際。時金剛人以刀斫之，令樹荄絕。樹荄",
    "T15n0613_002:0254b21": "絕時，諸龍諸蛇皆悉吐焰尋樹而上。爾時",
    "T15n0613_002:0254b22": "復有眾多羅剎積薪樹上。時金剛人，以金剛",
    "T15n0613_002:0254b23": "杵擣樹枝折。擣此樹時，一杵乃至八萬四",
    "T15n0613_002:0254b24": "千杵，樹枝方折。爾時杵端自然出火，燒此樹",
    "T15n0613_002:0254b25": "盡，唯有樹心。如金剛錐，從三界頂，下至金",
    "T15n0613_002:0254b26": "剛際，不可傾動。是時行者得此觀時，出定安",
    "T15n0613_002:0254b27": "樂。出定入定，心恒靜寂，無憂喜想。復懃精",
    "T15n0613_002:0254b28": "進晝夜不息。以精進故，世尊釋迦牟尼與",
    "T15n0613_002:0254b29": "過去六佛當現其前，為說甚深空三昧、無願",
    "T15n0613_002:0254c01": "三昧、無作三昧。聞已歡喜，隨順佛教，諦觀空",
    "T15n0613_002:0254c02": "法，如大水流，不久當得阿羅漢道。」佛告阿難：",
    "T15n0613_002:0254c03": "「此不淨想觀，是大甘露，滅貪婬欲，能除眾生",
    "T15n0613_002:0254c04": "結使心病。汝好受持，慎勿忘失。若佛滅度",
    "T15n0613_002:0254c05": "後，比丘、比丘尼、優婆塞、優婆夷，聞此甘露灌",
    "T15n0613_002:0254c06": "頂聖法，能攝諸根，至心繫念，諦觀身分，心不",
    "T15n0613_002:0254c07": "分散，斂心使住經須臾間。此人命終，得生天",
    "T15n0613_002:0254c08": "上。若復有人隨順佛教，繫念諦觀一爪一指，",
    "T15n0613_002:0254c09": "令心安住，當知此人終不墮落三惡道中。若",
    "T15n0613_002:0254c10": "復有人，繫念諦觀，見舉身白骨。此人命終，",
    "T15n0613_002:0254c11": "生兜率陀天，值遇一生補處菩薩號曰彌勒。",
    "T15n0613_002:0254c12": "見彼天已，隨從受樂。彌勒成佛，最初聞法，得",
    "T15n0613_002:0254c13": "阿羅漢果，三明六通，具八解脫。若復有人，觀",
    "T15n0613_002:0254c14": "此不淨得具足者，於此身上見佛真影，聞",
    "T15n0613_002:0254c15": "佛說法，得盡諸苦。」爾時阿難即從坐起，整衣",
    "T15n0613_002:0254c16": "服，為佛作禮，叉手長跪白佛言：「世尊！此法",
    "T15n0613_002:0254c17": "之要，云何受持？當何名此法？」佛告阿難：「此",
    "T15n0613_002:0254c18": "名『觀身不淨雜穢想』，亦名『破我法觀無我空』。",
    "T15n0613_002:0254c19": "汝好受持，為未來世濁苦眾生貪婬多者，當",
    "T15n0613_002:0254c20": "廣分別。」佛說是語時，釋梵護世、無數天子，持",
    "T15n0613_002:0254c21": "天曼陀羅華、摩訶曼陀羅華、曼殊沙華、摩訶",
    "T15n0613_002:0254c22": "曼殊沙華，而散佛上及諸大眾，頂禮佛足，讚",
    "T15n0613_002:0254c23": "歎佛言：「如來出世甚為希有，乃能降伏驕",
    "T15n0613_002:0254c24": "慢邪見迦絺羅難陀，亦為未來貪婬眾生說",
    "T15n0613_002:0254c25": "甘露藥，增長天種、不斷三寶。善哉世尊！快說",
    "T15n0613_002:0254c26": "是法。」龍神、夜叉、乾闥婆等，亦同諸天讚歎",
    "T15n0613_002:0254c27": "於佛。尊者阿難，迦絺羅難陀及千比丘，無量",
    "T15n0613_002:0254c28": "諸天、八部之眾，聞佛所說，歡喜奉行，禮佛而",
    "T15n0613_002:0254c29": "退。得此觀者，名十色不淨，亦名分別諸蟲境",
    "T15n0613_002:0255a01": "界。是最初不淨門。有十八方便，諸境界性不",
    "T15n0613_002:0255a02": "可具說。入三昧時，當自然得此第十八一門",
    "T15n0613_002:0255a03": "觀竟。",
    "T15n0613_002:0255a04": "如是我聞：一時佛住舍衛國祇樹給孤獨園。",
    "T15n0613_002:0255a05": "爾時世尊與千二百五十比丘俱。是時會中",
    "T15n0613_002:0255a06": "有一比丘名禪難提——於深禪定久已通達，成",
    "T15n0613_002:0255a07": "阿羅漢，三明六通，具八解脫——即從坐起，正",
    "T15n0613_002:0255a08": "衣服，叉手長跪而白佛言：「如來今者現在世",
    "T15n0613_002:0255a09": "間利安一切。佛滅度後，佛不現在，諸四部",
    "T15n0613_002:0255a10": "眾有業障者，若繫念時境界不現在前，如",
    "T15n0613_002:0255a11": "是煩惱及一切罪，犯突吉羅乃至重罪，欲懺",
    "T15n0613_002:0255a12": "悔者，當云何滅是諸罪相？若復有人殺生邪",
    "T15n0613_002:0255a13": "見、欲修正念、當云何滅邪見殺生惡煩惱障？」",
    "T15n0613_002:0255a14": "作是語已，如大山崩，五體投地頂禮佛足，",
    "T15n0613_002:0255a15": "復白佛言：「唯願世尊為我解說，令未來世一",
    "T15n0613_002:0255a16": "切眾生，恒得正念、不離賢聖。」爾時世尊猶如",
    "T15n0613_002:0255a17": "慈父安慰其子，告言：「善哉善哉！善男子！汝行",
    "T15n0613_002:0255a18": "慈心與慈俱生，今具大悲無漏根力覺道成",
    "T15n0613_002:0255a19": "就。汝於今日為未來世一切眾生問除罪法，",
    "T15n0613_002:0255a20": "諦聽諦聽，善思念之。」爾時世尊即放頂光。此",
    "T15n0613_002:0255a21": "光金色，有五百化佛，繞佛七匝，照祇陀林亦",
    "T15n0613_002:0255a22": "作金色。現此相已，還從佛枕骨入。爾時世",
    "T15n0613_002:0255a23": "尊告禪難提及勅阿難：「汝等當教未來眾生罪",
    "T15n0613_002:0255a24": "業多者，為除罪故，教使念佛。以念佛故，除諸",
    "T15n0613_002:0255a25": "業障、報障、煩惱障。念佛者當先端坐，叉手閉",
    "T15n0613_002:0255a26": "眼、舉舌向齶，一心繫念，心心相注使不分散。",
    "T15n0613_002:0255a27": "心既定已，先當觀像。觀像者，當起想念，觀於",
    "T15n0613_002:0255a28": "前地極使白淨，取相長短壁方二丈，益使",
    "T15n0613_002:0255a29": "明淨猶如明鏡。見前地已，見左邊地亦使明",
    "T15n0613_002:0255b01": "淨，見右邊地亦使明淨，及見後地亦使明淨，",
    "T15n0613_002:0255b02": "使四方地悉平如掌。其一一方各作二丈地想，",
    "T15n0613_002:0255b03": "極使明淨。地既明已，還當攝心觀於前地，作",
    "T15n0613_002:0255b04": "蓮華想。其華千葉，七寶莊嚴。復當作一",
    "T15n0613_002:0255b05": "丈六金像想，令此金像結加趺坐，坐蓮華上。",
    "T15n0613_002:0255b06": "見此像已，應當諦觀頂上肉髻。見頂上肉髻",
    "T15n0613_002:0255b07": "髮紺青色，一一髮舒長丈三，還放之時右旋",
    "T15n0613_002:0255b08": "宛轉。有琉璃光住佛頂上。如是一一孔一",
    "T15n0613_002:0255b09": "毛旋生，觀八萬四千毛皆使了了。見此事已，",
    "T15n0613_002:0255b10": "次觀像面，像面圓滿如十五日月，威光益顯，",
    "T15n0613_002:0255b11": "分齊分明。復觀額廣平正眉間毫相，白如珂",
    "T15n0613_002:0255b12": "雪、如頗梨珠，右旋宛轉。復觀像鼻，如鑄金",
    "T15n0613_002:0255b13": "鋌、似鷹王[口*(隹/乃)]，當于面門。復觀像口，脣色赤",
    "T15n0613_002:0255b14": "好，如頻婆羅菓。次觀像齒，口四十齒，方白",
    "T15n0613_002:0255b15": "齊平。齒上有印，印中出光，如白真珠。齒間",
    "T15n0613_002:0255b16": "紅色，流出紅光。次觀像頸，如琉璃筒，顯發金",
    "T15n0613_002:0255b17": "顏。次觀像胸德字萬字，眾相印中極令分",
    "T15n0613_002:0255b18": "明，印印出光五色具足。次觀佛像，臂如象",
    "T15n0613_002:0255b19": "王鼻，柔軟可愛。次觀像手，十指參差，不失其",
    "T15n0613_002:0255b20": "所。手內外握，手上生毛，如琉璃光。毛悉上",
    "T15n0613_002:0255b21": "靡，如赤銅爪，爪上金色。爪內紅色，如赤銅",
    "T15n0613_002:0255b22": "山與紫金合。次觀合曼掌，猶如鵝王，舒時則",
    "T15n0613_002:0255b23": "現，似真珠網；攝手不見。觀像手已，次觀像",
    "T15n0613_002:0255b24": "身，方坐安隱如真金山，不前不却，中坐得",
    "T15n0613_002:0255b25": "所。復觀像脛，如鹿王腨，傭直圓滿。次觀足",
    "T15n0613_002:0255b26": "趺，平滿安庠，足下蓮華千輻具足，足上生",
    "T15n0613_002:0255b27": "毛如紺琉璃，毛皆上靡。脚指齊整，參差得",
    "T15n0613_002:0255b28": "中。爪色赤銅，於脚指端亦有千輻相輪，脚",
    "T15n0613_002:0255b29": "指網間猶如羅文，似鴈王脚。如是諸事，及與",
    "T15n0613_002:0255c01": "身光、圓光、項光，光有化佛、諸大比丘、眾化",
    "T15n0613_002:0255c02": "菩薩。如是化人如旋火輪，旋逐光走。如是",
    "T15n0613_002:0255c03": "逆觀者，從足逆觀乃至頂髻；順觀者，從頂",
    "T15n0613_002:0255c04": "至足。如是觀像，使心分明，專見一佛像。見",
    "T15n0613_002:0255c05": "一像已，復當更觀得見二像。見二佛像時，使",
    "T15n0613_002:0255c06": "佛像身成瑠璃出眾色光，焰焰相次如燒金",
    "T15n0613_002:0255c07": "山，化像無數。見二像已，復見三像。見三像",
    "T15n0613_002:0255c08": "已，復見四像。見四像已，復見五像。見五像",
    "T15n0613_002:0255c09": "已，乃至見十像。見十像已，心轉明利，見閻",
    "T15n0613_002:0255c10": "浮提齊四海內。凡夫心狹不得令廣，若廣大",
    "T15n0613_002:0255c11": "者，攝心令還，齊四海內，以鐵圍山為界。見",
    "T15n0613_002:0255c12": "此海內滿中佛像，三十二相八十隨形好皆",
    "T15n0613_002:0255c13": "使分明。一一相好有無數光。若於眾光見",
    "T15n0613_002:0255c14": "一一境界雜穢不淨，從罪報得。復應更起",
    "T15n0613_002:0255c15": "掃兜婆塗地，造作淨籌，謙卑下下，修諸懺",
    "T15n0613_002:0255c16": "悔。復當安心正念一處，如前觀像，不緣餘事，",
    "T15n0613_002:0255c17": "諦觀像眉間。觀像眉間已，次第觀其餘諸",
    "T15n0613_002:0255c18": "相，一一相好皆使分明。若不分明，更復懺",
    "T15n0613_002:0255c19": "悔作諸苦役，然後攝心如前觀像。見諸佛像",
    "T15n0613_002:0255c20": "身色端嚴，三十二相皆悉具足，滿四海內皆",
    "T15n0613_002:0255c21": "坐華上。見坐像已，復更作念：『世尊在世，執",
    "T15n0613_002:0255c22": "鉢持錫，入里乞食，處處遊化，以福度眾生。",
    "T15n0613_002:0255c23": "我於今日，但見坐像、不見行像。宿有何罪？』作",
    "T15n0613_002:0255c24": "是念已，復更懺悔。既懺悔已，如前攝心繫念",
    "T15n0613_002:0255c25": "觀像。觀像時，見諸坐像一切皆起，巨身丈",
    "T15n0613_002:0255c26": "六，方正不傾，身相光明皆悉具足。見像立",
    "T15n0613_002:0255c27": "已，復見像行，執鉢持錫，威儀庠序，諸天",
    "T15n0613_002:0255c28": "人眾皆亦圍繞。復有眾像，飛騰虛空放金",
    "T15n0613_002:0255c29": "色光滿虛空中，猶如金雲、復似金山，相好無",
    "T15n0613_002:0256a01": "比。復見眾像，於虛空中作十八變，身上出",
    "T15n0613_002:0256a02": "水、身下出火，或現大身滿虛空中，大復現",
    "T15n0613_002:0256a03": "小如芥子許，履地如水、履水如地，於虛空",
    "T15n0613_002:0256a04": "中，東踊西沒、西踊東沒、南踊北沒、北踊",
    "T15n0613_002:0256a05": "南沒、中踊邊沒、邊踊中沒、上踊下沒、下踊",
    "T15n0613_002:0256a06": "上沒，行住坐臥隨意自在。見此事已，復當作",
    "T15n0613_002:0256a07": "念：『世尊在世，教諸比丘右脇而臥。我今亦當",
    "T15n0613_002:0256a08": "觀諸像臥。』尋見諸像牒僧伽梨，枕右肘，右",
    "T15n0613_002:0256a09": "脇而臥。脇下自然生金色床，金光栴檀、種種",
    "T15n0613_002:0256a10": "雜色眾妙蓮華以為敷具，上有寶帳垂諸瓔",
    "T15n0613_002:0256a11": "珞。佛放大光滿寶帳內，猶如金華、復似星",
    "T15n0613_002:0256a12": "月，無量寶光猶如團雲處空明顯，中有化",
    "T15n0613_002:0256a13": "佛彌滿虛空。見臥像已，復當作念：『過去有",
    "T15n0613_002:0256a14": "佛名釋迦牟尼，唯獨一身教化眾生，住在",
    "T15n0613_002:0256a15": "此世四十九年，入大涅槃而般涅槃，猶如薪",
    "T15n0613_002:0256a16": "盡火滅永滅無餘。我今心想，以想心故見是",
    "T15n0613_002:0256a17": "多像。此多像者，來無所從、去無所至，從我",
    "T15n0613_002:0256a18": "心想妄見此耳。』作是念時，漸漸消滅，眾像",
    "T15n0613_002:0256a19": "皆盡，唯見一像獨坐華臺結加趺坐。諦觀",
    "T15n0613_002:0256a20": "此像，三十二相八十種好皆使明了。見此像",
    "T15n0613_002:0256a21": "已，名觀像法。」佛告禪難提及勅阿難：「佛滅",
    "T15n0613_002:0256a22": "度後，若比丘、比丘尼、優婆塞、優婆夷，欲懺悔",
    "T15n0613_002:0256a23": "者、欲滅罪者，佛雖不在，繫念諦觀形像者，諸",
    "T15n0613_002:0256a24": "惡罪業速得清淨。觀此像已，復當更觀從像",
    "T15n0613_002:0256a25": "臍中便放一光。其光金色，分為五支：一光",
    "T15n0613_002:0256a26": "照左、一光照右、一光照前、一光照後、一光照",
    "T15n0613_002:0256a27": "上。如是五光，光光之上皆有化佛，佛相次",
    "T15n0613_002:0256a28": "第滿虛空中。見此相時，極使明了。復見化",
    "T15n0613_002:0256a29": "佛，上至梵世，彌滿三千大千世界。於三千大",
    "T15n0613_002:0256b01": "千世界中見金色光，如紫金山，內外無妨。見",
    "T15n0613_002:0256b02": "此事時，心意快然，見前坐像如佛真影。見佛",
    "T15n0613_002:0256b03": "影已，復當作念：『此是影耳。世尊威力、智慧",
    "T15n0613_002:0256b04": "自在，現作此事。我今應當諦觀真佛。』◎爾",
    "T15n0613_002:0256b05": "時尋見佛身微妙如淨琉璃，內有金剛。於金",
    "T15n0613_002:0256b06": "剛內有紫金光，共相映發，成眾相好。三十",
    "T15n0613_002:0256b07": "二相八十種好猶如印文，炳然明顯，微妙",
    "T15n0613_002:0256b08": "清淨不可具說。手執澡瓶住立空中，瓶內盛",
    "T15n0613_002:0256b09": "水狀如甘露，其水五色，五光清淨，如琉璃",
    "T15n0613_002:0256b10": "珠柔軟細滑，灌行者頂滿於身中。自見身",
    "T15n0613_002:0256b11": "內水所觸處，八十戶蟲漸漸萎落。蟲既萎",
    "T15n0613_002:0256b12": "已，身體柔軟，心意悅樂。當自念言：『如來慈",
    "T15n0613_002:0256b13": "父以此法水上味甘露而灌我頂。此灌頂法，",
    "T15n0613_002:0256b14": "必定不虛。』爾時復當更起想念：『唯願世尊為",
    "T15n0613_002:0256b15": "我說法。』罪業除者，聞佛說法。佛說法者，說四",
    "T15n0613_002:0256b16": "念處、說四正勤，說四如意足、五根、五力，說",
    "T15n0613_002:0256b17": "七覺、說八聖道，此三十七法一一分別為行",
    "T15n0613_002:0256b18": "者說。說此法已，復教觀苦空無常無我。教此",
    "T15n0613_002:0256b19": "法已，以見佛故，得聞妙法，心意開解如水順",
    "T15n0613_002:0256b20": "流，不久亦成阿羅漢道。業障重者，見佛動口，",
    "T15n0613_002:0256b21": "不聞說法，猶如聾人無所聞知。爾時復當",
    "T15n0613_002:0256b22": "更行懺悔。既懺悔已，五體投地，對佛啼泣，",
    "T15n0613_002:0256b23": "經歷多時修諸功德，然後方聞佛所說法。",
    "T15n0613_002:0256b24": "雖聞說法，於義不了。復見世尊以澡瓶水灌",
    "T15n0613_002:0256b25": "行者頂，水色變異，純金剛色從頂上入，其",
    "T15n0613_002:0256b26": "色各異，青黃赤白，眾穢雜相亦於中現。水從",
    "T15n0613_002:0256b27": "頂上入，直下身中，從足跟出，流入地中。其",
    "T15n0613_002:0256b28": "地即時變為光明，大如丈許，下入地中，如",
    "T15n0613_002:0256b29": "是漸深直到水際。到水際已，復當作意，隨",
    "T15n0613_002:0256c01": "此光去。復觀此水，水下淳空。復更當觀空",
    "T15n0613_002:0256c02": "下有紺琉璃地，琉璃地下有金色地，金色地",
    "T15n0613_002:0256c03": "下有金剛地，金剛地下復見虛空。見此虛空，",
    "T15n0613_002:0256c04": "豁然大空都無所有。見此事已，復還攝心，如",
    "T15n0613_002:0256c05": "前觀一佛像。爾時彼佛，光明益顯不可具說，",
    "T15n0613_002:0256c06": "復持澡瓶水灌行者頂，水相光明亦如上說。",
    "T15n0613_002:0256c07": "如是七遍。」佛告禪難提：「此名觀像三昧，亦名",
    "T15n0613_002:0256c08": "念佛定，復名除罪業，次名救破戒。令毀禁",
    "T15n0613_002:0256c09": "戒者不失禪定。」佛告阿難：「汝好受持此觀佛",
    "T15n0613_002:0256c10": "三昧灌頂之法，為未來世一切眾生當廣分",
    "T15n0613_002:0256c11": "別。」佛說是語時，尊者禪難提，及諸天眾、千",
    "T15n0613_002:0256c12": "二百五十比丘，皆作是言：「如來世尊於今日",
    "T15n0613_002:0256c13": "為諸眾生亂心多者說除罪法。唯願世尊",
    "T15n0613_002:0256c14": "更開甘露，令諸眾生於佛滅後得涅槃道。」禪",
    "T15n0613_002:0256c15": "難提比丘，聞佛說此觀佛三昧，身心歡喜，",
    "T15n0613_002:0256c16": "應時即得無量三昧門，豁然意解，成阿羅漢，",
    "T15n0613_002:0256c17": "三明六通，皆悉具足。佛告阿難：「此想成者，名",
    "T15n0613_002:0256c18": "第十九觀佛三昧，亦名灌頂法。汝好受持，",
    "T15n0613_002:0256c19": "慎勿忘失，為未來世一切眾生分別廣說。」",
    "T15n0613_002:0256c20": "佛說此語時，諸比丘眾聞佛所說，歡喜奉",
    "T15n0613_002:0256c21": "行。",
    "T15n0613_002:0256c22": "佛告阿難：「貪婬多者，雖得如此觀佛三昧，於",
    "T15n0613_002:0256c23": "事無益，不能獲得賢聖道果。次當更教自觀",
    "T15n0613_002:0256c24": "己身，令如前法還作骨人，使皎然大白猶如",
    "T15n0613_002:0256c25": "雪山。復當繫念住意在臍中、或在腰中，隨息",
    "T15n0613_002:0256c26": "出入，一數二隨、或二數三隨、或三數四隨、或",
    "T15n0613_002:0256c27": "四數五隨、或五數六隨、或六數七隨、或七數",
    "T15n0613_002:0256c28": "八隨、或八數九隨、或九數十隨，終而復始，隨",
    "T15n0613_002:0256c29": "息往反至十復捨數而止。爾時心意恬靜",
    "T15n0613_002:0257a01": "無為，自見身皮猶如練囊。見此事已，不見身",
    "T15n0613_002:0257a02": "骨、不知心處。爾時復當更教起想，還使身內，",
    "T15n0613_002:0257a03": "心意身體支節如白玉人。既見此已，復當",
    "T15n0613_002:0257a04": "繫念在腰中脊骨大節上，令心不散。爾時復",
    "T15n0613_002:0257a05": "當自然見身上有一明相，大如錢許，漸漸廣",
    "T15n0613_002:0257a06": "大，如摩伽大魚耳，周遍雲集。復似白雲，於白",
    "T15n0613_002:0257a07": "雲內有白光明，如頗梨鏡，光明漸盛舉體明",
    "T15n0613_002:0257a08": "顯。復有白光，團圓正等，猶如車輪，內外俱",
    "T15n0613_002:0257a09": "明，明過於日。見此事時，復更如前，一數二",
    "T15n0613_002:0257a10": "隨、或二數三隨、或三數四隨、或四數五隨、",
    "T15n0613_002:0257a11": "或五數六隨、或六數七隨、或七數八隨、或八",
    "T15n0613_002:0257a12": "數九隨、或九數十隨，或單或複，修短隨意。如",
    "T15n0613_002:0257a13": "是繫念在於密處，使心不散。復當繫念，如",
    "T15n0613_002:0257a14": "前更觀腰中大節。觀大節時，定心不動，復自",
    "T15n0613_002:0257a15": "見身更益明盛，勝前數倍，如大錢許。倍復精",
    "T15n0613_002:0257a16": "進，遂更見身明倍增長，如澡罐口，世間明",
    "T15n0613_002:0257a17": "物無以為譬。見此明已，倍懃精進心不懈",
    "T15n0613_002:0257a18": "退，復見此明當於胸前如明鏡許。見此明",
    "T15n0613_002:0257a19": "時，當懃精進如救頭然慇懃不止，遂見此明",
    "T15n0613_002:0257a20": "益更增盛，諸天寶珠無以為譬。其明清淨無",
    "T15n0613_002:0257a21": "諸瑕穢，有七種色光，光七寶色，從胸而出入",
    "T15n0613_002:0257a22": "於明中。此相現時，遂大歡喜自然悅樂心極",
    "T15n0613_002:0257a23": "安隱，無物可譬。復更精進心不懈息，見光如",
    "T15n0613_002:0257a24": "雲繞身七匝，其一一光化成光輪，於光輪",
    "T15n0613_002:0257a25": "中自然當見十二因緣根本相貌。若不精進",
    "T15n0613_002:0257a26": "懈怠懶惰、犯於輕戒乃至突吉羅罪，見光即",
    "T15n0613_002:0257a27": "黑猶如牆壁，或見此光猶如灰炭，復見此",
    "T15n0613_002:0257a28": "光似敗故衲，由意縱逸輕小罪故，障蔽賢",
    "T15n0613_002:0257a29": "聖無漏光明。」佛告阿難：「此不淨觀灌頂法門，",
    "T15n0613_002:0257b01": "諸賢聖種勅諸比丘、比丘尼、優婆塞、優婆夷，",
    "T15n0613_002:0257b02": "若有欲修諸賢聖法，諦觀諸法苦空無常無",
    "T15n0613_002:0257b03": "我因緣，如學數息使心不亂，當勤持戒一心",
    "T15n0613_002:0257b04": "攝持，於小罪中應生慇重慚愧懺悔，乃至小",
    "T15n0613_002:0257b05": "罪慎勿覆藏。若覆藏罪，見諸光明如朽敗",
    "T15n0613_002:0257b06": "木。見此事時即知犯戒，復更慚愧懺悔自",
    "T15n0613_002:0257b07": "責，掃兜婆塗地、作諸苦役，復當供養恭敬師",
    "T15n0613_002:0257b08": "長父母，於師父母視如佛想極生恭敬，復從",
    "T15n0613_002:0257b09": "師父母求弘誓願而作是言：『我今供養師長",
    "T15n0613_002:0257b10": "父母。以此功德，願我世世恒得解脫。』如是慚",
    "T15n0613_002:0257b11": "愧修功德已，如前數息，還見此光明顯可愛，",
    "T15n0613_002:0257b12": "如前無異。復當更繫念，諦觀腰中大節，念",
    "T15n0613_002:0257b13": "心安定無分散意。設有亂心，復當自責慚愧",
    "T15n0613_002:0257b14": "懺悔。既懺悔已，復見臍光七色具足猶如",
    "T15n0613_002:0257b15": "七寶，當令此光合為一光鮮白可愛。見此事",
    "T15n0613_002:0257b16": "已，如前還教繫念思惟，觀白骨人白如珂",
    "T15n0613_002:0257b17": "雪。既見白骨人已，復當更教繫念住意在骨",
    "T15n0613_002:0257b18": "人頂，見骨人頂自然放光，其光大盛似如火",
    "T15n0613_002:0257b19": "色，長短麁細正共矟等，從其頂上顛倒下",
    "T15n0613_002:0257b20": "垂，入頂骨中從頂骨出，入頸骨中從頸骨",
    "T15n0613_002:0257b21": "出，入胸骨中從胸骨出，還入臍中從臍中",
    "T15n0613_002:0257b22": "出，即入脊骨大節中，入大節中已光明即滅。",
    "T15n0613_002:0257b23": "光明滅已，應時即有一自然大光明雲，眾寶",
    "T15n0613_002:0257b24": "莊嚴、寶華清淨、色中上者，中有一佛，名釋",
    "T15n0613_002:0257b25": "迦牟尼，光相具足，三十二相八十種隨形",
    "T15n0613_002:0257b26": "好。一一相好放千光明，此光大盛，如億千萬",
    "T15n0613_002:0257b27": "日明赫炎炎。彼佛亦說四真諦法，光相炳",
    "T15n0613_002:0257b28": "然住行者前，以手摩頭。化佛復教言：『汝前",
    "T15n0613_002:0257b29": "身時，貪欲瞋恚愚癡因緣，隨逐諸惡，無明",
    "T15n0613_002:0257c01": "覆故令汝世世受生死身。汝今應當觀汝身",
    "T15n0613_002:0257c02": "內諸萎悴事、身外諸火一切變滅。』作是語已，",
    "T15n0613_002:0257c03": "如前還教不淨觀法，觀身諸蟲一切萎落。見",
    "T15n0613_002:0257c04": "此事已，復當起火燒諸蟲殺。蟲既不死，復自",
    "T15n0613_002:0257c05": "見身如白頗梨自然鮮白。見白骨已，從頭出",
    "T15n0613_002:0257c06": "光，其光大小麁細如矟，令長丈五，復當作念",
    "T15n0613_002:0257c07": "使頭却向，復當作意使頭却向，令身皆倒，",
    "T15n0613_002:0257c08": "以頭拄脊骨，對臍大節。見此事已，復當諦",
    "T15n0613_002:0257c09": "觀，使白骨人與光同色。既同色已，見其光",
    "T15n0613_002:0257c10": "端有種種色菓。見是菓已，復見眾光從菓",
    "T15n0613_002:0257c11": "頭出。有白色光，其光大盛，如白寶雲。是諸骨",
    "T15n0613_002:0257c12": "人其色鮮白，與光無異。復見諸骨摧折墮",
    "T15n0613_002:0257c13": "落，或有頭落地者、或有骨節各各分散，或有",
    "T15n0613_002:0257c14": "全身白骨，猶如猛風吹於雨雪聚散不定、譬",
    "T15n0613_002:0257c15": "如掣電隨現隨滅。此諸骨人，墮地成聚猶",
    "T15n0613_002:0257c16": "如堆阜，似腐木屑集聚一處。行者自觀見於",
    "T15n0613_002:0257c17": "阜上有自然氣出，至於虛空，猶如烟雲，其",
    "T15n0613_002:0257c18": "色鮮白，彌滿虛空。右旋宛轉，復還雲集併",
    "T15n0613_002:0257c19": "在一處。見此事時，復當教作一骨人想。見此",
    "T15n0613_002:0257c20": "骨人身有九色，九畫分明，一一畫中有九",
    "T15n0613_002:0257c21": "色骨人，其色鮮明不可具說。一一骨人復當",
    "T15n0613_002:0257c22": "皆使身體具足映顯前骨人中，使不妨礙。",
    "T15n0613_002:0257c23": "作是觀已，復當自觀一一色中猶如琉璃，無",
    "T15n0613_002:0257c24": "諸障蔽。於其色中九十九色，一一色復有九",
    "T15n0613_002:0257c25": "色眾多骨人。是諸骨人有種種相，其性不同，",
    "T15n0613_002:0257c26": "不相妨礙。見此事已，應勤精進滅一切惡。",
    "T15n0613_002:0257c27": "見此事已，前聚光明雲猶如坏器來入其身，",
    "T15n0613_002:0257c28": "從臍中入。既入臍已，入脊骨中。入脊骨已，自",
    "T15n0613_002:0257c29": "見己身與本無異，平復如故。出定入定，以數",
    "T15n0613_002:0258a01": "息故，恒見上事。見此事時，復當還教繫心住",
    "T15n0613_002:0258a02": "意在本臍光中，不令心散，爾時心意極大安",
    "T15n0613_002:0258a03": "隱。既安隱已，復當自學審諦分別諸聖解脫，",
    "T15n0613_002:0258a04": "爾時復當見過去七佛為其說法。說法者，說",
    "T15n0613_002:0258a05": "四真諦、說五受陰空無我所。是時諸佛與",
    "T15n0613_002:0258a06": "諸賢聖恒至行者前，教種種法，亦教觀空無",
    "T15n0613_002:0258a07": "我無作無願三昧，告言：『法子！汝今應當諦觀",
    "T15n0613_002:0258a08": "色聲香味觸，皆悉無常不得久立，恍忽如電",
    "T15n0613_002:0258a09": "即時變滅，亦復如幻，猶如野馬、如熱時焰、如",
    "T15n0613_002:0258a10": "乾闥婆城、如夢所見覺不知處、如鑿石見光",
    "T15n0613_002:0258a11": "須臾變滅、如鳥飛空跡不可尋、如呼聲響",
    "T15n0613_002:0258a12": "無有應者。汝今亦當作如是觀，三界如幻亦",
    "T15n0613_002:0258a13": "如變化。』於此即見一切身內及與身外，空無",
    "T15n0613_002:0258a14": "所有，如鳥飛空無所依止，心超三界。觀諸",
    "T15n0613_002:0258a15": "世間須彌巨海，皆不久停，亦如幻化。自觀己",
    "T15n0613_002:0258a16": "身不見身相，便作是念：『世界無常，三界不",
    "T15n0613_002:0258a17": "安，一切都空。何處有身？及眼所對此諸色",
    "T15n0613_002:0258a18": "欲及諸女人，從顛倒起，橫見可愛，實是速",
    "T15n0613_002:0258a19": "朽敗壞之法。夫女色者，猶如枷鎻，勞人識神。",
    "T15n0613_002:0258a20": "愚夫戀著，不知厭足、不能自拔，不免杻械、不",
    "T15n0613_002:0258a21": "絕枷鎻。』行者既識法相、知法空寂，此諸色",
    "T15n0613_002:0258a22": "欲猶如怨賊，何可戀惜？復似牢獄堅密難",
    "T15n0613_002:0258a23": "捨。我今觀空，厭離三界，觀見世間如水上",
    "T15n0613_002:0258a24": "泡斯須磨滅，心無眾想。得知世法是重患",
    "T15n0613_002:0258a25": "累，凡夫迷惑至死不覺，不知眾苦戀著難",
    "T15n0613_002:0258a26": "免，縱情狂惑無所不至。我今觀此狂惑女",
    "T15n0613_002:0258a27": "色，如呼聲響亦似鏡像，求覓叵得。觀此女",
    "T15n0613_002:0258a28": "色為在何處？妄見衰害欺諸凡夫，為害滋",
    "T15n0613_002:0258a29": "多。今觀此色，猶如狂華隨風零落，出無所",
    "T15n0613_002:0258b01": "從、去亦無所至，幻惑無實，愚夫樂著。今觀",
    "T15n0613_002:0258b02": "此色，一切無常，如癩病人良醫治差。我今",
    "T15n0613_002:0258b03": "觀苦空無常，見此色相皆無堅實。念諸凡夫",
    "T15n0613_002:0258b04": "甚可愍傷，愛著此色，敬重無厭，耽愚惑著",
    "T15n0613_002:0258b05": "甘樂無窮，為諸恩愛而作奴僕，欲矟刺己痛",
    "T15n0613_002:0258b06": "徹心髓，恩愛枷鎻撿繫其身。如是念已，復",
    "T15n0613_002:0258b07": "觀一切都皆空寂。此諸婬欲、諸色情態皆從",
    "T15n0613_002:0258b08": "五陰四大而生。五陰無主、四大無我，性相俱",
    "T15n0613_002:0258b09": "空，何由而有？作是觀時，智慧明顯，見身大",
    "T15n0613_002:0258b10": "明如摩尼珠無有妨礙，似金剛精青白明",
    "T15n0613_002:0258b11": "顯，如鹿突圍得免獵師危害之苦。觀於五陰",
    "T15n0613_002:0258b12": "性相皆淨，觀六大如鳥高翔身無所寄，以",
    "T15n0613_002:0258b13": "吞色鉤俛仰得度，離諸女色更不起情，自然",
    "T15n0613_002:0258b14": "超出諸婬欲海。一切結使，猶如眾魚競走",
    "T15n0613_002:0258b15": "隨逐墮黑闇坑。無明老死，為智慧火之所焚",
    "T15n0613_002:0258b16": "燒。觀色雜穢陋惡不淨，猶如幻惑無有暫",
    "T15n0613_002:0258b17": "停，永離色染不為色縛。」",
    "T15n0613_002:0258b18": "佛告阿難：「若有比丘、比丘尼、優婆塞、優婆夷，",
    "T15n0613_002:0258b19": "貪婬多者，先教觀佛令離諸罪，然後方當更",
    "T15n0613_002:0258b20": "教繫念，令心不散。心不散者，所謂數息。此數",
    "T15n0613_002:0258b21": "息法是貪婬藥，無上法王之所行處，汝好受",
    "T15n0613_002:0258b22": "持，慎勿忘失。此想成者，名第二十數息觀竟。」",
    "T15n0613_002:0258b23": "爾時尊者阿難，及禪難提并諸比丘，聞佛所",
    "T15n0613_002:0258b24": "說，歡喜奉行。",
    "T15n0613_002:0258b25": "如是我聞：一時佛在舍衛國遊行教化，至多",
    "T15n0613_002:0258b26": "羅聚落。至聚落已，與千二百五十比丘入村",
    "T15n0613_002:0258b27": "乞食。乞食還已，止於樹下，洗足訖收衣鉢，敷",
    "T15n0613_002:0258b28": "尼師壇結加趺坐。爾時眾中有一比丘名",
    "T15n0613_002:0258b29": "迦栴延，有一弟子名槃直迦，出家多時，經",
    "T15n0613_002:0258c01": "八百日讀誦一偈不能通利，晝夜六時恒誦",
    "T15n0613_002:0258c02": "此言，止惡行善修不放逸，但誦此語終不",
    "T15n0613_002:0258c03": "能得。爾時尊者迦栴延，盡其道力教授弟子",
    "T15n0613_002:0258c04": "不能令得，即至佛所，為佛作禮，繞佛三匝，而",
    "T15n0613_002:0258c05": "白佛言：「如來出世，多所利益，利安天人，普",
    "T15n0613_002:0258c06": "度一切。唯我弟子，獨未蒙潤。唯願天尊為",
    "T15n0613_002:0258c07": "我開悟，令得解脫。」佛告迦栴延：「諦聽諦聽，",
    "T15n0613_002:0258c08": "善思念之。如來今者當為汝說往昔因緣。」迦",
    "T15n0613_002:0258c09": "栴延白言：「世尊！願樂欲聞。」佛告迦栴延：「乃",
    "T15n0613_002:0258c10": "往過去九十一劫，有佛世尊，名毘婆尸如來、",
    "T15n0613_002:0258c11": "應供、正遍知、明行足、善逝、世間解、無上士、調御",
    "T15n0613_002:0258c12": "丈夫、天人師、佛、世尊。彼佛出世，教化眾生度",
    "T15n0613_002:0258c13": "人周訖，於般涅槃而取滅度。佛滅度後，有",
    "T15n0613_002:0258c14": "一比丘，聰明多智讀誦三藏，自恃憍慢散亂",
    "T15n0613_002:0258c15": "放逸，有從學者不肯教授，專愚貢高不修正",
    "T15n0613_002:0258c16": "念。命終之後，墮黑闇地獄，經九十劫，恒在",
    "T15n0613_002:0258c17": "闇處愚蒙無智。由前出家功德力故，從",
    "T15n0613_002:0258c18": "地獄出，得生天上。雖生天上，天宮光明及諸",
    "T15n0613_002:0258c19": "供具，一切黑闇，卑於諸天。誦三藏故，天上命",
    "T15n0613_002:0258c20": "終生閻浮提，得值佛世。因前貢高，雖遇於",
    "T15n0613_002:0258c21": "佛，不解法相。我今當為說諸方便，教繫念法。」",
    "T15n0613_002:0258c22": "爾時迦栴延白佛言：「世尊！唯願如來為此愚",
    "T15n0613_002:0258c23": "癡槃直迦比丘，及未來世一切愚癡亂想眾",
    "T15n0613_002:0258c24": "生，說正觀法。」佛告槃直迦：「汝從今日，常止靜",
    "T15n0613_002:0258c25": "處，一心端坐，叉手閉目，攝身口意，慎勿放",
    "T15n0613_002:0258c26": "逸。汝因放逸，多劫之中久受勤苦。汝隨我",
    "T15n0613_002:0258c27": "語，諦觀諸法。」時槃直迦隨順佛語，端坐繫",
    "T15n0613_002:0258c28": "心。佛告槃直迦：「汝今應當諦觀脚大指節，令",
    "T15n0613_002:0258c29": "心不移。使指節上漸漸疱起，復令膖脹，復",
    "T15n0613_002:0259a01": "當以意令此膖脹漸大如豆。復當以意使膖",
    "T15n0613_002:0259a02": "脹爛壞，皮肉兩披，黃膿流出，於黃膿間血流",
    "T15n0613_002:0259a03": "滂滂。一節之上，肌膚爛盡，唯見右脚指",
    "T15n0613_002:0259a04": "節白如珂雪。見一節已，從右脚漸漸廣大",
    "T15n0613_002:0259a05": "乃至半身，膖脹爛壞，黃膿流血。令半身肌",
    "T15n0613_002:0259a06": "皮皆兩向披，唯半身骨皎然大白。見半身",
    "T15n0613_002:0259a07": "已，復見全身一切膖脹，都已爛壞，膿血可",
    "T15n0613_002:0259a08": "惡，見諸雜蟲遊戲其中。如是種種亦如上",
    "T15n0613_002:0259a09": "者。觀見一已，復見二。見二已，復見三。見三",
    "T15n0613_002:0259a10": "已，復見四。見四已，復見五。見五已，乃至見",
    "T15n0613_002:0259a11": "十。見十已，心漸廣大，見一房中。見一房中",
    "T15n0613_002:0259a12": "已，乃至見一天下。見一天下已，若廣者，復攝",
    "T15n0613_002:0259a13": "令還如前觀。一觀已，復當移想繫念，諦觀鼻",
    "T15n0613_002:0259a14": "頭。觀鼻頭已，心不分散。若不分散，如前觀",
    "T15n0613_002:0259a15": "骨。復當自想身肉肌皮，皆父母和合不淨精",
    "T15n0613_002:0259a16": "氣所共合成，如此身者種子不淨。復當次教",
    "T15n0613_002:0259a17": "繫念觀齒，人身中唯此齒白，我此身骨白",
    "T15n0613_002:0259a18": "如此齒。心想利故，見齒長大猶如身體。爾時",
    "T15n0613_002:0259a19": "復當移想，更觀額上，使額上白骨白如珂雪。",
    "T15n0613_002:0259a20": "若不白者，復當易觀教作九想，廣說如九想",
    "T15n0613_002:0259a21": "觀法。作此觀時，若鈍根者，過一月已至九",
    "T15n0613_002:0259a22": "十日諦觀此事，然後方見；若利根者，一念即",
    "T15n0613_002:0259a23": "見。見此事已，復更教觀腰中大節白骨。見已",
    "T15n0613_002:0259a24": "即如前應觀種種色骨人。此法不成，復當教",
    "T15n0613_002:0259a25": "慈心觀。慈心觀者，廣說如慈三昧。教慈心已，",
    "T15n0613_002:0259a26": "復教更觀白骨。若見餘事，慎勿隨逐，但令此",
    "T15n0613_002:0259a27": "心了了分明，見白骨人如白雪山。若見餘",
    "T15n0613_002:0259a28": "物，起心滅除，當作是念：『如來世尊教我觀",
    "T15n0613_002:0259a29": "骨。云何乃有餘想境界？我今應當一心觀骨。』",
    "T15n0613_002:0259b01": "見白骨已，令心澄靜無諸外想，普見三千",
    "T15n0613_002:0259b02": "大千世界滿中骨人。見此骨人已，一一皆滅，",
    "T15n0613_002:0259b03": "如前觀苦。」",
    "T15n0613_002:0259b04": "爾時槃直迦比丘聞佛說此語，一一諦觀，心",
    "T15n0613_002:0259b05": "不分散，了了分明，應時即得阿羅漢道，三明",
    "T15n0613_002:0259b06": "六通，具八解脫。自念宿命所習三藏，了了分",
    "T15n0613_002:0259b07": "明亦無錯謬。爾時世尊因此愚癡貢高槃直",
    "T15n0613_002:0259b08": "迦比丘，制此清淨觀白骨法。佛告迦栴延：「此",
    "T15n0613_002:0259b09": "槃直迦愚癡比丘，尚以繫念成阿羅漢。何",
    "T15n0613_002:0259b10": "況智者而不修禪？」爾時世尊見此事已，為",
    "T15n0613_002:0259b11": "說偈言：",
    "T15n0613_002:0259b12": "「禪為甘露法，　　定心滅諸惡，",
    "T15n0613_002:0259b13": "　慧殺諸愚癡，　　永不受後有。",
    "T15n0613_002:0259b14": "　愚癡槃直迦，　　尚以定心得，",
    "T15n0613_002:0259b15": "　何況諸智者，　　不勤修繫念！」",
    "T15n0613_002:0259b16": "爾時世尊告迦栴延及勅阿難：「汝今應當受",
    "T15n0613_002:0259b17": "持佛語，以此妙法普濟群生。若有後世愚癡",
    "T15n0613_002:0259b18": "眾生、憍慢貢高邪惡眾生，欲坐禪者，從初迦",
    "T15n0613_002:0259b19": "絺羅難陀觀法，及禪難提觀像之法，復當學",
    "T15n0613_002:0259b20": "此槃直迦比丘所觀之法。然後自觀己身，見",
    "T15n0613_002:0259b21": "諸白骨白如珂雪。時諸骨人還來入身，悉見白",
    "T15n0613_002:0259b22": "骨流光散滅。見此事已，行者自然心意和悅",
    "T15n0613_002:0259b23": "恬靜無為。出定之時，頂上溫暖，身毛孔中",
    "T15n0613_002:0259b24": "恒出諸香。出定入定恒聞妙法。續復自見身",
    "T15n0613_002:0259b25": "體溫暖、悅豫快樂、顏貌熙怡、恒少睡眠、身無",
    "T15n0613_002:0259b26": "苦患。得此暖法，恒自覺知，心下溫暖、心常安",
    "T15n0613_002:0259b27": "樂。若後世人欲學禪者，從初不淨乃至此",
    "T15n0613_002:0259b28": "法。得此觀者，名和暖法。」佛告阿難：「佛滅度",
    "T15n0613_002:0259b29": "後，若有比丘、比丘尼、優婆塞、優婆夷，於濁世",
    "T15n0613_002:0259c01": "中欲學正受思惟者，從初繫念觀於不淨",
    "T15n0613_002:0259c02": "乃至此法，是名暖法。若得此法，名第二十",
    "T15n0613_002:0259c03": "一暖法觀竟。」",
    "T15n0613_002:0259c04": "佛告阿難：「汝今持此迦栴延子所問暖法，慎",
    "T15n0613_002:0259c05": "勿忘失。」爾時阿難白佛言：「世尊！後世眾生",
    "T15n0613_002:0259c06": "若有能受持是三昧者，一心安隱得於暖法，",
    "T15n0613_002:0259c07": "此人云何當自覺知？」佛告阿難：「若有諦觀諸",
    "T15n0613_002:0259c08": "結使相，從初不淨乃至此法，自覺身心皆悉",
    "T15n0613_002:0259c09": "溫暖，心心相續，無諸惱恚、顏色和悅，此名暖",
    "T15n0613_002:0259c10": "法。復次阿難！若有行者得暖法已，次當更",
    "T15n0613_002:0259c11": "教繫念在諸白骨間皆有白光。見白光時，白",
    "T15n0613_002:0259c12": "骨散滅。若餘境界現在前者，復當攝心還觀",
    "T15n0613_002:0259c13": "白光，見諸白光炎炎相次遍滿世界。自觀己",
    "T15n0613_002:0259c14": "身復更明淨，頗梨雪山不得為比。自見骨",
    "T15n0613_002:0259c15": "人各各離散。作此觀時，定心令久。心既久",
    "T15n0613_002:0259c16": "已，當自見頂上有大光明猶如火光，從腦",
    "T15n0613_002:0259c17": "處出。」佛告阿難：「若見此事，便當更教，從頭至",
    "T15n0613_002:0259c18": "足反覆往復凡十四遍。作此觀已，出定入",
    "T15n0613_002:0259c19": "定恒見頂上火出如真金光，身毛孔中亦",
    "T15n0613_002:0259c20": "出金光如散粟金，身心安樂，如紫金光明。",
    "T15n0613_002:0259c21": "還從頂入。此名頂法。若有行者得此觀時，能",
    "T15n0613_002:0259c22": "得頂觀。」佛告阿難：「汝好受持是頂觀法，廣",
    "T15n0613_002:0259c23": "為未來一切眾生說。」爾時阿難聞佛所說，歡",
    "T15n0613_002:0259c24": "喜奉行。得此觀者，名第二十二觀頂法竟。",
    "T15n0613_002:0259c25": "佛告阿難：「此想成已，復當更教繫念觀諸白",
    "T15n0613_002:0259c26": "骨，令諸散骨如風吹雪聚在一處，自然成",
    "T15n0613_002:0259c27": "[卄/積]白如雪山。若見此事，得道不難。若有先",
    "T15n0613_002:0259c28": "身犯戒者、今身犯戒者，見散骨[卄/積]猶如灰",
    "T15n0613_002:0259c29": "土，或於其上見諸黑物，復當懺悔，向於智",
    "T15n0613_002:0260a01": "者自說己過。既懺悔已，見骨[卄/積]上有大白",
    "T15n0613_002:0260a02": "光，乃至無色界。出定入定恒得安樂，本所愛",
    "T15n0613_002:0260a03": "樂漸漸微薄。復當更觀，如前覆尋，九孔膿",
    "T15n0613_002:0260a04": "流不淨之物皆令了了，心無疑悔。復當如",
    "T15n0613_002:0260a05": "上骨間生火燒諸不淨，不淨已盡，金光流",
    "T15n0613_002:0260a06": "出還入於頂。此光入頂時，身體快樂，無以為",
    "T15n0613_002:0260a07": "譬。得此觀者，名第二十三觀助頂法方便竟。",
    "T15n0613_002:0260a08": "復當更教繫念住意，自觀己身猶如草束。出",
    "T15n0613_002:0260a09": "定之時，亦見己身猶如芭蕉皮皮相裹，復當",
    "T15n0613_002:0260a10": "自觀眾芭蕉葉，猶如皮囊。身內如氣，亦不見",
    "T15n0613_002:0260a11": "骨。出定入定恒見此事身體羸劣，復當更教",
    "T15n0613_002:0260a12": "令自觀身還聚成一，如乾草束，見身堅強。",
    "T15n0613_002:0260a13": "既見堅強，復當服酥，飲食調適。然後觀身",
    "T15n0613_002:0260a14": "還似空囊，有火從內燒此身盡。燒身盡已，",
    "T15n0613_002:0260a15": "入定之時恒見火光。觀見火已，見於四方",
    "T15n0613_002:0260a16": "一切火起。出定入定身熱如火，見此火大",
    "T15n0613_002:0260a17": "從支節起，一切毛孔火從中出。出定之時，亦",
    "T15n0613_002:0260a18": "自見身如大火聚，身體烝熱不能自持。爾",
    "T15n0613_002:0260a19": "時四方有大火山，皆來合集在行者前。自",
    "T15n0613_002:0260a20": "見己身與眾火合。此名火想。復當令火燒",
    "T15n0613_002:0260a21": "身都盡。火既燒已，入定之時，觀身無身，見身",
    "T15n0613_002:0260a22": "悉為火所燒盡。火燒盡已，自然得知身中無",
    "T15n0613_002:0260a23": "我，一切結使皆悉同然，不可具說。此名火想",
    "T15n0613_002:0260a24": "真實火大第二十四火大觀竟。」",
    "T15n0613_002:0260a25": "佛告阿難：「汝好受持是火大無我觀。此火大",
    "T15n0613_002:0260a26": "觀，名智慧火燒諸煩惱。汝好受持，為未來世",
    "T15n0613_002:0260a27": "一切眾生當廣敷演。」爾時阿難聞佛所說，歡",
    "T15n0613_002:0260a28": "喜奉行。",
    "T15n0613_002:0260a29": "佛告阿難：「若有行者得火大觀已，復當更",
    "T15n0613_002:0260b01": "教繫念思惟，令繫念鼻端，更觀此火從何處",
    "T15n0613_002:0260b02": "起？觀此火時，自觀己身悉無有我，既無有",
    "T15n0613_002:0260b03": "我，火自然滅。復當作念：『我身無我，四大無",
    "T15n0613_002:0260b04": "主。此諸結使及使根本，從顛倒起，顛倒亦",
    "T15n0613_002:0260b05": "空。云何於此空法之中橫見身火？』作是觀時，",
    "T15n0613_002:0260b06": "火及與我求覓無所。此名火大無我觀。」佛告",
    "T15n0613_002:0260b07": "阿難：「汝好受持此火大觀，為未來世一切眾",
    "T15n0613_002:0260b08": "生當廣分別敷演解說。」阿難聞佛所說，歡喜",
    "T15n0613_002:0260b09": "奉行。是名第二十五觀竟。",
    "T15n0613_002:0260b10": "佛告阿難：「我見火滅時先從鼻滅，然後身體",
    "T15n0613_002:0260b11": "一時俱滅身內心火，八十八結亦俱得滅。身",
    "T15n0613_002:0260b12": "中清涼，調和得所，深自覺悟，了了分明決定",
    "T15n0613_002:0260b13": "無我。出定入定恒知身中無有吾我。此名滅",
    "T15n0613_002:0260b14": "無我觀竟。」",
    "T15n0613_002:0260b15": "佛告阿難：「復當更教觀灌頂法。觀灌頂者，自",
    "T15n0613_002:0260b16": "見己身如琉璃光超出三界。見有真佛，以澡",
    "T15n0613_002:0260b17": "瓶水從頂而灌，彌滿身中。身彌滿已，支節",
    "T15n0613_002:0260b18": "亦滿，從臍中流出。在於前地，佛常灌水，爾時",
    "T15n0613_002:0260b19": "世尊灌頂已即滅不現。臍中水出，猶如琉",
    "T15n0613_002:0260b20": "璃，其色如紺琉璃光，光氣遍滿三千大千世",
    "T15n0613_002:0260b21": "界。水出盡已，復當更教繫念：『願佛世尊更",
    "T15n0613_002:0260b22": "為我灌頂。』爾時自然見身如氣，麁大甚廣超",
    "T15n0613_002:0260b23": "出三界。見水從頂入，見身麁大與水正等，滿",
    "T15n0613_002:0260b24": "於水中。復自見臍猶如蓮華，涌泉流出，彌滿",
    "T15n0613_002:0260b25": "其身，繞身如池。有諸蓮華，一一蓮華七色光",
    "T15n0613_002:0260b26": "明，其光演說苦空無常無我等法，聲如梵音",
    "T15n0613_002:0260b27": "悅可耳根。此相現時，復當更教，叉手閉目",
    "T15n0613_002:0260b28": "一心端坐，從於頂上自觀身內不見骨想。出",
    "T15n0613_002:0260b29": "定入定，自見己身如琉璃甖。復當起念，使",
    "T15n0613_002:0260c01": "自己心四大毒龍想。見己心內如毛孔開，",
    "T15n0613_002:0260c02": "有六種龍，一一龍有六頭，其頭吐毒，猶如風",
    "T15n0613_002:0260c03": "火彌漫池中。在蓮華上一一華光，流入龍",
    "T15n0613_002:0260c04": "頂，光入頂時龍毒自歇，唯有大水滿其身",
    "T15n0613_002:0260c05": "內。此想成時，名觀七覺華。雖見此想，於深",
    "T15n0613_002:0260c06": "禪定猶未通達，復當更教如上數息，使心",
    "T15n0613_002:0260c07": "安隱恬然無念。此想成時，名四大相應觀。」佛",
    "T15n0613_002:0260c08": "告阿難：「汝好受持是七覺意四大相應觀，慎",
    "T15n0613_002:0260c09": "莫忘失，普為未來一切眾生當廣分別，為諸",
    "T15n0613_002:0260c10": "四眾敷演解說。」爾時阿難聞佛所說，歡喜奉",
    "T15n0613_002:0260c11": "行。「復當更教繫念住意，諦觀水大，從毛孔出",
    "T15n0613_002:0260c12": "彌漫其身。出定入定見身如池，其水綠色。",
    "T15n0613_002:0260c13": "如此綠水，似山頂泉，從頂而出、從頂而入。見",
    "T15n0613_002:0260c14": "有七華，純金剛色，放金色光。其金色光中",
    "T15n0613_002:0260c15": "有金剛人，手執利劍斬前六龍。復見眾火從",
    "T15n0613_002:0260c16": "龍口出，遍身火然。眾水枯竭，火即滅盡。水火",
    "T15n0613_002:0260c17": "滅盡已，自見己身漸漸大白猶如金剛。出",
    "T15n0613_002:0260c18": "定入定，心意快樂猶如酥灌，如服醍醐身",
    "T15n0613_002:0260c19": "心安樂。復當更教繫念觀他觀外境界。以",
    "T15n0613_002:0260c20": "外想故，自然見有一樹生奇甘菓，其菓四",
    "T15n0613_002:0260c21": "色，四光具足。如此菓樹如琉璃樹，彌漫一",
    "T15n0613_002:0260c22": "切。見此樹已，普見一切四生眾生，飢火所",
    "T15n0613_002:0260c23": "逼，一切來乞。見已歡喜，生憐愍心，即起慈",
    "T15n0613_002:0260c24": "心。見此乞者，如己父母受大苦惱：『我今云",
    "T15n0613_002:0260c25": "何當救拔之？』作是念已，即自觀身如前還為",
    "T15n0613_002:0260c26": "膿血、復為肉段，持施飢者。是諸餓鬼爭取",
    "T15n0613_002:0260c27": "食之。食之既飽，四散馳走。」",
    "T15n0613_002:0260c28": "禪祕要法經卷中"
}