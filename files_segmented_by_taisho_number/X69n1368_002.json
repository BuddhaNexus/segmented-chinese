{
    "X69n1368_002:0741a20": "偃溪和尚語錄卷下",
    "X69n1368_002:0741a22": "住徑山興　聖萬壽禪寺語錄",
    "X69n1368_002:0741a23": "侍者　道隆　編",
    "X69n1368_002:0741a24": "三門。乘流而行。過徑即止。猶是時人升降處。只今脚",
    "X69n1368_002:0741b01": "後脚前。通汝活路。",
    "X69n1368_002:0741b02": "佛殿。提起坐具云。捻聚放開。放開捻聚。黃面瞿曇。無",
    "X69n1368_002:0741b03": "回避處。",
    "X69n1368_002:0741b04": "龍王殿。燒香。一縷烟蓋天蓋地。一滴水為雨為霖。誰",
    "X69n1368_002:0741b05": "見龍王宮殿深。",
    "X69n1368_002:0741b06": "踞方丈。拍禪牀云。者裡是吾父翁券內事。縱橫殺活。",
    "X69n1368_002:0741b07": "妙在不傳。趙州親見老南泉。",
    "X69n1368_002:0741b08": "拈勑黃。挂域中日月。立方外乾坤。從至尊至貴中得",
    "X69n1368_002:0741b09": "來。向無欲無依中流出。雲行雨施。三草二木。",
    "X69n1368_002:0741b10": "陞座拈香云。此一瓣香。恭為",
    "X69n1368_002:0741b11": "今上皇帝。祝延　聖壽。萬歲萬歲萬萬歲。恭願　南",
    "X69n1368_002:0741b12": "山比壽。增聖壽以無疆。北海為年。資卜年而更遠。趺",
    "X69n1368_002:0741b13": "座。(問答不錄)乃云。是法非思量分別之所能解。山上有鯉",
    "X69n1368_002:0741b14": "魚。水底有蓬塵。拈拄杖。靠右邊云。國一祖師。過者邊",
    "X69n1368_002:0741b15": "著。龍門上客。未舉先知。門外遊人。徒勞斫額(謝詞不錄)。",
    "X69n1368_002:0741b16": "復舉。世尊陞座。文殊白槌云。諦觀法王法。法王法如",
    "X69n1368_002:0741b17": "是。世尊便下座。師云。法王法令。頭正尾正。只如世尊",
    "X69n1368_002:0741b18": "便下座時。如何。路入桃源深更深。",
    "X69n1368_002:0741b19": "當晚小參。孤峯頂上。百草頭邊。無古無今。無彼無此。",
    "X69n1368_002:0741b20": "三十年已前。嶺雲澹泞。三十年已後。澗水逆流。聞者",
    "X69n1368_002:0741b21": "見者。少喜多嗔。南來北來。撞墻撞壁。且誵訛在甚麼",
    "X69n1368_002:0741b22": "處。此去三十年後。切忌舉著　復舉。趙州因僧問。二",
    "X69n1368_002:0741b23": "龍爭珠。誰是得者。州云。老僧只管看。雪竇云。看即不",
    "X69n1368_002:0741b24": "無。爭即不得。且道扶者僧。扶趙州。師云。趙州看也看",
    "X69n1368_002:0741c01": "得。雪竇扶也扶得。只是不知此珠來處。",
    "X69n1368_002:0741c02": "上堂。恁麼也不得。不恁麼也不得。恁麼不恁麼。總不",
    "X69n1368_002:0741c03": "得。衲僧門下。者些子。如南方人。送蠱毒相似。裹以金",
    "X69n1368_002:0741c04": "帛。置之道傍。過者莫敢正眼覰著。覰著即禍事禍事。",
    "X69n1368_002:0741c05": "上堂。一有多種。二無兩般。花根本艶。虎體元斑。因甚",
    "X69n1368_002:0741c06": "缺齒老胡。九年覰不破。",
    "X69n1368_002:0741c07": "上堂。言無展事。語不投機。承言者喪。滯句者迷。者裡",
    "X69n1368_002:0741c08": "如萬仞龍門相似。風濤洶湧。風雷變化。只在須臾。若",
    "X69n1368_002:0741c09": "是鱗龍頭角。翻身一擲。騰過太虗。稍若躊躇。燒尾曝",
    "X69n1368_002:0741c10": "腮有分。",
    "X69n1368_002:0741c11": "中殿降錢。供水陸陞座。僧問。日暖風和三月天。五峯",
    "X69n1368_002:0741c12": "峯頂藹祥烟。椒庭一道恩光普　聖筭延鴻億萬年。",
    "X69n1368_002:0741c13": "請師祝贊。師云。妙高山色青更青。僧云。向上還有事",
    "X69n1368_002:0741c14": "也無。師云。佛手遮不得。僧云。記得佛慈禪師云。內祕",
    "X69n1368_002:0741c15": "菩薩行。外現聖人身。內行外身。是一是二。師云。天下",
    "X69n1368_002:0741c16": "人共知。僧云。萬象森羅影現中。又作麼生。師云。華嶽",
    "X69n1368_002:0741c17": "連天秀。黃河徹底清。僧云。只如中殿。興隆佛法。作大",
    "X69n1368_002:0741c18": "福田。錦上鋪花。一句如何。師云。照天照地。僧云。劫石",
    "X69n1368_002:0741c19": "有消日。皇恩無盡時。禮拜歸眾。師乃云。摩訶衍法。離",
    "X69n1368_002:0741c20": "四句。絕百非。唱愈高。和愈寡。聞箏起舞。熟處難忘。絕",
    "X69n1368_002:0741c21": "聽雨花。望空啟告。衲僧門下。眼觀東南。意在西北。纔",
    "X69n1368_002:0741c22": "恁麼。便不恁麼。何故。此曲祇應天上有。人間能得幾",
    "X69n1368_002:0741c23": "回聞。復說偈云。天生有大福德人。與佛同時同現瑞。",
    "X69n1368_002:0741c24": "是知心與佛心同。母儀天下同化育。如春及物春無",
    "X69n1368_002:0742a01": "迹。如月印水月無痕。天人中來道機熟。應身摩耶顯",
    "X69n1368_002:0742a02": "慈力。與天同壽福元元。萬年密贊無為治。山林演此",
    "X69n1368_002:0742a03": "無為法。是亦名為報恩者。",
    "X69n1368_002:0742a04": "浴佛上堂。一花開天下春。古佛為甚麼不著便。雪竇",
    "X69n1368_002:0742a05": "恁麼。大似蕭何制律。徑山今日無端。鐘聲鼓聲竝奏。",
    "X69n1368_002:0742a06": "法堂前大殿裏。累及諸人不著便。雖然。禍不入慎家",
    "X69n1368_002:0742a07": "之門。",
    "X69n1368_002:0742a08": "結制小參。大用現前。不存軌則。拈一放一。得失兩忘。",
    "X69n1368_002:0742a09": "前三後三。聖凡俱泯。若是凡情未盡。聖量未忘。未免",
    "X69n1368_002:0742a10": "病翮棲蘆。困鱗止濼。古德道。十五日已前。不得離我",
    "X69n1368_002:0742a11": "者裡。若離者裡。有鉤鉤你。十五日已後。不得住我者",
    "X69n1368_002:0742a12": "裡。若住者裡。有錐錐你。便令鉤錐永息。猶為敗落清",
    "X69n1368_002:0742a13": "時。鐵網徒自縵空。長城豈當至化。只如不落數量。脫",
    "X69n1368_002:0742a14": "灑一句如何。當門不用栽荊棘。後代兒孫惹著衣。",
    "X69n1368_002:0742a15": "復舉。睦州上堂。問僧正云。監寺聻。正云不在。州云都",
    "X69n1368_002:0742a16": "監闍梨聻。正云不在。州云上座聻。正云不在。州云三",
    "X69n1368_002:0742a17": "段不同。今當第一。向下文長。付在來日。師云。無麵餺",
    "X69n1368_002:0742a18": "飥。人知難作。出在睦州手頭。自然不同。",
    "X69n1368_002:0742a19": "上堂。結夏已過半月。是知無無不是。寒山子作麼生。",
    "X69n1368_002:0742a20": "山前麥熟也未。",
    "X69n1368_002:0742a21": "上堂。舉睦州因僧問。一言道盡時如何。州云。老僧在",
    "X69n1368_002:0742a22": "你鉢囊裡。僧問雲門。一言道盡時如何。門云。裂破。師",
    "X69n1368_002:0742a23": "云。忽有人問徑山。一言道盡時如何。只向佗道。退後",
    "X69n1368_002:0742a24": "退後。",
    "X69n1368_002:0742b01": "上堂。德山入門便棒。臨濟入門便喝。往往作棒喝會",
    "X69n1368_002:0742b02": "者。如稻麻竹葦。雖然。被堅執銳者。望堯舜之治。遠矣。",
    "X69n1368_002:0742b03": "解夏上堂。九夏賞勞。叢林事例。擊拂子云。徑山退身",
    "X69n1368_002:0742b04": "三步。許與諸人論量。若謂有一法與人。山僧眉鬚墮",
    "X69n1368_002:0742b05": "落。若謂無一法與人。諸人犯突吉羅罪。恁麼則平出",
    "X69n1368_002:0742b06": "也。且緩緩。",
    "X69n1368_002:0742b07": "佛心禪師忌辰拈香云。老和尚。千鈞上弦。遼天索價。",
    "X69n1368_002:0742b08": "一言道盡。貼地相酬。而今驀路相逢。諱不可得。避亦",
    "X69n1368_002:0742b09": "無由。著拜燒香。將錯就錯。何故。覆水難収。",
    "X69n1368_002:0742b10": "謝新舊兩班。兼東山和尚上堂。從上大用全提。大機",
    "X69n1368_002:0742b11": "頓發。徑山放過一著。只貴言詮不及處。文彩未彰時。",
    "X69n1368_002:0742b12": "無先無後。不東不西。與麼說法。還契得東山下左邊",
    "X69n1368_002:0742b13": "底也無。客是主人相師。",
    "X69n1368_002:0742b14": "開鑪上堂。說法不應機。總是非時語。百丈大溈。說無",
    "X69n1368_002:0742b15": "道有。是非時語。趙州道。我喚作火。汝不得喚作火。是",
    "X69n1368_002:0742b16": "非時語。忽有人問徑山。如何是應機底語。片帆已過",
    "X69n1368_002:0742b17": "洞庭湖。",
    "X69n1368_002:0742b18": "水鄉出隊歸上堂。拈拄杖云。拈起則大地全収。放下",
    "X69n1368_002:0742b19": "則千差一舉。賤若黃金。貴如泥土。恁麼會得。撥轉華",
    "X69n1368_002:0742b20": "亭船。載得朱涇月。倘或遲疑。太湖跨三州。",
    "X69n1368_002:0742b21": "師景定二年。十一月初六日。恭奉",
    "X69n1368_002:0742b22": "聖旨。特賜佛智禪師。師領眾迎接。望",
    "X69n1368_002:0742b23": "闕謝　恩畢。鳴鼓陞座。拈香祝",
    "X69n1368_002:0742b24": "聖罷。據座說偈云。和氣祥光靄九垓。新陽端自",
    "X69n1368_002:0742c01": "日邊回。龍峯高處",
    "X69n1368_002:0742c02": "君恩重。先放花從鐵樹開。",
    "X69n1368_002:0742c03": "上堂。從上若佛若祖。同共一箇舌頭。若也識得。只解",
    "X69n1368_002:0742c04": "小脫空。林鴆砧。井裡種林檎。是小脫空。山上有鯉魚。",
    "X69n1368_002:0742c05": "水底有蓬塵。是小脫空。如何是大脫空。佗時後日。待",
    "X69n1368_002:0742c06": "儞換却舌頭來。却向儞道。",
    "X69n1368_002:0742c07": "臘八上堂。大小黃面瞿曇老。了了了時何曾了。因憶",
    "X69n1368_002:0742c08": "明星出現時。夜來霜重知多少。",
    "X69n1368_002:0742c09": "上堂。舉雪峯因僧禮拜。峯打五棒。僧云。某甲有甚麼",
    "X69n1368_002:0742c10": "過。峯又打五棒。明覺云。雪竇不曾與人葛藤。前五棒",
    "X69n1368_002:0742c11": "日照天臨。後五棒雲騰致雨。儞若辨得。也好與五棒。",
    "X69n1368_002:0742c12": "師云。雪峯據令而行。者僧分踈不下。雪竇不曾與人",
    "X69n1368_002:0742c13": "葛藤。徑山道。得也得也。",
    "X69n1368_002:0742c14": "除夜小參。一年將盡夜。古往今來。知是幾回。萬里未",
    "X69n1368_002:0742c15": "歸人。倚墻靠壁。有甚麼限。徑山門下。坐立儼然。大家",
    "X69n1368_002:0742c16": "在者裡。第一不問新年頭。第二不問舊年尾。又不似",
    "X69n1368_002:0742c17": "北禪老子。傷鋒犯手。簁鹽費醋。一杯酒上樓。一尺絹",
    "X69n1368_002:0742c18": "擣練。虗張意氣。徒逞奢華。只據見定。以雲門一曲。向",
    "X69n1368_002:0742c19": "今夜吹唱。寒山拍拾得笑。不是黃鐘宮。亦非大石調。",
    "X69n1368_002:0742c20": "何也。大盡三十日。小盡二十九　復舉。德山示眾云。",
    "X69n1368_002:0742c21": "問即有過。不問猶乖。有僧纔出。山便打。僧云。某甲話",
    "X69n1368_002:0742c22": "也未問。因甚打某甲。山云。待汝開口。堪作甚麼。師云。",
    "X69n1368_002:0742c23": "德山但知草偃風行。不覺通身泥水。者僧只見谿回",
    "X69n1368_002:0742c24": "路轉。不知身在桃源。徑山與麼批判。一任諸方檢責。",
    "X69n1368_002:0743a01": "上堂。趙州喫茶去。金牛喫飯來。龍門多上客。有人續",
    "X69n1368_002:0743a02": "得末後句。許儞入阿字法門。",
    "X69n1368_002:0743a03": "佛涅槃上堂。真生無可生。真滅無可滅。與麼說法。到",
    "X69n1368_002:0743a04": "佗黃面老子面前。也大遠在。豈不見道。若有一法。過",
    "X69n1368_002:0743a05": "於涅槃。吾說亦如夢幻。",
    "X69n1368_002:0743a06": "結夏上堂。落賴家風。今日重舉。草本多同。西天此土。",
    "X69n1368_002:0743a07": "謝首座秉拂上堂。說摩訶衍法。離四句百非。拶從上",
    "X69n1368_002:0743a08": "險崖。透千重百匝。雷厲風飛。龍馳虎驟。",
    "X69n1368_002:0743a09": "青苗看經上堂。繞禪牀一匝。揮香案一下。轉藏已竟。",
    "X69n1368_002:0743a10": "講經已竟。若具看經眼目。方知落處。其或未然。依經",
    "X69n1368_002:0743a11": "解義。三世佛冤。離經一字。還同魔說。",
    "X69n1368_002:0743a12": "淨慈斷橋和尚。遺書至上堂。分圓照燈。下炎天雪。活",
    "X69n1368_002:0743a13": "弄南山鼈鼻蛇。驗盡英靈。提得藕絲牽玉象。不存途",
    "X69n1368_002:0743a14": "轍。只麼橫身異類行。踏斷石橋成兩截。",
    "X69n1368_002:0743a15": "解夏小參。即心即佛。獼猴探水月。非心非佛。硠蕩拾",
    "X69n1368_002:0743a16": "花針。不是心。不是佛。當下便捻。萬里崖州。何況謹守",
    "X69n1368_002:0743a17": "蠟人。尚佗薄禮。遵稟聖制。敗落清時。如何道得不傷",
    "X69n1368_002:0743a18": "物義句。良久云。有佛處不得住。無佛處急走過。",
    "X69n1368_002:0743a19": "復舉。雲門因僧問。樹凋葉落時如何。門云。體露金風。",
    "X69n1368_002:0743a20": "師云。看錮鏴著生鐵。因甚雲門心肝五臟。被者僧一",
    "X69n1368_002:0743a21": "摟摟盡。",
    "X69n1368_002:0743a22": "上堂。人間八月二十五。洞山此日離查渡。棒頭敲出",
    "X69n1368_002:0743a23": "玉麒麟。江西湖南便與麼。徑山閙裡颺碌甎。誰道今",
    "X69n1368_002:0743a24": "人不如古。",
    "X69n1368_002:0743b01": "九月旦上堂。舉妙喜云。古者道。了得一。萬事畢。今朝",
    "X69n1368_002:0743b02": "是九月一。作麼生了。遂拈拄杖云。若不喚住拄杖子。",
    "X69n1368_002:0743b03": "便了取好。既不喚作拄杖子。且作麼生了。擲下拄杖。",
    "X69n1368_002:0743b04": "差之毫釐。失之千里。師云。大眾。還知麼。拈拄杖卓云。",
    "X69n1368_002:0743b05": "有買有賣。",
    "X69n1368_002:0743b06": "開鑪上堂。舉佛眼請益五祖。祖云。我與儞說箇諭子。",
    "X69n1368_002:0743b07": "如人牽牛。從牕櫺中過。頭角四蹄。都過了。只有尾巴",
    "X69n1368_002:0743b08": "過不得。師云。佛眼大似將一擔矇瞳。換一擔顢頇。就",
    "X69n1368_002:0743b09": "成一偈。谿上烟波遠。壺中日月長。誰知冷灰裏。九轉",
    "X69n1368_002:0743b10": "透缾香。",
    "X69n1368_002:0743b11": "上堂。內裏打出氣力彊。外邊打入氣力弱。擊拂子云。",
    "X69n1368_002:0743b12": "者裡是甚麼所在。說彊說弱。說內說外。或問。一錘打",
    "X69n1368_002:0743b13": "就時如何。途路之樂。不假一錘時如何。萬里崖州。畢",
    "X69n1368_002:0743b14": "竟如何。放下拂子云。放下便穩。",
    "X69n1368_002:0743b15": "上堂。舉世尊臨涅槃云。若謂吾滅度。即非吾弟子。若",
    "X69n1368_002:0743b16": "謂吾不滅度。亦非吾弟子。師云。釋迦老。行計匇匇。將",
    "X69n1368_002:0743b17": "當時百千萬億眾。作死馬醫。却至今無出身路。且道。",
    "X69n1368_002:0743b18": "瞿曇還有出身路也無。下座。",
    "X69n1368_002:0743b19": "結夏上堂。以蠟人為驗。病翼棲蘆。以鐵彈子為驗。困",
    "X69n1368_002:0743b20": "鱗止濼。徑山不然。擊拂子云。一箭雙鵰落。",
    "X69n1368_002:0743b21": "普說門人　惟實　妙高　編",
    "X69n1368_002:0743b22": "五湖衲子。一錫禪人。置身大叢林。為了一大事。當斷",
    "X69n1368_002:0743b23": "自胸中。不可婆婆姆姆。只向禪牀角頭。老骨檛口頭",
    "X69n1368_002:0743b24": "取辦。咬人語句。以當參學。達磨西來。不立文字。直指",
    "X69n1368_002:0743c01": "人心。見性成佛。早是埋沒爾後人。孩撫爾後人。大丈",
    "X69n1368_002:0743c02": "夫漢。有天然氣槩。十二時中。行住坐臥。痛自著鞭。忽",
    "X69n1368_002:0743c03": "若己眼豁開。便知達磨西來。為汝證明而已。行要儞",
    "X69n1368_002:0743c04": "自行。到要儞自到。透頂透底。如鏡照鏡。無絲毫透漏。",
    "X69n1368_002:0743c05": "一一從胸襟中流出。方能蓋天蓋地。豈不見。雪峯示",
    "X69n1368_002:0743c06": "眾云。南山有條鼈鼻蛇。汝等諸人。切須好看。當恁麼",
    "X69n1368_002:0743c07": "時。盡大地人。命若懸絲。後來真淨道。雪峯無大人相。",
    "X69n1368_002:0743c08": "灼然。是精識精。然則蛇無頭不行。又是一手擡一手",
    "X69n1368_002:0743c09": "搦。長慶如新婦怕阿家相似。便道。堂中大有人。喪身",
    "X69n1368_002:0743c10": "失命。真淨恁麼道。減人威光太煞。雲門攛出拄杖。作",
    "X69n1368_002:0743c11": "怕勢。盡謂自起自倒。大用現前。殊不知。龍頭蛇尾。真",
    "X69n1368_002:0743c12": "淨著語云。為蛇畫足。是則是。只知撿點別人。不知兼",
    "X69n1368_002:0743c13": "身在內。當時玄沙突得一句。用南山作麼。真淨道。見",
    "X69n1368_002:0743c14": "處親切。以此論之。非特未得勦絕。要且和佗玄沙。出",
    "X69n1368_002:0743c15": "窠窟不得。雪竇具大眼目。得大辯才。反覆頌出。如恒",
    "X69n1368_002:0743c16": "山蛇。救首救尾。直是活鱍鱍地。象骨巖高人不到。是",
    "X69n1368_002:0743c17": "甚麼人境界。到者須是弄蛇手。有麼有麼。稜師備師",
    "X69n1368_002:0743c18": "不奈何。爭怪得山僧。喪身失命知多少。一棚俊鶻。韶",
    "X69n1368_002:0743c19": "陽知。切忌落草。重撥草。果然。南北東西無處討。討甚",
    "X69n1368_002:0743c20": "麼兔子。驀然突出拄杖頭。弄死蛇手。有甚麼限。拋向",
    "X69n1368_002:0743c21": "雪峯大張口。自傷己命。大張口兮同閃電。眨得眼來。",
    "X69n1368_002:0743c22": "甚處去也。剔起眉毛還不見。蹉過也不知。如今藏在",
    "X69n1368_002:0743c23": "乳峯前。収來放去得人憎。來者一一看方便。踏著分",
    "X69n1368_002:0743c24": "明毒無藥。竇復喝云。看脚下。何不早恁麼道。淨慈將",
    "X69n1368_002:0744a01": "古人底。一一花擘了也。如國家兵器。不得已而用之。",
    "X69n1368_002:0744a02": "語中有語。謂之死句。語中無語。謂之活句。活句中薦",
    "X69n1368_002:0744a03": "得。要見雪峯諸老則易。要見雪竇真淨則難。只如句",
    "X69n1368_002:0744a04": "意俱到。殺活交馳。莫有為雪峯作主底麼。出來與淨",
    "X69n1368_002:0744a05": "慈相見。其或未然。遇挂牌時過訪。",
    "X69n1368_002:0744a06": "靈隱告香普說",
    "X69n1368_002:0744a07": "叢林新人入門。例有開室告香二事。諸方臨夏告香",
    "X69n1368_002:0744a08": "一節。不舉行久矣。山僧叨冐此來。已及兩月。汩汩人",
    "X69n1368_002:0744a09": "事。日不暇給。向後入室之際。兩班單寮。暨諸宿德。不",
    "X69n1368_002:0744a10": "必訪及。若是晚學。有志慕道者。來自大方。不妨商確。",
    "X69n1368_002:0744a11": "然則道本無言。因言顯道。所以道。道豈多途。鶴有九",
    "X69n1368_002:0744a12": "臯難翥翼。機不離位。馬無千里謾追風。直下如倚天",
    "X69n1368_002:0744a13": "長劒。凜凜神威。阿誰敢擬。雖然。我王庫內。無如是刀。",
    "X69n1368_002:0744a14": "何況百萬眾前。拈花微笑。分付正法眼藏。禍不入慎",
    "X69n1368_002:0744a15": "家之門。由是一人傳一人。遞相誤賺。直指單傳。不立",
    "X69n1368_002:0744a16": "文字。大似潑油救火。黃梅夜半。大庾嶺頭。虐燄愈熾。",
    "X69n1368_002:0744a17": "是甚麼物恁麼來。說似一物則不中。總是夢裏惺惺。",
    "X69n1368_002:0744a18": "離四句。絕百非。今日頭痛。不能為淨說得。已是與賊",
    "X69n1368_002:0744a19": "過梯了也。竪拂挂拂。全機出沒。直得耳聾三日。一字",
    "X69n1368_002:0744a20": "入公門。九牛車不出。其餘發大機。顯大用。明修棧道。",
    "X69n1368_002:0744a21": "暗度陳倉。一條白棒。佛來也打。祖來也打。三十年不",
    "X69n1368_002:0744a22": "曾打著一箇。用盡自己心。笑破佗人口。一喝分賓主。",
    "X69n1368_002:0744a23": "照用一時行。白日青天。開眼溺牀。後來拋栗棘。擲金",
    "X69n1368_002:0744a24": "圈。用暗號子。大驚小怪。其數河沙。殊不知。一一祭鬼",
    "X69n1368_002:0744b01": "神茶飯。更無些子氣息。從上閑門破戶。已是盡情併",
    "X69n1368_002:0744b02": "蕩了也。衲僧家。不挂風雲影像。不涉泥水蹤由。須信",
    "X69n1368_002:0744b03": "目前有條活路。豈不見。德山到溈山。挾袱於堂上。刺",
    "X69n1368_002:0744b04": "腦入膠盆。從東過西。從西過東。道甚麼。於是顧視云",
    "X69n1368_002:0744b05": "無無。便出。且莫草草。雪竇云。勘破了也。賊須賊捉。德",
    "X69n1368_002:0744b06": "山到門首。却云。也不得草草。果然不丈夫。遂乃重整",
    "X69n1368_002:0744b07": "威儀。再入相見。再來不直半文錢。溈山坐次。多口阿",
    "X69n1368_002:0744b08": "師。德山提起坐具云。和尚。者野狐精。溈山擬取拂子。",
    "X69n1368_002:0744b09": "令不虗行。德山便喝。拂袖而去。拈得鼻孔失却口。雪",
    "X69n1368_002:0744b10": "竇又云。勘破了也。贓物現前。德山背却法堂。穿草鞋",
    "X69n1368_002:0744b11": "便行。爭奈獅子腰折。溈山晚間。問首座云。適來新到。",
    "X69n1368_002:0744b12": "在甚麼處。平地摝魚鰕。首座云。當時背法堂。著草鞋",
    "X69n1368_002:0744b13": "出去也。莫謗渠好。溈山云。此子已後。向孤峯頂上。盤",
    "X69n1368_002:0744b14": "結草菴。呵佛罵祖去在。面皮厚多少。雪竇云。雪上加",
    "X69n1368_002:0744b15": "霜。正是據欵結案。一勘破二勘破。割菜鎌子。雪上加",
    "X69n1368_002:0744b16": "霜曾險墮。重疊關山。飛騎將軍入虜庭。可煞英雄。再",
    "X69n1368_002:0744b17": "得完全能幾箇。不是苦心人不知。急走過。不放過。陣",
    "X69n1368_002:0744b18": "後說兵書。孤峯頂上草裏坐。靈山授記。未到如此。咄。",
    "X69n1368_002:0744b19": "縵天網子。二大老。與麼相見。一挨一拶。一擡一搦。大",
    "X69n1368_002:0744b20": "似傍若無人。雪竇雖則路見不平。也是助桀為虐。靈",
    "X69n1368_002:0744b21": "隱恁麼道。只貴後人撿責。咄。",
    "X69n1368_002:0744b22": "法語",
    "X69n1368_002:0744b23": "示元藏主住定林",
    "X69n1368_002:0744b24": "百丈已前。無住持事。是故。得意之士。深山窮谷。茆茨",
    "X69n1368_002:0744c01": "石室。折脚鐺中煑飯喫。以了平生。不求聞達。不苟利",
    "X69n1368_002:0744c02": "養。只靠本有一著子。如靠一座須彌山。豈特世人。不",
    "X69n1368_002:0744c03": "得而親踈之。世事亦不能軒輊之。踐履既久。霜露果",
    "X69n1368_002:0744c04": "熟。間有不得已。為龍天推致。高出人天之表。續佛慧",
    "X69n1368_002:0744c05": "命。所以報佛恩德也。後世淳離朴散。風薄俗惡。名挂",
    "X69n1368_002:0744c06": "官府。如同戶籍之民。而甘甜之。貪冐寵榮。隨世低昂",
    "X69n1368_002:0744c07": "曾不知佛之慧命為何物。若夫師弟子。緣契之妙。扣",
    "X69n1368_002:0744c08": "關擊節。風旋電卷。如臨濟。辭黃檗次。檗呼侍者。取禪",
    "X69n1368_002:0744c09": "板拂子來。而濟即召侍者。取火來。便竪起殺人三角",
    "X69n1368_002:0744c10": "眼。當此之時。豈有師家邪。後來又有磨衲入墨盆。鐵",
    "X69n1368_002:0744c11": "鉢盛猫飯之作。具此體裁。方可以荷擔祖師擔子。豈",
    "X69n1368_002:0744c12": "小緣邪。新定林大拙。早負英邁之氣。蘊奇傑之才。略",
    "X69n1368_002:0744c13": "不事事。必思出世之學。以了吾事。裂縫掖。毀琴劒。無",
    "X69n1368_002:0744c14": "意功名之會。稅駕于佛祖之域。塵銷覺圓。水落石出。",
    "X69n1368_002:0744c15": "凡所過處。無問道俗。咸高其風。慈水邑大夫之賢剡",
    "X69n1368_002:0744c16": "其名聞于郡。於是。定林之命遂下。邦人唯恐其不來。",
    "X69n1368_002:0744c17": "大拙之願無行意。愈退愈光。愈晦愈明。是以。平生衣",
    "X69n1368_002:0744c18": "糞掃衣。行頭陀行。雖自簪纓中來。無一點子弟氣。所",
    "X69n1368_002:0744c19": "謂大拙者。蓋逃於拙。寓於拙。豈拙於用大邪。古德云。",
    "X69n1368_002:0744c20": "巧尚不可得。而拙自何來。須到巧拙俱忘處。是為真",
    "X69n1368_002:0744c21": "拙。發而用之。橐籥鑪鞴。淬礪鉗錘。便是臨濟到來。也",
    "X69n1368_002:0744c22": "須鍜過。方不負裂縫掖。荷吾宗之素志也。",
    "X69n1368_002:0744c23": "示端知客",
    "X69n1368_002:0744c24": "學道之士。須夙有靈骨。方有趣向分。其間俊快遲鈍",
    "X69n1368_002:0745a01": "之不同。有時節因緣之所繫。非特後世之患如此。昔",
    "X69n1368_002:0745a02": "雪峯真覺禪師。自鰲山収拾不上之後。便有大地如",
    "X69n1368_002:0745a03": "粒粟之旨。彼三到投子。九上洞山之日。何曾欠缺。玄",
    "X69n1368_002:0745a04": "沙頭陀。由飛猨回避不及之後。走終身不出嶺之譽。",
    "X69n1368_002:0745a05": "二祖不往西天。達磨不來東土之旨。豈自外來。然俊",
    "X69n1368_002:0745a06": "快之資。與夫時節之來。各有所待邪。負丈夫不群氣",
    "X69n1368_002:0745a07": "宇。不作則已。作則萬竅怒號。奮牙礪齒。當與從上。交",
    "X69n1368_002:0745a08": "臂佛祖之域。直下如生鐵鑄就。黃金打成。一切處不",
    "X69n1368_002:0745a09": "能羅籠。一切處不能埋沒。俊鷹突日。快鷂梢雲。與其",
    "X69n1368_002:0745a10": "七尺單前。破蒲團上。何如三家村裏。荒草渡頭。一句",
    "X69n1368_002:0745a11": "截流。萬蠒抽緒。須知鰲山店上。飛猨嶺頭。正在半途。",
    "X69n1368_002:0745a12": "示保上人歸廬山",
    "X69n1368_002:0745a13": "橫看成嶺側成峯。遠近高低各不同。不識廬山真面",
    "X69n1368_002:0745a14": "目。都緣身在此山中。向來買草鞋行脚。撥草瞻風。得",
    "X69n1368_002:0745a15": "住且住。乃上人出此山之時。拄杖生節。回首知歸。要",
    "X69n1368_002:0745a16": "行便行。是上人入此山之時。出一叢林。不離此山。入",
    "X69n1368_002:0745a17": "一叢林。不即此山。如此。則行住坐臥。以至動靜施為。",
    "X69n1368_002:0745a18": "無非此山也。若問廬山真面目。春寒尚峭。宜且善為",
    "X69n1368_002:0745a19": "道路。",
    "X69n1368_002:0745a20": "示翁道士",
    "X69n1368_002:0745a21": "威音已前。空劫那畔。擔荷得行。何處有許多。周由者",
    "X69n1368_002:0745a22": "也。杳冥恍惚。不是老子說底。直指人心。不是達磨傳",
    "X69n1368_002:0745a23": "底。道無心合人。人無心合道。一明一切明。一透一切",
    "X69n1368_002:0745a24": "透。如金翅擘海。直取龍吞。如香象渡河。截流而過。看",
    "X69n1368_002:0745b01": "佗歸宗。因僧來別。宗云。但去束裝。臨行却來。為儞說",
    "X69n1368_002:0745b02": "一上佛法。僧如其言。再上方丈。宗云。時寒途中善為。",
    "X69n1368_002:0745b03": "若道有分付。屈辱者僧。若道無分付。辜負歸宗。翁高",
    "X69n1368_002:0745b04": "士。氣度格量。有衲子超方之作。縱迹龍象蹴踏之地。",
    "X69n1368_002:0745b05": "茲其時矣。東行西行。忽然覰破古人敗缺處。則知萬",
    "X69n1368_002:0745b06": "壽土上加泥。",
    "X69n1368_002:0745b07": "示英上人號無盡",
    "X69n1368_002:0745b08": "理隨事變。理事無礙。事得理融。事事無礙。此華嚴大",
    "X69n1368_002:0745b09": "人境界也。得之者如懸鑑。舉無遺照。用之者如連環。",
    "X69n1368_002:0745b10": "解之無窮。雪竇將束須彌為筆。蘸滄海為墨。書虗空",
    "X69n1368_002:0745b11": "之紙。乃至經不可說微塵數劫。而為上人。寫此無盡。",
    "X69n1368_002:0745b12": "亦不能盡。豈不見。善財參尋知識。末後至彌勒樓閣",
    "X69n1368_002:0745b13": "前。暫時斂念云。大慈大悲。願樓閣門開。令我得入。尋",
    "X69n1368_002:0745b14": "時彌勒彈指一下。樓閣門開。善財得入。入已還閉。遂",
    "X69n1368_002:0745b15": "見百千萬億樓閣。一一樓閣。有一一彌勒。於一一彌",
    "X69n1368_002:0745b16": "勒前。有一一善財。許多說話。果何意邪。英上人。宜自",
    "X69n1368_002:0745b17": "著鞭。求其所以名之之意。異時眼開。有善財寶樓閣",
    "X69n1368_002:0745b18": "前一解。可謂名實相稱。山河大地。為汝發機。草木叢",
    "X69n1368_002:0745b19": "林。為汝發機。以至森羅萬像。無不是為汝發機時節。",
    "X69n1368_002:0745b20": "所謂重重無盡。無盡重重。且道如今是第幾重法界。",
    "X69n1368_002:0745b21": "日勢稍晚。歸堂去。",
    "X69n1368_002:0745b22": "示秀上人(玉谿小師)",
    "X69n1368_002:0745b23": "嘉定初。太白峰前。十二峯下。甞與玉谿。來往兩山之",
    "X69n1368_002:0745b24": "間。見其佩少室懸記。後十年。且聞玉谿吐瑞。此破砂",
    "X69n1368_002:0745c01": "盆話行時也。又十餘年。見秀上人于鄞江。歷談江西",
    "X69n1368_002:0745c02": "法窟中事。欲觀其師。先觀弟子。正此謂也。開口不在",
    "X69n1368_002:0745c03": "舌頭上。話墮也。大力量人。擡脚不起。未為分外。得人",
    "X69n1368_002:0745c04": "憎。難湊泊。無出者些子。如大火聚。近之則燎却面門。",
    "X69n1368_002:0745c05": "如太阿劒。擬之則喪身失命。秀上人。由湖南北。浙東",
    "X69n1368_002:0745c06": "西。為此事。親行一遭。點著玉谿舊時行處。便有罵父",
    "X69n1368_002:0745c07": "翁之意。心憤憤口悱悱。必欲再禮拜玉溪一回。坐具",
    "X69n1368_002:0745c08": "頭邊眼活。不得道。有此好事。不為人說。切忌墮佗古",
    "X69n1368_002:0745c09": "人覆轍。",
    "X69n1368_002:0745c10": "示深藏主",
    "X69n1368_002:0745c11": "我宗無語句。亦無一法與人。已是平地上。深深掘窖。",
    "X69n1368_002:0745c12": "埋却多少人也。何況思而知之。不思而知。總是二頭",
    "X69n1368_002:0745c13": "三首。若具天然氣槩。終不受者般茶飯。雲門放洞山",
    "X69n1368_002:0745c14": "三頓棒話。難逢快便。不妨商量。若有喫棒分。石橋元",
    "X69n1368_002:0745c15": "不在天台。若無喫棒分。西山走入滕王閣。深藏主。有",
    "X69n1368_002:0745c16": "逸格超宗眼目。道聚一年餘。能甘澹泊。當此秋清。將",
    "X69n1368_002:0745c17": "意行天台。出門三步。或若石橋成兩截。西山頭倒卓。",
    "X69n1368_002:0745c18": "則知萬壽初無剩語。",
    "X69n1368_002:0745c19": "示智上人",
    "X69n1368_002:0745c20": "江西自八十四人以還。一時之盛。號稱法窟。良由馬",
    "X69n1368_002:0745c21": "師畏簸箕之譏。趨遠大之域。奔軼絕塵。不可控勒。所",
    "X69n1368_002:0745c22": "謂馬駒踏殺天下人者。是也。英靈間出。項背相望。代",
    "X69n1368_002:0745c23": "豈乏人邪。如所示。即心即佛。非心非佛之旨。平如鏡。",
    "X69n1368_002:0745c24": "險如崖。使能過此兩關。掉臂徑去。亦不辜自法窟中",
    "X69n1368_002:0746a01": "來也。",
    "X69n1368_002:0746a02": "示巽上人梅澗號",
    "X69n1368_002:0746a03": "一花開大地春。一漚生波瀾始。苗從地斷。濁自源頭。",
    "X69n1368_002:0746a04": "有能不動一塵。不撥萬象。向冷冰冰處。發揚本地風",
    "X69n1368_002:0746a05": "光。若是浮逼逼地。落二落三。則不堪為種草。巽上人",
    "X69n1368_002:0746a06": "無從事枝葉。須直截根源。果熟猨重處。知有真實現",
    "X69n1368_002:0746a07": "前。水落石出時。自然光影俱盡。還我核子來。大梅機",
    "X69n1368_002:0746a08": "關太露。瞪目不見底。雪老窠臼猶存。須信少林一枝",
    "X69n1368_002:0746a09": "曹溪一派。不出吾掌握中矣。倘或望林止渴。口裏水",
    "X69n1368_002:0746a10": "漉漉地。謂是誤佗三軍。又爭怪得。",
    "X69n1368_002:0746a11": "示鑑藏主",
    "X69n1368_002:0746a12": "如來非智。巧智者以如來為宗。祖師非妙。得妙者以",
    "X69n1368_002:0746a13": "祖師為旨。宗旨一定。源委自分。所以。永嘉大師。初到",
    "X69n1368_002:0746a14": "曹谿。振錫遶牀而立。可謂師子咬人。曹谿云。大德自",
    "X69n1368_002:0746a15": "何方而來。生大我慢。直下如金翅擘海。小留一宿。平",
    "X69n1368_002:0746a16": "地陷人。後人謂之定宗旨於曹谿。良有以也。鑑藏主。",
    "X69n1368_002:0746a17": "吾鄉之英。宗旨定來久矣。懷藏至鑑。鑑在機先。顯發",
    "X69n1368_002:0746a18": "大用。用超格外。以至東家杓柄長。西家杓柄短。無不",
    "X69n1368_002:0746a19": "知之。造詣既深。羽翼既備。未有長住而不行。未有長",
    "X69n1368_002:0746a20": "行而不住。欲識佛性義。當觀時節因緣。建立法幢。播",
    "X69n1368_002:0746a21": "揚宗旨。茲其時也。清厲之瑟。朱絃疏越。一唱三嘆。當",
    "X69n1368_002:0746a22": "有擊節賞音者矣。",
    "X69n1368_002:0746a23": "示牧維那",
    "X69n1368_002:0746a24": "目前無法。長劒倚天。意在目前。千雷吼地。搆得搆不",
    "X69n1368_002:0746b01": "得。未免喪身失命。此事大包法界。細入隣虗。非見聞",
    "X69n1368_002:0746b02": "覺知所通。非世智辯聰所了。圓悟道。不可說時便有。",
    "X69n1368_002:0746b03": "不說時便無。妙喜道。不可蒲團上打坐時便有。跳下",
    "X69n1368_002:0746b04": "禪牀時便無。者裡翻却二老舌頭。方知面前有條活",
    "X69n1368_002:0746b05": "路。十二時中。折旋俯仰。酬酢事機。入林不動草。入水",
    "X69n1368_002:0746b06": "不動波。雖在城市中。不為聲色之所籠絡。雖在富貴",
    "X69n1368_002:0746b07": "中。不為榮華之所移換。所以道。就內打出則氣力壯。",
    "X69n1368_002:0746b08": "就外打入則氣力弱。正當紛拏轇轕之時。只消輕輕",
    "X69n1368_002:0746b09": "捩轉。便見千變萬化。皆非外物。既到者般田地。若作",
    "X69n1368_002:0746b10": "奇特想。未免坐在解脫深坑。此乃無盡藏三昧門。須",
    "X69n1368_002:0746b11": "是具勇猛身心。立堅固行願。視佛祖如生冤家。聞禪",
    "X69n1368_002:0746b12": "道如風過樹。直得十字縱橫。圓通自在。千差合轍。萬",
    "X69n1368_002:0746b13": "派朝宗。回看從上以來。一機一境。趙州庭栢。祕魔擎",
    "X69n1368_002:0746b14": "杈。無業莫妄想。洞山麻三斤。是甚麼熱椀鳴聲。牧維",
    "X69n1368_002:0746b15": "那。銳志此事。特求法語。為入道警策。先德道。但辨肯",
    "X69n1368_002:0746b16": "心。必不相賺。",
    "X69n1368_002:0746b17": "示暉書記",
    "X69n1368_002:0746b18": "有魁壘英特之資。負豪邁激烈之志。氣吞萬衲。眼空",
    "X69n1368_002:0746b19": "群象。凡世間文字。諸子百家。無不周知。至於祖師門",
    "X69n1368_002:0746b20": "下一著。或邈其端倪者為何。蓋習氣未除。蹊徑已熟",
    "X69n1368_002:0746b21": "故也。香林四十年。方成一片。長慶往來雪峯玄沙。二",
    "X69n1368_002:0746b22": "十年。只看箇驢事未去。馬事到來。趙州道。我在南方。",
    "X69n1368_002:0746b23": "除粥飯二時外。未甞雜用心。古人酷為此事。其矻矻",
    "X69n1368_002:0746b24": "如此。五祖云。參禪須是悟。悟了須是遇人始得。打頭",
    "X69n1368_002:0746c01": "不遇作家。到底翻成骨董。鵝王擇乳。素非鴨類。金翅",
    "X69n1368_002:0746c02": "擘海。直取龍吞。若眼目不精明。源流不甄別。往往錯",
    "X69n1368_002:0746c03": "認驢鞍橋。作阿爺下頷。昔黃龍南。會雲峰悅于西山。",
    "X69n1368_002:0746c04": "禍事禍事。南從泐潭澄。澄乃雲門之後。悅云。雲門如",
    "X69n1368_002:0746c05": "九轉丹砂。點鐵成金。澄公藥汞銀。徒可玩。入鍛則流",
    "X69n1368_002:0746c06": "去。著甚死急。是時黃龍怒甚。蹉過真藥。明日悅謝過。",
    "X69n1368_002:0746c07": "前箭猶自可。又曰。雲門氣宇如王。甘死語下乎澄公",
    "X69n1368_002:0746c08": "有法授人。死語也。後箭射人深。南云。如是則誰可汝",
    "X69n1368_002:0746c09": "意者。著了也。悅云。石霜楚圓。手段出諸方。莫謗石霜",
    "X69n1368_002:0746c10": "好。繼而慈明領福嚴。南在座下。夜聞小參。貶剝諸方。",
    "X69n1368_002:0746c11": "多泐潭密付之旨。遂就入室曰。某甲望道未見。比聞",
    "X69n1368_002:0746c12": "夜參。如迷行獲指南之車。欲求法施。使盡餘疑。理能",
    "X69n1368_002:0746c13": "伏豹。慈明因問。書記學雲門禪。必善其旨。如放洞山",
    "X69n1368_002:0746c14": "三頓棒。應打不應打。通天作用。南云應打。敗也。慈明",
    "X69n1368_002:0746c15": "色莊聲厲曰。才聞棒聲。便是喫棒。則汝從朝至暮。聞",
    "X69n1368_002:0746c16": "鴉鳴鵲噪。鐘魚鼓板之聲。亦應喫棒。龍頭蛇尾。又曰。",
    "X69n1368_002:0746c17": "趙州勘婆話。試指其可勘處。至竟為人為徹。南不知",
    "X69n1368_002:0746c18": "答。老鼠入牛角。慈明詬罵之。殺人見血。南云。正以未",
    "X69n1368_002:0746c19": "解求決。豈慈悲然邪。見機而變。慈明笑曰。是罵邪。放",
    "X69n1368_002:0746c20": "去較危。収來太速。於是南公失聲道。泐潭果死語也。",
    "X69n1368_002:0746c21": "眼花山影轉。遂出偈云。傑出叢林是趙州。老婆勘破",
    "X69n1368_002:0746c22": "有來由。併贓捉敗。箇是本色道流。遇人者如此。師家",
    "X69n1368_002:0746c23": "若無向上巴鼻。何以驗其參學邪。暉書記。資稟不凡。",
    "X69n1368_002:0746c24": "蘊藉渾厚。相從湖寺。勉歸記司。器識過人遠甚。歲寒",
    "X69n1368_002:0747a01": "之義可掬。祖師門下。鍋兒大小。杓柄短長。固不在言。",
    "X69n1368_002:0747a02": "厚藏深養。更宜持久。雖是鍜了精金。至於百鍊繞指。",
    "X69n1368_002:0747a03": "更須入鑪。異時光明發現。作大佛事。肯多讓古人哉。",
    "X69n1368_002:0747a04": "示寶日上人",
    "X69n1368_002:0747a05": "寶非寶。日杲杲。上上機。無處討。赤水求來何太狂。荊",
    "X69n1368_002:0747a06": "山覓得苦相惱。不惱不狂排夜光。險惡道中為津梁。",
    "X69n1368_002:0747a07": "余因閱明覺此語。忽寶日禪人來前。笑曰。此正與寶",
    "X69n1368_002:0747a08": "日名字符合。但乞書此。以資警策。南山曰。書則不辭。",
    "X69n1368_002:0747a09": "禪人要須知其所立名。而求其所以名之之實。方知",
    "X69n1368_002:0747a10": "飛猿嶺峻。未嘗負人。禪人脚前脚後。忽為寶光日光",
    "X69n1368_002:0747a11": "一爍。心路絕。伎倆忘。不特無負此嶺。亦無愧古人矣。",
    "X69n1368_002:0747a12": "示無波居士李新恩",
    "X69n1368_002:0747a13": "釋迦不出世。四十九年說。達磨不西來。少林有妙訣。",
    "X69n1368_002:0747a14": "是以。佛子出興。提持向上一脉子。如塗毒皷。聞之者",
    "X69n1368_002:0747a15": "喪身失命。如猛火聚。近之者燎却面門。祖禰不了。殃",
    "X69n1368_002:0747a16": "及兒孫。德山入門便棒。臨濟入門便喝。正是依草附",
    "X69n1368_002:0747a17": "木。滅胡種族。何況住心觀淨。舉心外照。攝心內澄。凝",
    "X69n1368_002:0747a18": "心入道。總是無風帀帀之波。我此一門。只貴利根上",
    "X69n1368_002:0747a19": "智。領之於一言之下。若恃世智辯聰。縱令通得一大",
    "X69n1368_002:0747a20": "藏教。乃至九經十七史。諸子百家。只贏得口頭滑。於",
    "X69n1368_002:0747a21": "本分事。遠之遠矣。士大夫。有留意於此者。多謂。佛道",
    "X69n1368_002:0747a22": "懸曠。久受勤苦。乃可得成。又謂。千生學威儀。萬劫學",
    "X69n1368_002:0747a23": "細行。如何博地凡夫。便得入手。此皆自推一座須彌",
    "X69n1368_002:0747a24": "山。一障障了。豈不見。黃山谷道人。問道晦堂。因論吾",
    "X69n1368_002:0747b01": "無隱乎爾。山谷於是瞥地。張無垢居士。初見靈隱明",
    "X69n1368_002:0747b02": "善權清。久之不契。及登妙喜之門。因論但知格物。不",
    "X69n1368_002:0747b03": "知物格。頓悟厥旨。看佗機投箭直。有受斤不動之質。",
    "X69n1368_002:0747b04": "方能當運斤成風之手。世出世間得人憎。無出者些",
    "X69n1368_002:0747b05": "子。如水行地中。無往而非水。若謂水專在是。比澄清",
    "X69n1368_002:0747b06": "大海。唯認一浮漚體。目為全潮。若果得此事入手。只",
    "X69n1368_002:0747b07": "消一滴。便可興波作浪。則法性波瀾。學海波瀾。全卷",
    "X69n1368_002:0747b08": "全舒。全起全滅。盡浮幢王剎海。皆具吾一滴中矣。倘",
    "X69n1368_002:0747b09": "或不然。只守澄澄湛湛地。未免死水裡淹殺。有甚用",
    "X69n1368_002:0747b10": "處。所以圓悟道。我者裡禪。如大海相似。儞若將得瓶",
    "X69n1368_002:0747b11": "罌來取。是儞器量。又如此。登山須到頂。入海須到底。",
    "X69n1368_002:0747b12": "須是一回親到龍王宮殿裡。始堪商略。",
    "X69n1368_002:0747b13": "示印維那",
    "X69n1368_002:0747b14": "昔雲峯悅。誦先德。如何是佛法大意。三問三被打話。",
    "X69n1368_002:0747b15": "知金鑾有善。大愚有芝。憤憤悱悱。未萌一念已前。早",
    "X69n1368_002:0747b16": "被大愚一罩罩定。及聞大家相聚。喫莖齏語。如銀山",
    "X69n1368_002:0747b17": "鐵壁。不可端倪。夜造丈室。大愚曰。來何所求。云求佛",
    "X69n1368_002:0747b18": "心法。驗人端的處。下口便知音。雲峯若是箇漢。何處",
    "X69n1368_002:0747b19": "討大愚邪。",
    "X69n1368_002:0747b20": "前輩。具上根利性。得旨以還。深蓄厚養。不求聞達。霜",
    "X69n1368_002:0747b21": "露果熟。迫不得已。為人推出。則驚群動眾。自然蓋天",
    "X69n1368_002:0747b22": "蓋地。終不同褪花杏子摘却。一動一靜。其氣岸過人",
    "X69n1368_002:0747b23": "遠甚。",
    "X69n1368_002:0747b24": "吾門大法。的非小緣。學者起。問津一意之難。莫如求",
    "X69n1368_002:0747c01": "師之難。師家利生接物。以壽慧命之難。莫如求弟子",
    "X69n1368_002:0747c02": "之難。授受之際。不苟如此。播南印維那。朅來南方孤",
    "X69n1368_002:0747c03": "峯絕頂。與眾作息。根器重厚。造詣深穩。若不能言者。",
    "X69n1368_002:0747c04": "歲晚以其親庭尊年。決去江湖。志之所在。不可遏。能",
    "X69n1368_002:0747c05": "於汝言與心親。汝行與道合處。見難提之於密多。如",
    "X69n1368_002:0747c06": "水乳合。如珠走盤。以印其心。方知今生父母須親近。",
    "X69n1368_002:0747c07": "從本爺孃在頂門。是也。",
    "X69n1368_002:0747c08": "示日本舜上人",
    "X69n1368_002:0747c09": "出家乃大丈夫事。須具大丈失氣槩。靠者一著子。直",
    "X69n1368_002:0747c10": "是硬剝剝地。始得。纔方半前落後。則背馳爾。從上具",
    "X69n1368_002:0747c11": "大根器。有大力量。已得要領。尚有艱難萬狀。捍勞忍",
    "X69n1368_002:0747c12": "苦。如曹谿大鑑。因聞心無所住。徑造黃梅。夜半一語",
    "X69n1368_002:0747c13": "相投。卷衣而南。至啟蒙山本來面目之機。發印宗風",
    "X69n1368_002:0747c14": "幡心動之旨。殺人刀。活人劒。信知得處性燥。用時爪",
    "X69n1368_002:0747c15": "抹。應菴頌云。大海波濤濶。千江水逆流。龍王宮殿裡。",
    "X69n1368_002:0747c16": "不見一人遊。雖是直截提持。終出曹谿殻中不得。要",
    "X69n1368_002:0747c17": "入者般行戶。貴在脫落情塵。不守古人窠臼。舜上人",
    "X69n1368_002:0747c18": "由冷泉而登凌霄。十二時中。卓卓地。無虗棄底光陰。",
    "X69n1368_002:0747c19": "果然功用盡。伎倆忘。則知未離本國時。山河大地。草",
    "X69n1368_002:0747c20": "木叢林。又何孤自己。既到中國後。日月星辰。明暗色",
    "X69n1368_002:0747c21": "空。又多少誵訛。既然如是。未可打住。直須以浮幢王",
    "X69n1368_002:0747c22": "剎海。無邊香水海。拈向一毫頭上。西天四七。東土二",
    "X69n1368_002:0747c23": "三。一時勘破。始為親到龍王宮殿。不同門外遊人。",
    "X69n1368_002:0747c24": "偈頌",
    "X69n1368_002:0748a01": "種竹",
    "X69n1368_002:0748a02": "香嚴活葬在南陽。知是所知忘未忘。猛虎不應餐伏",
    "X69n1368_002:0748a03": "肉。聽教風雨細商量。",
    "X69n1368_002:0748a04": "送僧歸蜀",
    "X69n1368_002:0748a05": "曾經巴峽聽啼猨。萬想千思舉不全。一萬里風吹夢",
    "X69n1368_002:0748a06": "轉。月明人上錦江船。",
    "X69n1368_002:0748a07": "送昭書記歸徑山",
    "X69n1368_002:0748a08": "錯下凌霄恨不忘。百城烟水漫茫茫。思量六十蒿枝",
    "X69n1368_002:0748a09": "拂。鐵打心肝也斷腸。",
    "X69n1368_002:0748a10": "看潮",
    "X69n1368_002:0748a11": "怒雷聲撼海門秋。知是幾家人上樓。眼眼盡隨波浪",
    "X69n1368_002:0748a12": "轉。全潮端的屬誰収。",
    "X69n1368_002:0748a13": "褙語錄",
    "X69n1368_002:0748a14": "路不賷糧笑復歌。三更月下入無何。太平誰整閑戈",
    "X69n1368_002:0748a15": "甲。王庫初無如是刀。",
    "X69n1368_002:0748a16": "送愚菴和尚赴資福",
    "X69n1368_002:0748a17": "十分消息在竿頭。片甲纖鱗未足収。怪得一番浮子",
    "X69n1368_002:0748a18": "動。西湖明月上金鉤。",
    "X69n1368_002:0748a19": "古劒",
    "X69n1368_002:0748a20": "干戈罷却復何言。六國風清令不傳。猶有當時太平",
    "X69n1368_002:0748a21": "意。塵埋三尺髑髏前。",
    "X69n1368_002:0748a22": "花翁",
    "X69n1368_002:0748a23": "傳來五葉到渠儂。略露些兒便不同。自是普通年遠",
    "X69n1368_002:0748a24": "事。莫將一樣看春風。",
    "X69n1368_002:0748b01": "送祖上人歸蜀",
    "X69n1368_002:0748b02": "只因月下甕吞蛇。贏得南來兩眼花。換手槌胸應有",
    "X69n1368_002:0748b03": "日。知佗死欵屬誰家。",
    "X69n1368_002:0748b04": "送布袋像與妙峯和尚(時在上柏玉几菴)",
    "X69n1368_002:0748b05": "百千諸佛豎降旗。大法猶懸一縷絲。問訊率陀老慈",
    "X69n1368_002:0748b06": "氏。只是恰是下生時。",
    "X69n1368_002:0748b07": "放牛",
    "X69n1368_002:0748b08": "嗚咿聲斷笛橫時。滿目春風不自知。脚後脚前者些",
    "X69n1368_002:0748b09": "子。入渠群隊聽渠疑。",
    "X69n1368_002:0748b10": "拜大梅常禪師塔",
    "X69n1368_002:0748b11": "聲前借路謾經過。望却梅林自倒戈。八十四人屙漉",
    "X69n1368_002:0748b12": "漉。阿師猶更帶誵訛。",
    "X69n1368_002:0748b13": "上安晚鄭丞相。為免墳地",
    "X69n1368_002:0748b14": "黃檗山中話裴相。獨龍岡上憶舒王。相公留得谿邊",
    "X69n1368_002:0748b15": "寺。千古佳名在鄭鄉。",
    "X69n1368_002:0748b16": "送僧歸蜀",
    "X69n1368_002:0748b17": "脫得南方驢馬群。相逢無法可呈君。看儂百衲袈裟",
    "X69n1368_002:0748b18": "上。半是吳雲半楚雲。",
    "X69n1368_002:0748b19": "贈蜀相士。蓑衣道人",
    "X69n1368_002:0748b20": "夢入東南萬里餘。閱人多處定何如。綠蓑又裹春風",
    "X69n1368_002:0748b21": "去。未必黃金換得渠。",
    "X69n1368_002:0748b22": "送蘭與樗寮張寺丞",
    "X69n1368_002:0748b23": "綠葉叢叢間紫莖。芳心細細為誰傾。不如去入芝蘭",
    "X69n1368_002:0748b24": "室。湊得仙家一段清。",
    "X69n1368_002:0748c01": "無夢",
    "X69n1368_002:0748c02": "為人徹困有誰知。眨得眼來話已遲。滿地如今正閙",
    "X69n1368_002:0748c03": "在。聽渠寐語住何時。",
    "X69n1368_002:0748c04": "宿天衣偶成",
    "X69n1368_002:0748c05": "過鴈曾無影可留。不妨寒水向東流。千峯一夜撐空",
    "X69n1368_002:0748c06": "立。舊事驚翻盡底休。",
    "X69n1368_002:0748c07": "覺海諸善友整經",
    "X69n1368_002:0748c08": "好風晴日滿谿山。又到桃源盡處還。流水落花攔不",
    "X69n1368_002:0748c09": "住。幾多春色在人間。",
    "X69n1368_002:0748c10": "劒關",
    "X69n1368_002:0748c11": "吹毛不動定誵訛。徧地茫茫盡倒戈。但見清風生閫",
    "X69n1368_002:0748c12": "外。知恩終少負恩多。",
    "X69n1368_002:0748c13": "無聞",
    "X69n1368_002:0748c14": "老胡密語已乖張。迦葉何曾解覆藏。口耳到君俱喪",
    "X69n1368_002:0748c15": "盡。又還家醜外邊揚。",
    "X69n1368_002:0748c16": "虗舟",
    "X69n1368_002:0748c17": "一從橈下失關津。寂寞空橫斷岸濵。夜夜蘆花照明",
    "X69n1368_002:0748c18": "月。可憐不見謝家人。",
    "X69n1368_002:0748c19": "送林上人歸湖南",
    "X69n1368_002:0748c20": "無端活業盡平沉。只為當時錯用心。歸路又從湖畔",
    "X69n1368_002:0748c21": "過。水深不似恨深深。",
    "X69n1368_002:0748c22": "送無言和尚赴楓林",
    "X69n1368_002:0748c23": "禍兮不入慎家門。除是知恩解報恩。只用五峰曾中",
    "X69n1368_002:0748c24": "底。要人吐了要人吞。",
    "X69n1368_002:0749a01": "月巖",
    "X69n1368_002:0749a02": "光非照境境非存。恁麼曾來二十年。話到乖崖峭壁",
    "X69n1368_002:0749a03": "處。令人特地憶南泉。",
    "X69n1368_002:0749a04": "示頭陀過靈隱",
    "X69n1368_002:0749a05": "頭顱如雪困風波。未到靈山未倒戈。百萬人中笑花",
    "X69n1368_002:0749a06": "眼。元來猶有此頭陀。",
    "X69n1368_002:0749a07": "贈書華嚴",
    "X69n1368_002:0749a08": "南詢曾不涉途程。寫盡山雲海月情。放筆看來親到",
    "X69n1368_002:0749a09": "處。一場特地又愁生。",
    "X69n1368_002:0749a10": "上履齋吳丞相",
    "X69n1368_002:0749a11": "合從龍首便黃扉。盡謂登庸十載遲。自是袖中霖雨",
    "X69n1368_002:0749a12": "手。肯令勳業頌臯夔。",
    "X69n1368_002:0749a13": "一新更化改絃初。人語驩聲藹道途。僧自深禪湖上",
    "X69n1368_002:0749a14": "寺。不知身世在唐虞。",
    "X69n1368_002:0749a15": "答日本國丞相令公",
    "X69n1368_002:0749a16": "人言千里本同風。何似如今一信通。萬浪千波渾不",
    "X69n1368_002:0749a17": "涉。新羅元在海門東。",
    "X69n1368_002:0749a18": "壞菴",
    "X69n1368_002:0749a19": "壁倒籬坍第二籌。扶持不起轉風流。只因一句隨他",
    "X69n1368_002:0749a20": "語。未到吾宗掃土休。",
    "X69n1368_002:0749a21": "上秋壑賈丞相(以上流清詔歸)",
    "X69n1368_002:0749a22": "宇宙全歸掌握中。玄機制勝不言功。人將富范張韓",
    "X69n1368_002:0749a23": "比。何異丹青繪太空。",
    "X69n1368_002:0749a24": "力挽天河洗甲兵。爭如談笑淨胡塵。山東名竝山西",
    "X69n1368_002:0749b01": "重。歷數從來有幾人。",
    "X69n1368_002:0749b02": "趙居士施丹。結萬人緣",
    "X69n1368_002:0749b03": "透缾九轉有餘香。閱世情忘有未忘。一萬人緣何日",
    "X69n1368_002:0749b04": "了。明朝煙水又茫茫。",
    "X69n1368_002:0749b05": "送一徹二公。再參無際和尚",
    "X69n1368_002:0749b06": "兩公未見無際前。謂從本有成話墮。兩公既見無際",
    "X69n1368_002:0749b07": "後。謂是不同成兩箇。明知見與未見時。蒼龍終不澄",
    "X69n1368_002:0749b08": "潭臥。雲巖晚歸玲瓏巖。老兒家有彌天禍。口皮邊禪",
    "X69n1368_002:0749b09": "慣賣弄。動輙引人入荒草。不知兩公竟何意。春風又",
    "X69n1368_002:0749b10": "問東南道。貧思舊債濟北驢。再欲一頓憨作麼。當時",
    "X69n1368_002:0749b11": "失却一隻眼。賊過關門夾山老。後三十年有話在。珍",
    "X69n1368_002:0749b12": "重此行休放過。",
    "X69n1368_002:0749b13": "送東山源和尚歸閩",
    "X69n1368_002:0749b14": "尋思六十蒿枝拂。如何再得一頓喫。此是臨濟住後",
    "X69n1368_002:0749b15": "時。黃檗棒頭痛的的。尋思昔日曾行脚。未離南方已",
    "X69n1368_002:0749b16": "先錯。此是天平住後時。西院清風頓銷鑠。此時人是",
    "X69n1368_002:0749b17": "彼時人。去時路是來時路。老源胸中只自知。却道古",
    "X69n1368_002:0749b18": "人恰相似。二月江湖春水生。拈得烏藤先我行。得大",
    "X69n1368_002:0749b19": "愚力黃檗力。且聽住後真消息。",
    "X69n1368_002:0749b20": "佛祖讚",
    "X69n1368_002:0749b21": "釋迦佛",
    "X69n1368_002:0749b22": "不即此座。成等正覺。不離此座。成等正覺。入雪山。悟",
    "X69n1368_002:0749b23": "明星。知之者必謂以慈示人。開空花。結空果。不知者",
    "X69n1368_002:0749b24": "將謂實有此作。皇天無親。惟德是輔。此亦名言不及",
    "X69n1368_002:0749c01": "處。借水獻花。不可當面諱却。",
    "X69n1368_002:0749c02": "出山相",
    "X69n1368_002:0749c03": "逾重城為何事。悟明星自欺謾。試問出山。何似入山。",
    "X69n1368_002:0749c04": "含元殿裏。猶覓長安。",
    "X69n1368_002:0749c05": "維摩",
    "X69n1368_002:0749c06": "機不可觸。病不可醫。說黃道黑。引蔓牽枝。要見眾生",
    "X69n1368_002:0749c07": "不病時。",
    "X69n1368_002:0749c08": "觀音(聶府博。以母在日所奉像。請贊)",
    "X69n1368_002:0749c09": "大士真慈念群生。有如慈母憶其子。盡塵毛剎世界",
    "X69n1368_002:0749c10": "海。一一具此一念中。惟此一念不退轉。如子得母亦",
    "X69n1368_002:0749c11": "復然。眼聲耳色互三昧。情與無情同證入。有能不作",
    "X69n1368_002:0749c12": "實證想。當知此相亦非實。忽若子母不相知。大士實",
    "X69n1368_002:0749c13": "相常現前。",
    "X69n1368_002:0749c14": "血書心經。為圓相",
    "X69n1368_002:0749c15": "色何從眼。聲不到耳。耳色眼聲。血滴滴地。出乎爾。反",
    "X69n1368_002:0749c16": "乎爾。全身不在圈[袖由+貴]裏。",
    "X69n1368_002:0749c17": "師子國相",
    "X69n1368_002:0749c18": "十方國土中。應身何彼此。春在花。月在水。要令當處",
    "X69n1368_002:0749c19": "不留情。好看翻身獅子子。",
    "X69n1368_002:0749c20": "水石上相",
    "X69n1368_002:0749c21": "明月下磐石上。以心中眼。觀身外相。六根互用示慈",
    "X69n1368_002:0749c22": "門。無風平地生波浪。",
    "X69n1368_002:0749c23": "月印長江。風號萬籟。隨流入流。無在不在。百千三昧",
    "X69n1368_002:0749c24": "一毫頭。貴價精神賤價賣。",
    "X69n1368_002:0750a01": "魚籃相",
    "X69n1368_002:0750a02": "風吹兩鬢蕭蕭起。全身已是拖泥水。何人領取鉤頭",
    "X69n1368_002:0750a03": "意。明明不在魚籃裏。",
    "X69n1368_002:0750a04": "布袋像",
    "X69n1368_002:0750a05": "牙關咬定。行又行不上。布袋緊靠。放又放不下。知佗",
    "X69n1368_002:0750a06": "裏許。有甚兜率內院底。十字街頭。遼天索價。",
    "X69n1368_002:0750a07": "四睡圖",
    "X69n1368_002:0750a08": "睡時遞相枕藉。醒後互相熱謾。笑中有刃。用處多姦。",
    "X69n1368_002:0750a09": "看來人斑。寧可虎斑。",
    "X69n1368_002:0750a10": "韋馱天變相",
    "X69n1368_002:0750a11": "橫兩腕中杵。現堆雲裏身。權中示權處。依舊是天人。",
    "X69n1368_002:0750a12": "達磨",
    "X69n1368_002:0750a13": "趂得江頭航折葦。聽教後面風波起。不負梁王所問",
    "X69n1368_002:0750a14": "來。只有此心如此水。",
    "X69n1368_002:0750a15": "對梁王突出全機。賺神光錯禮三拜。熊耳月照嵩山",
    "X69n1368_002:0750a16": "雲。填溝塞壑無人會。",
    "X69n1368_002:0750a17": "天寒京洛雪依然。三拜當時有底傳。皇道無私太平",
    "X69n1368_002:0750a18": "日。行人猶說普通年。",
    "X69n1368_002:0750a19": "五祖荷鋤",
    "X69n1368_002:0750a20": "江上青山未老。钁頭邊事猶在。若能慎初護末。未到",
    "X69n1368_002:0750a21": "兩重納敗。",
    "X69n1368_002:0750a22": "六祖挾擔",
    "X69n1368_002:0750a23": "柴已落在誰家。此行不空來去。手中擔子相隨。心知",
    "X69n1368_002:0750a24": "應無所住。",
    "X69n1368_002:0750b01": "郁山主",
    "X69n1368_002:0750b02": "野水小橋外。諸峯凜寒色。被驢子一交。至今翻不得。",
    "X69n1368_002:0750b03": "政黃牛",
    "X69n1368_002:0750b04": "人牛兩相忘。又向橋邊去。眼明雙鷺鶿。無非是熟處。",
    "X69n1368_002:0750b05": "猪頭和尚",
    "X69n1368_002:0750b06": "目前機。背後底。為復神通。為復游戲。直令換盡人眼",
    "X69n1368_002:0750b07": "睛。亦與懸羊賣狗而併案耳。",
    "X69n1368_002:0750b08": "蜆子和尚",
    "X69n1368_002:0750b09": "酒臺盤上。和聲突出。釣螺江畔。撈摝得底。是則是。以",
    "X69n1368_002:0750b10": "鰕為目。不妨用活底祖師意。",
    "X69n1368_002:0750b11": "懶殘和尚",
    "X69n1368_002:0750b12": "寒涕無暇収。高風自然足。客來知不知。吾芋恰新熟。",
    "X69n1368_002:0750b13": "船子和尚",
    "X69n1368_002:0750b14": "一橈復一橈。打著打不著。至今華亭上。猶更風波惡。",
    "X69n1368_002:0750b15": "朝陽",
    "X69n1368_002:0750b16": "摘不斷。穿不透。寬作程。急著手。要從破後覓渾崙。當",
    "X69n1368_002:0750b17": "陽拈出誰知有。",
    "X69n1368_002:0750b18": "對月",
    "X69n1368_002:0750b19": "本無文。未曾說。一字字。生鐵橛。欲了了時是了時。何",
    "X69n1368_002:0750b20": "須特地尋明月。",
    "X69n1368_002:0750b21": "李源訪圓澤",
    "X69n1368_002:0750b22": "相看已瞭然。安用頻頻舉。長笛不禁聞。又隨煙棹去。",
    "X69n1368_002:0750b23": "熊公見西山",
    "X69n1368_002:0750b24": "一見能全機。隱身定無路。遇猶不遇時。病在回頭處。",
    "X69n1368_002:0750c01": "大道浴湫圖",
    "X69n1368_002:0750c02": "腥風怒濤中。信手拏得起。觸撥老慈明。攛出拄杖子。",
    "X69n1368_002:0750c03": "靈照賣笊籬",
    "X69n1368_002:0750c04": "手把長長竹摝籬。與爺同樂又同悲。輕如毫末重山",
    "X69n1368_002:0750c05": "嶽。十字街頭賣與誰。",
    "X69n1368_002:0750c06": "大慧佛日禪師",
    "X69n1368_002:0750c07": "聞薰風南來時。和贓捉獲。向樹倒藤枯處。覆水難収。",
    "X69n1368_002:0750c08": "勘破元禪。楪子飣底青蝦蟆。脫得圓悟。胸次用底活",
    "X69n1368_002:0750c09": "馬騮。橫三尺竹篦。氣索列祖。飜四河雄辯。貫通九流。",
    "X69n1368_002:0750c10": "薄四海內外。罔不中傷。曠百世上下。其誰與儔。區區",
    "X69n1368_002:0750c11": "作是說者。如一塵之微。又何能重輕乎山丘。",
    "X69n1368_002:0750c12": "妙峯和尚",
    "X69n1368_002:0750c13": "見之目明。氣和如春。猶據妙峯頂時。平等示人。望之",
    "X69n1368_002:0750c14": "心折。面冷如鐵。猶坐蓮峯堂時。大默而說。奔走龍象。",
    "X69n1368_002:0750c15": "鞭斥風霆。不約而繩。不令而行。宜其談笑興起東菴",
    "X69n1368_002:0750c16": "正脉。廓清末流之轍。至於靈機絕唱。不墮常調。莫妙",
    "X69n1368_002:0750c17": "乎庚峯定穴者也。",
    "X69n1368_002:0750c18": "大川和尚(半身)",
    "X69n1368_002:0750c19": "握拳透爪。有臨濟體裁。輪珠示人。類大顛風格。不欲",
    "X69n1368_002:0750c20": "露全身。慣無贓考賊。十地吞聲。二乘動色。聚一世精",
    "X69n1368_002:0750c21": "神。而用東山暗號。皷大地波瀾。而疏東澗正脉。宜乎",
    "X69n1368_002:0750c22": "百川倒流。天下暴白。如是模寫。滄溟一滴。傳金襴。倒",
    "X69n1368_002:0750c23": "剎竿。須是迦葉師兄始得。",
    "X69n1368_002:0750c24": "古雲法師(叔凱講師請)",
    "X69n1368_002:0751a01": "獲旋陀羅尼。機輪轉處風雷疾。入薩婆若海。舌頭不",
    "X69n1368_002:0751a02": "動雲濤翻。肆虗空講。盡實頭禪。以栗棘蓬。裹金剛圈。",
    "X69n1368_002:0751a03": "陶冶有學之學。而披剝萬象。發揮不傳之傳。而朝宗",
    "X69n1368_002:0751a04": "百川。是為北峯真子。無愧竹菴嫡孫。後二千年。是真",
    "X69n1368_002:0751a05": "精進。所謂靈山未散之旨。至今一會儼然。",
    "X69n1368_002:0751a06": "牧長老。以其師立菴像。請贊",
    "X69n1368_002:0751a07": "不稟釋迦文。踏翻華藏界。由天台南覺城東。提蘇州",
    "X69n1368_002:0751a08": "有常州有。立委羽重關。劄洪塘硬寨。如是三十年。起",
    "X69n1368_002:0751a09": "妙喜正派。若言老子見青山。行人更在青山外。",
    "X69n1368_002:0751a10": "謝靈運",
    "X69n1368_002:0751a11": "平生幾緉屐。自覺山招我。不知身入畫。只貪山色好。",
    "X69n1368_002:0751a12": "陶淵明",
    "X69n1368_002:0751a13": "和露鋤豆苗。不覺日又夜。飄然從何來。定在南山下。",
    "X69n1368_002:0751a14": "許宣平(賣薪。挂一壺酒)",
    "X69n1368_002:0751a15": "全肩擔荷時。落日重回首。世無相逢人。先生不在酒。",
    "X69n1368_002:0751a16": "孟東野(整襟獨立。聽琴)",
    "X69n1368_002:0751a17": "人知琴無絃。無琴無人知。獨立天地間。知音復是誰。",
    "X69n1368_002:0751a18": "人我擔",
    "X69n1368_002:0751a19": "先我後人。為誰辛苦。三百六十骨節。透頂透底全露。",
    "X69n1368_002:0751a20": "窮鬼子。妨不下擔將去。",
    "X69n1368_002:0751a21": "閬州許居士畫像。請贊",
    "X69n1368_002:0751a22": "家在閬城南。閱浮生知其如寄。脚踏長安市。了萬緣",
    "X69n1368_002:0751a23": "齊之一默。雅重甘贄風流。孤峻龐老標格。甘終身於",
    "X69n1368_002:0751a24": "澹泊。見古道之顏色。故其寓意於物。而不留意於物。",
    "X69n1368_002:0751b01": "胸中瞭然。一點謾渠不得。",
    "X69n1368_002:0751b02": "自讚",
    "X69n1368_002:0751b03": "行素長老請",
    "X69n1368_002:0751b04": "無獅子教兒之訣。無老猫上樹之機。世無所容其拙。",
    "X69n1368_002:0751b05": "人或見謂之慈。知之已熟。畫出何為。後三十年颺在",
    "X69n1368_002:0751b06": "壒[土*(天/韭)]堆頭。便令無光怪發現。未免起傍觀按劒之疑。",
    "X69n1368_002:0751b07": "端常副寺請",
    "X69n1368_002:0751b08": "本分曾無買賣。動輒於人招怪。豈知父子之間。描畫",
    "X69n1368_002:0751b09": "虗空著彩。端常與麼無端。直是克由叵耐。",
    "X69n1368_002:0751b10": "資壽牧長老請",
    "X69n1368_002:0751b11": "鐵牛去住之機。獅子反擲之訣。毫芒略露。崖崩石裂。",
    "X69n1368_002:0751b12": "無些子柔和。唯一味生滅。電光石火瞥轉玄關。千聖",
    "X69n1368_002:0751b13": "頂頭恣興妖孽。",
    "X69n1368_002:0751b14": "禪人請",
    "X69n1368_002:0751b15": "冷泉亭放閘。換盡時人眼睛。見山堂看雲。甚處討佗",
    "X69n1368_002:0751b16": "巴鼻。認得完全。是則未是。手中黑竹篦。不能打得儞。",
    "X69n1368_002:0751b17": "胡亂三十年。全無巴鼻。叨居六七剎。無補宗教。翻著",
    "X69n1368_002:0751b18": "梵志韈。疑之者多。倒用司農印。識之者少。出嶺既不",
    "X69n1368_002:0751b19": "能跂步玄沙。入嶺又何敢追蹤雪老。上人擔頭不堪",
    "X69n1368_002:0751b20": "泊蠅。也能帶得老僧去那。逢人展似即不無。若謂起",
    "X69n1368_002:0751b21": "楊岐正宗。疏東澗正派。且莫謗渠好。",
    "X69n1368_002:0751b22": "北山雲擁千巖秀。西子湖平萬壑流。水石光中閑送",
    "X69n1368_002:0751b23": "目。無邊剎海一毫収。",
    "X69n1368_002:0751b24": "印維那請",
    "X69n1368_002:0751c01": "眼看東南。意在西北。毗盧印倒用。輥動古井蓬塵。興",
    "X69n1368_002:0751c02": "化棒不施。撒下青天雨雹。騰身一擲。而抹過萬仞龍",
    "X69n1368_002:0751c03": "門。掉臂徑去。而何有連雲棧閣。祖師心印誰是親傳。",
    "X69n1368_002:0751c04": "麟兮龍兮崢嶸頭角。",
    "X69n1368_002:0751c05": "小佛事",
    "X69n1368_002:0751c06": "無準和尚入祖堂",
    "X69n1368_002:0751c07": "提密菴破砂盆。用破菴沒巴鼻。清凉山上。白浪翻空。",
    "X69n1368_002:0751c08": "海門國內。紅塵競起。直得錦鏡光寒。龍淵鼎沸。佛鑑",
    "X69n1368_002:0751c09": "禪師。從來不受安排。元本亦無位次。是則是。到處去",
    "X69n1368_002:0751c10": "來。不如者裡。",
    "X69n1368_002:0751c11": "艮首座秉炬",
    "X69n1368_002:0751c12": "艮為山。離為火。六十五年。卦文方破。艮首座。而今不",
    "X69n1368_002:0751c13": "用東卜西卜。從生至死。擲下火。只是者個。",
    "X69n1368_002:0751c14": "則法事起骨",
    "X69n1368_002:0751c15": "無中唱出。傾盡陀羅尼門。句後不來。樸碎劫初鈴子。",
    "X69n1368_002:0751c16": "直得灰寒火冷。玉振金聲。唱教門中。則不無闍梨。衲",
    "X69n1368_002:0751c17": "僧門下未會出身路。畢竟如何。西風一陣來。落葉兩",
    "X69n1368_002:0751c18": "三片。",
    "X69n1368_002:0751c19": "應上座秉炬(風雨)",
    "X69n1368_002:0751c20": "應眼時如千日。猶是目前不了。應耳時若空谷。正是",
    "X69n1368_002:0751c21": "鬼家活計。應上座。瞎却眼。聾却耳。和雨和風那下行。",
    "X69n1368_002:0751c22": "別有神光照天地。",
    "X69n1368_002:0751c23": "圓上座秉炬",
    "X69n1368_002:0751c24": "以火把。打圓相云。圓陀陀。光爍爍。擬即乖。動即錯。直",
    "X69n1368_002:0752a01": "饒未點先行。也是草繩自縛。何故。猛焰不容蚊蚋泊。",
    "X69n1368_002:0752a02": "道上座秉炬",
    "X69n1368_002:0752a03": "我喚作火。汝不得喚作火。道上座。道道。擬議不來。髑",
    "X69n1368_002:0752a04": "髏穿過。",
    "X69n1368_002:0752a05": "平上座秉炬",
    "X69n1368_002:0752a06": "平不留。險非取。脫體兩忘。猶是死句。石火機前眼豁",
    "X69n1368_002:0752a07": "開。便是熏地炙地處。",
    "X69n1368_002:0752a08": "元西堂秉炬(中死號西山)",
    "X69n1368_002:0752a09": "東行西行。築著磕著。平地一交。虗空撲落。便是鍛了",
    "X69n1368_002:0752a10": "精金。更看末後入火一著。如何是末後著。北海蓬塵",
    "X69n1368_002:0752a11": "生。西山頭倒卓。",
    "X69n1368_002:0752a12": "淨藏主秉炬",
    "X69n1368_002:0752a13": "真淨明妙。靈通虗徹。了知大藏小藏。如說而行。掃除",
    "X69n1368_002:0752a14": "是病非病。如行而說。淨藏主。能剔脫平生火種。擲下",
    "X69n1368_002:0752a15": "火。徑山為汝點發。",
    "X69n1368_002:0752a16": "四明制置黃大卿起棺。過湖亭",
    "X69n1368_002:0752a17": "去年來時節。十洲盡是春風。士農工賈皆和融。今年",
    "X69n1368_002:0752a18": "去時節。四海渾是秋色。城市山林皆慘惻。某官。平生",
    "X69n1368_002:0752a19": "心存王室。一代德尊士林。入則朝行。以道致君于堯",
    "X69n1368_002:0752a20": "舜上。出則方面。以仁及物在龔黃前。豈知天上樓成。",
    "X69n1368_002:0752a21": "又見鄮山人去。畢竟此心即佛。從來靈骨已仙。大道",
    "X69n1368_002:0752a22": "本無門。去路一身輕似葉。三山元不遠。高名千古重",
    "X69n1368_002:0752a23": "如山。樓頭畵角聲殘。湖上涵虗亭近。移身換步一句。",
    "X69n1368_002:0752a24": "如何剖析。判府侍郎。歸去來兮天連水碧。",
    "X69n1368_002:0752b01": "為　皇女周漢國端孝公主撒土",
    "X69n1368_002:0752b02": "見身無實是佛見。了心如幻是佛了。了得身心本性",
    "X69n1368_002:0752b03": "空。斯人與佛何殊別。新薨　皇女。周漢國端孝公主。",
    "X69n1368_002:0752b04": "入自受用三昧。元自修行中來。與先佛有大因緣。破",
    "X69n1368_002:0752b05": "微塵出大經卷。以恪謹而行己志。以婉愉而奉慈闈。",
    "X69n1368_002:0752b06": "貴長依日月之明。何早誦露電之偈。生榮死哀本無",
    "X69n1368_002:0752b07": "二致。人間天上同具一真。出於機入於機。移身換步",
    "X69n1368_002:0752b08": "歸第四天。生於土歸於土。轉女成男頓超十地。只今",
    "X69n1368_002:0752b09": "全體承當。當陽如何蓋覆。端孝公主。彩幢僊珮且歸",
    "X69n1368_002:0752b10": "去。有意明時却再來。",
    "X69n1368_002:0752b11": "題跋",
    "X69n1368_002:0752b12": "跋多心經",
    "X69n1368_002:0752b13": "心外無法。是大神呪。法外無心。是大明呪。不在內不",
    "X69n1368_002:0752b14": "在外。有能心法兩忘。而見言外之意。所謂是無上呪。",
    "X69n1368_002:0752b15": "是無等等呪者也。",
    "X69n1368_002:0752b16": "跋周居士金剛經解",
    "X69n1368_002:0752b17": "鈔解疏。疏解經。覺如居士。窮諸家疏鈔。掇而拾之。且",
    "X69n1368_002:0752b18": "道。經解甚麼。忽若一語不玄。謗斯經故。",
    "X69n1368_002:0752b19": "跋圓覺證義",
    "X69n1368_002:0752b20": "諸經各標時處。唯圓覺一經。不標時處。何耶。淳祐丁",
    "X69n1368_002:0752b21": "未夏。覺如居士書來。求圓覺講義跋。是時千丈巖主。",
    "X69n1368_002:0752b22": "方與湖海衲子。作安居佛事。未暇也。友上人歸日。試",
    "X69n1368_002:0752b23": "問居士。所集講義。已到第幾菩薩。",
    "X69n1368_002:0752b24": "題雙帆出浦圖",
    "X69n1368_002:0752c01": "江頭水如天。不見人上華亭船。挂帆來何處。又無人",
    "X69n1368_002:0752c02": "喚奯公渡。或作境話會。不作境話會。姑付三十年後。",
    "X69n1368_002:0752c03": "與人點眼。",
    "X69n1368_002:0752c04": "跋宏智禪師墨迹",
    "X69n1368_002:0752c05": "宏智暮年真帖。筆力遒勁。語意縝密。不輕來學。宜其",
    "X69n1368_002:0752c06": "起洞上之宗。寂用無礙處。後來與天地萬象。無平出",
    "X69n1368_002:0752c07": "一路。要見古佛。過去久矣。",
    "X69n1368_002:0752c08": "跋意一徐相公。與成上人偈後",
    "X69n1368_002:0752c09": "萬物叢中。著得隻眼。如同木人。百草頭邊。驀鼻拽回。",
    "X69n1368_002:0752c10": "可謂善牧。意一言下。大有深意。能於老盧不識書處。",
    "X69n1368_002:0752c11": "善財不動步時。心領意解。平生參學事畢。",
    "X69n1368_002:0752c12": "跋通菴王太尉維摩經頌",
    "X69n1368_002:0752c13": "維摩會上。三十二義。墮與不墮。至竟不出一默。通菴",
    "X69n1368_002:0752c14": "居士。不動干戈。摟其窟穴。暴其醜惡。雖然。盡法無民。",
    "X69n1368_002:0752c15": "題江山萬里圖",
    "X69n1368_002:0752c16": "盡大地是沙門一隻眼。孤逈逈。山不是山。澄湛湛。水",
    "X69n1368_002:0752c17": "不是水。無目前法。有目前意。纔起一念及。路旁堠子。",
    "X69n1368_002:0752c18": "何止白雲千里萬里。",
    "X69n1368_002:0752c19": "題佛照與遁菴書後　(中有三佛議論。又有虎丘隆和尚事)",
    "X69n1368_002:0752c20": "山前一片閑田地。不三世而禍起蕭牆。遞相割據。為",
    "X69n1368_002:0752c21": "憐松竹引清風。宜也。原其枝分派別。實於看脚下一",
    "X69n1368_002:0752c22": "語。不獨當時誤人。坐在半途。亦負累後代兒孫。多少",
    "X69n1368_002:0752c23": "沒地頭在。所謂滅吾宗者。旨哉。",
    "X69n1368_002:0752c24": "題王龜齡墨迹。同嚴首座竹賦　(龜齡諱十朋。號梅溪)",
    "X69n1368_002:0753a01": "石橋未到已先知。熟處難忘。入境還如入夢時。切忌",
    "X69n1368_002:0753a02": "寐語。僧喚我為嚴首座。不可諱却。前身曾寫石橋碑。",
    "X69n1368_002:0753a03": "贓物現在。噫。一念見道。三世情盡。誦梅谿居士之作。",
    "X69n1368_002:0753a04": "可知前身後身。一夢兩覺。天台月落。鴈山春曉。即此",
    "X69n1368_002:0753a05": "夢覺。無二無別。人或不然。聽竹君說。",
    "X69n1368_002:0753a06": "題傳燈三十五祖圖後",
    "X69n1368_002:0753a07": "形興未質。名起未名。形名既兆。已是描畫虗空了也。",
    "X69n1368_002:0753a08": "何況心心相印。法法相傳。大似重施五彩。然一人唱",
    "X69n1368_002:0753a09": "之。一人和之。禍事禍事。豈止西天此土而已。將見窮",
    "X69n1368_002:0753a10": "塵毛剎海。亘千萬億劫。無有一人。能免其負累者。明",
    "X69n1368_002:0753a11": "眼衲僧。若開此卷。向釋迦未出世。達磨未來時。著得",
    "X69n1368_002:0753a12": "隻眼。方知二千年事。盡在今日。",
    "X69n1368_002:0753a13": "跋海佛禪師語錄",
    "X69n1368_002:0753a14": "石谿未離雲頂。行脚未到處要須到。既見雲居。開口",
    "X69n1368_002:0753a15": "不得處要須道。執侍半年。如矢在弦上。知而不自發。",
    "X69n1368_002:0753a16": "至龍袖拂開之機。而箭在的中。發而不自知。雖然。早",
    "X69n1368_002:0753a17": "年見松源于北山下。是此話已行。若謂開得口後。方",
    "X69n1368_002:0753a18": "有此錄。腦後猶欠石谿一錐在。",
    "X69n1368_002:0753a19": "遺表",
    "X69n1368_002:0753a20": "臣僧(廣聞)一介草野。出自遠方。幸際明時。復遭　聖",
    "X69n1368_002:0753a21": "世。然五山　勑命。臣領其四。迺者伏蒙　陛下。念臣",
    "X69n1368_002:0753a22": "衰老。錫以徽號。憐臣食眾。蠲免和糴。臣之榮遇。可謂",
    "X69n1368_002:0753a23": "無涯矣。雖歷百千萬億劫。不足以酬　陛下之洪恩。",
    "X69n1368_002:0753a24": "演八萬四千偈。不足以盡微臣之懇切。臣今疾病危",
    "X69n1368_002:0753b01": "惙。命在頃刻。不能多辭以謝。惟願　聖算與　天齊",
    "X69n1368_002:0753b02": "休。為民父母。為佛金湯。是臣禱頌之忱。下情無任瞻",
    "X69n1368_002:0753b03": "　天望　聖。激切屏營之至。",
    "X69n1368_002:0753b04": "塔銘",
    "X69n1368_002:0753b05": "中太夫直寶文閣提舉建寧府武",
    "X69n1368_002:0753b06": "夷山冲佑觀林　希逸　撰",
    "X69n1368_002:0753b07": "景定四年。六月十四日。徑山佛智禪師廣聞示寂。遺",
    "X69n1368_002:0753b08": "奏聞",
    "X69n1368_002:0753b09": "皇帝悼惜。賜錢助葬。塔在大明山下。以大明名菴。",
    "X69n1368_002:0753b10": "御書其扁。且給田以食守者。嗚呼盛矣。非師能賢。",
    "X69n1368_002:0753b11": "穆陵豈輕[田/廾]哉。師於余為鄉人。初得其名於鄭丞相",
    "X69n1368_002:0753b12": "所為偃溪序。壬戌還朝。始見于京。疎眉秀目。哆口豐",
    "X69n1368_002:0753b13": "頤。道貌粹然。出語有味。益敬之。東磵侍郎湯公。於師",
    "X69n1368_002:0753b14": "尤稔。每相與言其賢。方聞其病。即以書別。余與東磵",
    "X69n1368_002:0753b15": "俱為文以奠之。東磵筆甚奇。南歸五載。其徒普暉。來",
    "X69n1368_002:0753b16": "溪上乞銘。狀曰。師候官林氏子。世業儒。母陳氏。夢僧",
    "X69n1368_002:0753b17": "伽振錫入其室。娠而生師。貌與像肖。人曰。僧伽再來",
    "X69n1368_002:0753b18": "也。劍負未言。見佛即合爪。稍長。誦書如流。年十五。父",
    "X69n1368_002:0753b19": "母以宿緣。俾從小父智隆於宛陵光孝。十八受戒具。",
    "X69n1368_002:0753b20": "初謁印銕牛。印名具眼。深奇之曰。法棟也。徧參諸老。",
    "X69n1368_002:0753b21": "與少室睦無際派。追隨甚久。卒嗣琰浙。翁見于天童。",
    "X69n1368_002:0753b22": "針芥相投。自知未穩。去再見雙徑。翁知梅將熟矣。迎",
    "X69n1368_002:0753b23": "曰。汝來也。一夕坐簷間。聞三更轉。將入雲堂。曳履而",
    "X69n1368_002:0753b24": "蹶。如夢忽醒。翌朝造室。翁舉趙州洗鉢話。師將啟吻。",
    "X69n1368_002:0753c01": "翁扯止之。平生疑情。篦下氷釋。機鋒自是不可當。藂",
    "X69n1368_002:0753c02": "林曰。有兩浙翁矣。紹定戊子。四明制閫胡公。以小淨",
    "X69n1368_002:0753c03": "慈致之。郡有貴公。謀竁寺後。時安晚當國。師以頌馳",
    "X69n1368_002:0753c04": "白即行。相苦留之。事遂止。無何。移住香山。相功德寺",
    "X69n1368_002:0753c05": "也。相還里。又移城之萬壽。貴卿名士。爭先游從。晚每",
    "X69n1368_002:0753c06": "至忘歸。為師作序。此時也。乙巳雪竇虗席。制閫顏公",
    "X69n1368_002:0753c07": "以師聞。如奏　勑下。此山給　勑。自師始。　上又親",
    "X69n1368_002:0753c08": "灑應夢名山四字。以賜。戊申移育王。辛亥移淨慈。時",
    "X69n1368_002:0753c09": "教家有挾坐禪宗上。師奏數百言。條析明備。",
    "X69n1368_002:0753c10": "上是之。詔仍舊時。璫焰方熾。師以理析。聞者敬服。甲",
    "X69n1368_002:0753c11": "寅移靈隱。丙辰移徑山。昔寺更兩燼而復。始務速成。",
    "X69n1368_002:0753c12": "傾漏相仍。日費苴補。師始至。歲仍儉。輟衣盂以贍來",
    "X69n1368_002:0753c13": "者。厨堂忽敗。撤而新。獨雄於一寺。其有為之功。不苟",
    "X69n1368_002:0753c14": "類此。辛酉　賜號佛智。舊庄二所。指水為田。東餉按",
    "X69n1368_002:0753c15": "籍索租。害此寺二紀。師為奏免。踰年又以和籴病告。",
    "X69n1368_002:0753c16": "　穆陵雅敬師。每請必俞。師雖於世泊然。而所居利",
    "X69n1368_002:0753c17": "興弊革。不可盡書。賢矣哉。連住八山。幾四十年。誘納",
    "X69n1368_002:0753c18": "其徒。證悟者眾。海東夷相叩請書沓至。師之道化遠",
    "X69n1368_002:0753c19": "矣。病中危坐如常時。問疾往來。與語不倦。將終。獨以",
    "X69n1368_002:0753c20": "急明己事。為門人誡。侍僧求偈。麾去。益請。書十六字",
    "X69n1368_002:0753c21": "而化。時方炎夏。飛霰紛紛。非積行所感乎。住世七十",
    "X69n1368_002:0753c22": "五年。坐五十八夏。其壽若臘。與佛日同。金書菴名。共",
    "X69n1368_002:0753c23": "一明字。聞者異之。師襟量素宏。與人和易。所至緇徒",
    "X69n1368_002:0753c24": "雲集敬慕之。沒齒無疾聲遽色。遇事雖劇。處之如如。",
    "X69n1368_002:0754a01": "不逼而成。隨願必應。他人不可學也。或疑。其主法過",
    "X69n1368_002:0754a02": "慈。其弊也弛。余曰。百丈規則嚴。南陽門戶大。臨濟峻",
    "X69n1368_002:0754a03": "峭。雪峰粹夷。教雖不同。其道一也。師以身率。何弛云。",
    "X69n1368_002:0754a04": "余雖交師晚。而知師深。是宜銘。銘曰。",
    "X69n1368_002:0754a05": "　振錫何人　　再來何故　　夢覺何分　　歸遊何處",
    "X69n1368_002:0754a06": "　無為有為　　一手呈露　　全提半提　　八會言句",
    "X69n1368_002:0754a07": "　我翫我珠　　無汝喜怒　　汝傳汝薪　　自我來去",
    "X69n1368_002:0754a08": "　大明峯前　　遺蛻所寓　　枯木眾中　　法髓誰付",
    "X69n1368_002:0754a09": "　金字扁題　　龍君呵護　　百世之藏　　與龍共住",
    "X69n1368_002:0754a10": "斯人也。無以愧於斯銘也。",
    "X69n1368_002:0754a11": "斯銘也。無以愧於斯人也。",
    "X69n1368_002:0754a12": "竹谿林希逸書",
    "X69n1368_002:0754a13": "徑山暉首座。不遠千里。來求　　偃溪塔銘。予老病",
    "X69n1368_002:0754a14": "不能文。以詩謝之　　　　　　　(漢)　頓首。",
    "X69n1368_002:0754a15": "　金剛眼要筆頭點　　妙喜當年竟脫空",
    "X69n1368_002:0754a16": "　千里還山無一字　　乃為不負偃溪翁",
    "X69n1368_002:0754a17": "甲子三月晦日",
    "X69n1368_002:0754a19": "偃溪和尚語錄卷下"
}