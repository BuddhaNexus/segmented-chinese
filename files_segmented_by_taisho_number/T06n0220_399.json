{
    "T06n0220_399:1063c08": "大般若波羅蜜多經卷第三百九",
    "T06n0220_399:1063c09": "十九",
    "T06n0220_399:1063c11": "三藏法師玄奘奉　詔譯",
    "T06n0220_399:1063c12": "初分常啼菩薩品第七十七之二",
    "T06n0220_399:1063c13": "「時，天帝釋即復本形，在常啼前曲躬而立，讚",
    "T06n0220_399:1063c14": "言：『大士！善哉！善哉！為法至誠堅固乃爾，過去",
    "T06n0220_399:1063c15": "諸佛為菩薩時亦如大士，以堅固願求深般",
    "T06n0220_399:1063c16": "若波羅蜜多方便善巧，請問菩薩所學、所乘、所",
    "T06n0220_399:1063c17": "行、所作心無厭倦，成熟有情、嚴淨佛土，已",
    "T06n0220_399:1063c18": "證無上正等菩提。大士當知！我實不用人血、",
    "T06n0220_399:1063c19": "心、髓，但來相試。今何所願？我當相與以酬",
    "T06n0220_399:1063c20": "輕觸損惱之愆。』「常啼報言：『我本所願唯有無",
    "T06n0220_399:1063c21": "上正等菩提，天主頗能與斯願不？』「時，天帝釋",
    "T06n0220_399:1063c22": "赧然有愧，白常啼言：『此非我力，唯有諸佛",
    "T06n0220_399:1063c23": "大聖法王於法自在能與斯願。大士！今應",
    "T06n0220_399:1063c24": "除無上覺更求餘願，我當與之。』「常啼報曰：『甚",
    "T06n0220_399:1063c25": "深般若波羅蜜多亦我所願，頗能惠不？』「時，天",
    "T06n0220_399:1063c26": "帝釋倍復生慚，白常啼言：『我於此願亦不能",
    "T06n0220_399:1063c27": "與，然我有力令大士身平復如故，用斯願不？』",
    "T06n0220_399:1063c28": "「常啼報言：『如是所願自能滿足無勞天主。所",
    "T06n0220_399:1063c29": "以者何？我若啟告十方諸佛發誠諦言：「今自",
    "T06n0220_399:1064a01": "賣身實為慕法，不懷諂詐誑惑世間，由此因",
    "T06n0220_399:1064a02": "緣定於無上正等菩提不退轉者，令我身形",
    "T06n0220_399:1064a03": "平復如故。」此言未訖，自能令我平復如故，豈",
    "T06n0220_399:1064a04": "假天威！』「天帝釋言：『如是！如是！佛之神力不",
    "T06n0220_399:1064a05": "可思議，菩薩至誠何事不辦！然由我故損大",
    "T06n0220_399:1064a06": "士身，唯願慈悲許辦斯事。』「常啼菩薩便告彼",
    "T06n0220_399:1064a07": "言：『既爾慇懃當隨汝意。』「時，天帝釋即現天威，",
    "T06n0220_399:1064a08": "令常啼身平復如故，乃至不見少分瘡痕，形",
    "T06n0220_399:1064a09": "貌端嚴過於往日，愧謝右遶忽然不現。",
    "T06n0220_399:1064a10": "「爾時，長者女見常啼菩薩希有之事，轉增愛",
    "T06n0220_399:1064a11": "重，恭敬合掌白常啼言：『願降慈悲暫臨我宅，",
    "T06n0220_399:1064a12": "所須供養甚深般若波羅蜜多及說法師法涌",
    "T06n0220_399:1064a13": "菩薩上妙供具，為白父母一切當得。我及侍",
    "T06n0220_399:1064a14": "從亦辭父母，隨大士往具妙香城，為欲供養",
    "T06n0220_399:1064a15": "甚深般若波羅蜜多及說法師法涌菩薩摩訶",
    "T06n0220_399:1064a16": "薩故。』「是時，常啼隨彼所願，俱到其舍在門外",
    "T06n0220_399:1064a17": "止。時，長者女即入其舍白父母言：『願多與我",
    "T06n0220_399:1064a18": "家中所有上妙花鬘、塗散等香、衣服、瓔珞、寶幢、",
    "T06n0220_399:1064a19": "幡蓋、伎樂、蘇油、末尼、真珠、吠琉璃寶、頗胝迦",
    "T06n0220_399:1064a20": "寶、珊瑚、琥珀、螺貝、璧玉、杵藏、石藏、帝青、大青并",
    "T06n0220_399:1064a21": "金銀等種種供具，亦聽我身及先事我五百",
    "T06n0220_399:1064a22": "侍女持諸供具，皆當隨從常啼菩薩往妙香",
    "T06n0220_399:1064a23": "城，為欲供養甚深般若波羅蜜多及說法師",
    "T06n0220_399:1064a24": "法涌菩薩。彼當為我宣說法要，我得聞已如",
    "T06n0220_399:1064a25": "說修行，定獲無邊微妙佛法。』「時，彼父母聞已",
    "T06n0220_399:1064a26": "驚駭，即問女言：『常啼菩薩今在何處？是何等",
    "T06n0220_399:1064a27": "人？』「女即白言：『今在門外，彼是大士為欲度脫",
    "T06n0220_399:1064a28": "一切有情生死苦故，勤求無上正等菩提。又",
    "T06n0220_399:1064a29": "彼大士愛重正法不惜身命，為欲供養菩薩",
    "T06n0220_399:1064b01": "所學甚深般若波羅蜜多及說法師法涌菩薩",
    "T06n0220_399:1064b02": "摩訶薩故，入此城中處處巡環，高聲唱曰：「我",
    "T06n0220_399:1064b03": "今自賣！誰欲買人？我今自賣！誰欲買人？」經於",
    "T06n0220_399:1064b04": "久時賣身不售，愁憂苦惱在一處立，涕淚而",
    "T06n0220_399:1064b05": "言：「我有何罪？為欲供養甚深般若波羅蜜多",
    "T06n0220_399:1064b06": "及說法師法涌菩薩摩訶薩故，雖自賣身而",
    "T06n0220_399:1064b07": "無買者？」「『時，天帝釋為欲試驗，即自化作少婆",
    "T06n0220_399:1064b08": "羅門來至其前，問言：「男子！汝何住此憂悲",
    "T06n0220_399:1064b09": "不樂？」時，彼大士答言：「儒童！我為供養甚深般",
    "T06n0220_399:1064b10": "若波羅蜜多及說法師法涌菩薩，然我貧乏",
    "T06n0220_399:1064b11": "無諸財寶，愛重法故欲自賣身，遍此城中無",
    "T06n0220_399:1064b12": "相問者，自惟薄福住此憂悲。」時，婆羅門語大",
    "T06n0220_399:1064b13": "士曰：「我於今者正欲祠天，不用人身但須人",
    "T06n0220_399:1064b14": "血、人髓、人心，頗能賣不？」大士聞已歡喜踊躍，",
    "T06n0220_399:1064b15": "以柔軟語報婆羅門：「仁所買者我悉能賣。」婆",
    "T06n0220_399:1064b16": "羅門言：「須幾價直？」大士報曰：「隨意相酬。」大",
    "T06n0220_399:1064b17": "士爾時作是語已，即申右手執取利刀，刺己",
    "T06n0220_399:1064b18": "左臂令出其血，復割右髀皮肉置地，破骨出",
    "T06n0220_399:1064b19": "髓與婆羅門，復趣牆邊欲剖心出。「『我在高閣",
    "T06n0220_399:1064b20": "遙見是事，作是念言：「此善男子何因緣故困",
    "T06n0220_399:1064b21": "苦其身？我當問之。」念已下閣到大士所，作是",
    "T06n0220_399:1064b22": "問言：「汝何因緣先唱自賣，今出血、髓復欲剖",
    "T06n0220_399:1064b23": "心？」彼答我曰：「姊不知耶？我為供養甚深般",
    "T06n0220_399:1064b24": "若波羅蜜多及說法師法涌菩薩，然我貧乏",
    "T06n0220_399:1064b25": "無諸財寶，愛重法故先自賣身無相買者，今",
    "T06n0220_399:1064b26": "賣三事與婆羅門。」我時問言：「汝今自賣身血、",
    "T06n0220_399:1064b27": "心、髓，欲持價直供養般若波羅蜜多及說法",
    "T06n0220_399:1064b28": "師法涌菩薩，當獲何等功德勝利？」彼答我言：",
    "T06n0220_399:1064b29": "「法涌菩薩於甚深法已得自在，當為我說甚",
    "T06n0220_399:1064c01": "深般若波羅蜜多方便善巧，菩薩所學、菩薩",
    "T06n0220_399:1064c02": "所乘、菩薩所行、菩薩所作。我得聞已如說",
    "T06n0220_399:1064c03": "修行，成熟有情、嚴淨佛土，速證無上正等",
    "T06n0220_399:1064c04": "菩提，得金色身，具三十二大丈夫相，八十",
    "T06n0220_399:1064c05": "隨好圓滿莊嚴，常光一尋餘光無量，具佛十",
    "T06n0220_399:1064c06": "力、四無所畏、四無礙解、大慈、大悲、大喜、大捨、十",
    "T06n0220_399:1064c07": "八佛不共法，無忘失法、恒住捨性，五淨眼、六",
    "T06n0220_399:1064c08": "神通，不可思議清淨戒蘊、定蘊、慧蘊、解脫蘊、",
    "T06n0220_399:1064c09": "解脫智見蘊，無障智見、無上智見，得一切",
    "T06n0220_399:1064c10": "智、道相智、一切相智，具足一切無上法寶，分",
    "T06n0220_399:1064c11": "布施與一切有情，與諸有情作所依止。我",
    "T06n0220_399:1064c12": "捨身命為供養彼，當獲此等功德勝利。」「『我",
    "T06n0220_399:1064c13": "時聞說如是殊勝不可思議微妙佛法，歡喜",
    "T06n0220_399:1064c14": "踊躍身毛皆竪，恭敬合掌而白彼言：「大士所",
    "T06n0220_399:1064c15": "說第一廣大，最勝微妙甚為希有，為獲如是",
    "T06n0220_399:1064c16": "一一佛法，尚應棄捨如殑伽沙所重身命，況",
    "T06n0220_399:1064c17": "唯捨一！所以者何？若得如是微妙功德，則能",
    "T06n0220_399:1064c18": "利樂一切有情。大士家貧，尚為如是微妙功",
    "T06n0220_399:1064c19": "德不惜身命，況我家富多有珍財，為是功德",
    "T06n0220_399:1064c20": "而不棄捨！大士今應勿復自害，所須供具盡",
    "T06n0220_399:1064c21": "當相與，所謂金、銀、吠琉璃寶、頗胝迦寶、末尼、",
    "T06n0220_399:1064c22": "真珠、杵藏、石藏、螺貝、璧玉、帝青、大青、珊瑚、琥",
    "T06n0220_399:1064c23": "珀及餘無量異類珍財，花、香、瓔珞、寶幢、幡蓋、",
    "T06n0220_399:1064c24": "伎樂、燈明、車乘、衣服并餘種種上妙供具，可",
    "T06n0220_399:1064c25": "持供養甚深般若波羅蜜多及說法師法涌菩",
    "T06n0220_399:1064c26": "薩，唯願大士勿復自害。我身亦願隨大士往",
    "T06n0220_399:1064c27": "法涌菩薩摩訶薩所，俱時瞻仰共植善根，為",
    "T06n0220_399:1064c28": "得所說諸佛法故。」「『時，天帝釋即復本形在彼",
    "T06n0220_399:1064c29": "前住，曲躬合掌讚言：「大士！善哉！善哉！為法至",
    "T06n0220_399:1065a01": "誠堅固乃爾，過去諸佛為菩薩時亦如大士，",
    "T06n0220_399:1065a02": "以堅固願求深般若波羅蜜多方便善巧，請",
    "T06n0220_399:1065a03": "問菩薩所學、所乘、所行、所作心無厭倦，成熟",
    "T06n0220_399:1065a04": "有情、嚴淨佛土，已證無上正等菩提。大士當",
    "T06n0220_399:1065a05": "知！我實不用人血、心、髓，但來相試。今何所願？",
    "T06n0220_399:1065a06": "我當相與以酬輕觸損惱之愆。」「『彼即報言：「我",
    "T06n0220_399:1065a07": "本所願唯有無上正等菩提，天主頗能與斯",
    "T06n0220_399:1065a08": "願不？」時，天帝釋赧然有愧，而白彼言：「此非",
    "T06n0220_399:1065a09": "我力，唯有諸佛大聖法王於法自在能與斯",
    "T06n0220_399:1065a10": "願。大士！今應除無上覺更求餘願，我當與",
    "T06n0220_399:1065a11": "之。」「『彼便報曰：「甚深般若波羅蜜多亦我所願，",
    "T06n0220_399:1065a12": "頗能惠不？」時，天帝釋倍復生慚，而白彼言：「我",
    "T06n0220_399:1065a13": "於此願亦不能與，然我有力令大士身平復",
    "T06n0220_399:1065a14": "如故，用斯願不？」彼復報言：「如是所願自能",
    "T06n0220_399:1065a15": "滿足無勞天主。所以者何？我若啟告十方諸",
    "T06n0220_399:1065a16": "佛發誠諦言：『今自賣身實為慕法，不懷諂詐",
    "T06n0220_399:1065a17": "誑惑世間，由此因緣定於無上正等菩提不",
    "T06n0220_399:1065a18": "退轉者，令我身形平復如故。』此言未訖，自能",
    "T06n0220_399:1065a19": "令我平復如故，豈假天威！」「『天帝釋言：「如是！",
    "T06n0220_399:1065a20": "如是！佛之神力不可思議，菩薩至誠何事不",
    "T06n0220_399:1065a21": "辦，然由我故損大士身，唯願慈悲許辦斯",
    "T06n0220_399:1065a22": "事。」時，彼大士告帝釋言：「既爾慇懃當隨汝意。」",
    "T06n0220_399:1065a23": "時，天帝釋即現天威，令彼身形平復如故，乃",
    "T06n0220_399:1065a24": "至不見少分瘡痕，形貌端嚴過於往日，愧謝",
    "T06n0220_399:1065a25": "右遶忽然不現。「『我既見彼希有之事，轉增愛",
    "T06n0220_399:1065a26": "敬合掌白言：「願降慈悲暫臨我宅，所須供養",
    "T06n0220_399:1065a27": "甚深般若波羅蜜多及說法師法涌菩薩供養",
    "T06n0220_399:1065a28": "之具，為白父母一切當得。我及侍從亦辭父",
    "T06n0220_399:1065a29": "母，隨大士往具妙香城，為欲供養甚深般若",
    "T06n0220_399:1065b01": "波羅蜜多及說法師法涌菩薩摩訶薩故。」「『今",
    "T06n0220_399:1065b02": "彼大士以我至誠，不遺所願來至門首，唯願",
    "T06n0220_399:1065b03": "父母多與珍財，及許我身并先事我五百侍",
    "T06n0220_399:1065b04": "女持諸供具，咸當隨從常啼菩薩往妙香城，",
    "T06n0220_399:1065b05": "禮敬供養甚深般若波羅蜜多及說法師法涌",
    "T06n0220_399:1065b06": "菩薩，為得所說諸佛法故。』",
    "T06n0220_399:1065b07": "「爾時，父母聞女所說，歡喜踊躍歎未曾有，便",
    "T06n0220_399:1065b08": "告女言：『如汝所說，常啼菩薩甚為希有，能擐",
    "T06n0220_399:1065b09": "如是大功德鎧，勇猛精進求諸佛法；所求佛",
    "T06n0220_399:1065b10": "法微妙最勝，廣大清淨不可思議，能引世間",
    "T06n0220_399:1065b11": "諸有情類令獲殊勝利益安樂。汝於是法既",
    "T06n0220_399:1065b12": "深愛重，欲隨善友持諸供具往妙香城，供養",
    "T06n0220_399:1065b13": "般若波羅蜜多及說法師法涌菩薩，為欲證",
    "T06n0220_399:1065b14": "得諸佛法故，我等云何不生隨喜？今聽汝",
    "T06n0220_399:1065b15": "去，我等亦欲與汝相隨，汝歡喜不？』「女即白言：",
    "T06n0220_399:1065b16": "『甚大歡喜！我尚不礙餘人善法，況父母耶！』「父",
    "T06n0220_399:1065b17": "母報言：『汝應嚴辦供具、侍從，速當共往。』時，長",
    "T06n0220_399:1065b18": "者女即便營辦五百乘車七寶嚴飾，亦令五",
    "T06n0220_399:1065b19": "百常隨侍女恣意各取眾寶嚴身，復取金銀、",
    "T06n0220_399:1065b20": "吠琉璃寶、頗胝迦寶、末尼、真珠、帝青、大青、螺",
    "T06n0220_399:1065b21": "貝、璧玉、珊瑚、琥珀、杵藏、石藏及餘無量異類",
    "T06n0220_399:1065b22": "珍財，種種花香、衣服、瓔珞、寶幢、幡蓋、伎樂、蘇油、",
    "T06n0220_399:1065b23": "上妙珍財各無量種并餘種種上妙供具。「其",
    "T06n0220_399:1065b24": "女既辦如是事已，恭敬啟請常啼菩薩前乘",
    "T06n0220_399:1065b25": "一車，身及父母侍女五百各乘一車，圍遶侍",
    "T06n0220_399:1065b26": "從常啼菩薩，漸漸東去至妙香城。見城高廣",
    "T06n0220_399:1065b27": "七寶成就，於其城外周匝皆有七寶所成七",
    "T06n0220_399:1065b28": "重垣牆、七重樓觀、七重欄楯、七重寶塹、七",
    "T06n0220_399:1065b29": "重行列寶多羅樹，是垣牆等互相間飾，發種",
    "T06n0220_399:1065c01": "種光甚可愛樂。此大寶城面各十二踰繕那",
    "T06n0220_399:1065c02": "量，清淨寬廣人物熾盛安隱豐樂，中有五百",
    "T06n0220_399:1065c03": "街巷市廛，度量相當端嚴如畫。於諸衢陌各",
    "T06n0220_399:1065c04": "有清流，亘以寶舫往來無擁。一一街巷清淨",
    "T06n0220_399:1065c05": "嚴飾，灑以香水布以名花。城及垣牆皆有却",
    "T06n0220_399:1065c06": "敵雉堞、樓閣，紫金所成，鎣以眾珍光明輝煥。",
    "T06n0220_399:1065c07": "於雉堞間廁以寶樹，是一一樹根莖枝葉及",
    "T06n0220_399:1065c08": "以花果皆別寶成。城垣樓閣及諸寶樹，覆以",
    "T06n0220_399:1065c09": "金網，連以寶繩，懸以金鈴，綴以寶鐸，微風吹",
    "T06n0220_399:1065c10": "動發和雅音，譬如善奏五支諸樂。城外周匝",
    "T06n0220_399:1065c11": "七重寶塹，八功德水彌滿其中，冷暖調和清",
    "T06n0220_399:1065c12": "澄皎鏡。水中處處有七寶船，間飾莊嚴眾所",
    "T06n0220_399:1065c13": "樂見。諸塹水內具眾妙華，色香鮮郁遍覆水",
    "T06n0220_399:1065c14": "上。有五百苑周環大城，種種莊嚴甚可憙樂。",
    "T06n0220_399:1065c15": "一一苑內有五百池，其池縱廣一俱盧舍，七",
    "T06n0220_399:1065c16": "寶莊飾悅可眾心。於諸池內有四色花，量如",
    "T06n0220_399:1065c17": "車輪映蔽于水，其華皆以七寶所成。諸池苑",
    "T06n0220_399:1065c18": "中多有眾鳥，音聲相和聚散遨遊。漸復前行，",
    "T06n0220_399:1065c19": "即便遙見法涌菩薩摩訶薩正處七寶臺坐",
    "T06n0220_399:1065c20": "師子座，無量無數百千俱胝那庾多眾前後",
    "T06n0220_399:1065c21": "圍遶而為說法。",
    "T06n0220_399:1065c22": "「爾時，常啼菩薩摩訶薩最初遙見法涌菩薩",
    "T06n0220_399:1065c23": "摩訶薩故，身心悅樂，譬如苾芻繫念一境忽",
    "T06n0220_399:1065c24": "然得入第三靜慮。既遙見已，作是念言：『我等",
    "T06n0220_399:1065c25": "不應乘車而趣法涌菩薩摩訶薩所。』作是念",
    "T06n0220_399:1065c26": "已，即便下車整理衣服。「時，長者女及彼父母、",
    "T06n0220_399:1065c27": "侍女五百亦皆下車，各以上妙眾寶衣服嚴",
    "T06n0220_399:1065c28": "飾其身，持諸供具恭敬圍遶常啼菩薩，徐行",
    "T06n0220_399:1065c29": "而趣法涌菩薩摩訶薩所。其路邊有法涌菩",
    "T06n0220_399:1066a01": "薩所營七寶大般若臺，以赤栴檀而為塗飾，",
    "T06n0220_399:1066a02": "懸寶鈴鐸出微妙音，周匝皆垂真珠羅網。於",
    "T06n0220_399:1066a03": "臺四角懸四寶珠，以為燈明晝夜常照。寶臺",
    "T06n0220_399:1066a04": "四面有四香爐，白銀所成眾寶嚴飾，恒時燒",
    "T06n0220_399:1066a05": "以黑沈水香，散眾妙花而為供養。臺中有座",
    "T06n0220_399:1066a06": "七寶所成，其上重敷茵褥綺帊。於斯座上復",
    "T06n0220_399:1066a07": "有一函，四寶合成莊嚴綺麗，一金、二銀、三",
    "T06n0220_399:1066a08": "吠琉璃、四帝青寶。真金葉上銷琉璃汁，書",
    "T06n0220_399:1066a09": "以般若波羅蜜多置此函中恒時封印。臺中",
    "T06n0220_399:1066a10": "處處懸寶幡花，間飾莊嚴甚可愛樂。「常啼菩",
    "T06n0220_399:1066a11": "薩、長者女等，見此寶臺莊嚴殊妙，合掌恭敬",
    "T06n0220_399:1066a12": "歎未曾有。復見帝釋與其無量百千天眾在",
    "T06n0220_399:1066a13": "寶臺邊，持天種種上妙香末及眾寶屑、微妙",
    "T06n0220_399:1066a14": "香花、金銀花等散寶臺上，於虛空中奏天伎",
    "T06n0220_399:1066a15": "樂。「常啼菩薩見是事已，問帝釋言：『何緣天",
    "T06n0220_399:1066a16": "主與諸天眾供養此臺？』「天帝釋曰：『大士！今者",
    "T06n0220_399:1066a17": "豈不知耶？於此臺中有無上法，名深般若波",
    "T06n0220_399:1066a18": "羅蜜多，是諸如來、應、正等覺及諸菩薩摩訶",
    "T06n0220_399:1066a19": "薩母，能生能攝一切如來、應、正等覺及諸菩",
    "T06n0220_399:1066a20": "薩摩訶薩眾。若菩薩摩訶薩能於此中精勤",
    "T06n0220_399:1066a21": "修學，速到一切功德彼岸，速能成辦一切佛",
    "T06n0220_399:1066a22": "法，速能證得一切智智。由是因緣，我等於此",
    "T06n0220_399:1066a23": "與諸眷屬恭敬供養。』「常啼菩薩聞已歡喜，尋",
    "T06n0220_399:1066a24": "聲復問天帝釋言：『如是所說甚深般若波羅",
    "T06n0220_399:1066a25": "蜜多今在何處？我欲供養唯願示之！』「天帝釋",
    "T06n0220_399:1066a26": "言：『大士知不？甚深般若波羅蜜多在此臺中",
    "T06n0220_399:1066a27": "七寶座上四寶函內，真金為葉，吠琉璃寶以",
    "T06n0220_399:1066a28": "為其字，法涌菩薩以七寶印自封印之，我等",
    "T06n0220_399:1066a29": "不能輒開相示。』",
    "T06n0220_399:1066b01": "「爾時，常啼菩薩摩訶薩及長者女并其父母、侍",
    "T06n0220_399:1066b02": "女五百聞是語已，即取所持花、香、珍寶、衣服、",
    "T06n0220_399:1066b03": "瓔珞、寶幢、幡蓋、伎樂、燈明及餘種種供養之具",
    "T06n0220_399:1066b04": "分作二分，先持一分詣寶臺所供養般若波",
    "T06n0220_399:1066b05": "羅蜜多，復持一分俱共往詣法涌菩薩摩訶",
    "T06n0220_399:1066b06": "薩所。到已皆見法涌菩薩坐師子座大眾圍",
    "T06n0220_399:1066b07": "遶，即以花、香、寶幢、幡蓋、衣服、瓔珞、伎樂、燈明",
    "T06n0220_399:1066b08": "諸珍寶等，散列供養此說法師及所說法。法",
    "T06n0220_399:1066b09": "涌菩薩威神力故，即令所散種種妙花，於虛",
    "T06n0220_399:1066b10": "空中當其頂上，欻然合作一妙花臺，眾寶",
    "T06n0220_399:1066b11": "莊嚴甚可愛樂。復令所散種種妙香，於虛空",
    "T06n0220_399:1066b12": "中當花臺上，欻然合成一妙香蓋，種種珍寶",
    "T06n0220_399:1066b13": "而為嚴飾。復令所散諸妙寶衣，於虛空中當",
    "T06n0220_399:1066b14": "香蓋上，欻然合成一妙寶帳，亦以眾寶間",
    "T06n0220_399:1066b15": "飾莊嚴。餘所散列寶幢、幡蓋、伎樂、燈明、諸瓔",
    "T06n0220_399:1066b16": "珞等，自然涌在臺帳蓋邊，周匝莊嚴妙巧",
    "T06n0220_399:1066b17": "安布。「常啼菩薩、長者女等見是事已歡喜",
    "T06n0220_399:1066b18": "踊躍，異口同音皆共稱歎法涌菩薩摩訶薩",
    "T06n0220_399:1066b19": "言：『今我大師甚為希有，能現如是大威神",
    "T06n0220_399:1066b20": "力。為菩薩時尚能如是，況得無上正等菩",
    "T06n0220_399:1066b21": "提！』「是時，常啼及長者女并諸眷屬，深心愛重",
    "T06n0220_399:1066b22": "法涌菩薩摩訶薩故，皆發無上正等覺心，作",
    "T06n0220_399:1066b23": "是願言：『我等由此殊勝善根，願當來世必成",
    "T06n0220_399:1066b24": "如來、應、正等覺。我等由此殊勝善根，願當",
    "T06n0220_399:1066b25": "來世精勤修學菩薩道時，於深法門通達無",
    "T06n0220_399:1066b26": "礙，如今大師法涌菩薩。我等由此殊勝善",
    "T06n0220_399:1066b27": "根，願當來世精勤修學菩薩道時，能以上妙",
    "T06n0220_399:1066b28": "七寶臺閣及餘供具供養般若波羅蜜多，如",
    "T06n0220_399:1066b29": "今大師法涌菩薩。我等由此殊勝善根，願當",
    "T06n0220_399:1066c01": "來世精勤修學菩薩道時，處大眾中坐師子",
    "T06n0220_399:1066c02": "座，宣說般若波羅蜜多甚深義理都無所畏，",
    "T06n0220_399:1066c03": "如今大師法涌菩薩。我等由此殊勝善根，願",
    "T06n0220_399:1066c04": "當來世精勤修學菩薩道時，成就般若波羅",
    "T06n0220_399:1066c05": "蜜多巧方便力，速能成辦所求無上正等菩",
    "T06n0220_399:1066c06": "提，如今大師法涌菩薩。我等由此殊勝善",
    "T06n0220_399:1066c07": "根，願當來世精勤修學菩薩道時，得勝神通",
    "T06n0220_399:1066c08": "變化自在，利益安樂無量有情，如今大師法",
    "T06n0220_399:1066c09": "涌菩薩。』「常啼菩薩及長者女并諸眷屬，持諸",
    "T06n0220_399:1066c10": "供具供養般若波羅蜜多及說法師法涌菩薩",
    "T06n0220_399:1066c11": "摩訶薩已，頂禮雙足合掌恭敬，右遶三匝却",
    "T06n0220_399:1066c12": "住一面。",
    "T06n0220_399:1066c13": "「爾時，常啼菩薩摩訶薩曲躬合掌，白法涌菩",
    "T06n0220_399:1066c14": "薩摩訶薩言：『我常樂居阿練若處求深般",
    "T06n0220_399:1066c15": "若波羅蜜多，曾於一時欻然聞有空中聲曰：",
    "T06n0220_399:1066c16": "「咄！善男子！汝可東行，決定得聞甚深般若波",
    "T06n0220_399:1066c17": "羅蜜多。」我聞空中如是教已，歡喜踊躍即",
    "T06n0220_399:1066c18": "便東行，未久之間作如是念：「我寧不問彼",
    "T06n0220_399:1066c19": "空中聲遣我東行去當遠近？」至何城邑？復從",
    "T06n0220_399:1066c20": "誰聞甚深般若波羅蜜多？作是念已即住其",
    "T06n0220_399:1066c21": "處，搥胸悲歎愁憂啼泣，經七晝夜不辭疲",
    "T06n0220_399:1066c22": "倦，不念睡眠，不思飲食，不想晝夜，不怖寒",
    "T06n0220_399:1066c23": "熱，於內外法心不散亂，唯作是念：「我於何",
    "T06n0220_399:1066c24": "時當聞般若波羅蜜多？我先何故不問空聲",
    "T06n0220_399:1066c25": "勸我東行去當遠近？至何處所？復從誰聞甚",
    "T06n0220_399:1066c26": "深般若波羅蜜多？」「『我於如是愁憂啼泣自歎",
    "T06n0220_399:1066c27": "恨時，欻於我前有佛像現告我言：「善男子！",
    "T06n0220_399:1066c28": "汝以如是勇猛精進愛樂恭敬求法之心，從",
    "T06n0220_399:1066c29": "此東行過於五百踰繕那量，有大王城名具",
    "T06n0220_399:1067a01": "妙香，中有菩薩名為法涌，常為無量百千",
    "T06n0220_399:1067a02": "有情宣說般若波羅蜜多，汝當從彼得聞",
    "T06n0220_399:1067a03": "般若波羅蜜多。又，善男子！法涌菩薩是汝長",
    "T06n0220_399:1067a04": "夜清淨善友，示現教導讚勵慶喜，令汝速",
    "T06n0220_399:1067a05": "證所求無上正等菩提。法涌菩薩於過去世",
    "T06n0220_399:1067a06": "以勤苦行求深般若波羅蜜多，亦如汝今求",
    "T06n0220_399:1067a07": "之方便，汝宜速往法涌菩薩摩訶薩所，勿生",
    "T06n0220_399:1067a08": "疑難，莫計晝夜，不久當聞甚深般若波羅蜜",
    "T06n0220_399:1067a09": "多。」「『我時得聞如是語已，心生適悅踊躍歡",
    "T06n0220_399:1067a10": "喜，作是思惟：「何時當見法涌菩薩？從彼得",
    "T06n0220_399:1067a11": "聞甚深般若波羅蜜多，聞已便能永斷種種",
    "T06n0220_399:1067a12": "虛妄分別有所得見，疾證無上正等菩提？」",
    "T06n0220_399:1067a13": "作是念時，於一切法即能現起無障智見，由",
    "T06n0220_399:1067a14": "斯智見即得現入無量殊勝三摩地門。我住",
    "T06n0220_399:1067a15": "如是三摩地中，現見十方無量無數無邊世",
    "T06n0220_399:1067a16": "界諸佛如來，為諸菩薩摩訶薩眾宣說般若波",
    "T06n0220_399:1067a17": "羅蜜多。「『時，諸如來、應、正等覺，咸共讚慰慇",
    "T06n0220_399:1067a18": "懃教誡教授我言：「善哉！善哉！善男子！我等",
    "T06n0220_399:1067a19": "本行菩薩道時，亦如汝今以勤苦行求深般",
    "T06n0220_399:1067a20": "若波羅蜜多，於勤苦時亦如汝今現得如是",
    "T06n0220_399:1067a21": "諸三摩地。我等爾時得是無量勝三摩地，究",
    "T06n0220_399:1067a22": "竟修已則能成辦甚深般若波羅蜜多方便善",
    "T06n0220_399:1067a23": "巧，由斯能辦一切佛法，便得住於不退轉",
    "T06n0220_399:1067a24": "地。」「『時，十方佛廣教慰我，令歡喜已忽然不",
    "T06n0220_399:1067a25": "現。我從所證三摩地起，不見諸佛心懷惆",
    "T06n0220_399:1067a26": "悵，作是思惟：「我向所見十方諸佛先從何",
    "T06n0220_399:1067a27": "來？今往何所？誰能為我斷如是疑？」復作是念：",
    "T06n0220_399:1067a28": "「法涌菩薩久已修學甚深般若波羅蜜多方便",
    "T06n0220_399:1067a29": "善巧，已得無量陀羅尼門及三摩地，於諸",
    "T06n0220_399:1067b01": "菩薩自在神通已到究竟，已曾供養無量如",
    "T06n0220_399:1067b02": "來、應、正等覺，於諸佛所發弘誓願種諸善根，",
    "T06n0220_399:1067b03": "於長夜中為我善友，常攝受我令獲利樂，我",
    "T06n0220_399:1067b04": "當疾詣法涌菩薩摩訶薩所，問向所見十方",
    "T06n0220_399:1067b05": "諸佛先從何來？今往何所？彼能為我斷如",
    "T06n0220_399:1067b06": "是疑。」「『我於爾時作是念已，勇猛精進漸復東",
    "T06n0220_399:1067b07": "行，荏苒多時入此城邑，漸復前進遙見大師",
    "T06n0220_399:1067b08": "處七寶臺坐師子座，大眾圍遶而為說法。我",
    "T06n0220_399:1067b09": "於是處初見大師，身心悅樂，譬如苾芻忽然",
    "T06n0220_399:1067b10": "得入第三靜慮故。我今者請問大師：我先所",
    "T06n0220_399:1067b11": "見十方諸佛先從何來？今往何所？唯願為我",
    "T06n0220_399:1067b12": "說彼諸佛所從至處，令我了知，知已生生常",
    "T06n0220_399:1067b13": "見諸佛。』」",
    "T06n0220_399:1067b14": "初分法涌菩薩品第七十八之一",
    "T06n0220_399:1067b15": "「爾時，法涌菩薩摩訶薩告常啼菩薩摩訶薩",
    "T06n0220_399:1067b16": "言：『善男子！一切如來、應、正等覺、明行圓滿、善",
    "T06n0220_399:1067b17": "逝、世間解、無上丈夫、調御士、天人師、佛、薄伽梵",
    "T06n0220_399:1067b18": "所有法身，無所從來，亦無所去。何以故？善",
    "T06n0220_399:1067b19": "男子！諸法實性皆不動故。「『善男子！諸法真如",
    "T06n0220_399:1067b20": "無來無去、不可施設，如是真如即是如來、應、",
    "T06n0220_399:1067b21": "正等覺，廣說乃至佛、薄伽梵。「『善男子！諸法法",
    "T06n0220_399:1067b22": "界無來無去、不可施設，如是法界即是如來、",
    "T06n0220_399:1067b23": "應、正等覺，廣說乃至佛、薄伽梵。「『善男子！諸法",
    "T06n0220_399:1067b24": "法性無來無去、不可施設，如是法性即是如",
    "T06n0220_399:1067b25": "來、應、正等覺、廣說乃至佛、薄伽梵。「『善男子！不",
    "T06n0220_399:1067b26": "虛妄性無來無去、不可施設，不虛妄性即是",
    "T06n0220_399:1067b27": "如來、應、正等覺，廣說乃至佛、薄伽梵。「『善男子！",
    "T06n0220_399:1067b28": "不變異性無來無去、不可施設，不變異性即",
    "T06n0220_399:1067b29": "是如來、應、正等覺，廣說乃至佛、薄伽梵。「『善男",
    "T06n0220_399:1067c01": "子！法平等性無來無去、不可施設，法平等性",
    "T06n0220_399:1067c02": "即是如來、應、正等覺，廣說乃至佛、薄伽梵。「『善",
    "T06n0220_399:1067c03": "男子！法離生性無來無去、不可施設，法離",
    "T06n0220_399:1067c04": "生性即是如來、應、正等覺，廣說乃至佛、薄伽",
    "T06n0220_399:1067c05": "梵。「『善男子！諸法定性無來無去、不可施設，",
    "T06n0220_399:1067c06": "諸法定性即是如來、應、正等覺，廣說乃至佛、薄",
    "T06n0220_399:1067c07": "伽梵。「『善男子！諸法住性無來無去、不可施",
    "T06n0220_399:1067c08": "設，諸法住性即是如來、應、正等覺，廣說乃至",
    "T06n0220_399:1067c09": "佛、薄伽梵。「『善男子！諸法實際無來無去、不可",
    "T06n0220_399:1067c10": "施設，諸法實際即是如來、應、正等覺，廣說乃",
    "T06n0220_399:1067c11": "至佛、薄伽梵。「『善男子！法虛空界無來無去、不",
    "T06n0220_399:1067c12": "可施設，法虛空界即是如來、應、正等覺，廣說",
    "T06n0220_399:1067c13": "乃至佛、薄伽梵。「『善男子！不思議界無來無",
    "T06n0220_399:1067c14": "去、不可施設，不思議界即是如來、應、正等覺，",
    "T06n0220_399:1067c15": "廣說乃至佛、薄伽梵。「『善男子！法無生性無來",
    "T06n0220_399:1067c16": "無去、不可施設，法無生性即是如來、應、正等",
    "T06n0220_399:1067c17": "覺，廣說乃至佛、薄伽梵。「『善男子！法無滅性",
    "T06n0220_399:1067c18": "無來無去、不可施設，法無滅性即是如來、應、",
    "T06n0220_399:1067c19": "正等覺，廣說乃至佛、薄伽梵。「『善男子！法如實",
    "T06n0220_399:1067c20": "性無來無去、不可施設，法如實性即是如來、",
    "T06n0220_399:1067c21": "應、正等覺，廣說乃至佛、薄伽梵。「『善男子！法",
    "T06n0220_399:1067c22": "遠離性無來無去、不可施設，法遠離性即是",
    "T06n0220_399:1067c23": "如來、應、正等覺，廣說乃至佛、薄伽梵。「『善男子！",
    "T06n0220_399:1067c24": "法寂靜性無來無去、不可施設，法寂靜性即",
    "T06n0220_399:1067c25": "是如來、應、正等覺，廣說乃至佛、薄伽梵。「『善男",
    "T06n0220_399:1067c26": "子！無染淨界無來無去、不可施設，無染淨界",
    "T06n0220_399:1067c27": "即是如來、應、正等覺，廣說乃至佛、薄伽梵。「『善",
    "T06n0220_399:1067c28": "男子！諸法空性無來無去、不可施設，諸法",
    "T06n0220_399:1067c29": "空性即是如來、應、正等覺，廣說乃至佛、薄伽",
    "T06n0220_399:1068a01": "梵。「『善男子！一切如來、應、正等覺，廣說乃至佛、",
    "T06n0220_399:1068a02": "薄伽梵。非即諸法，非離諸法。「『善男子！諸",
    "T06n0220_399:1068a03": "法真如，如來真如，一而非二。「『善男子！諸法",
    "T06n0220_399:1068a04": "真如非合非散，唯有一相所謂無相。「『善男",
    "T06n0220_399:1068a05": "子！諸法真如非一、非二、非三、非四，廣說乃至",
    "T06n0220_399:1068a06": "非百千等。何以故？善男子！諸法真如離數",
    "T06n0220_399:1068a07": "量故，非有性故。",
    "T06n0220_399:1068a08": "「『復次，善男子！譬如有人熱際後分遊於曠野，",
    "T06n0220_399:1068a09": "日中渴乏見陽焰動，作是念言：「我於今時定",
    "T06n0220_399:1068a10": "當得水。」作是念已遂便往趣，所見陽焰漸去",
    "T06n0220_399:1068a11": "其遠，即奔逐之轉復見遠，種種方便求水不",
    "T06n0220_399:1068a12": "得。「『善男子！於意云何？是焰中水從何山谷泉",
    "T06n0220_399:1068a13": "池中來？今何所去？為入東海？為入西海、南北",
    "T06n0220_399:1068a14": "海耶？』「常啼答言：『陽焰中水尚不可得，況當可",
    "T06n0220_399:1068a15": "說有所從來及有所至！』「法涌菩薩語常啼言：",
    "T06n0220_399:1068a16": "『如是！如是！如汝所說。如彼渴人愚癡無智為",
    "T06n0220_399:1068a17": "熱所逼，見動陽焰於無水中妄生水想，若謂",
    "T06n0220_399:1068a18": "如來、應、正等覺有來有去，亦復如是當知是",
    "T06n0220_399:1068a19": "人愚癡無智。何以故？善男子！一切如來、應、正",
    "T06n0220_399:1068a20": "等覺不可以色身見，夫如來者即是法身。善",
    "T06n0220_399:1068a21": "男子！如來法身即是諸法真如、法界，真如、法",
    "T06n0220_399:1068a22": "界既不可說有來有去，如來法身亦復如是",
    "T06n0220_399:1068a23": "無來無去。「『復次，善男子！譬如幻師或彼弟子，",
    "T06n0220_399:1068a24": "幻作種種象軍、馬軍、車軍、步軍及牛羊等，經",
    "T06n0220_399:1068a25": "須臾頃忽然不現。善男子！於意云何？是幻所",
    "T06n0220_399:1068a26": "作從何而來？去何所至？』「常啼答言：『幻事非實，",
    "T06n0220_399:1068a27": "如何可說有來去處？』「法涌菩薩語常啼言：『如",
    "T06n0220_399:1068a28": "是！如是！如汝所說。若執幻事有來去者，當知",
    "T06n0220_399:1068a29": "彼人愚癡無智，若謂如來、應、正等覺有來有",
    "T06n0220_399:1068b01": "去，亦復如是當知是人愚癡無智。何以故？善",
    "T06n0220_399:1068b02": "男子！一切如來、應、正等覺不可以色身見，夫",
    "T06n0220_399:1068b03": "如來者即是法身。善男子！如來法身即是諸",
    "T06n0220_399:1068b04": "法真如、法界，真如、法界既不可說有來有去，",
    "T06n0220_399:1068b05": "如來法身亦復如是無來無去。「『復次，善男子！",
    "T06n0220_399:1068b06": "如鏡等中有諸像現，如是諸像暫有還無。善",
    "T06n0220_399:1068b07": "男子！於意云何？是鏡等像為從何來？去何所",
    "T06n0220_399:1068b08": "至？』「常啼答言：『諸像非實，如何可說有來有",
    "T06n0220_399:1068b09": "去？』「法涌菩薩語常啼言：『如是！如是！如汝所說。",
    "T06n0220_399:1068b10": "若執諸像有來有去，當知彼人愚癡無智，若",
    "T06n0220_399:1068b11": "謂如來、應、正等覺有來有去，亦復如是當知",
    "T06n0220_399:1068b12": "是人愚癡無智。何以故？善男子！一切如來、應、",
    "T06n0220_399:1068b13": "正等覺不可以色身見，夫如來者即是法身。",
    "T06n0220_399:1068b14": "善男子！如來法身即是諸法真如、法界，真如、",
    "T06n0220_399:1068b15": "法界既不可說有來有去，如來法身亦復如",
    "T06n0220_399:1068b16": "是無來無去。「『復次，善男子！如谷等中有諸響",
    "T06n0220_399:1068b17": "現，如是諸響暫有還無。善男子！於意云何？是",
    "T06n0220_399:1068b18": "谷等響為從何來？去何所至？』「常啼答言：『諸響",
    "T06n0220_399:1068b19": "非實，如何可說有來去處？』「法涌菩薩語常啼",
    "T06n0220_399:1068b20": "言：『如是！如是！如汝所說。若執諸響有來去者，",
    "T06n0220_399:1068b21": "當知彼人愚癡無智，若謂如來、應、正等覺有",
    "T06n0220_399:1068b22": "來有去，亦復如是當知是人愚癡無智。何以",
    "T06n0220_399:1068b23": "故？善男子！一切如來、應、正等覺不可以色身",
    "T06n0220_399:1068b24": "見，夫如來者即是法身。善男子！如來法身即",
    "T06n0220_399:1068b25": "是諸法真如、法界，真如、法界既不可說有來",
    "T06n0220_399:1068b26": "有去，如來法身亦復如是無來無去。",
    "T06n0220_399:1068b27": "大般若波羅蜜多經卷第三百九十九"
}