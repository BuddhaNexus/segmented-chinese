{
    "T39n1785_001:0046b23": "No. 1785 [cf. Nos. 663, 1786]",
    "T39n1785_001:0046b24": "金光明經文句卷第一",
    "T39n1785_001:0046b26": "隋天台智者大師說",
    "T39n1785_001:0046b27": "門人灌頂錄",
    "T39n1785_001:0046b28": "序品此四卷文，總有十八品，舊來分割盈縮不同。",
    "T39n1785_001:0046b29": "江北諸師以初品為序，〈壽量〉下訖捨身為正，",
    "T39n1785_001:0046c01": "〈讚佛〉為流通。正文又三：〈壽量〉下是正說，〈四王〉",
    "T39n1785_001:0046c02": "下大誓護經，〈除病〉下大悲接物。江南諸師以",
    "T39n1785_001:0046c03": "初品為序，〈壽量〉下為正，〈四王〉下十三品為流",
    "T39n1785_001:0046c04": "通。真諦三藏分新文二十二品，初品為序，〈壽",
    "T39n1785_001:0046c05": "量〉下至〈捨身〉十九品為正，後兩品為流通。真",
    "T39n1785_001:0046c06": "諦釋云：「〈壽量〉明師果，〈懺〉、〈歎〉兩品明弟子因，〈授",
    "T39n1785_001:0046c07": "記〉是弟子果，〈除病〉是師因，〈四王〉下正論力用。",
    "T39n1785_001:0046c08": "前師果弟因既為正，後師弟因果何得為流",
    "T39n1785_001:0046c09": "通邪？」今師謂：分文本是人情。人情咸謂：序未",
    "T39n1785_001:0046c10": "辨道，流通歇末不得論師弟因果。是義不然，",
    "T39n1785_001:0046c11": "夫三段者不可杜斷隔絕，序本序於正通，序",
    "T39n1785_001:0046c12": "則有三義；正本正於序通，正亦三義；通本通",
    "T39n1785_001:0046c13": "於正序，通亦三義。上中下語皆善故。又眾生",
    "T39n1785_001:0046c14": "得道根性不定，何容序無滋味、流通歇末邪？",
    "T39n1785_001:0046c15": "既不歇末，說師弟因果亦應何妨？如序中說正，",
    "T39n1785_001:0046c16": "亦應無妨。流通中有正意，彌是督勵宣行，不",
    "T39n1785_001:0046c17": "乖經意。又《法華》中明，阿私仙是師因，持品授",
    "T39n1785_001:0046c18": "弟子果記，諸師咸判是流通。此有其例，於義",
    "T39n1785_001:0046c19": "無妨。與奪由人，不須苦執也。今從「如是我聞」",
    "T39n1785_001:0046c20": "入〈壽量〉，訖天龍集信相菩薩室，為序段；從「爾",
    "T39n1785_001:0046c21": "時四佛」下，訖〈空品〉，正說段；從〈四王品〉下訖經，",
    "T39n1785_001:0046c22": "流通段。序者，序將有利益。正者，正當機辨道。",
    "T39n1785_001:0046c23": "流通者，流名下注，通名不壅，欲使正法之水",
    "T39n1785_001:0046c24": "從今以注當，聖教筌󱇮不壅於來世。經曰「上",
    "T39n1785_001:0046c25": "中下語皆善」，即此義也。疑者云：序分何得入",
    "T39n1785_001:0046c26": "正品中？眾經例爾。如《維摩》無序品，序在正說",
    "T39n1785_001:0046c27": "中；《大品》正說在序品中；《涅槃》序分入正品中。",
    "T39n1785_001:0046c28": "眾經皆然，不以為疑，何獨或此？斯乃出經",
    "T39n1785_001:0046c29": "者意，為四佛斷疑孤然而起其文嶄絕，引序",
    "T39n1785_001:0047a01": "分安〈壽量〉中。今從義便，不得齊品分割也。序",
    "T39n1785_001:0047a02": "有三義：一次緒、二敘述、三發起。次緒者，居",
    "T39n1785_001:0047a03": "一部之初冠、眾說之首，故言次緒。敘述者，敘",
    "T39n1785_001:0047a04": "於方將、述於當益，故言敘述。發起者，發其信",
    "T39n1785_001:0047a05": "心、起於教也。一段經文含此三義，故題為序",
    "T39n1785_001:0047a06": "品。品者，梵語稱為跋渠，此為品也，品是類義。",
    "T39n1785_001:0047a07": "此中文句氣類相從，節之為跋渠。例如律中",
    "T39n1785_001:0047a08": "有篇聚、毘曇有犍度爾。從「如是」下，是次緒；從",
    "T39n1785_001:0047a09": "「是時如來」下，是敘述；從「其室自然廣博嚴事」",
    "T39n1785_001:0047a10": "下，是發起。次緒之序，舊云五事；地人開佛，是",
    "T39n1785_001:0047a11": "為六事。此經天龍集信相室，不聞前序、不聞",
    "T39n1785_001:0047a12": "後夢，亦得是同聞，亦得是非也。同聞眾少不",
    "T39n1785_001:0047a13": "次第云云。此之五六，亦名印定序，三世諸佛",
    "T39n1785_001:0047a14": "經，初皆安「如是」故。亦名通序，與諸經同。亦為",
    "T39n1785_001:0047a15": "通名，作本故。亦名經後序，結集者所置故。亦",
    "T39n1785_001:0047a16": "名經前序，遺囑令安故。亦名破邪序，對破外",
    "T39n1785_001:0047a17": "道阿漚故。亦名證信序，令聞者不疑故。天台",
    "T39n1785_001:0047a18": "師云：總此六說，都是四悉檀意也。諸佛諸經",
    "T39n1785_001:0047a19": "同，是世界悉檀也；經前經後為利來世，是為",
    "T39n1785_001:0047a20": "人悉檀也；對破外道，是對治悉檀也；信順無",
    "T39n1785_001:0047a21": "疑，是第一義悉檀也。舊解如名不異，是曰無",
    "T39n1785_001:0047a22": "非。阿難所傳文句似瀉水分瓶，與佛一種，故",
    "T39n1785_001:0047a23": "不異稱如；文下之理允當無謬，故無非曰是。",
    "T39n1785_001:0047a24": "略而言之，文如理是。肇師云：「如是者，信順之",
    "T39n1785_001:0047a25": "辭也。信則所聞之理會，順則師資之道成。」真",
    "T39n1785_001:0047a26": "諦三藏云：「如是者，決定也。數決定、理決定。佛",
    "T39n1785_001:0047a27": "說此經有若干文句，若多成增謗、若少成減",
    "T39n1785_001:0047a28": "謗，阿難傳之如瀉水，不多不少，故數決定。佛",
    "T39n1785_001:0047a29": "說無相之理不有不無，若有墮增、若無墮減，",
    "T39n1785_001:0047b01": "阿難傳之無增無減，故理決定。」龍樹解如是",
    "T39n1785_001:0047b02": "者，「信順之辭也。信者言是事如是，不信者言",
    "T39n1785_001:0047b03": "是事不如是。」此之四解，各據一悉檀意。舊解",
    "T39n1785_001:0047b04": "語總不顯文詮何等理為如？何等理為文所",
    "T39n1785_001:0047b05": "詮為是？既不顯了，只是世界悉檀意；肇師據",
    "T39n1785_001:0047b06": "信順是為人；三藏文理決定為對治；龍樹信",
    "T39n1785_001:0047b07": "順如是為第一義云云。今作通別二釋。佛如",
    "T39n1785_001:0047b08": "法相而說，阿難如聞相而傳，故言如也。佛如",
    "T39n1785_001:0047b09": "法相而解，阿難如海量而受，故言是也云云。",
    "T39n1785_001:0047b10": "別釋者，外曰阿漚稱吉，文乖其理故非如，理",
    "T39n1785_001:0047b11": "異其文故非是，不可見阿漚在初而中後皆",
    "T39n1785_001:0047b12": "吉也。文如其理故言如，理如其文故言是。今",
    "T39n1785_001:0047b13": "謂：三藏經初云如是，二諦各異故非如，理淺",
    "T39n1785_001:0047b14": "故非是。摩訶衍二諦相即故言如，理深故言",
    "T39n1785_001:0047b15": "是。今謂三人同聞而各解故非如，證入優劣",
    "T39n1785_001:0047b16": "故非是。唯菩薩所聞者為如，菩薩所到者為",
    "T39n1785_001:0047b17": "是。今謂離邊明中之文則非如，出二諦之外",
    "T39n1785_001:0047b18": "有中道則非是。文字性離即是於如故言如，",
    "T39n1785_001:0047b19": "一切法即佛法名之為是。初破邪明正，即三藏",
    "T39n1785_001:0047b20": "經如是。次破異明同，即通教經如是。次破淺",
    "T39n1785_001:0047b21": "明深，即別教經如是。次破離明中，即圓教經",
    "T39n1785_001:0047b22": "如是。此經既是方等，通被根性不同，作種種",
    "T39n1785_001:0047b23": "說無咎。觀心解者，觀與境冥故為如，境即正",
    "T39n1785_001:0047b24": "觀故為是。經言「如此觀者即是正觀，若他觀",
    "T39n1785_001:0047b25": "者名為邪觀。」即其義也。「我聞」者，舊云：阿難不",
    "T39n1785_001:0047b26": "師心，親承佛旨，故曰我聞。真諦曰：「我是器義。",
    "T39n1785_001:0047b27": "一散心名覆器，無聞慧故。二忘心名漏器，雖",
    "T39n1785_001:0047b28": "得而失，無思慧故。三倒心名穢器，非而謂是，",
    "T39n1785_001:0047b29": "無修慧故。阿難無三過，唯是善好器，親承有",
    "T39n1785_001:0047c01": "在，故言我聞。」《釋論》云「耳根不壞，聲在可聞處，",
    "T39n1785_001:0047c02": "作心諦聽，因緣和合故稱聞。阿難與聽眾述",
    "T39n1785_001:0047c03": "佛遺旨，親承不謬，故言我聞。」師釋我有四義，",
    "T39n1785_001:0047c04": "謂我我、我無我、無我我、我無我而不二真我，",
    "T39n1785_001:0047c05": "義配四根性人云云。聞亦四義，謂聞聞、聞不",
    "T39n1785_001:0047c06": "聞、不聞聞、不聞不聞，配四教法人云云。有四",
    "T39n1785_001:0047c07": "種阿難，謂歡喜阿難、賢阿難、典藏阿難、海阿",
    "T39n1785_001:0047c08": "難，為四種緣立四種名。歡喜阿難是我我用",
    "T39n1785_001:0047c09": "聞聞，親承丈六身佛，持三藏法，故言我我聞",
    "T39n1785_001:0047c10": "聞。賢阿難是我無我用聞不聞，親承丈六尊",
    "T39n1785_001:0047c11": "特合身佛，持通法，故言我無我聞不聞。典藏",
    "T39n1785_001:0047c12": "阿難是無我我用不聞聞，親承尊特身佛，持",
    "T39n1785_001:0047c13": "別法，故言無我我不聞聞。海阿難是我無我",
    "T39n1785_001:0047c14": "而不二用不聞不聞，親承法身佛，持圓法，故",
    "T39n1785_001:0047c15": "言我無我而不二用不聞不聞。此經通三乘說，",
    "T39n1785_001:0047c16": "聽一音各解，故須分別云云。觀解者，若作攀",
    "T39n1785_001:0047c17": "上厭下觀，是為我我聞聞。若作析體兩種從",
    "T39n1785_001:0047c18": "假入空觀，皆是我無我聞不聞。若作從空出",
    "T39n1785_001:0047c19": "假觀，是無我我不聞聞。若作中道觀，是真我",
    "T39n1785_001:0047c20": "不聞不聞。「一時」者，肇師云：「法王啟運嘉會之",
    "T39n1785_001:0047c21": "時也。」三藏云：「高時下時皆是，若過若不及不",
    "T39n1785_001:0047c22": "堪聞法。唯有平時，即是一時也。」私謂：高時慢",
    "T39n1785_001:0047c23": "心不行，下時耽荒五欲，不耽不慢是平時也。",
    "T39n1785_001:0047c24": "師釋：眾生感法、佛慈赴教，機應之時也，亦是",
    "T39n1785_001:0047c25": "發真見諦之時也，亦是法眼明朗照世之時",
    "T39n1785_001:0047c26": "也，亦是佛眼照中之時也云云。而言一者，若前",
    "T39n1785_001:0047c27": "思後覺，斯二非一；思覺妄斷豁悟之時，故言一",
    "T39n1785_001:0047c28": "時也。觀解者，從假入空與真一時，從空入假",
    "T39n1785_001:0047c29": "與機一時，中道正觀與法性一時云云。「佛」者，真",
    "T39n1785_001:0048a01": "諦云：「佛有三義：一切智異外道、慈悲異二乘、",
    "T39n1785_001:0048a02": "平等異小菩薩，餘人無此。」《釋論》明佛是第九",
    "T39n1785_001:0048a03": "號，佛名為覺，覺世間出世間、常無常、數非數",
    "T39n1785_001:0048a04": "等，朗然大悟，故名為佛。天台師云：佛者，依一",
    "T39n1785_001:0048a05": "切智有丈六佛，依道種智有丈六尊特佛，依",
    "T39n1785_001:0048a06": "一切種智有法身佛。三佛不得一異，非一異",
    "T39n1785_001:0048a07": "而一異爾。觀解者，空觀覺知諸法一相，假觀",
    "T39n1785_001:0048a08": "覺知諸法種種相，中觀覺知諸法無一異相",
    "T39n1785_001:0048a09": "亦一異相云云。「住」者，佛是能住，王舍城是所",
    "T39n1785_001:0048a10": "住處。真諦明住法有八：一住大千界內；二住",
    "T39n1785_001:0048a11": "依止處，王城也；三住五分法身，壽命現在也；",
    "T39n1785_001:0048a12": "四住威儀利物；五天住，住禪定；六梵住，住四",
    "T39n1785_001:0048a13": "等慈悲；七聖住，住三三昧；八大處住，住第一",
    "T39n1785_001:0048a14": "義也。《釋論》四住攝八也，天住、梵住攝其天住、",
    "T39n1785_001:0048a15": "定住；聖住攝其五分命住；佛住攝其大處住；",
    "T39n1785_001:0048a16": "又有迹住王舍城，攝其界內、依止、威儀三住。",
    "T39n1785_001:0048a17": "天台師云：丈六身佛，住真諦也；丈六尊特合",
    "T39n1785_001:0048a18": "身佛，雙住真中也；尊特身佛，雙住俗中也；法",
    "T39n1785_001:0048a19": "身佛，住中道也。觀解，空觀住真、假觀住俗、第",
    "T39n1785_001:0048a20": "一義觀住中。「王舍城」者，《釋論》大出因緣。初立",
    "T39n1785_001:0048a21": "五山中七燒七造，王來居此，故言王舍。又云",
    "T39n1785_001:0048a22": "「他舍被燒，王舍不燒。後悉排云是王舍，即得",
    "T39n1785_001:0048a23": "免燒。自是已來呼為王舍。」觀解，五陰為舍，心",
    "T39n1785_001:0048a24": "王居之，故言王舍。「耆闍崛山」者，《釋論》翻鷲頭。",
    "T39n1785_001:0048a25": "真諦云：「曲鳥山在王舍城東南，毘富羅山在",
    "T39n1785_001:0048a26": "西南，仙人山在西北，黑土山在東北，白土山",
    "T39n1785_001:0048a27": "在中央。中央三由旬平正，即王城也。」觀心，山",
    "T39n1785_001:0048a28": "者，靈即神智，是般若也。鷲即萬德，是解脫也。",
    "T39n1785_001:0048a29": "山即不動，是法身也。常為心王所觀，即是觀",
    "T39n1785_001:0048b01": "之住處也，令一切心數同入其中也。此經闕同",
    "T39n1785_001:0048b02": "聞眾者，謂時有五、處有四，耆山眾不聞信相",
    "T39n1785_001:0048b03": "室說、信相室眾不聞夢中說、夢中眾不聞夢",
    "T39n1785_001:0048b04": "覺已說，眾非一座故不列同聞。若爾，阿難不",
    "T39n1785_001:0048b05": "應稱我聞。然雖不聞，佛更為說。又其得佛覺",
    "T39n1785_001:0048b06": "三昧，能自通達，得稱我聞也。從「是時如來」下",
    "T39n1785_001:0048b07": "是敘述序，敘下十七品故。亦名別序，簡異餘",
    "T39n1785_001:0048b08": "經亦為別名作本，故言別也。別義為七：一從",
    "T39n1785_001:0048b09": "「是時如來」下一行半是入定別；二從「是金光",
    "T39n1785_001:0048b10": "明」下訖二十七行偈是敘述別；三從〈壽量品〉",
    "T39n1785_001:0048b11": "下是懷疑別；四從「大士如是」下是瑞應別；五",
    "T39n1785_001:0048b12": "從「信相見佛」下是騰疑念別；六從「四佛告」下",
    "T39n1785_001:0048b13": "是止疑別；七從「欲色界天」下是集眾別。生起",
    "T39n1785_001:0048b14": "者，佛常在定，而群機扣佛，佛欲應之，故示軌",
    "T39n1785_001:0048b15": "儀。如來常寂，猶尚樂定，入游法性、出敘經王，",
    "T39n1785_001:0048b16": "信相聞深法，疑法既是常，人壽那短？是故懷",
    "T39n1785_001:0048b17": "疑。菩薩福力，疑能感應，應故四佛現，佛現即",
    "T39n1785_001:0048b18": "騰疑，騰疑故佛即止疑，當雨法雨故大眾雲",
    "T39n1785_001:0048b19": "集。七事異他經，故言別也。已說七別竟。或",
    "T39n1785_001:0048b20": "時作三別：一從「是時」下名敘述序；二從〈壽量",
    "T39n1785_001:0048b21": "品〉下名現瑞序；三從「時四如來」下是眾集序",
    "T39n1785_001:0048b22": "云云。言敘述序者，敘後十七品。初五行敘",
    "T39n1785_001:0048b23": "〈壽量品〉為三：初兩行敘果德、次一行敘懷",
    "T39n1785_001:0048b24": "疑、次兩行敘斷疑，細作可尋。次一行半敘",
    "T39n1785_001:0048b25": "〈懺悔品〉破惡生善之意云云。次一行半敘〈讚歎",
    "T39n1785_001:0048b26": "品〉生善破惡云云。次六行敘〈空品〉破惡中破三",
    "T39n1785_001:0048b27": "障惡云云。從「護世四王」下是敘，其品可解。大",
    "T39n1785_001:0048b28": "辯者是敘其品，尼連鬼母是敘〈功德天品〉，同",
    "T39n1785_001:0048b29": "是女天故。地神是敘其品，大梵三十三天是",
    "T39n1785_001:0048c01": "敘〈散脂品〉。散脂是將、梵釋是主，敘主即得臣",
    "T39n1785_001:0048c02": "將也。緊那羅等是其領，敘其領得其管也。「我",
    "T39n1785_001:0048c03": "今所說諸佛祕密」者，是敘〈正論〉、〈善集〉兩品，說",
    "T39n1785_001:0048c04": "世祕密可以治國、出世祕密可以詣道，故知",
    "T39n1785_001:0048c05": "敘兩品也。「若得聞經」去是敘〈鬼神品〉。〈鬼神品〉",
    "T39n1785_001:0048c06": "中純明聽法功德，為八部所護云云。「著淨衣服」",
    "T39n1785_001:0048c07": "下兩行敘〈授記品〉。三大士、十千天淨心殷重",
    "T39n1785_001:0048c08": "淨若虛空，故獲授記也。「若得聽聞」下敘〈除病〉、",
    "T39n1785_001:0048c09": "〈流水〉等品。聞名服藥悉得病除，則是善得人",
    "T39n1785_001:0048c10": "身；復能修行布施福業，是善得人道；魚聞佛",
    "T39n1785_001:0048c11": "名，善得天身天道。即此意也。「正命」是敘〈捨身",
    "T39n1785_001:0048c12": "品〉。虎飱血肉即得解脫，豈非正命也。「若聞懺",
    "T39n1785_001:0048c13": "悔」下一行敘〈讚佛品〉。佛有三世，諸菩薩多是先",
    "T39n1785_001:0048c14": "佛即過去佛也，又是未來佛也。為此菩薩所",
    "T39n1785_001:0048c15": "讚，即為佛所讚也。敘述之意止可彷彿，不得",
    "T39n1785_001:0048c16": "薳自分明云云。問：誰作敘述？舊云集經者。若",
    "T39n1785_001:0048c17": "爾，是論非經，又乖經文，文云「我今當說」。或",
    "T39n1785_001:0048c18": "云是信相。若爾，信相已能玄敘，何事致疑？又",
    "T39n1785_001:0048c19": "非集經者，那忽作序？師云：是佛自作。難者言：",
    "T39n1785_001:0048c20": "若爾，便是正經，那得稱序？此無所妨。菩薩尚",
    "T39n1785_001:0048c21": "能安禪合掌說千萬偈，況如來口密神力赴",
    "T39n1785_001:0048c22": "機，何所不為？文云「我今當說懺悔等法」，此是",
    "T39n1785_001:0048c23": "明證。《大品》中化佛說六波羅蜜，亦得稱序，此",
    "T39n1785_001:0048c24": "其例也。釋入定為三：初、一句一字，明能游人。",
    "T39n1785_001:0048c25": "二、三字兩句，歎所游法。後兩句，結也。「是時」",
    "T39n1785_001:0048c26": "者，真諦云：「有五種三時：一欲說、正說、說已；",
    "T39n1785_001:0048c27": "二破外道去來時、立現在有說有聽時；三下",
    "T39n1785_001:0048c28": "種、成熟、解脫時；四正師、正教、正學時；五佛欲",
    "T39n1785_001:0048c29": "說、眾欲聽、不高不下平平時。」今但論如來知",
    "T39n1785_001:0049a01": "機堪可得道時。若慧眼得道，智與真冥時。若",
    "T39n1785_001:0049a02": "法眼得道，智與俗冥時。若佛眼得道，智與中",
    "T39n1785_001:0049a03": "冥時。佛欲履歷法性，觀知眾生於何時得道，",
    "T39n1785_001:0049a04": "故言是時也。「如來」者，十號之初也。三藏解如",
    "T39n1785_001:0049a05": "來，文多不載。今言：智照理與諸佛等，故言如。",
    "T39n1785_001:0049a06": "慈悲與諸佛等，故言來。諸佛應住祕密藏中，",
    "T39n1785_001:0049a07": "何故出世？只為慈悲故來。《成論》云「乘如實道",
    "T39n1785_001:0049a08": "來成正覺」。大經云「從十一空來」，就智論來；「從",
    "T39n1785_001:0049a09": "六波羅蜜來」，就行論來。《釋論》明如法相解為",
    "T39n1785_001:0049a10": "如，如法相說為來。今明：如三諦法相解名如，",
    "T39n1785_001:0049a11": "如三諦法相說名來，故言如來也。「游」者，游涉",
    "T39n1785_001:0049a12": "進入之義爾。夫法性者，非入住出，故小《般若》",
    "T39n1785_001:0049a13": "云「如來者，無所從來亦無所去，故名如來。」",
    "T39n1785_001:0049a14": "何得言游邪？良以慈悲導物，斆我而入，故言",
    "T39n1785_001:0049a15": "游也。令眾生食甘露味，亦應言住；為眾生宣",
    "T39n1785_001:0049a16": "說，亦應言出。故《法華》云「善入出住百千三昧」，",
    "T39n1785_001:0049a17": "即此義也。「無量甚深」者，將明游入，簡顯其體",
    "T39n1785_001:0049a18": "高廣、體包法界，故言無量。徹到三諦，故言甚",
    "T39n1785_001:0049a19": "深。非是二乘下地菩薩之所逮及，故言無量",
    "T39n1785_001:0049a20": "甚深也。「法性」者，所游之法也。諸佛所軌，名",
    "T39n1785_001:0049a21": "之為法。常樂我淨、不遷不變，名之為性。非是",
    "T39n1785_001:0049a22": "二乘以盡無生智所照之理為法性也。二乘",
    "T39n1785_001:0049a23": "法性淺，故非甚深；有限，故非無量。今之如實",
    "T39n1785_001:0049a24": "智所照之理，橫包法界、竪徹三諦，故言無量",
    "T39n1785_001:0049a25": "甚深爾。又無量者，非別有一法名為無量。",
    "T39n1785_001:0049a26": "毘盧遮那遍一切處，一切諸法皆是佛法，皆",
    "T39n1785_001:0049a27": "佛法故即皆法性，佛皆游之，故言無量。又",
    "T39n1785_001:0049a28": "非別有一法名為甚深。即事而真無非實相，",
    "T39n1785_001:0049a29": "一色一香莫非中道，皆中道故即是甚深。例",
    "T39n1785_001:0049b01": "如《釋論》解四無量心云「緣東方眾生名廣，緣",
    "T39n1785_001:0049b02": "四方名大，緣四維上下名無量。」準此而言，緣",
    "T39n1785_001:0049b03": "真諦法性名廣，緣俗諦法性名大，緣中道法",
    "T39n1785_001:0049b04": "性名無量。若緣中道，即是三智一心中緣，三",
    "T39n1785_001:0049b05": "諦一諦，此境無量，唯佛無量智乃能緣之，",
    "T39n1785_001:0049b06": "如函蓋相稱。非二乘下地測其涯底。「諸佛行",
    "T39n1785_001:0049b07": "處」者，正顯佛智無量甚深。佛智無量甚深故",
    "T39n1785_001:0049b08": "行處亦無量甚深，行處無量甚深故佛智亦",
    "T39n1785_001:0049b09": "無量甚深。舉函顯蓋、舉蓋顯函，正在此也。",
    "T39n1785_001:0049b10": "「過諸菩薩所行清淨」者，正簡也。菩薩居未及",
    "T39n1785_001:0049b11": "之地，智之所行未能深廣故。《地持》云「菩薩得",
    "T39n1785_001:0049b12": "九種禪。初名自性禪，若入此禪，即入實相法",
    "T39n1785_001:0049b13": "性清淨之境，二乘不聞其名，況有其行。若入",
    "T39n1785_001:0049b14": "第九清淨淨禪，一切通別惑累若正若習皆",
    "T39n1785_001:0049b15": "盡，故言清淨淨禪。」自下地去皆有餘習，佛",
    "T39n1785_001:0049b16": "住十地頂，若入此禪過諸菩薩。《淨名》云「心淨",
    "T39n1785_001:0049b17": "已度諸禪定」，即此義也。亦是舉其高位，簡法",
    "T39n1785_001:0049b18": "性甚深也。「是金光明」下，敘述序。若敘正說流",
    "T39n1785_001:0049b19": "通十七品意，已如上說。今更論敘述五重玄",
    "T39n1785_001:0049b20": "義。初十二行半敘名體宗用，次十四行半即",
    "T39n1785_001:0049b21": "敘流通弘宣此典，即是敘教相也。就初一句",
    "T39n1785_001:0049b22": "敘名，次一句敘體，次三行敘宗，次九行敘",
    "T39n1785_001:0049b23": "用。「護世」下去敘教相也。解者或言：金光明一",
    "T39n1785_001:0049b24": "句猶是敘體，如鑛石中金，金體乃非光非明，",
    "T39n1785_001:0049b25": "不妨約金論內外用，法性非宗非力，亦依法",
    "T39n1785_001:0049b26": "性起於宗力。當知此句正是敘體，今明理乃",
    "T39n1785_001:0049b27": "當然，分文則屬敘名也。經王，上已說，今更述",
    "T39n1785_001:0049b28": "之。三藏云：「三德攝三，《涅槃》正斷二乘斷見，《般",
    "T39n1785_001:0049b29": "若》正遣凡夫有著，《華嚴》正化始行菩薩。今經",
    "T39n1785_001:0049c01": "通為八位人，故稱王也。」此語難解。《涅槃》為菩",
    "T39n1785_001:0049c02": "薩說甚深微妙行處，豈止為二乘？《般若》云「法",
    "T39n1785_001:0049c03": "身佛為法身菩薩說法。」其聽法眾非生死人，",
    "T39n1785_001:0049c04": "豈止遣凡夫有著？《華嚴》說初地乃至說十地，",
    "T39n1785_001:0049c05": "豈止為始行菩薩？作此偏說，無智之人於諸",
    "T39n1785_001:0049c06": "經起輕慢，此義不可。今言經王者，若取文",
    "T39n1785_001:0049c07": "為經，即是三種俗諦；若取理為經，即是三種",
    "T39n1785_001:0049c08": "真諦；若取文理合為經，即是三種中道。若說",
    "T39n1785_001:0049c09": "餘諦，是經而非王；若說中道，是經復是王，於",
    "T39n1785_001:0049c10": "九種經中而得自在。但經王是一，隨緣設教",
    "T39n1785_001:0049c11": "名字不同。《華嚴》云法身，方等為實相，《般若》稱",
    "T39n1785_001:0049c12": "佛母，《法華》為髻珠，《涅槃》名佛師，皆是法性異",
    "T39n1785_001:0049c13": "名，通為諸經作體。譬如諸性應運迭興，龍師",
    "T39n1785_001:0049c14": "鳥官隨時霸立，百代雖異而統王是一。法性",
    "T39n1785_001:0049c15": "亦爾。宜聞《大品》佛母為王，餘名廢息。宜聞《法",
    "T39n1785_001:0049c16": "華》寶所為王，餘名廢息。法性為金光明之王，",
    "T39n1785_001:0049c17": "亦復如是。若作此解，上不為佛經王之旨，",
    "T39n1785_001:0049c18": "下不增長眾生我慢。「微妙」者，他釋因微果妙。",
    "T39n1785_001:0049c19": "今不爾，因果俱微妙。因中性德深而難見名",
    "T39n1785_001:0049c20": "為微，不縱不橫名為妙，果中修德亦復如是。",
    "T39n1785_001:0049c21": "「四方四佛護持」者，四方者，四門也。四佛者，四",
    "T39n1785_001:0049c22": "門果上覺智也。釋迦覺智與四佛同，諸佛果",
    "T39n1785_001:0049c23": "智冥於法性，法性得顯，名為法身。法身不動，",
    "T39n1785_001:0049c24": "名之為持。法性常故諸佛亦常，法常佛常，壽",
    "T39n1785_001:0049c25": "命亦常，常故無量。信相推迹或本，四佛令",
    "T39n1785_001:0049c26": "其達本悟迹，名之為護。此一句種種義，法性",
    "T39n1785_001:0049c27": "四門、法性四德即體義，果智顯體即宗義，護",
    "T39n1785_001:0049c28": "念信相斷疑復是用義，而敘宗為正意。觀",
    "T39n1785_001:0049c29": "心解者，四方是四諦，四佛是四諦智。東是",
    "T39n1785_001:0050a01": "方首，如集是苦因。又東甲乙是春生，生即集",
    "T39n1785_001:0050a02": "諦也。從東次南，亦猶生而有長，先春次夏，故",
    "T39n1785_001:0050a03": "南方是苦諦也。長後秋收，又白帝屬金，金能",
    "T39n1785_001:0050a04": "決斷，西方即道諦也。從秋收至冬藏，眾事都",
    "T39n1785_001:0050a05": "息，北方如滅諦。苦集因果皆謝無用也。觀此",
    "T39n1785_001:0050a06": "四諦生眼智明覺，持理不失、護倒不起，故名",
    "T39n1785_001:0050a07": "護持也。又觀四方是四德，觀東方常為破無",
    "T39n1785_001:0050a08": "常、觀無常為破常、觀非常非無常破常無常，",
    "T39n1785_001:0050a09": "乃至觀北方無我為破我亦如是。此觀持德",
    "T39n1785_001:0050a10": "不失、護倒不起，故名護持也。觀東方集諦常",
    "T39n1785_001:0050a11": "非常非無常不動，故名阿閦。觀南方苦諦樂",
    "T39n1785_001:0050a12": "無去無來法性實相，實相尊貴故名寶相。觀",
    "T39n1785_001:0050a13": "西方道諦畢竟清淨，法性壽命與虛空等，故",
    "T39n1785_001:0050a14": "名無量壽。觀北方滅諦永寂為我入祕密藏，",
    "T39n1785_001:0050a15": "祕密藏故名微妙聲云云。「我今當說」下九行偈",
    "T39n1785_001:0050a16": "是敘用。文為四：初三行明能破之勝法、次三",
    "T39n1785_001:0050a17": "行半明所破之惡罪、次一行半舉行法勸修、",
    "T39n1785_001:0050a18": "次一行結成。初三行明能破勝法者，謂境法，",
    "T39n1785_001:0050a19": "法性也；行法，懺悔讚歎也；導法，一切種智也。",
    "T39n1785_001:0050a20": "故言懺悔等法，知非一種也。若相資為論，",
    "T39n1785_001:0050a21": "行資智，智顯理，理顯故能盡眾苦，苦盡故法",
    "T39n1785_001:0050a22": "身顯，智圓故報身顯，功德無上故應身顯。",
    "T39n1785_001:0050a23": "若圓論者，三法不縱不橫而修，三身亦不縱",
    "T39n1785_001:0050a24": "不橫而顯。雖圓別之殊，俱是能破之勝法也。",
    "T39n1785_001:0050a25": "觀舊文語略，新本具有三周說法之文，四佛",
    "T39n1785_001:0050a26": "說常果，上根得益；婆羅門說法身無舍利，中",
    "T39n1785_001:0050a27": "根得益；佛分別三身，下根得益。今敘中云",
    "T39n1785_001:0050a28": "「我今當說懺悔等法」，即是敘下三周之法能",
    "T39n1785_001:0050a29": "破惡也。次從「諸根不具」下敘述〈空品〉。文為二：",
    "T39n1785_001:0050b01": "初三行半明所破之惡、次二行半明能破之",
    "T39n1785_001:0050b02": "方。初又為三：「諸根不具」下破報障、「愁憂」一句",
    "T39n1785_001:0050b03": "破煩惱障、「惡星災異」下破業障。餘經對緣云",
    "T39n1785_001:0050b04": "報障難轉，因時可救，果無如何。此經三障皆",
    "T39n1785_001:0050b05": "可轉。一往釋此三障，由破五戒。破五戒是",
    "T39n1785_001:0050b06": "業障，受三塗人天等身是報障，煩惱為根本",
    "T39n1785_001:0050b07": "是煩惱障。今直就人道中明犯五戒報者，諸",
    "T39n1785_001:0050b08": "根外缺、壽命內夭。此兩句是殺生報，昔損他",
    "T39n1785_001:0050b09": "身，分今諸根殘毀；昔斷他命，今壽損減。經云",
    "T39n1785_001:0050b10": "「殺生因緣得二種果報，多病、短命。」即其事也。",
    "T39n1785_001:0050b11": "若貧窮困苦，是外無依報。諸天捨離，是內無",
    "T39n1785_001:0050b12": "福德。此兩句是犯盜戒。經云「有同生同名",
    "T39n1785_001:0050b13": "天龍輔佐之，功德天發願利益之。」盜人無此",
    "T39n1785_001:0050b14": "事也。又先富後貧者，必是龍棄天捨也。若親",
    "T39n1785_001:0050b15": "厚內鬪、王法外加，此兩句是犯淫戒。經言「人",
    "T39n1785_001:0050b16": "護則人瞋，法護則法壞。昔侵其人，今骨肉鬪",
    "T39n1785_001:0050b17": "訟；昔毀他法，今王法所加。」即其事也。各各忿",
    "T39n1785_001:0050b18": "諍，此應有兩句，或是翻者脫落，或是略爾。",
    "T39n1785_001:0050b19": "內則各各忿諍、外則人人不信，此一雙是犯",
    "T39n1785_001:0050b20": "妄語。昔不實欺他，今常被欺忿。昔語無實，今",
    "T39n1785_001:0050b21": "人無信者。外耗財物、內虧禮度，此是飲酒報。",
    "T39n1785_001:0050b22": "昔慢財費日，今多損耗；昔乖撙節，今墮聾騃。",
    "T39n1785_001:0050b23": "經言「嫌恨猛風吹罪心火常令熾然」，即其事",
    "T39n1785_001:0050b24": "也。問：釋大乘經，何得以五戒對義？答：開合五",
    "T39n1785_001:0050b25": "戒，大有所關。《提謂經》云「五戒者天地之大忌，",
    "T39n1785_001:0050b26": "上對五星、下配五岳、中成五藏。犯之者違天",
    "T39n1785_001:0050b27": "觸地，自伐其身也。」又對五常，不殺對仁、不盜",
    "T39n1785_001:0050b28": "對義、不淫對禮、不飲酒對智、不妄語對信。又",
    "T39n1785_001:0050b29": "對五經，不殺對《尚書》、不盜對《春秋》、不淫對《禮》、",
    "T39n1785_001:0050c01": "不妄語對《詩》、不飲酒對《易》。又對十善，殺盜淫",
    "T39n1785_001:0050c02": "是身三、妄語攝口四、飲酒攝意三。俗不能護",
    "T39n1785_001:0050c03": "口，略制一不妄語。《釋論》云「說重者是妄語」，則",
    "T39n1785_001:0050c04": "已攝三。飲酒是邪命自活、增益恚癡。出世以",
    "T39n1785_001:0050c05": "智慧為首，生死以三毒為根，若能禁酒，是防",
    "T39n1785_001:0050c06": "止意地三毒，長養出世智慧也。是為開五戒",
    "T39n1785_001:0050c07": "出十善。十善是舊法輪王所用，亦名性罪性",
    "T39n1785_001:0050c08": "善，都是一切罪之根本。又五戒對五陰，不殺",
    "T39n1785_001:0050c09": "即色陰、不盜即受陰、不淫即想陰、不妄語即",
    "T39n1785_001:0050c10": "行陰、不飲酒即識陰。五陰開四念處，念處開",
    "T39n1785_001:0050c11": "三十七品，三十七品開三脫門，三脫門開涅",
    "T39n1785_001:0050c12": "槃，故云色能發戒、受受禪定、想慧悟虛通、行",
    "T39n1785_001:0050c13": "發解脫、識即知見。當知五戒能成五分法身，",
    "T39n1785_001:0050c14": "辦二乘之法也。又五戒亦是大乘法門，《提謂",
    "T39n1785_001:0050c15": "經》云「五戒是佩長生之符、不死之印」，即常德",
    "T39n1785_001:0050c16": "也。「出入無亂、往還無間」，即淨德也。「統御一身」，",
    "T39n1785_001:0050c17": "即我德也。「以立道根」，即樂德也。此是五戒對",
    "T39n1785_001:0050c18": "四德。束五戒為三業，即對三無失、三不護、三",
    "T39n1785_001:0050c19": "輪不思議化、三密、三軌、三身、三佛性、三般若、三",
    "T39n1785_001:0050c20": "涅槃、三智、三德等無量三法門，橫竪無邊際，",
    "T39n1785_001:0050c21": "與虛空法界等，亦是無盡藏法門，亦是無量",
    "T39n1785_001:0050c22": "義三昧。舉要言之，即是一切佛法也。",
    "T39n1785_001:0050c23": "復次害命名事殺，不害命名事不殺。法門",
    "T39n1785_001:0050c24": "解者，析法名理殺，體法名理不殺。當知不",
    "T39n1785_001:0050c25": "殺之戒種種不同，論其果報亦復不同。若作",
    "T39n1785_001:0050c26": "意防護，如馬著勒、如牧牛執杖者，報在人道",
    "T39n1785_001:0050c27": "百二十年，唯得肉眼無有四眼。若任運性",
    "T39n1785_001:0050c28": "成如河注海者，報在六天，極長者九百二十",
    "T39n1785_001:0050c29": "六億七千萬歲，唯得天眼未得三眼。若加修",
    "T39n1785_001:0051a01": "客戒、無常苦無我等慧者，報在變易，壽七百",
    "T39n1785_001:0051a02": "阿僧祇，唯得慧眼未得二眼。若加修常無常",
    "T39n1785_001:0051a03": "等慧，報在蓮華藏海受法性身，分得五眼，分",
    "T39n1785_001:0051a04": "得常壽。比佛猶是諸根不具，壽命損減，況",
    "T39n1785_001:0051a05": "前諸根諸壽邪？若圓教人，持事不殺戒，又持",
    "T39n1785_001:0051a06": "理不殺戒，不壞於身而隨一相，不斷癡愛起",
    "T39n1785_001:0051a07": "於明脫，體陰界入無所毀傷，若子若果不生",
    "T39n1785_001:0051a08": "不滅，成就智慧居常寂光土，常壽湛然五眼",
    "T39n1785_001:0051a09": "具足，得根自在耳見眼聞，得命自在脩短自",
    "T39n1785_001:0051a10": "任，是則名為究竟持戒，諸根具足命不損減",
    "T39n1785_001:0051a11": "也。又圓教人何但持之是戒唯殺唯慈，亦",
    "T39n1785_001:0051a12": "作事殺亦作理殺。如仙豫大王殺五百婆羅",
    "T39n1785_001:0051a13": "門，與其見佛之眼，與其十劫之壽。又作法門",
    "T39n1785_001:0051a14": "殺者，析蕩累著淨諸煩惱，如樹神折枝不受",
    "T39n1785_001:0051a15": "怨鳥，如劫火燒木灰炭雙亡。故《央掘》云「我",
    "T39n1785_001:0051a16": "誓斷陰界入，不能持不殺戒。」一切塵勞是如",
    "T39n1785_001:0051a17": "來種，斷此種盡乃名為佛，成就金剛微妙法",
    "T39n1785_001:0051a18": "身，湛然應一切。唯殺唯慈，垂形九道，隨其所",
    "T39n1785_001:0051a19": "宜示長短命，任其所見，用缺具根而化度之。",
    "T39n1785_001:0051a20": "前諸戒行淺近隘塞，非是通途；圓戒宏遠徑",
    "T39n1785_001:0051a21": "異會同，故名究竟持不殺戒也。不殺之戒，人",
    "T39n1785_001:0051a22": "天已上極佛已還，曠大縱橫其義如是，云何",
    "T39n1785_001:0051a23": "而謂是小乘數耶？復次不與取名事盜，與取",
    "T39n1785_001:0051a24": "名事不盜。法門解者，如佛言曰：「他物莫取，",
    "T39n1785_001:0051a25": "名法門不盜。菩提無與者而取菩提，是名法",
    "T39n1785_001:0051a26": "門盜。」不盜之戒種種不同，若持戒作業求可",
    "T39n1785_001:0051a27": "意果，可意果者無常速朽悉是他物，臭如糞",
    "T39n1785_001:0051a28": "果、害如毒食，有智之人所不應求，設使得之",
    "T39n1785_001:0051a29": "心不甘樂，云何殷勤飲苦食毒而自毀傷？貧",
    "T39n1785_001:0051b01": "窮四姓即此三界洄澓困苦，豈過有流？三障",
    "T39n1785_001:0051b02": "障佛，第一義天之所捨離，是名為盜，非不盜",
    "T39n1785_001:0051b03": "也。又二乘之人以四諦智觀身受心法，厭惡",
    "T39n1785_001:0051b04": "生死欣求涅槃，涅槃心起，為自、為他、為共、為",
    "T39n1785_001:0051b05": "無因，介爾心生即取他物，即非時取。證即不",
    "T39n1785_001:0051b06": "待說所因，焦種不生。見苦斷集修道造盡，非",
    "T39n1785_001:0051b07": "求法也。謂有涅槃，成涅槃見。若有著空者，",
    "T39n1785_001:0051b08": "諸佛所不度，身長三百由旬而無兩翅，墮三",
    "T39n1785_001:0051b09": "無為坑，受若死若死等苦。《法華》云「飢餓羸",
    "T39n1785_001:0051b10": "瘦體生瘡癬」，豈非貧窮困苦邪？《淨名》云「不見",
    "T39n1785_001:0051b11": "佛、不聞法、不入眾數」，豈非第一義天遠離邪？",
    "T39n1785_001:0051b12": "此猶名盜，非不盜也。若別教菩薩，次第行、次",
    "T39n1785_001:0051b13": "第學、次第道，從淺至深捨一取一，來已更復",
    "T39n1785_001:0051b14": "來、去已更復去，悉是辱於來去相，亦是不與",
    "T39n1785_001:0051b15": "而取。取已而捨，亦是貧窮。捨已更取，數數去",
    "T39n1785_001:0051b16": "取，即是困苦。不即與第一義相應，即是遠離。",
    "T39n1785_001:0051b17": "此猶名盜，非不盜也。圓人觀諸法實相，受亦",
    "T39n1785_001:0051b18": "不受、不受亦不受、亦受亦不受亦不受、非受",
    "T39n1785_001:0051b19": "非不受亦不受。不受亦不受，不取是菩提，障",
    "T39n1785_001:0051b20": "諸願故。是法平等無有高下，不高故不取，不",
    "T39n1785_001:0051b21": "下故不捨。如是觀者，觀如來藏具足無缺，是",
    "T39n1785_001:0051b22": "如意珠隨意出寶、即脩羅琴任意出聲，即是",
    "T39n1785_001:0051b23": "大富。大富故無取，無取故即第一義，第一義",
    "T39n1785_001:0051b24": "故天不遠離也，是名究竟持不盜戒也。圓人",
    "T39n1785_001:0051b25": "復有盜法門，菩提無與者而取菩提，如海吞",
    "T39n1785_001:0051b26": "流不隔萬派、如地荷負擔四重擔，眾生悉度、",
    "T39n1785_001:0051b27": "煩惱悉斷，法門悉知、佛道悉成，此義可知不",
    "T39n1785_001:0051b28": "能多說。前諸戒行淺而且塞，非是通途；圓",
    "T39n1785_001:0051b29": "戒宏遠徑異會同，故名究竟持不盜戒也。復",
    "T39n1785_001:0051c01": "次男女身會名事淫，不會名事不淫。法門解",
    "T39n1785_001:0051c02": "者，若心染法是名為淫，不染法名為不淫。不",
    "T39n1785_001:0051c03": "淫之戒種種不同，若關禁七支如猴著鎖，擎",
    "T39n1785_001:0051c04": "一油鉢過諸大眾，割捨觸樂求於未來淨潔",
    "T39n1785_001:0051c05": "五欲，如市易法以銅錢博金錢，此乃增長欲",
    "T39n1785_001:0051c06": "事，非不欲也。若為生天故持戒，如羝羊相觸，",
    "T39n1785_001:0051c07": "將前而更却。帝釋共八十億那由他天女縱",
    "T39n1785_001:0051c08": "逸嬉戲，看東忘西欲猶不足，化為老脩羅納",
    "T39n1785_001:0051c09": "舍脂，使諸天亡身失首，又見仙人入定污弄",
    "T39n1785_001:0051c10": "其女，仙從定起，釋羞自化為羝羊，仙人呪",
    "T39n1785_001:0051c11": "之，千根著身無能却者，後來懺謝變為千眼，",
    "T39n1785_001:0051c12": "是亦增欲，非不欲也。若斷欲界麁弊之欲，染",
    "T39n1785_001:0051c13": "著色無色界禪定之樂，如氷魚蟄蟲墮長壽",
    "T39n1785_001:0051c14": "天，是為一難。貪著禪味名為大縛，是染欲法，",
    "T39n1785_001:0051c15": "非不欲也。若憎惡生死如怨如蛇，愛翫涅槃",
    "T39n1785_001:0051c16": "如親如寶，棄之直去涉路不迴，諸有色聲不",
    "T39n1785_001:0051c17": "能染屈，如八方風不能動須彌。若聞菩薩勝",
    "T39n1785_001:0051c18": "妙功德，甄迦羅琴聲，迦葉起舞不能自持；隨",
    "T39n1785_001:0051c19": "嵐風至，破須彌如腐草，是染欲法，非不染也。",
    "T39n1785_001:0051c20": "若菩薩惡生死如糞穢、惡涅槃如怨鳥，捨於",
    "T39n1785_001:0051c21": "二邊志存中道，起順道法愛生，名頂墮，是菩",
    "T39n1785_001:0051c22": "薩旃陀羅。既無方便，此慧被縛，不能勝怨，己",
    "T39n1785_001:0051c23": "所修治為無慧利，是染欲法，非不欲也。圓人",
    "T39n1785_001:0051c24": "觀一心三諦，即空即假即中。即空何所染？即",
    "T39n1785_001:0051c25": "假何所淨？即中何所邊？即空即假，何所中？即",
    "T39n1785_001:0051c26": "空故無我人十六知見依正等愛，即假故無",
    "T39n1785_001:0051c27": "空無相願等愛，即中故無佛菩提轉法輪度",
    "T39n1785_001:0051c28": "眾生等愛，三諦清淨名畢竟淨，是淨亦淨。",
    "T39n1785_001:0051c29": "經言「唯佛一人具淨戒，餘人皆名污戒者。」",
    "T39n1785_001:0052a01": "圓人行於佛法，即究竟持不淫戒也。圓人又",
    "T39n1785_001:0052a02": "有染愛法門，如和須蜜多女，人見人、女天見",
    "T39n1785_001:0052a03": "天女，見者得見諸佛三昧，執手者得到佛剎",
    "T39n1785_001:0052a04": "三昧，歍者極愛三昧，抱者冥如三昧，各各皆",
    "T39n1785_001:0052a05": "得法門。亦如魔界行不污戒菩薩，變為無量",
    "T39n1785_001:0052a06": "身，共無量天女從事，皆令發菩提心。如維摩",
    "T39n1785_001:0052a07": "詰，若入後宮，後宮中尊，化正宮女。先以欲鉤",
    "T39n1785_001:0052a08": "牽，後令入佛道，斯乃非欲之欲，以欲止欲，如",
    "T39n1785_001:0052a09": "以屑出屑、將聲止聲。前諸行淺塞，非是通途。",
    "T39n1785_001:0052a10": "圓戒宏遠徑異會同，是名究竟持不淫戒也。",
    "T39n1785_001:0052a11": "復次不見言見、見言不見，名事妄語。法門解",
    "T39n1785_001:0052a12": "者，未得謂得、未證謂證，名為妄語。妄語多",
    "T39n1785_001:0052a13": "種，諸欲求時苦、得時多怖畏、失時懷憂惱，諸",
    "T39n1785_001:0052a14": "欲無樂時。凡夫癡人於下苦中橫生樂想，竪",
    "T39n1785_001:0052a15": "我慢幢、打自大鼓，謂色即是我、我即是色，色",
    "T39n1785_001:0052a16": "中有我、我中有色，執有與無鬪、執無與有鬪，",
    "T39n1785_001:0052a17": "依止斷常，起六十二戲論，破慧眼，不見於真",
    "T39n1785_001:0052a18": "實，增見長諸非，吾我毒甚盛，備口四過，略",
    "T39n1785_001:0052a19": "標妄語爾。三十三天黃葉生死謂是真金，非",
    "T39n1785_001:0052a20": "想自地具細煩惱謬計涅槃，此非妄語，誰是",
    "T39n1785_001:0052a21": "妄語邪？二乘之人競執瓦礫歡喜持出，生滅",
    "T39n1785_001:0052a22": "度想，生實未盡，寧得滅度？生安隱想，所作未",
    "T39n1785_001:0052a23": "辦，寧得安隱？《淨名》云「佛為增上慢人，說離淫",
    "T39n1785_001:0052a24": "怒癡名為解脫，其實未得一切解脫。」未得謂",
    "T39n1785_001:0052a25": "得，豈非妄語邪？佛為別教人以四門說實相，",
    "T39n1785_001:0052a26": "執於一有隔礙三門，乃至執非有非無而隔",
    "T39n1785_001:0052a27": "有無。夫實相者，言語道斷、心行處滅，云何以",
    "T39n1785_001:0052a28": "字字於無字？云何以數數於無數？豈非妄語",
    "T39n1785_001:0052a29": "邪？圓人如實而觀、如實而說。如實觀者，非",
    "T39n1785_001:0052b01": "內觀得是解脫，非外觀、非內外觀、非離內外",
    "T39n1785_001:0052b02": "觀，亦不以無觀得是解脫。如實說者，一切實、",
    "T39n1785_001:0052b03": "一切不實、一切亦實亦不實、一切非實非不",
    "T39n1785_001:0052b04": "實，如是皆名諸法實相。經言「諸佛皆實語，",
    "T39n1785_001:0052b05": "佛語實不虛。能以一妙音，遍滿三千界，隨意",
    "T39n1785_001:0052b06": "之所至，隨諸眾生類，各各皆得解。」即是以佛",
    "T39n1785_001:0052b07": "道聲令一切聞也。圓人亦有妄語法門，無車",
    "T39n1785_001:0052b08": "說車誘戲童子，無樂說樂止彼啼兒。若有眾",
    "T39n1785_001:0052b09": "生因虛妄說得利益者，佛亦妄說。經言「我",
    "T39n1785_001:0052b10": "是貪欲尸利、我是瞋恚尸利、愚癡尸利，然",
    "T39n1785_001:0052b11": "實非也。我是天是人，實非天人。我是龍鬼，實",
    "T39n1785_001:0052b12": "非龍鬼。將虛以出虛，令有不虛爾。」前諸行淺",
    "T39n1785_001:0052b13": "近隘塞。圓行深遠，夷坦無礙，經異會同，故能",
    "T39n1785_001:0052b14": "如此，是名究竟持不妄語戒也。復次若穀若",
    "T39n1785_001:0052b15": "草昏心眩亂者，名事酒。法門解者，迷惑倒見",
    "T39n1785_001:0052b16": "名之為酒。倒見多種，夫酒為不善諸惡根本，",
    "T39n1785_001:0052b17": "能生三十六種之失，招於五百世中無手，慢",
    "T39n1785_001:0052b18": "刑失禮發出伏匿，眠臥糞穢搪揬水火，過患",
    "T39n1785_001:0052b19": "如此，人猶尚之。晉世引滿稱藝能，魏朝清濁",
    "T39n1785_001:0052b20": "為賢聖，畢卓自署為酒徒，鄭泉自誓為酒壺，",
    "T39n1785_001:0052b21": "竹帛載之、古今歌之，不應作而作、不應歌而",
    "T39n1785_001:0052b22": "歌，非醉酒是何？《釋論》云「有一法師為王說五",
    "T39n1785_001:0052b23": "戒罪福。王難云：『飲酒招狂，飲者甚多，狂者何",
    "T39n1785_001:0052b24": "少邪？』法師舉手指諸外道而已，更言餘事。",
    "T39n1785_001:0052b25": "外道侜張云：『王難甚深，是禿高座更不能",
    "T39n1785_001:0052b26": "答。』王云：『法師答竟。狂亦不少，指汝等是。將",
    "T39n1785_001:0052b27": "護不彰爾。』」此即世人之醉也。又貪如海納流",
    "T39n1785_001:0052b28": "無有滿時，瞋如火益薪展轉彌熾，癡如膠黏",
    "T39n1785_001:0052b29": "結如氷足水，八萬塵勞煩惱其心無暫停住，",
    "T39n1785_001:0052c01": "掣電蛇舌颺焰獼猴五欲攪作無時不醉。《大",
    "T39n1785_001:0052c02": "經》云「從昔已來常為聲色所醉，流轉生死。」",
    "T39n1785_001:0052c03": "三界人天通有此醉也。若二乘之人，雖斷九",
    "T39n1785_001:0052c04": "十八使四住煩惱，無明未吐，如半瘧人。《大",
    "T39n1785_001:0052c05": "經》引醉歸之人。世間無常樂而言我淨，如來",
    "T39n1785_001:0052c06": "實我淨而言無常樂，如彼醉人見日月轉，此",
    "T39n1785_001:0052c07": "二乘醉也。菩薩之人，無明未盡不了了見，菩",
    "T39n1785_001:0052c08": "薩行故見不了了，如遠望大舶遙觀鵝雁，夜",
    "T39n1785_001:0052c09": "覩畫像遠視人杭，亦如醉人朦朧見道。如是",
    "T39n1785_001:0052c10": "等無量譬喻，顯於菩薩未得明了。故迦葉云：",
    "T39n1785_001:0052c11": "「自此已前我等悉名邪見人也。」此菩薩醉也。",
    "T39n1785_001:0052c12": "圓人行如來行，具煩惱性，能知如來祕密之",
    "T39n1785_001:0052c13": "藏，雖有肉眼名為佛眼，所可見者更不復",
    "T39n1785_001:0052c14": "見。故文云「入深法性，即於此典金光明中，",
    "T39n1785_001:0052c15": "而得見我釋迦牟尼。」《大經》云「了了見佛性，猶",
    "T39n1785_001:0052c16": "如妙德等。」是則五住正習一時無有餘。酒法",
    "T39n1785_001:0052c17": "既除，何所可醉？是為究竟持不飲酒戒也。",
    "T39n1785_001:0052c18": "圓人亦有飲酒法門，《鴛掘》云「持真空瓶，盛實",
    "T39n1785_001:0052c19": "相酒，變化五道，宣揚哮吼。」波斯匿醉，轉更多",
    "T39n1785_001:0052c20": "恩。末利后飲，佛言持戒。入于酒肆，自立其",
    "T39n1785_001:0052c21": "志，亦立他志。夫得其門者逆順俱當，失其柄",
    "T39n1785_001:0052c22": "者操刀傷手。前諸行淺近隘塞，圓行宏遠徑",
    "T39n1785_001:0052c23": "異會同，故能如此，是名究竟醉醒無二也。上",
    "T39n1785_001:0052c24": "觀四諦智名四佛。觀五佛云何觀？觀五戒實",
    "T39n1785_001:0052c25": "相，覺智清淨，即是觀心中見五佛也。次破煩",
    "T39n1785_001:0052c26": "惱障，指「愁憂恐怖」一句是也。上來諸事，或約",
    "T39n1785_001:0052c27": "內身或約外報，是報障義便，此一句專明心",
    "T39n1785_001:0052c28": "為煩惱障便。",
    "T39n1785_001:0052c29": "金光明經文句卷第一"
}