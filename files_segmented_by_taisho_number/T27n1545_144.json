{
    "T27n1545_144:0738a02": "阿毘達磨大毘婆沙論卷第一百",
    "T27n1545_144:0738a03": "四十四",
    "T27n1545_144:0738a05": "五百大阿羅漢等造",
    "T27n1545_144:0738a06": "三藏法師玄奘奉　詔譯",
    "T27n1545_144:0738a07": "根蘊第六中根納息第一之三",
    "T27n1545_144:0738a08": "此二十二根。幾學。幾無學。幾非學非無學。答",
    "T27n1545_144:0738a09": "二學。一無學。十非學非無學。九應分別。二學",
    "T27n1545_144:0738a10": "者。謂未知當知根已知根。一無學者。謂具知",
    "T27n1545_144:0738a11": "根。十非學非無學者。謂七色命苦憂根。九應",
    "T27n1545_144:0738a12": "分別者。謂意樂喜捨信等五根。此皆應作三",
    "T27n1545_144:0738a13": "分而答。故名應分別。一作學分。二作無學",
    "T27n1545_144:0738a14": "分。三作非學非無學分。分別論者言。此應",
    "T27n1545_144:0738a15": "作分別記。故名應分別。謂意根或學或無",
    "T27n1545_144:0738a16": "學或非學非無學。云何學。謂學作意相應意",
    "T27n1545_144:0738a17": "根。此復云何。謂從苦法智忍。乃至金剛喻定",
    "T27n1545_144:0738a18": "相應意根。云何無學。謂無學作意相應意根。",
    "T27n1545_144:0738a19": "此復云何。謂盡智。無生智。無學正見相應意",
    "T27n1545_144:0738a20": "根。云何非學非無學。謂有漏作意相應意根。",
    "T27n1545_144:0738a21": "此復云何。謂有三種。何等為三。謂善染污",
    "T27n1545_144:0738a22": "無覆無記。善復有三。謂加行得。離染得。生",
    "T27n1545_144:0738a23": "得。加行得者。復有三種。謂聞所成。思所成。",
    "T27n1545_144:0738a24": "修所成。聞思所成者。謂不淨觀。持息念。念住",
    "T27n1545_144:0738a25": "等相應。修所成者。謂煗頂忍世第一法。現觀",
    "T27n1545_144:0738a26": "邊世俗智。靜慮無量無色解脫。勝處遍處等",
    "T27n1545_144:0738a27": "相應。離染得者。謂由離染時得。則靜慮無",
    "T27n1545_144:0738a28": "量無色解脫。勝處遍處等相應。生得者。謂生",
    "T27n1545_144:0738a29": "時所得。善染污有二種。謂見所斷。修所斷。",
    "T27n1545_144:0738b01": "無覆無記有四。謂威儀路。工巧處。異熟生。",
    "T27n1545_144:0738b02": "及變化等。通果心如意根。樂根喜根捨根信",
    "T27n1545_144:0738b03": "根精進根念根定根慧根亦爾。然有差別。謂",
    "T27n1545_144:0738b04": "信等五。除染無記餘隨所應。問何故此中明",
    "T27n1545_144:0738b05": "意根等。唯說作意相應非餘。答彼作論者",
    "T27n1545_144:0738b06": "意欲爾故。乃至廣說。脇尊者曰。此不應問",
    "T27n1545_144:0738b07": "一切有疑。說餘相應亦生疑故。但不違理",
    "T27n1545_144:0738b08": "隨說無過。有說。作意順生心勝故。謂相應",
    "T27n1545_144:0738b09": "法中順生心者唯作意勝。如不相應中順生",
    "T27n1545_144:0738b10": "法者唯有生相。是故偏說。有說。作意是警",
    "T27n1545_144:0738b11": "覺相。是牽引相。令意根等取所緣勝。是故",
    "T27n1545_144:0738b12": "偏說。有說。作意能生諸法勝於餘法。是",
    "T27n1545_144:0738b13": "故偏說。",
    "T27n1545_144:0738b14": "已分別諸根學等自性。雜無雜相今當說。諸",
    "T27n1545_144:0738b15": "根學彼是學者根耶。答應作四句。有根學",
    "T27n1545_144:0738b16": "彼非學者根。謂學根學者不成就。此復云何。",
    "T27n1545_144:0738b17": "謂隨信行不成就隨法行諸根。隨法行不成",
    "T27n1545_144:0738b18": "就隨信行諸根。信勝解不成就見至諸根。見",
    "T27n1545_144:0738b19": "至不成就信勝解諸根。退法姓學不成就",
    "T27n1545_144:0738b20": "五姓學諸根。乃至不動法姓學不成就五姓",
    "T27n1545_144:0738b21": "學諸根。佛乘姓學不成就餘二乘姓學諸根。",
    "T27n1545_144:0738b22": "乃至聲聞乘姓學不成就餘二乘姓學諸根。",
    "T27n1545_144:0738b23": "住苦法智忍位。不成就上學位諸根。乃至",
    "T27n1545_144:0738b24": "住道類智忍位。不成就上學位諸根。住學",
    "T27n1545_144:0738b25": "三果未上進位。不成就下上學位諸根。住",
    "T27n1545_144:0738b26": "上進位如應廣說。有是學者根彼根非學。",
    "T27n1545_144:0738b27": "謂非學非無學根。學者成就。此復云何。謂諸",
    "T27n1545_144:0738b28": "學者生欲界。已得眼根不失。及生色界。彼",
    "T27n1545_144:0738b29": "成就眼根。已得者。謂鉢羅奢佉位等。不失",
    "T27n1545_144:0738c01": "者。謂不失壞。如眼根。耳鼻舌根亦爾。生欲",
    "T27n1545_144:0738c02": "色界彼成就身根。女成就女根。男成就男",
    "T27n1545_144:0738c03": "根。生遍淨及下。成就樂根。生欲界成就苦",
    "T27n1545_144:0738c04": "根。生極光淨及下。成就喜根。未離欲染。成",
    "T27n1545_144:0738c05": "就憂根。意命捨根一切成就。生欲界未得",
    "T27n1545_144:0738c06": "無色界善心。彼成就欲色界信等五根。若得",
    "T27n1545_144:0738c07": "無色界善心。成就三界信等五根。生色界",
    "T27n1545_144:0738c08": "未得無色界善心。彼成就色界信等五根。若",
    "T27n1545_144:0738c09": "得無色界善心。成就色無色界信等五根。",
    "T27n1545_144:0738c10": "生無色界彼成就無色界信等五根。有根",
    "T27n1545_144:0738c11": "學彼亦學者根。謂學根學者成就。此復云何。",
    "T27n1545_144:0738c12": "謂隨信行成就隨信行諸根。隨法行成就",
    "T27n1545_144:0738c13": "隨法行諸根。信勝解成就信勝解諸根。見",
    "T27n1545_144:0738c14": "至成就見至諸根。退法姓學成就退法姓學",
    "T27n1545_144:0738c15": "諸根。乃至不動法姓學成就不動法姓學諸",
    "T27n1545_144:0738c16": "根。佛乘姓學成就佛乘姓學諸根。乃至聲",
    "T27n1545_144:0738c17": "聞乘姓學成就聲聞乘姓學諸根。住苦法",
    "T27n1545_144:0738c18": "智忍位成就苦法智忍位諸根。乃至住道類",
    "T27n1545_144:0738c19": "智忍位成就一切見道諸根。住學三果未上",
    "T27n1545_144:0738c20": "進位。各成就所住果所攝諸根。住上進位",
    "T27n1545_144:0738c21": "各成就所得果。及勝果道所攝諸根。有根非",
    "T27n1545_144:0738c22": "學彼亦非學者根。謂無學根及非學非無學",
    "T27n1545_144:0738c23": "根。學者不成就。此復云何。謂諸學者。定不",
    "T27n1545_144:0738c24": "成就無學諸根。及有非學非無學根。學者",
    "T27n1545_144:0738c25": "不成就。謂諸學者生欲界不得眼根。設得。",
    "T27n1545_144:0738c26": "而失。及生無色界彼不成就眼根。不得者。",
    "T27n1545_144:0738c27": "謂未至鉢羅奢佉位等。設得而失者。謂已失",
    "T27n1545_144:0738c28": "壞。如眼根。耳鼻舌根亦爾。生無色界彼不",
    "T27n1545_144:0738c29": "成就身根。女不成就男根。男不成就女",
    "T27n1545_144:0739a01": "根。有俱不成。謂生色無色界。及生欲界。或",
    "T27n1545_144:0739a02": "本不得。或已得漸命終等捨。生遍淨上不",
    "T27n1545_144:0739a03": "成就樂根。生色無色界不成就苦根。生",
    "T27n1545_144:0739a04": "極光淨上不成就喜根。已離欲染不成就",
    "T27n1545_144:0739a05": "憂根。生欲界未得無色界善心。彼不成就",
    "T27n1545_144:0739a06": "無色界信等五根。生色界未得無色界善",
    "T27n1545_144:0739a07": "心。彼不成就欲無色界信等五根。生無色",
    "T27n1545_144:0739a08": "界彼不成就。欲色界信等五根。",
    "T27n1545_144:0739a09": "諸根無學。彼是無學者根耶。答應作四句。",
    "T27n1545_144:0739a10": "有根無學彼非無學者根。謂無學根。無學者",
    "T27n1545_144:0739a11": "不成就。此復云何。謂時解脫。不成就不時",
    "T27n1545_144:0739a12": "解脫諸根。不時解脫。不成就時解脫諸根。",
    "T27n1545_144:0739a13": "退法不成就五種諸根。乃至不動法不成",
    "T27n1545_144:0739a14": "就五種諸根。佛不成就獨覺聲聞諸根。獨覺",
    "T27n1545_144:0739a15": "不成就佛聲聞諸根。聲聞不成就佛獨覺",
    "T27n1545_144:0739a16": "諸根。有是無學者根彼根非無學。謂非學非",
    "T27n1545_144:0739a17": "無學根。無學者成就。此復云何。謂無學者生",
    "T27n1545_144:0739a18": "欲界。已得眼根不失。及生色界彼成就眼",
    "T27n1545_144:0739a19": "根。如眼根。耳鼻舌根亦爾。生欲色界彼成",
    "T27n1545_144:0739a20": "就身根。女成就女根。男成就男根。生遍淨",
    "T27n1545_144:0739a21": "及下。成就樂根。生欲界成就苦根。生極光",
    "T27n1545_144:0739a22": "淨及下。成就喜根。意命捨根一切成就。生",
    "T27n1545_144:0739a23": "欲界彼成就。三界信等五根。生色界彼成",
    "T27n1545_144:0739a24": "就色無色界信等五根。生無色界彼成就無",
    "T27n1545_144:0739a25": "色界信等五根。有根無學彼亦無學者根。謂",
    "T27n1545_144:0739a26": "無學根。無學者成就。此復云何。謂時解脫成",
    "T27n1545_144:0739a27": "就時解脫諸根。不時解脫成就不時解脫諸",
    "T27n1545_144:0739a28": "根。退法成就退法諸根。乃至不動法成就不",
    "T27n1545_144:0739a29": "動法諸根。佛成就佛諸根。獨覺成就獨覺諸",
    "T27n1545_144:0739b01": "根。聲聞成就聲聞諸根。有根非無學彼亦",
    "T27n1545_144:0739b02": "非無學者根。謂學根及非學非無學根。無學",
    "T27n1545_144:0739b03": "者不成就。此復云何。謂無學者定不成就學",
    "T27n1545_144:0739b04": "諸根。及有非學非無學根。無學者不成就。謂",
    "T27n1545_144:0739b05": "無學者生欲界。不得眼根。設得而失。及",
    "T27n1545_144:0739b06": "生無色界彼不成就眼根。如眼根。耳鼻舌",
    "T27n1545_144:0739b07": "根亦爾。生無色界彼不成就身根。女不成",
    "T27n1545_144:0739b08": "就男根。男不成就女根。有俱不成就。謂",
    "T27n1545_144:0739b09": "生色無色界。及生欲界。或本不得。或已得",
    "T27n1545_144:0739b10": "而失。生遍淨上彼不成就樂根。生色無色",
    "T27n1545_144:0739b11": "界彼不成就苦根。生極光淨上彼不成就",
    "T27n1545_144:0739b12": "喜根。定不成就憂根。生色界彼不成就欲",
    "T27n1545_144:0739b13": "界信等五根。生無色界彼不成就欲色界",
    "T27n1545_144:0739b14": "信等五根。",
    "T27n1545_144:0739b15": "諸根非學非無學。彼是非學非無學者根",
    "T27n1545_144:0739b16": "耶。答諸非學非無學者根。彼根非學非無",
    "T27n1545_144:0739b17": "學。所以者何。以成就學法即名學者。成就",
    "T27n1545_144:0739b18": "無學法即名無學者。若不成就學無學法。",
    "T27n1545_144:0739b19": "名非學非無學者。即是異生。彼所成就根",
    "T27n1545_144:0739b20": "唯是非學非無學故。有根非學非無學彼非",
    "T27n1545_144:0739b21": "非學非無學者根。謂非學非無學根。非學非",
    "T27n1545_144:0739b22": "無學者不成就。此復云何。謂諸異生生欲界",
    "T27n1545_144:0739b23": "未得眼根。設得而失。及生無色界彼不成",
    "T27n1545_144:0739b24": "就眼根。如眼根。耳鼻舌根亦爾。生無色界",
    "T27n1545_144:0739b25": "彼不成就身根。女不成就男根。男不成就",
    "T27n1545_144:0739b26": "女根。有俱不成。謂生色無色界。及生欲界。",
    "T27n1545_144:0739b27": "或本不得。或已得而失。生遍淨上不成就",
    "T27n1545_144:0739b28": "樂根。生色無色界不成就苦根。生極光淨",
    "T27n1545_144:0739b29": "上不成就喜根。離欲界染不成就憂根。",
    "T27n1545_144:0739c01": "斷善根者不成就三界信等五根。生欲界",
    "T27n1545_144:0739c02": "不斷善根。若未得色界善心。彼不成就色",
    "T27n1545_144:0739c03": "無色界信等五根。若得色界善心。未得無",
    "T27n1545_144:0739c04": "色界善心。彼不成就無色界信等五根。生",
    "T27n1545_144:0739c05": "色界若未得無色界善心彼不成就欲無",
    "T27n1545_144:0739c06": "色界信等五根。若得無色界善心。彼不成",
    "T27n1545_144:0739c07": "就欲界信等五根。生無色界彼不成就欲",
    "T27n1545_144:0739c08": "色界信等五根。",
    "T27n1545_144:0739c09": "已分別諸根學等。彼學等義今當說。問云何",
    "T27n1545_144:0739c10": "名學無學非學非無學耶。答以無貪道為",
    "T27n1545_144:0739c11": "斷貪故。而學此道所攝法名學。以無貪道",
    "T27n1545_144:0739c12": "為斷貪故。而不學已學故。此過所攝法名",
    "T27n1545_144:0739c13": "無學。與二相違名非學非無學。復次以無",
    "T27n1545_144:0739c14": "瞋道為斷瞋故。而學此道所攝法名學。以",
    "T27n1545_144:0739c15": "無瞋道為斷瞋故。而不學已學故。此道所",
    "T27n1545_144:0739c16": "攝法名無學。與二相違名非學非無學。復",
    "T27n1545_144:0739c17": "次以無癡道為斷癡故。而學此道所攝法",
    "T27n1545_144:0739c18": "名學。以無癡道為斷癡故。而不學已學。故",
    "T27n1545_144:0739c19": "此道所攝法名無學。與二相違。名非學非",
    "T27n1545_144:0739c20": "無學。復次以無愛道為斷愛故而學。然非",
    "T27n1545_144:0739c21": "愛事。此道所攝法名學。以無愛道為斷愛",
    "T27n1545_144:0739c22": "故而學者。此則遮無學道。然非愛事者。此",
    "T27n1545_144:0739c23": "則遮世俗道。以無愛道為斷愛故。而不學",
    "T27n1545_144:0739c24": "已學故。然非愛事。此道所攝法名無學。以",
    "T27n1545_144:0739c25": "無愛道為斷愛故。而不學已學故者。此則",
    "T27n1545_144:0739c26": "遮學道。然非愛事者。此則遮世俗道。與二",
    "T27n1545_144:0739c27": "相違名非學非無學。復次若道為斷二求",
    "T27n1545_144:0739c28": "滿一求故而學。此道所攝法名學。為斷二",
    "T27n1545_144:0739c29": "求者。謂欲求有求。滿一求者。謂梵行求。若",
    "T27n1545_144:0740a01": "道為斷二求滿一求故。而不學已學故。此",
    "T27n1545_144:0740a02": "道所攝法名無學。與二相違名非學非無學。",
    "T27n1545_144:0740a03": "復次若道為斷煩惱。修諦現觀故而學。此道",
    "T27n1545_144:0740a04": "所攝法名學。若道為斷煩惱。修諦現觀故。",
    "T27n1545_144:0740a05": "而不學已學故。此道所攝法名無學。與二相",
    "T27n1545_144:0740a06": "違名非學非無學。復次若所依中。有煩惱",
    "T27n1545_144:0740a07": "得隨縛。有無漏得隨逐。彼是學若所依中。",
    "T27n1545_144:0740a08": "無煩惱得隨縛。有無漏得隨逐。彼是無學。",
    "T27n1545_144:0740a09": "與二相違名非學非無學。復次若所依中。有",
    "T27n1545_144:0740a10": "愛隨縛。有無漏得。彼是學。若所依中。無愛",
    "T27n1545_144:0740a11": "隨縛。有無漏得。彼是無學。與二相違名非",
    "T27n1545_144:0740a12": "學非無學。復次若法見道修道所攝是學。若",
    "T27n1545_144:0740a13": "法無學道所攝是無學。與二相違是非學非",
    "T27n1545_144:0740a14": "無學。見地修地無學地說亦爾。復次若法未",
    "T27n1545_144:0740a15": "知當知根。已知根所攝是學。若法具知根所",
    "T27n1545_144:0740a16": "攝是無學。與二相違是非學非無學。復次五",
    "T27n1545_144:0740a17": "種補特伽羅相續中。諸無漏法是學。五種補",
    "T27n1545_144:0740a18": "特伽羅者。謂隨信行。隨法行。信勝解。見至。",
    "T27n1545_144:0740a19": "身證。二種補特伽羅相續中。諸無漏法是無",
    "T27n1545_144:0740a20": "學。二種補特伽羅者。謂慧解脫。俱解脫。與",
    "T27n1545_144:0740a21": "二相違是非學非無學。復次七種補特伽羅",
    "T27n1545_144:0740a22": "相續中。諸無漏法是學。七種補特伽羅者。謂",
    "T27n1545_144:0740a23": "四向前三果。一種補特伽羅相續中。諸無漏",
    "T27n1545_144:0740a24": "法是無學。一種補特伽羅者。謂阿羅漢果。與",
    "T27n1545_144:0740a25": "二相違名非學非無學。復次十八種補特伽",
    "T27n1545_144:0740a26": "羅相續中。諸無漏法是學。九種補特伽羅相",
    "T27n1545_144:0740a27": "續中。諸無漏法是無學。與二相違是非學非",
    "T27n1545_144:0740a28": "無學。此二十二根。幾善。幾不善。幾無記。答",
    "T27n1545_144:0740a29": "八善。八無記六應分別。八善者。謂信等五三",
    "T27n1545_144:0740b01": "無漏根。八無記者。謂七色命根。六應分別者",
    "T27n1545_144:0740b02": "謂意五受。此復云何。謂意根或善。或不善。或",
    "T27n1545_144:0740b03": "無記。云何善。謂善作意相應意根。此有二種。",
    "T27n1545_144:0740b04": "謂有漏無漏。有漏有三。謂加行得。離染得。",
    "T27n1545_144:0740b05": "生得。無漏有二。謂學無學。云何不善。謂不",
    "T27n1545_144:0740b06": "善作意相應意根。此有二種。謂見所斷。修所",
    "T27n1545_144:0740b07": "斷。即欲界三十四隨眠俱生作意相應意根。",
    "T27n1545_144:0740b08": "云何無記。謂無記作意相應意根。此有二種。",
    "T27n1545_144:0740b09": "謂有覆無記。無覆無記。有覆無記者。謂欲界",
    "T27n1545_144:0740b10": "有身見。邊執見。及色無色界一切煩惱俱生",
    "T27n1545_144:0740b11": "作意相應意根。無覆無記者。謂威儀路。工巧",
    "T27n1545_144:0740b12": "處。異熟生。通果俱生作意相應意根。如意",
    "T27n1545_144:0740b13": "根。捨根喜根樂根隨應亦爾。苦根或善。或不",
    "T27n1545_144:0740b14": "善。或無記。云何善。謂善作意相應苦根。此復",
    "T27n1545_144:0740b15": "云何。謂生得善。云何不善。謂不善作意相應",
    "T27n1545_144:0740b16": "苦根。此復云何。謂修所斷。云何無記。謂無記",
    "T27n1545_144:0740b17": "作意相應苦根。此復云何。謂異熟生憂根。或",
    "T27n1545_144:0740b18": "善。或不善。云何善。謂善作意相應憂根。如",
    "T27n1545_144:0740b19": "說。我於何時當於是處得具足住。若於聖",
    "T27n1545_144:0740b20": "處已具足住。於上解脫希求思慕心懷憂",
    "T27n1545_144:0740b21": "慼。云何不善。謂不善作意相應憂根。此復云",
    "T27n1545_144:0740b22": "何。謂見所斷。及修所斷。問何故無有無記憂",
    "T27n1545_144:0740b23": "根。答無記有二。謂有覆無覆。憂根且非有",
    "T27n1545_144:0740b24": "覆無記。由與欲界有身見邊執見不相應",
    "T27n1545_144:0740b25": "故。所以者何。行相異故。彼二見歡行相轉。憂",
    "T27n1545_144:0740b26": "根慼行相轉。互相違法不相應故。憂根亦",
    "T27n1545_144:0740b27": "非無覆無記。非威儀路工巧處異熟生所攝",
    "T27n1545_144:0740b28": "故。問何故憂根非威儀路所攝。答憂根分別",
    "T27n1545_144:0740b29": "轉。威儀路無分別轉。若威儀路有憂根者。",
    "T27n1545_144:0740c01": "設有分別。我今應作如是威儀。如佛世尊。",
    "T27n1545_144:0740c02": "或如馬勝。即分別時。便應已住如是威儀。",
    "T27n1545_144:0740c03": "然威儀路無此分別。故威儀路無有憂根。",
    "T27n1545_144:0740c04": "問何故憂根非工巧處。答憂根分別轉。工",
    "T27n1545_144:0740c05": "巧處無分別轉。若工巧處有憂根者。設有",
    "T27n1545_144:0740c06": "分別。我今應作如是工巧。如佛世尊。或如",
    "T27n1545_144:0740c07": "妙業天子。即分別時已應成辦如是工巧。",
    "T27n1545_144:0740c08": "然工巧處無此分別。故工巧處無有憂根。",
    "T27n1545_144:0740c09": "問何故憂根非異熟生。答憂根分別轉異熟",
    "T27n1545_144:0740c10": "生無分別轉。若異熟生有憂根者。設有分",
    "T27n1545_144:0740c11": "別。我今應受如是異熟。如佛世尊。或如轉",
    "T27n1545_144:0740c12": "輪聖王。即分別時便應現受如是異熟。然",
    "T27n1545_144:0740c13": "異熟生無此分別故。異熟生無有憂根有",
    "T27n1545_144:0740c14": "說。憂根現加行。轉異熟生先業所引。是故憂",
    "T27n1545_144:0740c15": "根非異熟生。有說。憂根隨欲而轉。以於一",
    "T27n1545_144:0740c16": "切亡失事中。有起憂根。有不起故。異熟生",
    "T27n1545_144:0740c17": "者不隨欲受。由業轉故。是故憂根非異熟",
    "T27n1545_144:0740c18": "生。有說。憂根若是異熟。則應重業但受少",
    "T27n1545_144:0740c19": "果。謂有因作無間業已便生憂悴。即應名",
    "T27n1545_144:0740c20": "為受彼異熟。豈非果少。有說。憂根離欲",
    "T27n1545_144:0740c21": "時捨。異熟生法離三界染而猶隨轉。是故憂",
    "T27n1545_144:0740c22": "根非異熟生。由此憂根唯善不善。",
    "T27n1545_144:0740c23": "已分別諸根善等。彼善等義今當說。問云何",
    "T27n1545_144:0740c24": "名善不善無記耶。答若法巧便所攝。能招",
    "T27n1545_144:0740c25": "愛果自性安隱。說名為善。巧便所攝者。顯道",
    "T27n1545_144:0740c26": "諦。能招愛果者。顯苦集諦少分。自性安隱",
    "T27n1545_144:0740c27": "者。顯滅諦。若法不巧便攝。招不愛果性不",
    "T27n1545_144:0740c28": "安隱。說名不善。此則顯示苦集諦少分。與",
    "T27n1545_144:0740c29": "二相違說名無記。有說。若法能得愛果及",
    "T27n1545_144:0741a01": "樂受果。說名為善。若法能得不愛果及苦受",
    "T27n1545_144:0741a02": "果。說名不善。與二相違說名無記。有說。若",
    "T27n1545_144:0741a03": "法能生愛有芽及解脫芽。說名為善。若法",
    "T27n1545_144:0741a04": "能生不愛有芽。說名不善。與二相違說名",
    "T27n1545_144:0741a05": "無記。有說。若法能感可愛趣。說名為善。若",
    "T27n1545_144:0741a06": "法能感不可愛趣。說名不善。與二相違說",
    "T27n1545_144:0741a07": "名無記。有說。若法墮還滅品清淨品。是輕",
    "T27n1545_144:0741a08": "舉性。說名為善。若法墮流轉品雜染品。是",
    "T27n1545_144:0741a09": "沈重性說名不善。與二相違說名無記。脇",
    "T27n1545_144:0741a10": "尊者曰。由四緣故說名為善。一自性故。二",
    "T27n1545_144:0741a11": "相應故。三等起故。四勝義故。自性善者。有",
    "T27n1545_144:0741a12": "說。是慚愧。有說。是三善根。相應善者。是彼",
    "T27n1545_144:0741a13": "相應心心所法。等起善者。是彼所起身語業。",
    "T27n1545_144:0741a14": "心不相應行。勝義善者。謂涅槃安隱故名善。",
    "T27n1545_144:0741a15": "分別論者作如是言。自性善者。謂智。相應",
    "T27n1545_144:0741a16": "善者。謂彼相應識。等起善者。謂彼所起身語",
    "T27n1545_144:0741a17": "業。勝義善者。謂涅槃。由四緣故說名不善。",
    "T27n1545_144:0741a18": "一自性故。二相應故。三等起故。四勝義故。自",
    "T27n1545_144:0741a19": "性不善者。有說。是無慚無愧以一向不善遍",
    "T27n1545_144:0741a20": "不善心故。有說。是三不善根以具五義故。",
    "T27n1545_144:0741a21": "相應不善者。謂彼相應心心所法。等起不善",
    "T27n1545_144:0741a22": "者。謂彼所起身語業。心不相應行。勝義不善",
    "T27n1545_144:0741a23": "者。謂生死不安隱。故名不善。分別論者作",
    "T27n1545_144:0741a24": "如是言。自性不善者。謂癡。相應不善者。謂",
    "T27n1545_144:0741a25": "彼相應識。等起不善者。謂彼所起身語業。勝",
    "T27n1545_144:0741a26": "義不善者。謂生死。脇尊者言。若法是如理作",
    "T27n1545_144:0741a27": "意自性。如理作意相應。如理作意等起。如理",
    "T27n1545_144:0741a28": "作意等流果。離繫果者。是善。若法是不如理",
    "T27n1545_144:0741a29": "作意自性。不如理作意相應。不如理作意等",
    "T27n1545_144:0741b01": "起。不如理作意等流果者。是不善。與二相",
    "T27n1545_144:0741b02": "違是無記。如如理作意。不如理作意。慚愧",
    "T27n1545_144:0741b03": "無慚無愧。三善根三不善根。信等五根五蓋",
    "T27n1545_144:0741b04": "亦爾。集異門說。何故名善。答有可愛果。可",
    "T27n1545_144:0741b05": "樂果。適意果。悅意界。可欣尚果。名善。此",
    "T27n1545_144:0741b06": "說等流果。復次有可愛異熟。可樂異熟。適",
    "T27n1545_144:0741b07": "意異熟。悅意異熟。可欣尚異熟。名善。此說",
    "T27n1545_144:0741b08": "異熟果。與此相違是不善。與二相違是無",
    "T27n1545_144:0741b09": "記。餘義如結蘊初納息廣說。",
    "T27n1545_144:0741b10": "此二十二根。幾有異熟。乃至廣說。問何故",
    "T27n1545_144:0741b11": "作此論。答欲止他宗顯己義故。謂譬喻者",
    "T27n1545_144:0741b12": "說。離思無異熟因。離受無異熟果。為遮",
    "T27n1545_144:0741b13": "彼說顯異熟因及異熟果俱通五蘊。飲光部",
    "T27n1545_144:0741b14": "說。諸異熟因。異熟未生彼因有體。異熟生已",
    "T27n1545_144:0741b15": "彼因便失。如芽未生種猶有體。芽既生已種",
    "T27n1545_144:0741b16": "體便無。欲止彼意顯因恒有。復有外道。",
    "T27n1545_144:0741b17": "執善惡業無果異熟。亦遮彼意顯善惡業",
    "T27n1545_144:0741b18": "有果異熟。故作斯論。",
    "T27n1545_144:0741b19": "此二十二根。幾有異熟。幾無異熟。答一有",
    "T27n1545_144:0741b20": "異熟。十一無異熟。十應分別。一有異熟者。",
    "T27n1545_144:0741b21": "謂憂根。十一無異熟者。謂七色命三無漏根。",
    "T27n1545_144:0741b22": "十應分別者。謂意四受信等五根。此復云何。",
    "T27n1545_144:0741b23": "謂意根。或有異熟。或無異熟。云何有異熟。",
    "T27n1545_144:0741b24": "謂不善善有漏意根。云何無異熟。謂無記無",
    "T27n1545_144:0741b25": "漏意根。如意根。樂根喜根捨根亦爾。苦根或",
    "T27n1545_144:0741b26": "有異熟。或無異熟。云何有異熟。謂善不善",
    "T27n1545_144:0741b27": "苦根。云何無異熟。謂無記苦根。信等五根。",
    "T27n1545_144:0741b28": "或有異熟。或無異熟。云何有異熟。謂有漏",
    "T27n1545_144:0741b29": "信等五根。云何無異熟。謂無漏信等五根",
    "T27n1545_144:0741c01": "已分別諸根有異熟等。彼有異熟等義今",
    "T27n1545_144:0741c02": "當說。問云何名有異熟等。為與自異熟俱",
    "T27n1545_144:0741c03": "故名有異熟。為與他異熟俱故名有異熟",
    "T27n1545_144:0741c04": "耶。若與自異熟俱故名有異熟者。如何因",
    "T27n1545_144:0741c05": "果不並。又違伽他所說。如說。作惡不即熟",
    "T27n1545_144:0741c06": "等若與他異熟俱故名有異熟者。則無漏",
    "T27n1545_144:0741c07": "道應名有異熟。與他異熟俱故。答應說與",
    "T27n1545_144:0741c08": "自異熟俱故名有異熟。問如何因果不並。",
    "T27n1545_144:0741c09": "及違伽他說耶。答有二種俱。一者有俱。二",
    "T27n1545_144:0741c10": "者並俱。有俱者。如有因有果。有所緣有異熟",
    "T27n1545_144:0741c11": "等。並俱者。如有尋有伺。有喜有作意等。此",
    "T27n1545_144:0741c12": "中依有俱而作論。如有俱並俱。有俱不相",
    "T27n1545_144:0741c13": "離俱亦爾。有說。有三種俱。一者遠俱。二者",
    "T27n1545_144:0741c14": "近俱。三遠近俱。前二如前。遠近俱者如有",
    "T27n1545_144:0741c15": "漏有隨眠有緣有事等。此中但依遠俱作論。",
    "T27n1545_144:0741c16": "問何故名異熟。答異類而熟。故名異熟。熟",
    "T27n1545_144:0741c17": "有二種。一同類。二異類。同類熟者。謂等流",
    "T27n1545_144:0741c18": "果。異類熟者。謂異熟果。餘如結蘊廣說",
    "T27n1545_144:0741c19": "此二十二根幾見所斷。乃至廣說。問何故作",
    "T27n1545_144:0741c20": "此論。答欲止他宗顯己義故。如譬喻者",
    "T27n1545_144:0741c21": "說。無有世俗道能斷煩惱。彼大德說。異生",
    "T27n1545_144:0741c22": "無有斷隨眠者。但能伏纏。亦非世俗道有",
    "T27n1545_144:0741c23": "永斷義。由契經言。聖慧見已方能斷故。為",
    "T27n1545_144:0741c24": "遮彼說。顯世俗道亦能永斷。諸異生類亦",
    "T27n1545_144:0741c25": "斷隨眠。故契經說。嗢達洛迦遏邏摩子。斷",
    "T27n1545_144:0741c26": "欲斷色。乃至斷於無所有處。生於非想非",
    "T27n1545_144:0741c27": "非想處。又說。有外道仙能離欲染。如是等",
    "T27n1545_144:0741c28": "所言聖慧見已方能斷者。顯能究竟斷有頂",
    "T27n1545_144:0741c29": "染。或有說言。諸世俗道雖能永斷。但是異",
    "T27n1545_144:0742a01": "生而非聖者。非捨勝道用劣道故。為止",
    "T27n1545_144:0742a02": "彼意。顯諸聖者亦以世俗道離八地染。有",
    "T27n1545_144:0742a03": "作是說。頓斷非漸。金剛喻定現在前時。一",
    "T27n1545_144:0742a04": "切煩惱一時斷故。為遮彼執顯必漸斷。四",
    "T27n1545_144:0742a05": "沙門果漸次得故。有執。現觀唯頓非漸。為",
    "T27n1545_144:0742a06": "遮彼說顯漸非頓。又為顯示有二部結",
    "T27n1545_144:0742a07": "二部對治。故作斯論。",
    "T27n1545_144:0742a08": "此二十二根。幾見所斷。幾修所斷。幾不斷。答",
    "T27n1545_144:0742a09": "九修所斷。三不斷。十應分別。九修所斷者。謂",
    "T27n1545_144:0742a10": "七色命苦根。三不斷者。謂三無漏根。十應分",
    "T27n1545_144:0742a11": "別者。謂意四受信等五根。謂意根或見所斷。",
    "T27n1545_144:0742a12": "或修所斷。或不斷。云何見所斷。謂意根隨信",
    "T27n1545_144:0742a13": "隨法行。現觀邊忍所斷。此復云何。謂見所斷",
    "T27n1545_144:0742a14": "八十八隨眠相應意根。云何修所斷。謂意根",
    "T27n1545_144:0742a15": "學見迹修所斷。此復云何。謂修所斷十隨眠",
    "T27n1545_144:0742a16": "相應意根。及不染污有漏意根。云何不斷。謂",
    "T27n1545_144:0742a17": "無漏意根。如意根。捨根亦爾。樂根或見所",
    "T27n1545_144:0742a18": "斷。或修所斷。或不斷。云何見所斷。謂樂根隨",
    "T27n1545_144:0742a19": "信隨法行。現觀邊忍所斷。此復云何。謂見所",
    "T27n1545_144:0742a20": "斷二十八隨眠相應樂根。即第三靜慮見所",
    "T27n1545_144:0742a21": "斷。云何修所斷。謂樂根學見迹修所斷。此復",
    "T27n1545_144:0742a22": "云何。謂修所斷五隨眠相應樂根。及不染污",
    "T27n1545_144:0742a23": "有漏樂根。五隨眠者。謂欲界貪無明。色界貪",
    "T27n1545_144:0742a24": "慢無明。",
    "T27n1545_144:0742a25": "云何不斷。謂無漏樂根。喜根或見所斷。或修",
    "T27n1545_144:0742a26": "所斷。或不斷。云何見所斷。謂喜根隨信隨法",
    "T27n1545_144:0742a27": "行。現觀邊忍所斷。此復云何謂見所斷五十",
    "T27n1545_144:0742a28": "二隨眠相應喜根。五十二隨眠者。謂欲界二",
    "T27n1545_144:0742a29": "十四。除瞋疑八。色界二十八。云何修所斷。",
    "T27n1545_144:0742b01": "謂喜根學見迹修所斷。此復云何。謂修所斷",
    "T27n1545_144:0742b02": "六隨眠相應喜根。及不染污有漏喜根。六隨",
    "T27n1545_144:0742b03": "眠者。謂欲色界貪慢無明。云何不斷。謂無漏",
    "T27n1545_144:0742b04": "喜根憂根。或見所斷。或修所斷。云何見所斷。",
    "T27n1545_144:0742b05": "謂憂根隨信隨法行。現觀邊忍所斷。此復云",
    "T27n1545_144:0742b06": "何。謂見所斷十六隨眠相應憂根。十六隨眠",
    "T27n1545_144:0742b07": "者。謂欲界邪見瞋疑無明名四。云何修所",
    "T27n1545_144:0742b08": "斷。謂憂根學見迹修所斷。此復云何。謂修所",
    "T27n1545_144:0742b09": "斷二隨眠相應憂根。及不染污憂根。二隨眠",
    "T27n1545_144:0742b10": "者。謂欲界瞋無明。信等五根或修所斷。或不",
    "T27n1545_144:0742b11": "斷。云何修所斷。謂有漏信等五根。云何不斷。",
    "T27n1545_144:0742b12": "謂無漏信等五根。",
    "T27n1545_144:0742b13": "已分別諸根見斷等。彼見斷等義今當說。",
    "T27n1545_144:0742b14": "問云何名見所斷修所斷耶。如見不離修",
    "T27n1545_144:0742b15": "修不離見。見道中如實修可得。修道中如",
    "T27n1545_144:0742b16": "實見可得。慧名為見。不放逸名修。此中說",
    "T27n1545_144:0742b17": "何名為如實。此中意說。偏多猛利名為如",
    "T27n1545_144:0742b18": "實。謂見道中慧多不放逸少。修道中不放逸",
    "T27n1545_144:0742b19": "多慧少。或復此中意說。平等名為如實。謂見",
    "T27n1545_144:0742b20": "道中隨有爾所慧。即有爾所不放逸。修道",
    "T27n1545_144:0742b21": "中隨有爾所不放逸。即有爾所慧。尊者世友",
    "T27n1545_144:0742b22": "作如是說。觀四聖諦斷諸煩惱。云何分別。",
    "T27n1545_144:0742b23": "此是見所斷。此是修所斷。答由見而斷。由",
    "T27n1545_144:0742b24": "見而除。由見變吐。名見所斷。有說。見所斷",
    "T27n1545_144:0742b25": "亦應言修所斷。以見道中如實修可得故。",
    "T27n1545_144:0742b26": "如是說者。由見而斷。由見而除。由見變吐",
    "T27n1545_144:0742b27": "名見所斷。如所得道。若習若修若多修習。",
    "T27n1545_144:0742b28": "分齊斷。限量斷。漸令薄究竟斷。名修所斷。",
    "T27n1545_144:0742b29": "有說。修所斷亦應言見所斷。以修道中如",
    "T27n1545_144:0742c01": "實見可得故。如是說者。如所得道。若習若",
    "T27n1545_144:0742c02": "修若多修習。分齊斷。限量斷。漸令薄究竟",
    "T27n1545_144:0742c03": "斷。名修所斷。問此言有何義。答此說見道。",
    "T27n1545_144:0742c04": "是猛利道暫現在前。九品煩惱一時而斷。修",
    "T27n1545_144:0742c05": "道是不猛利道。數習現前九品煩惱九時而",
    "T27n1545_144:0742c06": "斷。如利鈍刀俱截一物。利者一割便斷。鈍",
    "T27n1545_144:0742c07": "者數割乃斷。有說。若法以見增道斷名見",
    "T27n1545_144:0742c08": "所斷。若法以修增道斷名修所斷。有說。若",
    "T27n1545_144:0742c09": "法以二相道斷名見所斷。二相者。謂見相",
    "T27n1545_144:0742c10": "慧相。若法以三相道斷名修所斷。三相者。",
    "T27n1545_144:0742c11": "謂見智慧相。有說。若法以四相道斷名見",
    "T27n1545_144:0742c12": "所斷。四相者。謂眼明覺慧相。若法以五相道",
    "T27n1545_144:0742c13": "斷名修所斷。五相者。謂眼智明覺慧相。有",
    "T27n1545_144:0742c14": "說。若法由忍斷名見所斷。若法由智斷名",
    "T27n1545_144:0742c15": "修所斷。餘廣說如結蘊初納息。"
}