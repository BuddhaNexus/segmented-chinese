{
    "X71n1421_004:0673b04": "愚菴和尚語錄卷第四",
    "X71n1421_004:0673b06": "徑山興聖萬壽禪寺語錄",
    "X71n1421_004:0673b07": "門人　希顏　等編",
    "X71n1421_004:0673b08": "師於至正辛丑十月十七日。承奉行宣政院官疏請。",
    "X71n1421_004:0673b09": "入寺。指山門云。天下徑山。天下龍門。吐吞日月。函盖",
    "X71n1421_004:0673b10": "乾坤。",
    "X71n1421_004:0673b11": "佛殿。頋左右云。插一莖草建瓊樓玉殿。拈一莖草作",
    "X71n1421_004:0673b12": "丈六金身。山上有鯉魚。井底有塳塵。",
    "X71n1421_004:0673b13": "陞座祝贊。問答罷。乃云。通上徹下。迥絕羅籠。匝地普",
    "X71n1421_004:0673b14": "天。了無眹跡。識不可識。智莫能知。一自拈花微咲。面",
    "X71n1421_004:0673b15": "壁安心。便見五葉流芳。千燈續焰。體究將來。總是強",
    "X71n1421_004:0673b16": "生節目。直饒上無扳仰。下絕己躬。常光見前。壁立萬",
    "X71n1421_004:0673b17": "仞。何異癩馬繫枯樁。黑牛臥死水。借使斬新日月。逸",
    "X71n1421_004:0673b18": "格風規。冰稜上度過九[阿-可+尻]。劒刃上拾得全身。正好朝",
    "X71n1421_004:0673b19": "打三千。莫打八百。豈不見雲門大師道。盡乾坤大地。",
    "X71n1421_004:0673b20": "無纖毫過患。猶是轉句。不見一色。始是半提。須知更",
    "X71n1421_004:0673b21": "有全提時節。雖然一向與麼去。法堂上何啻草深一",
    "X71n1421_004:0673b22": "丈。官不容針。私通車馬。二峯突兀。双徑回環。大覺國",
    "X71n1421_004:0673b23": "師願力宏深。孚佑龍王淨緣際會。維禪林之首剎。實",
    "X71n1421_004:0673b24": "天下之名山。不妨與諸人高掛鉢囊。抝折拄杖。直得",
    "X71n1421_004:0673c01": "八方寧謐。萬姓歌謠。鴉鳴鵲噪。總契真源。風動塵飛。",
    "X71n1421_004:0673c02": "皆明佛事。揚不揚之正化。報不報之深恩。正與麼時。",
    "X71n1421_004:0673c03": "且開堂祝聖一句如何舉似。擊拂子。黎元頓息三災",
    "X71n1421_004:0673c04": "劫。睿算延洪億萬春。",
    "X71n1421_004:0673c05": "復舉。僧問當山諲禪師。掩息如灰時如何。諲云。猶是",
    "X71n1421_004:0673c06": "時人功幹。僧云。幹後如何。諲云。畊人田不種。僧云。畢",
    "X71n1421_004:0673c07": "竟如何。諲云。禾熟不臨場。師云。諲禪師與麼答話。勞",
    "X71n1421_004:0673c08": "而無功。這僧若是個漢。決不依他作解。後來應菴和",
    "X71n1421_004:0673c09": "尚道。鳳閤香沈。雪巢夜冷。半窓明月。和氣藹然。正與",
    "X71n1421_004:0673c10": "麼時。且道。歸宗與徑山。還有相見分也無。喝。直饒相",
    "X71n1421_004:0673c11": "見。也是蝦蟆窟裏作活計。要見四方八面逸格變通。",
    "X71n1421_004:0673c12": "別著個眼始得。新徑山莫有長處麼。拍禪床云。敲出",
    "X71n1421_004:0673c13": "鳳凰五色髓。擊碎驪龍明月珠。千古華山山脚下。只",
    "X71n1421_004:0673c14": "應潘閬倒騎驢。久立珍重。",
    "X71n1421_004:0673c15": "上堂。舉睦州道。揑聚也在我。裂開也在我。有僧便問。",
    "X71n1421_004:0673c16": "如何是裂開。州云。菩提涅槃。真如解脫。三九二十七。",
    "X71n1421_004:0673c17": "即心即佛。我且與麼道。你又作麼生。僧云。某甲不與",
    "X71n1421_004:0673c18": "麼道。州云。琖子撲落地。楪子成七片。僧云。如何是揑",
    "X71n1421_004:0673c19": "聚。州乃斂手而坐。師去。大小睦州。擬將織蒲鞋手。籠",
    "X71n1421_004:0673c20": "罩古今。自謂。揑聚放開。乾坤把斷。要且無合殺。者僧",
    "X71n1421_004:0673c21": "當時若是皮下有血。見它與麼道。但低聲向它耳邊",
    "X71n1421_004:0673c22": "下一轉語。教他揑聚也不得。放開也不得。",
    "X71n1421_004:0673c23": "瑞浴主火。堅固法身。膿滴滴地。火不能燒。水不能洗。",
    "X71n1421_004:0673c24": "擲火云。我見燈明佛。本光瑞如此。",
    "X71n1421_004:0674a01": "上堂。僧問。不起一念時如何。師云。道者合如是。進云。",
    "X71n1421_004:0674a02": "與麼則依而行之也。師云。虗生浪死漢。又僧問。父母",
    "X71n1421_004:0674a03": "非我親。誰是最親者。師云。識得不為冤。進云。諸佛非",
    "X71n1421_004:0674a04": "我道。誰是最道者。師云。闍黎合自知。僧擬議。師便喝。",
    "X71n1421_004:0674a05": "乃云。今朝又是十一月。卷地北風吹觱發。臘月三十",
    "X71n1421_004:0674a06": "便到來。勸君各要知時節。人漸老水長流。君子可八。",
    "X71n1421_004:0674a07": "知得便[但-日+木]。",
    "X71n1421_004:0674a08": "上堂。拈拄杖。冬至一陽生。拄杖長丈二。石笋暗抽條。",
    "X71n1421_004:0674a09": "千花生碓觜。且衲僧分上。成得個甚麼邊事。莫有道",
    "X71n1421_004:0674a10": "得底麼。有則不妨出來對眾道看。若無。徑山自道去",
    "X71n1421_004:0674a11": "也。卓拄杖。",
    "X71n1421_004:0674a12": "上堂。僧問。臨濟道。一句中具三玄。一玄中具三要。如",
    "X71n1421_004:0674a13": "何是一句中具三玄。師云。萬仞峯頭駕鐵船。進云。如",
    "X71n1421_004:0674a14": "何是一玄中具三要。師云。眼裏瞳人吹木呌。進云。如",
    "X71n1421_004:0674a15": "何是和尚家風。師云。吹折門前一株松。進云。學人不",
    "X71n1421_004:0674a16": "問這個風。師云。汝問甚麼風。進云家風。師云。我這裏",
    "X71n1421_004:0674a17": "大功不竪賞。乃舉仰山示眾云。汝等諸人。各自回光",
    "X71n1421_004:0674a18": "返照。莫記吾言。汝無始劫來。背明投暗。妄想根深。卒",
    "X71n1421_004:0674a19": "難頓㧞。所以假設方便。奪汝麤識。如將黃葉止啼。有",
    "X71n1421_004:0674a20": "什麼是處。師云。盡十方世界。是諸人自己。盡十方世",
    "X71n1421_004:0674a21": "界。是諸人本有光明。為我拈針鋒許。妄想麤識來看。",
    "X71n1421_004:0674a22": "喝一喝。下座。",
    "X71n1421_004:0674a23": "上堂。庚申好日逢元旦。四海歌謠樂太平。聖德如天",
    "X71n1421_004:0674a24": "何以報。卓拄杖云。萬年松上一枝藤。",
    "X71n1421_004:0674b01": "上堂。舉。僧問長慶。有問有答。賓主歷然。無問無答時",
    "X71n1421_004:0674b02": "如何。慶云。怕爛却那。僧又問睦州。州云。相逢盡道[但-日+木]",
    "X71n1421_004:0674b03": "官去。林下何曾見一人。師云。長慶放頑。睦州檐板。等",
    "X71n1421_004:0674b04": "是有問有答。要且未會無問無答底道理在。今日忽",
    "X71n1421_004:0674b05": "有問徑山。有問。有答。賓主歷然。無問無答時如何。只",
    "X71n1421_004:0674b06": "向道。一曲自歌山自綠。此情不與白雲知。",
    "X71n1421_004:0674b08": "愚菴和尚語錄卷第四"
}