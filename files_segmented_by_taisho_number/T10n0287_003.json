{
    "T10n0287_003:0545a02": "佛說十地經卷第三",
    "T10n0287_003:0545a04": "大唐于闐三藏沙門尸羅達摩",
    "T10n0287_003:0545a05": "於北庭龍興寺譯",
    "T10n0287_003:0545a06": "3 菩薩發光地菩薩發光地第三",
    "T10n0287_003:0545a07": "佛子聞此地行已，　　菩薩境界難思議；",
    "T10n0287_003:0545a08": "靡不恭敬心歡喜，　　散花空中為供養。",
    "T10n0287_003:0545a09": "讚言：「善哉！大仙主！　　慈心愍念諸有情；",
    "T10n0287_003:0545a10": "善說智者律儀法，　　第二地中之行相。",
    "T10n0287_003:0545a11": "是諸菩薩微妙行，　　真實無異無差別；",
    "T10n0287_003:0545a12": "為欲利益諸群生，　　如是演說最清淨。",
    "T10n0287_003:0545a13": "一切天人供養者，　　願為演說第三地；",
    "T10n0287_003:0545a14": "與法相應諸智業，　　如其境界為具闡。",
    "T10n0287_003:0545a15": "大仙所有施、淨戒，　　安忍、精進、靜慮、慧，",
    "T10n0287_003:0545a16": "及以方便慈悲道，　　佛清淨道願皆說。」",
    "T10n0287_003:0545a17": "時解脫月復請言：　　「無畏大師金剛藏！",
    "T10n0287_003:0545a18": "願說趣入第三地，　　柔和心者之功德。」",
    "T10n0287_003:0545a19": "爾時，金剛藏菩薩告眾菩薩言：「唯諸佛子！若",
    "T10n0287_003:0545a20": "是菩薩，第二地中增上意樂善清淨已，欲入",
    "T10n0287_003:0545a21": "菩薩第三地者，當以十種心之意樂作意而",
    "T10n0287_003:0545a22": "入。何等為十？所謂：以清淨心意樂作意，以",
    "T10n0287_003:0545a23": "安住心意樂作意，以厭離心意樂作意，以",
    "T10n0287_003:0545a24": "離欲心意樂作意，以不退心意樂作意，以",
    "T10n0287_003:0545a25": "堅固心意樂作意，以熾然心意樂作意，以",
    "T10n0287_003:0545a26": "勇健心意樂作意，以勝妙心意樂作意，以",
    "T10n0287_003:0545a27": "廣大心意樂作意，菩薩以是十心意樂作意，",
    "T10n0287_003:0545a28": "證入第三地中。唯諸佛子！菩薩住此第三地",
    "T10n0287_003:0545a29": "時，觀察一切諸有為行，皆見無常、有苦、不淨、",
    "T10n0287_003:0545b01": "不可依怙，終皆敗壞、不得久住，剎那生滅、前",
    "T10n0287_003:0545b02": "際不來、後際不去、現在不住。菩薩如是無倒",
    "T10n0287_003:0545b03": "觀察一切行時，復觀見身無有救者、無所依",
    "T10n0287_003:0545b04": "怙，與憂、與歎、與惱相應，愛憎所繫多苦愁惱，",
    "T10n0287_003:0545b05": "無有停積。以貪、恚、癡猛火熾然共眾病長，見",
    "T10n0287_003:0545b06": "如是已，從一切行令心勝進趣如來智印。此菩",
    "T10n0287_003:0545b07": "薩見如來智不可思議，無等、無量、難得、無雜、",
    "T10n0287_003:0545b08": "無災、無惱，至無畏城不復退還，能救無量諸",
    "T10n0287_003:0545b09": "苦有情。菩薩如是見如來智無量利益、見一",
    "T10n0287_003:0545b10": "切行無量災患，則此轉更於有情所，發起十",
    "T10n0287_003:0545b11": "種心之意樂。何等為十？所謂：孤獨無依心之",
    "T10n0287_003:0545b12": "意樂，常恒貧窮心之意樂，以貪、恚、癡猛火熾",
    "T10n0287_003:0545b13": "然心之意樂，於有牢獄之所禁閉心之意樂，",
    "T10n0287_003:0545b14": "常無間斷以諸煩惱稠林所覆心之意樂，不能",
    "T10n0287_003:0545b15": "觀察心之意樂，無善法欲心之意樂，迷失佛",
    "T10n0287_003:0545b16": "法心之意樂，隨生死流心之意樂，失解脫道",
    "T10n0287_003:0545b17": "心之意樂，發此十種心之意樂。菩薩如是見",
    "T10n0287_003:0545b18": "有情界眾災患已，發大精進作是念言：『此諸",
    "T10n0287_003:0545b19": "有情，我應救濟應令解脫，應令清淨、應當拔",
    "T10n0287_003:0545b20": "出、應令趣入、應令安住、應令歡喜、應令愛樂、",
    "T10n0287_003:0545b21": "應令調伏、應令寂滅。』菩薩如是於彼諸行深",
    "T10n0287_003:0545b22": "心厭離，於諸有情興悲戀心，於佛妙智見大",
    "T10n0287_003:0545b23": "勝利，以如來智為所依止；為救有情勤修加",
    "T10n0287_003:0545b24": "行，作是思惟：『此諸有情墮在眾苦煩惱雜染，",
    "T10n0287_003:0545b25": "以何等道而能拔濟，令住究竟常樂涅槃？』即",
    "T10n0287_003:0545b26": "此菩薩便作是念：『此皆不離以無障礙智解脫",
    "T10n0287_003:0545b27": "處；此無障礙智解脫，不離一切法如實覺；此",
    "T10n0287_003:0545b28": "一切法如實覺悟，不離無行無生行慧；此慧",
    "T10n0287_003:0545b29": "光明，不離靜慮善巧決擇妙慧觀察；復此靜",
    "T10n0287_003:0545c01": "慮善巧決擇妙慧觀察，皆不離於多聞善巧。』菩",
    "T10n0287_003:0545c02": "薩以是善觀察智，專為訪求正法而行，日夜",
    "T10n0287_003:0545c03": "慕法聞法無厭，玩法、樂法、依法、靡法、住法、須",
    "T10n0287_003:0545c04": "法、怙法、歸法、法隨、法行。菩薩如是為求佛法",
    "T10n0287_003:0545c05": "修正行時，無有少物或資生具，或財穀倉庫",
    "T10n0287_003:0545c06": "而不能捨，於此終無難作之想，唯於說法補",
    "T10n0287_003:0545c07": "特伽羅生難遭想；為佛法故無有少分執受",
    "T10n0287_003:0545c08": "外物而不能捨，無少內物而不能捨，無有師",
    "T10n0287_003:0545c09": "長不誓承事，除慢、過慢，下意受行，無有身苦",
    "T10n0287_003:0545c10": "而不誓受。若聞佛法一四句頌歡喜踊躍，勝",
    "T10n0287_003:0545c11": "得三千大千世界充滿其中大珍寶聚。若聞一",
    "T10n0287_003:0545c12": "頌善說正法，歡喜勝得轉輪王位。聞未聞法",
    "T10n0287_003:0545c13": "是佛所說，能引正等覺、能淨菩薩行歡喜踊",
    "T10n0287_003:0545c14": "躍，勝得一切釋梵王等，住百千劫極尊貴位。",
    "T10n0287_003:0545c15": "設有告言：『我有一句佛所說法，能引正等覺、",
    "T10n0287_003:0545c16": "能淨菩薩行，汝今若能投極熾然大焰火坑",
    "T10n0287_003:0545c17": "受劇苦者，當為汝說。』菩薩聞已作是念言：『我",
    "T10n0287_003:0545c18": "為一句佛所說法，能引等正覺、能淨菩薩行，",
    "T10n0287_003:0545c19": "正使火坑量等三千大千世界，滿中熾火，我",
    "T10n0287_003:0545c20": "從梵天尚投身入，況小火坑。又復我等為求",
    "T10n0287_003:0545c21": "佛法，尚應久處大捺落迦諸險惡趣受大苦",
    "T10n0287_003:0545c22": "惱，況於人中諸餘小苦而不能受。』菩薩發起",
    "T10n0287_003:0545c23": "如是精進求正法已，如其所聞而能如理內",
    "T10n0287_003:0545c24": "審觀察。聞正法已，獨居靜處心自決了作是",
    "T10n0287_003:0545c25": "思惟：『以正修行法隨法行，方得名為隨順佛",
    "T10n0287_003:0545c26": "法，非但純以語業演說而得清淨。』菩薩住是",
    "T10n0287_003:0545c27": "發光地時，為欲修行法隨法行，離欲離諸惡",
    "T10n0287_003:0545c28": "不善法，有尋有伺，離生喜樂，入初靜慮具足",
    "T10n0287_003:0545c29": "安住。尋伺寂靜內等淨故一心趣故，無尋無",
    "T10n0287_003:0546a01": "伺定生喜樂，入第二靜慮具足安住。於喜離",
    "T10n0287_003:0546a02": "欲安住於捨，正念正知，有身受樂，於是處",
    "T10n0287_003:0546a03": "所，諸聖宣說具足捨念及以正知，住身受",
    "T10n0287_003:0546a04": "樂入第三靜慮具足安住。樂斷苦斷先喜憂",
    "T10n0287_003:0546a05": "沒，不苦不樂捨念清淨，入第四靜慮具足",
    "T10n0287_003:0546a06": "安住。又此菩薩超一切種色之想故，滅沒一",
    "T10n0287_003:0546a07": "切有對想故，以不作意種種想故，知無邊虛",
    "T10n0287_003:0546a08": "空，入空無邊處具足安住。超一切種空無邊",
    "T10n0287_003:0546a09": "處，知無邊識，入識無邊處具足安住。超一",
    "T10n0287_003:0546a10": "切種識無邊處，知無所有，入無所有處具足",
    "T10n0287_003:0546a11": "安住。超一切種無所有處，知非想非非想，入",
    "T10n0287_003:0546a12": "於非想非非想處具足安住。但為隨順法隨",
    "T10n0287_003:0546a13": "法行，不以樂著安足處也。",
    "T10n0287_003:0546a14": "「復次，菩薩修慈俱心，廣大無二、無量、無恨、無",
    "T10n0287_003:0546a15": "怨、無障、無所惱害，遍至一切極於法界盡虛",
    "T10n0287_003:0546a16": "空性，諸世界中以慈普覆一切世間具足安",
    "T10n0287_003:0546a17": "住。修悲俱心、修喜俱心亦復如是。修捨俱心",
    "T10n0287_003:0546a18": "廣大無二、無量、無恨、無怨、無障、無所惱害，遍",
    "T10n0287_003:0546a19": "至一切極於法界盡虛空性，諸世界中以捨",
    "T10n0287_003:0546a20": "普覆一切世間具足安住。復次，菩薩受用無",
    "T10n0287_003:0546a21": "量諸神變事震動大地，一身為多身、多身為",
    "T10n0287_003:0546a22": "一身，或顯、或隱，迅疾無礙，牆壁山嶂皆能徹",
    "T10n0287_003:0546a23": "過如行於空，於虛空中跏趺而去猶如飛鳥，",
    "T10n0287_003:0546a24": "出沒於地猶若水中，履水如地，身出煙焰如",
    "T10n0287_003:0546a25": "大火聚，從身注水喻如大雲，此之日月有大神",
    "T10n0287_003:0546a26": "德有大威勢，以手捫摸，乃至梵世轉身自在；",
    "T10n0287_003:0546a27": "以天耳界清淨過人，悉聞人天二種音聲，若",
    "T10n0287_003:0546a28": "近、若遠乃至蚊蚋、蜣蜋等悉聞其聲。以他心",
    "T10n0287_003:0546a29": "智如實而知他有情心，所謂有貪心如實知",
    "T10n0287_003:0546a30": "有貪心，離貪心如實知離貪心，有瞋離瞋，有",
    "T10n0287_003:0546b01": "癡離癡，有染離染，狹小、廣大無量聚散，住定、",
    "T10n0287_003:0546b02": "出定，已得解脫、未得解脫，有亹、無亹，麁心、細",
    "T10n0287_003:0546b03": "心皆如實知。菩薩如是以他心智，於他有情",
    "T10n0287_003:0546b04": "他數取趣心之所念心自了知。以宿住智隨",
    "T10n0287_003:0546b05": "念無量諸宿住事，謂能隨念自他一生，二、三、",
    "T10n0287_003:0546b06": "四、五，至十、二十、三、四、五十，乃至百生、多百、多",
    "T10n0287_003:0546b07": "千、多百千生，成劫、壞劫及成壞劫，乃至隨念",
    "T10n0287_003:0546b08": "無量成壞劫，隨念百劫，隨念千劫、百千劫、俱胝",
    "T10n0287_003:0546b09": "劫、百俱胝劫、千俱胝劫、百千俱胝劫，乃至無",
    "T10n0287_003:0546b10": "量百千俱胝那庾多劫皆能隨念。謂我宿生",
    "T10n0287_003:0546b11": "曾在某處，如是名、如是姓、如是種族、如是形",
    "T10n0287_003:0546b12": "貌、如是飲食、如是壽量、如是久住、如是苦樂，",
    "T10n0287_003:0546b13": "從彼處沒來生此處，從此處沒往生於彼，如",
    "T10n0287_003:0546b14": "是形貌、如是言說，若略、若廣諸宿住事皆能",
    "T10n0287_003:0546b15": "隨念。以天眼界清淨過人，見諸有情死時、生",
    "T10n0287_003:0546b16": "時，好色、惡色、善趣、惡趣、若劣、若勝，隨業所行，",
    "T10n0287_003:0546b17": "諸有情類皆如實知。謂彼有情成就身、語及",
    "T10n0287_003:0546b18": "意惡行，誹謗賢聖、具足邪見，由邪見業現受",
    "T10n0287_003:0546b19": "因緣，身壞命終墮險惡趣生捺落迦。復彼有",
    "T10n0287_003:0546b20": "情成就身、語及意善行，讚美賢聖、成就正見，",
    "T10n0287_003:0546b21": "由正見業現受因緣，身壞命終當昇善趣，生",
    "T10n0287_003:0546b22": "於天中受諸快樂。菩薩如是以天眼界清淨",
    "T10n0287_003:0546b23": "過人，以共形貌、以共言說，見諸有情死時、生",
    "T10n0287_003:0546b24": "時、好色、惡色、善趣、惡趣、若劣、若勝，隨業所行，",
    "T10n0287_003:0546b25": "諸有情類皆如實知。而此菩薩於彼靜慮、解",
    "T10n0287_003:0546b26": "脫、等持及諸等至，隨意入出，而不由彼威力",
    "T10n0287_003:0546b27": "受生，若見彼處速能圓滿菩提分法故，以願",
    "T10n0287_003:0546b28": "力而生其中。「菩薩住此發光地已，由廣大見",
    "T10n0287_003:0546b29": "及由願力，現見多佛、多百佛、多千佛、多百千",
    "T10n0287_003:0546c01": "佛、多百千那庾多佛、多俱胝佛、多百俱胝佛、多",
    "T10n0287_003:0546c02": "千俱胝佛、多百千俱胝佛、多百千俱胝那庾多",
    "T10n0287_003:0546c03": "佛。菩薩見是如來、應、正等覺已，悉以廣大增",
    "T10n0287_003:0546c04": "上意樂，恭敬、尊重、承事、供養，奉施衣服、飲食、",
    "T10n0287_003:0546c05": "臥具、病緣醫藥、諸資生具，奉獻菩薩諸妙樂",
    "T10n0287_003:0546c06": "具，於僧伽眾而作恭敬，以此善根迴向無上",
    "T10n0287_003:0546c07": "正等菩提；殷重奉事諸佛如來，於其佛所",
    "T10n0287_003:0546c08": "恭敬聽法，聞已受持隨分修行。「復次，菩薩",
    "T10n0287_003:0546c09": "觀一切法，無有移轉亦無壞滅，因緣而有；而",
    "T10n0287_003:0546c10": "此菩薩一切欲縛皆轉微薄；一切色縛、一切",
    "T10n0287_003:0546c11": "有縛、諸無明縛皆轉微薄；一切見縛先已除",
    "T10n0287_003:0546c12": "斷。菩薩住是發光地中，於無量劫、無量百",
    "T10n0287_003:0546c13": "劫、無量千劫、無量百千劫、無量百千那庾多",
    "T10n0287_003:0546c14": "劫、無量俱胝劫、無量百俱胝劫、無量千俱胝劫、",
    "T10n0287_003:0546c15": "無量百千俱胝劫、無量百千俱胝那庾多劫，",
    "T10n0287_003:0546c16": "不積集故邪貪除斷，不積集故邪瞋除斷，不",
    "T10n0287_003:0546c17": "積集故邪癡除斷，所有善根轉更明淨。唯諸",
    "T10n0287_003:0546c18": "佛子！譬如真金，善巧金師自手鍊治，離諸垢",
    "T10n0287_003:0546c19": "已稱量不減；菩薩住此發光地中亦復如是，",
    "T10n0287_003:0546c20": "無量百劫乃至無量百千俱胝那庾多劫，由",
    "T10n0287_003:0546c21": "不積集邪貪除斷，由不積集邪恚除斷，由不",
    "T10n0287_003:0546c22": "積集邪癡除斷，所有善根轉更明淨。又此菩",
    "T10n0287_003:0546c23": "薩轉更安忍，柔和意樂而得清淨。又悅美意",
    "T10n0287_003:0546c24": "樂，不瞋意樂，不動意樂，不濁意樂，無高下意",
    "T10n0287_003:0546c25": "樂，不希有情意下意樂，不望酬報意樂，無諂",
    "T10n0287_003:0546c26": "誑意樂，不稠林意樂，皆轉清淨。而此菩薩四",
    "T10n0287_003:0546c27": "攝事中利行偏多，十到彼岸中忍到彼岸而",
    "T10n0287_003:0546c28": "得增上，餘到彼岸隨力隨分非不修行。「唯諸",
    "T10n0287_003:0546c29": "佛子！是名略說菩薩第三發光地也。菩薩安",
    "T10n0287_003:0547a01": "住於此地中，受生多分作釋天帝，有自在力，",
    "T10n0287_003:0547a02": "善化有情令離欲貪，善拔救護沒欲泥者。諸",
    "T10n0287_003:0547a03": "所作業，或以布施、或以愛語、或以利行、或以",
    "T10n0287_003:0547a04": "同事，此等一切悉皆不離佛作意、法作意、僧伽",
    "T10n0287_003:0547a05": "作意、菩薩作意、菩薩行作意、到彼岸作意、諸",
    "T10n0287_003:0547a06": "地作意、佛力作意、無所畏作意、佛不共法作",
    "T10n0287_003:0547a07": "意，乃至不離一切行相勝妙相應一切智智",
    "T10n0287_003:0547a08": "作意。復作願言：『我當一切有情中，為首、為勝、",
    "T10n0287_003:0547a09": "為殊勝、為妙、為微妙、為上、為無上、為導、為將、",
    "T10n0287_003:0547a10": "為帥，乃至願得一切智智所依止處。』若樂發",
    "T10n0287_003:0547a11": "起如是精進，棄捨一切家屬財位歸依聖教",
    "T10n0287_003:0547a12": "淨信出家，即一剎那頃瞬息須臾，能證百千",
    "T10n0287_003:0547a13": "諸三摩地；能見百千諸佛如來，彼佛加持皆",
    "T10n0287_003:0547a14": "能解了；能動百千世界，能往百千剎土，能照",
    "T10n0287_003:0547a15": "百千世界，能成熟百千有情，能住壽百千劫，",
    "T10n0287_003:0547a16": "於前後際能入百千劫。於百千法門能正思",
    "T10n0287_003:0547a17": "擇，示現百千身身，身皆能現百千菩薩眷屬",
    "T10n0287_003:0547a18": "圍遶。從此以上，是諸菩薩有願力者，由勝願",
    "T10n0287_003:0547a19": "故，所有遊戲，或身、或光明、或神通、或眼、或境",
    "T10n0287_003:0547a20": "界、或音聲、或行、或莊嚴、或勝解、或所作，此等",
    "T10n0287_003:0547a21": "乃至爾所百千俱胝那庾多劫不易可數。」爾",
    "T10n0287_003:0547a22": "時，金剛藏菩薩，欲重宣此義而說頌曰：",
    "T10n0287_003:0547a23": "「清淨安住厭離心，　　離欲無退及堅固；",
    "T10n0287_003:0547a24": "熾然勇健勝妙廣，　　以此十心入三地。",
    "T10n0287_003:0547a25": "菩薩住於此地中，　　觀行無常、苦、不淨，",
    "T10n0287_003:0547a26": "無怙、敗壞、不久停，　　遷變、無住、無來往。",
    "T10n0287_003:0547a27": "觀身無救、無依怙，　　有憂、有惱、續愛憎，",
    "T10n0287_003:0547a28": "多苦不停或火然，　　與病俱有無休息。",
    "T10n0287_003:0547a29": "厭離三有求佛智，　　見彼妙智不思議；",
    "T10n0287_003:0547b01": "無等、無量難證悟，　　無雜、無災、無逼惱，",
    "T10n0287_003:0547b02": "歸大寂滅無退轉，　　能救無量苦有情。",
    "T10n0287_003:0547b03": "見佛智已愍眾生，　　孤獨無依無救護，",
    "T10n0287_003:0547b04": "三毒熾然常困乏，　　住諸有獄恒受苦，",
    "T10n0287_003:0547b05": "煩惱習覆無慧目，　　志樂下劣喪法寶，",
    "T10n0287_003:0547b06": "隨順生死怖涅槃，　　我應救彼勤精進。",
    "T10n0287_003:0547b07": "將求智慧益有情，　　思何方便令解脫？",
    "T10n0287_003:0547b08": "不離處佛無礙智，　　斯由覺法如實理；",
    "T10n0287_003:0547b09": "覺由無行無生慧，　　慧從定發定由聞。",
    "T10n0287_003:0547b10": "如是思惟自策勵，　　日夜聽習尊重法；",
    "T10n0287_003:0547b11": "為聞正法起敬心，　　國城、資具、諸珍寶，",
    "T10n0287_003:0547b12": "妻子、眷屬及王位，　　如是一切皆能捨；",
    "T10n0287_003:0547b13": "頭、目、耳、鼻、舌、牙齒，　　手、足、骨髓、心血、肉，",
    "T10n0287_003:0547b14": "此等皆捨未為難，　　但於法師生難想。",
    "T10n0287_003:0547b15": "設有人等語菩薩，　　孰能投身大火坑；",
    "T10n0287_003:0547b16": "我當與汝佛法寶，　　聞以投之無怯懼。",
    "T10n0287_003:0547b17": "假使火滿三千界，　　身從梵世而投入；",
    "T10n0287_003:0547b18": "為求法故不為難，　　況復人間諸小苦。",
    "T10n0287_003:0547b19": "從初發意至菩提，　　其中設有無間苦；",
    "T10n0287_003:0547b20": "為聞法故皆能受，　　何況人中諸苦事。",
    "T10n0287_003:0547b21": "聞已如理正思惟，　　獲四靜慮、四等至，",
    "T10n0287_003:0547b22": "四無量心、五神通，　　不隨其勢而受生。",
    "T10n0287_003:0547b23": "菩薩住此見多佛，　　供養聽聞心決定；",
    "T10n0287_003:0547b24": "斷諸邪惑轉淨明，　　如鍊真金體無減。",
    "T10n0287_003:0547b25": "住此多作釋天帝，　　化導無量諸有情；",
    "T10n0287_003:0547b26": "令捨貪心住善道，　　一切專求佛功德。",
    "T10n0287_003:0547b27": "住此精進剎那頃，　　能證百千三摩地；",
    "T10n0287_003:0547b28": "見百千佛相嚴身，　　若具願力復過是。",
    "T10n0287_003:0547b29": "一切有情普利樂，　　彼諸菩薩最上行；",
    "T10n0287_003:0547c01": "如是所有第三地，　　我依其義已解釋。」",
    "T10n0287_003:0547c02": "菩薩發光地第三竟",
    "T10n0287_003:0547c03": "4 菩薩焰慧地菩薩焰慧地第四",
    "T10n0287_003:0547c04": "佛子聞此廣大行，　　可樂深妙殊勝法；",
    "T10n0287_003:0547c05": "心皆勇悅大歡喜，　　普散眾花供養佛。",
    "T10n0287_003:0547c06": "演說如是妙法時，　　大地海水皆震動；",
    "T10n0287_003:0547c07": "一切天女咸歡喜，　　悉吐妙音同讚歎。",
    "T10n0287_003:0547c08": "自在天王大欣慶，　　雨摩尼寶供養佛；",
    "T10n0287_003:0547c09": "讚言：「佛為我出興，　　演說第一功德行；",
    "T10n0287_003:0547c10": "如是智者諸地義，　　於百千劫甚難遇。",
    "T10n0287_003:0547c11": "我今忽然而得聞，　　菩薩勝行妙法音；",
    "T10n0287_003:0547c12": "願更演說聰慧者，　　後決定地無餘道；",
    "T10n0287_003:0547c13": "利益一切諸大眾，　　此諸佛子皆樂聞。」",
    "T10n0287_003:0547c14": "勇猛大心解脫月，　　請金剛藏言：「佛子！",
    "T10n0287_003:0547c15": "從此轉入第四地，　　所有行相願宣說。」",
    "T10n0287_003:0547c16": "爾時，金剛藏菩薩告眾菩薩言：「唯諸佛子！若",
    "T10n0287_003:0547c17": "是菩薩，第三地明善清淨已，欲入菩薩第四",
    "T10n0287_003:0547c18": "智地，當以十種法明而入。何等為十？所謂：",
    "T10n0287_003:0547c19": "以有情界思察明入，以諸世界思察明入，",
    "T10n0287_003:0547c20": "以真法界思察明入，以虛空界思察明入，",
    "T10n0287_003:0547c21": "以識界思察明入，以欲界思察明入，以色",
    "T10n0287_003:0547c22": "界思察明入，以無色界思察明入，以妙意",
    "T10n0287_003:0547c23": "樂勝解界思察明入，以廣大意樂勝解界思",
    "T10n0287_003:0547c24": "察明入，菩薩以此十法明入昇第四地。唯諸",
    "T10n0287_003:0547c25": "佛子！菩薩纔得焰慧地已，則由十種智成熟",
    "T10n0287_003:0547c26": "法，長如來家得彼體法。何等為十？謂：由意樂",
    "T10n0287_003:0547c27": "不退轉故，於三寶中不壞淨信，至究竟故，觀",
    "T10n0287_003:0547c28": "察諸行生滅性故，觀辯諸法性不起故，觀世",
    "T10n0287_003:0547c29": "間成壞故，觀業有生有死故，觀生死涅槃故，",
    "T10n0287_003:0548a01": "觀有情剎業故，觀前際後際故，觀無性無盡",
    "T10n0287_003:0548a02": "故。唯諸佛子！菩薩成就如是十種智成熟法，",
    "T10n0287_003:0548a03": "長如來家得彼體法。",
    "T10n0287_003:0548a04": "「復次，諸佛子！菩薩住此焰慧地時，隨於內身",
    "T10n0287_003:0548a05": "住循身觀，熾然精進正知具念除世貪憂；隨",
    "T10n0287_003:0548a06": "於外身住循身觀，熾然精進正知具念除世",
    "T10n0287_003:0548a07": "貪憂；隨內外身住循身觀，熾然精進正知具",
    "T10n0287_003:0548a08": "念除世貪憂；於內受、於外受、於內外受亦復",
    "T10n0287_003:0548a09": "如是；於內心、於外心、於內外心亦復如是；隨",
    "T10n0287_003:0548a10": "於內法住循法觀，熾然精進正知具念除世",
    "T10n0287_003:0548a11": "貪憂；隨於外法住循法觀，熾然精進正知具",
    "T10n0287_003:0548a12": "念除世貪憂；隨內外法住循法觀，熾然精進",
    "T10n0287_003:0548a13": "正知具念除世貪憂。",
    "T10n0287_003:0548a14": "「復次，菩薩於諸未生惡不善法，為不生故，生",
    "T10n0287_003:0548a15": "欲策勵發起精勤策心持心；於諸已生惡不",
    "T10n0287_003:0548a16": "善法，為永斷故，生欲策勵發起精勤策心持",
    "T10n0287_003:0548a17": "心；於未生善法為令生故，生欲策勵發起精",
    "T10n0287_003:0548a18": "勤策心持心；於已生善法為令安住不忘，增",
    "T10n0287_003:0548a19": "廣倍修滿故，生欲策勵發起精勤策心持心。",
    "T10n0287_003:0548a20": "復次，菩薩修欲等持斷行成就神足，依離、依",
    "T10n0287_003:0548a21": "無染、依滅迴向捨；修勤等持斷行成就神足，",
    "T10n0287_003:0548a22": "依離、依無染、依滅迴向捨；修心等持斷行成",
    "T10n0287_003:0548a23": "就神足，依離、依無染、依滅迴向捨；修觀等持",
    "T10n0287_003:0548a24": "斷行成就神足，依離、依無染、依滅迴向捨。復",
    "T10n0287_003:0548a25": "次，菩薩修信根，依離、依無染、依滅迴向捨；修",
    "T10n0287_003:0548a26": "精進根，依離、依無染、依滅迴向捨；修念根，依",
    "T10n0287_003:0548a27": "離、依無染、依滅迴向捨；修定根，依離、依無染、",
    "T10n0287_003:0548a28": "依滅迴向捨；修慧根，依離、依無染、依滅迴向",
    "T10n0287_003:0548a29": "捨。",
    "T10n0287_003:0548b01": "「復次，菩薩修信力，依離、依無染、依滅迴向捨；",
    "T10n0287_003:0548b02": "修精進力，依離、依無染、依滅迴向捨；修念力，",
    "T10n0287_003:0548b03": "依離、依無染、依滅迴向捨；修定力，依離、依無",
    "T10n0287_003:0548b04": "染、依滅迴向捨；修慧力，依離、依無染、依滅迴",
    "T10n0287_003:0548b05": "向捨。復次，菩薩修念等覺支，依離、依無染、依",
    "T10n0287_003:0548b06": "滅迴向捨；修擇法等覺支，依離、依無染、依滅",
    "T10n0287_003:0548b07": "迴向捨；修精進等覺支，依離、依無染、依滅迴",
    "T10n0287_003:0548b08": "向捨；修喜等覺支，依離、依無染、依滅迴向捨；",
    "T10n0287_003:0548b09": "修輕安等覺支，依離、依無染、依滅迴向捨；修",
    "T10n0287_003:0548b10": "定等覺支，依離、依無染、依滅迴向捨；修捨等",
    "T10n0287_003:0548b11": "覺支，依離、依無染、依滅迴向捨。復次，菩薩修正",
    "T10n0287_003:0548b12": "見，依離、依無染、依滅迴向捨；修正念，依離、依",
    "T10n0287_003:0548b13": "無染、依滅迴向捨；修正思惟，依離、依無染、依",
    "T10n0287_003:0548b14": "滅迴向捨；修正語，依離、依無染、依滅迴向捨；",
    "T10n0287_003:0548b15": "修正業，依離、依無染、依滅迴向捨；修正命，依",
    "T10n0287_003:0548b16": "離、依無染、依滅迴向捨；修正精進，依離、依無",
    "T10n0287_003:0548b17": "染、依滅迴向捨；修正定，依離、依無染、依滅迴",
    "T10n0287_003:0548b18": "向捨；修正慧，依離、依無染、依滅迴向捨。菩薩",
    "T10n0287_003:0548b19": "修此菩提分法，但於一切諸有情界有悲戀",
    "T10n0287_003:0548b20": "故，引發本願所扶持故，以大悲愍為先導故，",
    "T10n0287_003:0548b21": "成就大慈故，緣慮一切智者智故，引發佛剎",
    "T10n0287_003:0548b22": "諸莊嚴故，引發如來力、無所畏、不共佛法、相",
    "T10n0287_003:0548b23": "好言音故，希求後後殊勝法故，隨順甚深解",
    "T10n0287_003:0548b24": "脫佛法所聞行故，觀察廣大方便善巧故。「唯",
    "T10n0287_003:0548b25": "諸佛子！菩薩住此焰慧地時，所有微細身見",
    "T10n0287_003:0548b26": "等惑，謂我、有情、命者、育者、士夫數取趣，蘊、界、",
    "T10n0287_003:0548b27": "處執，所起動亂思惟伺察，護持攝受畜積著",
    "T10n0287_003:0548b28": "處，如是一切皆悉遠離。所有一切不應作業，",
    "T10n0287_003:0548b29": "諸佛所訶、雜染所引，如是一切皆悉捨離。所",
    "T10n0287_003:0548c01": "有應作能順菩薩正行資糧，一切如來讚美之",
    "T10n0287_003:0548c02": "業，皆悉受行。復次，展轉為菩薩道得圓滿故，",
    "T10n0287_003:0548c03": "如如方便慧所引發，修諸道支如是如是，得",
    "T10n0287_003:0548c04": "滋潤心柔和之忍，有堪能心，引利樂心，無雜",
    "T10n0287_003:0548c05": "染心，訪求後後殊勝法心，希勝智心，能救一",
    "T10n0287_003:0548c06": "切世間之心，尊重隨順諸師長心，如所聞法",
    "T10n0287_003:0548c07": "而修行心；又善知恩善知報恩，其心調和共",
    "T10n0287_003:0548c08": "住安樂，質直柔軟無稠林行無誑無慢，善順",
    "T10n0287_003:0548c09": "語者右受教誨，菩薩如是安忍成就、調伏成",
    "T10n0287_003:0548c10": "就、寂滅成就。如是忍調寂滅成就思惟現行，",
    "T10n0287_003:0548c11": "能淨上地諸業之時，獲大精進無有休息，不",
    "T10n0287_003:0548c12": "雜染精進、不退轉精進、廣大精進、無邊精進、",
    "T10n0287_003:0548c13": "熾然精進、無等精進、無映奪精進、成熟一切",
    "T10n0287_003:0548c14": "有情精進、善分別道非道精進。又此菩薩",
    "T10n0287_003:0548c15": "善意樂界轉更清淨，增上意樂界不遺失，勝",
    "T10n0287_003:0548c16": "解明利善根得淨，離世垢濁斷諸疑惑，無疑",
    "T10n0287_003:0548c17": "之性現前具足證喜輕安，如來加持而得現",
    "T10n0287_003:0548c18": "前，無量心意樂皆悉成就。「菩薩住此焰慧地",
    "T10n0287_003:0548c19": "中，以廣大見及以願力，現見多佛、多百佛、多",
    "T10n0287_003:0548c20": "千佛、多百千佛、多百千那庾多佛、多俱胝佛、多",
    "T10n0287_003:0548c21": "百俱胝佛、多千俱胝佛、多百千俱胝佛、多百千",
    "T10n0287_003:0548c22": "俱胝那庾多佛。菩薩見是如來、應供、正等覺",
    "T10n0287_003:0548c23": "已，悉以廣大增上意樂，恭敬、尊重、承事、供養，",
    "T10n0287_003:0548c24": "奉施衣服、飲食、臥具、病緣醫藥諸資生具，奉",
    "T10n0287_003:0548c25": "獻菩薩諸妙樂具，於僧伽眾而作恭敬，以此",
    "T10n0287_003:0548c26": "善根迴向無上正等菩提，殷重奉事諸佛如",
    "T10n0287_003:0548c27": "來，於其佛所恭敬聽法。聞已受持，隨分修行",
    "T10n0287_003:0548c28": "多分，於彼諸佛聖教淨信出家，於此菩薩所",
    "T10n0287_003:0548c29": "有意樂增上意樂，勝解平等性轉復清淨。「菩",
    "T10n0287_003:0549a01": "薩住此焰慧地已，復更無量百千俱胝那庾",
    "T10n0287_003:0549a02": "多劫，此之意樂勝解平等清淨而住，所有善",
    "T10n0287_003:0549a03": "根轉復熾然轉更明淨。唯諸佛子！如巧金師，",
    "T10n0287_003:0549a04": "以所鍊金作莊嚴具，非餘未作莊嚴具金之",
    "T10n0287_003:0549a05": "所映奪。唯諸佛子！菩薩安住焰慧地中亦復",
    "T10n0287_003:0549a06": "如是，所有善根，非餘安住下地菩薩所有善",
    "T10n0287_003:0549a07": "根而能映奪。又諸佛子！如摩尼寶清淨光輪",
    "T10n0287_003:0549a08": "所放光明，非餘寶珠所能映奪，所放光明一",
    "T10n0287_003:0549a09": "切世間風水雨等不能斷滅。唯諸佛子！菩薩",
    "T10n0287_003:0549a10": "住此焰慧地時亦復如是，非餘安住下地菩",
    "T10n0287_003:0549a11": "薩能所映奪，所有慧光，一切魔怨煩惱現行",
    "T10n0287_003:0549a12": "不能斷滅。而此菩薩四攝事中同事偏多，十",
    "T10n0287_003:0549a13": "到彼岸中精進到彼岸而得增上，餘到彼岸",
    "T10n0287_003:0549a14": "隨力隨分非不修行。「唯諸佛子！是名略說菩",
    "T10n0287_003:0549a15": "薩第四焰慧智地。菩薩住此第四地中，受生",
    "T10n0287_003:0549a16": "多作蘇夜摩天王，有自在力善化有情，令其",
    "T10n0287_003:0549a17": "除滅薩迦邪見，能令有情安住正見。諸所作",
    "T10n0287_003:0549a18": "業或以布施、或以愛語、或以利行、或以同事，",
    "T10n0287_003:0549a19": "此等一切悉皆不離佛作意、法作意、僧伽作",
    "T10n0287_003:0549a20": "意、菩薩作意、菩薩行作意、到彼岸作意、諸地",
    "T10n0287_003:0549a21": "作意、佛力作意、無所畏作意、佛不共法作意，",
    "T10n0287_003:0549a22": "乃至不離一切行相勝妙相應一切智智作意。",
    "T10n0287_003:0549a23": "復作願言：『我當一切諸有情中為首、為勝、為",
    "T10n0287_003:0549a24": "殊勝、為妙、為微妙、為上、為無上、為導、為將、為",
    "T10n0287_003:0549a25": "帥，乃至願得一切智智所依止處。』若樂發起",
    "T10n0287_003:0549a26": "如是精進，由是精進，一剎那頃瞬息須臾，能",
    "T10n0287_003:0549a27": "證俱胝諸三摩地見俱胝佛。彼佛加持皆能",
    "T10n0287_003:0549a28": "解了，能動俱胝世界，能往俱胝佛剎，能照俱",
    "T10n0287_003:0549a29": "胝世界，能成熟俱胝有情，能住壽俱胝劫，於",
    "T10n0287_003:0549b01": "前後際能入俱胝劫，能正思擇俱胝法門，能",
    "T10n0287_003:0549b02": "示現俱胝身，身身皆能現俱胝菩薩眷屬圍",
    "T10n0287_003:0549b03": "遶。從此以上，是諸菩薩有願力者，由勝願故，",
    "T10n0287_003:0549b04": "所有遊戲，或身、或光明、或神通、或眼、或境界、",
    "T10n0287_003:0549b05": "或音聲、或行、或莊嚴、或勝解、或所作，此等乃",
    "T10n0287_003:0549b06": "至爾所百千俱胝那庾多劫，不易可數。」爾時",
    "T10n0287_003:0549b07": "金剛藏菩薩，欲重宣此義而說頌言：",
    "T10n0287_003:0549b08": "「菩薩已淨第三地，　　次觀有情世法界、",
    "T10n0287_003:0549b09": "空、識、欲、色、無色界，　　勝大意樂能趣入。",
    "T10n0287_003:0549b10": "菩薩纔登焰慧地，　　長如來家永不退；",
    "T10n0287_003:0549b11": "於佛、法、僧信不壞，　　觀法生滅無生起，",
    "T10n0287_003:0549b12": "觀世成壞業有生，　　生死、涅槃剎等業；",
    "T10n0287_003:0549b13": "觀前後際無性盡，　　如是修行長佛家。",
    "T10n0287_003:0549b14": "得是法已增慈愍，　　轉更勤修四念住；",
    "T10n0287_003:0549b15": "身、受、心、法內外觀，　　世間貪愛皆除遣。",
    "T10n0287_003:0549b16": "菩薩修治四正斷，　　惡法除滅善增長；",
    "T10n0287_003:0549b17": "善修神足及根、力，　　七等覺支、八聖道。",
    "T10n0287_003:0549b18": "為度有情修覺分，　　本願扶持慈悲首；",
    "T10n0287_003:0549b19": "求一切智嚴佛土，　　亦緣如來十種力，",
    "T10n0287_003:0549b20": "四無所畏不共法，　　殊特相好深美音；",
    "T10n0287_003:0549b21": "亦求妙道解脫處，　　尋大方便修覺分。",
    "T10n0287_003:0549b22": "身見為首六十二，　　我及我所無量種；",
    "T10n0287_003:0549b23": "蘊、界、處等諸取著，　　第四地中悉遠離；",
    "T10n0287_003:0549b24": "如來所訶煩惱雜，　　無義之業皆捨離。",
    "T10n0287_003:0549b25": "諸佛所讚清淨業，　　為度有情無不作；",
    "T10n0287_003:0549b26": "菩薩勤修不懈怠，　　即得十心皆具足。",
    "T10n0287_003:0549b27": "專求佛道無厭倦，　　希受灌頂度有情；",
    "T10n0287_003:0549b28": "恭敬尊德修法行，　　知恩易悔無慍暴。",
    "T10n0287_003:0549b29": "捨慢離諂心調柔，　　轉更精勤不退轉；",
    "T10n0287_003:0549c01": "又其意樂界清淨，　　增上意樂永不失。",
    "T10n0287_003:0549c02": "勝解決定善根增，　　疑網垢濁悉永離；",
    "T10n0287_003:0549c03": "無疑現前得喜安，　　蒙佛加持無量志。",
    "T10n0287_003:0549c04": "菩薩住此焰慧地，　　供那庾多無量佛；",
    "T10n0287_003:0549c05": "聽聞正法亦出家，　　不可映奪如金飾。",
    "T10n0287_003:0549c06": "菩薩住此具功德，　　以智方便修行道；",
    "T10n0287_003:0549c07": "不為眾魔心退轉，　　譬如妙寶無能壞。",
    "T10n0287_003:0549c08": "多作夜摩天中王，　　於法自在眾所尊；",
    "T10n0287_003:0549c09": "普化群生除惡見，　　專求佛智修善業。",
    "T10n0287_003:0549c10": "菩薩勤加精進力，　　獲等持等俱胝數；",
    "T10n0287_003:0549c11": "若以願智力所為，　　過於此數無能算。",
    "T10n0287_003:0549c12": "如是菩薩第四地，　　所行精進微妙道；",
    "T10n0287_003:0549c13": "功德義智共相應，　　我為佛子已宣說。」",
    "T10n0287_003:0549c14": "佛說十地經卷第三"
}