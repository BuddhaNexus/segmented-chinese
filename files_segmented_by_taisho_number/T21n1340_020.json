{
    "T21n1340_020:0749c08": "大法炬陀羅尼經卷第二十",
    "T21n1340_020:0749c10": "隋天竺三藏闍那崛多譯",
    "T21n1340_020:0749c11": "付菩薩品第五十",
    "T21n1340_020:0749c12": "付天帝釋品第五十一",
    "T21n1340_020:0749c13": "法師護品第五十二",
    "T21n1340_020:0749c14": "付菩薩品第五十",
    "T21n1340_020:0749c15": "阿難。爾時放光如來復告天帝釋言。憍尸迦。",
    "T21n1340_020:0749c16": "其有異施得無量報。如菩薩乘無量無邊。此",
    "T21n1340_020:0749c17": "乃諸佛如來莊嚴之事。所謂於如來前聽聞",
    "T21n1340_020:0749c18": "正法。得如是等無量善根。說此經時一切眾",
    "T21n1340_020:0749c19": "生所有疑心悉皆永斷。憍尸迦。以是因緣諸",
    "T21n1340_020:0749c20": "佛世尊出現於世。斯諸菩薩摩訶薩等。應當",
    "T21n1340_020:0749c21": "學習諸佛所行。從佛聞已如說修行。憍尸迦。",
    "T21n1340_020:0749c22": "汝於如是可證知處勿復生疑。當勤精進一",
    "T21n1340_020:0749c23": "心勇猛無有休懈。憍尸迦。汝等不可令一眾",
    "T21n1340_020:0749c24": "生於虛空中而生嫉妬。汝等亦應自捨嫉妬。",
    "T21n1340_020:0749c25": "此虛空者名為共法。非一眾生及以一法而",
    "T21n1340_020:0749c26": "能獨有。一切諸法猶如虛空。眾物莊嚴應如",
    "T21n1340_020:0749c27": "是持。有智慧人於是法中自當永斷一切疑",
    "T21n1340_020:0749c28": "惑。憍尸迦。終無有人知虛空已復迷虛空。憍",
    "T21n1340_020:0749c29": "尸迦。如是法門最為第一最上最勝最妙最",
    "T21n1340_020:0750a01": "深。若復有人於是法門能相續緣。乃至一念",
    "T21n1340_020:0750a02": "心生隨喜。汝於是中應深慶幸作如是念。當",
    "T21n1340_020:0750a03": "知此是不退菩薩。已曾供養無量諸佛故。能",
    "T21n1340_020:0750a04": "聞說如是法門不驚不怖不退不沒。法施清",
    "T21n1340_020:0750a05": "淨猶如虛空入虛空數。或說如是虛空譬喻",
    "T21n1340_020:0750a06": "方便法門。總說別說聞已不生恐怖疲倦。作",
    "T21n1340_020:0750a07": "隨順行則見如如。復次憍尸迦。如菩薩摩訶",
    "T21n1340_020:0750a08": "薩等。一切世間天人阿修羅。乃至一切諸龍",
    "T21n1340_020:0750a09": "神鬼。皆應愛敬。皆應尊重。皆應供養。皆應守",
    "T21n1340_020:0750a10": "護。何以故。憍尸迦。彼諸菩薩摩訶薩等在生",
    "T21n1340_020:0750a11": "死中。猶有無量餘殘惡法。然能具行如是深",
    "T21n1340_020:0750a12": "忍。行是忍時。假使無量百千萬億那由他數",
    "T21n1340_020:0750a13": "天魔大眾。以種種形以種種說。或驚或怖或",
    "T21n1340_020:0750a14": "誑或誘。令是菩薩退沒本心。然是菩薩本心",
    "T21n1340_020:0750a15": "逾固。身相坦然一毛不動。憍尸迦。以是因緣。",
    "T21n1340_020:0750a16": "吾為汝等譬喻方便種種解說。應當一心善",
    "T21n1340_020:0750a17": "思念之。當如是知即如是學。汝當思惟令合",
    "T21n1340_020:0750a18": "正義。為滿一切諸佛法故。憍尸迦。如是菩薩",
    "T21n1340_020:0750a19": "摩訶薩等行此法時。假使其身自須彌頂墜",
    "T21n1340_020:0750a20": "於大地。還從大地投擲須彌。是菩薩心終無",
    "T21n1340_020:0750a21": "念著。亦不懈怠。復無一念捨眾生心。憍尸迦。",
    "T21n1340_020:0750a22": "如是菩薩心念法時。假使上從梵天宮殿投",
    "T21n1340_020:0750a23": "擲其身沈於大海。菩薩於中亦無暫時起住",
    "T21n1340_020:0750a24": "著念生懈怠心。何以故。遠離我想故。憍尸迦。",
    "T21n1340_020:0750a25": "菩薩如是心住法時。假使大梵天王若天帝",
    "T21n1340_020:0750a26": "釋。欲驗其心各執其手。一時投擲大叫地獄。",
    "T21n1340_020:0750a27": "然是菩薩方問於彼苦眾生言。汝等是中惟",
    "T21n1340_020:0750a28": "有若斯惡果報耶。如是問已。端坐正觀起大",
    "T21n1340_020:0750a29": "悲心。願即住彼救苦眾生於行。若是誰能於",
    "T21n1340_020:0750b01": "中令生恐怖。憍尸迦。於意云何。若人於是甚",
    "T21n1340_020:0750b02": "深法中。具能成就如是忍者。行聲聞人。行辟",
    "T21n1340_020:0750b03": "支佛人。頗能發生如是忍不。天帝釋言。不也",
    "T21n1340_020:0750b04": "世尊。佛言。憍尸迦。以是因緣。如來應供正遍",
    "T21n1340_020:0750b05": "覺。說諸菩薩摩訶薩等能得具足如是忍門。",
    "T21n1340_020:0750b06": "出過一切聲聞辟支佛上。乃至一切初發大",
    "T21n1340_020:0750b07": "乘菩薩摩訶薩中此最為勝。憍尸迦。汝應當",
    "T21n1340_020:0750b08": "知是為智業及心業也。",
    "T21n1340_020:0750b09": "復次憍尸迦。如最後身菩薩摩訶薩。菩提樹",
    "T21n1340_020:0750b10": "下坐道場時。自然能辯如是方便解釋問難。",
    "T21n1340_020:0750b11": "證菩提已普為世間住大慈心。以佛眼觀見",
    "T21n1340_020:0750b12": "諸大惡邪毒眾生。墮於黑闇大地獄中輪迴",
    "T21n1340_020:0750b13": "眾苦。以慳嫉故遠離施心。以恚害故破諸戒",
    "T21n1340_020:0750b14": "行。以愚癡故深入闇冥。被惡知識之所牽引。",
    "T21n1340_020:0750b15": "為諸不善之所纏縛。眾緣具故陷墮三塗。憍",
    "T21n1340_020:0750b16": "尸迦。於意云何。彼菩薩摩訶薩在道場時。猶",
    "T21n1340_020:0750b17": "於如是具足不善惡眾生中有怖畏不。天帝",
    "T21n1340_020:0750b18": "釋言。不也世尊。後身菩薩昔在如是具足煩",
    "T21n1340_020:0750b19": "惱生死中時尚無恐怖。何況今坐菩提樹下",
    "T21n1340_020:0750b20": "將成正覺而方恐怖。憍尸迦。菩薩爾時為一",
    "T21n1340_020:0750b21": "切眾生。勇猛精進。如自己身為他眾生作救",
    "T21n1340_020:0750b22": "護已。自然當得成就大樂。",
    "T21n1340_020:0750b23": "復次憍尸迦。汝應觀此三十三天但為一人",
    "T21n1340_020:0750b24": "施少樂故今得如是勝莊嚴處。汝當觀是一",
    "T21n1340_020:0750b25": "一果報。應生歡喜適悅心身。憍尸迦。汝今",
    "T21n1340_020:0750b26": "見住如是莊嚴。亦應思惟聲聞勝處辟支勝",
    "T21n1340_020:0750b27": "處菩薩勝處如來勝處。汝莫餘觀但如教住。",
    "T21n1340_020:0750b28": "我今為此億數菩薩。說是三種方便業藏。汝",
    "T21n1340_020:0750b29": "等宜應善自思惟。復應深念。我今云何得巧",
    "T21n1340_020:0750c01": "便智斷眾生疑。",
    "T21n1340_020:0750c02": "復次憍尸迦。今此億數諸菩薩眾所有信願。",
    "T21n1340_020:0750c03": "我今當說。憍尸迦。汝今觀此諸大菩薩摩訶",
    "T21n1340_020:0750c04": "薩眾。一心欲為一切眾生求斷疑處。於意云",
    "T21n1340_020:0750c05": "何。今此億數諸菩薩等。終能弘護是所說不。",
    "T21n1340_020:0750c06": "時天帝釋復白放光如來應供正遍覺言。世",
    "T21n1340_020:0750c07": "尊。如來自知此諸菩薩摩訶薩等勇猛精進",
    "T21n1340_020:0750c08": "威神德力。我等於中無有智慧。惟佛世尊自",
    "T21n1340_020:0750c09": "當知耳。時放光佛告天帝釋言。憍尸迦。若如",
    "T21n1340_020:0750c10": "是者。汝自問此億數菩薩。如是等事志意堪",
    "T21n1340_020:0750c11": "不。時天帝釋蒙聖教已即問諸菩薩言。大士。",
    "T21n1340_020:0750c12": "仁等應問如來教也。諸菩薩眾答天帝釋言。",
    "T21n1340_020:0750c13": "憍尸迦。汝今應知。此為第七方便教說。我等",
    "T21n1340_020:0750c14": "先已諮問如來。如來于時亦為我說如是智",
    "T21n1340_020:0750c15": "處。雖為我說尚未窮盡。惟願如來垂慈惠。及",
    "T21n1340_020:0750c16": "為我說此三教業藏。利益安樂諸眾生故。憍",
    "T21n1340_020:0750c17": "尸迦。非我自為求如是法。我今乃為一切菩",
    "T21n1340_020:0750c18": "薩所任弘多。何以故。憍尸迦。有諸菩薩摩",
    "T21n1340_020:0750c19": "訶薩等。但為一人精進勇猛。發大誓願常處",
    "T21n1340_020:0750c20": "生死。要當救拔是一眾生先成大覺。何況方",
    "T21n1340_020:0750c21": "為無量無邊諸眾生等。經於無量阿僧祇劫。",
    "T21n1340_020:0750c22": "煩惱所熏生死業報惡法住處皆欲斷除。憍",
    "T21n1340_020:0750c23": "尸迦。彼未來世諸菩薩等成就忍者。尚不可",
    "T21n1340_020:0750c24": "以少事少緣隨宜能成。何況志求諸佛如來",
    "T21n1340_020:0750c25": "大智慧聚隨宜得也。憍尸迦。若諸眾生已於",
    "T21n1340_020:0750c26": "無量阿僧祇劫。常為生死惡法所熏。妄心攀",
    "T21n1340_020:0750c27": "緣邪念分別造作諸事可斷除者。我要當破",
    "T21n1340_020:0750c28": "一切無知闇冥之處。憍尸迦。我等既得住一",
    "T21n1340_020:0750c29": "處已。如是無知所生之處。先未寬大未斷除",
    "T21n1340_020:0751a01": "者。及未說處未思惟處。次第難知。我復別為",
    "T21n1340_020:0751a02": "諸眾生等若信不信皆悉須知。何等眾生今",
    "T21n1340_020:0751a03": "信如來。知彼信已不作損減。而為說法攝受",
    "T21n1340_020:0751a04": "眾生。自成佛法故。",
    "T21n1340_020:0751a05": "大法炬陀羅尼經付天帝釋品第五十一",
    "T21n1340_020:0751a06": "阿難。時天帝釋白放光如來應供正遍覺言。",
    "T21n1340_020:0751a07": "世尊。諸佛如來凡所教誨要觀其信耶。佛告",
    "T21n1340_020:0751a08": "天帝釋言。憍尸迦。汝謂是中何所教誨。如來",
    "T21n1340_020:0751a09": "當復云何教他憍尸迦。汝於是處應當善知",
    "T21n1340_020:0751a10": "言教誨者。但有文字名為教誨。無色可見因",
    "T21n1340_020:0751a11": "板方便則能知彼人言教處。憍尸迦。是迦字",
    "T21n1340_020:0751a12": "門為二十一文句之主。又迦字者。為二十一",
    "T21n1340_020:0751a13": "句之初也。汝等於中應分別知此義及語。當",
    "T21n1340_020:0751a14": "作是念。此二十一句云何當攝。汝等於後為",
    "T21n1340_020:0751a15": "他說時。內自堪忍莫生亂心。應常正持。憍尸",
    "T21n1340_020:0751a16": "迦。我已為汝方便解釋彼迦字門。與天言教",
    "T21n1340_020:0751a17": "相應不斷。汝當解說不應默然。云何迦字門。",
    "T21n1340_020:0751a18": "云何天言教。阿難。時天帝釋即白放光如來",
    "T21n1340_020:0751a19": "應供正遍覺言。世尊。今此迦字法門與天言",
    "T21n1340_020:0751a20": "教相應不斷。當須解知。此迦字門為二十一",
    "T21n1340_020:0751a21": "句之主。於二十一句和合相應無有斷絕。如",
    "T21n1340_020:0751a22": "那字門言教境界。最在於後。彼十四句一處",
    "T21n1340_020:0751a23": "相續。世尊。又迦字者。譬如四大天王所居宮",
    "T21n1340_020:0751a24": "殿。忉利天王所居宮殿。夜摩諸天所居宮殿。",
    "T21n1340_020:0751a25": "彼所居中帝釋為主。如是迦字門。為前二十",
    "T21n1340_020:0751a26": "一句後十四句。前後參合三十四句之所圍",
    "T21n1340_020:0751a27": "繞。世尊。是為譬喻方便解說知此境界。如是",
    "T21n1340_020:0751a28": "方便解釋之已。則得名入天言數中。世尊。我",
    "T21n1340_020:0751a29": "今自為諸餘眾生作是開示。非如來也。世尊。",
    "T21n1340_020:0751b01": "是處皆是諸佛如來智慧境界。如來自知。世",
    "T21n1340_020:0751b02": "尊。所有迦字文句宮殿住處。我等當以觀板",
    "T21n1340_020:0751b03": "方便得知此事。世尊。譬如三十三天住於須",
    "T21n1340_020:0751b04": "彌山頂。是中忉利天王以億百千數天女圍",
    "T21n1340_020:0751b05": "繞。如是世尊。其阿字門盡於迦字。乃至盡於",
    "T21n1340_020:0751b06": "那字。是中無量聲音語言皆可論說。世尊。於",
    "T21n1340_020:0751b07": "迦字門眷屬圍繞。云何可說。世尊。譬如阿耨",
    "T21n1340_020:0751b08": "達池流出諸河。水注不絕滿彼四海。世尊。如",
    "T21n1340_020:0751b09": "是池海。有人常以百千億數毛頭。取水而望",
    "T21n1340_020:0751b10": "乾竭大海及池。是事可不。何以故。世尊。假使",
    "T21n1340_020:0751b11": "更出無量大河。而彼池海尚無損減。況以毛",
    "T21n1340_020:0751b12": "渧能竭盡乎。世尊。不可過引一切譬喻。諸",
    "T21n1340_020:0751b13": "喻雖多終無可比。若可比者無有是處。如是",
    "T21n1340_020:0751b14": "世尊。我等諸天於世尊前。雖復多作譬喻解",
    "T21n1340_020:0751b15": "說。如毛取水當何所得。世尊。我今既蒙如來",
    "T21n1340_020:0751b16": "顧問。不敢欺諂亦無懈慢。我等但以愚心少",
    "T21n1340_020:0751b17": "智率爾解釋。世尊。如來問時。諸餘世人或為",
    "T21n1340_020:0751b18": "欺諂。及餘眾生或起懈慢。世尊。我終不敢。今",
    "T21n1340_020:0751b19": "者惟以少智所知隨分說耳。世尊。如來應供",
    "T21n1340_020:0751b20": "正遍覺。諸有口業音聲語言。宣明辯釋諸法",
    "T21n1340_020:0751b21": "義理。一切世間若梵若魔若天若人。若諸沙",
    "T21n1340_020:0751b22": "門若婆羅門。無能測量無能知者。世尊。如來",
    "T21n1340_020:0751b23": "所有善巧方便譬喻解釋。一切眾生不能得",
    "T21n1340_020:0751b24": "知義趣少分。世尊。我未聞見世間有人能於",
    "T21n1340_020:0751b25": "如來方便義門譬喻解釋得解知者。世尊。我",
    "T21n1340_020:0751b26": "等今者於如來前親聞此義。受持憶念不敢",
    "T21n1340_020:0751b27": "忘失。或有眾生於如來所。聞已能知佛菩提",
    "T21n1340_020:0751b28": "事。世尊。已曾數說此義。是中眾生或時聞已",
    "T21n1340_020:0751b29": "不復憶念亦不解知。徒聚一處欲問世尊。豈",
    "T21n1340_020:0751c01": "能得知此三教藏。如來雖為具足演說。彼諸",
    "T21n1340_020:0751c02": "比丘不能依行。有優婆塞若諸天人在阿蘭",
    "T21n1340_020:0751c03": "若處。為諸眾生種種方便譬喻解說令知此",
    "T21n1340_020:0751c04": "義。世尊。此大方便譬喻解釋。所謂三教方便",
    "T21n1340_020:0751c05": "業藏。世尊。於是藏中我等無有一念修行。況",
    "T21n1340_020:0751c06": "復能知為他解釋。惟願世尊。獨為如是渴仰",
    "T21n1340_020:0751c07": "眾生。演說斯義令斷疑心。",
    "T21n1340_020:0751c08": "大法炬陀羅尼經法師弘護品第五十二",
    "T21n1340_020:0751c09": "阿難。爾時放光如來應供正遍覺告天帝釋",
    "T21n1340_020:0751c10": "言。憍尸迦。我說如是方便譬喻。汝能知耶。",
    "T21n1340_020:0751c11": "憍尸迦。是故應先知此語言為是十四菩薩",
    "T21n1340_020:0751c12": "摩訶薩何以故。是等先生此諸天中。以何義",
    "T21n1340_020:0751c13": "故發如是願。顯示此等無懈怠故。以是因緣",
    "T21n1340_020:0751c14": "捨身即生阿修羅宮。為斯義故於少分中尚",
    "T21n1340_020:0751c15": "不能知。況復於此三教業藏能聽受也。復次",
    "T21n1340_020:0751c16": "憍尸迦。今此無量無邊大眾。在是山頂忉利",
    "T21n1340_020:0751c17": "天宮汝為久居。頗能得知住此眾生其數幾",
    "T21n1340_020:0751c18": "何。復能得知住是眾生依人間數年歲幾何。",
    "T21n1340_020:0751c19": "復知是天衣服飲食諸事幾何。天帝釋言。世",
    "T21n1340_020:0751c20": "尊。我已盡知。佛言。憍尸迦。若人來問。今此",
    "T21n1340_020:0751c21": "大眾食調眾具須功幾何。彼問如是。汝云何",
    "T21n1340_020:0751c22": "答。天帝釋言。世尊。我無所報。何以故。世尊。",
    "T21n1340_020:0751c23": "今我此處三十三天凡是所須衣食眾具。隨",
    "T21n1340_020:0751c24": "念現前非造作故。佛言。憍尸迦。一切諸法亦",
    "T21n1340_020:0751c25": "復如是。皆住心中隨所念時即得成就。憍尸",
    "T21n1340_020:0751c26": "迦。猶如卵生諸眾生等。但以心念即便受生。",
    "T21n1340_020:0751c27": "一切諸法亦復如是。皆由心念法即現前憍",
    "T21n1340_020:0751c28": "尸迦。又如一切濕生之類所謂魚鼈黿虬坻",
    "T21n1340_020:0751c29": "彌宜羅。此等皆是卵生所攝。此等或惟行一",
    "T21n1340_020:0752a01": "由旬。或二由旬或至三四。或復過七。達彼地",
    "T21n1340_020:0752a02": "已安處己卵不令疲乏。故能成熟。憍尸迦。此",
    "T21n1340_020:0752a03": "三教藏亦復如是。隨憶念時彼業現前。次第",
    "T21n1340_020:0752a04": "不亂相續不斷。與彼句義和合相應。復應當",
    "T21n1340_020:0752a05": "知。我以何故為汝等說阿字門者。以板喻說",
    "T21n1340_020:0752a06": "故。迦字門者。以文字說故。那字門者。以平等",
    "T21n1340_020:0752a07": "文字章句說故。如是說時應共持此。更無有",
    "T21n1340_020:0752a08": "法而可缺減。然須知此四十二句在於板上。",
    "T21n1340_020:0752a09": "如是知已。彼諸法師處於大眾。在法座上將",
    "T21n1340_020:0752a10": "欲說時。法師於此三法門中。初念阿字現前",
    "T21n1340_020:0752a11": "相續當應和合。既和合已。即應宣說四十二",
    "T21n1340_020:0752a12": "句。如是分別得二百句。還得十句。如初五分",
    "T21n1340_020:0752a13": "眷屬和合得出五音。而彼法師以此五音。和",
    "T21n1340_020:0752a14": "合五句諸眷屬已。足一百句音聲圓滿。即能",
    "T21n1340_020:0752a15": "分別如是知故。所有文字念欲現前。即得現",
    "T21n1340_020:0752a16": "前相續持已。如彼即得具足音聲出生文句。",
    "T21n1340_020:0752a17": "如是能說是中更無異聲可作。而彼法師依",
    "T21n1340_020:0752a18": "法出生五音文句。法師分別阿字文時。以大",
    "T21n1340_020:0752a19": "辯說空業成就。為千數眾生斷除疑惑。若人",
    "T21n1340_020:0752a20": "問時亦無怱迫。安詳來問譬喻解釋。而其先",
    "T21n1340_020:0752a21": "說大宮殿中百數義門。如是解釋令一切眾",
    "T21n1340_020:0752a22": "皆生歡喜。如佛世尊所集大眾。彼亦復爾。令",
    "T21n1340_020:0752a23": "得諸根具巧便智。為諸眾生如是而說。復次",
    "T21n1340_020:0752a24": "憍尸迦。汝當一心信受是法。如來應供正遍",
    "T21n1340_020:0752a25": "覺音聲言說方便譬喻解釋之處。云何當念",
    "T21n1340_020:0752a26": "應須六年。作如是念。如所說法當入禪定思",
    "T21n1340_020:0752a27": "惟修行。既修行已不復放逸。一心正念分別",
    "T21n1340_020:0752a28": "思惟與此意合。六年方得具足圓滿。如那字",
    "T21n1340_020:0752a29": "門亦以六年修種種念真正滿足。如是念已",
    "T21n1340_020:0752b01": "即得證知一切言音差別之事。憍尸迦此三",
    "T21n1340_020:0752b02": "句門。若善持已無有人能知其邊際。憍尸迦。",
    "T21n1340_020:0752b03": "諸佛如來所有言說方便譬喻解釋義門。若",
    "T21n1340_020:0752b04": "虛妄者無有是處。憍尸迦譬如農人善營田",
    "T21n1340_020:0752b05": "作。先於異時聚集農眾。而告之曰。汝等諸人",
    "T21n1340_020:0752b06": "應作是言。我等從今既下種已願莫生牙勿",
    "T21n1340_020:0752b07": "成子實。時彼農眾咸相謂言。嗚呼我今願汝",
    "T21n1340_020:0752b08": "種子。莫生莫成亦無懶惰。憍尸迦。於意云",
    "T21n1340_020:0752b09": "何。彼諸種子善營事已得不生耶。不也世尊。",
    "T21n1340_020:0752b10": "得不成耶。不也世尊。憍尸迦。是三法門亦復",
    "T21n1340_020:0752b11": "如是。虛空所生無量義門。諸法次第名字具",
    "T21n1340_020:0752b12": "足。假使或於無量時節隱蔽不現。遂滅沒者",
    "T21n1340_020:0752b13": "無有是處。",
    "T21n1340_020:0752b14": "復次憍尸迦。一切眾生若於善男子所若如",
    "T21n1340_020:0752b15": "來所。聞此修多羅法門。或誦或說次第修行",
    "T21n1340_020:0752b16": "轉相教授者。是諸眾生於此智門他問難時。",
    "T21n1340_020:0752b17": "不可降伏亦不默然。何以故。此諸智業無量",
    "T21n1340_020:0752b18": "無邊。彼教授者。能為無量無邊眾生未曾聞",
    "T21n1340_020:0752b19": "者。咸令分別成就辯才。亦自成就故。若人來",
    "T21n1340_020:0752b20": "問是法義時。我能於彼所問義處闡揚分別。",
    "T21n1340_020:0752b21": "如是解說如是辯答。而彼復作如是思念。若",
    "T21n1340_020:0752b22": "有人來問我是義。我當相續為其解說。若有",
    "T21n1340_020:0752b23": "依如來教而發問者。我便於彼諸所疑處分",
    "T21n1340_020:0752b24": "別解釋。亦為當來一切眾生得安樂故。若有",
    "T21n1340_020:0752b25": "人能念此法門。或時學習。或復修行。當知",
    "T21n1340_020:0752b26": "彼人不久成就。憍尸迦。於是法中非但彼諸",
    "T21n1340_020:0752b27": "非器眾生於佛法中不生信心。或有眾生雖",
    "T21n1340_020:0752b28": "亦信心。而復不能依教行者。憍尸迦。非但世",
    "T21n1340_020:0752b29": "間無說法師法即消滅。若無聽法請問之人。",
    "T21n1340_020:0752c01": "當知是時法亦不久。何以故。世無問者以無",
    "T21n1340_020:0752c02": "習學。無習學故則不能知。既不能知云何奉",
    "T21n1340_020:0752c03": "行。不能行故世皆盲冥無導知者。如是無知",
    "T21n1340_020:0752c04": "誰當作法。若無法則世間無有孝養父母敬",
    "T21n1340_020:0752c05": "大愛小長幼尊卑使命慰勞褒譽美言。世事",
    "T21n1340_020:0752c06": "咸盡誰能作者。憍尸迦。若人不知世間之法。",
    "T21n1340_020:0752c07": "云何當能分別論說世間事義。既不言解亦",
    "T21n1340_020:0752c08": "不能行。世善尚無。云何能學諸佛智慧。是故",
    "T21n1340_020:0752c09": "一切世間之事不可休息。",
    "T21n1340_020:0752c10": "復次憍尸迦。若諸法師欲講說時。當須四種",
    "T21n1340_020:0752c11": "莊嚴說處。何等為四。憍尸迦。時說法師。當先",
    "T21n1340_020:0752c12": "選擇如是方所。其處寬博地形平正。無有高",
    "T21n1340_020:0752c13": "下瓦石沙礫荊棘惡刺。亦無穢草蚊虻蛇蝎",
    "T21n1340_020:0752c14": "諸惡毒蟲。其地和美柔軟淨妙。多有園池花",
    "T21n1340_020:0752c15": "果樹林。其處清淨遠離諠雜。夏無盛暑冬不",
    "T21n1340_020:0752c16": "祁寒。四眾雜居並皆安隱。法師聽者咸受悅",
    "T21n1340_020:0752c17": "樂。憍尸迦。是為第一為彼法師莊嚴說處。",
    "T21n1340_020:0752c18": "復次憍尸迦。若諸法師欲講說時。其地方所",
    "T21n1340_020:0752c19": "有護法者。若聽法人。為重法故應為法師施",
    "T21n1340_020:0752c20": "設莊嚴高闊法座。多取種種上妙蓐席柔軟",
    "T21n1340_020:0752c21": "敷具。講時所須皆置座上。眾人觀覩增重法",
    "T21n1340_020:0752c22": "心。法師處之安隱說法。憍尸迦。是為第二為",
    "T21n1340_020:0752c23": "彼法師莊嚴說處。",
    "T21n1340_020:0752c24": "復次憍尸迦。若諸法師將說法時。彼護法人",
    "T21n1340_020:0752c25": "及聽法者。為重法故應當至心精勤勇猛守",
    "T21n1340_020:0752c26": "護法師不得令彼諸惡眾生毀壞誹謗障礙正",
    "T21n1340_020:0752c27": "法。乃至勿令男子婦人童男童女往來諠雜",
    "T21n1340_020:0752c28": "妨亂法師。憍尸迦。是為第三為彼法師莊嚴",
    "T21n1340_020:0752c29": "說處。",
    "T21n1340_020:0753a01": "復次憍尸迦。若諸法師正宣說時。彼護法人",
    "T21n1340_020:0753a02": "及聽法眾為敬法故應選五人若十若多恭謹",
    "T21n1340_020:0753a03": "知法住法師後。觀察大眾勿令妨亂。一取法",
    "T21n1340_020:0753a04": "師意旨教令。如法施行匡正其眾。或時有人",
    "T21n1340_020:0753a05": "語言亂眾。即須問彼語言所。因如法禁止。若",
    "T21n1340_020:0753a06": "人戲笑動止乖違。即應窮詰訶責令斷。恒令",
    "T21n1340_020:0753a07": "大眾寂靜諸根清禁身口如教而住。然彼諸",
    "T21n1340_020:0753a08": "人觀察眾時。舉措審詳不可急卒。應行愛語",
    "T21n1340_020:0753a09": "勿出麁言。凡所發言但令前人共相解領。即",
    "T21n1340_020:0753a10": "須靜默。不應大語高聲動眾使人覺知。何以",
    "T21n1340_020:0753a11": "故。不欲令人因緣他事與多眾生為法障故。",
    "T21n1340_020:0753a12": "憍尸迦。是為第四為彼法師莊嚴說處。若能",
    "T21n1340_020:0753a13": "以是四事莊嚴說法方所令彼法師所說經典",
    "T21n1340_020:0753a14": "無有眾難畢竟流行。",
    "T21n1340_020:0753a15": "復次憍尸迦。若諸法師於欲說時。先觀彼眾。",
    "T21n1340_020:0753a16": "云何樂欲須何法義。如彼眾欲隨時充滿。令",
    "T21n1340_020:0753a17": "諸眾生成就善根。亦令增長言辭才辯。遍一",
    "T21n1340_020:0753a18": "切處無礙清淨。令諸智者易得解知。可觀可",
    "T21n1340_020:0753a19": "證無有垢污。遠離蓋纏身口諸根悉皆安靜。",
    "T21n1340_020:0753a20": "三昧思惟相續不絕。若人於法師所。聽知法",
    "T21n1340_020:0753a21": "已長夜熏修。未曾捨離三教業藏。文字言說",
    "T21n1340_020:0753a22": "無不通達。",
    "T21n1340_020:0753a23": "復次憍尸迦。若諸法師於說法時。應當誓願",
    "T21n1340_020:0753a24": "成是義門。為諸眾生而作依止。法師既覺如",
    "T21n1340_020:0753a25": "是義已。復應當作如是思惟。今我既覺如是",
    "T21n1340_020:0753a26": "法門。云何令我得好口業。所出語言清辯無",
    "T21n1340_020:0753a27": "濁。不破壞聲無哀哭響。常得微妙不斷辯才。",
    "T21n1340_020:0753a28": "但為開發顯示此經法門義故。若彼法師如",
    "T21n1340_020:0753a29": "是說時。無不知者無不解者。",
    "T21n1340_020:0753b01": "復次憍尸迦。若諸法師欲說法時。眾既集已。",
    "T21n1340_020:0753b02": "法師先當以三種心觀彼大眾無量諸相。何",
    "T21n1340_020:0753b03": "等眾生聰明利智。以如是等三心觀故。或以",
    "T21n1340_020:0753b04": "神通知彼眾中具如是相。而彼法師應當先",
    "T21n1340_020:0753b05": "為彼諸大眾宣說布施功德等事。如是說時",
    "T21n1340_020:0753b06": "多有眾生。讀誦受持歡喜奉行。而彼法師於",
    "T21n1340_020:0753b07": "此義門相續顯發空無相願不得斷絕。如諸",
    "T21n1340_020:0753b08": "如來應供正遍覺說是法時。能於無量百千",
    "T21n1340_020:0753b09": "門中。顯示如是清淨義相。法師爾時還說此",
    "T21n1340_020:0753b10": "義。終不得捨如來法藏。憶念住持阿字法門。",
    "T21n1340_020:0753b11": "最初言說相續不斷為他施設。迦字法門次",
    "T21n1340_020:0753b12": "相續說。那字法門最後究竟。如是念已。如如",
    "T21n1340_020:0753b13": "來辯當自現前。於此言說應更善巧方便牢",
    "T21n1340_020:0753b14": "固。既牢固已自然成就如是智聚。猶須彌山",
    "T21n1340_020:0753b15": "不可破壞。諸外道等不能動搖。一切論師莫",
    "T21n1340_020:0753b16": "能傾拔。",
    "T21n1340_020:0753b17": "復次憍尸迦。若諸法師於說法時。應當勇猛",
    "T21n1340_020:0753b18": "發大精進。諸根明了眾事具足。然後為彼世",
    "T21n1340_020:0753b19": "間四輩弘宣如是諸蔭等法。善方便知彼",
    "T21n1340_020:0753b20": "彼相故。既覺知已常念現前。無量辯才分別",
    "T21n1340_020:0753b21": "解釋。五蔭等聚云何得知。彼諸蔭聚以何",
    "T21n1340_020:0753b22": "義故名為蔭也。復以何相善通蔭聚。巧說",
    "T21n1340_020:0753b23": "如是諸蔭聚已。即應次第宣說諸法無相義",
    "T21n1340_020:0753b24": "門入於真實。憍尸迦。我已曾說此四大相總",
    "T21n1340_020:0753b25": "攝義處。",
    "T21n1340_020:0753b26": "復次憍尸迦。彼時法師應如是說。是中若有",
    "T21n1340_020:0753b27": "諸色聚者。於彼復有何忍可住。而言彼有如",
    "T21n1340_020:0753b28": "是忍住。先時已有如是經典當令現前。亦復",
    "T21n1340_020:0753b29": "有人恒常相續為他解說如是義門。云何相",
    "T21n1340_020:0753c01": "續說如斯法。如彼眾生心生歡喜愛樂欲聞。",
    "T21n1340_020:0753c02": "如彼眾生一心在法無復亂想。如彼眾生有",
    "T21n1340_020:0753c03": "受法器。如彼眾生堪可成熟者。如彼眾生得",
    "T21n1340_020:0753c04": "聞法已有慚愧處。如彼眾生既能聽受如是",
    "T21n1340_020:0753c05": "經典。如其次第如修多羅。如其威力如想分",
    "T21n1340_020:0753c06": "別。如是受持。而彼眾中無有一人生退轉心",
    "T21n1340_020:0753c07": "不聽法者。憍尸迦。彼諸法師當應如是成就",
    "T21n1340_020:0753c08": "法事。諸佛如來咸如是說。",
    "T21n1340_020:0753c09": "復次憍尸迦。彼諸法師於說法時。當須顯發",
    "T21n1340_020:0753c10": "奇特之事。假使有人從此聚落或復餘村。或",
    "T21n1340_020:0753c11": "復城邑及他方至。至已便問如是法義。語法",
    "T21n1340_020:0753c12": "師言。我今所問云何能解。然彼法師於是義",
    "T21n1340_020:0753c13": "中。先當思惟須令純熟隨問悉能方便解釋。",
    "T21n1340_020:0753c14": "既無恐怖亦無留遲。如彼所問皆令滿足。如",
    "T21n1340_020:0753c15": "是法師說法之時。莫為他說散亂之事。以是",
    "T21n1340_020:0753c16": "因緣當得大利。其有眾生於彼聽者。皆生歡",
    "T21n1340_020:0753c17": "喜常來聽法。憍尸迦。以是因緣。時彼法師當",
    "T21n1340_020:0753c18": "應普說成就大利。",
    "T21n1340_020:0753c19": "復次憍尸迦。諸法師等有能通達如是法者。",
    "T21n1340_020:0753c20": "於說法時雖不能說諸佛菩提。但能令此法",
    "T21n1340_020:0753c21": "義分明。巧知方便通達寬大。亦時為他聽受",
    "T21n1340_020:0753c22": "者說。如是法師善通達已。若復有人非時來",
    "T21n1340_020:0753c23": "聽非言來問。即應開示。若比丘比丘尼優婆",
    "T21n1340_020:0753c24": "塞優婆夷四部眾等。或餘眾生非時非言不",
    "T21n1340_020:0753c25": "即為說。彼等於是更不來聽。以不聽故不能",
    "T21n1340_020:0753c26": "為他弘宣法要開示眾生。憍尸迦。以是因緣。",
    "T21n1340_020:0753c27": "令是法門不得具顯。",
    "T21n1340_020:0753c28": "復次憍尸迦。若諸法師於此法中心不正住",
    "T21n1340_020:0753c29": "妄起思惟。妄思惟故遂成邪見。如是法師邪",
    "T21n1340_020:0754a01": "分別故不能會彼修多羅義。即住無知無明",
    "T21n1340_020:0754a02": "聚中。而彼法師住邪見故昔來所有諸天神",
    "T21n1340_020:0754a03": "等。一時棄捨不復守護。以諸天神不守護故。",
    "T21n1340_020:0754a04": "無有威德勢力光明。無威力故一切所行不",
    "T21n1340_020:0754a05": "依戒律。諸餘善根悉皆減損。如是法師先常",
    "T21n1340_020:0754a06": "為他解說法義修多羅等。所有聽眾尚皆誹",
    "T21n1340_020:0754a07": "謗棄而不受。況於戒律不復依行。而能更來",
    "T21n1340_020:0754a08": "聽其說者。憍尸迦。若世間人無信行者。其家",
    "T21n1340_020:0754a09": "所有妻子眷屬尚皆不順。況彼大眾復來聽",
    "T21n1340_020:0754a10": "也。",
    "T21n1340_020:0754a11": "復次憍尸迦。如是法師無有信分。所謂如來",
    "T21n1340_020:0754a12": "常說不依戒律如教行者。憍尸迦。是諸法師",
    "T21n1340_020:0754a13": "無信分故。彼非善根而可說者。惟惡增長必",
    "T21n1340_020:0754a14": "受果報。如是果報若諸如來如實說者。彼人",
    "T21n1340_020:0754a15": "聞已便從口中多嘔熱血。因此患故即當命",
    "T21n1340_020:0754a16": "終。",
    "T21n1340_020:0754a17": "復次憍尸迦。如來應供正遍覺。為欲令彼一",
    "T21n1340_020:0754a18": "切世間諸眾生等覺了諸法。而彼癡人於是",
    "T21n1340_020:0754a19": "法中起嫉妬心。然終不能如是思念。我若慳",
    "T21n1340_020:0754a20": "法祕而不說。以慳惜故法漸艱難或能隱沒。",
    "T21n1340_020:0754a21": "我若不說聽法之人云何能得如說而聞如聞",
    "T21n1340_020:0754a22": "而受。既無聞受云何奉行。若如是者即便令",
    "T21n1340_020:0754a23": "他無量眾生不知是法。云何於法生希有心。",
    "T21n1340_020:0754a24": "以是因緣。我今不應於是法中與諸眾生作",
    "T21n1340_020:0754a25": "慳悋事。憍尸迦。如是之人於佛法中終必不",
    "T21n1340_020:0754a26": "可立為證人。憍尸迦。汝應當觀如是癡人。欲",
    "T21n1340_020:0754a27": "於無價真法寶中自作價量。憍尸迦。復應當",
    "T21n1340_020:0754a28": "知。如是癡人欲於如來三種業藏無相法中",
    "T21n1340_020:0754a29": "建立諸相。憍尸迦。是亦法師無信分處。如來",
    "T21n1340_020:0754b01": "如是方便解釋。",
    "T21n1340_020:0754b02": "復次憍尸迦。若有法師能於如是修多羅中。",
    "T21n1340_020:0754b03": "善巧取義住於正念。以諸方便開揚法門。為",
    "T21n1340_020:0754b04": "諸世間興大利益。汝於彼時應善觀察。當於",
    "T21n1340_020:0754b05": "何處有好園林。於彼林間多種樹木及諸花",
    "T21n1340_020:0754b06": "果相狀名字。皆應令彼諸眾生等修治莊嚴。",
    "T21n1340_020:0754b07": "乃至以彼一揣牛糞塗樹林地。既莊嚴已。然",
    "T21n1340_020:0754b08": "後應請法師演說。而彼法師當說法時。林間",
    "T21n1340_020:0754b09": "即有護林天神地神樹神。及以上界所有諸",
    "T21n1340_020:0754b10": "天。一切乾闥婆緊那羅迦樓羅摩睺羅伽諸",
    "T21n1340_020:0754b11": "龍夜叉。如是眾類迭相告知。歡喜嗟讚彼",
    "T21n1340_020:0754b12": "莊嚴人。能以牛糞塗飾林下。憶念守護未曾",
    "T21n1340_020:0754b13": "暫忘。敬繞彼林如奉塔廟。憍尸迦。若彼法師",
    "T21n1340_020:0754b14": "普為世間不斷法故。去離是處欲詣餘方。爾",
    "T21n1340_020:0754b15": "時此地護林諸天及諸神等。猶常供養如是",
    "T21n1340_020:0754b16": "地林。",
    "T21n1340_020:0754b17": "復次憍尸迦。若有法師如是行者。斯人獲得",
    "T21n1340_020:0754b18": "無量福聚。凡所言說人皆傳受。何以故。以彼",
    "T21n1340_020:0754b19": "法師奉行佛教隨順法門無有違異終不斷絕",
    "T21n1340_020:0754b20": "法義門故。憍尸迦。以是因緣為法師者。於是",
    "T21n1340_020:0754b21": "法中當自精勤然後教人。若不自勵人誰信",
    "T21n1340_020:0754b22": "者。憍尸迦。以是義故。彼說法師應當善入",
    "T21n1340_020:0754b23": "如是法門。深智方便開顯法藏故。以不放逸",
    "T21n1340_020:0754b24": "能得大力故。方便巧知定不受報故。起慈悲",
    "T21n1340_020:0754b25": "攝成心業果故。為諸眾生知時節故。當至巧",
    "T21n1340_020:0754b26": "智不動真處故。時彼法師得如是已。須知眾",
    "T21n1340_020:0754b27": "生善根方便智行差別然後說法。法師若得",
    "T21n1340_020:0754b28": "住是方便說法藏時。便得無量無等大功德",
    "T21n1340_020:0754b29": "聚。復得如是無量無邊大智慧聚。當住大施",
    "T21n1340_020:0754c01": "正智聚中。而彼法師得到無量精進彼岸。為",
    "T21n1340_020:0754c02": "一切眾生亦令住於慈悲普攝方便智中。爾",
    "T21n1340_020:0754c03": "時世尊說是經已。時須波多天及尊者阿難。",
    "T21n1340_020:0754c04": "諸天世人阿修羅等。一切大眾聞佛所說。頂",
    "T21n1340_020:0754c05": "受奉行。",
    "T21n1340_020:0754c06": "大法炬陀羅尼經卷第二十"
}