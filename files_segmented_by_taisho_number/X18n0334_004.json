{
    "X18n0334_004:0143c16": "楞伽阿跋多羅寶經心印卷四",
    "X18n0334_004:0143c17": "宋天竺三藏沙門求那跋陀羅譯",
    "X18n0334_004:0143c18": "曹洞三十四世博山三世雷峯沙",
    "X18n0334_004:0143c19": "門釋圅昰疏",
    "X18n0334_004:0143c20": "嗣法門人沙門　釋(今無今覞)較",
    "X18n0334_004:0143c21": "○十示諸法常住如幻。以顯如來藏自性無生。分",
    "X18n0334_004:0143c22": "四。△初顯惑亂常。",
    "X18n0334_004:0143c23": "爾時大慧菩薩摩訶薩復白佛言。世尊。常聲者何事",
    "X18n0334_004:0143c24": "說。佛告大慧。為惑亂。以彼惑亂。諸聖亦現。而非顛倒。",
    "X18n0334_004:0144a01": "(唐譯云。大慧。依妄法說。以諸妄法。聖人示現。然不顛倒)",
    "X18n0334_004:0144a02": "大慧。如春時燄。火輪。垂髮。乾闥婆城。幻。夢。鏡像。世間",
    "X18n0334_004:0144a03": "顛倒。非明智也。然非不現。大慧。彼惑亂者有種種現。",
    "X18n0334_004:0144a04": "非惑亂作無常。所以者何。謂離性非性故(唐譯云。大",
    "X18n0334_004:0144a05": "慧。妄法現時。無量差別。然非無常。何以故。離有無故)。",
    "X18n0334_004:0144a06": "一切諸法。悉無自性。如春燄火輪。不可有無。此如",
    "X18n0334_004:0144a07": "來所以說常也。計有無惑亂者。顛倒想耳。顛倒可",
    "X18n0334_004:0144a08": "滅。法性常住。法華云。無上兩足尊。知法常無性。佛",
    "X18n0334_004:0144a09": "種從緣起。是故說一乘。諸法住法位。世間相常住。",
    "X18n0334_004:0144a10": "涅槃亦云。我亦不說內外六入及六意識常。我乃",
    "X18n0334_004:0144a11": "宣說滅內外入所生六識。名之為常。夫內外唯心。",
    "X18n0334_004:0144a12": "聖凡同現。惑亂由識。迷覺攸分。所謂一切凡夫有",
    "X18n0334_004:0144a13": "二種想。一世流布想。二著想。一切聖人唯有世流",
    "X18n0334_004:0144a14": "布想。無有著想。故知著想若滅。離性有無。春燄火",
    "X18n0334_004:0144a15": "輪。法爾常然也。",
    "X18n0334_004:0144a16": "大慧。云何離性非性惑亂。謂一切愚夫種種境界故。",
    "X18n0334_004:0144a17": "如彼恒河。餓鬼見不見故。無惑亂性。於餘現故。非無",
    "X18n0334_004:0144a18": "性。如是惑亂。諸聖離顛倒不顛倒。是故惑亂常。謂相",
    "X18n0334_004:0144a19": "相不壞故。大慧。非惑亂種種相妄想相壞。是故惑亂",
    "X18n0334_004:0144a20": "常(唐譯云。大慧。妄法是常。相不異故。非諸妄法。有差別",
    "X18n0334_004:0144a21": "相。以分別故。而有別異。是故妄法。其體是常)。",
    "X18n0334_004:0144a22": "一恒河水。餓鬼不見。不可言有。餘眾生見。不可言",
    "X18n0334_004:0144a23": "無。無有無性。而非無水。所謂不壞世間相。而成出",
    "X18n0334_004:0144a24": "世法也。一切諸法。妄想分別。法無分別。無分別法。",
    "X18n0334_004:0144b01": "是名常住。顛倒。屬凡夫法。不顛倒。屬二乘法。顛倒",
    "X18n0334_004:0144b02": "與不顛倒。皆為分別。非法實相。故諸聖悉離耳。",
    "X18n0334_004:0144b03": "大慧。云何惑亂真實。若復因緣。諸聖於此惑亂不起",
    "X18n0334_004:0144b04": "顛倒覺。非不顛倒覺。(魏譯云。云何迷惑法名之為實。",
    "X18n0334_004:0144b05": "以諸聖人迷惑法中。不生顛倒心。亦不生實心)大慧。除",
    "X18n0334_004:0144b06": "諸聖。於此惑亂有少分想。非聖智事相。大慧。凡有者。",
    "X18n0334_004:0144b07": "愚夫妄說。非聖言說。",
    "X18n0334_004:0144b08": "此復言聖智事。於惑亂法。無有少想也。凡外於如",
    "X18n0334_004:0144b09": "幻法上。無常計常。乃至無我樂淨。計我樂淨。此凡",
    "X18n0334_004:0144b10": "外所為顛倒也。二乘於如幻法上。常計無常。乃至",
    "X18n0334_004:0144b11": "我樂淨。計無我樂淨。此二乘對治凡外。而自以為",
    "X18n0334_004:0144b12": "不顛倒也。不知顛倒與不顛倒。皆為覺想所轉。而",
    "X18n0334_004:0144b13": "於惑亂真實自相。不得相應。故知有少分想。即不",
    "X18n0334_004:0144b14": "能入聖智事耳。○二示惑亂起二種性。以顯真如",
    "X18n0334_004:0144b15": "平等。分二。△初示惑亂起二種性。",
    "X18n0334_004:0144b16": "彼惑亂者。倒不倒妄想。起二種種性。謂聖種性。及愚",
    "X18n0334_004:0144b17": "夫種性。聖種性者。三種分別。謂聲聞乘。緣覺乘。佛乘。",
    "X18n0334_004:0144b18": "云何愚夫妄想起聲聞乘種性。謂自共相計著。起聲",
    "X18n0334_004:0144b19": "聞乘種性。是名妄想起聲聞乘種性。大慧。即彼惑亂",
    "X18n0334_004:0144b20": "妄想起緣覺乘種性。謂即彼惑亂自共相。不親計著。",
    "X18n0334_004:0144b21": "起緣覺乘種性。云何智者即彼惑亂起佛乘種性。謂",
    "X18n0334_004:0144b22": "覺自心現量。外性非性。不妄想相。起佛乘種性。是名",
    "X18n0334_004:0144b23": "即彼惑亂起佛乘種性。又種種事性。凡夫惑想。起愚",
    "X18n0334_004:0144b24": "夫種性。",
    "X18n0334_004:0144c01": "此即惑亂顯示起二種性。以明惑亂之法。本自平",
    "X18n0334_004:0144c02": "等。但能離諸分別。即名真如也。自共相計著者。謂",
    "X18n0334_004:0144c03": "聲聞觀陰界入空。作無我想。證人無我。而自共相",
    "X18n0334_004:0144c04": "不滅。故不得法無我也。自共相不親計著者。謂緣",
    "X18n0334_004:0144c05": "覺於自共相。計於緣起。不樂憒閙。而於法我。猶未",
    "X18n0334_004:0144c06": "頓忘也。即彼惑亂起佛乘種性者。謂即惑亂。即非",
    "X18n0334_004:0144c07": "惑亂。當處想盡。即如如佛。此覺自心現量者。見一",
    "X18n0334_004:0144c08": "切法。無有法體。故妄想不生也。一切凡外執現前",
    "X18n0334_004:0144c09": "種種事物。將為實有。是為愚夫種性。所謂非常常",
    "X18n0334_004:0144c10": "想。非樂我淨。作樂我淨想也。△二示離妄平等真",
    "X18n0334_004:0144c11": "如。",
    "X18n0334_004:0144c12": "彼非有事。非無事。是名種性義。大慧。即彼惑亂不妄",
    "X18n0334_004:0144c13": "想。諸聖心意意識過習氣自性法轉變性。是名為如。",
    "X18n0334_004:0144c14": "(魏譯云。聖人觀察彼迷惑法。不虗妄分別。是故聖人能",
    "X18n0334_004:0144c15": "轉心意意識身相。離煩惱習故。是故聖人轉彼迷惑法。",
    "X18n0334_004:0144c16": "名為真如)是故說如離心。我說此句。顯示離想。即說",
    "X18n0334_004:0144c17": "離一切想。",
    "X18n0334_004:0144c18": "承上於惑亂法。所起種性。彼惑亂法。非有實事。非",
    "X18n0334_004:0144c19": "無實事。由依妄想而有分別耳。諸聖智者觀彼惑",
    "X18n0334_004:0144c20": "亂。離諸分別。但能轉心意意識一切妄想習氣。復",
    "X18n0334_004:0144c21": "本自性。得見法性。名為真如。所謂如離心也。離一",
    "X18n0334_004:0144c22": "切分別之心。真如法性。自然顯示。此句。謂真如法",
    "X18n0334_004:0144c23": "性也。真如法性。顯示離分別法門。離一切分別。更",
    "X18n0334_004:0144c24": "無餘義也。故知一切惑亂。法非分別。一切妄想。性",
    "X18n0334_004:0145a01": "非分別。皆由不覺。內起妄心。外見妄法。內外惑亂。",
    "X18n0334_004:0145a02": "悉無實事。惟在迷中。亦非無事耳。○上二示惑亂",
    "X18n0334_004:0145a03": "起二種性。以顯真如平等竟。三示惑亂無法。分二。",
    "X18n0334_004:0145a04": "△初示惑亂無法如幻。",
    "X18n0334_004:0145a05": "大慧白佛言。世尊。惑亂為有為無。佛告大慧。如幻無",
    "X18n0334_004:0145a06": "計著相。若惑亂有計著相者。計著性不可滅。緣起應",
    "X18n0334_004:0145a07": "如外道說因緣生法。",
    "X18n0334_004:0145a08": "此問惑亂之法為有為無者。因上惑亂常義計也。",
    "X18n0334_004:0145a09": "不知所謂常者。滅內外入所生六識名常。非實有",
    "X18n0334_004:0145a10": "法常也。內外所生六識既滅。則法無自性。不可有",
    "X18n0334_004:0145a11": "無。謂之如幻。計著之相。無所從生矣。若如幻猶有",
    "X18n0334_004:0145a12": "計著之相。則計著法必不可滅。如外道說。外道於",
    "X18n0334_004:0145a13": "十二因緣。計從因生。此由不知自心所現。妄見實",
    "X18n0334_004:0145a14": "有耳。",
    "X18n0334_004:0145a15": "大慧白佛言。世尊。若惑亂如幻者。復常與餘惑作因。",
    "X18n0334_004:0145a16": "佛告大慧。非幻惑因。不起過故。大慧。幻不起過。無有",
    "X18n0334_004:0145a17": "妄想。大慧。幻者從他明處生。(唐譯云。大慧。夫幻事者。",
    "X18n0334_004:0145a18": "從他明呪而得生起)非自妄想過習氣處生。是故不",
    "X18n0334_004:0145a19": "起過。大慧。此是愚夫心惑計著。非聖賢也。",
    "X18n0334_004:0145a20": "惑亂如幻復當與餘惑作因者。謂此惑亂之法。雖",
    "X18n0334_004:0145a21": "是如幻。若猶於此而起妄計。則幻不能止惑。復當",
    "X18n0334_004:0145a22": "為惑作因。此防撥無者。不能深達如幻。則迷情未",
    "X18n0334_004:0145a23": "盡。著想猶存。藉口空華。反成顛倒。不知西域幻法。",
    "X18n0334_004:0145a24": "從於明呪而得生起。喻如幻法。從自心不覺。妄有",
    "X18n0334_004:0145b01": "所現。無有主者。無有覺知。所謂幻不起過。無有妄",
    "X18n0334_004:0145b02": "想也。非自妄想過習氣處生者。謂妄想由不達自",
    "X18n0334_004:0145b03": "心所現。一切諸法。悉同幻起。隨順習氣。妄計有無。",
    "X18n0334_004:0145b04": "遂為過患。達法如幻。妄計頓停。所謂幻非惑因也。",
    "X18n0334_004:0145b05": "迷生惑亂。悟同幻者。妄想之心無附。即因緣之遘",
    "X18n0334_004:0145b06": "徒然。古今聖賢。真無兩旨耳。",
    "X18n0334_004:0145b07": "爾時世尊欲重宣此義。而說偈言。聖不見惑亂。中間",
    "X18n0334_004:0145b08": "亦無實。中間若真實。惑亂即真實。捨離一切惑。若有",
    "X18n0334_004:0145b09": "相生者。是亦為惑亂。不淨猶如翳。",
    "X18n0334_004:0145b10": "聖不見惑亂者。謂惑亂即真實。不於惑亂中間。復",
    "X18n0334_004:0145b11": "有不惑亂以為真實也。故曰中間若真實。惑亂即",
    "X18n0334_004:0145b12": "真實。知妄即真。頓離內外相見。此覺自心現者。至",
    "X18n0334_004:0145b13": "無所有。猶如瑠璃。無有餘翳也。住九地菩薩。見法",
    "X18n0334_004:0145b14": "有性。猶云不見佛性。謂見佛性。則不復見一切法",
    "X18n0334_004:0145b15": "性。涅槃云。菩薩摩訶薩實無所見。無所見者。即無",
    "X18n0334_004:0145b16": "所有。無所有者。即一切法。所謂惑亂即真實也。△",
    "X18n0334_004:0145b17": "二再示如幻無過。",
    "X18n0334_004:0145b18": "復次大慧。非幻無有相似。見一切法如幻。(唐譯云。復",
    "X18n0334_004:0145b19": "次大慧。見諸法非幻無有相似。故說一切法如幻)大慧",
    "X18n0334_004:0145b20": "白佛言。世尊。為種種幻相計著言一切法如幻。為異",
    "X18n0334_004:0145b21": "相計著。若種種幻相計著言一切性如幻者。世尊。有",
    "X18n0334_004:0145b22": "性不如幻者。所以者何。謂色種種相非因。世尊。無有",
    "X18n0334_004:0145b23": "因色種種相現如幻。(唐譯云。若依執著種種幻相言",
    "X18n0334_004:0145b24": "一切法猶如幻者。世尊。非一切法悉皆如幻。何以故。見",
    "X18n0334_004:0145c01": "種種色相不無因故。世尊。都無有因令種種色相顯現",
    "X18n0334_004:0145c02": "如幻)世尊。是故無種種幻相計著相似性如幻(唐譯",
    "X18n0334_004:0145c03": "云。世尊。不可說言依於執著種種幻相。言一切法與幻",
    "X18n0334_004:0145c04": "相似)。",
    "X18n0334_004:0145c05": "一切諸法。無有主者。無有覺知。非幻無以為喻。故",
    "X18n0334_004:0145c06": "世尊重言之。而非以種種計著相言如幻也。若以",
    "X18n0334_004:0145c07": "種種計著相言如幻者。則現前色相。不由計著而",
    "X18n0334_004:0145c08": "有所現。是有性不如幻者。便非無因。葢欲顯一切",
    "X18n0334_004:0145c09": "法。由迷自心。而不同於作者因相。故曰無有因種",
    "X18n0334_004:0145c10": "種相現如幻也。復終之曰。無種種幻相計著相似",
    "X18n0334_004:0145c11": "性如幻。則世尊所說一切法如幻。旨趣自曉然耳。",
    "X18n0334_004:0145c12": "故知外道異因。總由不知現前色相。皆自心現。有",
    "X18n0334_004:0145c13": "無諸性。悉不可得。一切法不生。一切法如幻。此如",
    "X18n0334_004:0145c14": "來秘密之旨。大慧深領法要。而以如幻非計著相。",
    "X18n0334_004:0145c15": "所謂直顯法性歟。",
    "X18n0334_004:0145c16": "佛告大慧。非種種幻相計著相似一切法如幻。大慧。",
    "X18n0334_004:0145c17": "然不實一切法速滅如電。是則如幻。大慧。譬如電光",
    "X18n0334_004:0145c18": "剎那頃現。現已即滅。非愚夫現。如是一切性。自妄想",
    "X18n0334_004:0145c19": "自共相觀察。無性。非現。色相計著。",
    "X18n0334_004:0145c20": "此言非因計著諸相而言一切法如幻。謂一切法",
    "X18n0334_004:0145c21": "速滅如電。故言如幻也。一切諸法。如電光現。不可",
    "X18n0334_004:0145c22": "有無。愚夫不達諸法實相。妄起分別。以為實有自",
    "X18n0334_004:0145c23": "共相現。而不知妄現非性。但由色相計著。當下無",
    "X18n0334_004:0145c24": "生。抗行回互。俱無所用耳。",
    "X18n0334_004:0146a01": "爾時世尊欲重宣此義。而說偈言。非幻無有譬。說法",
    "X18n0334_004:0146a02": "性如幻。不實速如電。是故說如幻。",
    "X18n0334_004:0146a03": "法無自性。當生不生。不生說無。生而無生。故說如",
    "X18n0334_004:0146a04": "幻。此得法實相者之所顯示也。○上三示惑亂無",
    "X18n0334_004:0146a05": "法竟。△四直示無生如幻。令離希望。",
    "X18n0334_004:0146a06": "大慧復白佛言。如世尊所說一切性無生及如幻。將",
    "X18n0334_004:0146a07": "無世尊前後所說自相違耶。說無生性如幻。",
    "X18n0334_004:0146a08": "一切法不生。一切法如幻。此當生不生之旨也。性",
    "X18n0334_004:0146a09": "無自性。故曰無生。是無而非無也。如虗空華。故曰",
    "X18n0334_004:0146a10": "如幻。是有而非有也。如來秘密。非智所及。前後相",
    "X18n0334_004:0146a11": "違之難。葢欲明此耳。",
    "X18n0334_004:0146a12": "佛告大慧。非我說無生性如幻前後相違過。所以者",
    "X18n0334_004:0146a13": "何。謂生無生。覺自心現量。有非有。外性非性。無生現。",
    "X18n0334_004:0146a14": "大慧。非我前後說相違過。然壞外道因生。故我說一",
    "X18n0334_004:0146a15": "切性無生。大慧。外道癡聚。欲令有無有生。非自妄想",
    "X18n0334_004:0146a16": "種種計著緣。大慧。我非有無有生。是故我以無生說",
    "X18n0334_004:0146a17": "而說。",
    "X18n0334_004:0146a18": "生無生。此如來決定之旨。為覺自心現量者。說是",
    "X18n0334_004:0146a19": "秘密也。自心所現。故非無性。現唯自心。故非有性。",
    "X18n0334_004:0146a20": "一切外性非性。即無生現前。說有因生。說無因生。",
    "X18n0334_004:0146a21": "皆自妄想計著也。",
    "X18n0334_004:0146a22": "大慧。說性者。為攝受生死故。壞無見斷見故。為我弟",
    "X18n0334_004:0146a23": "子攝受種種業受生處故。以聲性說攝受生死。",
    "X18n0334_004:0146a24": "性。法也。佛說有法者。為令弟子知生死攝受之因。",
    "X18n0334_004:0146b01": "所以破無因斷見也。涅槃云。眾生行業。不常不斷。",
    "X18n0334_004:0146b02": "而得果報。雖念念滅。而無所失。雖無作者。而有作",
    "X18n0334_004:0146b03": "業。雖無受者。而有果報。受者雖滅。果不敗亡。無有",
    "X18n0334_004:0146b04": "慮知。和合而有。一切眾生。雖與十二因緣共行。而",
    "X18n0334_004:0146b05": "不見知。不見知故。無有終始。此佛所以說因緣性",
    "X18n0334_004:0146b06": "也。聲。猶名句也。謂有法攝受。亦空有言說。葢復示",
    "X18n0334_004:0146b07": "其行業因迷。覺則當下性離。涅槃為眾生而言。非",
    "X18n0334_004:0146b08": "為覺者。此不可與迷情未盡者道也。",
    "X18n0334_004:0146b09": "大慧。說幻性自性相。為離性自性相故。墮愚夫惡見",
    "X18n0334_004:0146b10": "相希望。不知自心現量。壞因所作生。緣自性相計著。",
    "X18n0334_004:0146b11": "說幻夢自性相一切法。不令愚夫惡見希望。計著自",
    "X18n0334_004:0146b12": "及他一切法。如實處見。作不正論。大慧。如實處見一",
    "X18n0334_004:0146b13": "切法者。謂超自心現量。",
    "X18n0334_004:0146b14": "幻無自性。唯心所現。現如夢幻。不能為一切法而",
    "X18n0334_004:0146b15": "作生因。所以壞愚夫希望計著也。如實處。即指自",
    "X18n0334_004:0146b16": "心所現一切如幻之法。不墮有無能所。所謂諸法",
    "X18n0334_004:0146b17": "實相也。不見一法。方見實相。此覺自心現量境界。",
    "X18n0334_004:0146b18": "唯證相應也。",
    "X18n0334_004:0146b19": "爾時世尊欲重宣此義。而說偈言。無生作非性。有性",
    "X18n0334_004:0146b20": "攝生死。觀察如幻等。於相不妄想。",
    "X18n0334_004:0146b21": "一切諸法。無有生性。妄有所作。即受生死。生死如",
    "X18n0334_004:0146b22": "幻。而為妄想之所攝持。所謂不自生。非不生。無生",
    "X18n0334_004:0146b23": "緣起。緣起無生。悟此者。可以超然自得也。○上十",
    "X18n0334_004:0146b24": "示諸法常住如幻。以顯如來藏自性無生竟。十一",
    "X18n0334_004:0146c01": "示離言得義。止外別愚。選擇覺心。建立涅槃。分五。",
    "X18n0334_004:0146c02": "△初示離言得義。",
    "X18n0334_004:0146c03": "復次大慧。當說名句形身相。(魏譯云。說名句字身相)",
    "X18n0334_004:0146c04": "善觀名句形身菩薩摩訶薩。隨入義句形身。疾得阿",
    "X18n0334_004:0146c05": "耨多羅三藐三菩提。如是覺已。覺一切眾生。大慧。名",
    "X18n0334_004:0146c06": "身者。謂若依事立名。是名名身。句身者。謂句有義身。",
    "X18n0334_004:0146c07": "自性決定究竟。是名句身。形身者。謂顯示名句。是名",
    "X18n0334_004:0146c08": "形身。又形身者。謂長短高下。又句身者。謂徑跡。如象",
    "X18n0334_004:0146c09": "馬人獸等所行徑跡。得句身名。大慧。名及形者。謂以",
    "X18n0334_004:0146c10": "名說無色四陰。故說名。自相現。故說形。是名名句形",
    "X18n0334_004:0146c11": "身。說名句形身相分齊。應當修學。",
    "X18n0334_004:0146c12": "前謂言說不顯示第一義。此言隨入義句形身。疾",
    "X18n0334_004:0146c13": "得阿耨多羅三藐三菩提。謂非言說是第一義。亦",
    "X18n0334_004:0146c14": "非所說是第一義。第一義聖智樂處。言說所入。故",
    "X18n0334_004:0146c15": "知言說所入。即自性決定究竟之句。入決定究竟。",
    "X18n0334_004:0146c16": "則言說所說。不足顯示。然所以達此者。亦由言說。",
    "X18n0334_004:0146c17": "謂之以楔出楔。所當善觀也。依事立名者。如依水",
    "X18n0334_004:0146c18": "土人工所作漿具。名之為缾。自性決定究竟者。如",
    "X18n0334_004:0146c19": "依諸法如幻之句。得一切法決定無有自性。究竟",
    "X18n0334_004:0146c20": "如來藏真如之義也。字畫有長短。音韻有高下。因",
    "X18n0334_004:0146c21": "字得名。累字成句。所謂顯示名句也。徑跡。謂觀徑",
    "X18n0334_004:0146c22": "跡。知為象馬人獸所行。如觀句而得義也。無色四",
    "X18n0334_004:0146c23": "陰。謂受想行識也。因受想行識之名。而知四無色",
    "X18n0334_004:0146c24": "陰。觀點畫長短音韻高下。而字之自相現也。由名",
    "X18n0334_004:0147a01": "句形身。而入第一究竟之義。所謂疾得菩提。自覺",
    "X18n0334_004:0147a02": "覺他耳。",
    "X18n0334_004:0147a03": "爾時世尊欲重宣此義。而說偈言。名身與句身。及形",
    "X18n0334_004:0147a04": "身差別。凡夫愚計著。如象溺深泥。",
    "X18n0334_004:0147a05": "偈責愚外不知離言得義反為覺想境界所轉。如",
    "X18n0334_004:0147a06": "象溺泥。深用憐憫也。△二示止論。以明義不在言。",
    "X18n0334_004:0147a07": "復次大慧。未來世智者。以離一異俱不俱見相我所",
    "X18n0334_004:0147a08": "通義。問無智者。彼即答言。此非正問。謂色等常無常",
    "X18n0334_004:0147a09": "為異不異。如是涅槃諸行。相所相。求那所求那。造所",
    "X18n0334_004:0147a10": "造。見所見。塵及微塵。修與修者。如是比展轉相。如是",
    "X18n0334_004:0147a11": "等問。而言。佛說無記。止論。非彼癡人之所能知。謂聞",
    "X18n0334_004:0147a12": "慧不具故。如來應供等正覺。令彼離恐怖句故。說言",
    "X18n0334_004:0147a13": "無記。不為記說。又止外道見論故。而不為說。",
    "X18n0334_004:0147a14": "止論。四論之一。有二義。一止外道無記論。不為記",
    "X18n0334_004:0147a15": "說。為癡無智故。離彼怖畏故。止邪論故。二止根未",
    "X18n0334_004:0147a16": "熟者。令離執著故。默契無言故。時節因緣故。故設",
    "X18n0334_004:0147a17": "未來智者。若以如來離四句通義問於無智。必致",
    "X18n0334_004:0147a18": "非正之答。反以色等諸相能所展轉。多所難問。此",
    "X18n0334_004:0147a19": "佛說無記。故止不為論。以彼癡人無知。聞慧不具。",
    "X18n0334_004:0147a20": "苟為記說。必生恐怖。以離四句甚深空義。非識所",
    "X18n0334_004:0147a21": "泊。若墮四句。又成戲論。增益邪見。如來所以為後",
    "X18n0334_004:0147a22": "世勗也。色等。謂於陰界入諸法。所有常異四句也。",
    "X18n0334_004:0147a23": "涅槃諸行。謂能證涅槃之行也。相所相。謂能相所",
    "X18n0334_004:0147a24": "相。依所依。謂能依所依。造所造。謂能造所造。見所",
    "X18n0334_004:0147b01": "見。謂能見所見。塵及微塵。謂泥團微塵也。修與修",
    "X18n0334_004:0147b02": "者。謂人我法我也。此展轉相待。虗無實義。不可記",
    "X18n0334_004:0147b03": "錄。故曰無記也。",
    "X18n0334_004:0147b04": "大慧。外道作如是說。謂命即是身。如是等無記論。大",
    "X18n0334_004:0147b05": "慧。彼諸外道愚癡。於因作。無記論。非我所說。大慧。我",
    "X18n0334_004:0147b06": "所說者。離攝所攝。妄想不生。云何止彼。大慧。若攝所",
    "X18n0334_004:0147b07": "攝計著者。不知自心現量。故止彼。大慧。如來應供等",
    "X18n0334_004:0147b08": "正覺。以四種記論為眾生說法。大慧。止記論者。我時",
    "X18n0334_004:0147b09": "時說。為根未熟。不為熟者。",
    "X18n0334_004:0147b10": "此明止記論之所由說也。命。生死之根。以此為身。",
    "X18n0334_004:0147b11": "成於因作。此外道無記。非如來所說。謂如來所說。",
    "X18n0334_004:0147b12": "離能所取。妄想不生。而不直示唯心者。以有因作",
    "X18n0334_004:0147b13": "計著。不知自心所現。故止之也。然諸佛如來四種",
    "X18n0334_004:0147b14": "記論。引導眾生。止記論者。非但為外道。亦為根未",
    "X18n0334_004:0147b15": "熟者。時節未至。不可增其意言。時節將至。且欲悟",
    "X18n0334_004:0147b16": "之言外。所謂但遮其非。不言其是。涅槃云。如彼鴛",
    "X18n0334_004:0147b17": "鴦。巡鄰提鳥。共相遊止。不相捨離。如來謂異法是",
    "X18n0334_004:0147b18": "苦。異法是樂。異法是常。異法無常。異法是我。異法",
    "X18n0334_004:0147b19": "無我。時節若至。其理自彰也。",
    "X18n0334_004:0147b20": "復次大慧。一切法離所作。因緣不生。無作者。故一切",
    "X18n0334_004:0147b21": "法不生。大慧。何故一切性離自性。以自覺觀時。自共",
    "X18n0334_004:0147b22": "性相不可得。故說一切法不生。何故一切法不可持",
    "X18n0334_004:0147b23": "來不可持去。以自共相。欲持來無所來。欲持去無所",
    "X18n0334_004:0147b24": "去。是故一切法離持來去。大慧。何故一切諸法不滅。",
    "X18n0334_004:0147c01": "謂性自性相無故。一切法不可得。故一切法不滅。大",
    "X18n0334_004:0147c02": "慧。何故一切法無常。謂相起無常性。是故說一切法",
    "X18n0334_004:0147c03": "無常。大慧。何故一切法常。謂相起無生性。無常常。故",
    "X18n0334_004:0147c04": "說一切法常。",
    "X18n0334_004:0147c05": "此正言止論說也。一切法不生。離能所。無作者故。",
    "X18n0334_004:0147c06": "一切法無自性。自共相不可得故。一切法無去來。",
    "X18n0334_004:0147c07": "自共相來無從去無至故。一切法不滅。無性相故。",
    "X18n0334_004:0147c08": "一切法無常。相起無常性故。一切法常。起即不起。",
    "X18n0334_004:0147c09": "無常性常故。詳此六義。唯無所有。除無所有。不容",
    "X18n0334_004:0147c10": "有說。故曰止論。以此制諸外道。即以此別示玄義。",
    "X18n0334_004:0147c11": "如來深密。唯當默契也。",
    "X18n0334_004:0147c12": "爾時世尊欲重宣此義。而說偈言。記論有四種。一向",
    "X18n0334_004:0147c13": "反詰問。分別及止論。以制諸外道。有及非有生。僧佉",
    "X18n0334_004:0147c14": "毗舍師。一切悉無記。彼如是顯示。正覺所分別。自性",
    "X18n0334_004:0147c15": "不可得。以離於言說。故說離自性。",
    "X18n0334_004:0147c16": "一向。直答也。反詰。質難答。分別。條暢答。止論。即置",
    "X18n0334_004:0147c17": "答也。僧伽。指數論所立二十五冥諦。毗舍。指勝論",
    "X18n0334_004:0147c18": "所立六句。因與無因。無有實義。無可為說。唯說無",
    "X18n0334_004:0147c19": "性耳。○三別四果。以出真覺。分六。△初問四果差",
    "X18n0334_004:0147c20": "別。",
    "X18n0334_004:0147c21": "爾時大慧菩薩摩訶薩復白佛言。世尊。唯願為說諸",
    "X18n0334_004:0147c22": "須陀洹。須陀洹趣差別通相。若菩薩摩訶薩善解須",
    "X18n0334_004:0147c23": "陀洹趣差別通相。及斯陀含。阿那含。阿羅漢。方便相。",
    "X18n0334_004:0147c24": "分別知已。如是如是為眾生說法。謂二無我相。及二",
    "X18n0334_004:0148a01": "障淨。度諸地相。究竟通達。得諸如來不思議究竟境",
    "X18n0334_004:0148a02": "界。如眾色摩尼。善能饒益一切眾生。以一切法境界",
    "X18n0334_004:0148a03": "無盡身財。攝養一切。",
    "X18n0334_004:0148a04": "問四果相。欲明四果與覺地通別。為眾生分別顯",
    "X18n0334_004:0148a05": "示。令捨人法二障。證二無我。超諸地相。通達佛地。",
    "X18n0334_004:0148a06": "究竟莊嚴。獲如意寶。以無所有。轉相度脫也。一切",
    "X18n0334_004:0148a07": "法境界。謂無所有境界也。○二列三種須陀洹。分",
    "X18n0334_004:0148a08": "二。△初示須陀洹果相。",
    "X18n0334_004:0148a09": "佛告大慧。諦聽諦聽。善思念之。今為汝說。大慧白佛",
    "X18n0334_004:0148a10": "言。善哉。世尊。唯然聽受。佛告大慧。有三種須陀洹。須",
    "X18n0334_004:0148a11": "陀洹果差別。云何為三。謂下中上。下者。極七有生。中",
    "X18n0334_004:0148a12": "者。三五有生而般涅槃。上者。即彼生而般涅槃。此三",
    "X18n0334_004:0148a13": "種有三結。下中上。云何三結。謂身見。疑。戒取。是三結",
    "X18n0334_004:0148a14": "差別。上上昇進。得阿羅漢。",
    "X18n0334_004:0148a15": "須。翻無漏。陀洹。翻修習。謂修習無漏也。又須翻流。",
    "X18n0334_004:0148a16": "陀洹翻逆。謂逆生死流也。又翻入。謂入聖流也。上",
    "X18n0334_004:0148a17": "中下。分利鈍二種。鈍根人天七返。乃般涅槃。現生。",
    "X18n0334_004:0148a18": "葢指極利也。此三種人。斷三種結。唐譯無下中上",
    "X18n0334_004:0148a19": "三字。然斷結亦分利鈍。故云三結差別也。△二示",
    "X18n0334_004:0148a20": "須陀洹斷結差別。",
    "X18n0334_004:0148a21": "大慧。身見有二種。謂俱生。及妄想。如緣起妄想自性",
    "X18n0334_004:0148a22": "妄想。譬如依緣起自性。種種妄想自性計著生。以彼",
    "X18n0334_004:0148a23": "非有非無。非有無無實。妄想相故。愚夫妄想種種妄",
    "X18n0334_004:0148a24": "想自性相計著。如熱時燄。鹿渴水想。是須陀洹妄想",
    "X18n0334_004:0148b01": "身見。彼以人無我攝受無性。斷除久遠無知計著。",
    "X18n0334_004:0148b02": "身見二種。謂俱生分別。妄想。即分別也。分別屬見",
    "X18n0334_004:0148b03": "惑。雖廣攝內外諸法。亦依五蘊妄計有無。如幻人",
    "X18n0334_004:0148b04": "從緣。而起男女屈伸諸相。生一切眾生分別。而實",
    "X18n0334_004:0148b05": "非有非無。都無實事。唯妄想相。如彼渴鹿。妄見水",
    "X18n0334_004:0148b06": "性。此須陀洹以人無我智。觀攝受無性。而得除斷",
    "X18n0334_004:0148b07": "也。按須陀洹斷二種煩惱。不墮外道作因。猶依人",
    "X18n0334_004:0148b08": "無我智。滅攝受性。故法無我非分也。",
    "X18n0334_004:0148b09": "大慧。俱生者。須陀洹身見。自他身等四陰。無色相故。",
    "X18n0334_004:0148b10": "色生造及所造故。展轉相因相故。大種及色不集故。",
    "X18n0334_004:0148b11": "須陀洹觀有無品不現。身見則斷。如是身見斷。貪則",
    "X18n0334_004:0148b12": "不生。是名身見相。",
    "X18n0334_004:0148b13": "俱生。屬思惑。聲聞析五蘊空。而得解脫。謂受等四",
    "X18n0334_004:0148b14": "蘊。無色相可得。色蘊依四大及四大造色。互相和",
    "X18n0334_004:0148b15": "合。無有自他。遠離有無邪見。貪想不生。總二種斷。",
    "X18n0334_004:0148b16": "是名身見斷。",
    "X18n0334_004:0148b17": "大慧。疑相者。謂得法善見相故。及先二種身見妄想",
    "X18n0334_004:0148b18": "斷故。疑法不生。不於餘處起大師見。為淨不淨。是名",
    "X18n0334_004:0148b19": "疑相須陀洹斷。",
    "X18n0334_004:0148b20": "得法善見相者。所謂見諦也。離有無因。見於真諦。",
    "X18n0334_004:0148b21": "是為證法善見。身見隨斷。疑則不生。疑有三種。謂",
    "X18n0334_004:0148b22": "疑法。疑己。疑人也。證法善見。則不疑法。身見已斷。",
    "X18n0334_004:0148b23": "則不疑己。不疑法不疑己。則亦不疑人。謂法己二",
    "X18n0334_004:0148b24": "疑。得人而斷。故不於餘處起大師想也。為淨不淨",
    "X18n0334_004:0148c01": "者。疑詞也。",
    "X18n0334_004:0148c02": "大慧。戒取者。云何須陀洹不取戒。謂善見受生處苦",
    "X18n0334_004:0148c03": "相故。是故不取。大慧。取者。謂愚夫決定受習苦行。為",
    "X18n0334_004:0148c04": "眾具樂。故求受生。彼則不取。除回向自覺勝。離妄想",
    "X18n0334_004:0148c05": "無漏法相行方便。受持戒支。是名須陀洹取戒相斷。",
    "X18n0334_004:0148c06": "求生樂處而取戒支。是為戒取。須陀洹所有受持。",
    "X18n0334_004:0148c07": "皆為自覺勝。回向無漏法行。故戒取斷。",
    "X18n0334_004:0148c08": "須陀洹斷三結。貪癡不生。若須陀洹作是念。此諸結",
    "X18n0334_004:0148c09": "我不成就者。應有二過。墮身見。及諸結不斷。大慧白",
    "X18n0334_004:0148c10": "佛言。世尊。世尊說眾多貪欲。彼何者貪斷。佛告大慧。",
    "X18n0334_004:0148c11": "愛樂女人。纏綿貪著。種種方便身口惡業。受現在樂。",
    "X18n0334_004:0148c12": "種未來苦。彼則不生。所以者何。得三昧正受樂故。是",
    "X18n0334_004:0148c13": "故彼斷。非趣涅槃貪斷。",
    "X18n0334_004:0148c14": "金剛般若云。須陀洹能作是念。我得須陀洹果不。",
    "X18n0334_004:0148c15": "須菩提言。不也。世尊。何以故。須陀洹名為入流。而",
    "X18n0334_004:0148c16": "實無所入。乃至若阿羅漢作是念。我得阿羅漢道。",
    "X18n0334_004:0148c17": "即為著我人眾生壽者。可知作斷結想。為墮身見。",
    "X18n0334_004:0148c18": "及諸結不斷也。須陀洹唯斷欲貪。若涅槃貪。則四",
    "X18n0334_004:0148c19": "果不斷。三昧正受。即證法善見所生。謂三昧正受。",
    "X18n0334_004:0148c20": "障彼貪欲。而得現斷。以思惑須陀洹未盡也。○上",
    "X18n0334_004:0148c21": "二列三種須陀洹竟。△三示斯陀含果相。",
    "X18n0334_004:0148c22": "大慧。云何斯陀含相。謂頓照色相妄想生相。見相不",
    "X18n0334_004:0148c23": "生。善見禪趣相故。頓來此世盡苦際。得涅槃。(唐譯云。",
    "X18n0334_004:0148c24": "謂不了色相。起色分別。一往來已。善修禪行。盡苦邊際。",
    "X18n0334_004:0149a01": "而般涅槃)是故名斯陀含。",
    "X18n0334_004:0149a02": "頓照色相妄想生相者。謂此一來。為了色相所生",
    "X18n0334_004:0149a03": "分別。分別不生也。此分別。指思惑。非見惑。善見禪",
    "X18n0334_004:0149a04": "趣。即證法善見所起禪定。大般涅槃云。斯陀含人。",
    "X18n0334_004:0149a05": "繫心修道。為斷貪欲。瞋癡憍慢。以此繫心。一往來",
    "X18n0334_004:0149a06": "已。盡苦邊際。而般涅槃。△四示阿那含果相。",
    "X18n0334_004:0149a07": "大慧。云何阿那含。謂過去未來現在色相性非性生",
    "X18n0334_004:0149a08": "見過患。使妄想不生故。及結斷故。(唐譯云。謂於過未",
    "X18n0334_004:0149a09": "現在色相起有無見分別過惡。隨眠不起。永捨諸結。更",
    "X18n0334_004:0149a10": "不還來)名阿那含。",
    "X18n0334_004:0149a11": "阿那含能見三世色相所起分別過患。盡諸分別。",
    "X18n0334_004:0149a12": "永捨諸結。此分別。亦指思惑也。阿那含般涅槃有",
    "X18n0334_004:0149a13": "七種。一中般涅槃。謂捨欲界未至色界。於中涅槃。",
    "X18n0334_004:0149a14": "除現在般涅槃。則中為利根也。行般涅槃有二種。",
    "X18n0334_004:0149a15": "一精進無自在定。二懈怠有自在定。按此惟見分",
    "X18n0334_004:0149a16": "別過患。不言禪樂。當指利根精進也。△五示阿羅",
    "X18n0334_004:0149a17": "漢果相。",
    "X18n0334_004:0149a18": "大慧。阿羅漢者。謂諸禪三昧解脫力明。煩惱苦妄想",
    "X18n0334_004:0149a19": "非性。(唐譯云。謂諸禪三昧解脫力通。悉已成就。煩惱諸",
    "X18n0334_004:0149a20": "苦。分別永盡)故名阿羅漢。",
    "X18n0334_004:0149a21": "阿羅漢。即是無學。由戒定慧解脫解脫知見五分",
    "X18n0334_004:0149a22": "法身。得到彼岸。永斷三世生因。亦斷三界陰身。所",
    "X18n0334_004:0149a23": "謂我生已盡。梵行已立。不受後有也。△六別阿羅",
    "X18n0334_004:0149a24": "漢不同超覺。",
    "X18n0334_004:0149b01": "大慧白佛言。世尊。世尊說三種阿羅漢。此說何等阿",
    "X18n0334_004:0149b02": "羅漢。世尊。為得寂靜一乘道。為菩薩摩訶薩方便示",
    "X18n0334_004:0149b03": "現阿羅漢。為佛化化。佛告大慧。得寂靜一乘道聲聞。",
    "X18n0334_004:0149b04": "非餘。餘者行菩薩行。及佛化化。巧方便本願故。於大",
    "X18n0334_004:0149b05": "眾中示現受生。為莊嚴佛眷屬故。大慧。於妄想處種",
    "X18n0334_004:0149b06": "種說法。謂得果得禪。禪者入禪。悉遠離故。示現得自",
    "X18n0334_004:0149b07": "心現量得果相。說名得果。復次大慧。欲超禪無量無",
    "X18n0334_004:0149b08": "色界者。當離自心現量相。大慧。受想正受。超自心現",
    "X18n0334_004:0149b09": "量者不然。何以故。有心量故。",
    "X18n0334_004:0149b10": "上言阿羅漢。謂指三乘中定性一乘。而非菩薩示",
    "X18n0334_004:0149b11": "現。及佛化化。若菩薩佛化。於妄想眾生中。種種說",
    "X18n0334_004:0149b12": "法。謂得果得禪。都無能所。為示自心現量。此得果",
    "X18n0334_004:0149b13": "相。與定性不同。攝諸同事。引進大乘也。故欲超世",
    "X18n0334_004:0149b14": "間四禪。四無量。四無想定者。當離自心現量相。又",
    "X18n0334_004:0149b15": "出世間滅受想定。亦屬心量。超自心現量者不然。",
    "X18n0334_004:0149b16": "下文若覺得解脫。正指此也。一言得自心現量。一",
    "X18n0334_004:0149b17": "言離自心現量。得即覺義。覺即離也。",
    "X18n0334_004:0149b18": "爾時世尊欲重宣此義。而說偈言。諸禪四無量。無色",
    "X18n0334_004:0149b19": "三摩提。一切受想滅。心量彼無有。須陀槃那果。往來",
    "X18n0334_004:0149b20": "及不還。及與阿羅漢。斯等心惑亂。禪者禪及緣。斷知",
    "X18n0334_004:0149b21": "見真諦。此則妄想量。若覺得解脫。",
    "X18n0334_004:0149b22": "禪者及禪。即上能入所入。既有能所。即有禪所緣",
    "X18n0334_004:0149b23": "境界也。斷。斷集。知。知苦。由知苦斷集。所見真諦。不",
    "X18n0334_004:0149b24": "離心量。覺。謂覺自心現量。覺則頓離。離心現量。乃",
    "X18n0334_004:0149c01": "真證心現量耳。○上三別四果。以出真覺竟。四選",
    "X18n0334_004:0149c02": "擇覺心。分三。△初正示觀察覺相。",
    "X18n0334_004:0149c03": "復次大慧。有二種覺。謂觀察覺。及妄想相攝受計著",
    "X18n0334_004:0149c04": "建立覺。大慧。觀察覺者。謂若覺性自性相。選擇離四",
    "X18n0334_004:0149c05": "句不可得。是名觀察覺。大慧。彼四句者。謂離一。異。俱。",
    "X18n0334_004:0149c06": "不俱。有。無。非有非無。常。無常。是名四句。大慧。此四句",
    "X18n0334_004:0149c07": "離。是名一切法。大慧。此四句觀察一切法。應當修學。",
    "X18n0334_004:0149c08": "一切眾生不得自覺聖智者。皆由不了目前諸法。",
    "X18n0334_004:0149c09": "唯心所現。妄生計度。纔有計度。便為四句所攝。若",
    "X18n0334_004:0149c10": "能觀察一切諸法。離四句不可得。自心妄想隨歇。",
    "X18n0334_004:0149c11": "覺體自如。動靜出沒。無依無主。無有覺知。無不照",
    "X18n0334_004:0149c12": "了。無有自他。不容安置。所謂若覺得解脫。是為觀",
    "X18n0334_004:0149c13": "察覺。所當修學也。性自性相選擇者。謂於一切諸",
    "X18n0334_004:0149c14": "法體相。精詳選擇。知其虗實。不為目前所愚。乃能",
    "X18n0334_004:0149c15": "超然頓離也。△二并示妄想覺相。以明自覺聖樂。",
    "X18n0334_004:0149c16": "大慧。云何妄想相攝受計著建立覺。謂妄想相攝受。",
    "X18n0334_004:0149c17": "計著堅濕煖動不實妄想相四大種。宗因相譬喻。計",
    "X18n0334_004:0149c18": "著不實建立而建立。是名妄想相攝受計著建立覺。",
    "X18n0334_004:0149c19": "是名二種覺相。若菩薩摩訶薩成就此二覺相。人法",
    "X18n0334_004:0149c20": "無我相究竟。善知方便。無所有覺。觀察行地。得初地",
    "X18n0334_004:0149c21": "入百三昧。得差別三昧。見百佛及百菩薩。知前後際",
    "X18n0334_004:0149c22": "各百劫事。光照百剎土。知上上地相。大願殊勝。神力",
    "X18n0334_004:0149c23": "自在。法雲灌頂。當得如來自覺地。善繫心十無盡句。",
    "X18n0334_004:0149c24": "成熟眾生。種種變化光明莊嚴。得自覺聖樂三昧正",
    "X18n0334_004:0150a01": "受。",
    "X18n0334_004:0150a02": "堅濕動煖。指四大種。謂依四大種諸不實相。妄自",
    "X18n0334_004:0150a03": "攝取。分別建立。如依地相。立量云。是實有法。以是",
    "X18n0334_004:0150a04": "為宗。因云堅故。喻云如金剛。此為不實分別之相。",
    "X18n0334_004:0150a05": "妄自攝取分別建立也。若能了達二種覺相。如是",
    "X18n0334_004:0150a06": "為愚外。妄覺分別。如是為我法。無所有自覺觀察。",
    "X18n0334_004:0150a07": "始知一切目前諸法。皆由自心。不覺妄現。現唯自",
    "X18n0334_004:0150a08": "心。無別因相。知其無別。總由不覺。不覺之中。無有",
    "X18n0334_004:0150a09": "作者。是為無人。不覺之外。無有別因。是為無法。此",
    "X18n0334_004:0150a10": "二無我。究竟如是。如是觀察。分別頓息。自能善知",
    "X18n0334_004:0150a11": "方便。以無所有覺心。了解行地。即入初地。得百千",
    "X18n0334_004:0150a12": "差別三昧。十方三世。無邊剎土。一時頓見頓入。本",
    "X18n0334_004:0150a13": "願神力。自在無礙。徧歷諸地。超法雲灌頂。至如來",
    "X18n0334_004:0150a14": "自覺究竟法身。依十無盡善根。普現化身。轉相教",
    "X18n0334_004:0150a15": "授。無有窮盡。而不出自覺聖智安住勝樂境界也。",
    "X18n0334_004:0150a16": "△三示善四大造色。入觀察覺。",
    "X18n0334_004:0150a17": "復次大慧。菩薩摩訶薩當善四大造色。云何菩薩善",
    "X18n0334_004:0150a18": "四大造色。大慧。菩薩摩訶薩作是覺。彼真諦者。四大",
    "X18n0334_004:0150a19": "不生。(唐譯云。彼諸大種。真實不生)於彼四大不生。作",
    "X18n0334_004:0150a20": "如是觀察。觀察已。覺名相妄想分齊。自心現分齊外",
    "X18n0334_004:0150a21": "性非性。是名心現妄想分齊。謂三界。觀彼四大造色",
    "X18n0334_004:0150a22": "性離。四句通淨。離我我所。如實相自相分段住。無生",
    "X18n0334_004:0150a23": "自相成。",
    "X18n0334_004:0150a24": "此教善四大造色入觀察覺也。四大。謂地水火風。",
    "X18n0334_004:0150b01": "造色。謂色香味觸也。覺彼真諦者。謂四大真諦也。",
    "X18n0334_004:0150b02": "何謂四大真諦。謂四大無有自性。分別見有。分別",
    "X18n0334_004:0150b03": "未起。法性常寂。即三界現在名相分齊。皆自心分",
    "X18n0334_004:0150b04": "別想相。而此常寂法性。不因分別而有出沒。故知",
    "X18n0334_004:0150b05": "四大及四大造色。清淨無餘。離四句。離我我所。常",
    "X18n0334_004:0150b06": "住自相如實法中。住如實法。建立分段自相。無生",
    "X18n0334_004:0150b07": "法忍。當處成就。",
    "X18n0334_004:0150b08": "大慧。彼四大種云何生造色。謂津潤妄想大種。生內",
    "X18n0334_004:0150b09": "外水界。堪能妄想大種。生內外火界。飄動妄想大種。",
    "X18n0334_004:0150b10": "生內外風界。斷截色妄想大種。生內外地界。色及虗",
    "X18n0334_004:0150b11": "空俱。計著邪諦。五陰集聚。四大造色生。",
    "X18n0334_004:0150b12": "四大種從妄想成。生內外四大。所謂妄想津潤。成",
    "X18n0334_004:0150b13": "於水大種。生內外水界。地火風亦復如是也。葢由",
    "X18n0334_004:0150b14": "迷自心。故有妄想生起。非有因生。亦非無同。亦不",
    "X18n0334_004:0150b15": "能為他作生因。外道妄計五大能生十一根。不知",
    "X18n0334_004:0150b16": "色及虗空。自無始不覺。一時頓現。佛頂經云。覺海",
    "X18n0334_004:0150b17": "性澄圓。圓澄覺元妙。元明照生所。所立照性亡。迷",
    "X18n0334_004:0150b18": "妄有虗空。依空立世界。想澄成國土。知覺乃眾生。",
    "X18n0334_004:0150b19": "而謬以色空皆能作因。故為邪諦也。",
    "X18n0334_004:0150b20": "大慧。識者。因樂種種跡境界故。餘趣相續。大慧。地等",
    "X18n0334_004:0150b21": "四大。及造色等。有四大緣。非彼四大緣。所以者何。謂",
    "X18n0334_004:0150b22": "性形相處所作方便無性。大種不生。大慧。性形相處",
    "X18n0334_004:0150b23": "所作方便和合生。非無形。是故四大造色相。外道妄",
    "X18n0334_004:0150b24": "想。非我。",
    "X18n0334_004:0150c01": "承上四大妄想生起。此復出四生諸趣。皆由不覺",
    "X18n0334_004:0150c02": "妄現。非彼四大能作生因也。識。即妄想也。四大既",
    "X18n0334_004:0150c03": "為內識變現。而此識性又樂見種種色相。復能於",
    "X18n0334_004:0150c04": "餘趣相續。則知三界內外色相。始由識想變。既由",
    "X18n0334_004:0150c05": "識想續。非彼四大能作生因也。四大從妄想生。故",
    "X18n0334_004:0150c06": "曰有四大緣。四大不能復作生因。故曰非彼四大",
    "X18n0334_004:0150c07": "緣。且地等各有自體。各有形相。各有方位。所作方",
    "X18n0334_004:0150c08": "便。雖無自性。而非無形色。形色豈能為形色作因。",
    "X18n0334_004:0150c09": "況能作無色蘊因。此大謬也。故曰外道妄想。非我",
    "X18n0334_004:0150c10": "法也。",
    "X18n0334_004:0150c11": "復次大慧。當說諸陰自性相。云何諸陰自性相。謂五",
    "X18n0334_004:0150c12": "陰。云何五。謂色受想行識。彼四陰非色。謂受想行識。",
    "X18n0334_004:0150c13": "大慧。色者。四大及造色各各異相。大慧。非無色有四",
    "X18n0334_004:0150c14": "數。如虗空。譬如虗空過數相。離於數。而妄想言一虗",
    "X18n0334_004:0150c15": "空。大慧。如是陰過數相。離於數。離性非性。離四句。數",
    "X18n0334_004:0150c16": "相者。愚夫言說。非聖賢也。",
    "X18n0334_004:0150c17": "復分別五陰自性。以見四大不能生五陰也。謂色",
    "X18n0334_004:0150c18": "陰從四大生者。以所造色猶有四數各各異相。至",
    "X18n0334_004:0150c19": "無色陰。無有四數。猶如虗空。彼虗空者。離於數相。",
    "X18n0334_004:0150c20": "且無虗空名字。由妄分別。謂一虗空耳。諸陰亦然。",
    "X18n0334_004:0150c21": "離於數相。離於有無四句。故謂四大能生者。固外",
    "X18n0334_004:0150c22": "道邪見。即謂色受想行識。實有自相可得。亦愚夫",
    "X18n0334_004:0150c23": "妄執之說。非諸聖者也。按此分別五陰自性。雖見",
    "X18n0334_004:0150c24": "四大不能生五陰。然亦直指五陰離於諸相。離於",
    "X18n0334_004:0151a01": "有無四句。當體無生也。",
    "X18n0334_004:0151a02": "大慧。聖者如幻種種色像。離異不異施設。又如夢影",
    "X18n0334_004:0151a03": "士夫身。離異不異故。大慧。聖智趣。同陰妄想現。是名",
    "X18n0334_004:0151a04": "諸陰自性相。汝當除滅。滅已。說寂靜法。斷一切佛剎",
    "X18n0334_004:0151a05": "諸外道見。大慧。說寂靜時。法無我見淨。及入不動地。",
    "X18n0334_004:0151a06": "入不動地已。無量三昧自在。及得意生身。得如幻三",
    "X18n0334_004:0151a07": "昧。通達究竟。力明自在。救攝饒益一切眾生。猶如大",
    "X18n0334_004:0151a08": "地載育眾生。菩薩摩訶薩普濟眾生。亦復如是。",
    "X18n0334_004:0151a09": "五陰如幻。離異不異。覺自相如實。是名聖智趣。不",
    "X18n0334_004:0151a10": "覺自相。妄有分別。是名妄想。同此五陰。迷覺攸分。",
    "X18n0334_004:0151a11": "故曰聖智趣同妄想現也。佛告憍陳如云。色是無",
    "X18n0334_004:0151a12": "常。因滅是色。獲得解脫常住之色。受想行識。亦是",
    "X18n0334_004:0151a13": "無常。因滅是識。獲得解脫常住之識。色即是苦。因",
    "X18n0334_004:0151a14": "滅是色。獲得解脫安樂之色。受想行識。亦復如是。",
    "X18n0334_004:0151a15": "色即是空。因滅是空色。獲得解脫不空之色。受想",
    "X18n0334_004:0151a16": "行識。亦復如是。色是無我。因滅是色。獲得解脫真",
    "X18n0334_004:0151a17": "我之色。受想行識。亦復如是。故知此當除滅者。即",
    "X18n0334_004:0151a18": "滅此無常苦空無我之五陰也。滅已說者。即說此",
    "X18n0334_004:0151a19": "解脫常住。解脫安樂。解脫不空。解脫真我之五陰。",
    "X18n0334_004:0151a20": "所謂寂靜法也。凡外即色是我。於無常無我無淨",
    "X18n0334_004:0151a21": "無樂法中。妄見常樂我淨。愚夫離色有我。對治凢",
    "X18n0334_004:0151a22": "外。又於常樂我淨法中。妄見無常無樂無我無淨。",
    "X18n0334_004:0151a23": "皆妄想也。滅此妄想。離異不異四句施設。當體寂",
    "X18n0334_004:0151a24": "靜法無我見。清淨無餘。即入第八不動地。成就無",
    "X18n0334_004:0151b01": "量三昧。得意生身。如幻力通。自在無礙。猶如大地",
    "X18n0334_004:0151b02": "普育羣生也。葢從不覺所起。妄有分別。即為惑亂。",
    "X18n0334_004:0151b03": "覺分別起處。悉唯自心。一切惑亂。如幻如夢。本自",
    "X18n0334_004:0151b04": "如如。即此分別。成妙觀察。所謂凡夫見二。智者了",
    "X18n0334_004:0151b05": "達。其性無二也。○上四示選擇覺心竟。五示建立",
    "X18n0334_004:0151b06": "涅槃。分三。△初別列外道二乘涅槃。以顯如來涅",
    "X18n0334_004:0151b07": "槃。",
    "X18n0334_004:0151b08": "復次大慧。諸外道有四種涅槃。云何為四。謂性自性",
    "X18n0334_004:0151b09": "非性涅槃。種種相性非性涅槃。自相自性非性覺涅",
    "X18n0334_004:0151b10": "槃。諸陰自共相相續流注斷涅槃。是名諸外道四種",
    "X18n0334_004:0151b11": "涅槃。非我所說法。大慧。我所說者。妄想識滅。名為涅",
    "X18n0334_004:0151b12": "槃(唐譯云。大慧。我所說者。分別爾燄識滅。名為涅槃)。",
    "X18n0334_004:0151b13": "先列四種涅槃。以斥邪因邪果。然後出我法正涅",
    "X18n0334_004:0151b14": "槃也。性自性非性者。數論師昧為冥諦。從冥生覺。",
    "X18n0334_004:0151b15": "從覺生我心。究竟歸於冥諦也。種種相性非性者。",
    "X18n0334_004:0151b16": "明論師計大梵時方本際虗空我。七法常住。能生",
    "X18n0334_004:0151b17": "一切法。一切法悉還常住也。自相自性非性覺者。",
    "X18n0334_004:0151b18": "順世師計一切色心等法。皆以四大極微為因。即",
    "X18n0334_004:0151b19": "四大中最精靈能緣覺體。用為心法。一切有情無",
    "X18n0334_004:0151b20": "情。自相自性。皆有極微覺體。所謂執一切覺。以為",
    "X18n0334_004:0151b21": "涅槃也。諸陰自共相相續流注斷者。相續流注。即",
    "X18n0334_004:0151b22": "行陰也。行陰滅時。此湛不搖。非真寂滅。如急流水。",
    "X18n0334_004:0151b23": "望如恬靜。所謂湛入合湛。歸識邊際。二乘不覺自",
    "X18n0334_004:0151b24": "心所現。於相續滅。作涅槃想。總不離識也。如來涅",
    "X18n0334_004:0151c01": "槃。妄想識滅。即滅分別識也。此分別識。從迷自心。",
    "X18n0334_004:0151c02": "不覺而起。覺自心現。分別不生。斯即涅槃。自覺為",
    "X18n0334_004:0151c03": "因。識滅為果。此言識滅。以果明因也。△二示妄想",
    "X18n0334_004:0151c04": "識滅。即為涅槃。",
    "X18n0334_004:0151c05": "大慧白佛言。世尊。不建立八識耶。佛言。建立。大慧白",
    "X18n0334_004:0151c06": "佛言。若建立者。云何離意識。非七識。佛告大慧。彼因。",
    "X18n0334_004:0151c07": "及彼攀緣故。七識不生。意識者。境界分段計著生習",
    "X18n0334_004:0151c08": "氣。長養藏識。意俱。我我所計著思唯因緣生。不壞身",
    "X18n0334_004:0151c09": "相。藏識因。攀緣自心現境界計著。心聚生。展轉相因。",
    "X18n0334_004:0151c10": "譬如海浪。自心現境界風吹。若生若滅。亦如是。是故",
    "X18n0334_004:0151c11": "意識滅。七識亦滅。",
    "X18n0334_004:0151c12": "如來已答建立八種識。而大慧獨疑不離七識者。",
    "X18n0334_004:0151c13": "以迷如來藏。舉體成識。全識即藏。故八識不可離。",
    "X18n0334_004:0151c14": "然八識妄起見分。成七識我。疑應斷除也。不知六",
    "X18n0334_004:0151c15": "識與八識為因。而八識與六識為緣。七識依起。無",
    "X18n0334_004:0151c16": "自體性。以顯意識為過。此下發明因緣二義。證成",
    "X18n0334_004:0151c17": "七識不生。故意識當滅也。意識攬外塵境界。妄有",
    "X18n0334_004:0151c18": "分別。引發習氣。加藏識迷。由是七識意。同時俱起。",
    "X18n0334_004:0151c19": "計我我所。思惟因緣。相繼而生。而實七識與藏識。",
    "X18n0334_004:0151c20": "同一如來藏不壞真相。迷真而起。無有二體。此明",
    "X18n0334_004:0151c21": "六識與八識為因。而七識依起。無自體性也。藏識",
    "X18n0334_004:0151c22": "為因。所現六塵自心境界。六識由是攀緣計著。起",
    "X18n0334_004:0151c23": "七識心聚。此明八識與六識為緣。七識依起。無自",
    "X18n0334_004:0151c24": "體性也。因緣展轉。意識為過。如心海意浪。以六識",
    "X18n0334_004:0152a01": "緣自心現境界風吹。而有生滅。六識若滅。則心意",
    "X18n0334_004:0152a02": "自停。如大海無風。斯境像明徹矣。然總由迷自心",
    "X18n0334_004:0152a03": "量。見相隨生。見執為意。緣相生識。若覺自心現量。",
    "X18n0334_004:0152a04": "一切境界。分別不生。見執隨謝。如來藏心。應念圓",
    "X18n0334_004:0152a05": "寂。而此不言覺自心量為涅槃者。佛性為因。涅槃",
    "X18n0334_004:0152a06": "為果。是因非果。名為佛性。是果非因。名為涅槃。今",
    "X18n0334_004:0152a07": "以果言。故言識滅也。",
    "X18n0334_004:0152a08": "爾時世尊欲重宣此義。而說偈言。我不涅槃性。所作",
    "X18n0334_004:0152a09": "及與相。妄想爾燄識。此滅我涅槃。彼因彼攀緣。意趣",
    "X18n0334_004:0152a10": "等成身。與因者是心。為識之所依。如水大流盡。波浪",
    "X18n0334_004:0152a11": "則不起。如是意識滅。種種識不生。",
    "X18n0334_004:0152a12": "涅槃無有性。亦無有取捨。但自心所現。覺想滅處。",
    "X18n0334_004:0152a13": "斯為涅槃耳。雖八識因。與六識緣。七意身轉。然彼",
    "X18n0334_004:0152a14": "壞相俱轉。唯心所現六塵境界。似有現前。為識所",
    "X18n0334_004:0152a15": "依。無有斷絕。非達自心。分別難停也。如水大流盡。",
    "X18n0334_004:0152a16": "波浪則不起。此約識滅。心海自如也。△三窮妄想",
    "X18n0334_004:0152a17": "差別。以顯智如成實涅槃果海。",
    "X18n0334_004:0152a18": "復次大慧。今當說妄想自性分別通相。若妄想自性",
    "X18n0334_004:0152a19": "分別通相善分別。汝及餘菩薩摩訶薩。離妄想到自",
    "X18n0334_004:0152a20": "覺聖。外道通趣善見。覺攝所攝妄想斷。(唐譯云。善知",
    "X18n0334_004:0152a21": "此義。超諸妄想。證聖智境。知外道法。遠離能取所取分",
    "X18n0334_004:0152a22": "別)緣起種種相妄想自性行。不復妄想。",
    "X18n0334_004:0152a23": "上言妄想識斷即名涅槃。故此欲菩薩窮妄想差",
    "X18n0334_004:0152a24": "別。直下頓離。到自覺聖也。緣起本無二法。覺妄亦",
    "X18n0334_004:0152b01": "非兩心。窮妄無因。悟覺非別。至能所斷處。始知與",
    "X18n0334_004:0152b02": "外道同一緣起。而妄想自性所行。即為自覺聖智",
    "X18n0334_004:0152b03": "所顯爾。",
    "X18n0334_004:0152b04": "大慧。云何妄想自性分別通相。謂言說妄想。所說事",
    "X18n0334_004:0152b05": "妄想。相妄想。利妄想。自性妄想。因妄想。見妄想。成妄",
    "X18n0334_004:0152b06": "想。生妄想。不生妄想。相續妄想。縛不縛妄想。是名妄",
    "X18n0334_004:0152b07": "想自性分別通相。大慧。云何言說妄想。謂種種妙音",
    "X18n0334_004:0152b08": "歌詠之聲。美樂計著。(唐譯云。為執著種種美妙音詞)",
    "X18n0334_004:0152b09": "是名言說妄想。大慧。云何所說事妄想。謂有所說事",
    "X18n0334_004:0152b10": "自性。聖智所知。依彼而生言說妄想。是名所說事妄",
    "X18n0334_004:0152b11": "想。大慧。云何相妄想。謂即彼所說事。如鹿渴想。種種",
    "X18n0334_004:0152b12": "計著而計著。謂堅濕煖動相一切性妄想。是名相妄",
    "X18n0334_004:0152b13": "想。大慧。云何利妄想。謂樂種種金銀珍寶。是名利妄",
    "X18n0334_004:0152b14": "想。大慧。云何自性妄想。謂自性持此如是不異。惡見",
    "X18n0334_004:0152b15": "妄想。是名自性妄想。大慧。云何因妄想。謂若因若緣。",
    "X18n0334_004:0152b16": "有無分別因相生。是名因妄想。大慧。云何見妄想。謂",
    "X18n0334_004:0152b17": "有無一異俱不俱惡見。外道妄想計著妄想。是名見",
    "X18n0334_004:0152b18": "妄想。大慧。云何成妄想。謂我我所想。成決定論。是名",
    "X18n0334_004:0152b19": "成妄想。大慧。云何生妄想。謂緣有無性生計著。是名",
    "X18n0334_004:0152b20": "生妄想。大慧。云何不生妄想。謂一切性本無生。無種",
    "X18n0334_004:0152b21": "因緣。生無因身。(唐譯云。謂計著一切法本來不生。未",
    "X18n0334_004:0152b22": "有諸緣而先有體。不從因起)是名不生妄想。大慧。云",
    "X18n0334_004:0152b23": "何相續妄想。謂彼俱相續如金縷。(唐譯云。謂此與彼",
    "X18n0334_004:0152b24": "遞相繫屬。如針與線)是名相續妄想。大慧。云何縛不",
    "X18n0334_004:0152c01": "縛妄想。謂縛不縛因緣計著。如士夫方便。若縛若解。",
    "X18n0334_004:0152c02": "是名縛不縛妄想。於此妄想自性分別通相。一切愚",
    "X18n0334_004:0152c03": "夫計著有無。",
    "X18n0334_004:0152c04": "妙音歌詠。兼聲韻文辭也。聲韻清濁。文詞雅俗。分",
    "X18n0334_004:0152c05": "別所依也。有所說事。謂言說所詮事理也。聖智所",
    "X18n0334_004:0152c06": "知。依彼而生者。謂於聖智顯示所入。不能因指見",
    "X18n0334_004:0152c07": "月。於所顯示。翻成覺想境界也。即彼所說事如鹿",
    "X18n0334_004:0152c08": "渴想者。如說地而作堅想。說水而作濕想。說火煖",
    "X18n0334_004:0152c09": "想。說風動想。說五蘊而謂色受想行識有實法相。",
    "X18n0334_004:0152c10": "計即計離。起諸分別。如鹿渴想也。利妄想。謂依金",
    "X18n0334_004:0152c11": "銀珍寶而起樂著也。自性持此如是不異者。謂分",
    "X18n0334_004:0152c12": "別一切諸法有自體性。執持不捨也。若因若緣。有",
    "X18n0334_004:0152c13": "無分別因相生者。謂於因緣。起有無因相分別。謂",
    "X18n0334_004:0152c14": "此因緣此。彼因緣彼。彼因無此因。此因無彼因。一",
    "X18n0334_004:0152c15": "切因相分別而生也。有無一異俱不俱者。此四句",
    "X18n0334_004:0152c16": "法。外道邪見分別也。我我所想成決定論者。謂執",
    "X18n0334_004:0152c17": "我所為一定法。如分別心境自他。或根身器界。成",
    "X18n0334_004:0152c18": "決定論也。緣有無性生者。謂一切有無諸法。皆從",
    "X18n0334_004:0152c19": "緣生。緣有有現。緣無無現。無有因果也。一切性本",
    "X18n0334_004:0152c20": "無生。無種因緣生無因身者。謂一切法無生因。不",
    "X18n0334_004:0152c21": "由緣起。如鵠定白。如烏定玄。歘爾而現。無有因性",
    "X18n0334_004:0152c22": "也。彼俱相續如金縷者。謂一切法以和合成。如空",
    "X18n0334_004:0152c23": "和色。如缾和水土。以遞相繫屬。成一切法。縛不縛",
    "X18n0334_004:0152c24": "因緣計著。如士夫方便。若縛若解者。謂由能縛。而",
    "X18n0334_004:0153a01": "有所縛。縛解由我。執方便力。而生分別也。此十二",
    "X18n0334_004:0153a02": "妄想差別。一切愚夫。因是計著有無。一切智者。因",
    "X18n0334_004:0153a03": "是了達除斷。所謂自覺聖智。善分別外道通趣也。",
    "X18n0334_004:0153a04": "大慧。計著緣起而計著者。種種妄想計著自性。如幻",
    "X18n0334_004:0153a05": "示現種種之身。凡夫妄想。見種種異幻。(唐譯云。大慧。",
    "X18n0334_004:0153a06": "於緣起中。執著種種妄計自性。如依於幻。見種種物。凡",
    "X18n0334_004:0153a07": "愚分別。見異於幻)大慧。幻與種種。非異非不異。若異",
    "X18n0334_004:0153a08": "者。幻非種種因。若不異者。幻與種種無差別。而見差",
    "X18n0334_004:0153a09": "別。是故非異非不異。是故。大慧。汝及餘菩薩摩訶薩。",
    "X18n0334_004:0153a10": "如幻緣起妄想自性。異不異有無莫計著。",
    "X18n0334_004:0153a11": "幻。喻緣起一切諸法也。幻現種種。凡夫妄見。喻緣",
    "X18n0334_004:0153a12": "起計著種種性相也。依於幻者。現種種身。如依於",
    "X18n0334_004:0153a13": "夢。有諸夢事。愚夫見實。謂異於幻。如異幻者。幻不",
    "X18n0334_004:0153a14": "應為種種作因。而實因幻。如夢中事。實因於夢。若",
    "X18n0334_004:0153a15": "不異者。幻與種種。無有差別。而實種種現時。非無",
    "X18n0334_004:0153a16": "種種。如夢現時。實見現事。故知幻現種種。非異非",
    "X18n0334_004:0153a17": "不異。如幻緣起與種種計著法相。亦非異非不異。",
    "X18n0334_004:0153a18": "覺自心現者。不應於此。作有無異不異想。世尊所",
    "X18n0334_004:0153a19": "為直捷顯示也。",
    "X18n0334_004:0153a20": "爾時世尊欲重宣此義。而說偈言。心縛於境界。覺想",
    "X18n0334_004:0153a21": "智隨轉。無所有及勝。平等智慧生。妄想自性有。於緣",
    "X18n0334_004:0153a22": "起則無。妄想或攝受。緣起非妄想。種種支分生。如幻",
    "X18n0334_004:0153a23": "則不成。彼相有種種。妄想則不成。",
    "X18n0334_004:0153a24": "此言迷緣起。即為徧計。達緣起。即是圓成。緣起如",
    "X18n0334_004:0153b01": "幻。非覺自心者。不能達也。不覺自心所現。於所現",
    "X18n0334_004:0153b02": "境。妄計有無。所謂心縛境界。覺想隨轉也。無所有",
    "X18n0334_004:0153b03": "勝處。即覺自心境界。自相如實知。所謂平等智也。",
    "X18n0334_004:0153b04": "此一偈已盡旨趣。後乃深明緣起實無自性。所有",
    "X18n0334_004:0153b05": "計著種種。皆妄想也。故曰妄想自性有。於緣起則",
    "X18n0334_004:0153b06": "無。然此妄想。在迷惑中。似有攝受。若達緣起如幻。",
    "X18n0334_004:0153b07": "始知妄想本非攝受之性。性非攝受。即無妄想可",
    "X18n0334_004:0153b08": "得。而幻現支分。不成實事。種種諸相。亦無容分別",
    "X18n0334_004:0153b09": "耳。故曰妄想則不成。到此當自憬然已。",
    "X18n0334_004:0153b10": "彼相則是過。皆從心縛生。妄想無所知。於緣起妄想。",
    "X18n0334_004:0153b11": "此諸妄想性。即是彼緣起。妄想有種種。於緣起妄想。",
    "X18n0334_004:0153b12": "上言緣起無性。支分不成。諸相元虗。妄想無託。今",
    "X18n0334_004:0153b13": "復云若見有相。即心縛之過。此原妄想無知。故於",
    "X18n0334_004:0153b14": "緣起如幻。起分別見耳。然分別之性。既無所知。即",
    "X18n0334_004:0153b15": "同緣起。心縛之相無因。惑相之心亦偶。故曰此諸",
    "X18n0334_004:0153b16": "妄想性。則是彼緣起也。分別雖有種種。亦如幻種",
    "X18n0334_004:0153b17": "種現。總不可得也。",
    "X18n0334_004:0153b18": "世諦第一義。第三無因生。妄想說世諦。斷則聖境界。",
    "X18n0334_004:0153b19": "此言世諦第一義諦。在迷悟轉變。無有別說也。迷。",
    "X18n0334_004:0153b20": "則聖智皆同覺想。悟。則分別悉是妙觀。世諦因迷。",
    "X18n0334_004:0153b21": "第一義諦因悟。捨此迷悟。則二諦無因。無因妄計。",
    "X18n0334_004:0153b22": "非聖所說。故曰第三無因生也。如來於緣起諸法。",
    "X18n0334_004:0153b23": "欲人覺自心現。妄計頓停。即是第一義境界。直下",
    "X18n0334_004:0153b24": "承當。無有餘遺。非此則彼。不容擬議也。",
    "X18n0334_004:0153c01": "譬如修行事。於一種種現。於彼無種種。妄想相如是。",
    "X18n0334_004:0153c02": "譬如種種翳。妄想眾色現。翳無色非色。緣起不覺然。",
    "X18n0334_004:0153c03": "譬如鍊真金。遠離諸垢穢。虗空無雲翳。妄想淨亦然。",
    "X18n0334_004:0153c04": "禪觀所現。色相元虗。翳目見色。不可有無。以喻不",
    "X18n0334_004:0153c05": "了緣起。妄想相生。法爾如是也。然緣起本幻。妄想",
    "X18n0334_004:0153c06": "非他。不覺之垢穢若離。真金宛爾。眚目之雲翳頓",
    "X18n0334_004:0153c07": "消。虗空如然。復喻妄淨。非別有真也。",
    "X18n0334_004:0153c08": "無有妄想性。及有彼緣起。建立及誹謗。悉由妄想壞。",
    "X18n0334_004:0153c09": "妄想若無性。而有緣起性。無性而有性。有性無性生。",
    "X18n0334_004:0153c10": "依因於妄想。而得彼緣起。相名常相隨。而生諸妄想。",
    "X18n0334_004:0153c11": "究竟不成就。則度諸妄想。然後智清淨。是名第一義。",
    "X18n0334_004:0153c12": "妄想緣起。悉皆不實。而有無之執。甞見由妄想壞。",
    "X18n0334_004:0153c13": "是妄想無性。人或易知。緣起法虗。最難了達。故設",
    "X18n0334_004:0153c14": "妄想若無。而有緣起者。則離妄想。而有緣生。是有",
    "X18n0334_004:0153c15": "法從無因生也。不知迷藏為識。妄有見生。而起於",
    "X18n0334_004:0153c16": "相。依相立名。轉生分別。如朿蘆然。無有實事。知無",
    "X18n0334_004:0153c17": "實事。應念圓明。是為第一義清淨無翳也。楞嚴云。",
    "X18n0334_004:0153c18": "根塵同源。縛脫無二。識性虗妄。猶若空華。由塵發",
    "X18n0334_004:0153c19": "知。因根有相。相見無性。同於交蘆。又云。知見立知。",
    "X18n0334_004:0153c20": "即無明本。知見無見。斯即涅槃。無漏真淨。云何於",
    "X18n0334_004:0153c21": "中更容他物。夫根塵即緣起法也。識性猶妄想也。",
    "X18n0334_004:0153c22": "識論謂色心等法。皆由內識。變似現前。故知緣起。",
    "X18n0334_004:0153c23": "本從識生。復更生識。識性元虗。根塵何立。彼知見",
    "X18n0334_004:0153c24": "性。清淨無餘耳。",
    "X18n0334_004:0154a01": "妄想有十二。緣起有六種。自覺知爾燄。彼無有差別。",
    "X18n0334_004:0154a02": "五法為真實。自性有三種。修行分別此。不越於如如。",
    "X18n0334_004:0154a03": "承上妄想清淨。成第一義。故此言證自覺聖者。所",
    "X18n0334_004:0154a04": "見妄想緣起。智及所知。五法三性。俱無差別。會歸",
    "X18n0334_004:0154a05": "真實。自相如如也。",
    "X18n0334_004:0154a06": "眾相及緣起。彼名起妄想。彼諸妄想相。從彼緣起生。",
    "X18n0334_004:0154a07": "覺慧善觀察。無緣無妄想。成已無有性。云何妄想覺。",
    "X18n0334_004:0154a08": "彼妄想自性。建立二自性。妄想種種現。清淨聖境界。",
    "X18n0334_004:0154a09": "妄想如畫色。緣起計妄想。若異妄想者。則依外道論。",
    "X18n0334_004:0154a10": "妄想說所想。因見和合生。離二妄想者。如是則為成。",
    "X18n0334_004:0154a11": "此五偈。反覆言妄想即正智。名相即如如。緣起即",
    "X18n0334_004:0154a12": "成實。愚夫分別見二。智者了達。其性無二也。依於",
    "X18n0334_004:0154a13": "緣起。妄計名相。緣起如幻。相計本虗。諸虗幻盡。成",
    "X18n0334_004:0154a14": "實現前。無別實性。覺想何存。性本無二。妄建立有",
    "X18n0334_004:0154a15": "耳。涅槃云。有智慧時。則無煩惱。有煩惱時。則無智",
    "X18n0334_004:0154a16": "慧。又云。若言一切法無我。如來秘藏。亦無有我。凡",
    "X18n0334_004:0154a17": "夫謂二。智者了達。其性無二。無二之性。即是實性。",
    "X18n0334_004:0154a18": "故曰妄想種種現。清淨聖境界也。始知無明實性。",
    "X18n0334_004:0154a19": "即是佛性。悟妄元真。不離妄有。但除妄計。性計無",
    "X18n0334_004:0154a20": "妄。離此別求。即為異因耳。妄想如畫色。緣起計妄",
    "X18n0334_004:0154a21": "想者。言緣起本從妄想而現。復即緣起而生分別。",
    "X18n0334_004:0154a22": "如畫獄相。自畫自怖。猶以妄想而說所想也。能現",
    "X18n0334_004:0154a23": "所現。合成二妄。覺妄即離。離妄即實。無有二致也。",
    "X18n0334_004:0154a24": "○上三示如來藏超過愚外妄想言說。成就諸地。",
    "X18n0334_004:0154b01": "究竟果海竟。四示自覺一乘。照明諸地。善斷諸漏。",
    "X18n0334_004:0154b02": "圓滿佛身。不墮有無。分四。初示自覺一乘。分五。△",
    "X18n0334_004:0154b03": "初示自覺聖智。",
    "X18n0334_004:0154b04": "大慧菩薩摩訶薩復白佛言。世尊。唯願為說自覺聖",
    "X18n0334_004:0154b05": "智相及一乘。若自覺聖智相及一乘。我及餘菩薩善",
    "X18n0334_004:0154b06": "自覺聖智相及一乘。不由於他。通達佛法。佛告大慧。",
    "X18n0334_004:0154b07": "諦聽諦聽。善思念之。當為汝說。大慧白佛言。唯然受",
    "X18n0334_004:0154b08": "教。佛告大慧。前聖所知。轉相傳授。妄想無性。菩薩摩",
    "X18n0334_004:0154b09": "訶薩。獨一靜處。自覺觀察。不由於他。離見妄想。上上",
    "X18n0334_004:0154b10": "昇進。入如來地。是名自覺聖智相。",
    "X18n0334_004:0154b11": "此答自覺聖智。而言前聖所知。轉相傳授。妄想無",
    "X18n0334_004:0154b12": "性。故知一切凡夫。不能明達覺性。皆為妄想之所",
    "X18n0334_004:0154b13": "留滯。旋旋破除。細想旋生。若知無性。則即妄即真。",
    "X18n0334_004:0154b14": "覺想盡處。不由他悟。所謂自覺。永明覺云。同一無",
    "X18n0334_004:0154b15": "性。故得現成。妄性本虗。生元是佛。真性叵得。非今",
    "X18n0334_004:0154b16": "始成。此葢約根本智也。△二示一乘。",
    "X18n0334_004:0154b17": "大慧。云何一乘相。謂得一乘道覺。我說一乘。云何得",
    "X18n0334_004:0154b18": "一乘道覺。謂攝所攝妄想。如實處不生妄想。是名一",
    "X18n0334_004:0154b19": "乘覺。大慧。一乘覺者。非餘外道聲聞緣覺梵天王等",
    "X18n0334_004:0154b20": "之所能得。唯除如來。以是故說名一乘。",
    "X18n0334_004:0154b21": "攝所攝妄想如實處不生妄想者。葢謂現前眾生",
    "X18n0334_004:0154b22": "妄想境界。即是諸佛如來真俗無二大寂滅場。等",
    "X18n0334_004:0154b23": "一法界。無有差別也。最勝王經曰。修菩提行者。於",
    "X18n0334_004:0154b24": "諸聖境。體非一異。不捨於俗。不離於真。依於法界。",
    "X18n0334_004:0154c01": "夫法界者。一切眾生。真空常住。自相自性。如實本",
    "X18n0334_004:0154c02": "際。不生不滅。無有覺知。此如來行處。非凡所知。非",
    "X18n0334_004:0154c03": "聖所識。故曰非餘外道聲聞緣覺梵天王之所能",
    "X18n0334_004:0154c04": "得。所謂究竟覺也。△三示三乘隨機。",
    "X18n0334_004:0154c05": "大慧白佛言。世尊。何故說三乘。而不說一乘。佛告大",
    "X18n0334_004:0154c06": "慧。不自般涅槃法故。不說一切聲聞緣覺一乘。以一",
    "X18n0334_004:0154c07": "切聲聞緣覺。如來調伏。授寂靜方便。而得解脫。非自",
    "X18n0334_004:0154c08": "己力。是故不說一乘。復次大慧。煩惱障業習氣不斷。",
    "X18n0334_004:0154c09": "故不說一切聲聞緣覺一乘。不覺法無我。不離分段",
    "X18n0334_004:0154c10": "死。(魏譯云。聲聞辟支佛未證法無我。未得不可思議變",
    "X18n0334_004:0154c11": "易生。唐譯云。未覺法無我。未名不思議變易死)故說三",
    "X18n0334_004:0154c12": "乘。",
    "X18n0334_004:0154c13": "如來不為聲聞緣覺說一乘法。謂聲聞緣覺。不能",
    "X18n0334_004:0154c14": "離言說所說。得自覺聖智。不得自般涅槃法。自般",
    "X18n0334_004:0154c15": "涅槃。謂自性涅槃也。本有自性。本自寂滅。不受生",
    "X18n0334_004:0154c16": "死。處生死中。不為生死之法所入。常自寂滅。當體",
    "X18n0334_004:0154c17": "如如。如如之性。不能自覺。要藉緣起。遇世間緣。便",
    "X18n0334_004:0154c18": "起分別。攝取聲色。作三界因。招輪迴果。遇出世緣。",
    "X18n0334_004:0154c19": "便起厭離。攝取禪定。作四諦十二支因。成解脫果。",
    "X18n0334_004:0154c20": "然如如自性。非輪迴。不離輪迴。非解脫。不離解脫。",
    "X18n0334_004:0154c21": "非此兩邊。亦不離兩邊也。如來憫諸凡夫躭著世",
    "X18n0334_004:0154c22": "間。謂世間常。為說無常。謂世間樂。為說是苦。謂世",
    "X18n0334_004:0154c23": "間淨。為說不淨。謂世間我。為說無我。二乘以此調",
    "X18n0334_004:0154c24": "伏。得解脫道。而非自性解脫。起煩惱斷。習煩惱不",
    "X18n0334_004:0155a01": "斷。得人無我。不覺法無我也。習煩惱。起於無明。不",
    "X18n0334_004:0155a02": "覺業動。非覺自性。不能遠離。業習不斷。惟不知不",
    "X18n0334_004:0155a03": "覺耳。世尊甞云。聲聞緣覺。尚不見無我真性。何況",
    "X18n0334_004:0155a04": "有我真性。同一真性。無我所入。非自性覺。故曰不",
    "X18n0334_004:0155a05": "見。眾生分別吾我。不覺為咎。無用即離。所謂攝所",
    "X18n0334_004:0155a06": "攝妄想如實處。最難擔荷。稍生分別。便墮所知耳。",
    "X18n0334_004:0155a07": "不離分段死。魏譯未得不可思議變易生。分段二",
    "X18n0334_004:0155a08": "乘已離。變易二乘未斷。而言不可思議變易生。當",
    "X18n0334_004:0155a09": "指隨類對現。則二乘非分也。△四示一乘平等。",
    "X18n0334_004:0155a10": "大慧。彼諸一切起煩惱過習氣斷。及覺法無我。彼一",
    "X18n0334_004:0155a11": "切起煩惱過習氣斷。三昧樂味著非性。無漏界覺。覺",
    "X18n0334_004:0155a12": "已。復入出世間上上無漏界。滿足眾具。當得如來不",
    "X18n0334_004:0155a13": "思議自在法身。",
    "X18n0334_004:0155a14": "佛頂經云。覺非所明。因明立所。所既妄立。生汝妄",
    "X18n0334_004:0155a15": "能。所即相分。佛頂言所先於能。則法我根極習氣。",
    "X18n0334_004:0155a16": "最為微隱。此菩薩至妙覺方盡也。起煩惱。謂人我",
    "X18n0334_004:0155a17": "也。二乘起煩惱雖斷。而見過習氣未忘。此俱云斷",
    "X18n0334_004:0155a18": "者。當是時節既至。忽然覺悟。習氣斷處。則法無我",
    "X18n0334_004:0155a19": "自然明達也。三昧味著。此即法我習氣。彼於非轉",
    "X18n0334_004:0155a20": "處。而生轉想。如彼醉人。見上日月。實非迴轉。生迴",
    "X18n0334_004:0155a21": "轉想。故以無常苦空無我等想。味著三昧。對彼流",
    "X18n0334_004:0155a22": "轉。得世間解。入無漏界。於此若覺。則三昧味著。亦",
    "X18n0334_004:0155a23": "非定性。習氣頓斷。一切見息。即是出世無漏。本覺",
    "X18n0334_004:0155a24": "性現。法身宛然。非謂別有出世無漏界也。△五總",
    "X18n0334_004:0155b01": "頌。",
    "X18n0334_004:0155b02": "爾時世尊欲重宣此義。而說偈言。諸天及梵乘。聲聞",
    "X18n0334_004:0155b03": "緣覺乘。諸佛如來乘。我說此諸乘。乃至有心轉。諸乘",
    "X18n0334_004:0155b04": "非究竟。若彼心滅盡。無乘及乘者。無有乘建立。我說",
    "X18n0334_004:0155b05": "為一乘。",
    "X18n0334_004:0155b06": "即如來乘。有心分別。尚非究竟。故所知愚。至十一",
    "X18n0334_004:0155b07": "地。猶有微細待盡。得盡此已。真如自性。方始現前。",
    "X18n0334_004:0155b08": "無有乘及與乘者。過於數量。不可建立。所謂一乘",
    "X18n0334_004:0155b09": "也。佛語舍利弗云。如來一切悉知見覺。亦不自知",
    "X18n0334_004:0155b10": "我知見覺。若使如來作知見覺相。是則非佛世尊。",
    "X18n0334_004:0155b11": "名為凡夫。故知一乘之道。泯相離性。獨一無侶。脫",
    "X18n0334_004:0155b12": "三種緣集氣類。唯妙圓覺。更無所有。圓覺云。一切",
    "X18n0334_004:0155b13": "如來妙圓覺心。本無菩提。及與涅槃。亦無成佛。及",
    "X18n0334_004:0155b14": "不成佛。無妄輪迴。及非輪迴。此非達一切法真如",
    "X18n0334_004:0155b15": "平等自性。無能見也。",
    "X18n0334_004:0155b16": "引導眾生故。分別說諸乘。解脫有三種。及與法無我。",
    "X18n0334_004:0155b17": "煩惱智慧等。解脫則遠離。譬如海浮木。常隨波浪轉。",
    "X18n0334_004:0155b18": "聲聞愚亦然。相風所漂蕩。彼起煩惱滅。餘習煩惱愚。",
    "X18n0334_004:0155b19": "味著三昧樂。安住無漏界。無有究竟趣。亦復不退還。",
    "X18n0334_004:0155b20": "得諸三昧身。乃至劫不覺。譬如昏醉人。酒消然後覺。",
    "X18n0334_004:0155b21": "彼覺法亦然。得佛無上身。",
    "X18n0334_004:0155b22": "三種解脫。即三乘果證也。人法無我。煩惱爾燄。皆",
    "X18n0334_004:0155b23": "為引導二乘之說。得一乘解脫者。此皆遠離。所謂",
    "X18n0334_004:0155b24": "無乘及乘者也。二乘斷起煩惱。為習煩惱之所愚。",
    "X18n0334_004:0155c01": "常為空寂所轉。如彼浮木。為風所漂。見一切內外",
    "X18n0334_004:0155c02": "諸法。隨所知轉。味著三昧。安住界外。頓絕生因。故",
    "X18n0334_004:0155c03": "亦不退還也。此三昧醉。經劫不覺。覺即無上。所謂",
    "X18n0334_004:0155c04": "自性真如。非諸解脫。亦不離解脫也。△上初示自",
    "X18n0334_004:0155c05": "覺一乘竟。",
    "X18n0334_004:0155c07": "楞伽阿跋多羅寶經心印卷四",
    "X18n0334_004:0155c09": "音釋",
    "X18n0334_004:0155c10": "種(之仲切)。歘(風骨切與欻同風有所吹起也)。"
}