{
    "T08n0223_010:0290b06": "摩訶般若波羅蜜經卷第十",
    "T08n0223_010:0290b08": "◎後秦龜茲國三藏鳩摩羅什譯",
    "T08n0223_010:0290b09": "◎法稱品第三十七",
    "T08n0223_010:0290b10": "佛告釋提桓因言：「憍尸迦！若滿閻浮提佛",
    "T08n0223_010:0290b11": "舍利作一分，復有人書般若波羅蜜經卷",
    "T08n0223_010:0290b12": "作一分。二分之中，汝取何所？」釋提桓因白",
    "T08n0223_010:0290b13": "佛言：「世尊！若滿閻浮提佛舍利作一分，般",
    "T08n0223_010:0290b14": "若波羅蜜經卷作一分。二分之中，我寧取般",
    "T08n0223_010:0290b15": "若波羅蜜經卷。何以故？世尊！我於佛舍利",
    "T08n0223_010:0290b16": "非不恭敬、非不尊重。世尊！以是舍利",
    "T08n0223_010:0290b17": "從般若波羅蜜中生，般若波羅蜜修熏故，是",
    "T08n0223_010:0290b18": "舍利得供養恭敬尊重讚歎。」爾時舍利弗問",
    "T08n0223_010:0290b19": "釋提桓因：「憍尸迦！是般若波羅蜜不可取，",
    "T08n0223_010:0290b20": "無色無形無對，一相所謂無相。汝云何欲",
    "T08n0223_010:0290b21": "取？何以故？是般若波羅蜜不為取故出，不",
    "T08n0223_010:0290b22": "為捨故出，不為增減聚散、損益垢淨故出。",
    "T08n0223_010:0290b23": "是般若波羅蜜不與諸佛法，不捨凡人法；",
    "T08n0223_010:0290b24": "不與辟支佛法、阿羅漢法學法，不捨凡人",
    "T08n0223_010:0290b25": "法；不與無為性，不捨有為性；不與內空",
    "T08n0223_010:0290b26": "乃至無法有法空，不與四念處乃至一切種",
    "T08n0223_010:0290b27": "智，不捨凡人法。」釋提桓因語舍利弗：「如是，",
    "T08n0223_010:0290b28": "如是！舍利弗！若有人知是般若波羅蜜，不",
    "T08n0223_010:0290b29": "與諸佛法、不捨凡人法，乃至不與一切種",
    "T08n0223_010:0290c01": "智、不捨凡人法。是菩薩摩訶薩能行般若",
    "T08n0223_010:0290c02": "波羅蜜、能修般若波羅蜜。何以故？般若波羅",
    "T08n0223_010:0290c03": "蜜不行二法相故。不二法相是般若波羅",
    "T08n0223_010:0290c04": "蜜，不二法相是禪那波羅蜜乃至檀那波",
    "T08n0223_010:0290c05": "羅蜜。」爾時佛讚釋提桓因言：「善哉，善哉！憍",
    "T08n0223_010:0290c06": "尸迦！如汝所說，般若波羅蜜不行二法相",
    "T08n0223_010:0290c07": "故。不二法相是般若波羅蜜，不二法相是禪",
    "T08n0223_010:0290c08": "那波羅蜜乃至檀那波羅蜜。憍尸迦！若人",
    "T08n0223_010:0290c09": "欲得法性二相者，是人為欲得般若波羅",
    "T08n0223_010:0290c10": "蜜二相。何以故？憍尸迦！法性、般若波羅蜜",
    "T08n0223_010:0290c11": "無二無別，乃至檀那波羅蜜亦如是。若人",
    "T08n0223_010:0290c12": "欲得實際不可思議性二相者，是人為欲",
    "T08n0223_010:0290c13": "得般若波羅蜜二相。何以故？般若波羅蜜、",
    "T08n0223_010:0290c14": "不可思議性無二無別。」釋提桓因白佛言：",
    "T08n0223_010:0290c15": "「世尊！一切世間人及諸天、阿修羅，應禮拜",
    "T08n0223_010:0290c16": "供養般若波羅蜜。何以故？諸菩薩摩訶薩",
    "T08n0223_010:0290c17": "般若波羅蜜中學得阿耨多羅三藐三菩提。",
    "T08n0223_010:0290c18": "世尊！我常在善法堂上坐，若我不在座時，",
    "T08n0223_010:0290c19": "諸天子來供養我故，為我坐處作禮，繞",
    "T08n0223_010:0290c20": "竟還去。諸天子作是念：『釋提桓因在是處",
    "T08n0223_010:0290c21": "坐，為諸三十三天說法故。』如是，世尊！在所",
    "T08n0223_010:0290c22": "處書是般若波羅蜜經卷，受持讀誦、為他演",
    "T08n0223_010:0290c23": "說，是處十方世界中諸天、龍、夜叉、揵闥婆、阿",
    "T08n0223_010:0290c24": "修羅、迦樓羅、緊那羅、摩睺羅伽，皆來禮拜",
    "T08n0223_010:0290c25": "般若波羅蜜，供養已去。何以故？是般若波羅",
    "T08n0223_010:0290c26": "蜜中生諸佛，及生一切眾生樂具故。諸佛",
    "T08n0223_010:0290c27": "舍利亦是一切種智住處因緣。以是故，世尊！",
    "T08n0223_010:0290c28": "二分中我取般若波羅蜜。「復次，世尊。我若受",
    "T08n0223_010:0290c29": "持讀誦般若波羅蜜，心深入法中。我是時",
    "T08n0223_010:0291a01": "不見怖畏相。何以故？世尊！是般若波羅蜜",
    "T08n0223_010:0291a02": "無相無貌、無言無說。世尊！無相無貌、無",
    "T08n0223_010:0291a03": "言無說，是般若波羅蜜，乃至是一切種智。",
    "T08n0223_010:0291a04": "世尊！般若波羅蜜若當有相非無相者，諸",
    "T08n0223_010:0291a05": "佛不應知一切法無相無貌、無言無說，得",
    "T08n0223_010:0291a06": "阿耨多羅三藐三菩提。為弟子說諸法亦",
    "T08n0223_010:0291a07": "無相無貌、無言無說。世尊！以般若波羅",
    "T08n0223_010:0291a08": "蜜實是無相無貌、無言無說故。諸佛知一切",
    "T08n0223_010:0291a09": "諸法無相無貌、無言無說，得阿耨多羅三藐",
    "T08n0223_010:0291a10": "三菩提，為弟子說諸法亦無相無貌、無言無",
    "T08n0223_010:0291a11": "說。以是故，世尊！是般若波羅蜜，一切世",
    "T08n0223_010:0291a12": "間諸天、人、阿修羅，應恭敬供養尊重讚歎，香",
    "T08n0223_010:0291a13": "華瓔珞乃至幡蓋。「復次，世尊！若有人受持",
    "T08n0223_010:0291a14": "般若波羅蜜，親近讀誦說、正憶念及書，供養",
    "T08n0223_010:0291a15": "華香乃至幡蓋，是人不墮地獄、畜生、餓鬼道",
    "T08n0223_010:0291a16": "中，不墮聲聞、辟支佛地，乃至得阿耨多羅",
    "T08n0223_010:0291a17": "三藐三菩提常見諸佛，從一佛國至一佛",
    "T08n0223_010:0291a18": "國供養諸佛，恭敬尊重讚歎，華香乃至幡蓋。",
    "T08n0223_010:0291a19": "「復次，世尊！滿三千大千世界佛舍利作一分，",
    "T08n0223_010:0291a20": "書般若波羅蜜經卷作一分。是二分中，我故",
    "T08n0223_010:0291a21": "取般若波羅蜜。何以故？世尊！是般若波羅",
    "T08n0223_010:0291a22": "蜜中生諸佛舍利。以是故，舍利得供養恭",
    "T08n0223_010:0291a23": "敬尊重讚歎。是善男子、善女人供養恭敬舍",
    "T08n0223_010:0291a24": "利故，受天上、人中福樂，常不墮三惡道，如",
    "T08n0223_010:0291a25": "所願，漸以三乘法入涅槃。是故，世尊！若有",
    "T08n0223_010:0291a26": "見現在佛、若見般若波羅蜜經卷，等無異。",
    "T08n0223_010:0291a27": "何以故？世尊！是般若波羅蜜與佛無二無別",
    "T08n0223_010:0291a28": "故。「復次，世尊！如佛住三事示現說十二部",
    "T08n0223_010:0291a29": "經——修多羅、祇夜乃至優波提舍。復有善男子、",
    "T08n0223_010:0291b01": "善女人受持誦說是般若波羅蜜，等無異。",
    "T08n0223_010:0291b02": "何以故？世尊！是般若波羅蜜中生三事示",
    "T08n0223_010:0291b03": "現及十二部經——修多羅乃至優波提舍——故。「復",
    "T08n0223_010:0291b04": "次，世尊！十方諸佛住三事示現說十二部經——",
    "T08n0223_010:0291b05": "修多羅乃至優波提舍。復有人受般若波羅",
    "T08n0223_010:0291b06": "蜜為他人說，等無有異。何以故？般若波",
    "T08n0223_010:0291b07": "羅蜜中生諸佛，亦生十二部經——修多羅乃至",
    "T08n0223_010:0291b08": "優波提舍。「復次，世尊！若有供養十方如恒河",
    "T08n0223_010:0291b09": "沙等世界中諸佛！恭敬尊重讚歎！華香乃至",
    "T08n0223_010:0291b10": "幡蓋。復有人書般若波羅蜜經卷！恭敬尊",
    "T08n0223_010:0291b11": "重讚歎！華香乃至幡蓋。其福正等。何以故？",
    "T08n0223_010:0291b12": "十方諸佛皆從般若波羅蜜中生。「復次，世尊！",
    "T08n0223_010:0291b13": "善男子、善女人聞是般若波羅蜜，受持讀誦、",
    "T08n0223_010:0291b14": "正憶念，亦為他人說。是人不墮地獄道，畜",
    "T08n0223_010:0291b15": "生、餓鬼道，亦不墮聲聞、辟支佛地。何以故？",
    "T08n0223_010:0291b16": "當知是善男子、善女人正住阿惟越致地中",
    "T08n0223_010:0291b17": "故。是般若波羅蜜遠離一切苦惱衰病。「復次，",
    "T08n0223_010:0291b18": "世尊！若有善男子、善女人書是般若波羅",
    "T08n0223_010:0291b19": "蜜經卷，受持親近供養，恭敬尊重讚歎。是人",
    "T08n0223_010:0291b20": "離諸恐怖。世尊！譬如負債人親近國王供",
    "T08n0223_010:0291b21": "給左右，債主反更供養恭敬是人，是人不",
    "T08n0223_010:0291b22": "復畏怖。何以故？世尊！此人依近於王，憑恃",
    "T08n0223_010:0291b23": "有力故。如是，世尊！諸佛舍利，般若波羅蜜",
    "T08n0223_010:0291b24": "修熏故，得供養恭敬。世尊！當知般若波羅蜜",
    "T08n0223_010:0291b25": "如王，舍利如負債人。負債人依王故得供",
    "T08n0223_010:0291b26": "養，舍利亦依般若波羅蜜修熏故得供養。",
    "T08n0223_010:0291b27": "世尊！當知諸佛一切種智亦以般若波羅蜜",
    "T08n0223_010:0291b28": "修熏故得成就。以是故，世尊！二分中我取",
    "T08n0223_010:0291b29": "般若波羅蜜。何以故？世尊！般若波羅蜜中生",
    "T08n0223_010:0291c01": "諸佛舍利三十二相，般若波羅蜜中亦生佛",
    "T08n0223_010:0291c02": "十力、四無所畏、四無礙智、十八不共法、大慈大",
    "T08n0223_010:0291c03": "悲。世尊！般若波羅蜜中生五波羅蜜，使得",
    "T08n0223_010:0291c04": "波羅蜜名字。般若波羅蜜中生諸佛一切種",
    "T08n0223_010:0291c05": "智。「復次，世尊！所在三千大千世界中，若有",
    "T08n0223_010:0291c06": "受持供養，恭敬尊重讚歎般若波羅蜜，",
    "T08n0223_010:0291c07": "是處若人若非人不能得其便，是人漸漸得",
    "T08n0223_010:0291c08": "入涅槃。世尊！般若波羅蜜為大利益如",
    "T08n0223_010:0291c09": "是，於三千大千世界中能作佛事。世尊！",
    "T08n0223_010:0291c10": "在所處有般若波羅蜜則為有佛。世尊！譬",
    "T08n0223_010:0291c11": "如無價摩尼珠寶，在所住處非人不得",
    "T08n0223_010:0291c12": "其便。若男子、女人有熱病，以是寶著身",
    "T08n0223_010:0291c13": "上，熱病即時除愈。若有風病、若有冷病、",
    "T08n0223_010:0291c14": "若有雜熱風冷病，以寶著身上，皆悉除愈。",
    "T08n0223_010:0291c15": "若闇中，是寶能令明。熱時能令涼，寒時能",
    "T08n0223_010:0291c16": "令溫。寶所住處，其地不寒不熱，時節和適。",
    "T08n0223_010:0291c17": "其處亦無諸餘毒螫。若男子、女人為毒蛇所",
    "T08n0223_010:0291c18": "螫，以寶示之，毒即除滅。「復次，世尊！若男",
    "T08n0223_010:0291c19": "子、女人眼痛膚瞖盲瞽，以寶近之，即時除",
    "T08n0223_010:0291c20": "愈。若有癩瘡惡腫，以寶著身上，病即除",
    "T08n0223_010:0291c21": "愈。「復次，世尊！是摩尼寶所在水中，水隨",
    "T08n0223_010:0291c22": "作一色。世尊！是寶若以青物裹著水中，水",
    "T08n0223_010:0291c23": "色則為青。若黃赤白紅縹物裹著水中，水隨",
    "T08n0223_010:0291c24": "作黃赤白紅縹色。如是等種種色物裹著水",
    "T08n0223_010:0291c25": "中，水隨作種種色。世尊！若水濁，以寶著",
    "T08n0223_010:0291c26": "中水，即為清。是寶其德如是。」爾時阿",
    "T08n0223_010:0291c27": "難問釋提桓因言：「憍尸迦！是摩尼寶，為",
    "T08n0223_010:0291c28": "是天上寶？為是閻浮提寶？」釋提桓因語阿",
    "T08n0223_010:0291c29": "難：「是天上寶。閻浮提人亦有是寶，但功德",
    "T08n0223_010:0292a01": "相少不具足。天上寶清淨輕妙，不可以譬",
    "T08n0223_010:0292a02": "喻為比。」「復次，世尊！是摩尼寶若著篋中，舉",
    "T08n0223_010:0292a03": "寶出，其功德薰篋故，人皆愛敬。如是，世尊！",
    "T08n0223_010:0292a04": "在所在處有書般若波羅蜜經卷，是處則",
    "T08n0223_010:0292a05": "無眾惱之患，亦如摩尼寶所著處則無眾",
    "T08n0223_010:0292a06": "難。世尊！佛般涅槃後舍利得供養，皆是般",
    "T08n0223_010:0292a07": "若波羅蜜力。禪那波羅蜜乃至檀那波羅",
    "T08n0223_010:0292a08": "蜜，內空乃至無法有法空，四念處乃至十八",
    "T08n0223_010:0292a09": "不共法，一切智，法相、法住、法位、法性、實際、不",
    "T08n0223_010:0292a10": "可思議性、一切種智是諸功德力。善男子、善",
    "T08n0223_010:0292a11": "女人作是念：『是佛舍利，一切智、一切種智、大",
    "T08n0223_010:0292a12": "慈大悲、斷一切結使及習、常捨、行不錯謬",
    "T08n0223_010:0292a13": "法等諸佛功德住處。』以是故，舍利得供養。",
    "T08n0223_010:0292a14": "世尊！舍利是諸功德寶波羅蜜住處，不垢不",
    "T08n0223_010:0292a15": "淨波羅蜜住處，不生不滅波羅蜜、不入不",
    "T08n0223_010:0292a16": "出波羅蜜、不增不損波羅蜜、不來不去不",
    "T08n0223_010:0292a17": "住波羅蜜。是佛舍利是諸法相波羅蜜住處，",
    "T08n0223_010:0292a18": "以是諸法相波羅蜜修薰故，舍利得供養。",
    "T08n0223_010:0292a19": "「復次，世尊！置三千大千世界滿中舍利。如",
    "T08n0223_010:0292a20": "恒河沙等諸世界滿其中舍利作一分，有",
    "T08n0223_010:0292a21": "人書般若波羅蜜經卷作一分。二分之中",
    "T08n0223_010:0292a22": "我取般若波羅蜜。何以故？是般若波羅蜜中",
    "T08n0223_010:0292a23": "生諸佛舍利，是般若波羅蜜修薰故，舍利得",
    "T08n0223_010:0292a24": "供養。世尊！若有善男子、善女人供養舍利，",
    "T08n0223_010:0292a25": "恭敬尊重讚歎，其功德報不可得邊。受人",
    "T08n0223_010:0292a26": "中、天上福樂，所謂剎利大姓、婆羅門大姓、居",
    "T08n0223_010:0292a27": "士大家，四天王天處乃至他化自在天中受",
    "T08n0223_010:0292a28": "福樂。亦以是福德因緣故當得盡苦。若受",
    "T08n0223_010:0292a29": "是般若波羅蜜，讀誦解說、正憶念，是人能",
    "T08n0223_010:0292b01": "具足禪那波羅蜜乃至能具足檀那波羅",
    "T08n0223_010:0292b02": "蜜，能具足四念處，乃至能具足十八不共",
    "T08n0223_010:0292b03": "法，過聲聞、辟支佛地，住菩薩位。住菩薩位",
    "T08n0223_010:0292b04": "已，得菩薩神通，從一佛國至一佛國。是菩",
    "T08n0223_010:0292b05": "薩為眾生故受身，隨其所應成就眾生，",
    "T08n0223_010:0292b06": "若作轉輪聖王、若作剎利大姓、若作婆羅",
    "T08n0223_010:0292b07": "門大姓成就眾生。以是故，世尊！我不為",
    "T08n0223_010:0292b08": "輕慢不恭敬故不取舍利，以善男子、善女",
    "T08n0223_010:0292b09": "人供養般若波羅蜜則為供養舍利故。「復",
    "T08n0223_010:0292b10": "次，世尊！有人欲見十方無量阿僧祇諸世界",
    "T08n0223_010:0292b11": "中現在佛法身、色身，是人應聞受持般若波",
    "T08n0223_010:0292b12": "羅蜜，讀誦、正憶念、為他人演說。如是善男",
    "T08n0223_010:0292b13": "子、善女人，當見十方無量阿僧祇世界中諸",
    "T08n0223_010:0292b14": "佛法身、色身。是善男子、善女人行般若波羅",
    "T08n0223_010:0292b15": "蜜，亦應以法相修念佛三昧。復次，善男子、",
    "T08n0223_010:0292b16": "善女人欲見現在諸佛，應當受是般若波",
    "T08n0223_010:0292b17": "羅蜜乃至正憶念。「復次，世尊！有二種法相：",
    "T08n0223_010:0292b18": "有為諸法相、無為諸法相。云何有為諸法相？",
    "T08n0223_010:0292b19": "所謂內空中智慧乃至無法有法空中智慧，",
    "T08n0223_010:0292b20": "四念處中智慧乃至八聖道分中智慧，佛十",
    "T08n0223_010:0292b21": "力、四無所畏、四無礙智、十八不共法中智慧，",
    "T08n0223_010:0292b22": "善法中不善法中、有漏法中無漏法中、世間",
    "T08n0223_010:0292b23": "法中出世間法中智慧，是名有為諸法法",
    "T08n0223_010:0292b24": "相。云何名無為諸法法相？若法無生無滅、",
    "T08n0223_010:0292b25": "無住無異、無垢無淨、無增無減諸法自性。云",
    "T08n0223_010:0292b26": "何名諸法自性？諸法無所有性是諸法自性。",
    "T08n0223_010:0292b27": "是名無為諸法相。」爾時佛告釋提桓因：「如",
    "T08n0223_010:0292b28": "是，如是！憍尸迦！過去諸佛因是般若波羅",
    "T08n0223_010:0292b29": "蜜得阿耨多羅三藐三菩提，過去諸佛弟子",
    "T08n0223_010:0292c01": "亦因般若波羅蜜得須陀洹道乃至阿羅漢、",
    "T08n0223_010:0292c02": "辟支佛道，未來現在世十方無量阿僧祇諸",
    "T08n0223_010:0292c03": "佛，因是般若波羅蜜得阿耨多羅三藐三菩",
    "T08n0223_010:0292c04": "提。未來現在諸佛弟子，亦因是般若波羅蜜",
    "T08n0223_010:0292c05": "得須陀洹道乃至辟支佛道。何以故？般若波",
    "T08n0223_010:0292c06": "羅蜜中廣說三乘義，以無相法故；無生無",
    "T08n0223_010:0292c07": "滅法故；無垢無淨法故；無作無起、不入不出、",
    "T08n0223_010:0292c08": "不增不損、不取不捨法故。以俗法故非第",
    "T08n0223_010:0292c09": "一義。何以故？是般若波羅蜜非此非彼、非",
    "T08n0223_010:0292c10": "高非下、非等非不等、非相非無相、非世",
    "T08n0223_010:0292c11": "間非出世間、非有漏非無漏、非有為非",
    "T08n0223_010:0292c12": "無為、非善非不善、非過去非未來非現",
    "T08n0223_010:0292c13": "在。何以故？憍尸迦！般若波羅蜜不取聲聞、",
    "T08n0223_010:0292c14": "辟支佛法，亦不捨凡人法。」釋提桓因白佛",
    "T08n0223_010:0292c15": "言：「世尊！菩薩摩訶薩行般若波羅蜜，知一",
    "T08n0223_010:0292c16": "切眾生心，亦不得眾生，乃至知者、見者亦不",
    "T08n0223_010:0292c17": "得。是菩薩不得色、不得受想行識，不得眼",
    "T08n0223_010:0292c18": "乃至意，不得色乃至法，不得眼觸因緣生",
    "T08n0223_010:0292c19": "受乃至意觸因緣生受，不得四念處乃至十",
    "T08n0223_010:0292c20": "八不共法，不得阿耨多羅三藐三菩提，不",
    "T08n0223_010:0292c21": "得諸佛法，不得佛。何以故？般若波羅蜜不",
    "T08n0223_010:0292c22": "為得法故出。何以故？般若波羅蜜性無所",
    "T08n0223_010:0292c23": "有、不可得。所用法不可得，處亦不可得。」",
    "T08n0223_010:0292c24": "佛告釋提桓因言：「如是，如是！憍尸迦！如",
    "T08n0223_010:0292c25": "汝所說，菩薩摩訶薩長夜行般若波羅蜜，",
    "T08n0223_010:0292c26": "阿耨多羅三藐三菩提不可得，何況菩薩及",
    "T08n0223_010:0292c27": "菩薩法。」爾時釋提桓因白佛言：「世尊！菩薩",
    "T08n0223_010:0292c28": "摩訶薩但行般若波羅蜜，不行餘波羅蜜",
    "T08n0223_010:0292c29": "耶？」佛告釋提桓因言：「憍尸迦！菩薩盡行六",
    "T08n0223_010:0293a01": "波羅蜜法，以無所得故，行檀那波羅蜜不",
    "T08n0223_010:0293a02": "得施者、不得受者、不得財物，行尸羅波",
    "T08n0223_010:0293a03": "羅蜜不得戒、不得持戒人、不得破戒人，",
    "T08n0223_010:0293a04": "乃至行般若波羅蜜不得智慧、不得智慧",
    "T08n0223_010:0293a05": "人、不得無智慧人。憍尸迦！菩薩摩訶薩行",
    "T08n0223_010:0293a06": "布施時，般若波羅蜜為作明導，能具足檀",
    "T08n0223_010:0293a07": "那波羅蜜。菩薩摩訶薩行持戒時，般若波",
    "T08n0223_010:0293a08": "羅蜜為作明導，能具足尸羅波羅蜜。菩薩摩",
    "T08n0223_010:0293a09": "訶薩行忍辱時，般若波羅蜜為作明導，能",
    "T08n0223_010:0293a10": "具足羼提波羅蜜。菩薩摩訶薩行精進時，",
    "T08n0223_010:0293a11": "般若波羅蜜為作明導，能具足毘梨耶波羅",
    "T08n0223_010:0293a12": "蜜。菩薩摩訶薩行禪那時，般若波羅蜜為",
    "T08n0223_010:0293a13": "作明導，能具足禪那波羅蜜。菩薩摩訶薩",
    "T08n0223_010:0293a14": "觀諸法時，般若波羅蜜為作明導，能具足",
    "T08n0223_010:0293a15": "般若波羅蜜。一切法以無所得故，所謂色",
    "T08n0223_010:0293a16": "乃至一切種智。憍尸迦！譬如閻浮提諸樹，",
    "T08n0223_010:0293a17": "種種葉、種種華、種種果、種種色，其蔭無差",
    "T08n0223_010:0293a18": "別。諸波羅蜜入般若波羅蜜中，至薩婆若",
    "T08n0223_010:0293a19": "無差別亦如是，以無所得故。」釋提桓因",
    "T08n0223_010:0293a20": "白佛言：「世尊！般若波羅蜜大功德成就。世",
    "T08n0223_010:0293a21": "尊！般若波羅蜜一切功德成就。世尊！般若",
    "T08n0223_010:0293a22": "波羅蜜無量功德成就、無邊功德成就、無等",
    "T08n0223_010:0293a23": "功德成就。世尊！若有善男子、善女人書是",
    "T08n0223_010:0293a24": "般若波羅蜜經卷，恭敬供養尊重讚歎，華香",
    "T08n0223_010:0293a25": "乃至幡蓋，如般若波羅蜜所說正憶念。復",
    "T08n0223_010:0293a26": "有善男子、善女人書般若波羅蜜經卷與",
    "T08n0223_010:0293a27": "他人。其福何所為多？」佛告釋提桓因：「憍尸",
    "T08n0223_010:0293a28": "迦！我還問汝，隨汝意報我。若有善男子善",
    "T08n0223_010:0293a29": "女人供養諸佛舍利，恭敬尊重讚歎華香乃",
    "T08n0223_010:0293b01": "至幡蓋。若復有人分舍利如芥子許與他",
    "T08n0223_010:0293b02": "人，令供養恭敬尊重讚歎，華香乃至幡蓋。其",
    "T08n0223_010:0293b03": "福何所為多？」釋提桓因白佛言：「世尊！如",
    "T08n0223_010:0293b04": "我從佛聞法中義，有善男子、善女人自供",
    "T08n0223_010:0293b05": "養舍利乃至幡蓋。若復有人分舍利如芥",
    "T08n0223_010:0293b06": "子許與他人令供養，其福甚多。世尊！佛",
    "T08n0223_010:0293b07": "見是福利眾生故，入金剛三昧中碎金剛",
    "T08n0223_010:0293b08": "身作末舍利。何以故？有人佛滅度後供養",
    "T08n0223_010:0293b09": "佛舍利乃至如芥子許，其福報無邊乃至盡",
    "T08n0223_010:0293b10": "苦。」佛告釋提桓因言：「如是，如是！憍尸",
    "T08n0223_010:0293b11": "迦！若善男子、善女人書般若波羅蜜經卷，供",
    "T08n0223_010:0293b12": "養恭敬，香花乃至幡蓋。若復有人書般若",
    "T08n0223_010:0293b13": "波羅蜜經卷與他人令學，是善男子、善",
    "T08n0223_010:0293b14": "女人其福甚多。復次，憍尸迦！善男子、善女人",
    "T08n0223_010:0293b15": "如般若波羅蜜中義為他人說，開示分別",
    "T08n0223_010:0293b16": "令易解。是善男子、善女人，勝於前善男子、",
    "T08n0223_010:0293b17": "善女人功德所從聞般若波羅蜜，當視其",
    "T08n0223_010:0293b18": "人如佛，亦如高勝梵行人。何以故？當知",
    "T08n0223_010:0293b19": "般若波羅蜜即是佛，般若波羅蜜不異佛，",
    "T08n0223_010:0293b20": "佛不異般若波羅蜜。過去未來現在諸佛，皆",
    "T08n0223_010:0293b21": "從般若波羅蜜中學，得阿耨多羅三藐三菩",
    "T08n0223_010:0293b22": "提及高勝梵行人。高勝梵行人者，所謂阿",
    "T08n0223_010:0293b23": "惟越致菩薩摩訶薩，亦學是般若波羅蜜，當",
    "T08n0223_010:0293b24": "得阿耨多羅三藐三菩提。聲聞人學是般若",
    "T08n0223_010:0293b25": "波羅蜜，得阿羅漢道。求辟支佛道人學是",
    "T08n0223_010:0293b26": "般若波羅蜜，得辟支佛道。菩薩學是般若波",
    "T08n0223_010:0293b27": "羅蜜，得入菩薩位。以是故，憍尸迦！善男子、",
    "T08n0223_010:0293b28": "善女人欲供養現在佛，恭敬尊重讚歎，花香",
    "T08n0223_010:0293b29": "乃至幡蓋，當供養般若波羅蜜。我見是利",
    "T08n0223_010:0293c01": "益，初得阿耨多羅三藐三菩提時作是念：",
    "T08n0223_010:0293c02": "『誰有可供養恭敬尊重讚歎依止住者？』憍尸",
    "T08n0223_010:0293c03": "迦！我於一切世間中，若天若魔若梵、若沙門",
    "T08n0223_010:0293c04": "婆羅門中，不見與我等者，何況有勝者。",
    "T08n0223_010:0293c05": "我又自思念：『我所得法自致作佛。我供",
    "T08n0223_010:0293c06": "養是法，恭敬尊重讚歎，當依止住。何等是法？",
    "T08n0223_010:0293c07": "所謂般若波羅蜜。』憍尸迦！我自供養是般",
    "T08n0223_010:0293c08": "若波羅蜜，恭敬尊重讚歎已，依止住。何況善",
    "T08n0223_010:0293c09": "男子、善女人欲得阿耨多羅三藐三菩提，而",
    "T08n0223_010:0293c10": "不供養般若波羅蜜，恭敬尊重讚歎，花香瓔",
    "T08n0223_010:0293c11": "珞乃至幡蓋？何以故？般若波羅蜜中生諸菩",
    "T08n0223_010:0293c12": "薩摩訶薩，諸菩薩摩訶薩中生諸佛。以是",
    "T08n0223_010:0293c13": "故，憍尸迦！善男子、善女人，若求佛道、若求",
    "T08n0223_010:0293c14": "辟支佛道、若求聲聞道，皆應供養般若波",
    "T08n0223_010:0293c15": "羅蜜，恭敬尊重讚歎，花香乃至幡蓋。」◎",
    "T08n0223_010:0293c16": "摩訶般若波羅蜜經法施品第三十八(丹十善品)",
    "T08n0223_010:0293c17": "佛告釋提桓因言：「憍尸迦！若有善男子、善",
    "T08n0223_010:0293c18": "女人，教一閻浮提人行十善道。於汝意云",
    "T08n0223_010:0293c19": "何，以是因緣故得福多不？」答言：「甚多，世尊！」",
    "T08n0223_010:0293c20": "佛言：「不如是善男子、善女人書持般若波",
    "T08n0223_010:0293c21": "羅蜜經卷，與他人令讀誦說，得福多。何",
    "T08n0223_010:0293c22": "以故？是般若波羅蜜中廣說諸無漏法，善男",
    "T08n0223_010:0293c23": "子、善女人從是中學，已學今學當學，入正",
    "T08n0223_010:0293c24": "法位中，已入今入當入，得須陀洹果，已得",
    "T08n0223_010:0293c25": "今得當得，乃至阿羅漢果。求辟支佛道亦",
    "T08n0223_010:0293c26": "如是。諸菩薩摩訶薩求阿耨多羅三藐三菩",
    "T08n0223_010:0293c27": "提，入正法位中，已入今入當入，得阿耨多",
    "T08n0223_010:0293c28": "羅三藐三菩提，已得今得當得。憍尸迦！何",
    "T08n0223_010:0293c29": "等是無漏法？所謂四念處乃至八聖道分、四",
    "T08n0223_010:0294a01": "聖諦，內空乃至無法有法空，佛十力乃至十",
    "T08n0223_010:0294a02": "八不共法。善男子、善女人學是法，得阿耨多",
    "T08n0223_010:0294a03": "羅三藐三菩提，已得今得當得。憍尸迦！若有",
    "T08n0223_010:0294a04": "善男子、善女人，教一人令得須陀洹果，是",
    "T08n0223_010:0294a05": "人得福德勝教一閻浮提人行十善道。何",
    "T08n0223_010:0294a06": "以故？憍尸迦！教一閻浮提人行十善道，不",
    "T08n0223_010:0294a07": "離地獄、畜生、餓鬼苦。憍尸迦！教一人令",
    "T08n0223_010:0294a08": "得須陀洹果，離三惡道故。乃至阿羅漢果、",
    "T08n0223_010:0294a09": "辟支佛道亦如是。憍尸迦！若善男子、善女",
    "T08n0223_010:0294a10": "人，教一閻浮提人令得須陀洹果，斯陀含、",
    "T08n0223_010:0294a11": "阿那含、阿羅漢、辟支佛道。不如善男子、善",
    "T08n0223_010:0294a12": "女人教一人令得阿耨多羅三藐三菩提",
    "T08n0223_010:0294a13": "得福多。何以故？憍尸迦！以菩薩因緣故，生",
    "T08n0223_010:0294a14": "須陀洹乃至阿羅漢、辟支佛。以菩薩因緣故，",
    "T08n0223_010:0294a15": "生諸佛。以是因緣故，憍尸迦！當知善男子、",
    "T08n0223_010:0294a16": "善女人書般若波羅蜜經卷，與他人令書",
    "T08n0223_010:0294a17": "持讀誦說，得福多。何以故？是般若波羅蜜",
    "T08n0223_010:0294a18": "中廣說諸善法。是善法中學，便出生剎利大",
    "T08n0223_010:0294a19": "姓、婆羅門大姓、居士大家，四天王天乃至非有",
    "T08n0223_010:0294a20": "想非無想天，便有四念處乃至一切種智，便",
    "T08n0223_010:0294a21": "有須陀洹乃至阿羅漢、辟支佛，便有諸佛。憍",
    "T08n0223_010:0294a22": "尸迦！置一閻浮提人。若有善男子、善女人",
    "T08n0223_010:0294a23": "教四天下國土中眾生令行十善道。於汝",
    "T08n0223_010:0294a24": "意云何，是人以是因緣故，得福多不？」答言：",
    "T08n0223_010:0294a25": "「甚多，世尊！」佛言：「不如善男子、善女人書般",
    "T08n0223_010:0294a26": "若波羅蜜經卷與他人，令書持讀誦說，得",
    "T08n0223_010:0294a27": "福多。餘如上說。憍尸迦！置四天下國土中",
    "T08n0223_010:0294a28": "眾生。若教小千國土中眾生令行十善道，",
    "T08n0223_010:0294a29": "亦如是。憍尸迦！置小千國土中眾生。若教",
    "T08n0223_010:0294b01": "二千中國土中眾生令行十善道。若有",
    "T08n0223_010:0294b02": "善男子、善女人書般若波羅蜜經卷，與他",
    "T08n0223_010:0294b03": "人令書持讀誦說，是人得福多。餘如上說。",
    "T08n0223_010:0294b04": "憍尸迦！置二千中國土中眾生。若教三千",
    "T08n0223_010:0294b05": "大千國土中所有眾生令行十善道。復有",
    "T08n0223_010:0294b06": "人書般若波羅蜜經卷，與他人令書持讀",
    "T08n0223_010:0294b07": "誦說，是人福德多。憍尸迦！置三千大千",
    "T08n0223_010:0294b08": "國土中眾生。若教如恒河沙等國土中所",
    "T08n0223_010:0294b09": "有眾生令行十善道。若復有人書般若波",
    "T08n0223_010:0294b10": "羅蜜經卷，與他人令書持讀誦說，其福多。",
    "T08n0223_010:0294b11": "餘如上說。「復次，憍尸迦！有人教一閻浮提",
    "T08n0223_010:0294b12": "眾生，令立四禪、四無量心、四無色定、五神通。",
    "T08n0223_010:0294b13": "於汝意云何，是善男子、善女人福德多不？」",
    "T08n0223_010:0294b14": "釋提桓因言：「甚多，世尊！」佛言：「不如是善",
    "T08n0223_010:0294b15": "男子、善女人書般若波羅蜜經卷與他人，",
    "T08n0223_010:0294b16": "令書持讀誦說，得福多。何以故？是般若波",
    "T08n0223_010:0294b17": "羅蜜中廣說諸善法。餘如上說。憍尸迦！置",
    "T08n0223_010:0294b18": "閻浮提中眾生。復置四天下國土中眾生、",
    "T08n0223_010:0294b19": "小千國土中眾生、二千中國土中眾生、三千",
    "T08n0223_010:0294b20": "大千國土中眾生。憍尸迦！若有人教十方",
    "T08n0223_010:0294b21": "如恒河沙等國土中眾生，令立四禪、四無",
    "T08n0223_010:0294b22": "量心、四無色定、五神通。於汝意云何？是人",
    "T08n0223_010:0294b23": "福德多不？」答言：「甚多，世尊！」佛言：「不如是",
    "T08n0223_010:0294b24": "善男子、善女人書般若波羅蜜經卷與他人，",
    "T08n0223_010:0294b25": "令書持讀誦說，得福多。何以故？是般若波",
    "T08n0223_010:0294b26": "羅蜜中廣說諸善法。餘如上說。「復次，憍尸",
    "T08n0223_010:0294b27": "迦！若有善男子、善女人受是般若波羅蜜，",
    "T08n0223_010:0294b28": "持讀誦說、正憶念。是人福德勝教閻浮提人",
    "T08n0223_010:0294b29": "行十善道，立四禪、四無量心、四無色定、五神",
    "T08n0223_010:0294c01": "通。正憶念者，受持親近般若波羅蜜乃至",
    "T08n0223_010:0294c02": "正憶念，不以二法不以不二法；受持",
    "T08n0223_010:0294c03": "親近禪那波羅蜜、毘梨耶波羅蜜、羼提波",
    "T08n0223_010:0294c04": "羅蜜、尸羅波羅蜜、檀那波羅蜜乃至正憶念，",
    "T08n0223_010:0294c05": "不以二法不以不二法；為阿耨多羅三",
    "T08n0223_010:0294c06": "藐三菩提，正憶念內空乃至一切種智，不以",
    "T08n0223_010:0294c07": "二法不以不二法。「復次，憍尸迦！若有善",
    "T08n0223_010:0294c08": "男子、善女人，為他人種種因緣演說般若",
    "T08n0223_010:0294c09": "波羅蜜義，開示分別令易解。憍尸迦！何等",
    "T08n0223_010:0294c10": "是般若波羅蜜義？憍尸迦！般若波羅蜜義者，",
    "T08n0223_010:0294c11": "不應以二相觀、不應以不二相觀，非有",
    "T08n0223_010:0294c12": "相非無相，不入不出、不增不損、不垢不",
    "T08n0223_010:0294c13": "淨、不生不滅、不取不捨，不住非不住，非",
    "T08n0223_010:0294c14": "實非虛、非合非散，非著非不著、非因非",
    "T08n0223_010:0294c15": "不因、非法非不法、非如非不如、非實際",
    "T08n0223_010:0294c16": "非不實際。憍尸迦！若善男子、善女人能以是",
    "T08n0223_010:0294c17": "般若波羅蜜義為他人種種因緣演說，開",
    "T08n0223_010:0294c18": "示分別令易解，是善男子、善女人所得福",
    "T08n0223_010:0294c19": "德甚多，勝自受持般若波羅蜜，親近讀誦說、",
    "T08n0223_010:0294c20": "正憶念。「復次，憍尸迦！善男子、善女人自受持",
    "T08n0223_010:0294c21": "般若波羅蜜，親近讀誦說、正憶念，亦為他人",
    "T08n0223_010:0294c22": "種種因緣演說般若波羅蜜義，開示分別令",
    "T08n0223_010:0294c23": "易解。是善男子、善女人所得功德甚多。」釋",
    "T08n0223_010:0294c24": "提桓因白佛言：「世尊！善男子、善女人應如",
    "T08n0223_010:0294c25": "是演說般若波羅蜜義，開示分別令易解。」",
    "T08n0223_010:0294c26": "佛語釋提桓因言：「如是，憍尸迦！是善男子、",
    "T08n0223_010:0294c27": "善女人應如是演說般若波羅蜜義，開示分",
    "T08n0223_010:0294c28": "別令易解。憍尸迦！善男子、善女人如是演",
    "T08n0223_010:0294c29": "說般若波羅蜜義，開示分別令易解，得無",
    "T08n0223_010:0295a01": "量無邊阿僧祇福德。若有善男子、善女人供",
    "T08n0223_010:0295a02": "養十方無量阿僧祇諸佛，盡其壽命隨其所",
    "T08n0223_010:0295a03": "須，恭敬尊重讚歎，花香乃至幡蓋供養。若復",
    "T08n0223_010:0295a04": "有善男子、善女人，種種因緣為他人廣說",
    "T08n0223_010:0295a05": "般若波羅蜜義，開示分別令易解。是善男子、",
    "T08n0223_010:0295a06": "善女人功德甚多。何以故？諸過去未來現在",
    "T08n0223_010:0295a07": "佛，皆於是般若波羅蜜中學，得阿耨多羅三",
    "T08n0223_010:0295a08": "藐三菩提，已得今得當得。復次，憍尸迦！若",
    "T08n0223_010:0295a09": "善男子、善女人於無量無邊阿僧祇劫行檀",
    "T08n0223_010:0295a10": "那波羅蜜。不如是善男子、善女人以般若",
    "T08n0223_010:0295a11": "波羅蜜為他人演說其義，開示分別令易",
    "T08n0223_010:0295a12": "解，其福甚多，以無所得故。云何名有所得？",
    "T08n0223_010:0295a13": "憍尸迦！若菩薩摩訶薩用有所得故布施，布",
    "T08n0223_010:0295a14": "施時作是念：『我與彼受所施者物。』是名得",
    "T08n0223_010:0295a15": "檀那，不得波羅蜜；『我持戒此是戒。』是名得",
    "T08n0223_010:0295a16": "戒，不得波羅蜜；『我忍辱，為是人忍辱。』是名",
    "T08n0223_010:0295a17": "得忍辱，不得波羅蜜；『我精進，為是事勤精",
    "T08n0223_010:0295a18": "進。』是名得精進，不得波羅蜜；『我修禪那，",
    "T08n0223_010:0295a19": "所修是禪那。』是名得禪那，不得波羅蜜；『我",
    "T08n0223_010:0295a20": "修慧，所修是慧。』是名得慧，不得波羅蜜。憍",
    "T08n0223_010:0295a21": "尸迦！是善男子、善女人如是行者，不得具足",
    "T08n0223_010:0295a22": "檀那波羅蜜、尸羅波羅蜜、羼提波羅蜜、毘梨",
    "T08n0223_010:0295a23": "耶波羅蜜、禪那波羅蜜、般若波羅蜜。」釋提桓",
    "T08n0223_010:0295a24": "因白佛言：「世尊！菩薩摩訶薩云何修具足",
    "T08n0223_010:0295a25": "檀那波羅蜜、尸羅波羅蜜、羼提波羅蜜、毘梨",
    "T08n0223_010:0295a26": "耶波羅蜜、禪那波羅蜜、般若波羅蜜？」佛告釋",
    "T08n0223_010:0295a27": "提桓因言：「菩薩摩訶薩布施時，不得與者、",
    "T08n0223_010:0295a28": "不得受者、不得所施物，是人得具足檀",
    "T08n0223_010:0295a29": "那波羅蜜。乃至修般若波羅蜜時，不得智、",
    "T08n0223_010:0295b01": "不得所修智，是人得具足般若波羅蜜。憍",
    "T08n0223_010:0295b02": "尸迦！是為菩薩摩訶薩具足檀那波羅蜜",
    "T08n0223_010:0295b03": "乃至般若波羅蜜。善男子、善女人如是行般",
    "T08n0223_010:0295b04": "若波羅蜜，當為他人演說其義，開示分別",
    "T08n0223_010:0295b05": "令易解。禪那波羅蜜、毘梨耶波羅蜜、羼提",
    "T08n0223_010:0295b06": "波羅蜜、尸羅波羅蜜、檀那波羅蜜，演說其",
    "T08n0223_010:0295b07": "義，開示分別令易解。何以故？憍尸迦！未來",
    "T08n0223_010:0295b08": "世當有善男子、善女人，欲說般若波羅蜜",
    "T08n0223_010:0295b09": "而說相似般若波羅蜜。有善男子、善女人發",
    "T08n0223_010:0295b10": "阿耨多羅三藐三菩提心，聞是相似般若波",
    "T08n0223_010:0295b11": "羅蜜，失正道。善男子、善女人應為是人具",
    "T08n0223_010:0295b12": "足演說般若波羅蜜義，開示分別令易解。」釋",
    "T08n0223_010:0295b13": "提桓因白佛言：「世尊！何等是相似般若波羅",
    "T08n0223_010:0295b14": "蜜？」◎佛言：「有善男子、善女人說有所得般若",
    "T08n0223_010:0295b15": "波羅蜜，是為相似般若波羅蜜。」釋提桓因白",
    "T08n0223_010:0295b16": "佛言：「世尊！云何善男子、善女人說有所得般",
    "T08n0223_010:0295b17": "若波羅蜜，是為相似般若波羅蜜？」佛言：「善男",
    "T08n0223_010:0295b18": "子、善女人說有所得般若波羅蜜，是為相",
    "T08n0223_010:0295b19": "似般若波羅蜜。相似般若波羅蜜者，說色",
    "T08n0223_010:0295b20": "無常。作是言：『能如是行，是行般若波羅",
    "T08n0223_010:0295b21": "蜜。』行者求色無常，是為行相似般若波羅",
    "T08n0223_010:0295b22": "蜜。說受想行識無常，作是言：『能如是行，",
    "T08n0223_010:0295b23": "是行般若波羅蜜。』行者求受想行識無常，是",
    "T08n0223_010:0295b24": "為行相似般若波羅蜜。說眼無常乃至說",
    "T08n0223_010:0295b25": "意無常，說色無常乃至說法無常。說眼",
    "T08n0223_010:0295b26": "界無常，色界、眼識界無常，乃至說意界、法",
    "T08n0223_010:0295b27": "界、意識界無常。說地種無常乃至說識",
    "T08n0223_010:0295b28": "種無常。說眼識界無常乃至說意識界",
    "T08n0223_010:0295b29": "無常。說眼觸無常乃至說意觸無常。說眼",
    "T08n0223_010:0295c01": "觸因緣生受無常乃至說意觸因緣生受無",
    "T08n0223_010:0295c02": "常。廣說如五陰。說色苦乃至說意觸因",
    "T08n0223_010:0295c03": "緣生受苦。說色無我乃至說意觸因緣生",
    "T08n0223_010:0295c04": "受無我。皆如五陰說。行者行檀那波羅蜜",
    "T08n0223_010:0295c05": "時，為說色無常、苦、無我，乃至意觸因緣生受",
    "T08n0223_010:0295c06": "說無常、苦、無我。尸羅波羅蜜乃至般若波羅",
    "T08n0223_010:0295c07": "蜜亦如是。行四禪、四無量心、四無色定，為",
    "T08n0223_010:0295c08": "說無常、苦、無我。行四念處，為說無常、苦、無",
    "T08n0223_010:0295c09": "我。乃至行薩婆若時，為說無常、苦、無我。作",
    "T08n0223_010:0295c10": "如是教：『能如是行者，是為行般若波羅蜜。』",
    "T08n0223_010:0295c11": "憍尸迦！是名相似般若波羅蜜。「復次，憍尸",
    "T08n0223_010:0295c12": "迦！若是善男子、善女人當來世說相似般若",
    "T08n0223_010:0295c13": "波羅蜜，作是言：『汝善男子、善女人修行般",
    "T08n0223_010:0295c14": "若波羅蜜，汝修行般若波羅蜜時當得初",
    "T08n0223_010:0295c15": "地乃至當得十地。』禪那波羅蜜乃至檀那",
    "T08n0223_010:0295c16": "波羅蜜亦如是。行者以相似有所得、以總",
    "T08n0223_010:0295c17": "相修是般若波羅蜜。憍尸迦！是名相似般",
    "T08n0223_010:0295c18": "若波羅蜜。「復次，憍尸迦！善男子、善女人欲說",
    "T08n0223_010:0295c19": "般若波羅蜜，作是言：『汝善男子、善女人修",
    "T08n0223_010:0295c20": "行般若波羅蜜已，當過聲聞、辟支佛地。』是",
    "T08n0223_010:0295c21": "名相似般若波羅蜜。「復次，憍尸迦！善男子、",
    "T08n0223_010:0295c22": "善女人為求佛道者如是說：『汝善男子、善",
    "T08n0223_010:0295c23": "女人修行般若波羅蜜已，入菩薩位得無",
    "T08n0223_010:0295c24": "生法忍，得無生忍已便住菩薩神通，從一",
    "T08n0223_010:0295c25": "佛國至一佛國，供養諸佛，恭敬尊重讚歎。』",
    "T08n0223_010:0295c26": "如是說者，是名相似般若波羅蜜。「復次，憍",
    "T08n0223_010:0295c27": "尸迦！善男子、善女人為求佛道者如是說：",
    "T08n0223_010:0295c28": "『汝善男子、善女人學是般若波羅蜜，受持讀",
    "T08n0223_010:0295c29": "誦說、正憶念，當得無量無邊阿僧祇功德。』如",
    "T08n0223_010:0296a01": "是說者，是名相似般若波羅蜜。復次，善男子、",
    "T08n0223_010:0296a02": "善女人為求佛道者如是說：『如過去未",
    "T08n0223_010:0296a03": "來現在諸佛功德善本，從初發心至成得",
    "T08n0223_010:0296a04": "佛，都合集迴向阿耨多羅三藐三菩提。』如是",
    "T08n0223_010:0296a05": "說者，是名相似般若波羅蜜。」釋提桓因白佛",
    "T08n0223_010:0296a06": "言：「世尊！云何善男子、善女人為求佛道者",
    "T08n0223_010:0296a07": "不說相似般若波羅蜜？」佛言：「若善男子、善女",
    "T08n0223_010:0296a08": "人為求佛道者說般若波羅蜜：『善男子！汝",
    "T08n0223_010:0296a09": "修行般若波羅蜜，莫觀色無常。何以故？色",
    "T08n0223_010:0296a10": "色性空。是色性非法若非法，即名為般若",
    "T08n0223_010:0296a11": "波羅蜜。般若波羅蜜中色非常非無常。何以",
    "T08n0223_010:0296a12": "故？是中色尚不可得，何況常無常。』憍尸迦！",
    "T08n0223_010:0296a13": "善男子、善女人如是說者，是名不說相似",
    "T08n0223_010:0296a14": "般若波羅蜜。受想行識亦如是。「復次，憍尸迦！",
    "T08n0223_010:0296a15": "善男子、善女人為求佛道者說：『汝，善男子！",
    "T08n0223_010:0296a16": "修行般若波羅蜜，於諸法莫有所過、莫有",
    "T08n0223_010:0296a17": "所住。何以故？般若波羅蜜中無有法可過",
    "T08n0223_010:0296a18": "可住。所以者何？一切法自性空。自性空是",
    "T08n0223_010:0296a19": "非法，若非法即是般若波羅蜜。般若波羅",
    "T08n0223_010:0296a20": "蜜中無有法可入可出、可生可滅。』憍尸迦！",
    "T08n0223_010:0296a21": "是善男子、善女人如是說，是名不說相似",
    "T08n0223_010:0296a22": "般若波羅蜜。廣說如上。與相似相違，是名",
    "T08n0223_010:0296a23": "不說相似般若波羅蜜。如是，憍尸迦！善男",
    "T08n0223_010:0296a24": "子、善女人應如是演說般若波羅蜜義。若如",
    "T08n0223_010:0296a25": "是說般若波羅蜜義，所得功德勝於前者。",
    "T08n0223_010:0296a26": "「復次，憍尸迦！閻浮提中所有眾生皆教令得",
    "T08n0223_010:0296a27": "須陀洹。於汝意云何，是人得福多不？」答言：",
    "T08n0223_010:0296a28": "「甚多，世尊！」佛言：「不如是善男子、善女人以",
    "T08n0223_010:0296a29": "般若波羅蜜為他人種種因緣演說其義，",
    "T08n0223_010:0296b01": "開示分別令易解，如是言：『善男子、善女",
    "T08n0223_010:0296b02": "人！汝來受是般若波羅蜜，勤誦讀說、正憶",
    "T08n0223_010:0296b03": "念，如般若波羅蜜中所說行。何以故？是般",
    "T08n0223_010:0296b04": "若波羅蜜中出生諸須陀洹。』憍尸迦！置閻浮",
    "T08n0223_010:0296b05": "提中眾生，復置四天下眾生，小千國土、二",
    "T08n0223_010:0296b06": "千中國土、三千大千國土眾生。若有人教",
    "T08n0223_010:0296b07": "十方如恒河沙國土中眾生，盡教令得須",
    "T08n0223_010:0296b08": "陀洹。於汝意云何，是人得福多不？」答言：「甚",
    "T08n0223_010:0296b09": "多，世尊！」佛言：「不如是善男子、善女人以般",
    "T08n0223_010:0296b10": "若波羅蜜為他人種種因緣演說其義，開",
    "T08n0223_010:0296b11": "示分別令易解，如是言：『善男子！汝來受",
    "T08n0223_010:0296b12": "是般若波羅蜜，勤誦讀說、正憶念，如般若",
    "T08n0223_010:0296b13": "波羅蜜中所說行？何以故。般若波羅蜜中",
    "T08n0223_010:0296b14": "出生諸須陀洹。』「復次，憍尸迦！若有善男子、",
    "T08n0223_010:0296b15": "善女人教閻浮提中人令得斯陀含、阿那",
    "T08n0223_010:0296b16": "含、阿羅漢。於汝意云何，是人得福多不？」答",
    "T08n0223_010:0296b17": "言：「甚多，世尊！」佛言：「不如是善男子、善女",
    "T08n0223_010:0296b18": "人以般若波羅蜜為他人種種因緣演說",
    "T08n0223_010:0296b19": "其義，開示分別令易解，如是言：『善男子！",
    "T08n0223_010:0296b20": "汝來受是般若波羅蜜，勤誦讀說、正憶念，",
    "T08n0223_010:0296b21": "如般若波羅蜜中所說行。何以故？般若波",
    "T08n0223_010:0296b22": "羅蜜中出生諸斯陀含、阿那含、阿羅漢故。』",
    "T08n0223_010:0296b23": "乃至十方如恒河沙等國土中眾生，亦如是。",
    "T08n0223_010:0296b24": "「復次，憍尸迦！若善男子、善女人教一閻浮提",
    "T08n0223_010:0296b25": "中眾生令得辟支佛道。於汝意云何，是人",
    "T08n0223_010:0296b26": "得福多不？」答言：「甚多，世尊！」佛言：「不如是",
    "T08n0223_010:0296b27": "善男子、善女人以般若波羅蜜為他人種種",
    "T08n0223_010:0296b28": "因緣演說其義，開示分別令易解，如是言：",
    "T08n0223_010:0296b29": "『善男子！汝來受是般若波羅蜜，勤讀誦",
    "T08n0223_010:0296c01": "解說、正憶念，如般若波羅蜜中所說行。何",
    "T08n0223_010:0296c02": "以故？般若波羅蜜中出生諸辟支佛道故。』",
    "T08n0223_010:0296c03": "四天下乃至十方如恒河沙等國土中眾生，",
    "T08n0223_010:0296c04": "亦如是。「復次，憍尸迦！善男子、善女人教一",
    "T08n0223_010:0296c05": "閻浮提中眾生，令發阿耨多羅三藐三菩提",
    "T08n0223_010:0296c06": "心。於汝意云何，是人得福多不？」答言：「甚",
    "T08n0223_010:0296c07": "多，世尊！」佛言：「不如是善男子、善女人以般",
    "T08n0223_010:0296c08": "若波羅蜜為他人種種因緣演說其義，開",
    "T08n0223_010:0296c09": "示分別令易解，亦如是言：『汝當隨般若波",
    "T08n0223_010:0296c10": "羅蜜中學，當得一切智法。汝若得一切智",
    "T08n0223_010:0296c11": "法，汝便得修行般若波羅蜜增益具足。若",
    "T08n0223_010:0296c12": "得修行般若波羅蜜增益具足，汝當得阿",
    "T08n0223_010:0296c13": "耨多羅三藐三菩提。』何以故？憍尸迦！般若波",
    "T08n0223_010:0296c14": "羅蜜中生諸初發意菩薩摩訶薩故。乃至十",
    "T08n0223_010:0296c15": "方如恒河沙等國土，亦如是。「復次，憍尸迦！",
    "T08n0223_010:0296c16": "善男子、善女人教一閻浮提中眾生令住阿",
    "T08n0223_010:0296c17": "惟越致地。於汝意云何，是人福德多不？」答",
    "T08n0223_010:0296c18": "言：「甚多，世尊！」佛言：「不如是善男子、善女",
    "T08n0223_010:0296c19": "人以般若波羅蜜為他人種種因緣演說",
    "T08n0223_010:0296c20": "其義，開示分別令易解，亦如是言：『汝來，",
    "T08n0223_010:0296c21": "善男子！受是般若波羅蜜，乃至如般若波",
    "T08n0223_010:0296c22": "羅蜜中所說行，汝便得一切智法。得一切",
    "T08n0223_010:0296c23": "智法已，乃至便得阿耨多羅三藐三菩提。』何",
    "T08n0223_010:0296c24": "以故？般若波羅蜜中生諸菩薩摩訶薩阿惟",
    "T08n0223_010:0296c25": "越致地故。乃至十方如恒河沙等國土，亦如",
    "T08n0223_010:0296c26": "是。「復次，憍尸迦！一閻浮提中眾生發意求",
    "T08n0223_010:0296c27": "阿耨多羅三藐三菩提，若有善男子、善女人",
    "T08n0223_010:0296c28": "為是人廣說般若波羅蜜及其義解，開示",
    "T08n0223_010:0296c29": "分別，如是言：『汝來，善男子！受是般若波羅",
    "T08n0223_010:0297a01": "蜜，乃至如般若波羅蜜中所說行，學已汝當",
    "T08n0223_010:0297a02": "得阿耨多羅三藐三菩提。』復有人為一阿",
    "T08n0223_010:0297a03": "惟越致菩薩演說般若波羅蜜及其義解，",
    "T08n0223_010:0297a04": "開示分別：『汝來受是般若波羅蜜，乃至如般",
    "T08n0223_010:0297a05": "若波羅蜜中所說行，學已汝當得阿耨多羅",
    "T08n0223_010:0297a06": "三藐三菩提。』是善男子所得功德甚多。乃至",
    "T08n0223_010:0297a07": "十方如恒河沙等國土中，亦如是。「復次，憍",
    "T08n0223_010:0297a08": "尸迦！若有一閻浮提中眾生皆得阿惟越",
    "T08n0223_010:0297a09": "致、阿耨多羅三藐三菩提。復有善男子、善女",
    "T08n0223_010:0297a10": "人以般若波羅蜜為是人演說其義，於",
    "T08n0223_010:0297a11": "是中有一菩薩疾欲得阿耨多羅三藐三",
    "T08n0223_010:0297a12": "菩提。若有善男子、善女人為此菩薩說般",
    "T08n0223_010:0297a13": "若波羅蜜及其義解，是人功德最多。乃至十",
    "T08n0223_010:0297a14": "方如恒河沙等國土，亦如是。」釋提桓因白",
    "T08n0223_010:0297a15": "佛言：「世尊！如菩薩摩訶薩轉轉近阿耨多",
    "T08n0223_010:0297a16": "羅三藐三菩提者，如是應轉轉教行檀那",
    "T08n0223_010:0297a17": "波羅蜜、尸羅波羅蜜、羼提波羅蜜、毘梨耶波羅",
    "T08n0223_010:0297a18": "蜜、禪那波羅蜜、般若波羅蜜，應教內空乃",
    "T08n0223_010:0297a19": "至無法有法空，四念處乃至八聖道分，佛十",
    "T08n0223_010:0297a20": "力、四無所畏、四無礙智、十八不共法，亦應供",
    "T08n0223_010:0297a21": "養衣服、臥具、飲食、湯藥，隨其所須。是善男子、",
    "T08n0223_010:0297a22": "善女人，法施、財施供養是菩薩，所得功德勝",
    "T08n0223_010:0297a23": "於前者。何以故？世尊！是菩薩摩訶薩疾得",
    "T08n0223_010:0297a24": "阿耨多羅三藐三菩提故。」爾時慧命須菩提",
    "T08n0223_010:0297a25": "語釋提桓因言：「善哉，善哉！憍尸迦！汝為聖",
    "T08n0223_010:0297a26": "弟子，安慰諸菩薩摩訶薩，為阿耨多羅三藐",
    "T08n0223_010:0297a27": "三菩提者，以法施、財施利益，法應爾。何以",
    "T08n0223_010:0297a28": "故？菩薩中生諸佛聖眾。若菩薩不發阿耨",
    "T08n0223_010:0297a29": "多羅三藐三菩提心者，是菩薩不能學六",
    "T08n0223_010:0297b01": "波羅蜜乃至十八不共法。若不學六波羅蜜",
    "T08n0223_010:0297b02": "乃至十八不共法，不能得阿耨多羅三藐三",
    "T08n0223_010:0297b03": "菩提。若不能得阿耨多羅三藐三菩提者，",
    "T08n0223_010:0297b04": "則無聲聞、辟支佛。以是故，憍尸迦！諸菩薩",
    "T08n0223_010:0297b05": "摩訶薩學六波羅蜜乃至十八不共法。學",
    "T08n0223_010:0297b06": "六波羅蜜乃至十八不共法時，得阿耨多羅",
    "T08n0223_010:0297b07": "三藐三菩提。得阿耨多羅三藐三菩提故，",
    "T08n0223_010:0297b08": "斷地獄、畜生、餓鬼道，世間便有剎利大姓、婆",
    "T08n0223_010:0297b09": "羅門大姓、居士大家，四天王天乃至非有想",
    "T08n0223_010:0297b10": "非無想天，乃至檀那波羅蜜、尸羅波羅蜜、",
    "T08n0223_010:0297b11": "羼提波羅蜜、毘梨耶波羅蜜、禪那波羅蜜、般",
    "T08n0223_010:0297b12": "若波羅蜜，內空乃至無法有法空，四念處",
    "T08n0223_010:0297b13": "乃至十八不共法出現於世，聲聞乘、辟支佛",
    "T08n0223_010:0297b14": "乘、佛乘皆現於世。」◎",
    "T08n0223_010:0297b15": "摩訶般若波羅蜜經卷第十"
}