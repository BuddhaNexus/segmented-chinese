{
    "T14n0559_001:0911c21": "No. 559 [Nos. 560, 561]",
    "T14n0559_001:0911c22": "佛說老女人經",
    "T14n0559_001:0911c24": "吳月氏優婆塞支謙譯",
    "T14n0559_001:0911c25": "聞如是：一時，佛在墮舍羅，所止處名樂音。",
    "T14n0559_001:0911c26": "時有八百比丘、菩薩萬人俱。時有貧窮老女",
    "T14n0559_001:0911c27": "人來到佛所，以頭面著地，為佛作禮，白佛言：",
    "T14n0559_001:0911c28": "「願欲有所問。」佛言：「善哉！當問。」老女人言：",
    "T14n0559_001:0911c29": "「生從何所來，去至何所？老從何所來，去至何",
    "T14n0559_001:0912a01": "所？病從何所來，去至何所？死從何所來，去至",
    "T14n0559_001:0912a02": "何所？色、痛痒、思想、生死、識從何所來，去至何",
    "T14n0559_001:0912a03": "所？眼、耳、鼻、口、身、心從何所來，去至何所？地、",
    "T14n0559_001:0912a04": "水、火、風、空從何所來，去至何所？」佛言：「善哉！",
    "T14n0559_001:0912a05": "問是大快。生無所從來，去亦無所至；老無所",
    "T14n0559_001:0912a06": "從來，去亦無所至；病無所從來，去亦無所至；",
    "T14n0559_001:0912a07": "死無所從來，去亦無所至；色、痛痒、思想、生死、",
    "T14n0559_001:0912a08": "識無所從來，去亦無所至；眼、耳、鼻、口、身、心",
    "T14n0559_001:0912a09": "無所從來，去亦無所至；地、水、火、風、空無所從",
    "T14n0559_001:0912a10": "來，去亦無所至。諸法皆如是，",
    "T14n0559_001:0912a11": "譬如兩木相揩，火出還燒木；木盡火便滅。」佛",
    "T14n0559_001:0912a12": "問老女人：「是火從何所來，去至何所？」老女人",
    "T14n0559_001:0912a13": "言：「因緣合便得火，因緣離散火便滅。」佛言：",
    "T14n0559_001:0912a14": "「諸法亦如是，因緣合乃成，因緣離散即滅。",
    "T14n0559_001:0912a15": "法亦無所從來，去亦無所至。目見色即是意，",
    "T14n0559_001:0912a16": "意即是色，二者俱空，無所有成，滅亦如是。",
    "T14n0559_001:0912a17": "譬如鼓，不用一事成，有皮，有𣞙，有人持桴打",
    "T14n0559_001:0912a18": "鼓，鼓便有聲。是聲亦空，當來聲亦空，過去",
    "T14n0559_001:0912a19": "聲亦空。是聲亦不從皮，亦不從𣞙，亦不從",
    "T14n0559_001:0912a20": "桴、從人手出，合會諸物乃成鼓聲，聲從空盡",
    "T14n0559_001:0912a21": "空。萬物亦爾，本淨無所有，因作法，法亦無",
    "T14n0559_001:0912a22": "所有。譬如雲起，陰霧便雨，不從龍身出，亦",
    "T14n0559_001:0912a23": "不從龍心出，皆龍因緣所作乃致此雨。諸法",
    "T14n0559_001:0912a24": "亦無所從來，去亦無所至。譬如畫師先治壁",
    "T14n0559_001:0912a25": "板素，便和調諸彩，自在所作。是畫不從壁板",
    "T14n0559_001:0912a26": "素出，亦不從人手出，隨意所作，各各悉成。",
    "T14n0559_001:0912a27": "生死亦如是，各自隨所作行。譬禍生、泥犁、",
    "T14n0559_001:0912a28": "天上、人間亦爾。有餘是者不著，著便有。」老",
    "T14n0559_001:0912a29": "女人聞之，大歡喜言：「蒙佛恩，得法眼。雖身羸",
    "T14n0559_001:0912b01": "老，今得開解。」阿難政衣服，長跪，白佛言：",
    "T14n0559_001:0912b02": "「是老女人何以智慧乃爾？聞佛言即開解。」佛",
    "T14n0559_001:0912b03": "告阿難：「是老女人者，是我前世發意學道時",
    "T14n0559_001:0912b04": "母也。」阿難問佛言：「是母何以貧窮困苦乃爾？」",
    "T14n0559_001:0912b05": "佛言：「往昔拘留秦佛時，我欲作沙門。是母慈",
    "T14n0559_001:0912b06": "愛，不肯聽我去。我憂愁，不食一日。因是故，",
    "T14n0559_001:0912b07": "五百世來生世間輒貧窮。今壽盡當生阿彌",
    "T14n0559_001:0912b08": "陀佛國，供養諸佛。却後六十八億劫當作",
    "T14n0559_001:0912b09": "佛，號波犍，其國名化華。作佛時，人所有被服、",
    "T14n0559_001:0912b10": "飲食如忉利天上。其國中人民皆壽一劫。」",
    "T14n0559_001:0912b11": "佛說經已，老女人及阿難，諸菩薩、比丘僧，",
    "T14n0559_001:0912b12": "諸鬼神、龍、天、人、阿須倫，皆大歡喜，前為佛作",
    "T14n0559_001:0912b13": "禮而去。",
    "T14n0559_001:0912b14": "佛說老女人經"
}