{
    "T47n1976_010:0417a17": "西方合論卷之十",
    "T47n1976_010:0417a19": "10 釋異門第十釋異門",
    "T47n1976_010:0417a20": "夫西方大旨，經中自明；淨土要門，諸論具",
    "T47n1976_010:0417a21": "釋。如天親、智者、海東、越溪等，皆抉發幽微，",
    "T47n1976_010:0417a22": "舉揚宗趣；近則雲棲和尚，所著小本疏鈔，條",
    "T47n1976_010:0417a23": "分類析，精宏淵博，真照夜途之長炬，截苦海",
    "T47n1976_010:0417a24": "之輕舟。諸師所發，已無餘蘊。但諸經中，隨時",
    "T47n1976_010:0417a25": "立教，逗根說義，時有差別，致生學者疑畏。",
    "T47n1976_010:0417a26": "今略為拈出，博採諸論，附以管見，會歸一",
    "T47n1976_010:0417a27": "處，以便參攻。",
    "T47n1976_010:0417a28": "一、剎土遠近釋。　二、身城大小釋。",
    "T47n1976_010:0417a29": "三、壽量多少釋。　四、花輪大小釋。",
    "T47n1976_010:0417b01": "五、日月有無釋。　六、二乘有無釋。",
    "T47n1976_010:0417b02": "七、婦女有無釋。　八、發心大小釋。",
    "T47n1976_010:0417b03": "九、疑城胎生釋。　十、五逆往生釋。",
    "T47n1976_010:0417b04": "一、剎土遠近者，問：「大小本經，皆云西方去此",
    "T47n1976_010:0417b05": "十萬億剎，《觀經》獨云：『阿彌陀佛，去此不遠。』二",
    "T47n1976_010:0417b06": "說誰正？」釋：「以遠近無定故，故言亦遠亦近。何",
    "T47n1976_010:0417b07": "故？凡言某方者，某方至某方，至某方幾城幾",
    "T47n1976_010:0417b08": "剎者，是從色身建立；身相虛故，是故所計",
    "T47n1976_010:0417b09": "方向道里，亦皆不實，不得言誰近誰遠。如滇",
    "T47n1976_010:0417b10": "人言燕地遠，是從滇計故，燕實無遠；齊人",
    "T47n1976_010:0417b11": "言燕地近，是從齊計故，燕實無近。又如十",
    "T47n1976_010:0417b12": "步之地，蟻子即遠，大象即近，不應言遠是",
    "T47n1976_010:0417b13": "實。何故？是地不當從蟻計故。亦不應言近是",
    "T47n1976_010:0417b14": "實。何故？是地不當從象計故。又則計十步",
    "T47n1976_010:0417b15": "者，亦非是寔，何故？是地既不從蟻不從象，亦",
    "T47n1976_010:0417b16": "不當從人計故。《智度論》曰：『隨世俗所傳，故說",
    "T47n1976_010:0417b17": "有方，方實不可得。』問曰：『何以言無方是方，亦",
    "T47n1976_010:0417b18": "有亦常？如經中說日出處是東方，日沒處是",
    "T47n1976_010:0417b19": "西方，日行處是南方，日不行處是北方。日有",
    "T47n1976_010:0417b20": "三分合，若前合，若今合，若後合，隨方日分，",
    "T47n1976_010:0417b21": "初合是東方，南方西方亦如是，日不行處是",
    "T47n1976_010:0417b22": "無分。』答曰：『不然。須彌山在四域之中，日繞須",
    "T47n1976_010:0417b23": "彌照四天下。欝怛羅越日中，是弗婆提日出，",
    "T47n1976_010:0417b24": "於弗婆提人是東方；弗婆提日中，是閻浮提",
    "T47n1976_010:0417b25": "日出，於閻浮提人是東方，是實無初。何以",
    "T47n1976_010:0417b26": "故？一切方皆東方，皆南方，皆西方，皆北方。",
    "T47n1976_010:0417b27": "汝言日出處是東方，日行處是南方，日沒處",
    "T47n1976_010:0417b28": "是西方，日不行處是北方，是事不然。』問曰：",
    "T47n1976_010:0417b29": "『我說一國中方相，汝以四國為難。以是故東",
    "T47n1976_010:0417c01": "方非無初。』答曰：『若一國中日與東方合，是為",
    "T47n1976_010:0417c02": "有邊，有邊故無常，無常故是不遍，以是故但",
    "T47n1976_010:0417c03": "有方名而無實。是則方所尚不可得，豈有程",
    "T47n1976_010:0417c04": "途？然亦不廢方所及程途故，何故？以不當從",
    "T47n1976_010:0417c05": "閻浮提計，亦可即閻浮提計故。如日雖非東",
    "T47n1976_010:0417c06": "西出沒，亦可言東出西沒故。』」",
    "T47n1976_010:0417c07": "二、身城大小者，問：「《聲王經》曰：『阿彌陀佛與",
    "T47n1976_010:0417c08": "聲聞俱，其國號曰清泰。聖王所住，其城縱廣",
    "T47n1976_010:0417c09": "十千由旬。』《觀經》曰：『佛身高六十萬億那由他",
    "T47n1976_010:0417c10": "恒河沙由旬，眉間白毫右旋宛轉如五須彌",
    "T47n1976_010:0417c11": "山，佛眼如四大海水。』今計一海八萬四千",
    "T47n1976_010:0417c12": "由旬，四海合三十三萬六千由旬。身過其眼",
    "T47n1976_010:0417c13": "五百六十萬由旬，計所住城，尚少于眼三十",
    "T47n1976_010:0417c14": "二萬六千由旬，何況其身，不應身城懸絕如",
    "T47n1976_010:0417c15": "是。」釋：「海東《疏》中，亦有此問。《疏》曰：『彼佛有眾多",
    "T47n1976_010:0417c16": "城，隨眾大小城亦大小。大城之中，示以大",
    "T47n1976_010:0417c17": "身，小城之中，現以小身。《聲王經》言「十千由旬」",
    "T47n1976_010:0417c18": "者，是與聲聞俱住之城，當知佛身相當而住。",
    "T47n1976_010:0417c19": "《觀經》所說身高大者，當知其城亦隨廣大，與",
    "T47n1976_010:0417c20": "諸大眾俱住處。』故先德云：『《法華》中淨光莊嚴",
    "T47n1976_010:0417c21": "土，唯演頓故；《淨名》中眾香佛土，純菩薩故，所",
    "T47n1976_010:0417c22": "以彼佛但現高大之身。若安養土，頓漸俱談，",
    "T47n1976_010:0417c23": "聲聞菩薩共為僧故，故使佛示生身法身二",
    "T47n1976_010:0417c24": "種之相，三十二相，通于生法，大小共見；若",
    "T47n1976_010:0417c25": "八萬相，局在法身，大乘賢聖，方得見也。』是故",
    "T47n1976_010:0417c26": "應以藏塵尊特之相得四益者，佛為稱機現",
    "T47n1976_010:0417c27": "藏塵尊特身；應以八萬尊特之相得四益者，",
    "T47n1976_010:0417c28": "佛為稱機現八萬尊特身；應以三十二尊特",
    "T47n1976_010:0417c29": "之相得四益者，佛為稱機現三十二尊特身。",
    "T47n1976_010:0418a01": "如毘盧遮那，聲聞視聽，隔于對顏，不妨菩",
    "T47n1976_010:0418a02": "薩，更見大身。何故？佛身隨所被機，大小如",
    "T47n1976_010:0418a03": "日，光隨隙分大分小，而是日光無大小故。」",
    "T47n1976_010:0418a04": "三、壽量多少者，經云：「彼佛壽命無量無邊阿",
    "T47n1976_010:0418a05": "僧祇劫。」又云：「彼佛至般泥洹時，觀世音菩薩",
    "T47n1976_010:0418a06": "乃當作佛。」既當入滅，即是有量。釋：「先德云：",
    "T47n1976_010:0418a07": "『藏通補處彰佛有量；別圓補處顯佛無量。以",
    "T47n1976_010:0418a08": "十方三世一切如來，更無彼此，迭相見故；同",
    "T47n1976_010:0418a09": "一法身，一智慧故。菩薩機忘，如來應息，名補",
    "T47n1976_010:0418a10": "佛處，實異藏通，前佛定滅，後佛定生。故《金光",
    "T47n1976_010:0418a11": "明》四佛降室，《疏》乃釋云：「若見四佛同尊特身，",
    "T47n1976_010:0418a12": "一身一智慧，即是常身，弟子眾一故；若見四",
    "T47n1976_010:0418a13": "佛佛身不同，即是應化，弟子眾多故。」』故知",
    "T47n1976_010:0418a14": "全法界身，非生非滅，豈得竪分當現，橫論彼",
    "T47n1976_010:0418a15": "此；既非生滅，無量義成。且淨佛剎中，摩剎水",
    "T47n1976_010:0418a16": "樹，皆是佛身故。經中云：『是諸眾鳥，皆是阿彌",
    "T47n1976_010:0418a17": "陀佛變化所作。』《智度論》曰：『眾生甚多，若佛處",
    "T47n1976_010:0418a18": "處現身，眾生不信謂為幻化，心不敬重；有眾",
    "T47n1976_010:0418a19": "生從人聞法，心不開悟，若從畜生聞法，則便",
    "T47n1976_010:0418a20": "信受。如《本生經》說：菩薩受畜生身為人說法，",
    "T47n1976_010:0418a21": "人以說法希有故，無不信受。有人謂畜生是",
    "T47n1976_010:0418a22": "有情之物，以樹木無心而有音聲，則皆信受。』",
    "T47n1976_010:0418a23": "以是故水樹禽鳥，皆是佛身變現故。若佛壽",
    "T47n1976_010:0418a24": "量有盡者，道場國土及諸水鳥音聲，亦應有",
    "T47n1976_010:0418a25": "盡。若有盡者，不應有補；若無盡者，不應言",
    "T47n1976_010:0418a26": "滅。如虛空分齊，非有分齊，非無分齊，以不思",
    "T47n1976_010:0418a27": "議智照之可得。」",
    "T47n1976_010:0418a28": "四、花輪大小者，小本曰：「池中蓮華，大如車輪。」",
    "T47n1976_010:0418a29": "《觀經》云：「一一池中有六十億七寶蓮華，團圓",
    "T47n1976_010:0418b01": "正等，十二由旬。」大本云：「池中蓮華，或一由",
    "T47n1976_010:0418b02": "旬，乃至百由旬千由旬。」夫人世車輪，大不逾",
    "T47n1976_010:0418b03": "丈，縱復輪王千輻金輪，縱廣不過一由旬，何",
    "T47n1976_010:0418b04": "得大小相懸乃爾？釋：「花輪大小亦如身城，以",
    "T47n1976_010:0418b05": "眾生機有大小故，身城水樹現有大小，蓮華",
    "T47n1976_010:0418b06": "亦然。如初地化百佛剎，見佛百葉花；二地化",
    "T47n1976_010:0418b07": "千佛剎，即見千葉；三地萬葉；四地億葉；五地",
    "T47n1976_010:0418b08": "千億；六地百千億；七地百千億那由他；八地",
    "T47n1976_010:0418b09": "百千萬三千大千世界微塵數；九地百千萬",
    "T47n1976_010:0418b10": "億阿僧祇國土微塵數；十地十不可說百千",
    "T47n1976_010:0418b11": "億那由他佛微塵數。以自受用身有大小故，",
    "T47n1976_010:0418b12": "見花亦爾，非是花有大小故。甞聞僧言：『海邊",
    "T47n1976_010:0418b13": "有阿育王舍利塔，眾生見者光明各異，有",
    "T47n1976_010:0418b14": "見無光者，有見光如細豆許者，有見如棗炬",
    "T47n1976_010:0418b15": "者，有見如指頂大者，有見大如斗者，如斗",
    "T47n1976_010:0418b16": "者千不一見。』眾生同一肉眼所見尚異，何況菩",
    "T47n1976_010:0418b17": "薩聲聞乃至人天等，功用懸絕，所感花輪，",
    "T47n1976_010:0418b18": "焉得不殊。如此土中剎利貴種，飛樓傑閣遍",
    "T47n1976_010:0418b19": "滿城邑；寒微煢子，敝茅土窟乃至不得，不",
    "T47n1976_010:0418b20": "應難言大小懸殊。何故？是自福德所招故。寶",
    "T47n1976_010:0418b21": "池花相，應亦如是。」",
    "T47n1976_010:0418b22": "五、日月有無者，諸本或言日月虛空；或言處",
    "T47n1976_010:0418b23": "空而不運轉；或不言有無；或直言無有。又經",
    "T47n1976_010:0418b24": "曰：「彼佛光明普照佛剎，無量無數不可思議，",
    "T47n1976_010:0418b25": "映蔽日月。諸聲聞眾皆有身光，能照一尋；",
    "T47n1976_010:0418b26": "菩薩光照極百千尋；二菩薩光明，常照三千",
    "T47n1976_010:0418b27": "大千世界。」如是雖有日月，如爝火之處太陽，",
    "T47n1976_010:0418b28": "豈有光照？若日月不能照者，應無晝夜。何故？",
    "T47n1976_010:0418b29": "經言晝夜六時，及與清旦食時等事，明知",
    "T47n1976_010:0418c01": "亦是權說，借此晝夜喻彼時分，非為實事。且",
    "T47n1976_010:0418c02": "晝夜往來者，是眾生心明暗傾奪感有此相，",
    "T47n1976_010:0418c03": "故淨佛國土，不應有此。如忉利而上，尚不假",
    "T47n1976_010:0418c04": "明日月，何況極樂？縱令有者，亦是彼化國眾",
    "T47n1976_010:0418c05": "生，色空見未盡，現有如是日月相故，而實佛",
    "T47n1976_010:0418c06": "土，無有日月。如《大論》曰：「釋迦文佛更有淨國",
    "T47n1976_010:0418c07": "土如阿彌陀佛；阿彌陀佛亦有不嚴淨國",
    "T47n1976_010:0418c08": "如釋迦文佛。」此隨機感說，亦不妨說有故。",
    "T47n1976_010:0418c09": "六、二乘有無者，問：「天親菩薩無量壽偈曰：『大",
    "T47n1976_010:0418c10": "乘善根界，等無譏嫌名。』乃至『不聞二乘名，何",
    "T47n1976_010:0418c11": "況有實是？』諸經中皆言：『國土聲聞不可稱量。』",
    "T47n1976_010:0418c12": "何故？」釋：「先德云：『二乘生者，皆是臨終回小向",
    "T47n1976_010:0418c13": "大，以習小功深，聞佛所說及風柯水響，皆",
    "T47n1976_010:0418c14": "演小故，暫證小果漸次增進，至菩薩位，非是",
    "T47n1976_010:0418c15": "住小。』是故說無二乘者，有二義：一是決定二",
    "T47n1976_010:0418c16": "乘不生，是寔無故；二是不住二乘，是畢竟無",
    "T47n1976_010:0418c17": "故。辟如二人同官郎署，一人官止于此，一人",
    "T47n1976_010:0418c18": "將遷。止郎署者，可以稱郎，以無後官故；將遷",
    "T47n1976_010:0418c19": "官者，不定是即，以即畢竟改故。以是故淨土",
    "T47n1976_010:0418c20": "不得言有二乘，以畢竟至菩薩位故。」",
    "T47n1976_010:0418c21": "七、婦女有無者，《聲王經》中阿彌陀佛，亦有父",
    "T47n1976_010:0418c22": "母，何得言無女人？釋此亦化作，如化鸚鵡。",
    "T47n1976_010:0418c23": "《海東疏》曰：「《聲王經》說安樂世界阿彌陀佛有",
    "T47n1976_010:0418c24": "父母者，是變化女非寔報女；又復雖有父母，",
    "T47n1976_010:0418c25": "而非胎生，實是化生，假為父母。如彼經言：",
    "T47n1976_010:0418c26": "『若四眾能正受佛之名號，以此功德臨命終",
    "T47n1976_010:0418c27": "時，阿彌陀佛即與大眾，住此人所令其得",
    "T47n1976_010:0418c28": "見；見已慶悅倍增功德，以是因緣所生之",
    "T47n1976_010:0418c29": "處，永離胞胎穢欲之形，純處鮮妙寶蓮花中，",
    "T47n1976_010:0419a01": "自然化生，具大神通光明赫奕。』當知父母",
    "T47n1976_010:0419a02": "假寄之耳。」或說《聲王經》中說有父母，是顯彼",
    "T47n1976_010:0419a03": "佛所住穢土。是義不然。何故？彼經既說寶蓮",
    "T47n1976_010:0419a04": "化生，又言二菩薩侍立左右，此等悉是淨土",
    "T47n1976_010:0419a05": "相，不異《觀經》所說故。當知彼經所說，提婆達",
    "T47n1976_010:0419a06": "多及魔王等，悉于淨土變化所作，不由此等",
    "T47n1976_010:0419a07": "為非淨土，如化畜生非穢土故。",
    "T47n1976_010:0419a08": "八、發心大小者，魏譯三輩之中，皆有發菩提",
    "T47n1976_010:0419a09": "心，《觀經》下品，直言十念。諸經互異，今欲知會",
    "T47n1976_010:0419a10": "者，諸經皆是發大菩提心以為因故。何故？若",
    "T47n1976_010:0419a11": "是最初無大因者，其人雖復經耳，亦生疑難，",
    "T47n1976_010:0419a12": "何得頓聞頓信？是故當知下品十念者，亦是",
    "T47n1976_010:0419a13": "宿植大因，後生退墮，故其臨終遇善知識，如",
    "T47n1976_010:0419a14": "旱苗得雨，萌芽頓發故。若無因者，知識尚不",
    "T47n1976_010:0419a15": "得遇，何況信受。如聰慧貴遊之士，多有愈",
    "T47n1976_010:0419a16": "聞愈不信者，即知一聞頓念，非是小緣，不",
    "T47n1976_010:0419a17": "應以一生作惡，便謂此人無大因故。經云：「世",
    "T47n1976_010:0419a18": "間人民，得聞阿彌陀名號，若慈心喜悅，毛",
    "T47n1976_010:0419a19": "髮聳然，淚即出者，皆是累世嘗行佛道，或",
    "T47n1976_010:0419a20": "他方佛所嘗為菩薩。」是故不論顓愚黠慧，凡",
    "T47n1976_010:0419a21": "至心念佛者，皆是多劫深植善根，發大菩提",
    "T47n1976_010:0419a22": "心故。何故？所謂善根者，不專言智慧，若復",
    "T47n1976_010:0419a23": "無根，如種焦穀，豈有芽出？如世間弈棋小",
    "T47n1976_010:0419a24": "事，有無知賤流，頓學頓精者；有智士習之，",
    "T47n1976_010:0419a25": "終身居末品者，即知是因。小枝無因，尚不",
    "T47n1976_010:0419a26": "得入，何況大法？是故若有信是希有難信之",
    "T47n1976_010:0419a27": "法者，是人即是大心菩薩故。",
    "T47n1976_010:0419a28": "九、疑城胎生者，元魏譯曰：「若有眾生，墮于疑",
    "T47n1976_010:0419a29": "悔，積集善根希求佛智、普遍智、不思議智、",
    "T47n1976_010:0419b01": "無等智、威德智、廣大智，於自善根不能生",
    "T47n1976_010:0419b02": "信，由聞佛名起信心故，以此因緣於五百",
    "T47n1976_010:0419b03": "歲處花胎中，猶如苑觀宮殿之想，不見佛，",
    "T47n1976_010:0419b04": "不聞法，是名胎生。」魏譯曰：「不了佛智，然猶信",
    "T47n1976_010:0419b05": "罪福，修習善本，願生其國，是故胎生。」宋譯",
    "T47n1976_010:0419b06": "曰：「眾生所種善根，不能離相，不求佛慧，妄",
    "T47n1976_010:0419b07": "生分別，深著世樂，人間福報，是故胎生。」王",
    "T47n1976_010:0419b08": "氏本曰：「若有眾生，修諸功德，願生彼剎，後復",
    "T47n1976_010:0419b09": "疑悔，不信有彼佛剎，不信作善得福。其人雖",
    "T47n1976_010:0419b10": "爾，續有念心，暫信暫不信，臨命終時，佛乃化",
    "T47n1976_010:0419b11": "現其身，令彼目見。以心悔故，其過差少，亦",
    "T47n1976_010:0419b12": "生彼剎，是謂胎生。」今按前二譯，但不信自",
    "T47n1976_010:0419b13": "性，不了佛智，名胎生故。宋譯則直言修善求",
    "T47n1976_010:0419b14": "生人天者為胎生，極樂國中無胎生故。若王",
    "T47n1976_010:0419b15": "氏則又以不信佛剎，不信罪福，暫信暫不",
    "T47n1976_010:0419b16": "信為胎生，異前譯中聞名起信，及修習善",
    "T47n1976_010:0419b17": "本二種往生。大約淨土中，略言九品，廣言千",
    "T47n1976_010:0419b18": "萬品，亦不能盡。如今生人中者，種種福報，",
    "T47n1976_010:0419b19": "種種罪業，各各不同，是故諸譯雖互異，皆",
    "T47n1976_010:0419b20": "為實語。就中元魏譯，旨趣尤奧，以不信自",
    "T47n1976_010:0419b21": "善根故，依他起信即是疑城。信自善根者，即",
    "T47n1976_010:0419b22": "頓了自心不從他得，以入悟方能脫疑。是故",
    "T47n1976_010:0419b23": "未悟而修，終隔疑胎。胎以裹蔽為義，未悟之",
    "T47n1976_010:0419b24": "人，諸障未徹，合得是報。此等當在中下、下上",
    "T47n1976_010:0419b25": "品攝，何故？下品後二種，經歷六劫、十二劫方",
    "T47n1976_010:0419b26": "得花開，此但五百歲故。若如王本，則信佛猛",
    "T47n1976_010:0419b27": "利未若最後二種。又所生在其剎邊地，不應",
    "T47n1976_010:0419b28": "五百歲得見佛故。",
    "T47n1976_010:0419b29": "十、五逆往生者，《大經》曰：「唯除造五無間惡業，",
    "T47n1976_010:0419c01": "誹謗正法及諸聖人。」《觀經》則五逆十惡，臨終",
    "T47n1976_010:0419c02": "十念，皆得往生。當知《大經》揀五逆者，以誹",
    "T47n1976_010:0419c03": "謗故。何故？入淨土以信為導師，誹謗是信",
    "T47n1976_010:0419c04": "之賊。如水無所不容但不容火，以火自不能",
    "T47n1976_010:0419c05": "容故；如風無所不入但不入石，以石自不堪",
    "T47n1976_010:0419c06": "入故。誹謗之人，燒正法如猛焰，障佛智如鐵",
    "T47n1976_010:0419c07": "壁，是故法海慧風，無因得受。《觀經》揀誹謗",
    "T47n1976_010:0419c08": "不揀五逆者，義同文異。以五逆雖至惡，尚無",
    "T47n1976_010:0419c09": "決定不信之見，不應揀故。然有大心之人，始",
    "T47n1976_010:0419c10": "或不信，後因啟發，猛省前失。如韓昌黎始斥",
    "T47n1976_010:0419c11": "佛骨，後歸依大顛；張無盡初詆佛書，欲著無",
    "T47n1976_010:0419c12": "佛論，後觀《淨名經》，大有省發，卒為宗門龍",
    "T47n1976_010:0419c13": "象，尤是法中希有之事。是故儒林英特，或",
    "T47n1976_010:0419c14": "有謬聽先入，誤謗佛法，但速圖改悔，即是",
    "T47n1976_010:0419c15": "盛事，不應以謗為障難故。",
    "T47n1976_010:0419c16": "西方合論卷之十終"
}