{
    "T21n1340_014:0721a06": "大法炬陀羅尼經卷第十四",
    "T21n1340_014:0721a08": "隋天竺三藏闍那崛多譯",
    "T21n1340_014:0721a09": "入海神變品第三十一",
    "T21n1340_014:0721a10": "佛昇須彌山頂品第三十二",
    "T21n1340_014:0721a11": "31 入海神變品入海神變品第三十一",
    "T21n1340_014:0721a12": "佛告阿難。時放光如來應供正遍覺捨是師",
    "T21n1340_014:0721a13": "子奮迅大三昧已。即以大慈及一切智。遍觀",
    "T21n1340_014:0721a14": "十方及以大眾。時彼眾中有一菩薩摩訶薩。",
    "T21n1340_014:0721a15": "厥名井宿。本是作寶摩尼家子。時彼世尊即",
    "T21n1340_014:0721a16": "告之言。井宿。汝今能與如來應供正遍覺俱",
    "T21n1340_014:0721a17": "往入彼大海不耶。爾時井宿菩薩摩訶薩白",
    "T21n1340_014:0721a18": "佛言。世尊。如來應供正遍覺。於彼海中欲行",
    "T21n1340_014:0721a19": "佛事。將作何業而顧命乃爾。放光如來告",
    "T21n1340_014:0721a20": "井宿言。摩那婆。大海東邊有一水口。名為燋",
    "T21n1340_014:0721a21": "熱。彼燋熱下。有阿修羅宮殿住處。彼今現有",
    "T21n1340_014:0721a22": "十四菩薩生在其中。我以彼等受大苦故。又",
    "T21n1340_014:0721a23": "欲令彼生厭離故。又不令彼久受如是阿修",
    "T21n1340_014:0721a24": "羅身故。又欲令彼不復造作阿修羅業故。又",
    "T21n1340_014:0721a25": "欲令彼不造種種地獄業行故。佛說是已。井",
    "T21n1340_014:0721a26": "宿菩薩白言。世尊。度海何住。放光佛言。摩那",
    "T21n1340_014:0721a27": "婆。彼燋熱處有阿修羅王。名曰善臂。十四菩",
    "T21n1340_014:0721a28": "薩為彼王子。井宿菩薩復言。世尊。更何因緣",
    "T21n1340_014:0721a29": "斯諸菩薩生彼中也佛告井宿言。摩那婆。汝",
    "T21n1340_014:0721b01": "今不煩重問是事。我等惟應速疾詣彼。爾時",
    "T21n1340_014:0721b02": "放光世尊如是言已。即與井宿菩薩摩訶薩。",
    "T21n1340_014:0721b03": "乘化金翅鳥遊空而進。及彼億數諸菩薩等。",
    "T21n1340_014:0721b04": "亦乘化金翅鳥隨從世尊。復有九十億大阿",
    "T21n1340_014:0721b05": "羅漢。亦各乘彼化金翅鳥隨從世尊。又彼一",
    "T21n1340_014:0721b06": "切人中大乘及祭火光王將。諸兵眾二萬八",
    "T21n1340_014:0721b07": "千。大將為首。又乘八萬調善香象隨從世尊。",
    "T21n1340_014:0721b08": "陵虛而往。其王自在有大威德。彼諸臣眾二",
    "T21n1340_014:0721b09": "萬八千。皆乘白象隨從而行。自外無量無邊",
    "T21n1340_014:0721b10": "諸世界中。一切天龍夜叉乾闥婆阿修羅等。",
    "T21n1340_014:0721b11": "先在放光佛世尊所聽聞法者。各各亦以神",
    "T21n1340_014:0721b12": "通之力從佛而行。爾時放光如來先至大海",
    "T21n1340_014:0721b13": "飯食訖已。渡海南岸東漸而行。至燋熱處遂",
    "T21n1340_014:0721b14": "便停止。阿難時彼世尊住海岸已。即從眉間",
    "T21n1340_014:0721b15": "放一細光。如破一毛為百千億分。其光直入",
    "T21n1340_014:0721b16": "阿修羅宮。遍照阿修羅宮殿已。時善臂阿修",
    "T21n1340_014:0721b17": "羅王。遇斯光明不覺驚起莫能自安。一切修",
    "T21n1340_014:0721b18": "羅皆大恐怖。速疾馳詣善臂王所。白言。大",
    "T21n1340_014:0721b19": "王。宜時觀此阿修羅宮。忽有如是大盛光明。",
    "T21n1340_014:0721b20": "大王。今者將無劫災。非常火事從上起耶。故",
    "T21n1340_014:0721b21": "先見此熾然猛焰極盛光明暉赫。若斯大王。",
    "T21n1340_014:0721b22": "如其不爾。何緣今日阿修羅宮。忽有如是異",
    "T21n1340_014:0721b23": "相現也。時善臂阿修羅王。告諸阿修羅眾言。",
    "T21n1340_014:0721b24": "諸仁者。汝等當知放光如來應供正遍覺。今",
    "T21n1340_014:0721b25": "在海岸欲來臨顧阿修羅宮。諸仁當知。以是",
    "T21n1340_014:0721b26": "因緣放光如來遂從眉間白毫藏處放一光",
    "T21n1340_014:0721b27": "明。如破一毛為百千億分。是彼光明現此宮",
    "T21n1340_014:0721b28": "耳。諸仁者如來光明甚難值遇。不可得見。為",
    "T21n1340_014:0721b29": "汝等故今來至此。諸阿修羅住大海下。境界",
    "T21n1340_014:0721c01": "周圍皆置水道。一一隄防若須彌山。時彼世",
    "T21n1340_014:0721c02": "尊作如是念。此阿修羅惟以驚恐。設險自衛",
    "T21n1340_014:0721c03": "非有他故。即便命召一金剛神名曰火焰。告",
    "T21n1340_014:0721c04": "言。汝為大神能變化不。金剛白言。世尊。我能",
    "T21n1340_014:0721c05": "變化佛復問言。汝化云何。金剛神言。我以神",
    "T21n1340_014:0721c06": "力於水道前一一皆現。兩巨壯人大力可畏。",
    "T21n1340_014:0721c07": "住彼道口。令阿修羅忽見如是偉壯大人。恐",
    "T21n1340_014:0721c08": "怖轉增自然降伏。佛言。金剛汝必能者速為",
    "T21n1340_014:0721c09": "是化。時金剛神承佛教已即以神力於水道",
    "T21n1340_014:0721c10": "前皆各化現。有二化人其形高大若多羅樹。",
    "T21n1340_014:0721c11": "而彼化人以手打拍是諸水道。皆令陷沒直",
    "T21n1340_014:0721c12": "至水輪。時諸修羅皆大恐怖。各相謂言。希有",
    "T21n1340_014:0721c13": "希有。我此宮城深密難至。加以諸大羅剎周",
    "T21n1340_014:0721c14": "衛圍繞。是何怖事而復現前。諸仁。共觀欲何",
    "T21n1340_014:0721c15": "逃竄也。復作是念。我等今者。亦可共往至彼",
    "T21n1340_014:0721c16": "海岸。爾時善臂阿修羅王。知諸修羅皆大恐",
    "T21n1340_014:0721c17": "怖。遂即命彼十四兒言。汝等觀此阿修羅宮。",
    "T21n1340_014:0721c18": "競出如是種種怪異。童子。我等當今宜作何",
    "T21n1340_014:0721c19": "事。時彼童子白父王言。大王當知。今諸修羅",
    "T21n1340_014:0721c20": "皆已處於栴檀林中。有何可怖善臂王言。童",
    "T21n1340_014:0721c21": "子。今放光如來。欲有所作至此海岸。以威德",
    "T21n1340_014:0721c22": "故令阿修羅陀那婆等生大恐怖。彼諸童子",
    "T21n1340_014:0721c23": "復白父言。大王。審知如來應供正遍覺。所由",
    "T21n1340_014:0721c24": "來此修羅宮耶。王言。童子。我今何處有是心",
    "T21n1340_014:0721c25": "想。彼如來應供正遍覺。口初未說我復何事",
    "T21n1340_014:0721c26": "能豫知也。童子復言。大王。自從昔來頗曾見",
    "T21n1340_014:0721c27": "聞世尊來入修羅宮不。王言。童子。我從生來",
    "T21n1340_014:0721c28": "未聞見也。諸阿修羅不信三寶。寧能見佛童",
    "T21n1340_014:0721c29": "子。我初未曾見有因緣而令如來到修羅宮。",
    "T21n1340_014:0722a01": "惟彼諸天共阿修羅大戰鬪時。諸佛世尊方",
    "T21n1340_014:0722a02": "出現耳。以於彼時見諸天勝阿修羅屈。諸修",
    "T21n1340_014:0722a03": "羅等以不如故。驚怖奔波迷失方所。避害藏",
    "T21n1340_014:0722a04": "竄逃入藕根。我於今日以如是想。言佛威靈",
    "T21n1340_014:0722a05": "而諸如來終亦不於一眾生處生不善心起怨",
    "T21n1340_014:0722a06": "憎想。不求過失惟有哀矜。見阿修羅心如刀",
    "T21n1340_014:0722a07": "劍。慈悲普覆現是神通。令諸修羅捐捨惡念",
    "T21n1340_014:0722a08": "得本心耳。爾時放光如來為彼億數諸菩薩",
    "T21n1340_014:0722a09": "眾。九十億諸大羅漢及祭火王。所將六十萬",
    "T21n1340_014:0722a10": "兵將人民。乃至一切天龍夜叉乾闥婆等如",
    "T21n1340_014:0722a11": "是諸眾。皆為化作一金剛神。執杵隨後侍衛",
    "T21n1340_014:0722a12": "守護。又皆化為諸金翅鳥以為乘具。作是化",
    "T21n1340_014:0722a13": "已。趣燋熱口至彼住處。復皆變作非人圍繞。",
    "T21n1340_014:0722a14": "令阿修羅增恐怖故。時善臂王在殿經行。見",
    "T21n1340_014:0722a15": "彼世尊以無量億百千那由他眾前後圍繞。",
    "T21n1340_014:0722a16": "所謂菩薩聲聞祭火王眾。乃至無量天龍夜",
    "T21n1340_014:0722a17": "叉乾闥婆八王眾等。如是見已告童子言。童",
    "T21n1340_014:0722a18": "子。汝當觀此如來應供正遍覺。今以如是大",
    "T21n1340_014:0722a19": "威神故。令諸修羅栴檀林中生是恐怖。童子",
    "T21n1340_014:0722a20": "白言。大王。我等已見。時彼童子覩世尊已。作",
    "T21n1340_014:0722a21": "是念言。此等眾生非以隨宜少分力故能致",
    "T21n1340_014:0722a22": "如是。惟有具足精進力者。乃能若斯眾力來",
    "T21n1340_014:0722a23": "此阿修羅宮。我等今觀如是希有。實未曾見",
    "T21n1340_014:0722a24": "如是奇事。所謂一一人後。皆有如是大可畏",
    "T21n1340_014:0722a25": "人持金剛杵。彼諸比丘亦各一人執持金剛。",
    "T21n1340_014:0722a26": "一切皆乘金翅鳥上。復有無量諸天諸龍夜",
    "T21n1340_014:0722a27": "叉乾闥婆等眾。前故圍繞。復有娑婆世界主",
    "T21n1340_014:0722a28": "大梵天王。各與無量眷屬天眾侍立左右。復",
    "T21n1340_014:0722a29": "與無量釋提桓因四天大王及祭火王乃至無",
    "T21n1340_014:0722b01": "量千數小王。一切圍繞。我等今應投敬如來",
    "T21n1340_014:0722b02": "世尊足下。爾時善臂阿修羅王。知諸子意即",
    "T21n1340_014:0722b03": "告之言。童子汝等今宜隨所樂往。時諸童子",
    "T21n1340_014:0722b04": "白父王言。大王。今者欲為何事。善臂王言。我",
    "T21n1340_014:0722b05": "諸修羅不信三寶。彼諸童子復白父言。大王。",
    "T21n1340_014:0722b06": "若不去者佛當自來。王言。童子吾聞佛者有",
    "T21n1340_014:0722b07": "如是智。不從他聞皆自能知。斯言信乎。諸童",
    "T21n1340_014:0722b08": "子言。大王。實有是智雖不聞說咸自然知。何",
    "T21n1340_014:0722b09": "以故。大王。諸佛如來於彼三世一切眾生所",
    "T21n1340_014:0722b10": "有心念。若生未生若滅未滅皆悉了知。是故",
    "T21n1340_014:0722b11": "一切諸佛世尊無不知者。無不見者無不證",
    "T21n1340_014:0722b12": "者。無不覺者無不忍者。諸佛如來是一切知",
    "T21n1340_014:0722b13": "是一切見。時善臂王語童子言。必如汝言我",
    "T21n1340_014:0722b14": "此殿小。云何得容若斯大眾。諸童子言。大王。",
    "T21n1340_014:0722b15": "我等意見如是眾生無有住處。王復問言。何",
    "T21n1340_014:0722b16": "緣若此。諸童子言。大王。於意云何。此修羅宮",
    "T21n1340_014:0722b17": "住在何處。王報之曰。住在水中。童子復言。大",
    "T21n1340_014:0722b18": "王。且觀今有爾許諸大人眾處此水中。乃至",
    "T21n1340_014:0722b19": "無一眾生及一衣角被沾濡者。是故我等作",
    "T21n1340_014:0722b20": "如是念。如是眾生無有住處。大王。又觀我等",
    "T21n1340_014:0722b21": "所見一金翅鳥王。於中即有無量億百千那",
    "T21n1340_014:0722b22": "由他數金翅鳥王而為乘也。",
    "T21n1340_014:0722b23": "阿難。時放光如來念彼善臂阿修羅。及念童",
    "T21n1340_014:0722b24": "子言已。告井宿菩薩摩訶薩言。井宿。汝宜速",
    "T21n1340_014:0722b25": "往善臂阿修羅王殿上坐已。即應入是大精",
    "T21n1340_014:0722b26": "進三昧也。於是井宿菩薩承世尊教。直趣善",
    "T21n1340_014:0722b27": "臂阿修羅殿。到已昇殿。端身正念結跏趺坐。",
    "T21n1340_014:0722b28": "即便入彼大精進定。時井宿菩薩即入如是",
    "T21n1340_014:0722b29": "精進定已。三昧力故。即令彼殿東西寬大六",
    "T21n1340_014:0722c01": "萬四千由旬。南北一萬六千由旬。莊嚴奇特",
    "T21n1340_014:0722c02": "七寶所成。而彼眾寶多是無價摩尼真珠。如",
    "T21n1340_014:0722c03": "是勝寶微妙端嚴流布乃至如來足下。眾寶",
    "T21n1340_014:0722c04": "羅網彌覆其上。復於諸處皆懸繒綵。又燒天",
    "T21n1340_014:0722c05": "上種種妙香。彼宮殿外周匝皆有七重濠壍。",
    "T21n1340_014:0722c06": "以無價寶間錯莊嚴。岸高齊等風聚其間。八",
    "T21n1340_014:0722c07": "功德水具足盈滿。其水清淨無諸污濁。於其",
    "T21n1340_014:0722c08": "壍內多有眾花。所謂優鉢羅花。波頭摩花。拘",
    "T21n1340_014:0722c09": "牟頭花。分陀利花。如是諸花滿彼壍內。彼花",
    "T21n1340_014:0722c10": "芬馥猶如天上曼陀羅香。其壍兩岸多有眾",
    "T21n1340_014:0722c11": "樹。所謂天妙香樹。天妙花樹天妙果樹天衣",
    "T21n1340_014:0722c12": "服樹天飲食樹。天眾寶樹天瓔珞樹。天音樂",
    "T21n1340_014:0722c13": "樹。又彼諸壍兩岸多有赤栴檀樹。周匝圍繞。",
    "T21n1340_014:0722c14": "如兜率天宮為補處菩薩之所。莊嚴此殿亦",
    "T21n1340_014:0722c15": "爾。皆是化作。",
    "T21n1340_014:0722c16": "爾時井宿菩薩摩訶薩一心正念從三昧起。",
    "T21n1340_014:0722c17": "即便往詣放光佛所。到已頂禮如來足下。白",
    "T21n1340_014:0722c18": "言。世尊。我蒙聖教所作已辦。咸為此眾嚴敷",
    "T21n1340_014:0722c19": "座訖。爾時放光如來告井宿菩薩言。善哉善",
    "T21n1340_014:0722c20": "哉。摩那婆。汝諸菩薩知如來念將說斯法。既",
    "T21n1340_014:0722c21": "了知已。依如來教如是作耶。時善臂阿修羅",
    "T21n1340_014:0722c22": "王告諸童子言。諸童子。汝觀此殿何忽乃有",
    "T21n1340_014:0722c23": "如是事業自然起乎。時諸童子即白父言。大",
    "T21n1340_014:0722c24": "王。於是事中不應驚怪。何以故。如來世尊具",
    "T21n1340_014:0722c25": "足神力。如來復有不思議智。今此所作神力",
    "T21n1340_014:0722c26": "少分何足生怪。此又如來弟子所為非如來",
    "T21n1340_014:0722c27": "作。如來世尊別有不思智業。尚非一切眾生",
    "T21n1340_014:0722c28": "境界。豈一眾生而能知也。",
    "T21n1340_014:0722c29": "阿難。時諸童子即於發心念如來時。如來即",
    "T21n1340_014:0723a01": "知彼諸童子心之所念。遂便告彼諸大眾言。",
    "T21n1340_014:0723a02": "汝等今者一切皆可入彼青相三昧。爾時一",
    "T21n1340_014:0723a03": "切大眾蒙佛力故。皆得入於青相三昧。入三",
    "T21n1340_014:0723a04": "昧已。不覺不知忽昇彼殿。猶如有人夢中遠",
    "T21n1340_014:0723a05": "行。彼諸大眾不動不覺以如來力即昇彼殿。",
    "T21n1340_014:0723a06": "亦復如是。",
    "T21n1340_014:0723a07": "爾時善臂阿修羅王。見彼世尊及諸一切聲",
    "T21n1340_014:0723a08": "聞菩薩天人大眾。一切皆居金翅鳥上。一切",
    "T21n1340_014:0723a09": "皆有金剛密迹隨逐其後。見此事已各作斯",
    "T21n1340_014:0723a10": "念。如是幻化諸誑惑事。惟我等有。餘人則無",
    "T21n1340_014:0723a11": "復作是念。我今亦應普現如是諸幻化事。作",
    "T21n1340_014:0723a12": "是念已。即事欲作種種幻化。雖發是意悉不",
    "T21n1340_014:0723a13": "能成。乃至於彼一彈指頃亦不能化。而亦不",
    "T21n1340_014:0723a14": "能現一色相。彼身所經出沒之處。莫不皆見",
    "T21n1340_014:0723a15": "金剛力士可畏大身手執金剛放光神杵欲擊",
    "T21n1340_014:0723a16": "其頭。彼見是已即便還攝幻化之事。設欲有",
    "T21n1340_014:0723a17": "作終亦不成。爾時復作如是心念。我曹今日",
    "T21n1340_014:0723a18": "云何忽遇若斯苦惱。令我喪滅是幻術法。我",
    "T21n1340_014:0723a19": "常以此為嚴身處。今定失者何所歸趣。我身",
    "T21n1340_014:0723a20": "不久亦自磨滅。",
    "T21n1340_014:0723a21": "爾時彼諸童子即白父言。大王。願於今者莫",
    "T21n1340_014:0723a22": "生恐怖。王今宜速敬禮世尊。若離如來何所",
    "T21n1340_014:0723a23": "歸依。凡所至處皆是恐怖。是故惟速禮拜如",
    "T21n1340_014:0723a24": "來。時彼阿修羅王問諸子言。如斯境界是誰",
    "T21n1340_014:0723a25": "作也。童子報言。大王。此等皆是如來境界如",
    "T21n1340_014:0723a26": "來方便。大王當知諸阿修羅。雖有千數諸幻",
    "T21n1340_014:0723a27": "術法不及如來。而諸如來乃有無量不可稱",
    "T21n1340_014:0723a28": "數不可思議諸幻化法。大王。今者欲何所趣。",
    "T21n1340_014:0723a29": "假使即時更入海底燋熱口中望免如是諸大",
    "T21n1340_014:0723b01": "人者終不得脫。大王。今日且少時住如來足",
    "T21n1340_014:0723b02": "下勿過自憂。大王。且觀弟子神通尚現如是",
    "T21n1340_014:0723b03": "不思議事。況如來也。爾時彼佛作如是念。斯",
    "T21n1340_014:0723b04": "諸童子於正法中無有錯謬。我今應當覺以",
    "T21n1340_014:0723b05": "正法而令成就。即彼如來如是念時。諸童子",
    "T21n1340_014:0723b06": "等便自覺知。既覺知已。如是思惟。今此如來",
    "T21n1340_014:0723b07": "憐愍我故而來至此。我於今日應強扶持我",
    "T21n1340_014:0723b08": "父大王詣如來所。彼等思已。各於父所生大",
    "T21n1340_014:0723b09": "敬心歡喜之心。手執父臂或捧身分。競共扶",
    "T21n1340_014:0723b10": "持詣如來所。至佛所已。如彼知足諸菩薩等",
    "T21n1340_014:0723b11": "敬心禮拜。此亦如是。時十四童子及其父王。",
    "T21n1340_014:0723b12": "一切皆以四支布地。頂禮放光如來足下。如",
    "T21n1340_014:0723b13": "是懃慇至於再三。禮已胡跪以手扣頭從坐",
    "T21n1340_014:0723b14": "而起右繞七匝。具尊重心發希有意。時彼童",
    "T21n1340_014:0723b15": "子便白父言。大王。於意云何。如是眾生寧當",
    "T21n1340_014:0723b16": "為彼微少因緣入是海底燋熱口耶。是燋熱",
    "T21n1340_014:0723b17": "口未曾有人能至斯者。所以者何。此燋熱口",
    "T21n1340_014:0723b18": "如是臭穢如是麁鄙。是極惡行眾生居處。是",
    "T21n1340_014:0723b19": "最不信眾生住所。不順父母不事師長。不敬",
    "T21n1340_014:0723b20": "沙門及婆羅門。諸如是輩具足非法眾生之",
    "T21n1340_014:0723b21": "中。今者世尊何為來此。大王。以有大事重因",
    "T21n1340_014:0723b22": "緣故。遂使如來應供正遍覺。自然降臨此弊",
    "T21n1340_014:0723b23": "宮殿。",
    "T21n1340_014:0723b24": "時彼善臂阿修羅王聞是事已告諸子言。諸",
    "T21n1340_014:0723b25": "童子。我今當集諸阿修羅陀那婆等。設諸供",
    "T21n1340_014:0723b26": "具奉獻世尊。如是語已。即便勅語一阿修羅",
    "T21n1340_014:0723b27": "名曰上軍。汝今可往燋熱上立。吹千音螺并",
    "T21n1340_014:0723b28": "擊大鼓。召諸修羅陀那婆等悉令來集。所以",
    "T21n1340_014:0723b29": "者何。如來世尊及弟子眾今既顧此。吾當辦",
    "T21n1340_014:0723c01": "供奉佛及僧。是時上軍阿修羅。承王勅已至",
    "T21n1340_014:0723c02": "燋熱上。吹千音螺并擊大鼓出大音聲。時大",
    "T21n1340_014:0723c03": "海內及燋熱處一切修羅及陀那婆。諸龍夜",
    "T21n1340_014:0723c04": "叉羅剎惡鬼。乃至海中所有眾生。聞是聲已",
    "T21n1340_014:0723c05": "皆大恐怖。作如是念。何緣今日諸阿修羅出",
    "T21n1340_014:0723c06": "是大聲。將非諸天與阿修羅興大鬪戰。乃於",
    "T21n1340_014:0723c07": "今者吹貝擊鼓有是大聲。如是念已。一切皆",
    "T21n1340_014:0723c08": "集善臂王所。白言。大王。今日何緣吹貝擊",
    "T21n1340_014:0723c09": "鼓。得不有彼諸天事乎。爾時善臂阿修羅王。",
    "T21n1340_014:0723c10": "即便告勅諸阿修羅及陀那婆等言。汝等當",
    "T21n1340_014:0723c11": "知如來正覺今既降此。吾將獻供故命汝等。",
    "T21n1340_014:0723c12": "無他事也。",
    "T21n1340_014:0723c13": "爾時諸阿修羅陀那婆等。聞王教已即共上",
    "T21n1340_014:0723c14": "殿。皆見彼殿希有莊嚴。假使一切諸天及人",
    "T21n1340_014:0723c15": "乃至龍宮。亦未曾有如是殊特微妙嚴麗。彼",
    "T21n1340_014:0723c16": "既見已心生歡喜。歎未曾有白言。大王。何故",
    "T21n1340_014:0723c17": "今日此宮殿中乃有如是大莊嚴事。我觀諸",
    "T21n1340_014:0723c18": "天及龍宮處。初未曾見若斯事也。王時答言。",
    "T21n1340_014:0723c19": "汝今雖見尚未覺知誰心願力所能為此。大",
    "T21n1340_014:0723c20": "王。我實不知誰之所作。善臂王言。汝應當知",
    "T21n1340_014:0723c21": "今此有佛號曰放光。及諸聲聞大菩薩等。乃",
    "T21n1340_014:0723c22": "至一切天人大眾皆來住此。彼佛弟子名曰",
    "T21n1340_014:0723c23": "井宿。是大菩薩摩訶薩也。坐此殿上惟心願",
    "T21n1340_014:0723c24": "力。能於一彈指間即便化作是莊嚴事。爾時",
    "T21n1340_014:0723c25": "善臂阿修羅王與九十億那由他諸阿修羅及",
    "T21n1340_014:0723c26": "陀那婆諸龍等眾。乃至大海所有眾生。聞是",
    "T21n1340_014:0723c27": "鼓貝出大聲時。心無異慮不作餘業。各作是",
    "T21n1340_014:0723c28": "念。今日海中欲有何事。彼善臂王吹是大貝",
    "T21n1340_014:0723c29": "擊此大鼓。",
    "T21n1340_014:0724a01": "爾時善臂阿修羅王及大兵眾昇殿遍觀。見",
    "T21n1340_014:0724a02": "彼如來乃為無量百千大眾周匝圍繞左右前",
    "T21n1340_014:0724a03": "後。有千數眾無量億數。無量百億數。無量千",
    "T21n1340_014:0724a04": "億數。無量百千億數。無量那由他數。無量百",
    "T21n1340_014:0724a05": "那由他數。無量百千那由他數。復有無量聲",
    "T21n1340_014:0724a06": "聞大眾人眾天眾。無量梵天眾。無量淨居天",
    "T21n1340_014:0724a07": "眾。亦左右圍繞彼佛世尊。復見所有諸聲聞",
    "T21n1340_014:0724a08": "眾。若出家若在家。若天若龍。一切皆有金剛",
    "T21n1340_014:0724a09": "力士執金剛杵。光明熾然甚大可畏。隨逐其",
    "T21n1340_014:0724a10": "後守護彼等。復見各乘金翅鳥王。如是見已",
    "T21n1340_014:0724a11": "心生奇特歡喜踊躍。各作是念。是等皆悉大",
    "T21n1340_014:0724a12": "神通力故能來此。汝等當觀此希有事。是佛",
    "T21n1340_014:0724a13": "世尊有一弟子。於彈指間以心願力。能為如",
    "T21n1340_014:0724a14": "是大莊嚴事。亦此放光如來有大神通具力",
    "T21n1340_014:0724a15": "無畏能為斯耳。彼聞是已。一切皆起未曾有",
    "T21n1340_014:0724a16": "心希有之心殊特之心。發是心已一切皆悉",
    "T21n1340_014:0724a17": "同意同心至心敬重。在如來前身體布地禮",
    "T21n1340_014:0724a18": "敬尊足。",
    "T21n1340_014:0724a19": "阿難。時放光如來知阿修羅陀那婆等皆有",
    "T21n1340_014:0724a20": "如是至誠心故。於少時間即便入於水澄三",
    "T21n1340_014:0724a21": "昧。彼佛如來入三昧時。諸阿修羅及陀那婆。",
    "T21n1340_014:0724a22": "蒙佛力故得宿命智。皆得自見過去所作諸",
    "T21n1340_014:0724a23": "阿修羅業因緣事。既見此已生大苦惱。各作",
    "T21n1340_014:0724a24": "是念。我於往昔造諸惡故。今日生此阿修羅",
    "T21n1340_014:0724a25": "宮。由作種種不善業故。得如是等可畏大",
    "T21n1340_014:0724a26": "身。然此三千大千世界。無有眾生能造如是",
    "T21n1340_014:0724a27": "可畏恐怖大惡業者。而諸修羅各自入定。皆",
    "T21n1340_014:0724a28": "悉覩見往昔本業。既覩見已生大恐怖。慮命",
    "T21n1340_014:0724a29": "終後必墮地獄。生地獄時身量大小。及諸苦",
    "T21n1340_014:0724b01": "報咸悉明了。所謂獄卒諸罪人等。手持刀劍",
    "T21n1340_014:0724b02": "斤鈇牟戟𥎞矟杵棓種種苦具競來迫身。又",
    "T21n1340_014:0724b03": "復覩見鑊湯鑪炭炎熾猛火。山河灰糞皆悉",
    "T21n1340_014:0724b04": "充滿。除地獄已其餘更無。如是嚴赫熾然苦",
    "T21n1340_014:0724b05": "具。彼見是已復生大怖。假使世間七日並出。",
    "T21n1340_014:0724b06": "天地萬物盡皆消融。比茲猛火不得為喻。覩",
    "T21n1340_014:0724b07": "是事已各相謂言。我阿修羅及陀那婆。須臾",
    "T21n1340_014:0724b08": "之間悉皆滅沒。今日之計將何所出而可獲",
    "T21n1340_014:0724b09": "免。阿難。爾時放光如來舉金色手。令諸修羅",
    "T21n1340_014:0724b10": "及陀那婆皆悉起立。各各皆見放光如來以",
    "T21n1340_014:0724b11": "金色手親摩其頂。以見如是大神力故。於如",
    "T21n1340_014:0724b12": "來所更起重心。於是皆共右繞七匝合十指",
    "T21n1340_014:0724b13": "掌。復繞七匝住於佛前。爾時善臂阿修羅王。",
    "T21n1340_014:0724b14": "整理衣服偏袒右髆。右膝著地合掌一心。而",
    "T21n1340_014:0724b15": "白佛言。世尊。惟願如來及諸大眾。憐愍我等",
    "T21n1340_014:0724b16": "受是微供。爾時佛告善臂王言。諸阿修羅。如",
    "T21n1340_014:0724b17": "是如是。時諸修羅既蒙許已。皆大歡喜踊躍",
    "T21n1340_014:0724b18": "無量。從彼眾出詣佛足下。白言。世尊。蒙垂哀",
    "T21n1340_014:0724b19": "許隨宜備辦。",
    "T21n1340_014:0724b20": "32 佛昇須彌山頂品大法炬陀羅尼經佛昇須彌山頂品第三十",
    "T21n1340_014:0724b21": "二",
    "T21n1340_014:0724b22": "阿難。爾時放光如來欲從大海燋熱口出昇",
    "T21n1340_014:0724b23": "須彌頂忉利天宮。時天帝釋即使命一主食",
    "T21n1340_014:0724b24": "天子名曰慢上。作如是言。汝所造食得成辦",
    "T21n1340_014:0724b25": "不。食天答言。唯然天王。食皆辦具。天帝復",
    "T21n1340_014:0724b26": "言。汝辦幾何。食天答曰。隨須多少我能應時。",
    "T21n1340_014:0724b27": "於是天帝聞食天言。如一瞬頃已住佛前。白",
    "T21n1340_014:0724b28": "言。世尊。願知此時。爾時放光如來告善臂阿",
    "T21n1340_014:0724b29": "修羅王言。善臂。汝今欲見須彌山頂忉利宮",
    "T21n1340_014:0724c01": "不。善臂白言世尊。今日誰當聽我至彼須彌",
    "T21n1340_014:0724c02": "山頂受天樂乎。佛言。善臂。汝可來也。乃至一",
    "T21n1340_014:0724c03": "切阿修羅陀那婆等。我悉能令至彼山頂天",
    "T21n1340_014:0724c04": "王帝釋善法殿上。隨諸所須恣意而食。時善",
    "T21n1340_014:0724c05": "臂王即白佛言。世尊。彼上諸天與修羅及陀",
    "T21n1340_014:0724c06": "那婆等世興鬪諍。今日云何得有斯事。佛告",
    "T21n1340_014:0724c07": "阿修羅王言。善臂。汝今當知如來言教正汝",
    "T21n1340_014:0724c08": "心念。我於今者能令汝等諸阿修羅與彼諸",
    "T21n1340_014:0724c09": "天和合聚集共處宮殿。無令一人有苦迫者。",
    "T21n1340_014:0724c10": "爾時世尊告天帝釋言。憍尸迦。汝宜速還當",
    "T21n1340_014:0724c11": "為爾許諸大眾等敷設床座。時天帝釋即白",
    "T21n1340_014:0724c12": "佛言。世尊。謹承聖教。於是天帝自燋熱處沒。",
    "T21n1340_014:0724c13": "於須彌山頂出。爾時天王勅一敷設天子名",
    "T21n1340_014:0724c14": "曰氐宿。汝今速詣善法殿所。敷諸床座以擬",
    "T21n1340_014:0724c15": "世尊。彼敷設天奉天王教。趣善法堂欲敷床",
    "T21n1340_014:0724c16": "座。已見如來與諸弟子及諸天眾諸梵天眾。",
    "T21n1340_014:0724c17": "諸阿修羅陀那婆眾。一切人眾皆先坐訖。爾",
    "T21n1340_014:0724c18": "時敷天見佛大眾先坐已定。使欲設食白帝",
    "T21n1340_014:0724c19": "釋言。天王當知。今者如來與諸弟子天龍大",
    "T21n1340_014:0724c20": "眾。咸先坐於善法殿訖。時天帝釋作如是念。",
    "T21n1340_014:0724c21": "希有希有。此忉利天極成迷謬。世尊。今有如",
    "T21n1340_014:0724c22": "斯神力而我天等不覺不知。又見如來幸其",
    "T21n1340_014:0724c23": "宮殿。歡喜踊躍不能自勝。於是天帝釋尋即",
    "T21n1340_014:0724c24": "告一算天之子名跋利沙。汝今速往擊是天",
    "T21n1340_014:0724c25": "鼓。令此忉利諸天及時雲集。跋利沙天受天",
    "T21n1340_014:0724c26": "王勅。遂極其力撾擊天鼓。時諸修羅陀那婆",
    "T21n1340_014:0724c27": "等。聞天鼓聲悉皆驚怖。發如是言。苦哉苦哉。",
    "T21n1340_014:0724c28": "我等今者大厄時至。汝等當知是天帝釋以",
    "T21n1340_014:0724c29": "大幻術。誑誘我徒而令至此。時天帝釋知諸",
    "T21n1340_014:0725a01": "修羅心生恐怖。重復告彼阿修羅王。汝等勿",
    "T21n1340_014:0725a02": "怖。我向為集忉利諸天擊是天鼓。幸無他慮。",
    "T21n1340_014:0725a03": "爾時三十三天。各與無量百千億數眷屬天",
    "T21n1340_014:0725a04": "女詣善法殿。到已頂禮彼世尊足。心大歡喜",
    "T21n1340_014:0725a05": "各相謂言。汝今當觀如來世尊大神通力。諸",
    "T21n1340_014:0725a06": "阿修羅及陀那婆常居地下。今乃能令至此",
    "T21n1340_014:0725a07": "天上。爾時天帝釋勅三十三天曰。汝諸天眾。",
    "T21n1340_014:0725a08": "咸各一心勿念餘事。惟思供養如來大眾。彼",
    "T21n1340_014:0725a09": "天帝釋如是勅已。以自所食諸供養具。奉上",
    "T21n1340_014:0725a10": "世尊與弟子眾。及祭火王一切人眾。諸阿修",
    "T21n1340_014:0725a11": "羅陀那婆眾。欲界天眾諸餘天眾。無有算數",
    "T21n1340_014:0725a12": "不可稱量。如是等眾皆來會坐。彼等一切食",
    "T21n1340_014:0725a13": "眾天味悉得充滿。如彈指頃飯食咸畢。當爾",
    "T21n1340_014:0725a14": "之時。帝釋天王立食不坐。覩佛世尊飯食訖",
    "T21n1340_014:0725a15": "已。喜踊遍滿不能自持。斂容合掌住於佛前。",
    "T21n1340_014:0725a16": "爾時世尊告善臂阿修羅王言。善臂汝來。從",
    "T21n1340_014:0725a17": "今已去與此天王。解除宿怨生歡喜心。汝亦",
    "T21n1340_014:0725a18": "是吾聽法弟子。汝等二人常應和合。行如來",
    "T21n1340_014:0725a19": "法勿復戰諍也。時天帝釋及善臂王共白佛",
    "T21n1340_014:0725a20": "言。世尊。諸阿修羅及以諸天恒有鬪心。終不",
    "T21n1340_014:0725a21": "能得自生歡喜。幸蒙世尊威神德力。令阿修",
    "T21n1340_014:0725a22": "羅至此天宮。時彼二王如是語已。彼放光佛",
    "T21n1340_014:0725a23": "告天帝言。憍尸迦。汝於今者莫作是語。何以",
    "T21n1340_014:0725a24": "故。今日之事。乃是汝斯十四童子菩薩摩訶",
    "T21n1340_014:0725a25": "薩慈悲力也。是故憍尸迦。汝當知此十四菩",
    "T21n1340_014:0725a26": "薩往昔因緣。過去於此三十三天中生。見此",
    "T21n1340_014:0725a27": "諸天常念與彼諸阿修羅興大戰諍更相殘害",
    "T21n1340_014:0725a28": "受諸苦惱起大慈心。願我未來得生於彼阿",
    "T21n1340_014:0725a29": "修羅宮與善臂王七大夫人各為二子。既生",
    "T21n1340_014:0725b01": "彼已我應教化彼阿修羅與此諸天。常生歡",
    "T21n1340_014:0725b02": "喜無復怨心。如果所願假令於彼住壽經劫",
    "T21n1340_014:0725b03": "亦不敢辭。憍尸迦。以是因緣斯諸菩薩於此",
    "T21n1340_014:0725b04": "天沒為善臂王子。然而此等自度智力。不能",
    "T21n1340_014:0725b05": "獨成如是大事。是故今者請求如來應供正",
    "T21n1340_014:0725b06": "遍覺。令彼速出燋熱之難。此等在彼發如是",
    "T21n1340_014:0725b07": "言。願諸世尊哀愍我等。我等今在大厄難處。",
    "T21n1340_014:0725b08": "雖有本願不獲剋成。今所生處多諸大苦大",
    "T21n1340_014:0725b09": "險巨難。設我生彼大地獄中。終不捨離本誓",
    "T21n1340_014:0725b10": "願心。憍尸迦。汝今應知。此諸菩薩於彼昔時",
    "T21n1340_014:0725b11": "有如是願。憍尸迦。於意云何。如來世尊能護",
    "T21n1340_014:0725b12": "持是諸菩薩不。天帝釋言。如是世尊。如來能",
    "T21n1340_014:0725b13": "為一切畜生豺狼狐犬乃至蚊蟻而作護持。",
    "T21n1340_014:0725b14": "何獨菩薩摩訶薩等斯輩能為一切眾生無救",
    "T21n1340_014:0725b15": "護者。為作救護。猶如生盲處於無明大黑闇",
    "T21n1340_014:0725b16": "中不能自出。彼能散除亦復如是。",
    "T21n1340_014:0725b17": "爾時放光如來告天帝釋言。憍尸迦。汝今問",
    "T21n1340_014:0725b18": "此阿修羅王。汝今樂住此天處不。時天帝釋",
    "T21n1340_014:0725b19": "承佛聖旨。即問善臂阿修羅王曰。仁者。汝聞",
    "T21n1340_014:0725b20": "世尊言教以不。善臂王曰。如是如是。惟大天",
    "T21n1340_014:0725b21": "王。帝釋復言。仁者。汝今實願處此以不。善臂",
    "T21n1340_014:0725b22": "王言。天王如是之事不應致問。何以故。我諸",
    "T21n1340_014:0725b23": "修羅今所生處。假使亦有諸栴檀林及餘別",
    "T21n1340_014:0725b24": "所。惟甚臭惡。寧敢望是諸天宮殿。直以世尊",
    "T21n1340_014:0725b25": "大慈威靈普及一切。令我至此須彌天宮。天",
    "T21n1340_014:0725b26": "王。汝之問我。我願如是。我應問汝。汝不應問",
    "T21n1340_014:0725b27": "我。何以故。是三十三天自然福報無所乏少。",
    "T21n1340_014:0725b28": "我諸修羅不能為福。多事諂誑自茲已外餘",
    "T21n1340_014:0725b29": "皆乏少。是故我今貪樂此處。復次天王。我今",
    "T21n1340_014:0725c01": "重白。諸阿修羅長夜願樂須彌山上。食諸天",
    "T21n1340_014:0725c02": "味飲蒱桃漿。為此三事常與天諍。以是義",
    "T21n1340_014:0725c03": "故亦有乏短。以短乏故受諸苦惱。於鬪戰時",
    "T21n1340_014:0725c04": "彼四天王。以種種杖擊害我等退走本處。天",
    "T21n1340_014:0725c05": "王。以是因緣。我應問汝。不應問我。復次天",
    "T21n1340_014:0725c06": "王。譬彼丈夫貪欲女人。以諸財寶多為方便。",
    "T21n1340_014:0725c07": "彼雖相許未會求心。是人爾時長夜憂苦。後",
    "T21n1340_014:0725c08": "時彼女果獲一來。天王。於意云何。彼時丈夫",
    "T21n1340_014:0725c09": "既獲是女為極歡不。天帝釋言。如是如是。阿",
    "T21n1340_014:0725c10": "修羅王善臂復言。如是天王。諸阿修羅恒有",
    "T21n1340_014:0725c11": "是心。令我得居須彌山頂。諸天之事我盡見",
    "T21n1340_014:0725c12": "知。是故我今願樂住此。若不樂者何事須問。",
    "T21n1340_014:0725c13": "復次天王。如彼商主。欲入大海求諸珍寶不",
    "T21n1340_014:0725c14": "顧危險。是人棄家始達海岸。忽值眾舶載赤",
    "T21n1340_014:0725c15": "栴檀。自然而至。或種種船異寶充滿一時競",
    "T21n1340_014:0725c16": "來。天王。於意云何。彼時商主。不經險難多獲",
    "T21n1340_014:0725c17": "異寶復極歡不。天帝釋言。彼大商主喜誠無",
    "T21n1340_014:0725c18": "量。善臂復言。如是天王。諸阿修羅及陀那婆。",
    "T21n1340_014:0725c19": "不殖善根不造功德。今者忽獲難至之所。若",
    "T21n1340_014:0725c20": "不歡甚。無有是處。時天帝釋與阿修羅王。",
    "T21n1340_014:0725c21": "二俱歡喜共詣世尊。頭面禮足住於佛前。爾",
    "T21n1340_014:0725c22": "時世尊語帝釋言。憍尸迦。汝與修羅大鬪諍",
    "T21n1340_014:0725c23": "事得寧息耶。又與修羅及陀那婆鬪諍因緣",
    "T21n1340_014:0725c24": "得斷除未。時天帝釋白言。世尊。我蒙佛教已",
    "T21n1340_014:0725c25": "成一味。唯然世尊。而我初無如是惡心害諸",
    "T21n1340_014:0725c26": "修羅。但是修羅甚可憐愍。頗修苦行得少身",
    "T21n1340_014:0725c27": "力。心懷不忍好與我諍。世尊彼輩不知我有",
    "T21n1340_014:0725c28": "乘象其名億頃。若使此象一奮怒者。即能乾",
    "T21n1340_014:0725c29": "竭彼大海水。如其交陣大戰鬪時。復能化作",
    "T21n1340_014:0726a01": "巨壯大身。如須彌山住持大地。四足及鼻。隨",
    "T21n1340_014:0726a02": "以一足亦如須彌。世尊。當知彼象其身幾大。",
    "T21n1340_014:0726a03": "彼大海水復多少耶。佛言。憍尸迦。如是如是。",
    "T21n1340_014:0726a04": "時天帝釋復白佛言。世尊。我於爾時作如是",
    "T21n1340_014:0726a05": "念。我有如是不思議象。我既乘已復如是念。",
    "T21n1340_014:0726a06": "觀諸修羅陀那婆等。誠大愚惑不能覺知。我",
    "T21n1340_014:0726a07": "有如是不思議力。世尊。今且置茲身外大象",
    "T21n1340_014:0726a08": "不思議力。而我復有右手所執大金剛杵。我",
    "T21n1340_014:0726a09": "復作念。若使我今試放手中所執金剛。其所",
    "T21n1340_014:0726a10": "住處四大海內。諸阿修羅及陀那婆。所有宮",
    "T21n1340_014:0726a11": "殿一時滅壞。世尊。我今雖有如是神力。終",
    "T21n1340_014:0726a12": "不起心欲壞彼等。世尊。其有不退轉地菩薩",
    "T21n1340_014:0726a13": "摩訶薩。被他縛時若他打時。若他割時若他",
    "T21n1340_014:0726a14": "截時。欲報害者終無是處。惟佛世尊自知是",
    "T21n1340_014:0726a15": "事。世尊。若彼菩薩摩訶薩對是事時。自應常",
    "T21n1340_014:0726a16": "作如斯善念。我捨自身一切樂已。世間所有",
    "T21n1340_014:0726a17": "欲離壞者。我要當令彼還和合。彼時菩薩常",
    "T21n1340_014:0726a18": "當念行。如是慎意不亂其心。恒須念法。世尊。",
    "T21n1340_014:0726a19": "我從今日順世尊教。如世尊教。又如諸佛弟",
    "T21n1340_014:0726a20": "子。各還供養諸佛弟子。我等亦當各各自相",
    "T21n1340_014:0726a21": "恭敬供養。世尊。我從今日凡是飲食。悉皆與",
    "T21n1340_014:0726a22": "此善臂阿修羅王分張共食。諸餘阿修羅陀",
    "T21n1340_014:0726a23": "那婆等。咸施無畏不令恐怖也。",
    "T21n1340_014:0726a24": "大法炬陀羅尼經卷第十四"
}