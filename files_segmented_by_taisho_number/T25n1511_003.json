{
    "T25n1511_003:0792a10": "金剛般若波羅蜜經論卷下",
    "T25n1511_003:0792a12": "天親菩薩造",
    "T25n1511_003:0792a13": "元魏天竺三藏菩提流支譯",
    "T25n1511_003:0792a14": "經曰：「『須菩提！於意云何？如來有肉眼不？』須菩",
    "T25n1511_003:0792a15": "提言：『如是。世尊！如來有肉眼。』佛言：『須菩提！",
    "T25n1511_003:0792a16": "於意云何？如來有天眼不？』須菩提言：『如是。世",
    "T25n1511_003:0792a17": "尊！如來有天眼。』佛言：『須菩提！於意云何？如",
    "T25n1511_003:0792a18": "來有慧眼不？』須菩提言：『如是。世尊！如來有慧",
    "T25n1511_003:0792a19": "眼。』佛言：『須菩提！於意云何？如來有法眼不？』",
    "T25n1511_003:0792a20": "須菩提言：『如是。世尊！如來有法眼。』佛言：『須菩",
    "T25n1511_003:0792a21": "提！於意云何？如來有佛眼不？』須菩提言：『如是。",
    "T25n1511_003:0792a22": "世尊！如來有佛眼。』佛言：『須菩提！於意云何？",
    "T25n1511_003:0792a23": "如恒河中所有沙，佛說是沙不？』須菩提言：『如",
    "T25n1511_003:0792a24": "是。世尊！如來說是沙。』佛言：『須菩提！於意云",
    "T25n1511_003:0792a25": "何？如一恒河中所有沙，有如是等恒河，是諸",
    "T25n1511_003:0792a26": "恒河所有沙數佛世界，如是世界寧為多不？』",
    "T25n1511_003:0792a27": "須菩提言：『彼世界甚多。世尊！』佛告須菩提：『爾",
    "T25n1511_003:0792a28": "所世界中所有眾生若干種心住，如來悉知。",
    "T25n1511_003:0792a29": "何以故？如來說諸心住，皆為非心住，是名為",
    "T25n1511_003:0792b01": "心住。何以故？須菩提！過去心不可得、現在心",
    "T25n1511_003:0792b02": "不可得、未來心不可得。須菩提！於意云何？若",
    "T25n1511_003:0792b03": "有人以滿三千大千世界七寶持用布施，是",
    "T25n1511_003:0792b04": "善男子善女人以是因緣得福多不？』須菩提",
    "T25n1511_003:0792b05": "言：『如是。世尊！此人以是因緣得福甚多。』佛言：",
    "T25n1511_003:0792b06": "『如是，如是。須菩提！彼善男子善女人以是因",
    "T25n1511_003:0792b07": "緣得福德聚多。須菩提！若福德聚有實，如來",
    "T25n1511_003:0792b08": "則不說福德聚福德聚。』」",
    "T25n1511_003:0792b09": "論曰：復有疑，前說菩薩不見彼是眾生、不見",
    "T25n1511_003:0792b10": "我為菩薩、不見清淨佛國土。何以故？以不見",
    "T25n1511_003:0792b11": "諸法名為諸佛如來。若如是，或謂諸佛如來",
    "T25n1511_003:0792b12": "不見諸法。自下經文為斷此疑故，說五種眼。",
    "T25n1511_003:0792b13": "偈言：",
    "T25n1511_003:0792b14": "　雖不見諸法，　　非無了境眼；",
    "T25n1511_003:0792b15": "　諸佛五種實，　　以見彼顛倒。",
    "T25n1511_003:0792b16": "何故說彼非顛倒？為顯斷疑譬喻，是故說我",
    "T25n1511_003:0792b17": "知彼種種心住如是等。此示何義？彼非顛倒，",
    "T25n1511_003:0792b18": "以見顛倒故。何者是顛倒？偈言：",
    "T25n1511_003:0792b19": "　種種顛倒識，　　以離於實念，",
    "T25n1511_003:0792b20": "　不住彼實智，　　是故說顛倒。",
    "T25n1511_003:0792b21": "此義云何？種種顛倒者，彼種種心緣住，是名",
    "T25n1511_003:0792b22": "種種識，以六種識差別顛倒。何故彼心住名",
    "T25n1511_003:0792b23": "為顛倒？偈言「以離於實念，不住彼實智，是故",
    "T25n1511_003:0792b24": "說顛倒」故。如來說諸心住皆為非心住者，此",
    "T25n1511_003:0792b25": "句示現遠離四念處故。此以何義？心住者住",
    "T25n1511_003:0792b26": "彼念處，以離彼念處故云不住。又住、不動、根",
    "T25n1511_003:0792b27": "本，名異義一。若如是不住，是故說心住。此明",
    "T25n1511_003:0792b28": "不住相續不斷行因，是故不住示彼相續顛",
    "T25n1511_003:0792b29": "倒。如經「何以故？須菩提！過去心不可得、現在",
    "T25n1511_003:0792c01": "心不可得、未來心不可得」，以過去未來故不",
    "T25n1511_003:0792c02": "可得，現在心虛妄分別故不可得。如是示彼",
    "T25n1511_003:0792c03": "心住顛倒、諸識虛妄，以無三世觀故。何故依",
    "T25n1511_003:0792c04": "福德重說譬喻？偈言：",
    "T25n1511_003:0792c05": "　佛智慧根本，　　非顛倒功德，",
    "T25n1511_003:0792c06": "　以是福德相，　　故重說譬喻。",
    "T25n1511_003:0792c07": "此說何義？復有疑，向說心住顛倒；若如是，福",
    "T25n1511_003:0792c08": "德亦是顛倒。若是顛倒，何名善法？為斷此疑，",
    "T25n1511_003:0792c09": "示現心住雖顛倒，福德非顛倒。何以故？偈言",
    "T25n1511_003:0792c10": "「佛智慧根本」故。云何示現根本？如經「須菩提！",
    "T25n1511_003:0792c11": "若福德有實，如來則不說福德聚福德聚」故。",
    "T25n1511_003:0792c12": "此義云何？明有漏福德聚是其顛倒，以此福",
    "T25n1511_003:0792c13": "德聚是有漏故，所以如來不說福德聚。又福",
    "T25n1511_003:0792c14": "德聚者，即福德聚。何以故？若非福德聚者，如",
    "T25n1511_003:0792c15": "來則不說為智慧根本，是故福德聚者即福",
    "T25n1511_003:0792c16": "德聚。",
    "T25n1511_003:0792c17": "經曰：「『須菩提！於意云何？佛可以具足色身見",
    "T25n1511_003:0792c18": "不？』須菩提言：『不也。世尊！如來不應以色身見。",
    "T25n1511_003:0792c19": "何以故？如來說具足色身，即非具足色身，是",
    "T25n1511_003:0792c20": "故如來說名具足色身。』佛言：『須菩提！於意云",
    "T25n1511_003:0792c21": "何？如來可以具足諸相見不？』須菩提言：『不也。",
    "T25n1511_003:0792c22": "世尊！如來不應以具足諸相見。何以故？如來",
    "T25n1511_003:0792c23": "說諸相具足，即非具足，是故如來說名諸相具",
    "T25n1511_003:0792c24": "足。』」",
    "T25n1511_003:0792c25": "論曰：復有疑，若諸佛以無為法得名，云何",
    "T25n1511_003:0792c26": "諸佛成就八十種好三十二相而名為佛？為斷",
    "T25n1511_003:0792c27": "此疑，是故說非成就色身、非成就諸相得見",
    "T25n1511_003:0792c28": "如來。又色身攝得八十種好三十二相，如經",
    "T25n1511_003:0792c29": "「何以故？如來說具足色身，即非具足色身，是",
    "T25n1511_003:0793a01": "故如來說名具足色身。何以故？如來說諸相",
    "T25n1511_003:0793a02": "具足即非具足，是故如來說名諸相具足」故。",
    "T25n1511_003:0793a03": "何故如是說？偈言：",
    "T25n1511_003:0793a04": "　法身畢竟體，　　非彼相好身，",
    "T25n1511_003:0793a05": "　以非相成就，　　非彼法身故。",
    "T25n1511_003:0793a06": "　不離於法身，　　彼二非不佛，",
    "T25n1511_003:0793a07": "　故重說成就，　　亦無二及有。",
    "T25n1511_003:0793a08": "此二偈說何義？彼法身畢竟體，非色身成就，",
    "T25n1511_003:0793a09": "亦非諸相成就，以非彼身故。非彼身者，以非",
    "T25n1511_003:0793a10": "彼法身相故。此二非不佛，即彼如來身有",
    "T25n1511_003:0793a11": "故。何者是二？一者色身成就；二者諸相成就。",
    "T25n1511_003:0793a12": "以此二法不離於法身，是故彼如來身成就",
    "T25n1511_003:0793a13": "相好，亦得說有。云何說有？經言「色身成就、諸",
    "T25n1511_003:0793a14": "相成就」故。是故偈言「彼二非不佛」故。是故此",
    "T25n1511_003:0793a15": "二亦得言無，故說非身成就、非相成就。亦得",
    "T25n1511_003:0793a16": "言有，故說色身成就、諸相成就故，偈言「亦無",
    "T25n1511_003:0793a17": "二及有」故。何故如是說？以彼法身中無，即",
    "T25n1511_003:0793a18": "於是義說如來色身成就、諸相成就，以不離",
    "T25n1511_003:0793a19": "彼身故。而法身不如是說，以法身非彼體故。",
    "T25n1511_003:0793a20": "經曰：「佛言：『須菩提！於意云何？汝謂如來作是",
    "T25n1511_003:0793a21": "念：「我當有所說法耶？」須菩提！莫作是念。何以",
    "T25n1511_003:0793a22": "故？若人言「如來有所說法」，則為謗佛，不能解",
    "T25n1511_003:0793a23": "我所說故。何以故？須菩提！如來說法說法者，",
    "T25n1511_003:0793a24": "無法可說是名說法。』」",
    "T25n1511_003:0793a25": "論曰：復有疑，若如來具足色身成就不可得",
    "T25n1511_003:0793a26": "見，若相成就不可得見，云何言如來說法？自",
    "T25n1511_003:0793a27": "下經文為斷此疑，如經「若人言如來有所說",
    "T25n1511_003:0793a28": "法，則為謗佛，不能解我所說」故。此義云何？偈",
    "T25n1511_003:0793a29": "言：",
    "T25n1511_003:0793b01": "　如佛法亦然，　　所說二差別；",
    "T25n1511_003:0793b02": "　不離於法界，　　說法無自相。",
    "T25n1511_003:0793b03": "何故重言說法說法者？偈言「所說二差別」故。",
    "T25n1511_003:0793b04": "何者是二？一者所說法；二者所有義。何故言",
    "T25n1511_003:0793b05": "無法可說是名說法者？偈言「不離於法界，說",
    "T25n1511_003:0793b06": "法無自相」故。此以何義？所說法離於真法界",
    "T25n1511_003:0793b07": "不可得自相見故。",
    "T25n1511_003:0793b08": "經曰：「爾時慧命須菩提白佛言：『世尊！頗有眾",
    "T25n1511_003:0793b09": "生於未來世聞說是法生信心不？』佛言：『須菩",
    "T25n1511_003:0793b10": "提！彼非眾生非不眾生。何以故？須菩提！眾生",
    "T25n1511_003:0793b11": "眾生者，如來說非眾生，是名眾生。』」",
    "T25n1511_003:0793b12": "論曰：復有疑，若言諸佛說者，是無所說法不",
    "T25n1511_003:0793b13": "離於法身，亦是其無；有何等人能信如是甚",
    "T25n1511_003:0793b14": "深法界？自下經文為斷此疑。偈言：",
    "T25n1511_003:0793b15": "　所說說者深，　　非無能信者；",
    "T25n1511_003:0793b16": "　非眾生眾生，　　非聖非不聖。",
    "T25n1511_003:0793b17": "何故言須菩提非眾生非不眾生者？偈言「非",
    "T25n1511_003:0793b18": "眾生眾生，非聖非不聖」故。此以何義？若有信",
    "T25n1511_003:0793b19": "此經，彼人非眾生。非眾生者，非無聖體。非無",
    "T25n1511_003:0793b20": "聖體者，非凡夫體故。非不眾生者，以有聖體",
    "T25n1511_003:0793b21": "故。彼人非凡夫眾生，非不是聖體眾生。如經",
    "T25n1511_003:0793b22": "「何以故？須菩提？眾生眾生者，如來說非眾生，",
    "T25n1511_003:0793b23": "是名眾生」故。如來說非眾生者，非凡夫眾生，",
    "T25n1511_003:0793b24": "是故說眾生眾生。以聖人眾生，是故說非眾",
    "T25n1511_003:0793b25": "生。",
    "T25n1511_003:0793b26": "經曰：「佛言：『須菩提！於意云何？如來得阿耨多",
    "T25n1511_003:0793b27": "羅三藐三菩提耶？』須菩提言：『不也。世尊！世尊！",
    "T25n1511_003:0793b28": "無有少法如來得阿耨多羅三藐三菩提。』佛",
    "T25n1511_003:0793b29": "言：『如是，如是。須菩提！我於阿耨多羅三藐三",
    "T25n1511_003:0793c01": "菩提，乃至無有少法可得，是名阿耨多羅三",
    "T25n1511_003:0793c02": "藐三菩提。復次須菩提！是法平等，無有高下，",
    "T25n1511_003:0793c03": "是名阿耨多羅三藐三菩提，以無眾生、無人、",
    "T25n1511_003:0793c04": "無壽者得平等阿耨多羅三藐三菩提，一切",
    "T25n1511_003:0793c05": "善法得阿耨多羅三藐三菩提。須菩提！所言",
    "T25n1511_003:0793c06": "善法善法者，如來說非善法，是名善法。』」",
    "T25n1511_003:0793c07": "論曰：復有疑，若如來不得一法名阿耨多羅",
    "T25n1511_003:0793c08": "三藐三菩提者，云何離於上上證，轉轉得阿",
    "T25n1511_003:0793c09": "耨多羅三藐三菩提？自下經文為斷此疑，示",
    "T25n1511_003:0793c10": "現非證法名為得阿耨多羅三藐三菩提。此",
    "T25n1511_003:0793c11": "義云何？偈言：",
    "T25n1511_003:0793c12": "　彼處無少法，　　知菩提無上；",
    "T25n1511_003:0793c13": "　法界不增減，　　淨平等自相。",
    "T25n1511_003:0793c14": "　有無上方便，　　及離於漏法；",
    "T25n1511_003:0793c15": "　是故非淨法，　　即是清淨法。",
    "T25n1511_003:0793c16": "此明何義？彼菩提處無有一法可證，名為阿",
    "T25n1511_003:0793c17": "耨多羅三藐三菩提。如經「世尊！無有少法如",
    "T25n1511_003:0793c18": "來得阿耨多羅三藐三菩提法」故。彼復有何",
    "T25n1511_003:0793c19": "義？偈言「法界不增減」，不增減者，是法平等，",
    "T25n1511_003:0793c20": "是故名無上，以更無上上故。如經「復次須菩",
    "T25n1511_003:0793c21": "提！是法平等，無有高下，是名阿耨多羅三藐",
    "T25n1511_003:0793c22": "三菩提」故。又諸佛如來清淨法身平等無差",
    "T25n1511_003:0793c23": "別，於彼處無有勝者，是故說無上。如經「以無",
    "T25n1511_003:0793c24": "眾生、無人、無壽者，得平等阿耨多羅三藐三",
    "T25n1511_003:0793c25": "菩提」故。又彼法無我自體真實，更無上上故，",
    "T25n1511_003:0793c26": "名阿耨多羅三藐三菩提故。又彼法有無上",
    "T25n1511_003:0793c27": "方便，以一切善法滿足故，說阿耨多羅三藐",
    "T25n1511_003:0793c28": "三菩提。餘菩提者，善法不滿足，更有上方便。",
    "T25n1511_003:0793c29": "如經「一切善法得阿耨多羅三藐三菩提故。",
    "T25n1511_003:0794a01": "須菩提！所言善法善法者，如來說非善法，是",
    "T25n1511_003:0794a02": "名善法」者，何故如是說？偈言「及離於漏法」，是",
    "T25n1511_003:0794a03": "故彼漏非是淨法，此即是清淨法故。此以何",
    "T25n1511_003:0794a04": "義？彼法無有漏法故，名非善法；以無有漏法",
    "T25n1511_003:0794a05": "故，是故名為善法，以決定無漏善法故。",
    "T25n1511_003:0794a06": "經曰「『須菩提！三千大千世界中所有諸須彌",
    "T25n1511_003:0794a07": "山王，如是等七寶聚，有人持用布施。若人以",
    "T25n1511_003:0794a08": "此般若波羅蜜經乃至四句偈等，受持讀誦",
    "T25n1511_003:0794a09": "為他人說，於前福德百分不及一、千分不及",
    "T25n1511_003:0794a10": "一、百千萬分不及一、歌羅分不及一、數分不",
    "T25n1511_003:0794a11": "及一、優波尼沙陀分不及一，乃至算數譬喻",
    "T25n1511_003:0794a12": "所不能及。』」",
    "T25n1511_003:0794a13": "論曰：復有疑，若一切善法滿足得阿耨多羅",
    "T25n1511_003:0794a14": "三藐三菩提者，則所說法不能得大菩提。何",
    "T25n1511_003:0794a15": "以故？以所說法無記法故。為斷此疑，重說勝",
    "T25n1511_003:0794a16": "福譬喻。示現何義？偈言：",
    "T25n1511_003:0794a17": "　雖言無記法，　　而說是彼因；",
    "T25n1511_003:0794a18": "　是故一法寶，　　勝無量珍寶。",
    "T25n1511_003:0794a19": "此義云何？雖言所說法是無記，而能得大菩",
    "T25n1511_003:0794a20": "提。何以故？以遠離所說法不能得大菩提。以",
    "T25n1511_003:0794a21": "是義故，此法能為菩提因。又言無記者，此義",
    "T25n1511_003:0794a22": "不然。何以故？汝法是無記，而我法是記。偈言",
    "T25n1511_003:0794a23": "「是故一法寶，勝無量珍寶」故。是故此所說法，",
    "T25n1511_003:0794a24": "勝彼阿僧祇須彌等珍寶故。如經「若人以此",
    "T25n1511_003:0794a25": "般若波羅蜜經乃至一四句偈等，受持讀誦",
    "T25n1511_003:0794a26": "為他人說，於前福德百分不及一」如是等，此",
    "T25n1511_003:0794a27": "示何義？偈言：",
    "T25n1511_003:0794a28": "　數力無似勝，　　無似因亦然；",
    "T25n1511_003:0794a29": "　一切世間法，　　不可得為喻。",
    "T25n1511_003:0794b01": "此說何等義？示於前福德此福為勝。云何為",
    "T25n1511_003:0794b02": "勝？一者數勝；二者力勝；三者不相似勝；四者",
    "T25n1511_003:0794b03": "因勝。是故偈言「一切世間法，不可得為喻」故。",
    "T25n1511_003:0794b04": "數勝者，如經「百分不及一，乃至算數譬喻所",
    "T25n1511_003:0794b05": "不能及」故。以數無限齊故，攝得餘數應知。力",
    "T25n1511_003:0794b06": "勝者，如經「不及一歌羅分」故。無似勝者，此福",
    "T25n1511_003:0794b07": "德中數不相似，以此福德不可數故。如經「數",
    "T25n1511_003:0794b08": "不能及」故。因勝者，因果不相似，以此因果",
    "T25n1511_003:0794b09": "勝彼因果故。如經「乃至優波尼沙陀分不及",
    "T25n1511_003:0794b10": "一」故。又此法最勝，無有世間法可喻此法故。",
    "T25n1511_003:0794b11": "偈言「一切世間法不可得為喻」故。如是此福",
    "T25n1511_003:0794b12": "德中彼福微少，是故無法可喻。",
    "T25n1511_003:0794b13": "經曰：「『須菩提！於意云何？汝謂如來作是念：「我",
    "T25n1511_003:0794b14": "度眾生。」耶？須菩提！莫作是見。何以故？實無有",
    "T25n1511_003:0794b15": "眾生如來度者。』佛言：『須菩提！若有實眾生如",
    "T25n1511_003:0794b16": "來度者，如來則有我、人、眾生、壽者相。須菩提！",
    "T25n1511_003:0794b17": "如來說有我者，則非有我。而毛道凡夫生者，",
    "T25n1511_003:0794b18": "以為有我。須菩提！毛道凡夫生者，如來說名",
    "T25n1511_003:0794b19": "非生，是故言毛道凡夫生。』」",
    "T25n1511_003:0794b20": "論曰：復有疑，若是法平等相無有高下者，云",
    "T25n1511_003:0794b21": "何如來名為度眾生？自下經文為斷此疑。云",
    "T25n1511_003:0794b22": "何斷疑？偈言：",
    "T25n1511_003:0794b23": "　平等真法界，　　佛不度眾生；",
    "T25n1511_003:0794b24": "　以名共彼陰，　　不離於法界。",
    "T25n1511_003:0794b25": "此義云何？眾生假名與五陰共故。彼名共陰，",
    "T25n1511_003:0794b26": "不離於法界，偈言「不離於法界」故。彼法界無",
    "T25n1511_003:0794b27": "差別故，偈言「平等真法界」故。是故如來不度",
    "T25n1511_003:0794b28": "一眾生，偈言「佛不度眾生」故。如經「何以故？實",
    "T25n1511_003:0794b29": "無有眾生如來度者」故。「佛言：須菩提！若有實",
    "T25n1511_003:0794c01": "眾生如來度者，如來則有我、人、眾生、壽者相",
    "T25n1511_003:0794c02": "者」，此明何義？偈言：",
    "T25n1511_003:0794c03": "　取我度為過，　　以取彼法是；",
    "T25n1511_003:0794c04": "　取度眾生故，　　不取取應知。",
    "T25n1511_003:0794c05": "此義云何？若如來有如是心「五陰中有眾生",
    "T25n1511_003:0794c06": "可度」者，此是取相過，以著彼法故。偈言「取我",
    "T25n1511_003:0794c07": "度為過」故。「以取彼法是」者，以取五陰中是眾",
    "T25n1511_003:0794c08": "生故。「取度眾生故」者，欲令眾生得解脫，有如",
    "T25n1511_003:0794c09": "是相故。經復言「須菩提！如來說有我者，則非",
    "T25n1511_003:0794c10": "有我，而毛道凡夫生者，以為有我」者，此義云",
    "T25n1511_003:0794c11": "何？偈言「不取取應知」故。此以何義？以彼不",
    "T25n1511_003:0794c12": "實義，是故彼不取。以不取者，即是毛道凡夫",
    "T25n1511_003:0794c13": "取，而即是不取故，言不取取故。又「須菩提！毛",
    "T25n1511_003:0794c14": "道凡夫生者，如來說名非生」者，不生聖人法",
    "T25n1511_003:0794c15": "故言非生。",
    "T25n1511_003:0794c16": "經曰：「『須菩提！於意云何？可以相成就得見如",
    "T25n1511_003:0794c17": "來不？』須菩提言：『如我解如來所說義，不以相",
    "T25n1511_003:0794c18": "成就得見如來。』佛言：『如是，如是。須菩提！不以",
    "T25n1511_003:0794c19": "相成就得見如來。』佛言：『須菩提！若以相成就",
    "T25n1511_003:0794c20": "觀如來者，轉輪聖王應是如來，是故非以相",
    "T25n1511_003:0794c21": "成就得見如來。』」",
    "T25n1511_003:0794c22": "論曰：復有疑，雖相成就不可得見如來，以非",
    "T25n1511_003:0794c23": "彼體，以如來法身為體；而如來法身以見相",
    "T25n1511_003:0794c24": "成就比知，則知如來法身為福相成就。自下",
    "T25n1511_003:0794c25": "經文為斷此疑。云何斷疑？偈言：",
    "T25n1511_003:0794c26": "　非是色身相，　　可比知如來；",
    "T25n1511_003:0794c27": "　諸佛唯法身，　　轉輪王非佛。",
    "T25n1511_003:0794c28": "此義云何？有人言：福德能成是相果報，以成",
    "T25n1511_003:0794c29": "是相故，則知福德力得大菩提。若如是，如來",
    "T25n1511_003:0795a01": "則以相成就得阿耨多羅三藐三菩提。為遮",
    "T25n1511_003:0795a02": "此故，如經「若以相成就觀如來者，轉輪聖王",
    "T25n1511_003:0795a03": "應是如來，是故非以相成就得見如來」故。此",
    "T25n1511_003:0795a04": "義云何？偈言：",
    "T25n1511_003:0795a05": "　非相好果報，　　依福德成就；",
    "T25n1511_003:0795a06": "　而得真法身，　　方便異相故。",
    "T25n1511_003:0795a07": "此明何義？法身者是智相身，福德者是異相",
    "T25n1511_003:0795a08": "身故。",
    "T25n1511_003:0795a09": "經曰「爾時世尊而說偈言：",
    "T25n1511_003:0795a10": "「『若以色見我，　　以音聲求我，",
    "T25n1511_003:0795a11": "　　是人行邪道，　　不能見如來。",
    "T25n1511_003:0795a12": "　　彼如來妙體，　　即法身諸佛，",
    "T25n1511_003:0795a13": "　　法體不可見，　　彼識不能知。』」",
    "T25n1511_003:0795a14": "論曰：此二偈說何義？偈言：",
    "T25n1511_003:0795a15": "　唯見色聞聲，　　是人不知佛；",
    "T25n1511_003:0795a16": "　以真如法身，　　非是識境故。",
    "T25n1511_003:0795a17": "此示何義？如來法身不應如是見聞。不應如",
    "T25n1511_003:0795a18": "是見聞者，不應如是見色聞聲。以何等人不",
    "T25n1511_003:0795a19": "能見？謂凡夫不能見故。偈言「唯見色聞聲，是",
    "T25n1511_003:0795a20": "人不知佛」故。如經「是人行邪道，不能見如來」",
    "T25n1511_003:0795a21": "故。是人者，是凡夫人，不能見真如法身。如經",
    "T25n1511_003:0795a22": "「彼如來妙體，即法身諸佛。法體不可見，彼識",
    "T25n1511_003:0795a23": "不能知」故。",
    "T25n1511_003:0795a24": "經曰：「『須菩提！於意云何？如來可以相成就得",
    "T25n1511_003:0795a25": "阿耨多羅三藐三菩提耶？須菩提！莫作是念：",
    "T25n1511_003:0795a26": "「如來以相成就得阿耨多羅三藐三菩提。」須",
    "T25n1511_003:0795a27": "菩提！汝若作是念：「菩薩發阿耨多羅三藐三",
    "T25n1511_003:0795a28": "菩提心。」者，說諸法斷滅相。須菩提！莫作是",
    "T25n1511_003:0795a29": "念。何以故？菩薩發阿耨多羅三藐三菩提心",
    "T25n1511_003:0795b01": "者，不說諸法斷滅相故。須菩提！若善男子",
    "T25n1511_003:0795b02": "善女人，以滿恒河沙等世界七寶持用布施。",
    "T25n1511_003:0795b03": "若有菩薩知一切法無我得無生法忍，此功",
    "T25n1511_003:0795b04": "德勝前所得福德。須菩提！以諸菩薩不取福",
    "T25n1511_003:0795b05": "德故。』須菩提白佛言：『世尊！菩薩云何不取",
    "T25n1511_003:0795b06": "福德？』佛言：『須菩提！菩薩受福德，不取福德，是",
    "T25n1511_003:0795b07": "故菩薩取福德。』」",
    "T25n1511_003:0795b08": "論曰：有人起如是心：「若不依福德得大菩提，",
    "T25n1511_003:0795b09": "如是諸菩薩摩訶薩則失福德及失果報。」自",
    "T25n1511_003:0795b10": "下經文為斷此疑。云何斷疑？偈言：",
    "T25n1511_003:0795b11": "　不失功德因，　　及彼勝果報；",
    "T25n1511_003:0795b12": "　得勝忍不失，　　以得無垢果。",
    "T25n1511_003:0795b13": "　示勝福德相，　　是故說譬喻；",
    "T25n1511_003:0795b14": "　是福德無報，　　如是受不取。",
    "T25n1511_003:0795b15": "此義云何？雖不依福德得真菩提，而不失福",
    "T25n1511_003:0795b16": "德及彼果報。何以故？以能成就智慧莊嚴、功",
    "T25n1511_003:0795b17": "德莊嚴故。何故依彼福德重說譬喻？偈言「得",
    "T25n1511_003:0795b18": "勝忍不失，以得無垢果」故。此義云何？有人起",
    "T25n1511_003:0795b19": "如是心：「諸菩薩摩訶薩得無生法忍，以得出",
    "T25n1511_003:0795b20": "世間智，失彼福德及以果報。」為遮此故，示現",
    "T25n1511_003:0795b21": "福德不失，而更得清淨殊勝功德，是故不失。",
    "T25n1511_003:0795b22": "如經「何以故？菩薩發阿耨多羅三藐三菩提心",
    "T25n1511_003:0795b23": "者，於法不說斷滅相」故。若復有菩薩知一切",
    "T25n1511_003:0795b24": "法無我得無生法忍者，有二種無我，不生二",
    "T25n1511_003:0795b25": "種無我相，是故受而不取。如經「佛言：須菩提！",
    "T25n1511_003:0795b26": "菩薩受福德不取福德，是故菩薩取福德。」故。",
    "T25n1511_003:0795b27": "云何菩薩受福德不取福德？偈言「是福德無",
    "T25n1511_003:0795b28": "報」，如是受不取故。此義云何？取者，彼福德得",
    "T25n1511_003:0795b29": "有漏果報。以有漏果報故，彼福德可訶。如是",
    "T25n1511_003:0795c01": "取者名之為取，如取非道故。「此福德無報」，無",
    "T25n1511_003:0795c02": "報者，無彼有漏報，是故此福德受而不取。",
    "T25n1511_003:0795c03": "經曰：「『須菩提！若有人言「如來若去若來、若住",
    "T25n1511_003:0795c04": "若坐若臥」，是人不解我所說義。何以故？如來",
    "T25n1511_003:0795c05": "者無所至去無所從來，故名如來。』」",
    "T25n1511_003:0795c06": "論曰：若諸菩薩不受彼果報，云何諸菩薩福",
    "T25n1511_003:0795c07": "德眾生受用？偈言：",
    "T25n1511_003:0795c08": "　是福德應報，　　為化諸眾生，",
    "T25n1511_003:0795c09": "　自然如是業，　　諸佛現十方。",
    "T25n1511_003:0795c10": "此義云何？明諸佛化身有用，彼法身諸佛不",
    "T25n1511_003:0795c11": "去不來故。偈言「自然如是業，諸佛現十方」故。",
    "T25n1511_003:0795c12": "此復何義？偈言：",
    "T25n1511_003:0795c13": "　去來化身佛，　　如來常不動；",
    "T25n1511_003:0795c14": "　於是法界處，　　非一亦不異。",
    "T25n1511_003:0795c15": "此明不去不來義故。如經「何以故？如來者，無",
    "T25n1511_003:0795c16": "所至去無所從來」故。此義云何？若如來有去",
    "T25n1511_003:0795c17": "來差別，即不得言常如是住。常如是住者，不",
    "T25n1511_003:0795c18": "變不異故。",
    "T25n1511_003:0795c19": "經曰：「『須菩提！若善男子善女人，以三千大千",
    "T25n1511_003:0795c20": "世界微塵，復以爾許微塵世界碎為微塵阿",
    "T25n1511_003:0795c21": "僧祇。須菩提！於意云何？是微塵眾寧為多不？』",
    "T25n1511_003:0795c22": "須菩提言：『彼微塵眾甚多。世尊！何以故？若是",
    "T25n1511_003:0795c23": "微塵眾實有者，佛則不說是微塵眾。何以故？",
    "T25n1511_003:0795c24": "佛說微塵眾，則非微塵眾，是故佛說微塵眾。",
    "T25n1511_003:0795c25": "世尊！如來所說三千大千世界，則非世界，是",
    "T25n1511_003:0795c26": "故佛說三千大千世界。何以故？若世界實有",
    "T25n1511_003:0795c27": "者，則是一合相。如來說一合相，則非一合相，",
    "T25n1511_003:0795c28": "是故佛說一合相。』佛言：『須菩提！一合相者，則",
    "T25n1511_003:0795c29": "是不可說，但凡夫之人貪著其事。何以故？須",
    "T25n1511_003:0796a01": "菩提！若人如是言：「佛說我見、人見、眾生見、壽",
    "T25n1511_003:0796a02": "者見。」須菩提！於意云何？是人所說為正語不？』",
    "T25n1511_003:0796a03": "須菩提言：『不也。世尊！何以故？世尊！如來說我",
    "T25n1511_003:0796a04": "見、人見、眾生見、壽者見，即非我見、人見、眾生",
    "T25n1511_003:0796a05": "見、壽者見，是名我見、人見、眾生見、壽者見。』『須",
    "T25n1511_003:0796a06": "菩提！菩薩發阿耨多羅三藐三菩提心者，於",
    "T25n1511_003:0796a07": "一切法應如是知、如是見、如是信，如是不住",
    "T25n1511_003:0796a08": "法相。何以故？須菩提！所言法相法相者，如",
    "T25n1511_003:0796a09": "來說即非法相，是名法相。須菩提！若有菩薩",
    "T25n1511_003:0796a10": "摩訶薩，以滿無量阿僧祇世界七寶持用布",
    "T25n1511_003:0796a11": "施。若有善男子善女人發菩薩心者，於此般",
    "T25n1511_003:0796a12": "若波羅蜜經乃至四句偈等，受持讀誦為他",
    "T25n1511_003:0796a13": "人說，其福勝彼無量阿僧祇。云何？為人演說，",
    "T25n1511_003:0796a14": "而不名說，是名為說。』」",
    "T25n1511_003:0796a15": "論曰：碎微塵譬喻者，示現何義？偈言：",
    "T25n1511_003:0796a16": "　世界作微塵，　　此喻示彼義；",
    "T25n1511_003:0796a17": "　微塵碎為末，　　示現煩惱盡。",
    "T25n1511_003:0796a18": "此明何義？偈言「於是法界處，非一亦非異」故。",
    "T25n1511_003:0796a19": "彼諸佛如來於真如法界中，非一處住亦非",
    "T25n1511_003:0796a20": "異處住，為示此義故說世界碎微塵喻。此喻",
    "T25n1511_003:0796a21": "示現何義？偈言「微塵碎為末，示現煩惱盡」故。",
    "T25n1511_003:0796a22": "此喻非聚集微塵眾，示現非一喻。此義云何？",
    "T25n1511_003:0796a23": "偈言：",
    "T25n1511_003:0796a24": "　非聚集故集，　　非唯是一喻；",
    "T25n1511_003:0796a25": "　聚集處非彼，　　非是差別喻。",
    "T25n1511_003:0796a26": "此義云何？如微塵碎為末非一處住，以無有",
    "T25n1511_003:0796a27": "聚集物故。亦非異處差別，以聚集微塵差別",
    "T25n1511_003:0796a28": "不可得故、以差別不住故。如是諸佛如來，遠",
    "T25n1511_003:0796a29": "離煩惱障，住彼法界中，非一處住亦非異處",
    "T25n1511_003:0796b01": "住。如是三千世界一合相喻，非聚集故。此以",
    "T25n1511_003:0796b02": "何義？如經「如來說一合相則非一合相，是故如",
    "T25n1511_003:0796b03": "來說一合相」故。若實有一物聚集，如來則不",
    "T25n1511_003:0796b04": "說微塵聚集。如是若實有一世界，如來則不",
    "T25n1511_003:0796b05": "說三千大千世界。如經「若世界實有者，則是一",
    "T25n1511_003:0796b06": "合相故，但凡夫之人貪著其事」者，以彼聚集",
    "T25n1511_003:0796b07": "無物可取，虛妄分別，是故凡夫妄取。若有實",
    "T25n1511_003:0796b08": "者，即是正見，故知妄取。何故？凡夫無物而取",
    "T25n1511_003:0796b09": "物。如經「佛言：須菩提！一合相者則是不可說，但",
    "T25n1511_003:0796b10": "凡夫之人貪著其事」如是等，此示何義？偈言：",
    "T25n1511_003:0796b11": "　但隨於音聲，　　凡夫取顛倒；",
    "T25n1511_003:0796b12": "　非無二得道，　　遠離於我法。",
    "T25n1511_003:0796b13": "如經「何以故？須菩提！若人如是言：佛說我見、",
    "T25n1511_003:0796b14": "人見、眾生見、壽者見，如是乃至是名我見、人",
    "T25n1511_003:0796b15": "見、眾生見、壽者見」故。此復何義？偈言「非無二",
    "T25n1511_003:0796b16": "得道，遠離於我法」故。此義云何？非無我無法，",
    "T25n1511_003:0796b17": "離此二事而得菩提。云何得菩提？遠離彼二",
    "T25n1511_003:0796b18": "見故得於菩提。偈言「遠離於我法」故。此復何",
    "T25n1511_003:0796b19": "義？偈言：",
    "T25n1511_003:0796b20": "　見我即不見，　　無實虛妄見；",
    "T25n1511_003:0796b21": "　此是微細障，　　見真如遠離。",
    "T25n1511_003:0796b22": "是故見即不見，無其實義，以虛妄分別、以是",
    "T25n1511_003:0796b23": "無我，是故如來說彼我見即是不見，以其無",
    "T25n1511_003:0796b24": "實。無實者，即是無物。以是義故，說我見即是",
    "T25n1511_003:0796b25": "虛妄見。如是示現我見不見故，見法者亦是",
    "T25n1511_003:0796b26": "不見。如經「須菩提！菩薩發阿耨多羅三藐三",
    "T25n1511_003:0796b27": "菩提心，於一切法應如是知、如是見、如是信，",
    "T25n1511_003:0796b28": "如是不住法相」故。此復何義？以見法相即不",
    "T25n1511_003:0796b29": "見相，如彼我見即非見故。何故此二見說名",
    "T25n1511_003:0796c01": "不見？偈言「此是微細障，見真如遠離」故。此復",
    "T25n1511_003:0796c02": "云何？彼見我見法，此是微細障。以不見彼",
    "T25n1511_003:0796c03": "二故，是以見法而得遠離。偈言「見真如遠離」",
    "T25n1511_003:0796c04": "故。又如是知、如是見、如是信者，此示何義？偈",
    "T25n1511_003:0796c05": "言：",
    "T25n1511_003:0796c06": "　二智及三昧，　　如是得遠離；",
    "T25n1511_003:0796c07": "　化身示現福，　　非無無盡福。",
    "T25n1511_003:0796c08": "此義云何？示現世智第一義智，及依止三昧",
    "T25n1511_003:0796c09": "得遠離彼障，是故重說勝福譬喻。此示何義？",
    "T25n1511_003:0796c10": "偈言「化身示現福，非無無盡福」故。此復何義？",
    "T25n1511_003:0796c11": "雖諸佛自然化身作業，而彼諸佛化身說法，",
    "T25n1511_003:0796c12": "有無量無盡無漏功德故。云何為人演說而",
    "T25n1511_003:0796c13": "不名說是名為說者？何故如是說？偈言：",
    "T25n1511_003:0796c14": "　諸佛說法時，　　不言是化身；",
    "T25n1511_003:0796c15": "　以不如是說，　　是故彼說正。",
    "T25n1511_003:0796c16": "此義云何？若化身諸佛說法時，不言我是化",
    "T25n1511_003:0796c17": "身，是故彼所說是正說。若不如是說者，可化",
    "T25n1511_003:0796c18": "眾生不生敬心。何以故？以不能利益眾生，即",
    "T25n1511_003:0796c19": "彼說是不正說，是故不說我是化佛。",
    "T25n1511_003:0796c20": "經曰：",
    "T25n1511_003:0796c21": "「『一切有為法，　　如星瞖燈幻，",
    "T25n1511_003:0796c22": "　　露泡夢電雲，　　應作如是觀。』」",
    "T25n1511_003:0796c23": "論曰：復有疑，若諸佛如來常為眾生說法，云",
    "T25n1511_003:0796c24": "何言如來入涅槃？為斷此疑，是故如來說彼",
    "T25n1511_003:0796c25": "偈喻。此義云何？偈言：",
    "T25n1511_003:0796c26": "　非有為非離，　　諸如來涅槃；",
    "T25n1511_003:0796c27": "　九種有為法，　　妙智正觀故。",
    "T25n1511_003:0796c28": "此義云何？諸佛涅槃，非有為法亦不離有為",
    "T25n1511_003:0796c29": "法。何以故？以諸佛得涅槃，化身說法示現世",
    "T25n1511_003:0797a01": "間行，為利益眾生故。此明諸佛以不住涅槃、",
    "T25n1511_003:0797a02": "以不住世間故。何故？諸佛示現世間行，而不",
    "T25n1511_003:0797a03": "住有為法中。偈言「九種有為法，妙智正觀故」，",
    "T25n1511_003:0797a04": "此以何義？如星宿等相對法，九種正觀故。此",
    "T25n1511_003:0797a05": "九種正觀，於九種境界應知。觀何境界？偈言：",
    "T25n1511_003:0797a06": "　見相及於識，　　器身受用事，",
    "T25n1511_003:0797a07": "　過去現在法，　　亦觀未來世。",
    "T25n1511_003:0797a08": "云何觀九種法？譬如星宿為日所映，有而不",
    "T25n1511_003:0797a09": "現；能見心法亦復如是。又如目有瞖則見毛",
    "T25n1511_003:0797a10": "輪等色，觀有為法亦復如是，以顛倒見故。又",
    "T25n1511_003:0797a11": "如燈識亦如是，依止貪愛法住故。又如幻所",
    "T25n1511_003:0797a12": "依住處亦如是，以器世間種種差別無一體",
    "T25n1511_003:0797a13": "實故。又如露身亦如是，以少時住故。又如泡，",
    "T25n1511_003:0797a14": "所受用事亦如是，以受想因三法不定故。又",
    "T25n1511_003:0797a15": "如夢，過去法亦如是，以唯念故。又如電，現在",
    "T25n1511_003:0797a16": "法亦如是，以剎那不住故。又如雲，未來法亦",
    "T25n1511_003:0797a17": "如是，以於子時阿黎耶識與一切法為種子",
    "T25n1511_003:0797a18": "根本故。觀如是九種法，得何等功德、成就何",
    "T25n1511_003:0797a19": "智？偈言：",
    "T25n1511_003:0797a20": "　觀相及受用，　　觀於三世事，",
    "T25n1511_003:0797a21": "　於有為法中，　　得無垢自在。",
    "T25n1511_003:0797a22": "此義云何？觀有為法三種：一觀有為法，以觀",
    "T25n1511_003:0797a23": "見相識。二者觀受用，以觀器世間等，以何處",
    "T25n1511_003:0797a24": "住、以何等身、受用何等？三者觀有為行，以何",
    "T25n1511_003:0797a25": "等法三世轉差別？如是觀一切法，於世間法",
    "T25n1511_003:0797a26": "中得自在故。偈言「於有為法中，得無垢自在」",
    "T25n1511_003:0797a27": "故。",
    "T25n1511_003:0797a28": "經曰：「佛說是經已。長老須菩提，及諸比丘比、",
    "T25n1511_003:0797b01": "丘尼、優婆塞、優婆夷，菩薩摩訶薩，一切世間",
    "T25n1511_003:0797b02": "天、人、阿修羅、乾闥婆等，聞佛所說，皆大歡喜，",
    "T25n1511_003:0797b03": "信受奉行。」",
    "T25n1511_003:0797b04": "　諸佛希有總持法，　　不可稱量深句義，",
    "T25n1511_003:0797b05": "　從尊者聞及廣說，　　迴此福德施群生。",
    "T25n1511_003:0797b06": "金剛般若波羅蜜經論卷下"
}