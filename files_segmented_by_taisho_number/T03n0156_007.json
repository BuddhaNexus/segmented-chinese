{
    "T03n0156_007:0161b09": "大方便佛報恩經卷第七",
    "T03n0156_007:0161b11": "失譯人名在後漢錄",
    "T03n0156_007:0161b12": "9 親近品親近品第九",
    "T03n0156_007:0161b13": "「復次，菩薩摩訶薩知恩報恩，修大方便利益",
    "T03n0156_007:0161b14": "眾生，應適隨宜顯示無方。善男子！有佛出",
    "T03n0156_007:0161b15": "世，號無畏王如來、應供、正遍知、明行足、善逝、",
    "T03n0156_007:0161b16": "世間解、無上士、調御丈夫、天人師、佛、世尊，應",
    "T03n0156_007:0161b17": "現世間，引接有緣。有緣既盡，遷神涅槃。滅度",
    "T03n0156_007:0161b18": "之後，於正法中有一婆羅門子，聰明黠慧，",
    "T03n0156_007:0161b19": "受持五戒，護持正法。婆羅門子緣事他行，遠",
    "T03n0156_007:0161b20": "至餘國，到於中路，多諸賊難，有五百人共為",
    "T03n0156_007:0161b21": "徒侶。前至嶮路，於頓止處，五百群賊常住",
    "T03n0156_007:0161b22": "其中，前後圍繞，欲劫行伴。爾時賊主密遣一",
    "T03n0156_007:0161b23": "人，歷伺諸伴，應時欲發。爾時賊中復有一",
    "T03n0156_007:0161b24": "人，先與是婆羅門子親善知識，以親善故先",
    "T03n0156_007:0161b25": "來告語：『善男子！當知於初夜時當有賊發。",
    "T03n0156_007:0161b26": "當時憒閙，恐相傷損，故來相告語。汝密自",
    "T03n0156_007:0161b27": "作方便，遠捨而去，勿令伴知。』「爾時婆羅門子",
    "T03n0156_007:0161b28": "聞此語已，譬如人噎，既不得咽，又不得吐。欲",
    "T03n0156_007:0161b29": "告語伴，懼畏諸伴害此一人，若害此人，懼",
    "T03n0156_007:0161c01": "畏諸伴沒三惡道，受無量苦；若默然者，賊當",
    "T03n0156_007:0161c02": "害伴，若殺諸伴，賊墮三惡道，受無量苦。作是",
    "T03n0156_007:0161c03": "念已：『我當設大方便，利益眾生，不自為己。三",
    "T03n0156_007:0161c04": "惡道苦，是我所宜。』思惟是已，即便持刀斷此",
    "T03n0156_007:0161c05": "賊命，使諸同伴安隱無為。爾時眾伴異口同",
    "T03n0156_007:0161c06": "音而作是言：『大婆羅門子！卿是勝人，亦是",
    "T03n0156_007:0161c07": "純善之人，云何今日作此大惡？』爾時婆羅門",
    "T03n0156_007:0161c08": "子，胡跪合掌，心生慙愧：『而我今日不應作",
    "T03n0156_007:0161c09": "惡，為利眾生及諸同伴。』爾時眾伴復作是言：",
    "T03n0156_007:0161c10": "『汝自殺人，於我何益？』答眾人言：『此是惡賊，欲",
    "T03n0156_007:0161c11": "謀害眾伴。為是伴故，斷此人命，令伴安隱",
    "T03n0156_007:0161c12": "還家。而我罪報，甘受地獄。』爾時五百伴人",
    "T03n0156_007:0161c13": "舉聲大哭，悲喜交集，而作是言：『天下所重無",
    "T03n0156_007:0161c14": "過於命，所畏無過於死。所以然者，一切眾",
    "T03n0156_007:0161c15": "生皆捨金銀、珍寶、國城、妻子、衣服、飲食為救",
    "T03n0156_007:0161c16": "身命，我等眾伴便為更生。』作是語已，『此婆",
    "T03n0156_007:0161c17": "羅門子為眾生故，不辭眾苦及三惡報。我等",
    "T03n0156_007:0161c18": "今日當念重恩。報重恩者，今當速發阿耨多",
    "T03n0156_007:0161c19": "羅三藐三菩提心。』作是語已，即令發心。「爾時",
    "T03n0156_007:0161c20": "五百群賊復作是言：『卿是勝人，純善之人，云",
    "T03n0156_007:0161c21": "何乃能作是大惡？』婆羅門子言：『我誠知不",
    "T03n0156_007:0161c22": "應作是大惡。為欲利益一切眾生，并護汝等",
    "T03n0156_007:0161c23": "身命故。』爾時群賊而作是言：『卿自殺人，於我",
    "T03n0156_007:0161c24": "何益？』時婆羅門子報諸賊言：『我先知汝等在",
    "T03n0156_007:0161c25": "此，但我默然，不告語國王及我諸伴。以是",
    "T03n0156_007:0161c26": "故令汝等身命安隱。』爾時諸賊聞是語已，而",
    "T03n0156_007:0161c27": "作是念：『我等身命便為更生。』即前合掌，向是",
    "T03n0156_007:0161c28": "童子：『善哉大士！修大悲者！願勅我等何所作",
    "T03n0156_007:0161c29": "為。』答曰：『我所作者，唯當速發無上菩提之",
    "T03n0156_007:0162a01": "心。』爾時諸賊為報恩故，尋聲即發阿耨多羅",
    "T03n0156_007:0162a02": "三藐三菩提心。」佛告阿難：「菩薩勤求精進，",
    "T03n0156_007:0162a03": "欲莊嚴菩提，欲報佛恩，常當憶念一切眾生，",
    "T03n0156_007:0162a04": "如一子想。善男子！當知爾時婆羅門子豈",
    "T03n0156_007:0162a05": "異人乎？則我身是。以是因緣超越九劫，疾成",
    "T03n0156_007:0162a06": "阿耨多羅三藐三菩提。」復次，菩薩修大方便",
    "T03n0156_007:0162a07": "知恩報恩。佛在竹園精舍，有一比丘身患",
    "T03n0156_007:0162a08": "惡瘡，形體周匝膿血常流，眾所僫賤，無人親",
    "T03n0156_007:0162a09": "近，住在邊外朽壞房中。爾時如來即示神力，",
    "T03n0156_007:0162a10": "隱蔽大眾，令無知者。如來獨往病比丘所，隨",
    "T03n0156_007:0162a11": "其所須，取水洗之。思惟是已，令欲界一切諸",
    "T03n0156_007:0162a12": "天知之。釋提桓因與諸眷屬無量百千前後",
    "T03n0156_007:0162a13": "圍遶，雨眾天花，作種種天樂，住虛空中。爾時",
    "T03n0156_007:0162a14": "忉利天王手持百福莊嚴微妙澡罐，盛滿清",
    "T03n0156_007:0162a15": "淨大悲淨水，即前奉迎，頭面禮如來足，却住",
    "T03n0156_007:0162a16": "一面。",
    "T03n0156_007:0162a17": "爾時如來即伸百福莊嚴臂，即於纖長五指",
    "T03n0156_007:0162a18": "放大光明，遠照諸天，大眾已集，如來躬往",
    "T03n0156_007:0162a19": "病比丘所，即放頂光，照病比丘。比丘遇光苦",
    "T03n0156_007:0162a20": "痛即除，於膿血中，而起歸命稽首，而形不隨。",
    "T03n0156_007:0162a21": "如來即以右手，從天帝釋受取寶瓶，灌病比",
    "T03n0156_007:0162a22": "丘頂，左手摩拭病比丘身，身諸瘡病隨如來",
    "T03n0156_007:0162a23": "手尋得平復。得平復已，歡喜無量：「南無釋",
    "T03n0156_007:0162a24": "迦牟尼！南無大慈悲父！南無無上最勝醫王！",
    "T03n0156_007:0162a25": "而我今日身病除愈，唯有心病。如來今者，",
    "T03n0156_007:0162a26": "為憐愍故，施我法藥，除我身心所有重患。」爾",
    "T03n0156_007:0162a27": "時如來告病比丘：「如來今者念汝重恩；如來",
    "T03n0156_007:0162a28": "今者欲報汝恩。」爾時病比丘驚喜無量。佛時",
    "T03n0156_007:0162a29": "即為示教利喜，比丘歡喜，即得阿羅漢果，三",
    "T03n0156_007:0162b01": "明六通，具八解脫。釋提桓因及諸眷屬，無量",
    "T03n0156_007:0162b02": "諸天皆墮疑網：「如來云何枉屈神德，洗病",
    "T03n0156_007:0162b03": "比丘瘡痍膿血，云言報恩？其事云何，願為",
    "T03n0156_007:0162b04": "我等分別解說。」佛告釋提桓因及諸天人大",
    "T03n0156_007:0162b05": "眾：「汝等善聽！當為汝說宿世之事。釋提桓",
    "T03n0156_007:0162b06": "因！乃往過去無量阿僧祇劫，爾時有王，惡",
    "T03n0156_007:0162b07": "逆無道，非理壓伏，逼奪取財。爾時惡王與",
    "T03n0156_007:0162b08": "一五百，深心相知，密共要言：『若當有人犯",
    "T03n0156_007:0162b09": "官事者，汝當苦治，威恩隨汝。若得財賄，與我",
    "T03n0156_007:0162b10": "共之。』爾時五百常行鞭杖，得財多者，便令",
    "T03n0156_007:0162b11": "不著；若無財者，或致失命，以此為常。時有優",
    "T03n0156_007:0162b12": "婆塞犯小官事，將付五百，應受鞭楚。聞是",
    "T03n0156_007:0162b13": "優婆塞是好善人，便令無著於楚毒中，而得",
    "T03n0156_007:0162b14": "脫難。以是因緣，歡喜無量。憍尸迦！當知爾",
    "T03n0156_007:0162b15": "時五百者，今病比丘是；優婆塞者，今我身是。",
    "T03n0156_007:0162b16": "是故菩薩於無量阿僧祇劫輕恩重報，乃至",
    "T03n0156_007:0162b17": "正覺心常不忘。」爾時釋提桓因及無量天眾",
    "T03n0156_007:0162b18": "歡喜無量，有四萬八千諸天發阿耨多羅三",
    "T03n0156_007:0162b19": "藐三菩提心。發菩提心已，作天伎樂，各還所",
    "T03n0156_007:0162b20": "止。佛告阿難：「若有善男子、善女人知恩報",
    "T03n0156_007:0162b21": "恩，當行四事：一者，親近善友；二者，至心聽",
    "T03n0156_007:0162b22": "法；三者，思惟其義；四者，如說修行。復有四",
    "T03n0156_007:0162b23": "法：一者，隨法不隨人；二者，隨義不隨字；三",
    "T03n0156_007:0162b24": "者，隨智不隨識；四者，隨了義經，不隨不了義",
    "T03n0156_007:0162b25": "經。行此八法，名為知恩。復行八法，是名報恩。",
    "T03n0156_007:0162b26": "何等為八？一者，利；二者，衰；三者，毀；四者，譽；",
    "T03n0156_007:0162b27": "五者，稱；六者，譏；七者，苦；八者，樂。復行四事，",
    "T03n0156_007:0162b28": "是名知恩，亦名報恩：一者，見惡眾生，心生憐",
    "T03n0156_007:0162b29": "愍，以修慈因緣故；二者，見苦眾生，目不暫",
    "T03n0156_007:0162c01": "捨，起悲因緣故；三者，見師長、父母、有德之人，",
    "T03n0156_007:0162c02": "心情歡悅，起喜因緣故；四者，見怨家眾生，心",
    "T03n0156_007:0162c03": "不瞋恚，修捨因緣故。」爾時阿難即整衣服，前",
    "T03n0156_007:0162c04": "白佛言：「世尊！如來初發菩提心時，知恩報",
    "T03n0156_007:0162c05": "恩，行初四事，其義云何？」佛告阿難：「乃往過去",
    "T03n0156_007:0162c06": "無量阿僧祇劫，爾時有佛出世，名毗婆尸如",
    "T03n0156_007:0162c07": "來、應供、正遍知、明行足、善逝、世間解、無上士、調",
    "T03n0156_007:0162c08": "御丈夫、天人師、佛、世尊，出興于世，教導有緣。",
    "T03n0156_007:0162c09": "有緣已盡，遷神涅槃。正法、像法滅已，有國名",
    "T03n0156_007:0162c10": "波羅奈，人民熾盛，國土豐熟。其王常以正法",
    "T03n0156_007:0162c11": "治國，不柱人民。其國有山，名仙聖山。其山",
    "T03n0156_007:0162c12": "常有五百辟支佛止住其中，多有五通神仙",
    "T03n0156_007:0162c13": "亦住其中。爾時多有諸禽獸等，而來依附。有",
    "T03n0156_007:0162c14": "一師子，名曰堅誓，身毛金色，有大威武，力",
    "T03n0156_007:0162c15": "敵於千，發聲哮吼，飛鳥墮落，走獸隱伏。遊",
    "T03n0156_007:0162c16": "行山澤，見一辟支佛沙門，威儀清淨。見已心",
    "T03n0156_007:0162c17": "喜，日日親近，常聞誦經，說微妙法。「爾時有大",
    "T03n0156_007:0162c18": "獵師，見是師子，身毛金色，心生歡喜，而作是",
    "T03n0156_007:0162c19": "念：『我若得此師子，剝取其皮，奉上國王，必",
    "T03n0156_007:0162c20": "施爵祿，七世無乏。』思惟是已，復發是言：『堅",
    "T03n0156_007:0162c21": "誓師子，獸中之王，弓箭所不及，弶網所",
    "T03n0156_007:0162c22": "不制。我今復當更設異計。堅誓師子所敬",
    "T03n0156_007:0162c23": "望者乃是沙門，我今當作沙門之像，密弓",
    "T03n0156_007:0162c24": "射之。袈裟覆上，細視徐行，往詣樹下，彼若見",
    "T03n0156_007:0162c25": "我，必來親附。以親近已，便復挽弓，藥箭射之，",
    "T03n0156_007:0162c26": "萬無不獲。』思惟是已，即便還家，而唱是言：『祖",
    "T03n0156_007:0162c27": "先已來，歷世相承，常為獵師，未曾聞獸，身毛",
    "T03n0156_007:0162c28": "金色，況復見之？今欲獵取。』即剃鬚髮而被法",
    "T03n0156_007:0162c29": "服，如所思惟，還入山中，坐一樹下。爾時堅誓",
    "T03n0156_007:0163a01": "師子見是比丘，心生歡喜，騰躍親附，舐比丘",
    "T03n0156_007:0163a02": "足。爾時獵師即便射之。既被毒箭，嘊喍哮",
    "T03n0156_007:0163a03": "吼，欲前搏撮。臨欲毀害，復作是念：『此是沙門！",
    "T03n0156_007:0163a04": "被壞色衣，是三世佛賢聖幖幟。我今若害，",
    "T03n0156_007:0163a05": "不足為難，若奪其命，便奪諸佛賢聖幖相。』思",
    "T03n0156_007:0163a06": "惟是已，飲氣忍苦。復經少時，毒藥轉深，苦痛",
    "T03n0156_007:0163a07": "難忍。思惟是已，復欲搏嚙，復發是言：『不足為",
    "T03n0156_007:0163a08": "難。若毀害者，諸佛賢聖之所呵責。又復世間",
    "T03n0156_007:0163a09": "善惡不別，此是惡人，懷毒陰謀，欲來害我；我",
    "T03n0156_007:0163a10": "若不忍，與彼惡人，則無有異。修忍之人，一切",
    "T03n0156_007:0163a11": "愛敬；不忍之人，眾所憎惡，增長煩惱，長煩",
    "T03n0156_007:0163a12": "惱故，生死增長；長生死故，生諸難處；生難處",
    "T03n0156_007:0163a13": "故，遠離善友；遠善友故，不聞正法；不聞法",
    "T03n0156_007:0163a14": "故，重翳疑網；以疑網故，遠離阿耨多羅三藐",
    "T03n0156_007:0163a15": "三菩提。是故我今不應起惡。』「作是念已，即",
    "T03n0156_007:0163a16": "說偈言：",
    "T03n0156_007:0163a17": "「『願自喪身命，　　終不起惡心，",
    "T03n0156_007:0163a18": "向於壞色服；　　願自喪身命，",
    "T03n0156_007:0163a19": "終不起惡心，　　向於出家人。』",
    "T03n0156_007:0163a20": "「說是偈已，即便命終。天地六反震動，驚諸禽",
    "T03n0156_007:0163a21": "獸，四散馳走；無雲雨血，日無精光。「爾時獵",
    "T03n0156_007:0163a22": "師即脫被服，持刀剝之，擔負還歸。既至家已，",
    "T03n0156_007:0163a23": "奉上國王。王見歡喜，問諸臣言：『我從生來，",
    "T03n0156_007:0163a24": "未聞畜獸身毛金色，如何今日親自眼見？奇",
    "T03n0156_007:0163a25": "哉！怪哉！』徐問獵師：『以何方便，而得是皮？』爾",
    "T03n0156_007:0163a26": "時獵師即前白王：『唯願大王賜我無畏，當以",
    "T03n0156_007:0163a27": "上事向大王說。』王言：『隨汝所願！』爾時獵師",
    "T03n0156_007:0163a28": "具以上事向大王說。「王聞是語，心生憂惱，譬",
    "T03n0156_007:0163a29": "如人噎，既不得咽，又不得吐。即出，宣令一切",
    "T03n0156_007:0163b01": "大臣及諸小王大眾已集，即自宣言：『諸君！當",
    "T03n0156_007:0163b02": "知我曾從智者聞如是語：「若有畜獸，身毛金",
    "T03n0156_007:0163b03": "色，必是菩薩。若一眾生發菩提心，令一切眾",
    "T03n0156_007:0163b04": "生得大利益。」如何今日，是惡獵師，設是方便，",
    "T03n0156_007:0163b05": "殺是菩薩？我今若以官爵、俸祿、象馬、七珍、衣",
    "T03n0156_007:0163b06": "服、飲食、錢財、穀帛賜是惡人，則與彼一道共",
    "T03n0156_007:0163b07": "為勞侶。』思惟是已，即取獵師，奪其命根。持",
    "T03n0156_007:0163b08": "師子皮，還入山中，到尸骸所，即以牛頭栴檀",
    "T03n0156_007:0163b09": "聚而成𧂐，以火闍維師子皮骨，收取舍利，",
    "T03n0156_007:0163b10": "起塔供養。」佛告阿難：「諸善男子！堅誓師子",
    "T03n0156_007:0163b11": "者，今則我身釋迦文是。菩薩如是親近善友，",
    "T03n0156_007:0163b12": "乃至喪命，終不起惡。何以故？為知恩報恩",
    "T03n0156_007:0163b13": "故。所以者何？菩薩得近善知識故，能速成",
    "T03n0156_007:0163b14": "辦阿耨多羅三藐三菩提。善男子！菩薩常勤",
    "T03n0156_007:0163b15": "求善知識，為聞佛法，乃至一句一偈一義，三",
    "T03n0156_007:0163b16": "界煩惱，皆悉萎悴。菩薩至心求佛語時，渴法",
    "T03n0156_007:0163b17": "情重，不惜身命，設踐熱鐵，猛火之地，不以為",
    "T03n0156_007:0163b18": "患。菩薩為一偈故，尚不惜命，況十二部經？",
    "T03n0156_007:0163b19": "為一偈故，尚不惜身命，況餘財物？聞法利",
    "T03n0156_007:0163b20": "故，身得安樂，深生信心，直心正見。見說法者，",
    "T03n0156_007:0163b21": "如見父母，心無憍慢。為眾生故，至心聽法，",
    "T03n0156_007:0163b22": "不為利養；為眾生故，不為自利；為正法故，不",
    "T03n0156_007:0163b23": "畏王難，飢渴寒熱，虎狼、惡獸、盜賊等事。先自",
    "T03n0156_007:0163b24": "調伏煩惱諸根，然後聽法，非時不聽。至心",
    "T03n0156_007:0163b25": "聽法，恭敬說者，尊重於法，是名菩薩知恩",
    "T03n0156_007:0163b26": "報恩。「云何菩薩至心聽法？聽法有四：一者，",
    "T03n0156_007:0163b27": "至心；二者，一心；三者，一切心；四者，善心。是",
    "T03n0156_007:0163b28": "名菩薩勤求十二部經。所以者何？念佛重恩，",
    "T03n0156_007:0163b29": "為欲流布諸佛正法，為欲增長諸佛法故，為",
    "T03n0156_007:0163c01": "令世間信佛法故，為令一切無量眾生悉得",
    "T03n0156_007:0163c02": "無上菩提道故，是故菩薩念十方無量諸眾",
    "T03n0156_007:0163c03": "生故，為報諸佛之重恩故，是故菩薩所以",
    "T03n0156_007:0163c04": "勤求十二部經。「菩薩何故勤求佛法？欲令",
    "T03n0156_007:0163c05": "眾生生信心故，是故求於因論；為知諸過",
    "T03n0156_007:0163c06": "罪故，為破外道惡邪論故，為知方便調眾生",
    "T03n0156_007:0163c07": "故，為欲分別如來語義、世語義故，是故菩薩",
    "T03n0156_007:0163c08": "求於因論。菩薩何故求於聲論？為令言辭淨",
    "T03n0156_007:0163c09": "莊嚴故，不淨之言不能宣說明了義故；為欲",
    "T03n0156_007:0163c10": "解知一切義故；不壞正語，憍慢心故；破於邪",
    "T03n0156_007:0163c11": "見，為知方便調眾生故，是故菩薩求於聲論。",
    "T03n0156_007:0163c12": "菩薩何故求諸醫方？為令眾生離諸惡不善",
    "T03n0156_007:0163c13": "四百四病故，為憐愍一切眾生，為令生信心",
    "T03n0156_007:0163c14": "故。既得離患心，生歡喜故。以得歡喜，心常",
    "T03n0156_007:0163c15": "念諸佛大悲，度眾生故，是故菩薩求諸醫方。",
    "T03n0156_007:0163c16": "菩薩何故求世方術？為易得財，利眾生故；為",
    "T03n0156_007:0163c17": "眾生生信心故；為知世事，破憍慢故；調伏眾",
    "T03n0156_007:0163c18": "生故；知一切法，調闇障故。若有菩薩，不",
    "T03n0156_007:0163c19": "能如是求五事者，終不能得阿耨多羅三藐",
    "T03n0156_007:0163c20": "三菩提，成一切智。為得無上菩提故，求於五",
    "T03n0156_007:0163c21": "事。「菩薩知恩報恩者，為眾生說。說何事？云",
    "T03n0156_007:0163c22": "何說？說何事謂十二部經；云何說謂成就",
    "T03n0156_007:0163c23": "五事，為得阿耨多羅三藐三菩提故。說有",
    "T03n0156_007:0163c24": "二事：一者，次第說；二者，清淨說。次第說者：",
    "T03n0156_007:0163c25": "初說檀波羅蜜，次說尸波羅蜜乃至般若波",
    "T03n0156_007:0163c26": "羅蜜。為知恩報恩故，思惟其義，如法而住，",
    "T03n0156_007:0163c27": "是名次第說。清淨說者：聽者坐，說者立，不應",
    "T03n0156_007:0163c28": "為說；若聽者求於法過，求說者過，不應為說；",
    "T03n0156_007:0163c29": "若聽者依人不依法，不依法者，不應為說；若",
    "T03n0156_007:0164a01": "聽者依字不依義，不應為說；乃至聽者不依",
    "T03n0156_007:0164a02": "了義經者，不應為說。何以故？是人不能恭敬",
    "T03n0156_007:0164a03": "諸佛菩薩清淨法故。若說法者尊重於法，",
    "T03n0156_007:0164a04": "聽法之人亦生宗敬，至心聽受，不生輕慢，",
    "T03n0156_007:0164a05": "是名清淨說法。次第說者，一切說。一切說",
    "T03n0156_007:0164a06": "者，謂十二部經，乃至一句一偈，乃至半偈。",
    "T03n0156_007:0164a07": "若辭若義若法，於其法義示教利喜時，或時",
    "T03n0156_007:0164a08": "呵責，或時真說，或時喻說，隨所應說；或",
    "T03n0156_007:0164a09": "淺近說，或易入說，隨所樂聞，是名菩薩知",
    "T03n0156_007:0164a10": "恩報恩次第說法。清淨說者，菩薩摩訶薩",
    "T03n0156_007:0164a11": "於怨憎中，修習慈心。得慈心已，於惡眾生及",
    "T03n0156_007:0164a12": "放逸人，以諸方便而為說法，乃至愛樂其心",
    "T03n0156_007:0164a13": "慢恣及貧窮人，方便開示，而為說法，不為",
    "T03n0156_007:0164a14": "讚己、毀他、飲食、利養、名譽故，是名菩薩知恩",
    "T03n0156_007:0164a15": "報恩清淨說法。云何如法住？身口意業修習",
    "T03n0156_007:0164a16": "善法，具足清淨，知恩報恩，為莊嚴阿耨多羅",
    "T03n0156_007:0164a17": "三藐三菩提故。",
    "T03n0156_007:0164a18": "「復次，菩薩摩訶薩知恩報恩，思惟其義，多聞",
    "T03n0156_007:0164a19": "逮得總持，熾然法炬。為利益一切眾生，應當",
    "T03n0156_007:0164a20": "修施戒多聞。供養說者，不求法過及說者過，",
    "T03n0156_007:0164a21": "無有害心，施眾生無畏，是名知恩；受人",
    "T03n0156_007:0164a22": "天樂，得道涅槃，是名報恩。菩薩復有四種，",
    "T03n0156_007:0164a23": "修於忍辱，破壞不忍，莊嚴菩提，攝取眾生。令",
    "T03n0156_007:0164a24": "修忍辱，若自忍，若使他忍，遠離怖畏，是名知",
    "T03n0156_007:0164a25": "恩。以忍辱因緣，無有瞋心，眷屬不壞，不受",
    "T03n0156_007:0164a26": "苦惱，心無悔恨；捨是身已，受人天樂，速得",
    "T03n0156_007:0164a27": "涅槃樂，是名報恩。「善男子！菩薩復有四事，",
    "T03n0156_007:0164a28": "勤修精進，破壞懈怠，莊嚴菩提，攝取眾生。為",
    "T03n0156_007:0164a29": "菩提道，令修精進；臥安覺安，離諸煩惱；增長",
    "T03n0156_007:0164b01": "善法，身受安樂，是名自利。菩薩精進，不惱眾",
    "T03n0156_007:0164b02": "生，打擲呵罵，是名利他。捨是身已，受人天",
    "T03n0156_007:0164b03": "樂，身得大力，獲菩提道，是名大果，是名菩",
    "T03n0156_007:0164b04": "薩精進四事。菩薩修定，破壞亂心，莊嚴菩提，",
    "T03n0156_007:0164b05": "攝取眾生。為菩提道，令修禪定，現受世樂，身",
    "T03n0156_007:0164b06": "心寂靜，是名知恩。以身心寂靜，故不惱眾",
    "T03n0156_007:0164b07": "生，是名報恩報恩。菩薩捨是身已，受清淨",
    "T03n0156_007:0164b08": "身，安隱快樂，得大涅槃，是名菩薩禪定四",
    "T03n0156_007:0164b09": "事。",
    "T03n0156_007:0164b10": "「復次，菩薩知恩報恩，成就智慧，破壞無明，莊",
    "T03n0156_007:0164b11": "嚴菩提，以四攝法攝取眾生。為菩提道，修行",
    "T03n0156_007:0164b12": "智慧，以知法界故，受身安樂，是名自利。能",
    "T03n0156_007:0164b13": "發眾生世間之事及出世事，是名利他。能壞",
    "T03n0156_007:0164b14": "煩惱智慧二障，是名大果，是名知恩，是名",
    "T03n0156_007:0164b15": "報恩。菩薩智慧四事不可思議。「復次，菩薩",
    "T03n0156_007:0164b16": "非宿命智，知宿世之事，為觀眾生善惡諸",
    "T03n0156_007:0164b17": "業同受善者。為欲利益一切眾生故，菩薩摩",
    "T03n0156_007:0164b18": "訶薩以大方便，處兜率天，成就壽命，有三事",
    "T03n0156_007:0164b19": "勝：一者，壽勝；二者，色勝；三者，名稱勝。初下",
    "T03n0156_007:0164b20": "之時，放大光明，遍照十方；自知始入母胞胎",
    "T03n0156_007:0164b21": "時、住時、出時；於十方面行七步時，無人扶",
    "T03n0156_007:0164b22": "持，作如是言：『我今此身是最後邊。』諸天、鬼",
    "T03n0156_007:0164b23": "神、乾闥婆、阿修羅、迦樓羅、緊那羅、摩睺羅伽，",
    "T03n0156_007:0164b24": "以諸華香、微妙伎樂、幡蓋供養；三十二相莊",
    "T03n0156_007:0164b25": "嚴其身，無能勝者；以慈善力壞魔兵眾；一",
    "T03n0156_007:0164b26": "一支節同那羅延所得大力；童齓之年，不學",
    "T03n0156_007:0164b27": "世事，而能知之；無師而學，自然而得阿耨多",
    "T03n0156_007:0164b28": "羅三藐三菩提；梵天勸請，為諸眾生轉正法",
    "T03n0156_007:0164b29": "輪；正受三昧，雷聲震吼，不能令動；諸獸親",
    "T03n0156_007:0164c01": "附，愛如父母，畜生奉食，佛知心故；雲神降",
    "T03n0156_007:0164c02": "雨，洗浴其身，樹垂曲枝，蔭翳其軀。既成道已，",
    "T03n0156_007:0164c03": "六年之中，魔常伺求，不得其短；常在禪定，成",
    "T03n0156_007:0164c04": "就念心，善能了知，覺觀起滅，是名菩薩共",
    "T03n0156_007:0164c05": "生不可思議。不共生者，為欲利益一切眾",
    "T03n0156_007:0164c06": "生，如彼狂人；緣見如來，還得本心；盲者得",
    "T03n0156_007:0164c07": "眼，倒產得順，聾者得聽，貪瞋癡者悉得除",
    "T03n0156_007:0164c08": "滅，是名不共生不可思議。「又共生者，如來",
    "T03n0156_007:0164c09": "所行，不可思議。常右脇臥，如師子王；若草若",
    "T03n0156_007:0164c10": "葉，無有動亂；旋藍猛風不動衣服；發足行",
    "T03n0156_007:0164c11": "步，如師子王、白鵝王等；若欲行時，先發右足；",
    "T03n0156_007:0164c12": "所行之處，高下皆平；食無完過，遺粒在口，是",
    "T03n0156_007:0164c13": "名共生不可思議。復次，共生不可思議：一者，",
    "T03n0156_007:0164c14": "足下平；二者，足下千輻輪；三者，指纖長；四",
    "T03n0156_007:0164c15": "者，足跟𦟛滿；五者，指網縵；六者，手足柔軟；",
    "T03n0156_007:0164c16": "七者，𦟛𨄔腸，如伊尼延鹿王；八者，踝骨不現；",
    "T03n0156_007:0164c17": "九者，平立手摩於膝；十者，陰藏相，如象馬王；",
    "T03n0156_007:0164c18": "十一者，身圓滿足，如尼拘陀樹；十二者，身毛",
    "T03n0156_007:0164c19": "上靡；十三者，一一毛右旋；十四者，身真金",
    "T03n0156_007:0164c20": "色；十五者，常光各一尋；十六者，皮膚細軟，塵",
    "T03n0156_007:0164c21": "垢不著；十七者，七處滿；十八者，上身如師子；",
    "T03n0156_007:0164c22": "十九者，臂肘𦟛圓；二十者，缺骨平滿；二十",
    "T03n0156_007:0164c23": "一者，得身𦟛相；二十二者，口四十齒；二十三",
    "T03n0156_007:0164c24": "者，齒密不踈而齊平；二十四者，齒色白；二",
    "T03n0156_007:0164c25": "十五者，頰車方如師子；二十六者，味中得上",
    "T03n0156_007:0164c26": "味；二十七者，肉髻相；二十八者，廣長舌；二",
    "T03n0156_007:0164c27": "十九者，梵音聲；三十者，目紺青色；三十一者，",
    "T03n0156_007:0164c28": "眼如牛王；三十二者，眉間白毫——如是八十種",
    "T03n0156_007:0164c29": "不可思議相好。一一相好復有無量百千種",
    "T03n0156_007:0165a01": "微妙相好。一一相好皆是菩薩從初發心堅",
    "T03n0156_007:0165a02": "固菩提，知恩報恩，修是妙行，是故今得無上",
    "T03n0156_007:0165a03": "菩提。」佛言：「如來久於無量阿僧祇劫，至心",
    "T03n0156_007:0165a04": "修持淨戒故，得足下平。供養父母、和上、師",
    "T03n0156_007:0165a05": "長、有德之人，以是因緣，得足下輪相。於諸",
    "T03n0156_007:0165a06": "眾生不生害心，無劫盜想；若見父母、和上、師",
    "T03n0156_007:0165a07": "長有德之人，遠出奉迎，安施床座，恭敬禮拜，",
    "T03n0156_007:0165a08": "破除憍慢，以是因緣，得纖長指。具上三行，得",
    "T03n0156_007:0165a09": "足跟𦟛滿。以四攝法攝取眾生，以是因緣，得",
    "T03n0156_007:0165a10": "指網縵。以好酥油摩洗父母、和上、師長、有德",
    "T03n0156_007:0165a11": "之人，以是因緣，得手足柔軟。修集善法，不",
    "T03n0156_007:0165a12": "知厭足，以是因緣，得𦟛𨄔腸。聞法歡喜，樂",
    "T03n0156_007:0165a13": "為人說，為法走使，以是因緣，得踝骨不現相。",
    "T03n0156_007:0165a14": "三業清淨，瞻病施藥，破除憍慢，飲食知足，以",
    "T03n0156_007:0165a15": "是因緣，得平立手摩膝相。見分離者，善言和",
    "T03n0156_007:0165a16": "合；自修慙愧，亦教人修，以是因緣，得馬藏",
    "T03n0156_007:0165a17": "相。自淨三業，亦教人淨；若有眾生四大不調，",
    "T03n0156_007:0165a18": "能為療治，以是因緣，得身圓相。聞法歡喜，樂",
    "T03n0156_007:0165a19": "為人說，以是因緣，得身毛上靡相。思惟諸",
    "T03n0156_007:0165a20": "法，甚深之義，樂修善法，供養父母、和上、師",
    "T03n0156_007:0165a21": "長、有德之人；若行道路，佛塔僧坊，除去塼",
    "T03n0156_007:0165a22": "石、荊棘、不淨，以是因緣，得一一毛右旋相。",
    "T03n0156_007:0165a23": "若以飲食瓔珞施人，除去瞋心，以是因緣，獲",
    "T03n0156_007:0165a24": "得二相：一者金色，二者常光。以何業緣得",
    "T03n0156_007:0165a25": "一一毛相？即此業緣，得身細軟，塵垢不著。",
    "T03n0156_007:0165a26": "常施眾生所須之物，以是因緣，得七處滿相。",
    "T03n0156_007:0165a27": "自破憍慢，調柔其性，隨眾生心，如法而行，為",
    "T03n0156_007:0165a28": "除不善，教以善法，以是因緣，得上身如師子",
    "T03n0156_007:0165a29": "相，得肩圓相，缺骨平滿相。以何業緣得",
    "T03n0156_007:0165b01": "纖指相？即此業緣，得身𦟛相。遠離兩舌，和合",
    "T03n0156_007:0165b02": "鬪諍，以是因緣，得四十齒相，齒密不踈相，",
    "T03n0156_007:0165b03": "齒齊平相。修欲界慈，以是因緣，得白齒相。",
    "T03n0156_007:0165b04": "見有求者，歡喜迎送，以是因緣，得方頰車相。",
    "T03n0156_007:0165b05": "等視眾生，猶如一子，以是因緣，得上味相。常",
    "T03n0156_007:0165b06": "施眾生無上法味；見有忘者，施其憶念；自持",
    "T03n0156_007:0165b07": "五戒，轉以教人；修集悲心，能大法施，以是",
    "T03n0156_007:0165b08": "因緣，得肉髻相、廣長舌相。實語，法喜語，法",
    "T03n0156_007:0165b09": "軟語，非時不語，以是因緣，得梵音聲相。修",
    "T03n0156_007:0165b10": "集悲心，視諸眾生，猶如父母，以是因緣獲得",
    "T03n0156_007:0165b11": "二相：一者，目紺青色；二者，眼如牛王。見有",
    "T03n0156_007:0165b12": "德者，稱實讚歎，以是因緣，得白毫相。三十二",
    "T03n0156_007:0165b13": "相，雖復各各說其因緣，真因緣者，持戒精",
    "T03n0156_007:0165b14": "進。何以故？若不持戒，能修精進，尚不得人",
    "T03n0156_007:0165b15": "身，況得三十二相，無見頂及肉髻相，等無差",
    "T03n0156_007:0165b16": "別。「復次，凡所作事，定心不悔，以是因緣，得足",
    "T03n0156_007:0165b17": "下平相。若至心作，以是因緣，得千輻輪相、",
    "T03n0156_007:0165b18": "第二第三指網縵相、七處滿相、細軟肩圓、缺",
    "T03n0156_007:0165b19": "滿身直、廣長舌相。若常作者，以是因緣，得",
    "T03n0156_007:0165b20": "長指相、平住摩膝、常光一尋相、齒密不踈",
    "T03n0156_007:0165b21": "相。若淨作者，以是因緣，獲得餘相。「復次，若",
    "T03n0156_007:0165b22": "於眾生生淳善心，以是因緣，得手足柔軟、",
    "T03n0156_007:0165b23": "膚體細滑、塵垢不著。次第修集，時節修集，",
    "T03n0156_007:0165b24": "以是因緣，得第二、第三、第四相。喜修善法，心",
    "T03n0156_007:0165b25": "無悔退，以是因緣，得金色身、常光齒白、眉",
    "T03n0156_007:0165b26": "間毫相。若聞讚歎，不生憍慢，覆藏善法，不令",
    "T03n0156_007:0165b27": "人知，以是因緣，得馬藏相。所修善法，迴向菩",
    "T03n0156_007:0165b28": "提，以是因緣，得一一孔一毛相、身毛上靡、",
    "T03n0156_007:0165b29": "口四十齒、最上味相。勤精進故，以是因緣，",
    "T03n0156_007:0165c01": "得方頰車、上身如師子相。至心愛念一切眾",
    "T03n0156_007:0165c02": "生，如視一子，以是因緣，得齒齊平、紺青目、",
    "T03n0156_007:0165c03": "牛王眼相。修集善法，不知厭足，以是因緣",
    "T03n0156_007:0165c04": "獲得餘相。「菩薩摩訶薩住性行時，修三十",
    "T03n0156_007:0165c05": "二相業。住淨行時，雖有如是三十二相，相",
    "T03n0156_007:0165c06": "不具足，未得明淨。住十二行，爾乃了了明",
    "T03n0156_007:0165c07": "顯具足一切佛法。雖無量相，眾生不同，有上",
    "T03n0156_007:0165c08": "中下，不可思議，是故佛說三十二相。一切眾",
    "T03n0156_007:0165c09": "生，所有功德，和合集聚，正與如來一毛相等。",
    "T03n0156_007:0165c10": "一切毛孔所有功德，和合集聚，乃成一好。合",
    "T03n0156_007:0165c11": "集眾好，所有功德，增至百倍，乃成一相，唯除",
    "T03n0156_007:0165c12": "白毫、無見頂相。合集其餘一切諸相，增至千",
    "T03n0156_007:0165c13": "倍，成是二相。和合集聚三十二相、八十種好",
    "T03n0156_007:0165c14": "所有功德，增至千萬億倍，乃成如來深遠雷",
    "T03n0156_007:0165c15": "音——其聲聞乎無量無邊，不可思議微塵等諸",
    "T03n0156_007:0165c16": "佛世界。「為眾生故，行大慈悲，知恩報恩，修",
    "T03n0156_007:0165c17": "集此不可思議甚深微妙，不可思議，如是相",
    "T03n0156_007:0165c18": "好。一一相好，能利益無量百千萬億大地",
    "T03n0156_007:0165c19": "微塵等眾生，令發菩提心。次第修集，具足得",
    "T03n0156_007:0165c20": "成三十二相好。具相好已，悉令往趣菩提樹，",
    "T03n0156_007:0165c21": "降魔成佛，轉正法輪，利益眾生，渡渴愛",
    "T03n0156_007:0165c22": "海，到大智岸，成就利益一切眾生。」佛告阿",
    "T03n0156_007:0165c23": "難：「一切大眾，諸菩薩摩訶薩等，諸善男子！",
    "T03n0156_007:0165c24": "汝等誰能常念佛恩，護持正法，書寫讀誦微",
    "T03n0156_007:0165c25": "妙甚深大方便報恩經典？誰能於後惡世建",
    "T03n0156_007:0165c26": "大精進，受持擁護阿耨多羅三藐三菩提？誰",
    "T03n0156_007:0165c27": "能護法，流布此經，於一切眾生作無邊利益？」",
    "T03n0156_007:0165c28": "爾時大會中有萬八千大菩薩摩訶薩，即從",
    "T03n0156_007:0165c29": "座起，整衣服，偏袒右肩，右膝著地，叉手長跪，",
    "T03n0156_007:0166a01": "而白佛言：「世尊！我等能於後惡世之中，受持",
    "T03n0156_007:0166a02": "擁護阿耨多羅三藐三菩提，能護正法，教化",
    "T03n0156_007:0166a03": "眾生。」爾時師子菩薩復作是言：「世尊！我亦能",
    "T03n0156_007:0166a04": "以種種方便攝持眾生。」金剛菩薩言：「世尊！若",
    "T03n0156_007:0166a05": "有眾生當墮三惡道，我能遮持，令不墮落！」文",
    "T03n0156_007:0166a06": "殊師利復作是言：「世尊！若有眾生，凡所求索，",
    "T03n0156_007:0166a07": "我悉能令一切具足。」智幢菩薩復作是言：「我",
    "T03n0156_007:0166a08": "能惠施眾生大智。」法幢菩薩乃作是言：「世",
    "T03n0156_007:0166a09": "尊！我能以法普施眾生。」日光菩薩言：「世尊！我",
    "T03n0156_007:0166a10": "願施於眾生安樂。」月光菩薩言：「世尊！我能教",
    "T03n0156_007:0166a11": "化一切眾生，令修福德。」善護菩薩言：「世尊！我",
    "T03n0156_007:0166a12": "能教化一切眾生，令不放逸。」無盡意菩薩言：",
    "T03n0156_007:0166a13": "「世尊！我能教化一切眾生，悉令見無盡界義。」",
    "T03n0156_007:0166a14": "月上菩薩言：「世尊！我能惠施一切眾生無上",
    "T03n0156_007:0166a15": "安樂。」如是等諸菩薩各自立奇特妙願，莊嚴",
    "T03n0156_007:0166a16": "菩提，利益一切眾生，為念佛恩，為報佛恩故，",
    "T03n0156_007:0166a17": "即從座起，胡跪合掌，而白佛言：「願以此經付",
    "T03n0156_007:0166a18": "囑我等諸菩薩眾。」阿難白佛言：「世尊！云何名",
    "T03n0156_007:0166a19": "此經？云何奉行？」佛告阿難：「此經名『攝眾善本』，",
    "T03n0156_007:0166a20": "亦名『大方便』，亦名『微密行』，亦名『佛報恩』。」佛告",
    "T03n0156_007:0166a21": "阿難及諸大菩薩摩訶薩眾：「汝等當如說修",
    "T03n0156_007:0166a22": "行！」說是囑累品時，七萬二千聲聞發無上菩",
    "T03n0156_007:0166a23": "提之心。及餘一切諸天、龍、鬼神、乾闥婆、緊",
    "T03n0156_007:0166a24": "那羅、摩睺羅伽、人非人等，及一切大眾，聞",
    "T03n0156_007:0166a25": "佛所說，歡喜奉行。",
    "T03n0156_007:0166a26": "大方便佛報恩經卷第七"
}