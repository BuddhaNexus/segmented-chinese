{
    "T16n0693_001:0788c22": "佛說造立形像福報經",
    "T16n0693_001:0788c24": "闕譯人名附東晉錄",
    "T16n0693_001:0788c25": "佛至拘羅懼國，有諸樹園主名拘翼。時國",
    "T16n0693_001:0788c26": "王名優填，年始十四，聞佛當來，王即勅傍臣",
    "T16n0693_001:0788c27": "左右皆悉嚴駕。王行迎佛，遙見世尊心中踴",
    "T16n0693_001:0788c28": "躍，極大歡喜止車下步，罷却左右傍臣侍從",
    "T16n0693_001:0788c29": "及持蓋者，即前迎趣，便以頭面著地作禮，起",
    "T16n0693_001:0789a01": "復前行，如是至三。佛言：「來前。」王復前到，以頭",
    "T16n0693_001:0789a02": "面著佛足，起遶三匝，長跪叉手，白佛言：「天上、",
    "T16n0693_001:0789a03": "天下諸天人民無及佛者，今佛面目身體行",
    "T16n0693_001:0789a04": "步，光明巍巍好乃如是。我今視佛無有厭極，",
    "T16n0693_001:0789a05": "佛是天上、天下諸天人民之大師也，佛所慈",
    "T16n0693_001:0789a06": "心哀救甚多。」佛默然不應。王復白佛言：「人作",
    "T16n0693_001:0789a07": "善者，此之福祐，當何所獲？佛去已後，我恐不",
    "T16n0693_001:0789a08": "復見佛。今欲作佛形像，恭敬承事，得何福報？",
    "T16n0693_001:0789a09": "願佛哀愍，為我說之，我欲聞知。」爾時，佛告年",
    "T16n0693_001:0789a10": "少王：「汝所問，大善。諦聽吾說，以著心中。」王",
    "T16n0693_001:0789a11": "即稽首言：「受教。」佛告王曰：「若有作佛形像，",
    "T16n0693_001:0789a12": "所得福祐，我今悉當為汝說之。」王言：「諾！受",
    "T16n0693_001:0789a13": "恩。」佛言：「天下人民能作佛形像者，其後世世",
    "T16n0693_001:0789a14": "所生之處，眼目淨潔面貌端政，身體手足",
    "T16n0693_001:0789a15": "常好柔濡，生於天上亦復淨潔諸天中勝，眼",
    "T16n0693_001:0789a16": "目面貌甚好無比，作佛形像其福如是。「作佛",
    "T16n0693_001:0789a17": "形像，所生之處無有諸惡身體具足，死後得",
    "T16n0693_001:0789a18": "生第七梵天上，復諸天中形貌端政絕好",
    "T16n0693_001:0789a19": "無比，為諸天所敬，作佛形像其福如是。「作",
    "T16n0693_001:0789a20": "佛形像，後世常生勢尊貴家，受其氣力與世",
    "T16n0693_001:0789a21": "絕異，在所生處不墮貧家，作佛形像其福如",
    "T16n0693_001:0789a22": "是。「作佛形像，後世所生身形殊妙，紫磨金",
    "T16n0693_001:0789a23": "色端政無比，常為眾人所共敬愛，作佛形",
    "T16n0693_001:0789a24": "像其福如是。「作佛形像，後世生處常在富",
    "T16n0693_001:0789a25": "貴之家，財產珍寶不可稱數，常為父母兄弟",
    "T16n0693_001:0789a26": "宗族之所愛重，作佛形像其福如是。「作佛形",
    "T16n0693_001:0789a27": "像，後世若生閻浮提中，常生帝王公侯賢",
    "T16n0693_001:0789a28": "善之家，作佛形像其福如是。「作佛形像，後",
    "T16n0693_001:0789a29": "世得作帝王特尊勝諸國王，當為諸王之所",
    "T16n0693_001:0789b01": "歸仰，作佛形像其福如是。「作佛形像，後世",
    "T16n0693_001:0789b02": "得作遮迦越王，四天下諸王皆臣屬之，作佛",
    "T16n0693_001:0789b03": "形像其福如是。「作佛形像，後世得作遮迦越",
    "T16n0693_001:0789b04": "王，飛行天上復下自恣，在所施為無所不至，",
    "T16n0693_001:0789b05": "作佛形像其福如是。「作佛形像，後世生於第",
    "T16n0693_001:0789b06": "七梵天，壽一劫餘，智慧尊勝無上無能及者，",
    "T16n0693_001:0789b07": "作佛形像其福如是。於梵天壽盡當復來下，",
    "T16n0693_001:0789b08": "生於孝順有道法家，作佛形像其福如是。「作",
    "T16n0693_001:0789b09": "佛形像，後所生處常為父母之所愛重，壽終",
    "T16n0693_001:0789b10": "復得生於天上，作佛形像其福如是。「作佛形",
    "T16n0693_001:0789b11": "像，死後不復墮三惡道，當自守意常欲求佛。",
    "T16n0693_001:0789b12": "「作佛形像，後世生處尊重於經，意欲常持雜",
    "T16n0693_001:0789b13": "好香華、雜好繒綵、燈火光明，諸天下中名好珍",
    "T16n0693_001:0789b14": "寶奉上佛塔，後無數劫，會當得佛涅槃之道。",
    "T16n0693_001:0789b15": "人有出意持妙珍寶、所愛重物奉上佛者，非",
    "T16n0693_001:0789b16": "餘凡人，皆是前世作佛形像者、習菩薩道者，",
    "T16n0693_001:0789b17": "作佛形像其福如是。「作佛形像，其福無量，無",
    "T16n0693_001:0789b18": "窮盡時不可稱數，如是四天下江河海水尚",
    "T16n0693_001:0789b19": "可升量，作佛形像其福甚多，多四天下江河",
    "T16n0693_001:0789b20": "海水過出十倍，後世所生常護佛道。「作佛形",
    "T16n0693_001:0789b21": "像，譬如天雨，人有好舍無所憂畏。「作佛形像，",
    "T16n0693_001:0789b22": "死後不復入於地獄、畜生、餓鬼諸惡道中。其",
    "T16n0693_001:0789b23": "有眾生見佛形像生恭敬心，叉手自歸佛塔",
    "T16n0693_001:0789b24": "舍利者，死後百劫不復入於地獄、畜生、餓鬼",
    "T16n0693_001:0789b25": "道中。死即生天，天上壽終，復生世間勢富",
    "T16n0693_001:0789b26": "之家，如是受福不可稱數，會當得佛涅槃之",
    "T16n0693_001:0789b27": "道。」佛告優填王：「人作善者作佛形像，其福",
    "T16n0693_001:0789b28": "祐功德如是，終不唐苦。」爾時，優填王以偈讚",
    "T16n0693_001:0789b29": "佛：",
    "T16n0693_001:0789c01": "「佛者大聖人，　　為眾生說法，",
    "T16n0693_001:0789c02": "　拘深瞿師園，　　優填叉手問，",
    "T16n0693_001:0789c03": "　聞梵音審諦，　　不動百福成，",
    "T16n0693_001:0789c04": "　作佛形像者，　　得何等福報？」",
    "T16n0693_001:0789c05": "爾時，世尊說偈答曰：",
    "T16n0693_001:0789c06": "「王諦聽吾說，　　福地恢上土，",
    "T16n0693_001:0789c07": "　福德無過者，　　作佛形像報。",
    "T16n0693_001:0789c08": "　恒生大富家，　　尊貴無極珍，",
    "T16n0693_001:0789c09": "　眷屬常恭敬，　　作佛形像報。",
    "T16n0693_001:0789c10": "　世世身無患，　　常得天眼報，",
    "T16n0693_001:0789c11": "　無比紺青色，　　作佛形像報。",
    "T16n0693_001:0789c12": "　父母見歡忻，　　端政威德重，",
    "T16n0693_001:0789c13": "　愛樂終無厭，　　作佛形像報。",
    "T16n0693_001:0789c14": "　金色身焰光，　　猶妙師子像，",
    "T16n0693_001:0789c15": "　眾生見歡喜，　　作佛形像報。",
    "T16n0693_001:0789c16": "　閻浮提大姓，　　剎利婆羅門，",
    "T16n0693_001:0789c17": "　福人於中生，　　作佛形像報。",
    "T16n0693_001:0789c18": "　不生邊地國，　　不盲不醜陋，",
    "T16n0693_001:0789c19": "　六情常完具，　　作佛形像報。",
    "T16n0693_001:0789c20": "　臨終識宿命，　　見佛在其前，",
    "T16n0693_001:0789c21": "　不覺死時苦，　　作佛形像報。",
    "T16n0693_001:0789c22": "　作大名聞王，　　金輪飛行帝，",
    "T16n0693_001:0789c23": "　典主四天下，　　作佛形像報。",
    "T16n0693_001:0789c24": "　作釋天名因，　　神足典第二，",
    "T16n0693_001:0789c25": "　三十三天奉，　　作佛形像報。",
    "T16n0693_001:0789c26": "　此過出欲界，　　作梵梵天王，",
    "T16n0693_001:0789c27": "　迦夷眾梵恭，　　作佛形像報。",
    "T16n0693_001:0789c28": "　受福正如是，　　若能刻畵作，",
    "T16n0693_001:0789c29": "　天地尚可稱，　　此福不可量。",
    "T16n0693_001:0790a01": "　是故供養佛，　　華香香汁塗，",
    "T16n0693_001:0790a02": "　供養大士者，　　得漏盡無為。」",
    "T16n0693_001:0790a03": "佛說經竟，王大歡喜，即起前以頭面著佛足",
    "T16n0693_001:0790a04": "而起，比丘、比丘尼、優婆塞、優婆夷，及其五百",
    "T16n0693_001:0790a05": "傍臣左右，皆起歡喜為佛作禮，後皆往生阿",
    "T16n0693_001:0790a06": "彌陀佛國，作大菩薩最尊第一。優填王聞其",
    "T16n0693_001:0790a07": "所說，歡喜受解，即得須陀洹道。",
    "T16n0693_001:0790a08": "佛說造立形像福報經"
}