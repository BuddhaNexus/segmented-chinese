{
    "T31n1602_020:0578b08": "顯揚聖教論卷第二十",
    "T31n1602_020:0578b10": "無著菩薩造",
    "T31n1602_020:0578b11": "三藏法師玄奘奉　詔譯",
    "T31n1602_020:0578b12": "4攝勝決擇品第十一之四",
    "T31n1602_020:0578b13": "如是已說覺分決擇。補特伽羅勝決擇今當",
    "T31n1602_020:0578b14": "說。頌曰：",
    "T31n1602_020:0578b15": "由根等差別，　　建立五唯二，",
    "T31n1602_020:0578b16": "假設五應知，　　三事成圓滿。",
    "T31n1602_020:0578b17": "論曰：當知由根等差別故，建立五種唯二。如",
    "T31n1602_020:0578b18": "經中說：由緣唯二根故，唯二作意可知；緣唯",
    "T31n1602_020:0578b19": "二作意故，唯二修可知；緣唯二修故，唯二行",
    "T31n1602_020:0578b20": "可知；緣唯二行故，唯二補特伽羅可知。行者，",
    "T31n1602_020:0578b21": "謂修所引習氣。又假設補特伽羅應知由",
    "T31n1602_020:0578b22": "五種因：一由種性故，謂可救不可救。二由",
    "T31n1602_020:0578b23": "趣入故，謂聲聞乘等。三由學故，謂學無學。四",
    "T31n1602_020:0578b24": "由得故，謂住四果及三向。五由過失功德故，",
    "T31n1602_020:0578b25": "謂有障無障、具縛不具縛。又由三事故建立",
    "T31n1602_020:0578b26": "三滿：一根滿，謂不動法；二定滿，謂得滅定；",
    "T31n1602_020:0578b27": "三果滿，謂阿羅漢。",
    "T31n1602_020:0578b28": "如是已說補特伽羅決擇。果事決擇今當說。",
    "T31n1602_020:0578b29": "頌曰：",
    "T31n1602_020:0578c01": "證轉依不起，　　二因果無退，",
    "T31n1602_020:0578c02": "三因故斷常，　　三果三因記。",
    "T31n1602_020:0578c03": "論曰：由證轉依故諸煩惱不起，當知轉依",
    "T31n1602_020:0578c04": "說名為斷。又由二種因故果無有退，謂若未",
    "T31n1602_020:0578c05": "永害煩惱種子證阿羅漢，不應道理故。若已",
    "T31n1602_020:0578c06": "永害煩惱種子，即應煩惱必定不生，種因無",
    "T31n1602_020:0578c07": "故。又三因緣故斷是常性；一無戲論故，現見",
    "T31n1602_020:0578c08": "戲論是無常性；二清淨真如之所顯故，猶如",
    "T31n1602_020:0578c09": "真金調柔之性；三煩惱不生性，前後無別故。",
    "T31n1602_020:0578c10": "又三種果，由三因故如來記別：一證淨記別，",
    "T31n1602_020:0578c11": "謂預流果，由得見道四證淨故。二喜處記別，",
    "T31n1602_020:0578c12": "謂一來果，將得根本定已受少喜故。三隨念",
    "T31n1602_020:0578c13": "記別，謂不還果，已得根本定，現見諸天眾與",
    "T31n1602_020:0578c14": "梵眾等共興言論，隨念所求自乘功德未圓",
    "T31n1602_020:0578c15": "滿故。如是已說果事決擇，功德決擇今當說。",
    "T31n1602_020:0578c16": "頌曰：",
    "T31n1602_020:0578c17": "建立諸功德，　　由十七增上，",
    "T31n1602_020:0578c18": "彼差別無邊，　　治所治障故。",
    "T31n1602_020:0578c19": "論曰：當知由十七種增上力故建立功德。一",
    "T31n1602_020:0578c20": "由愍有情增上故，謂四無量。二由六障淨增",
    "T31n1602_020:0578c21": "上故，謂解脫、勝處、遍處。此中解脫為方便，由",
    "T31n1602_020:0578c22": "餘故成滿。六障淨者，一變化障清淨，由前二",
    "T31n1602_020:0578c23": "解脫；二最極現法樂住障清淨，由第三解脫",
    "T31n1602_020:0578c24": "淨與不淨皆清淨顯現故；三往還障清淨，由",
    "T31n1602_020:0578c25": "第四解脫；四引無諍等聖功德障清淨，由第",
    "T31n1602_020:0578c26": "五解脫；五諸漏及有障清淨，由第六第七解",
    "T31n1602_020:0578c27": "脫；六寂靜最極住障清淨，當知由第八解脫。",
    "T31n1602_020:0578c28": "三由知時往增上故，謂無諍功德。四由觀察",
    "T31n1602_020:0578c29": "所知增上故，謂願智。五由言教增上故，謂無",
    "T31n1602_020:0579a01": "礙解。六由六處善巧增上故，謂六神通。六",
    "T31n1602_020:0579a02": "處善巧者，一引攝善巧；二審聽語言善巧，由",
    "T31n1602_020:0579a03": "此善巧以彼語言論難折伏為說正法；三欲",
    "T31n1602_020:0579a04": "解隨眠善巧；四來善巧；五往善巧；六解脫善",
    "T31n1602_020:0579a05": "巧。七由他信增上故，謂諸相好。八由三障清",
    "T31n1602_020:0579a06": "淨增上故，謂四種遍清淨。三障者，謂所依",
    "T31n1602_020:0579a07": "障、所緣障、心智障。九由一切問記增上故，謂",
    "T31n1602_020:0579a08": "諸力。十由摧伏一切他論增上故，謂諸無畏。",
    "T31n1602_020:0579a09": "十一由於所攝眾無偏黨增上故，謂諸不護。",
    "T31n1602_020:0579a10": "十二由能攝化徒眾增上故，謂諸念住。十三",
    "T31n1602_020:0579a11": "由於一切時顯現一切智者所作增上故，謂",
    "T31n1602_020:0579a12": "永拔習氣。十四由於所應化不過時增上故，",
    "T31n1602_020:0579a13": "謂無忘失法。十五由日夜六反觀察世間增",
    "T31n1602_020:0579a14": "上故，謂大悲。十六由超過聲聞獨覺增上故，",
    "T31n1602_020:0579a15": "謂諸不共佛法。十七由成諸如來所作事增",
    "T31n1602_020:0579a16": "上故，謂一切種妙智。又此諸功德對治所治",
    "T31n1602_020:0579a17": "障差別故，當知無邊差別。復次頌曰：",
    "T31n1602_020:0579a18": "思惟義、樂、苦，　　作意及安住，",
    "T31n1602_020:0579a19": "艱難與相貌、　　殊特非殊特。",
    "T31n1602_020:0579a20": "論曰。彼諸功德，若所對治、若能對治，皆應思",
    "T31n1602_020:0579a21": "惟。云何思惟？所謂若義、若樂、若苦、若作意、若",
    "T31n1602_020:0579a22": "安住、若艱難、若相貌、若殊特非殊特。",
    "T31n1602_020:0579a23": "此中思惟義者，謂慧到彼岸義所攝諸句。有",
    "T31n1602_020:0579a24": "五種所為義，一為於說者起恭敬義、二為攝",
    "T31n1602_020:0579a25": "眾義、三為於言教起尊重義、四為敘述事義、",
    "T31n1602_020:0579a26": "五為於真實義教起多所作義。",
    "T31n1602_020:0579a27": "又一切法有三種義，謂能增益義、所增益義",
    "T31n1602_020:0579a28": "及法性義。如色有三種，能增益色、所增益色",
    "T31n1602_020:0579a29": "及色法性。如是一切處應知。",
    "T31n1602_020:0579b01": "復有三輪理趣義宣說諸法，謂依世俗諦理",
    "T31n1602_020:0579b02": "趣，宣說作者、宣說作具、宣說作業。如施者、施",
    "T31n1602_020:0579b03": "行、受施物者，謂能行施者，由此行施，及施物",
    "T31n1602_020:0579b04": "受者。如是一切處應知。",
    "T31n1602_020:0579b05": "復有四種理趣言教義，一差別理趣言教、二",
    "T31n1602_020:0579b06": "建立理趣言教、三無異理趣言教、四無作用",
    "T31n1602_020:0579b07": "理趣言教。此中差別理趣者，謂色乃至一切",
    "T31n1602_020:0579b08": "種智性差別。建立理趣者，謂五種建立：一趣",
    "T31n1602_020:0579b09": "入建立、二教授建立、三學建立、四證得建立、",
    "T31n1602_020:0579b10": "五過失功德建立。無異理趣者，有六種：一有",
    "T31n1602_020:0579b11": "非有無異，謂色與色空性，如是一切處應知；",
    "T31n1602_020:0579b12": "二更互無異，謂諸蘊更互相望，如是一切處",
    "T31n1602_020:0579b13": "應知；三世無異，謂於前際觀中後際，如是一",
    "T31n1602_020:0579b14": "切處應知；四補特伽羅無異，謂諸有情展轉",
    "T31n1602_020:0579b15": "相望；五障治無異，謂常無常乃至流轉寂滅；",
    "T31n1602_020:0579b16": "六文字無異，謂名身等。無作用理趣者，謂三",
    "T31n1602_020:0579b17": "輪清淨，隨於諸處無有作者真實可得，無有",
    "T31n1602_020:0579b18": "作具亦無作業；無有補特伽羅能說、無法可",
    "T31n1602_020:0579b19": "說。無補特伽羅能學、無法可學。無補特伽羅",
    "T31n1602_020:0579b20": "能證、無法可證。無補特伽羅能住過失及與",
    "T31n1602_020:0579b21": "功德，亦無所住、無取、無法。如是一切。",
    "T31n1602_020:0579b22": "復有二種無量義，一發起問論無量、二迴向",
    "T31n1602_020:0579b23": "無所得無量。",
    "T31n1602_020:0579b24": "又為對治三種處所故，說不應住色義，乃至",
    "T31n1602_020:0579b25": "不應住一切法義。三種處所者，一執著處所、",
    "T31n1602_020:0579b26": "二隨轉處所、三戲論慧行處所。",
    "T31n1602_020:0579b27": "復有三種無相義，一無體無相、二非彼體無",
    "T31n1602_020:0579b28": "相、三不顯現無相。如無相，如是無性、無自體、",
    "T31n1602_020:0579b29": "不生不滅、無所執著、無所為作、無所攝受，應知",
    "T31n1602_020:0579c01": "亦爾。",
    "T31n1602_020:0579c02": "復有三種有所得義，一事有所得、二有所得",
    "T31n1602_020:0579c03": "有所得、三無所得有所得。如有所得，如是有",
    "T31n1602_020:0579c04": "執著、為作、戲論、取見計執，應知亦爾。",
    "T31n1602_020:0579c05": "復有三種有所得義，一自體有所得、二不遠",
    "T31n1602_020:0579c06": "離有所得、三不推析有所得。復有三種無所",
    "T31n1602_020:0579c07": "得義，一自體無所得、二遠離無所得、三推析",
    "T31n1602_020:0579c08": "無所得。如無所得，如是空、無執著、無為作、無",
    "T31n1602_020:0579c09": "戲論、無取無見無計執，應知亦爾。復有三種",
    "T31n1602_020:0579c10": "無所得義，一有性無所得、二彼體無所得、三",
    "T31n1602_020:0579c11": "不顯現無所得。無所得者，推求諸法不見自",
    "T31n1602_020:0579c12": "性，非一切種都無所得，然於遍計所執自性",
    "T31n1602_020:0579c13": "無所得時，亦不觀彼依他自相。",
    "T31n1602_020:0579c14": "又復經言無所得相應故者，若無所得，彼相",
    "T31n1602_020:0579c15": "應耶？應作四句。或無所得非相應者，謂如有",
    "T31n1602_020:0579c16": "一，於廣大事都無所得。或有相應非無所得",
    "T31n1602_020:0579c17": "者，謂由世間道修諸善法。或無所得亦相應",
    "T31n1602_020:0579c18": "者，謂由出世間道修諸善法。或非無所得亦",
    "T31n1602_020:0579c19": "非相應者，謂染污及無記法現在前。",
    "T31n1602_020:0579c20": "復有五種不正取義，謂補特伽羅不正取、法",
    "T31n1602_020:0579c21": "不正取、變異不正取、損減不正取、差別不正",
    "T31n1602_020:0579c22": "取。",
    "T31n1602_020:0579c23": "復有四種言教義，一言定意不定、二意定言",
    "T31n1602_020:0579c24": "不定、三言意俱定、四言意俱不定。",
    "T31n1602_020:0579c25": "復有二種所對治義：一解脫門所對治，謂分",
    "T31n1602_020:0579c26": "別相願；二到彼岸所對治，謂慳悋、犯戒、忿恚、",
    "T31n1602_020:0579c27": "懈怠、散亂、惡慧。",
    "T31n1602_020:0579c28": "復有二種空所對治義，謂十六種邪想現行",
    "T31n1602_020:0579c29": "及十四種相縛。",
    "T31n1602_020:0580a01": "復有二種到彼岸行義，謂世間有所得行，及",
    "T31n1602_020:0580a02": "出世間無所得行。又復世間到彼岸行，但是",
    "T31n1602_020:0580a03": "相似非真實。如相似，如是有毒、有障、無方便，",
    "T31n1602_020:0580a04": "應知亦爾。當知出世間到彼岸行，與此相違。",
    "T31n1602_020:0580a05": "復次若略說慧到彼岸自體義，當知由三種",
    "T31n1602_020:0580a06": "相：一所依相、二所緣相、三行相。所依相者，",
    "T31n1602_020:0580a07": "謂菩提心。所緣相者，謂色等法。行相有二種，",
    "T31n1602_020:0580a08": "謂世間、出世間。世間行者，謂無常、苦、空、無我、",
    "T31n1602_020:0580a09": "如病、如癰等行。出世間行者，謂無所得相應",
    "T31n1602_020:0580a10": "行。復有三種波羅蜜多善積集修義：一以一",
    "T31n1602_020:0580a11": "切智性相應作意，與一切有情同共迴向阿耨",
    "T31n1602_020:0580a12": "多羅三藐三菩提；二以諸波羅蜜多安住實",
    "T31n1602_020:0580a13": "際；三於實際而不作證。",
    "T31n1602_020:0580a14": "復次如說此心不可思議故者，何因緣故不",
    "T31n1602_020:0580a15": "可思議？謂由此所依、由此所緣令心安住，此",
    "T31n1602_020:0580a16": "俱無性故。若是無性，即是清淨亦不可思議。",
    "T31n1602_020:0580a17": "此不可思議若有性、若無性，及與彼心若是",
    "T31n1602_020:0580a18": "異性、若不異性故。",
    "T31n1602_020:0580a19": "又復一切戲論行相，三因緣故令心流轉，一",
    "T31n1602_020:0580a20": "由親近故、二由所緣故、三由建立故。親近故",
    "T31n1602_020:0580a21": "者，謂得報時執持所依。所緣故者，謂領受種",
    "T31n1602_020:0580a22": "種境界，及起作種種加行。建立故者，謂無始",
    "T31n1602_020:0580a23": "時來妄想熏習。",
    "T31n1602_020:0580a24": "復有四種分別義，一、有分別；二、無分別；三、二",
    "T31n1602_020:0580a25": "分別；四、不二分別。",
    "T31n1602_020:0580a26": "復有四種無分別義，一愚癡無分別、二非情",
    "T31n1602_020:0580a27": "無分別、三無作用無分別、四法性無分別。",
    "T31n1602_020:0580a28": "復有二種言教義，謂世俗言教、勝義言教。世",
    "T31n1602_020:0580a29": "俗言教者，謂差別建立二種理趣。勝義言教",
    "T31n1602_020:0580b01": "者，謂無異無作用二種理趣。",
    "T31n1602_020:0580b02": "復次於勝義諦中不可宣說，於言說中當知",
    "T31n1602_020:0580b03": "有三種相：一相相、二雜染相、三清淨相。",
    "T31n1602_020:0580b04": "又由三種遍知相現觀諸法。三種相者，一假",
    "T31n1602_020:0580b05": "立、二了別、三彼唯量。諸菩薩等以何為樂？謂",
    "T31n1602_020:0580b06": "眾生攝益為樂。以何為苦？謂眾生損惱為苦。",
    "T31n1602_020:0580b07": "以何為作意？謂思惟一切眾生利益事為作",
    "T31n1602_020:0580b08": "意。以何為住？謂以無所分別為住。",
    "T31n1602_020:0580b09": "復次菩薩摩訶薩有十二種艱難之事，聰叡",
    "T31n1602_020:0580b10": "菩薩應當了知。一者於違越法式眾生若罰",
    "T31n1602_020:0580b11": "若捨，是諸菩薩艱難之事。二者方便現行苦",
    "T31n1602_020:0580b12": "逼惱事，防護自心令不起煩惱，是諸菩薩艱",
    "T31n1602_020:0580b13": "難之事。三者無量眾生現前求索現在所有",
    "T31n1602_020:0580b14": "非法財物，是諸菩薩艱難之事。四者菩薩唯",
    "T31n1602_020:0580b15": "有一身，無量眾生諸所作事同時現前請為",
    "T31n1602_020:0580b16": "助伴，是諸菩薩艱難之事。五者處放逸處，若",
    "T31n1602_020:0580b17": "處世間可愛妙定、若生天上令心調順，是諸",
    "T31n1602_020:0580b18": "菩薩艱難之事。六者常求遍作利眾生事，而",
    "T31n1602_020:0580b19": "於此事無力無能，是諸菩薩艱難之事。七者",
    "T31n1602_020:0580b20": "愚鈍諂詐剛強眾生，若為說法若復棄捨，是",
    "T31n1602_020:0580b21": "諸菩薩艱難之事。八者常於生死見大過失，",
    "T31n1602_020:0580b22": "為利眾生而不應捨，是諸菩薩艱難之事。九",
    "T31n1602_020:0580b23": "者未證增上清淨意樂，多分失念命終，是諸",
    "T31n1602_020:0580b24": "菩薩艱難之事。十者未證增上清淨意樂，他",
    "T31n1602_020:0580b25": "來求索最極第一所珍愛事，是諸菩薩艱難",
    "T31n1602_020:0580b26": "之事。十一者種種意見、種種樂欲眾生現前，",
    "T31n1602_020:0580b27": "若教示、若棄捨，是諸菩薩艱難之事。十二者",
    "T31n1602_020:0580b28": "常行最極不放逸行，而不盡斷一切煩惱，是",
    "T31n1602_020:0580b29": "諸菩薩艱難之事。",
    "T31n1602_020:0580c01": "若諸菩薩遭遇如是艱難之事，或應觀其輕",
    "T31n1602_020:0580c02": "重如其所應建立方便，或應簡擇補特伽羅，",
    "T31n1602_020:0580c03": "或應勵力攝受隨因緣轉。若發正願，或復制",
    "T31n1602_020:0580c04": "心令不縱逸，或應住心猛利觀察，不生厭倦",
    "T31n1602_020:0580c05": "而自安忍。或慈悲故心生放捨，或應發起熾",
    "T31n1602_020:0580c06": "然精進，或復思惟善權方便。如是正對治善",
    "T31n1602_020:0580c07": "巧，菩薩摩訶薩雖遇如是諸艱難事正現在",
    "T31n1602_020:0580c08": "前而無怯怖，自正能免。",
    "T31n1602_020:0580c09": "復次有五種真實菩薩相，由成就此故入菩",
    "T31n1602_020:0580c10": "薩數。云何為五？謂哀愍眾生、常說愛語、所作",
    "T31n1602_020:0580c11": "勇決、舒手惠施、能善剖析甚深義節。哀愍者，",
    "T31n1602_020:0580c12": "有二種性，一者樂欲、二者正行。言樂欲者，所",
    "T31n1602_020:0580c13": "謂菩薩於諸眾生起利益意及安樂意。言正",
    "T31n1602_020:0580c14": "行者，謂諸菩薩於眾生所如其欲樂，隨力隨",
    "T31n1602_020:0580c15": "能以身語業而行攝化。是名哀愍。愛語者，歡",
    "T31n1602_020:0580c16": "喜慰喻宣布恩德，是名菩薩於諸眾生常說",
    "T31n1602_020:0580c17": "愛語。所作勇決者，謂威猛無怯成就勝力，是",
    "T31n1602_020:0580c18": "名菩薩所作勇決。舒手惠施者，若諸菩薩行",
    "T31n1602_020:0580c19": "廣大施、行無染施，是名菩薩舒手惠施。若諸",
    "T31n1602_020:0580c20": "菩薩善能發起四無礙解正方便智，是名菩",
    "T31n1602_020:0580c21": "薩能善剖析甚深義節自體。",
    "T31n1602_020:0580c22": "復有五種殊特五種非殊特菩薩相，如前攝",
    "T31n1602_020:0580c23": "淨義品中說。",
    "T31n1602_020:0580c24": "又於功德事中依止大乘勝決擇，今當說。頌",
    "T31n1602_020:0580c25": "曰：",
    "T31n1602_020:0580c26": "種性、如來說、　　多佛與一乘，",
    "T31n1602_020:0580c27": "五種及十種、　　六、六種道理。",
    "T31n1602_020:0580c28": "論曰：種性差別、大乘言教是如來說、於一時",
    "T31n1602_020:0580c29": "間多佛出世及一乘性，如其次第，五種、十種、",
    "T31n1602_020:0581a01": "六種、六種道理應知。",
    "T31n1602_020:0581a02": "問：云何種性差別五種道理？答：謂一切界",
    "T31n1602_020:0581a03": "差別可得故、無根有情不應理故、同類譬喻",
    "T31n1602_020:0581a04": "不應理故、異類譬喻不應理故、唯現在世非",
    "T31n1602_020:0581a05": "般涅槃法不應理故。",
    "T31n1602_020:0581a06": "云何一切界差別可得故？謂佛所說諸有情",
    "T31n1602_020:0581a07": "界有種種，非一有情界，有下劣勝妙有情界，",
    "T31n1602_020:0581a08": "有聲聞乘等般涅槃種性有情界，有不般涅",
    "T31n1602_020:0581a09": "槃種性有情界。",
    "T31n1602_020:0581a10": "云何無根有情不應理故？謂不可說由此道",
    "T31n1602_020:0581a11": "理亦應得有無根有情。何以故？以無根者如",
    "T31n1602_020:0581a12": "外地等非有情故。",
    "T31n1602_020:0581a13": "云何同類譬喻不應理故？謂不應言如剎帝",
    "T31n1602_020:0581a14": "利非剎帝利等種類可轉，及那落迦非那落",
    "T31n1602_020:0581a15": "迦等趣性可轉，如是般涅槃不般涅槃種性",
    "T31n1602_020:0581a16": "亦應可轉。何以故？剎帝利等及那落迦等，",
    "T31n1602_020:0581a17": "具足一切種類界性及諸趣界性故，般涅槃",
    "T31n1602_020:0581a18": "不般涅槃二種種性更互相違故。彼若無有",
    "T31n1602_020:0581a19": "諸界性者，彼應畢竟不可迴轉，是故同類譬",
    "T31n1602_020:0581a20": "喻不應道理。",
    "T31n1602_020:0581a21": "云何異類譬喻不應理故？謂不可說如於彼",
    "T31n1602_020:0581a22": "彼地方所，或先有彼彼金銀銅鐵鹽等物類",
    "T31n1602_020:0581a23": "種性，後便無有；或先無後有。如是般涅槃法",
    "T31n1602_020:0581a24": "種性，亦應先有後無、先無後有。何以故？若有",
    "T31n1602_020:0581a25": "此理，順解脫分應空無果，是故異類譬喻亦",
    "T31n1602_020:0581a26": "不應理。",
    "T31n1602_020:0581a27": "云何唯現在世非般涅槃法不應理故？謂不",
    "T31n1602_020:0581a28": "應言於現在生雖非般涅槃法，於餘生中復可",
    "T31n1602_020:0581a29": "轉為般涅槃法。何以故？無般涅槃種性法故。",
    "T31n1602_020:0581b01": "又若於此生先已積集順解脫分善根，何故",
    "T31n1602_020:0581b02": "不名般涅槃法？若於此生都未積集順解脫",
    "T31n1602_020:0581b03": "分善根，云何後生能般涅槃？是故定有非般",
    "T31n1602_020:0581b04": "涅槃種性有情。",
    "T31n1602_020:0581b05": "問：云何應知大乘言教是佛所說？答：由十種",
    "T31n1602_020:0581b06": "因故，一先不記別故；二今不可知故；三多有",
    "T31n1602_020:0581b07": "所作故；四極重障故；五非尋伺境界故，若不",
    "T31n1602_020:0581b08": "先聞，不能如是尋思計度，是故若言是餘所",
    "T31n1602_020:0581b09": "說，不應道理；六證大覺故，若未成佛能說佛",
    "T31n1602_020:0581b10": "教，不應道理；七無第三乘過失故；八此若無",
    "T31n1602_020:0581b11": "有，應無一切智者，成過失故；九緣此為境如",
    "T31n1602_020:0581b12": "理思惟，對治一切諸煩惱故；十不應如言取",
    "T31n1602_020:0581b13": "彼意故。",
    "T31n1602_020:0581b14": "問：云何應知於一時間有多如來出現於世？",
    "T31n1602_020:0581b15": "答：由六因故，一無量有情同於一時發大覺",
    "T31n1602_020:0581b16": "願，現可得故；二無量有情同修方便菩提資",
    "T31n1602_020:0581b17": "糧，現可得故；三更相障礙，不應理故；四菩提",
    "T31n1602_020:0581b18": "資糧同時圓滿俱出世間，應道理故；五次第",
    "T31n1602_020:0581b19": "出現，不應理故；六畢竟不成，不應理故。",
    "T31n1602_020:0581b20": "問：何故如來宣說一乘？答：由六因故，一即彼",
    "T31n1602_020:0581b21": "諸法約無差別相說故；二約無分別行相說",
    "T31n1602_020:0581b22": "故；三眾生無我及法無我平等故；四解脫平",
    "T31n1602_020:0581b23": "等故，謂差別求者有事虛妄分別煩惱對治",
    "T31n1602_020:0581b24": "所緣法性不相違故；五善能變化住故；六行",
    "T31n1602_020:0581b25": "究竟故。復次頌曰：",
    "T31n1602_020:0581b26": "諸佛妙功能，　　彼果土清淨，",
    "T31n1602_020:0581b27": "解脫與法身，　　等不思無上。",
    "T31n1602_020:0581b28": "論曰：一切如來於一切所作事功能平等。又",
    "T31n1602_020:0581b29": "彼功能果，佛國土清淨、解脫身及法身，一切",
    "T31n1602_020:0581c01": "諸佛皆平等、皆不可思議、皆無有上應知。復",
    "T31n1602_020:0581c02": "次頌曰：",
    "T31n1602_020:0581c03": "雖不用加行，　　先願力所引，",
    "T31n1602_020:0581c04": "依無為發起，　　所作無二相。",
    "T31n1602_020:0581c05": "論曰：依止無為法身，雖無加行功用，由本願",
    "T31n1602_020:0581c06": "力之所引故，任運發起一切如來所作佛事，",
    "T31n1602_020:0581c07": "譬如行者從滅定起。又此所起佛事，當知是",
    "T31n1602_020:0581c08": "無盡相，非生死相亦非涅槃相。",
    "T31n1602_020:0581c09": "云何素怛纜藏？云何毘奈耶藏？云何摩怛履",
    "T31n1602_020:0581c10": "迦藏？頌曰：",
    "T31n1602_020:0581c11": "宣說諸事法，　　別解脫分別，",
    "T31n1602_020:0581c12": "諸法相十一，　　是經律本藏。",
    "T31n1602_020:0581c13": "論曰：諸佛世尊唯依攝事顯了諸法，是名素",
    "T31n1602_020:0581c14": "怛纜藏。問：何等名攝事？答：謂四事、九事、二十",
    "T31n1602_020:0581c15": "九事。何等四事？謂聞事、歸趣事、學事、菩提事。",
    "T31n1602_020:0581c16": "九種事者，一假立有情事、二彼所受用事、三",
    "T31n1602_020:0581c17": "彼生起事、四彼生已住事、五彼染污清淨",
    "T31n1602_020:0581c18": "事、六彼種種差別事、七能說者事、八所說法",
    "T31n1602_020:0581c19": "事、九眾會事。二十九種事者，謂於《遍攝九事",
    "T31n1602_020:0581c20": "經》中依雜染品說有四事，一攝諸行事、二即",
    "T31n1602_020:0581c21": "於此中次第轉事、三即於此中立眾生想後",
    "T31n1602_020:0581c22": "轉因事、四即於此中建立法想後轉因事。又",
    "T31n1602_020:0581c23": "依清淨品說有二十五事，一於所緣境安住",
    "T31n1602_020:0581c24": "事；二即於此中劬勞事；三心安住事；四現法",
    "T31n1602_020:0581c25": "樂住事；五出一切苦所緣方便事；六彼遍知",
    "T31n1602_020:0581c26": "事，此有三種，謂顛倒依處遍知故、依有情想",
    "T31n1602_020:0581c27": "於外有情邪行依處遍知故、內離增上慢依",
    "T31n1602_020:0581c28": "處遍知故；七修依處事；八作證事；九修習",
    "T31n1602_020:0581c29": "事；十彼堅固事；十一彼行相事；十二彼所緣",
    "T31n1602_020:0582a01": "事；十三觀斷未斷善巧事；十四彼散亂事；十",
    "T31n1602_020:0582a02": "五彼不散亂事；十六不散亂依處事；十七修",
    "T31n1602_020:0582a03": "習無倦方便不遠離事；十八修習勝利事；十",
    "T31n1602_020:0582a04": "九彼堅固事；二十攝賢聖品事；二十一攝",
    "T31n1602_020:0582a05": "賢聖品所遠離事；二十二真實通達事；二十",
    "T31n1602_020:0582a06": "三證涅槃事；二十四於善說法律中所得世",
    "T31n1602_020:0582a07": "間正見超過一切外正見事；二十五不修習",
    "T31n1602_020:0582a08": "此退減事。此由於善說法律中不修習故名",
    "T31n1602_020:0582a09": "為退減，不由邪見過失故。",
    "T31n1602_020:0582a10": "復次佛世尊為諸聲聞及諸菩薩說別解脫及",
    "T31n1602_020:0582a11": "廣分別別解脫相應法，是名毘奈耶藏。此中",
    "T31n1602_020:0582a12": "由七種相略攝菩薩別解脫應知，一者宣說",
    "T31n1602_020:0582a13": "受持軌則、二者宣說波羅闍已迦處事、三者",
    "T31n1602_020:0582a14": "宣說毀犯處事、四者宣說毀犯體性、五者宣",
    "T31n1602_020:0582a15": "說無犯體性、六者宣說出所毀犯、七者宣說",
    "T31n1602_020:0582a16": "捨律儀事。",
    "T31n1602_020:0582a17": "復次佛世尊以十一種相顯了分別開示諸",
    "T31n1602_020:0582a18": "法，是名摩怛履迦藏。云何名為十一種相？一",
    "T31n1602_020:0582a19": "世俗諦相、二勝義諦相、三菩提分法所緣相、",
    "T31n1602_020:0582a20": "四此行相、五此自體相、六得此果相、七此領",
    "T31n1602_020:0582a21": "受顯了相、八此障礙法相、九此隨順法相、十",
    "T31n1602_020:0582a22": "此過患相、十一此稱讚相。",
    "T31n1602_020:0582a23": "世俗相者，當知宣說補特伽羅、宣說遍計所",
    "T31n1602_020:0582a24": "執自性、宣說諸法作用業具等相。勝義相者，",
    "T31n1602_020:0582a25": "當知宣說七種真如相菩提分法。所緣相者，",
    "T31n1602_020:0582a26": "當知宣說一切種所知事。",
    "T31n1602_020:0582a27": "此行相者，當知宣說八觀察行。何等為八？一",
    "T31n1602_020:0582a28": "觀察諦行、二觀察建立行、三觀察過失行、四",
    "T31n1602_020:0582a29": "觀察功德行、五觀察理趣行、六觀察流轉行、",
    "T31n1602_020:0582b01": "七觀察道理行、八觀察廣略行。諦者，謂真如。",
    "T31n1602_020:0582b02": "建立者，謂若建立補特伽羅、若建立遍計所",
    "T31n1602_020:0582b03": "執自性、若建立一向分別反問置記論、若建",
    "T31n1602_020:0582b04": "立隱密顯了記論。過失者，謂佛所說諸雜染",
    "T31n1602_020:0582b05": "法非一種種差別過失。功德者，如佛所說諸",
    "T31n1602_020:0582b06": "清淨法非一種種差別勝利。理趣者，有六種",
    "T31n1602_020:0582b07": "理趣，如攝事品已說。流轉者，謂三世三有",
    "T31n1602_020:0582b08": "為相及與四緣。道理者，謂四種道理，一觀待",
    "T31n1602_020:0582b09": "道理、二作用道理、三證成道理、四法爾道理。",
    "T31n1602_020:0582b10": "若由諸因諸緣故，諸行生起及隨顯說，是名",
    "T31n1602_020:0582b11": "觀待道理。若由諸因諸緣故，諸法若證得、若",
    "T31n1602_020:0582b12": "成滿，若彼已生能起業用，是名作用道理。若",
    "T31n1602_020:0582b13": "由諸因諸緣故，所立所說所摽舉義，得成立、",
    "T31n1602_020:0582b14": "得正解，是名證成道理。此復略有二種，一清",
    "T31n1602_020:0582b15": "淨、二不清淨。清淨者，由五種相。不清淨者，",
    "T31n1602_020:0582b16": "由七種相。五種清淨相者，一現量所得相、二",
    "T31n1602_020:0582b17": "依止現量所得相、三引自類譬喻相、四成就",
    "T31n1602_020:0582b18": "相、五善清淨言教相。此中一切行無常性、一",
    "T31n1602_020:0582b19": "切行苦性、一切法無我性，是諸世間現量所",
    "T31n1602_020:0582b20": "得。如是等類，是名現量所得相。若一切行剎",
    "T31n1602_020:0582b21": "那性、後世有性、淨不淨業不失壞性，此依麁",
    "T31n1602_020:0582b22": "無常現量所得、依有情種種差別業現量所",
    "T31n1602_020:0582b23": "得，及依苦樂有情淨不淨業現量所得。由此",
    "T31n1602_020:0582b24": "現量所得故，比類所不現見法，是名依止現",
    "T31n1602_020:0582b25": "量所得相。若於內外諸行中引一切世間共",
    "T31n1602_020:0582b26": "知共得生滅相、引一切世間共知共得生等",
    "T31n1602_020:0582b27": "苦相、引一切世間共知共得不自在相，及於",
    "T31n1602_020:0582b28": "外事中引一切世間共知共得興盛衰壞相，如",
    "T31n1602_020:0582b29": "是等類是名引自類譬喻相。即現量所得相",
    "T31n1602_020:0582c01": "及引自類譬喻相，此二於所成立一向決定",
    "T31n1602_020:0582c02": "故，當知即名成就相。若諸言教是一切智者",
    "T31n1602_020:0582c03": "所說，如言涅槃寂靜如是等類，是名善清淨",
    "T31n1602_020:0582c04": "言教相。此中有五種相，能表真實一切智者。",
    "T31n1602_020:0582c05": "何等為五？一者若有出現世間一切智者，正",
    "T31n1602_020:0582c06": "實聲名流布世界；二者具三十二大丈夫相；",
    "T31n1602_020:0582c07": "三者成就十力斷諸有情所有疑網；四者自",
    "T31n1602_020:0582c08": "稱具足四無所畏，不為一切他論難屈，又能",
    "T31n1602_020:0582c09": "摧伏一切外論；五者於其法律八支聖道及",
    "T31n1602_020:0582c10": "四沙門果等可得。如是出現故、妙相故、斷疑",
    "T31n1602_020:0582c11": "故、立破故、道果故，由此五相表是真實一切",
    "T31n1602_020:0582c12": "智者。如是於證成道理中，由現量故、由比",
    "T31n1602_020:0582c13": "量故、譬喻故、成就故、至教量故，由此五相",
    "T31n1602_020:0582c14": "名為清淨。七種不清淨相者，一餘分同類所",
    "T31n1602_020:0582c15": "得相、二餘分異類所得相、三一切同類所得",
    "T31n1602_020:0582c16": "相、四一切異類所得相、五引異類譬喻相、六",
    "T31n1602_020:0582c17": "不成就相、七不清淨言教相。若一切法意識",
    "T31n1602_020:0582c18": "所識性，是名一切同類所得相。若相貌若自",
    "T31n1602_020:0582c19": "體、若業若法、若因若果等同異之相，或隨一",
    "T31n1602_020:0582c20": "分更互同異之相，是名餘分同異類所得相。",
    "T31n1602_020:0582c21": "或決定更互異相，是名一切異類所得相。若",
    "T31n1602_020:0582c22": "并譬喻有餘分同類所得相，及有一切異類",
    "T31n1602_020:0582c23": "所得相，由此相於所成立義不決定故，說名",
    "T31n1602_020:0582c24": "不成就相。若并譬喻有餘分異類所得相，及",
    "T31n1602_020:0582c25": "有一切同類所得相，由此相於所成立義不",
    "T31n1602_020:0582c26": "決定故，亦名不成就相。由不成就故，名不清",
    "T31n1602_020:0582c27": "淨道理觀。此觀不清淨故，不應修習。不清淨",
    "T31n1602_020:0582c28": "言教相者，謂諸言教自性不清淨應知。法爾",
    "T31n1602_020:0582c29": "道理者，謂若如來出世若不出世，法性法界",
    "T31n1602_020:0583a01": "安住無變，是名法爾道理。略廣者，謂先說一",
    "T31n1602_020:0583a02": "句法，後後以無量句展轉分別顯了究竟。",
    "T31n1602_020:0583a03": "此自體相者，所謂能取若行若緣菩提分法",
    "T31n1602_020:0583a04": "四念住等，是名此自體相。得此果相者，謂若",
    "T31n1602_020:0583a05": "世間出世間煩惱斷果，及所引發世間出世",
    "T31n1602_020:0583a06": "間功德，是名得此果相。",
    "T31n1602_020:0583a07": "此領受顯了相者，謂由解脫智故，即領受此",
    "T31n1602_020:0583a08": "所得果相，及廣為他顯說其相，是名此領受",
    "T31n1602_020:0583a09": "顯了相。",
    "T31n1602_020:0583a10": "此障礙法相者，謂若修菩提分法時，能為障",
    "T31n1602_020:0583a11": "礙染污之法，是名此障礙法相。此隨順法相",
    "T31n1602_020:0583a12": "者，謂即於此菩提分法能為隨順多所作法，",
    "T31n1602_020:0583a13": "是名此隨順法相。",
    "T31n1602_020:0583a14": "此過患相者，謂能障礙所有過失，是名此過",
    "T31n1602_020:0583a15": "患相。",
    "T31n1602_020:0583a16": "此稱讚相者，謂隨順法所有功德，是名此稱",
    "T31n1602_020:0583a17": "讚相。隨所有處，諸佛世尊以如是等十一種",
    "T31n1602_020:0583a18": "相，顯了分別開示諸法，是名摩怛履迦。復次",
    "T31n1602_020:0583a19": "頌曰：",
    "T31n1602_020:0583a20": "諸相與斷滅、　　無失壞方便、",
    "T31n1602_020:0583a21": "彼二果、差別，　　是諸經略義。",
    "T31n1602_020:0583a22": "論曰：當知諸經義略說有五種，一相、二斷滅、",
    "T31n1602_020:0583a23": "三無失壞方便、四彼二果、五相等差別。此五",
    "T31n1602_020:0583a24": "略說，如《善生經》。佛告善生：族姓子！有二種事",
    "T31n1602_020:0583a25": "俱為美妙者，是美妙相。斷滅有二種，謂欲取",
    "T31n1602_020:0583a26": "斷滅及依事取斷滅者。此言兼顯二種無失",
    "T31n1602_020:0583a27": "壞方便。二種無失壞方便者，謂若落鬚髮乃",
    "T31n1602_020:0583a28": "至趣於非家，若盡諸漏乃至覺受我生已盡，",
    "T31n1602_020:0583a29": "乃至廣說。彼二果者，謂無失壞方便果。寂靜",
    "T31n1602_020:0583b01": "性差別者，謂五種寂靜差別，一諸纏寂靜、二",
    "T31n1602_020:0583b02": "世間離欲寂靜、三順下分寂靜、四順上分寂",
    "T31n1602_020:0583b03": "靜、五依事寂靜。為顯此故，於彼經中說伽他",
    "T31n1602_020:0583b04": "曰：",
    "T31n1602_020:0583b05": "「諸比丘美妙，　　寂靜離諸漏，",
    "T31n1602_020:0583b06": "離欲離繫縛，　　無執受涅槃，",
    "T31n1602_020:0583b07": "任持最後身，　　摧伏魔所使。」",
    "T31n1602_020:0583b08": "復次頌曰：",
    "T31n1602_020:0583b09": "略說瑜伽道，　　緣所聞正法，",
    "T31n1602_020:0583b10": "奢摩他與觀，　　依影像成就。",
    "T31n1602_020:0583b11": "論曰：若略說瑜伽道，當知多聞所攝：正法",
    "T31n1602_020:0583b12": "為境界，奢摩他毘鉢舍那為自體，依止影像",
    "T31n1602_020:0583b13": "及依止事成就。如薄伽梵說：有五種法能攝",
    "T31n1602_020:0583b14": "一切瑜伽行者諸瑜伽地，謂持住明鏡及與",
    "T31n1602_020:0583b15": "轉依。當知聞正法是持，所緣是住，止觀是",
    "T31n1602_020:0583b16": "明，影像是鏡事，成就是轉依。",
    "T31n1602_020:0583b17": "顯揚聖教論卷第二十"
}