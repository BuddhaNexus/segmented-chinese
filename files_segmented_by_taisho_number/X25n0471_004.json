{
    "X25n0471_004:0019c01": "金剛般若波羅蜜經宗通卷四",
    "X25n0471_004:0019c03": "○八斷持說未脫苦果疑",
    "X25n0471_004:0019c04": "此疑從前捨身布施而來。若一切佛法中。般若波",
    "X25n0471_004:0019c05": "羅蜜最為上者。但持說般若足矣。何用勤苦行餘",
    "X25n0471_004:0019c06": "度耶。今持說者。行菩薩行。割股救鴿。投崖飼虎。如",
    "X25n0471_004:0019c07": "是等行。皆名苦因。云何前捨身命布施者。即成苦",
    "X25n0471_004:0019c08": "果。而此獨不成苦果耶。為遣此疑。示現般若攝持",
    "X25n0471_004:0019c09": "餘度。故經云。",
    "X25n0471_004:0019c10": "須菩提。忍辱波羅蜜。如來說非忍辱波羅蜜。(時本有是名忍",
    "X25n0471_004:0019c11": "辱波羅蜜句非)。何以故。須菩提。如我昔為歌利王割截身體。",
    "X25n0471_004:0019c12": "我於爾時。無我相．無人相．無眾生相．無壽者相。何以",
    "X25n0471_004:0019c13": "故。我於往昔節節支解時。若有我相．人相．眾生相．壽",
    "X25n0471_004:0019c14": "者相。應生瞋恨。須菩提。又念過去於五百世作忍辱",
    "X25n0471_004:0019c15": "仙人。於爾所世。無我相．無人相．無眾生相．無壽者相。",
    "X25n0471_004:0019c16": "傅大士頌曰。暴虐唯無道。時稱歌利王。逢君出遊",
    "X25n0471_004:0019c17": "獵。仙人橫被傷。頻經五百世。前後極時長。承先忍",
    "X25n0471_004:0019c18": "辱力。今乃證真常。",
    "X25n0471_004:0019c19": "是故須菩提。菩薩應離一切相。發阿耨多羅三藐三",
    "X25n0471_004:0019c20": "菩提心。不應住色生心。不應住聲香味觸法生心。應",
    "X25n0471_004:0019c21": "生無所住心。若心有住。即為非住。是故佛說。菩薩心",
    "X25n0471_004:0019c22": "不應住色布施。須菩提。菩薩為利益一切眾生故。應",
    "X25n0471_004:0019c23": "如是布施。",
    "X25n0471_004:0019c24": "傅大士頌曰。菩薩懷深智。何時不帶悲。投身憂虎",
    "X25n0471_004:0020a01": "餓。割肉恐鷹飢。精勤三大劫。曾無一念疲。如能同",
    "X25n0471_004:0020a02": "此行。皆得作天師。",
    "X25n0471_004:0020a03": "如來說。一切諸相。即是非相。又說。一切眾生。即非眾",
    "X25n0471_004:0020a04": "生。",
    "X25n0471_004:0020a05": "通曰。上言金剛般若是第一波羅蜜。或謂布施為",
    "X25n0471_004:0020a06": "第一者。以布施能攝餘度。不知餘度無般若。如闕",
    "X25n0471_004:0020a07": "目而無導師。縱得福報。難證法身。較量優劣。斷乎",
    "X25n0471_004:0020a08": "般若為第一也。故此以第一波羅蜜能攝餘度。如",
    "X25n0471_004:0020a09": "忍辱。即是持戒。顏色不變。即是禪定。忍至五百世。",
    "X25n0471_004:0020a10": "即是精進。而中無我人等相。即是般若也。故忍辱",
    "X25n0471_004:0020a11": "不住於相。布施不住於相。方證菩提。而所謂不住",
    "X25n0471_004:0020a12": "於相者。非金剛慧固莫能照了也。如是雖行忍辱。",
    "X25n0471_004:0020a13": "亦是般若。以此布施。是真布施。豈彼身命布施求",
    "X25n0471_004:0020a14": "世間福者可同日語哉。功德施論曰。如來忍辱波",
    "X25n0471_004:0020a15": "羅蜜者。以世諦論。則名苦行。便同捨身。俱成苦果。",
    "X25n0471_004:0020a16": "約第一義諦。雖行苦行。有堪忍性故。即忍辱非忍",
    "X25n0471_004:0020a17": "辱。遠離有此分別心故。此名勝事。有二種義。一是",
    "X25n0471_004:0020a18": "善性故。諸波羅蜜皆以善為體性故。二是彼岸。功",
    "X25n0471_004:0020a19": "德不可量。非波羅蜜者。無人知彼功德岸故。由斯",
    "X25n0471_004:0020a20": "得名第一最勝義。此苦行勝彼捨身遠矣。彌勒菩",
    "X25n0471_004:0020a21": "薩偈曰。能忍於苦行。以苦行有善。彼福不可量。如",
    "X25n0471_004:0020a22": "是最勝義。以能離相故也。如我昔為仙人。山中修",
    "X25n0471_004:0020a23": "道。值歌利王出獵。疲極就臥。諸妃潛禮仙人。王覺。",
    "X25n0471_004:0020a24": "怒其貪觀女色。乃割截其身體。節節支離解散。我",
    "X25n0471_004:0020b01": "時容顏不變。無有我人等相。王乃悔過。我言大王。",
    "X25n0471_004:0020b02": "我心無瞋。亦如無貪。我若真實無瞋恨者。令我此",
    "X25n0471_004:0020b03": "身平復如故。作是語已。平復如故。是時若有我人",
    "X25n0471_004:0020b04": "等相。應生瞋恨。不得平復如故。以無我人等相。不",
    "X25n0471_004:0020b05": "見有我身割截。亦不見有王為割截。亦非愚癡罔",
    "X25n0471_004:0020b06": "然不覺。一切分別都無所有。方成真實忍波羅蜜",
    "X25n0471_004:0020b07": "也。彌勒菩薩偈曰。離我及恚相。實無於苦惱。共樂",
    "X25n0471_004:0020b08": "有慈悲。如是苦行果。唯離我故不見苦。唯離恚故",
    "X25n0471_004:0020b09": "不見惱。無苦即見共樂。無惱即見慈悲。心與慈悲",
    "X25n0471_004:0020b10": "相應。雖苦不見其苦也。若菩薩苦行之時。見有苦",
    "X25n0471_004:0020b11": "惱。即便欲捨菩提之心。是故應離諸相。若人不生",
    "X25n0471_004:0020b12": "勝菩提心。應生瞋恨。為防此過故。謂此苦行果。非",
    "X25n0471_004:0020b13": "是一時能為此忍可暫而不可常。又念過去往昔",
    "X25n0471_004:0020b14": "未遇惡王。凡五百世作忍辱仙人。已於多生無我",
    "X25n0471_004:0020b15": "人等相。忍之熟故。人以累苦難忍。而不知累苦能",
    "X25n0471_004:0020b16": "忍也。彌勒菩薩偈曰。為不捨心起。修行及堅固。為",
    "X25n0471_004:0020b17": "忍波羅蜜。習彼能學心。為何等心起行相而修行。",
    "X25n0471_004:0020b18": "為何等心堅固勤求不捨菩提。此謂入初地勝義",
    "X25n0471_004:0020b19": "之心。得忍邊際。即忍辱非忍辱。即是此心方便行",
    "X25n0471_004:0020b20": "無住心也。我唯有此離相之行得成於忍。故能與",
    "X25n0471_004:0020b21": "無上菩提相應。是故諸菩薩等。應離一切相發無",
    "X25n0471_004:0020b22": "上菩提心。習彼能學無住之心。但離諸相。即得菩",
    "X25n0471_004:0020b23": "提。如說坐於菩提座。永斷一切想是也。云何離相",
    "X25n0471_004:0020b24": "耶。謂不應住色生心。不應住聲香味觸法生心。應",
    "X25n0471_004:0020c01": "生無所住菩提之心。若心有住色等境界。即為非",
    "X25n0471_004:0020c02": "住菩提也。以住菩提。故無所住。何以故。如是住者",
    "X25n0471_004:0020c03": "即為非住。如有經說。菩提無住處。是故非住是住",
    "X25n0471_004:0020c04": "菩提之異名也。然則不住於相。是般若智。不但攝",
    "X25n0471_004:0020c05": "忍辱。且攝菩提矣。既攝菩提。何所不攝。以是義故。",
    "X25n0471_004:0020c06": "佛於正答問中。說菩薩心不應住色布施。不應住",
    "X25n0471_004:0020c07": "聲香味觸法布施布施。雖攝六度。然離於施物．施",
    "X25n0471_004:0020c08": "者．受者三種分別。即是般若波羅蜜。故謂般若能",
    "X25n0471_004:0020c09": "攝六度也。若住色等布施。即有疲乏。而菩提心不",
    "X25n0471_004:0020c10": "生。不住色等布施。即不疲乏。而菩提心生。諸菩薩",
    "X25n0471_004:0020c11": "摩訶薩為利益一切眾生之故。應如是布施。不住",
    "X25n0471_004:0020c12": "於相。云何利益眾生修行而不住於眾生事耶。彌",
    "X25n0471_004:0020c13": "勒菩薩偈曰。修行利眾生。如是因當識。眾生及事",
    "X25n0471_004:0020c14": "相。遠離亦應知。故布施莫大於法施。法施莫大於",
    "X25n0471_004:0020c15": "滅度一切眾生。若見有眾生可度。即是著相。是故",
    "X25n0471_004:0020c16": "如來說一切諸相即是非相。又說一切眾生即非",
    "X25n0471_004:0020c17": "眾生。此故以利益為修因。眾生及事相。皆應遠離",
    "X25n0471_004:0020c18": "也。何者是眾生事。謂名相眾生及彼陰事故。彌勒",
    "X25n0471_004:0020c19": "菩薩偈曰。假名及陰事。如來離彼相。諸佛無彼二。",
    "X25n0471_004:0020c20": "以見實法故。彼眾生者。唯是名字施設。喚為眾生。",
    "X25n0471_004:0020c21": "即彼假名無實體故。謂一切相貌即非相貌。如是",
    "X25n0471_004:0020c22": "足明人無我也。世謂眾生為五陰所成。然彼五陰",
    "X25n0471_004:0020c23": "等法無眾生體。以無實故。無能成之五陰故。謂一",
    "X25n0471_004:0020c24": "切眾生即非眾生。如是足明法無我也。一切如來",
    "X25n0471_004:0021a01": "明彼二相不實。故離彼相。然所以無彼人．法二相",
    "X25n0471_004:0021a02": "者。以見實法故。若彼二實有者。諸佛如來應有彼",
    "X25n0471_004:0021a03": "二相。何以故。諸佛如來實見故。唯諸佛見於實法。",
    "X25n0471_004:0021a04": "故不見有所度之人。亦不見有能度之智。乃能無",
    "X25n0471_004:0021a05": "所住而行於布施。故發阿耨多羅三藐三菩提心",
    "X25n0471_004:0021a06": "者。當離一切相也。僧問黃檗。如我昔為歌利王割",
    "X25n0471_004:0021a07": "截身體如何。檗云。仙人者。即是你心。歌利王好求",
    "X25n0471_004:0021a08": "也。不守王位。謂之貪利。如今學人不積功累德。見",
    "X25n0471_004:0021a09": "者便擬學。與歌利王何別。如見色時。壞却仙人眼。",
    "X25n0471_004:0021a10": "聞聲時。壞却仙人耳。乃至覺知時。亦復如是。喚作",
    "X25n0471_004:0021a11": "節節支解。云。祇如仙人忍時。不合更有節節支解。",
    "X25n0471_004:0021a12": "不可一心忍。一心不忍也。檗云。你作無生見。忍辱",
    "X25n0471_004:0021a13": "解。無求解。總是傷損。云。仙人被割時。還知痛否。又",
    "X25n0471_004:0021a14": "云。此中無受者。是誰受痛。檗云。你既不痛。出頭來",
    "X25n0471_004:0021a15": "覓箇甚麼。又僧問。何者是精進。檗云。身心不起。是",
    "X25n0471_004:0021a16": "名第一牢強精進。纔起心向外求者。名為歌利王",
    "X25n0471_004:0021a17": "愛遊臘去。心不外遊。即是忍辱仙人。身心俱無。即",
    "X25n0471_004:0021a18": "是佛道。此金剛第一義也。黃檗把得便用。縱橫無",
    "X25n0471_004:0021a19": "礙。是真能信解受持者。甚為希有。",
    "X25n0471_004:0021a20": "○九斷能證無體非因疑",
    "X25n0471_004:0021a21": "此疑從前第三第七中來。彼較量內外財施不及",
    "X25n0471_004:0021a22": "持經。以此得菩提故。遂疑言說是因。菩提是果。以",
    "X25n0471_004:0021a23": "言說證果。理則不成。何者。果是無為。無為有體。因",
    "X25n0471_004:0021a24": "是有為。有為無體。無體之道。不到果中。故疑其非",
    "X25n0471_004:0021b01": "因也。為遣此疑。乃說無實無虗。原不屬於有無。故",
    "X25n0471_004:0021b02": "經云。",
    "X25n0471_004:0021b03": "須菩提。如來是真語者．實語者．如語者．不誑語者．不",
    "X25n0471_004:0021b04": "異語者。須菩提。如來所得法。此法無實無虗。",
    "X25n0471_004:0021b05": "傅大士頌曰。眾生與蘊界。名別體非殊。了知心似",
    "X25n0471_004:0021b06": "幻。迷情見有餘。真言言不妄。實語語非虗。始終無",
    "X25n0471_004:0021b07": "變異。性相本來如。",
    "X25n0471_004:0021b08": "通曰。每誦此經。如來說一切諸相即是非相。又說",
    "X25n0471_004:0021b09": "一切眾生即非眾生。此等說話。其實難信。恐人疑",
    "X25n0471_004:0021b10": "為誑語。故說如來是真語者云云。以此法無實無",
    "X25n0471_004:0021b11": "虗故。惟其無實。不見有諸相可得。不見有眾生可",
    "X25n0471_004:0021b12": "度。惟其無虗。未嘗不現起諸相。未嘗不現起眾生。",
    "X25n0471_004:0021b13": "即諸相離諸相。即眾生離眾生。是之謂無所住而",
    "X25n0471_004:0021b14": "生其心。雖滅度一切眾生。而不見一眾生得滅度",
    "X25n0471_004:0021b15": "也。此乃一真如法界。如來者。本此如而來。故所說",
    "X25n0471_004:0021b16": "者。不異如而說。要令諸菩薩同歸於如如性海也。",
    "X25n0471_004:0021b17": "傅大士偈。始於眾生與蘊界。終於性相本來如。合",
    "X25n0471_004:0021b18": "上文並頌之。大有當於心。最宜詳味。刊定記曰。如",
    "X25n0471_004:0021b19": "來之言。真實無異。皆如其事。不誑眾生。今說持經",
    "X25n0471_004:0021b20": "必趣菩提。汝等云何不信。又以如來說於真實等。",
    "X25n0471_004:0021b21": "故名如來為真實語者。真語者何。謂說佛身大菩",
    "X25n0471_004:0021b22": "提法也。是真智故。實語者何。謂說小乘四諦法也。",
    "X25n0471_004:0021b23": "諦是實義。如語者何。謂說大乘法有真如。而小乘",
    "X25n0471_004:0021b24": "無也。不異語者何。謂說三世受記等事。更無差謬。",
    "X25n0471_004:0021c01": "以上四語所說。不離利生行施等法。是法即道也。",
    "X25n0471_004:0021c02": "菩提妙果。雖不住此有為法中。而利生行施等道。",
    "X25n0471_004:0021c03": "實為菩提之因。此言說有為之因。能證離言無為",
    "X25n0471_004:0021c04": "之果。又何疑於因果不相符哉。彌勒菩薩偈曰。果",
    "X25n0471_004:0021c05": "雖不住道。而道能為因。以諸佛實語。彼智有四種。",
    "X25n0471_004:0021c06": "實智及小乘。說摩訶衍法。及一切授記。以不虗說",
    "X25n0471_004:0021c07": "故。秦什譯時。加不誑語。明四語總不誑也。以何法",
    "X25n0471_004:0021c08": "故不誑於眾生耶。為如來所得法無實無虗故。云",
    "X25n0471_004:0021c09": "何無實。如來證第一義。一切法本性無生。無生故",
    "X25n0471_004:0021c10": "不曾是有也。云何無虗。既無生。豈有滅。是故非虗。",
    "X25n0471_004:0021c11": "實虗二境皆不可得。於何而見其有為。於何而見",
    "X25n0471_004:0021c12": "其無為哉。彌勒偈曰。順彼實智說。不實亦不虗。如",
    "X25n0471_004:0021c13": "聞聲取證。對治如是說。如人聞說依言得菩提。便",
    "X25n0471_004:0021c14": "謂言中有菩提。又聞言中無菩提。便謂畢竟無菩",
    "X25n0471_004:0021c15": "提。不達言空而法實。故有此執。今言無實無虗。正",
    "X25n0471_004:0021c16": "所以對治之也。言說文字。性本非有。言中菩提。亦",
    "X25n0471_004:0021c17": "同言說。如言於火。但有火名。二俱無實。以所說法。",
    "X25n0471_004:0021c18": "不能得彼證法。所以對治言中有菩提之說也。言",
    "X25n0471_004:0021c19": "說無體。依而證實。不無離言之法。如言雖非火。不",
    "X25n0471_004:0021c20": "無離言之火。以此所說法。隨順彼證法。證果是實。",
    "X25n0471_004:0021c21": "故非虗也。所以對治言中無菩提之說也。言說非",
    "X25n0471_004:0021c22": "虗非實。利生行施亦非虗非實。究竟菩提亦非虗",
    "X25n0471_004:0021c23": "非實。孰謂持說不能於菩提作因哉。昔伏馱蜜多",
    "X25n0471_004:0021c24": "尊者付法於脇尊者偈云。真理本無名。因名顯真",
    "X25n0471_004:0022a01": "理。受得真實法。非真亦非偽。而脇尊者付法於富",
    "X25n0471_004:0022a02": "那夜奢。偈曰。真體自然真。因真說有理。領得真真",
    "X25n0471_004:0022a03": "法。無行亦無止。初脇尊者至華氏國。憩一樹下。右",
    "X25n0471_004:0022a04": "手指地而告眾曰。此地變金色。當有聖人入會。言",
    "X25n0471_004:0022a05": "訖即變金色。時有長者子富那夜奢合掌前立。祖",
    "X25n0471_004:0022a06": "問曰。汝從何來。答曰。我心非往。祖曰。汝何處住。答",
    "X25n0471_004:0022a07": "云。我心非止。祖云。汝不定耶。答云。諸佛亦然。祖曰。",
    "X25n0471_004:0022a08": "汝非諸佛。答云。諸佛亦非。祖因說偈曰。此地變金",
    "X25n0471_004:0022a09": "色。預知有聖至。當坐菩提樹。覺華而成已。夜奢復",
    "X25n0471_004:0022a10": "說偈曰。師坐金色地。常說真實義。回光而照我。令",
    "X25n0471_004:0022a11": "入三摩諦。祖遂度出家。以法付之。此無住妙理。從",
    "X25n0471_004:0022a12": "古已然。於斯信入。大不容易。",
    "X25n0471_004:0022a13": "○十斷如徧有得無得疑(如徧亦作真如)",
    "X25n0471_004:0022a14": "此疑從上不住相布施而來。功德施菩薩論曰。若",
    "X25n0471_004:0022a15": "所證法無生無性。非實非虗。是即諸佛第一義身。",
    "X25n0471_004:0022a16": "從此為因。二身成就。菩薩何故捨所證法。住於是",
    "X25n0471_004:0022a17": "等而行施耶。真如一切時處皆有。既徧時處。即合",
    "X25n0471_004:0022a18": "皆得。何故有得有不得者。為遣此疑。故經云。",
    "X25n0471_004:0022a19": "須菩提。若菩薩心住於法而行布施。如人入闇。即無",
    "X25n0471_004:0022a20": "所見。若菩薩心不住法而行布施。如人有目。日光明",
    "X25n0471_004:0022a21": "照。見種種色。",
    "X25n0471_004:0022a22": "傅大士頌曰。證空便為實。執我乃成虗。非空亦非",
    "X25n0471_004:0022a23": "有。誰有復誰無。對病應施藥。無病藥還祛。須依二",
    "X25n0471_004:0022a24": "空理。頴脫入無餘。",
    "X25n0471_004:0022b01": "通曰。上言如來所得法。此法無實無虗。六祖云。無",
    "X25n0471_004:0022b02": "實者。以法體空寂。無相可得。然中有恒沙性德。用",
    "X25n0471_004:0022b03": "之不匱。故言無虗。惟其有恒沙之用。不妨行於布",
    "X25n0471_004:0022b04": "施。惟其體自空寂。故應不住於法。但知布施而不",
    "X25n0471_004:0022b05": "知離相。即住於實。不免執我之過。但知離相而不",
    "X25n0471_004:0022b06": "知布施。即住於虗。不免證空之失。皆非中道諦也。",
    "X25n0471_004:0022b07": "能離二邊而無住者。非具有根本智。及第一般若",
    "X25n0471_004:0022b08": "之力。莫能契其妙也。無上菩提。非實非虗。無住布",
    "X25n0471_004:0022b09": "施。非空非有。此果因一契之理。豈得謂行施便違",
    "X25n0471_004:0022b10": "於真如耶。上無實無虗。承布施而來。此復以布施",
    "X25n0471_004:0022b11": "證明其意。語本聯絡。傅大士偈亦極緜密。刊定記",
    "X25n0471_004:0022b12": "曰。真如徧一切時。徧一切處。有得不得者。由心有",
    "X25n0471_004:0022b13": "住法不住法之異耳。若住法行施。則不得真如。如",
    "X25n0471_004:0022b14": "入闇中。一無所見。若無住行施。則得真如。如太陽",
    "X25n0471_004:0022b15": "昇天。何所不矚。住法何以不得真如。由無般若觀",
    "X25n0471_004:0022b16": "照之智。即執著色等六塵。及空有等法。由執著故。",
    "X25n0471_004:0022b17": "心不清淨。為塵所染。但見布施。不見餘法。雖得染",
    "X25n0471_004:0022b18": "福。不離苦果。縱有涅槃樂處。近而不達。故如闇中",
    "X25n0471_004:0022b19": "無所見也。彌勒偈曰。時及處實有。而不得真如。無",
    "X25n0471_004:0022b20": "智以住法。餘者有智得。不住法何以為得真如。由",
    "X25n0471_004:0022b21": "於有目。具根本智。又得日光明照。通達般若。心極",
    "X25n0471_004:0022b22": "清淨。決定了知佛法無性。故能悟一切法。不滅不",
    "X25n0471_004:0022b23": "生。不斷不常。不一不異。不來不去。速成正覺。得大",
    "X25n0471_004:0022b24": "涅槃。如是行不住施。如見種種色也。彌勒菩薩偈",
    "X25n0471_004:0022c01": "曰。暗如愚無智。明者如有智。對法及對治。得滅法",
    "X25n0471_004:0022c02": "如是。明與暗對。是對法也。以有智治無智。是對治",
    "X25n0471_004:0022c03": "也。智生則無智滅。明生則暗滅。證寂滅法亦復如",
    "X25n0471_004:0022c04": "是。真如之理周徧十方。悟亦不增。迷亦不減。得失",
    "X25n0471_004:0022c05": "在人。非法有相違過也。玄沙云。汝今欲得出今五",
    "X25n0471_004:0022c06": "蘊身主宰。但識取汝祕密金剛體。古人向汝道。圓",
    "X25n0471_004:0022c07": "成正徧。徧周沙界。我今少分為汝。智者可以譬喻",
    "X25n0471_004:0022c08": "得解。汝還見南閻浮提日麼。世間所作興營。養身",
    "X25n0471_004:0022c09": "活命。種種心行作業。莫非皆承日光成立。祇如日",
    "X25n0471_004:0022c10": "體還有許多般心行麼。還有不周徧處麼。欲識金",
    "X25n0471_004:0022c11": "剛體。亦須如是看。祇如山河大地。十方國土。色空",
    "X25n0471_004:0022c12": "明暗。及汝身心。莫非盡承汝圓成威光所現。直是",
    "X25n0471_004:0022c13": "天人羣生類。所作業次。受生果報。有情無情。莫非",
    "X25n0471_004:0022c14": "承汝威光。乃至諸佛成道成果。接物利生。莫非盡",
    "X25n0471_004:0022c15": "承汝威光。祇如金剛體。還有凡夫諸佛麼。有汝心",
    "X25n0471_004:0022c16": "行麼。不可道無便得當去也。知麼。玄沙以日喻金",
    "X25n0471_004:0022c17": "剛體。暗符甚深般若之旨。心心相印。豈不其然。",
    "X25n0471_004:0022c18": "須菩提。當來之世。若有善男子．善女人。能於此經受",
    "X25n0471_004:0022c19": "持讀誦。即為如來以佛智慧悉知是人。悉見是人。皆",
    "X25n0471_004:0022c20": "得成就無量無邊功德。須菩提。若有善男子．善女人。",
    "X25n0471_004:0022c21": "初日分以恒河沙等身布施。中日分復以恒河沙等",
    "X25n0471_004:0022c22": "身布施。後日分亦以恒河沙等身布施。如是無量百",
    "X25n0471_004:0022c23": "千萬億劫以身布施。若復有人。聞此經典。信心不逆。",
    "X25n0471_004:0022c24": "其福勝彼。何況書寫受持讀誦。為人解說。",
    "X25n0471_004:0023a01": "傅大士頌曰。眾生及壽者。蘊上假虗名。如龜毛不",
    "X25n0471_004:0023a02": "實。似兔角無形。捨身由妄識。施命為迷情。詳論福",
    "X25n0471_004:0023a03": "比智。不及受持經。",
    "X25n0471_004:0023a04": "須菩提。以要言之。是經有不可思議．不可稱量．無邊",
    "X25n0471_004:0023a05": "功德。如來為發大乘者說。為發最上乘者說。若有人",
    "X25n0471_004:0023a06": "能受持讀誦。廣為人說。如來悉知是人。悉見是人。皆",
    "X25n0471_004:0023a07": "得成就不可量．不可稱．無有邊．不可思議功德。如是",
    "X25n0471_004:0023a08": "人等。即為荷擔如來阿耨多羅三藐三菩提。何以故。",
    "X25n0471_004:0023a09": "須菩提。若樂小法者。著我見人見眾生見壽者見。即",
    "X25n0471_004:0023a10": "於此經。不能聽受讀誦。為人解說。須菩提。在在處處。",
    "X25n0471_004:0023a11": "若有此經。一切世間天人阿脩羅。所應供養。當知此",
    "X25n0471_004:0023a12": "處。即為是塔。皆應恭敬。作禮圍繞。以諸華香而散其處。",
    "X25n0471_004:0023a13": "傅大士頌曰。所作依他性。修成功德林。終無趨寂",
    "X25n0471_004:0023a14": "意。唯有濟羣心。行悲悲廣大。用智智能深。利他兼",
    "X25n0471_004:0023a15": "自利。小聖詎能任。",
    "X25n0471_004:0023a16": "通曰。如來深讚此經。如日光明照。見種種色。是出",
    "X25n0471_004:0023a17": "世間上上智。聲聞緣覺所不能窺。唯有大乘菩薩。",
    "X25n0471_004:0023a18": "智悲雙運。乃克負荷。若有人能受持此經。莫逆於",
    "X25n0471_004:0023a19": "心。是於多生種諸善根。故聞斯信。信斯解。解斯行。",
    "X25n0471_004:0023a20": "自利利他。不捨菩提。此乃最上乘根器。豈修世間",
    "X25n0471_004:0023a21": "福者可倫哉。何為諄諄以布施較量也。布施亦六",
    "X25n0471_004:0023a22": "度之一。祇知布施而不知般若。縱以身命布施至",
    "X25n0471_004:0023a23": "恒沙劫數。終是識情用事。於真性無與。況眾生是",
    "X25n0471_004:0023a24": "假。身命亦是假。處假作為。勞而罔功。故般若為布",
    "X25n0471_004:0023b01": "施眼目。能令布施到於彼岸。足知是經是第一波",
    "X25n0471_004:0023b02": "羅蜜。當尊敬而奉持之也。刊定記曰。得真如者為",
    "X25n0471_004:0023b03": "由心淨。心淨由不住法。不住法緣有智。有智蓋由",
    "X25n0471_004:0023b04": "聞經。故知此經有其勝德。當來之世。若有善男子．",
    "X25n0471_004:0023b05": "善女人。能於此經依法修行。其名有三。一受持．二",
    "X25n0471_004:0023b06": "讀誦．三演說。受者受其文。持者持其義。對文曰讀。",
    "X25n0471_004:0023b07": "暗念曰誦。欲受其文故先讀。欲持其義故先誦。是",
    "X25n0471_004:0023b08": "讀誦乃受持之因。然受持者思慧。讀誦者聞慧。若",
    "X25n0471_004:0023b09": "無所聞。憑何讀誦。是則從他聞法。內自思惟。為得",
    "X25n0471_004:0023b10": "修行智也。此名具三種法。聞思修行。為自身湻熟",
    "X25n0471_004:0023b11": "故。餘者化眾生。廣說法故。彌勒菩薩偈曰。於何法",
    "X25n0471_004:0023b12": "修行。得何等福德。復成就何業。如是說修行。名具",
    "X25n0471_004:0023b13": "三種法。受持聞廣說。修從他及內。得聞是修智。此",
    "X25n0471_004:0023b14": "為自湻熟。餘者化眾生。唯佛智慧悉知悉見是人。",
    "X25n0471_004:0023b15": "既行勝因。必得妙果。當能成就無量無邊功德。然",
    "X25n0471_004:0023b16": "何以顯其功德之殊勝哉。若有善男子．善女人。以",
    "X25n0471_004:0023b17": "恒河沙等身命布施。初日分如是。中日分如是。後",
    "X25n0471_004:0023b18": "日分亦如是。一日之間布施無倦。乃至是劫如是。",
    "X25n0471_004:0023b19": "千劫如是。萬劫如是。億劫如是。無量劫中布施無",
    "X25n0471_004:0023b20": "倦。以財施者。有力之家。尚可勉為。以身施者。不惜",
    "X25n0471_004:0023b21": "性命。實是善行。其得福德。較之於前但以一河沙",
    "X25n0471_004:0023b22": "身命施者。時事皆大。福亦最勝。彌勒菩薩偈曰。以",
    "X25n0471_004:0023b23": "事及時大。福中勝福德。云何勝。以事勝故。即一日",
    "X25n0471_004:0023b24": "時捨多身故。復多時故。若復有人聞此經典。如石",
    "X25n0471_004:0023c01": "投水。信心不逆。即此信根。能趣菩提。視彼布施未",
    "X25n0471_004:0023c02": "忘於我者。天地懸殊。其福為尤勝也。何況書寫受",
    "X25n0471_004:0023c03": "持讀誦。信而好。好而樂。憶持不忘。浹於心髓。時復",
    "X25n0471_004:0023c04": "為人解說甚深義趣。不徒自度。且以度人。彼以相",
    "X25n0471_004:0023c05": "施。此以無相施。其功德豈可勝道哉。所云得何等",
    "X25n0471_004:0023c06": "福德者蓋如此。又云復成就何業者。何以竟其說",
    "X25n0471_004:0023c07": "耶。以要言之。是經有無量功德不可思議。是經有",
    "X25n0471_004:0023c08": "無邊功德不可思議。無量無邊思議可及者。菩薩",
    "X25n0471_004:0023c09": "二乘或可測度。惟其不可心思。不可擬議。非名相",
    "X25n0471_004:0023c10": "之境。惟證乃知。是功德殊勝。福果堅牢。為獨性所",
    "X25n0471_004:0023c11": "獲之福。非餘者所知。於聲聞等是不共性故。故此",
    "X25n0471_004:0023c12": "法門。下劣根器。每不欲聞。如來為發大乘者說。回",
    "X25n0471_004:0023c13": "心向大。入菩薩乘。是由漸而入者。為發最上乘者",
    "X25n0471_004:0023c14": "說。直趨無上菩提。更不落於階級。是由頓而入者。",
    "X25n0471_004:0023c15": "但一佛乘。更無餘乘。由權教則名之曰大乘。即大",
    "X25n0471_004:0023c16": "乘亦非乘。則名之曰最上乘。是世間希聞希信之",
    "X25n0471_004:0023c17": "法也。彌勒菩薩偈曰。唯依大人說。及希聞信法。若",
    "X25n0471_004:0023c18": "有人能聞說此經。受持讀誦以自利。廣為人說以",
    "X25n0471_004:0023c19": "利他。二利兼行。不離般若。是故如來悉知是人。悉",
    "X25n0471_004:0023c20": "見是人。智慧增長。福德亦與之增長。皆得成就。不",
    "X25n0471_004:0023c21": "可量。至長也。不可稱。至重也。無有邊。至廣也。如是",
    "X25n0471_004:0023c22": "不可思議之功德。偈曰。無上因增長。又曰。滿足無",
    "X25n0471_004:0023c23": "上界。圓滿資粮。能令佛種不斷。如是人等。則為荷",
    "X25n0471_004:0023c24": "擔如來無上菩提。背負曰荷。在肩曰擔。謂以大悲",
    "X25n0471_004:0024a01": "下化。以大智上求。以大願雙運。安於精進肩上。從",
    "X25n0471_004:0024a02": "煩惱生死中出。念念不住。直至菩提真性。自他一",
    "X25n0471_004:0024a03": "時解脫。方捨此擔。是名受持真妙法。由彼持法。即",
    "X25n0471_004:0024a04": "是持菩提也。云何如來唯為大乘者說。何故持說",
    "X25n0471_004:0024a05": "名為荷擔菩提耶。以樂小法者。著我人眾生壽者",
    "X25n0471_004:0024a06": "等見。不能受持為人解說。何名小法。誰為樂小之",
    "X25n0471_004:0024a07": "人。四諦因緣。名為小法。聲聞緣覺。即是樂小之人。",
    "X25n0471_004:0024a08": "滯情於中。乃名為樂。彼有法執。此顯三空。是其非",
    "X25n0471_004:0024a09": "處。故不能持說也。當知能持說者。即是廣大信解。",
    "X25n0471_004:0024a10": "樂大法者。即是甚深信解。不著我人眾生壽者等",
    "X25n0471_004:0024a11": "見。能成就最上法器。荷擔如來種種力用。故佛為",
    "X25n0471_004:0024a12": "說此經也。是一切諸佛從此經生。一切善法從此",
    "X25n0471_004:0024a13": "經出。在在處處若有此經。一切世間天人等所應",
    "X25n0471_004:0024a14": "供養。此經乃超出三界之法。諸在三界中者應供",
    "X25n0471_004:0024a15": "養也。當知此處即為是塔。如佛像貌安住於中。皆",
    "X25n0471_004:0024a16": "應恭敬作禮圍繞。人能演法。功與塔等。地雖無思。",
    "X25n0471_004:0024a17": "持說者故當以種種華香而散其處。如雨華讚歎。",
    "X25n0471_004:0024a18": "重其法。因重其處也。其處尚當恭敬。況人得真實",
    "X25n0471_004:0024a19": "妙法。豈不為人恭敬而得福報也乎。彌勒菩薩偈",
    "X25n0471_004:0024a20": "曰。受持真妙法。尊重身得福。所謂成就不可思議",
    "X25n0471_004:0024a21": "功德者此也。百丈云。祇如有人。以福智四事供養",
    "X25n0471_004:0024a22": "四百萬億阿僧祇世界六趣四生。隨其所欲。滿八",
    "X25n0471_004:0024a23": "十年。後作是念。然此眾生皆已衰老。我當以佛法",
    "X25n0471_004:0024a24": "而訓導之。令得須陀洹果。乃至阿羅漢道。如是施",
    "X25n0471_004:0024b01": "主。但施眾生一切樂具。功德尚自無量。何況令得",
    "X25n0471_004:0024b02": "須陀洹果。乃至阿羅漢道。功德無量無邊。尚不如",
    "X25n0471_004:0024b03": "五十人聞經隨喜功德。報恩經云。摩耶夫人生五",
    "X25n0471_004:0024b04": "百太子。盡得辟支佛果。而皆滅度。各各起塔供養。",
    "X25n0471_004:0024b05": "一一禮拜。歎言。不如生於一子得無上菩提。省我",
    "X25n0471_004:0024b06": "心力。祇如今於百千萬眾中有一人得者。價值三",
    "X25n0471_004:0024b07": "千大千世界。所以常勸眾人須玄解自理。自理若",
    "X25n0471_004:0024b08": "玄。使得福智。如貴使賤。亦如無住車。若守此作解。",
    "X25n0471_004:0024b09": "名髻中珠。亦名有價寶珠。亦名運糞入。若不守此",
    "X25n0471_004:0024b10": "作解。如王髻中明珠與之。亦名無價大寶。亦名運",
    "X25n0471_004:0024b11": "糞出。佛直是纏外人。却來纏內與麼作佛。直是生",
    "X25n0471_004:0024b12": "死那邊人。直是玄絕那邊人。却來向這岸與麼作",
    "X25n0471_004:0024b13": "佛。百丈故是最上法器。荷擔如來無上菩提。乃能",
    "X25n0471_004:0024b14": "為人解說。符合金剛甚深義趣。不為樂小法者見",
    "X25n0471_004:0024b15": "解。是最上乘的派也。",
    "X25n0471_004:0024b16": "復次。須菩提。若善男子．善女人。受持讀誦此經。若為",
    "X25n0471_004:0024b17": "人輕賤。是人先世罪業。應墮惡道。以今世人輕賤故。",
    "X25n0471_004:0024b18": "先世罪業即為消滅。當得阿耨多羅三藐三菩提。",
    "X25n0471_004:0024b19": "傅大士頌曰。先當有報障。今日受持經。暫被人輕",
    "X25n0471_004:0024b20": "賤。轉重復還輕。若了依他起。能除徧計情。常依般",
    "X25n0471_004:0024b21": "若觀。何慮不圓成。",
    "X25n0471_004:0024b22": "六祖口訣云。佛言持經之人。合得一切人恭敬供",
    "X25n0471_004:0024b23": "養。為多生有重業障故。今生雖持此經。常被人輕",
    "X25n0471_004:0024b24": "賤。不得敬養。自以持經故。不起我人等相。不問冤",
    "X25n0471_004:0024c01": "親。常行恭敬。有犯不較。常修般若波羅蜜。歷劫重",
    "X25n0471_004:0024c02": "罪悉皆消滅。又約理而言。先世即是前念妄心。今",
    "X25n0471_004:0024c03": "世即是後念覺心。以後念覺心。輕前念妄心。妄不",
    "X25n0471_004:0024c04": "能住。故云先世罪業即為消滅。妄念既滅。罪業不",
    "X25n0471_004:0024c05": "成。即得菩提。此理事二解。皆約觀行。與傅大士頌",
    "X25n0471_004:0024c06": "無異。梵本中有言此為善事。謂遭輕辱時。顯被辱",
    "X25n0471_004:0024c07": "之人有福德性故。祖云。自以持經故。不起我人等",
    "X25n0471_004:0024c08": "相。不問冤親。常行恭敬。正與善事意符合。大論云。",
    "X25n0471_004:0024c09": "先世重罪。應入地獄。以行般若故。現世輕受。譬如",
    "X25n0471_004:0024c10": "重囚應死。有勢力護。則受鞭杖而已。持經無我相",
    "X25n0471_004:0024c11": "等。即煩惱障盡。極惡消滅。即業障盡。不墮惡道。即",
    "X25n0471_004:0024c12": "報障盡。三障既滅。三德必圓。故云。當得菩提也。功",
    "X25n0471_004:0024c13": "德施論曰。如來品說。若復有人受持此經。乃至演",
    "X25n0471_004:0024c14": "說。是人現世或作惡夢。或遭重疾。或被驅逼。強使",
    "X25n0471_004:0024c15": "遠行。罵辱鞭打。乃至殞命。所有惡業。咸得消除。復",
    "X25n0471_004:0024c16": "有頌言。若人造惡業。作已生怖畏。自悔若向人。永",
    "X25n0471_004:0024c17": "拔其根本。將心悔過。尚除根本。何況有人受持正",
    "X25n0471_004:0024c18": "法者乎。如餘教說。業雖經百劫。而終無失壞。眾緣",
    "X25n0471_004:0024c19": "會遇時。要必生於果。非有相違。此復云何。且十不",
    "X25n0471_004:0024c20": "善惡趣之業。由持正法。泣悔先罪。惡趣果雖永不",
    "X25n0471_004:0024c21": "生。然於現身受諸苦報。現受諸苦。豈失壞耶。不生",
    "X25n0471_004:0024c22": "惡趣。非拔根耶。若有無間決定業者。命終之後。定",
    "X25n0471_004:0024c23": "生彼故。應住劫受。須臾出故。如阿闍王等。是故無",
    "X25n0471_004:0024c24": "違。持說此經。不但轉重令輕。轉輕令無而已。又謂",
    "X25n0471_004:0025a01": "當得菩提。彌勒菩薩偈曰。及遠離諸障。復能速證",
    "X25n0471_004:0025a02": "法。唯其能速證法。故諸報障不難離也。僧問雲居。",
    "X25n0471_004:0025a03": "承教有言。是人先世罪業。應墮惡道。以今世人輕",
    "X25n0471_004:0025a04": "賤故。先世罪業即為消滅。此意如何。居云。動則應",
    "X25n0471_004:0025a05": "墮惡道。靜則為人輕賤。崇壽稠云。心外有法應墮",
    "X25n0471_004:0025a06": "惡道。守住自己為人輕賤。天童頌云。綴綴功過。膠",
    "X25n0471_004:0025a07": "膠因果。鏡外狂奔演若多。杖頭擊著破竈墮。竈墮",
    "X25n0471_004:0025a08": "破．來相賀。却道從前辜負我。雪竇頌云。明珠在掌。",
    "X25n0471_004:0025a09": "有功者賞。胡漢不來。全無伎倆。伎倆既無。波旬失",
    "X25n0471_004:0025a10": "塗。瞿曇瞿曇。識我也無。復云。勘破了也。此諸尊宿。",
    "X25n0471_004:0025a11": "直向自性經中明了受持。無絲毫滲漏。罪福從何",
    "X25n0471_004:0025a12": "而有。此乃超過一切因果之談。是善能持經者。",
    "X25n0471_004:0025a13": "須菩提。我念過去無量阿僧祇劫。於然燈佛前。得值",
    "X25n0471_004:0025a14": "八百四千萬億那由他諸佛。悉皆供養承事。無空過",
    "X25n0471_004:0025a15": "者。若復有人。於後末世。能受持讀誦此經。所得功德。",
    "X25n0471_004:0025a16": "於我所供養諸佛功德。百分不及一。千萬億分．乃至",
    "X25n0471_004:0025a17": "算數譬喻所不能及。須菩提。若善男子．善女人。於後",
    "X25n0471_004:0025a18": "末世。有受持讀誦此經。所得功德。我若具說者。或有",
    "X25n0471_004:0025a19": "人聞。心即狂亂。狐疑不信。須菩提。當知是經義不可",
    "X25n0471_004:0025a20": "思議。果報亦不可思議。",
    "X25n0471_004:0025a21": "通曰。真如雖徧一切處。要假修持而得。非是無修",
    "X25n0471_004:0025a22": "而自得也。修之云者。熏修此般若智。不住於相。即",
    "X25n0471_004:0025a23": "合無生之理。非是修住相功行所可得也。緣此般",
    "X25n0471_004:0025a24": "若無相。非思議所及。故持經功德。亦非思議所及。",
    "X25n0471_004:0025b01": "不但先世罪業默為消除。雖先世供佛功德亦難",
    "X25n0471_004:0025b02": "比量。何者。彼有為之業恒小。而無為之理恒大也。",
    "X25n0471_004:0025b03": "刊定記曰。我念過去無量阿僧祇劫。於然燈佛前。",
    "X25n0471_004:0025b04": "得值多佛。一一供養承事。因地修行。經三無數劫。",
    "X25n0471_004:0025b05": "第一劫滿。遇寶髻如來。第二劫滿。遇然燈如來。第",
    "X25n0471_004:0025b06": "三劫滿。遇勝觀如來。今云然燈前者。即第二劫中",
    "X25n0471_004:0025b07": "也。那由他者。數當萬萬。而又有八百四千萬億之",
    "X25n0471_004:0025b08": "多。供佛功德最大。供養多佛。則功德最多。尚且經",
    "X25n0471_004:0025b09": "無數劫。方能成佛。若復有人。於後末世。正法將滅",
    "X25n0471_004:0025b10": "之時。能受持此經。廣為人說。所得功德。能證菩提。",
    "X25n0471_004:0025b11": "偈云。速獲智通性。以多福德莊嚴。速疾滿足故。視",
    "X25n0471_004:0025b12": "我供養諸佛功德。不啻百倍千萬億倍。乃至算數",
    "X25n0471_004:0025b13": "譬喻所不能及。如微塵數恒河沙數。皆數中之譬",
    "X25n0471_004:0025b14": "喻也。然所以不能及者。有二義。一．彼得福德。此得",
    "X25n0471_004:0025b15": "菩提故。二．彼有我相。此無我相故。無相似性。故不",
    "X25n0471_004:0025b16": "相及。以上凡五度較量。尚未具說。若具說者。人心",
    "X25n0471_004:0025b17": "狐疑惑亂。聞此功德威力。於前福聚。殊絕懸遠。修",
    "X25n0471_004:0025b18": "福之人。決不能信。當知是經義。無量無邊不可思",
    "X25n0471_004:0025b19": "議。持說是經者所得果報。亦無量無邊不可思議。",
    "X25n0471_004:0025b20": "彌勒菩薩偈曰。成種種勢力。得大妙果報。所謂攝",
    "X25n0471_004:0025b21": "受四天王釋提桓因梵天王等成就勢力故。即是",
    "X25n0471_004:0025b22": "世妙事圓滿。果報極尊貴。又曰。如是等勝業。於法",
    "X25n0471_004:0025b23": "修行知。謂於此法修行。應知獲斯業也。惟其無量",
    "X25n0471_004:0025b24": "無邊。故曰大。即是多性。惟其不可思議。故曰妙。即",
    "X25n0471_004:0025c01": "是勝性。皆非凡情所測。持經功德。其勝不可具說",
    "X25n0471_004:0025c02": "如此。前五度較量。謂外財兩度。內財兩度。佛因一",
    "X25n0471_004:0025c03": "度。且第一以一三千界七寶布施較量不及。第二",
    "X25n0471_004:0025c04": "以無量三千界寶施較量不及。第三以一河沙數",
    "X25n0471_004:0025c05": "身命布施較量不及。第四以無量河沙數身命布",
    "X25n0471_004:0025c06": "施較量不及。第五以如來因地供養諸佛功德較",
    "X25n0471_004:0025c07": "量不及。此五重較量。至於算數譬喻所不能及。其",
    "X25n0471_004:0025c08": "勢亦不能具說。所以者何。因不同故。此持經少分",
    "X25n0471_004:0025c09": "福。於最勝果即成因性。總前布施福聚。亦不成因。",
    "X25n0471_004:0025c10": "不能得真實果故。況修世福者。沈酣世福中無窮",
    "X25n0471_004:0025c11": "無盡。寧有轉頭時耶。宜乎信受此經者之難其人",
    "X25n0471_004:0025c12": "也。僧問洛浦。供養百千諸佛。不如供養一無心道",
    "X25n0471_004:0025c13": "人。百千諸佛有何過。無心道人有何德。浦云。一片",
    "X25n0471_004:0025c14": "白雲橫谷口。幾多歸鳥盡迷巢。丹霞頌云。拾得疏",
    "X25n0471_004:0025c15": "慵非覺曉。寒山懶惰不知歸。聲前一句圓音美。物",
    "X25n0471_004:0025c16": "外三山片月輝。若果如寒山．拾得。證於無心地位。",
    "X25n0471_004:0025c17": "則供養百千諸佛。亦分外事耳。",
    "X25n0471_004:0025c18": "金剛般若波羅蜜經宗通卷四"
}