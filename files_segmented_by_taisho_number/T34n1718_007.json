{
    "T34n1718_007:0090b20": "妙法蓮華經文句卷第七上",
    "T34n1718_007:0090b22": "天台智者大師說",
    "T34n1718_007:0090b23": "釋藥草喻品",
    "T34n1718_007:0090b24": "此中具山川雲雨，獨以「藥草」標名者，土地",
    "T34n1718_007:0090b25": "是能生，雲雨是能潤，草木是所生所潤，所生",
    "T34n1718_007:0090b26": "所潤通皆有用，而藥草用強，有漏諸善悉能",
    "T34n1718_007:0090b27": "除惡，無漏為最，無漏眾中四大弟子，以譬",
    "T34n1718_007:0090b28": "領佛譬深會聖心，佛讚善哉甚為希有，述",
    "T34n1718_007:0090b29": "其得解以喻其人，故稱「藥草喻品」。夫藥草",
    "T34n1718_007:0090c01": "叢育日久，一蒙雲雨扶疏暐曄，芽莖豐蔚",
    "T34n1718_007:0090c02": "於外，力用充潤於內，譬諸無漏住最後身",
    "T34n1718_007:0090c03": "有餘涅槃，更不願求無上佛道；今得聞經",
    "T34n1718_007:0090c04": "自乘佛乘兼以運人，文云「我等今日真是",
    "T34n1718_007:0090c05": "聲聞」，以佛道聲令一切聞，內外自他具勝",
    "T34n1718_007:0090c06": "力用，故稱「藥草喻品」。夫藥草者，能除四大",
    "T34n1718_007:0090c07": "風冷，補養五臟還年駐色，今蒙雲雨忽",
    "T34n1718_007:0090c08": "成藥王，餌之遍治眾病變體成仙，譬諸",
    "T34n1718_007:0090c09": "無漏聞經，破無明惑開佛知見，文云「我等",
    "T34n1718_007:0090c10": "今日真是佛子，無上寶聚不求自得」，佛子所",
    "T34n1718_007:0090c11": "應得者皆已得之，面於佛前得受記莂，",
    "T34n1718_007:0090c12": "嘉著而稱微，故言「藥草喻品」。前一番是師弟",
    "T34n1718_007:0090c13": "領述，世界悉檀意也；次一番生善，為人意也；",
    "T34n1718_007:0090c14": "次一番是對治、第一義兩悉檀意也。是名",
    "T34n1718_007:0090c15": "「因緣釋品」。餘約教、本迹、觀心，準例可知，不",
    "T34n1718_007:0090c16": "復記(云云)。此品是譬說中第三述成段。舊云：",
    "T34n1718_007:0090c17": "述其十三偈歎佛恩深，又述其教作人譬文",
    "T34n1718_007:0090c18": "言曲巧。師云：不應偏爾，經稱善說如來真",
    "T34n1718_007:0090c19": "實功德，備述其領權領實，明文在此；十三",
    "T34n1718_007:0090c20": "偈止是二乘齊教荷恩，教作人譬是佛權功",
    "T34n1718_007:0090c21": "德耳。今言都述其周遍領解，始天性結緣、中",
    "T34n1718_007:0090c22": "間追誘、終於付財，自微自著無量無邊諸",
    "T34n1718_007:0090c23": "恩德也。其文為二：一、略述成，二、廣述成。略述",
    "T34n1718_007:0090c24": "又二：一、雙述善哉，二、領所不及。雙述者，一",
    "T34n1718_007:0090c25": "善哉述其兩處領實，一善哉述其兩處領",
    "T34n1718_007:0090c26": "權。「善說如來真實功德」者，「真實」是述實，「功",
    "T34n1718_007:0090c27": "德」是述權。又《華嚴》之擬宜領實也，三藏之誘",
    "T34n1718_007:0090c28": "引領權也，方等之體信，《般若》之領教，俱領",
    "T34n1718_007:0090c29": "權實也，《法華》之付財，專論實也。辭致曲巧故",
    "T34n1718_007:0091a01": "言「善說」，皆是佛法故言「真實」。「誠如所言」者，印",
    "T34n1718_007:0091a02": "定之旨也。又從「如來復有」下，述其領所不",
    "T34n1718_007:0091a03": "及。云何不及？謂退進、橫豎、亦橫亦豎、非橫非",
    "T34n1718_007:0091a04": "豎皆不及也。所以者何？大雲普覆遍荷清",
    "T34n1718_007:0091a05": "涼，大雨俱霑無不蒙澤，咸令世間皆得知",
    "T34n1718_007:0091a06": "見未曾有法，那忽齊教止領二乘得益？不",
    "T34n1718_007:0091a07": "道人天小草，是為退所不及。菩薩名上",
    "T34n1718_007:0091a08": "草，亦名小樹大樹，敷榮欝茂自他饒益而復",
    "T34n1718_007:0091a09": "不領，是為進所不及。又十法界同成佛法",
    "T34n1718_007:0091a10": "界，那忽止領二乘，餘八法界都不涉言？是",
    "T34n1718_007:0091a11": "為橫所不及。又七方便從淺至深皆入真",
    "T34n1718_007:0091a12": "實，餘五方便都不在言，是為豎所不及。又",
    "T34n1718_007:0091a13": "三世利益未曾暫廢，是為亦橫亦豎所不",
    "T34n1718_007:0091a14": "及。夫山川谿谷(云云)，總言一地，一地能生",
    "T34n1718_007:0091a15": "未嘗揀擇攘彼受此，草木種子皆依於地",
    "T34n1718_007:0091a16": "更無餘依，一雲靉靆無處不密，一雨一味",
    "T34n1718_007:0091a17": "不隔枯榮，普潤既同普得增長，如來平等",
    "T34n1718_007:0091a18": "不可思議，實不先頓後漸、初三末一，如龍",
    "T34n1718_007:0091a19": "興慶雲普雨於一切身心不降雨除熱得",
    "T34n1718_007:0091a20": "清涼，是為五乘七方便十方三世平等廣大，",
    "T34n1718_007:0091a21": "甚深博遠不可思議無有差別，是為非橫",
    "T34n1718_007:0091a22": "非豎領所不及。不及之旨非都頓奪，特以",
    "T34n1718_007:0091a23": "初心望後心，未窮極地故云不盡耳。又",
    "T34n1718_007:0091a24": "初悟初阿，亦具後茶功德，但齊教之領未",
    "T34n1718_007:0091a25": "暇進領橫豎周遍耳。又權行大士宜應如",
    "T34n1718_007:0091a26": "此也。廣述成又二：長行、偈頌。長行又二：初",
    "T34n1718_007:0091a27": "述成開三顯一，次從「汝等迦葉」下，結歎。初",
    "T34n1718_007:0091a28": "有法譬合。法中又二：初先舉法王者，不虛",
    "T34n1718_007:0091a29": "勸信也；次「於一切法」下，正述開三顯一。夫人",
    "T34n1718_007:0091b01": "王外無所畏、內不二言；法王亦爾，眾惡已",
    "T34n1718_007:0091b02": "盡、發言誠諦。舊云：述中根不虛，獎下根信",
    "T34n1718_007:0091b03": "受。今言：佛法雖多不出權實，權實之外更",
    "T34n1718_007:0091b04": "無別法，而言「無量」者，此意難信，故舉法王",
    "T34n1718_007:0091b05": "勸信，又為下大雲譬作本。從「於一切法」下，",
    "T34n1718_007:0091b06": "約教明開權顯實。從「如來觀知」下，約智明",
    "T34n1718_007:0091b07": "開權顯實。由二教顯二智，由二智說二教，",
    "T34n1718_007:0091b08": "智教相成也。「一切法」者，謂七方便，橫也；對",
    "T34n1718_007:0091b09": "一實，為豎也。若言不爾，何故二萬億佛所",
    "T34n1718_007:0091b10": "初發大心，中間取小，又流轉五趣，又十法",
    "T34n1718_007:0091b11": "界一人尚具，況七方便耶？此法雖多，方便波",
    "T34n1718_007:0091b12": "羅蜜照之罄無不盡，以隨其類音說之",
    "T34n1718_007:0091b13": "無不逗會，為人天說戒善，為二乘說諦",
    "T34n1718_007:0091b14": "緣，為三藏說事度，為通教說無生，為別",
    "T34n1718_007:0091b15": "教說次第開如來藏，是名述其領開三",
    "T34n1718_007:0091b16": "也。從「其所說法」下，約教述其顯實也。「地」者",
    "T34n1718_007:0091b17": "實相也。究竟非二故名「一」，其性廣博故名為",
    "T34n1718_007:0091b18": "「切」，寂而常照故名為「智」，無住之本立一切",
    "T34n1718_007:0091b19": "法故名為「地」，此圓教實說也。凡有所說皆",
    "T34n1718_007:0091b20": "令眾生到此智地，顯實之文灼然如日，云",
    "T34n1718_007:0091b21": "何闇寱作餘解耶？例《大品》廣歷諸法皆",
    "T34n1718_007:0091b22": "摩訶衍，衍即大乘，乘即實相，實相即一切智",
    "T34n1718_007:0091b23": "地，上文云「唯此一事實」指此地也，「餘二則",
    "T34n1718_007:0091b24": "非真」，指七方便也。此約漸頓二教，述其開",
    "T34n1718_007:0091b25": "權顯實也。從「如來觀知一切諸法」下，約智",
    "T34n1718_007:0091b26": "述開權顯實。「觀一切歸趣」，是能照權也；「究",
    "T34n1718_007:0091b27": "竟明了」者，能照實也，二智所照偏圓兩境通",
    "T34n1718_007:0091b28": "達無礙，故能說權實二教，此舉智釋教也。",
    "T34n1718_007:0091b29": "「知所歸趣」是識藥，「深心所行」是知病，病",
    "T34n1718_007:0091c01": "藥俱是權法，權法各有歸趣，戒善等近趣",
    "T34n1718_007:0091c02": "人天，若作緣義，低頭舉手遠趣佛果；念處",
    "T34n1718_007:0091c03": "道品等近趣涅槃，若作福德莊嚴，汝等所",
    "T34n1718_007:0091c04": "行是菩薩道遠趣寶所；乃至六度通、別等法，",
    "T34n1718_007:0091c05": "近遠歸趣途轍不同，可解。又戒善是人天藥，",
    "T34n1718_007:0091c06": "諦緣度是三乘人藥，乃至通、別等亦可解。「深",
    "T34n1718_007:0091c07": "心所行」有二種：深心著於依正，又深心著",
    "T34n1718_007:0091c08": "所執之法。著依正者，起深重十惡障人天",
    "T34n1718_007:0091c09": "乘；著所執法，起四倒三道六蔽四住五住",
    "T34n1718_007:0091c10": "等，障諸聖乘。當知深心病相不同，權智照",
    "T34n1718_007:0091c11": "之通達無礙。「又於諸法究盡明了」者，實智所",
    "T34n1718_007:0091c12": "照也。一切權法無不入實，故言「究竟」，實智",
    "T34n1718_007:0091c13": "所知故言「了」，佛眼所見故言「明」。若此智照",
    "T34n1718_007:0091c14": "此藥此病，不照彼藥彼病，彼智照彼不能",
    "T34n1718_007:0091c15": "照此，種別不同者，權智照也；一智遍照",
    "T34n1718_007:0091c16": "一切藥一切病，實智照也。能示眾生如此圓",
    "T34n1718_007:0091c17": "境智，故言「一切智慧」也。又「一切法」者，謂十",
    "T34n1718_007:0091c18": "法界也，十法各各相欲不同，各獲果報歸",
    "T34n1718_007:0091c19": "趣亦異。知諸法盡者名知病，知一切深心",
    "T34n1718_007:0091c20": "所著名知藥。藥有深淺，《大品》云「如實智知",
    "T34n1718_007:0091c21": "貪欲心瞋癡心」，以如實智知名知深心，如",
    "T34n1718_007:0091c22": "理通達無有障礙，若戒善、諦、緣、度等一切法",
    "T34n1718_007:0091c23": "藥，悉用如實智知者，名「通達無礙」。又權智",
    "T34n1718_007:0091c24": "文中通達無礙者，約權論實；實智文中，又",
    "T34n1718_007:0091c25": "於諸法諸法者，約實論權。二文亙現者，此",
    "T34n1718_007:0091c26": "明實是權實、權是實權，當知究竟非權非",
    "T34n1718_007:0091c27": "實，非差別非不差別，以智方便權有差",
    "T34n1718_007:0091c28": "別，悉到智地則無差別。如地無差別草木",
    "T34n1718_007:0091c29": "若干，若干無若干、無若干若干。又如約心",
    "T34n1718_007:0092a01": "論法、約法論心，心有諸數、法無諸數，心不",
    "T34n1718_007:0092a02": "離法、法不離心，無數而數、數而無數耳。權",
    "T34n1718_007:0092a03": "實亦爾(云云)。從「譬如」下，第二，譬說。文為二：",
    "T34n1718_007:0092a04": "初譬說，後復宗稱歎。譬有開、合。開為二：",
    "T34n1718_007:0092a05": "一、差別譬，譬上述權教權智；二、無差別譬，",
    "T34n1718_007:0092a06": "譬上述實教實智也。三草二木纖濃不等，",
    "T34n1718_007:0092a07": "故言差別；一地一雨普載普潤，故無差別。若",
    "T34n1718_007:0092a08": "觀其末派，謂各各不同；若究其根榮，莫",
    "T34n1718_007:0092a09": "非地雨。內合方便智照七五各異，實智往照",
    "T34n1718_007:0092a10": "終歸一實，一實七五、七五一實，差別無差別，",
    "T34n1718_007:0092a11": "無差別差別(云云)。差別譬有六：一、土地，二、卉",
    "T34n1718_007:0092a12": "木，三、密雲，四、注雨，五、受潤，六、增長。初土地譬，",
    "T34n1718_007:0092a13": "舊總舉三千土地，別出山川谿谷，為五乘",
    "T34n1718_007:0092a14": "習因，谷受水多譬菩薩，谿譬支佛川譬聲",
    "T34n1718_007:0092a15": "聞，山高受潤少譬人天乘。今謂習因應譬",
    "T34n1718_007:0092a16": "種子受潤增長，而土地山川雖有受潤，闕",
    "T34n1718_007:0092a17": "於種子、增長二義；又下文合譬云「普遍世界",
    "T34n1718_007:0092a18": "天人脩羅」，頌偈云「於諸天人一切眾中」，皆不",
    "T34n1718_007:0092a19": "以土地等譬習因，今所不用。今以「大千世",
    "T34n1718_007:0092a20": "界」譬眾生世間，「山川谿谷土地」譬五陰世",
    "T34n1718_007:0092a21": "間。世界無別法，為山川谿谷土地所成；眾",
    "T34n1718_007:0092a22": "生無別法，為五陰所成。土地既通譬識陰，",
    "T34n1718_007:0092a23": "山川谿谷譬四陰，能依草木雖依土地等，",
    "T34n1718_007:0092a24": "土地等非即草木，草木質幹但名草木，草木",
    "T34n1718_007:0092a25": "種子更無別名，但取能生之功名種子，所",
    "T34n1718_007:0092a26": "生質幹名草木，皆植根於地，地則本也。內",
    "T34n1718_007:0092a27": "合習因習果，雖依五陰，五陰非即因果，要",
    "T34n1718_007:0092a28": "依於陰得有習因，增長成辦名習果。果因",
    "T34n1718_007:0092a29": "依陰而起，則山川土地譬成；草木種子受潤",
    "T34n1718_007:0092b01": "增長，譬悉成也。又更顯別譬者，山雖高峻",
    "T34n1718_007:0092b02": "亦有洿隆等五相，乃至土地雖平，亦有丘",
    "T34n1718_007:0092b03": "池等五相，即譬五乘五陰：山高譬菩薩五",
    "T34n1718_007:0092b04": "陰，川譬支佛谿譬聲聞，土地譬天，谷下譬",
    "T34n1718_007:0092b05": "人。一一五陰皆有習因習果所依，猶如山",
    "T34n1718_007:0092b06": "川谿谷土地皆為種子質幹等所依也。又用",
    "T34n1718_007:0092b07": "「三千大千世界」譬正因之理，通為一切所依",
    "T34n1718_007:0092b08": "也；「山川谿谷土地」譬眾生陰界入果報色心",
    "T34n1718_007:0092b09": "也；「草木叢林」譬眾生習因。此三法不相離，",
    "T34n1718_007:0092b10": "習依陰入，陰入不出法性，如草木依山川，",
    "T34n1718_007:0092b11": "山川依世界(云云)。六文宛然，云何作義？又次",
    "T34n1718_007:0092b12": "第如此，云何間糅經文，抄著前後耶？「所生",
    "T34n1718_007:0092b13": "卉木」下，第二，所生卉木譬。「卉」是草之都名，「木」",
    "T34n1718_007:0092b14": "是樹之總稱。眾草成叢，眾樹成林。治病力用",
    "T34n1718_007:0092b15": "勝者稱為「藥」，如善法中皆能治惡，而無漏",
    "T34n1718_007:0092b16": "善治惑義勝。下卉木中，樹林枝榦覆蔭廣、",
    "T34n1718_007:0092b17": "器用大，故喻二菩薩。「種類若干」者，五乘七善",
    "T34n1718_007:0092b18": "因果種子，故言「若干」。即是種類各有稱謂，即",
    "T34n1718_007:0092b19": "是「名」也，各有體相即是「色」也。「密雲」下，第三，",
    "T34n1718_007:0092b20": "密雲譬。雲有形色覆蔭，下文有「雷聲遠震」，",
    "T34n1718_007:0092b21": "覆蔭譬佛慈悲，形色譬佛應世，雷聲譬佛",
    "T34n1718_007:0092b22": "言教。密雲即三密也，慈悲即意密，形色即身",
    "T34n1718_007:0092b23": "密，雷聲即口密。「彌布」者，遍也，既密又遍故",
    "T34n1718_007:0092b24": "言彌布也。以慈悲熏，應身說法遍十法界，",
    "T34n1718_007:0092b25": "故言彌布也。《經律異相》云：「雲有五色，青者",
    "T34n1718_007:0092b26": "風多、赤火多、黃白地多、黑水多。有四電師，東",
    "T34n1718_007:0092b27": "身味、南百主、西阿竭羅、北阿祝藍，四電鬪諍",
    "T34n1718_007:0092b28": "是故有雷，又水火風地鬪故有雷。五事無",
    "T34n1718_007:0092b29": "雨：一風起吹，二火起焦，三阿修羅手接入",
    "T34n1718_007:0092c01": "海，四雨師淫亂，五國王不理治，雨師瞋故",
    "T34n1718_007:0092c02": "不雨」(云云)。「一時等注」下，第四，注雨譬。譬用",
    "T34n1718_007:0092c03": "口密八音四辯，宣注法雨利潤眾生。「其",
    "T34n1718_007:0092c04": "澤普洽」下，第五，霑潤譬。法寶普雨七種眾生",
    "T34n1718_007:0092c05": "心地所有習因種子，即生聞慧，名為霑洽。",
    "T34n1718_007:0092c06": "「枝葉根莖」者，信為根、戒為莖，定為枝、慧為",
    "T34n1718_007:0092c07": "葉，次第相資，故譬此四也。小根莖等即人",
    "T34n1718_007:0092c08": "天信戒，中根莖等即二乘信戒，大根莖等即",
    "T34n1718_007:0092c09": "菩薩信戒。「諸樹大小」下，第六，增長譬，更復略",
    "T34n1718_007:0092c10": "牒明其草木隨分受潤，習報兩因善法既",
    "T34n1718_007:0092c11": "蒙法雨，習報兩果各得增長。「稱其種性」者，",
    "T34n1718_007:0092c12": "明施權稱機，小者不過分，大者不減少，",
    "T34n1718_007:0092c13": "即是七種習報兩因也。「花果敷實」者，習報二",
    "T34n1718_007:0092c14": "果也。又云，增長即三義，稱其種性即是增長",
    "T34n1718_007:0092c15": "之由；由設教稱機也各得增長，正明增長；",
    "T34n1718_007:0092c16": "花果敷榮即增長之相也。「雖一地所生」下，大",
    "T34n1718_007:0092c17": "段第二，一地一雨無差別譬，顯於一實也。此",
    "T34n1718_007:0092c18": "有三：一、一地所生，道前心地所生，終因道",
    "T34n1718_007:0092c19": "後智地；二、一雲所雨，一音所宣一乘法門，",
    "T34n1718_007:0092c20": "開發道中五種善根，終是一音平等之教；三、",
    "T34n1718_007:0092c21": "三草二木稟益不自覺知，五種善根蒙佛法",
    "T34n1718_007:0092c22": "雨隨分增長而不自知，五種之因皆依一",
    "T34n1718_007:0092c23": "佛性，亦不自知五乘之教皆是大乘，亦不",
    "T34n1718_007:0092c24": "自知同歸佛慧，唯有如來能知也。「迦葉當",
    "T34n1718_007:0092c25": "知如來」下，合譬也，合差別譬為二：先正合，",
    "T34n1718_007:0092c26": "次提譬帖合。差別譬有六，今合不次第。開",
    "T34n1718_007:0092c27": "譬明機前論眾生，合譬明應前合如來，如",
    "T34n1718_007:0092c28": "來是化主也。此中第一正合上第三密雲，亦",
    "T34n1718_007:0092c29": "兼合第一世界；此中第二合上第四注雨譬；",
    "T34n1718_007:0093a01": "此中第三合上第一世界山川谿谷譬；此中",
    "T34n1718_007:0093a02": "第四合上第二草木；此中第五合上第五霑",
    "T34n1718_007:0093a03": "潤；此中第六合上第六增長譬也。合譬次第",
    "T34n1718_007:0093a04": "者，明如來應世則有八音說法，說法即有",
    "T34n1718_007:0093a05": "受化眾生，眾生聞法各霑道潤，得潤是同",
    "T34n1718_007:0093a06": "不無差別增長(云云)。第一，合密雲。先舉佛",
    "T34n1718_007:0093a07": "身密，合雲有形；後舉佛口密，合雲有聲。",
    "T34n1718_007:0093a08": "「如來亦復如是出現於世」即是正合應身出",
    "T34n1718_007:0093a09": "世也。「如大雲起」即舉譬帖合，明如來大慈",
    "T34n1718_007:0093a10": "現身覆育一切也。「以大音聲」者，即是舉佛",
    "T34n1718_007:0093a11": "口密，合雲有聲也。「天人阿脩羅」者，別舉三",
    "T34n1718_007:0093a12": "善道，稟口密之益也，即是三乘根性三十",
    "T34n1718_007:0093a13": "子，別稟聲益也。「如彼大雲」，即是舉譬帖合",
    "T34n1718_007:0093a14": "雲有聲也。「遍覆大千」者，通舉一切皆是佛子，",
    "T34n1718_007:0093a15": "俱蒙口密益也。或時但合五譬，將「普徧世",
    "T34n1718_007:0093a16": "界」下兼合世界土地也。世界即是國土世間，",
    "T34n1718_007:0093a17": "天人修羅即是假名五陰世間，假名合上世",
    "T34n1718_007:0093a18": "界，五陰合上山川谿谷也。「於大眾中而唱」",
    "T34n1718_007:0093a19": "下，即是第二，合上第四注雨譬。先、標章門，",
    "T34n1718_007:0093a20": "次、勸聽受。章門有六：一、十號，謂「如來應供」",
    "T34n1718_007:0093a21": "等；二、四弘，謂「未度令度」等；三、三達，謂「今世",
    "T34n1718_007:0093a22": "後世」等；四、一心三智，謂「知者具足」；五、五眼，",
    "T34n1718_007:0093a23": "謂「見者」；六、三業共智慧行，「知道」謂意不護，",
    "T34n1718_007:0093a24": "「開道」謂身不護，「說道」謂口不護，亦稱為導",
    "T34n1718_007:0093a25": "師，謂知道者等也。「汝等天人」下，勸物聽受。",
    "T34n1718_007:0093a26": "佛八音詮吐六種法門，從多為論勸三善",
    "T34n1718_007:0093a27": "道，宜應往聽法也。「爾時無數億種」乃至「而聽",
    "T34n1718_007:0093a28": "法」，此中第三，合上第一山川譬。攬果報而",
    "T34n1718_007:0093a29": "有眾生，如依山川得有世界等。百千萬億",
    "T34n1718_007:0093b01": "者，即是十法界眾生也。今正語七方便眾生",
    "T34n1718_007:0093b02": "差別，配如上說。或從「汝等天人」者，皆合山",
    "T34n1718_007:0093b03": "川譬也。「如來于時」乃至「精進懈怠」，即是第四，",
    "T34n1718_007:0093b04": "合上第二卉木譬。舊云：此文長出不合上。",
    "T34n1718_007:0093b05": "今明上譬中有卉木差別大小不同，此中明",
    "T34n1718_007:0093b06": "根有利鈍、行有進怠，正是習因深淺，與卉",
    "T34n1718_007:0093b07": "木義同，豈非合譬而言長出？「于時」者，若論",
    "T34n1718_007:0093b08": "漸初，即是鹿苑初說三乘時，若論中間處",
    "T34n1718_007:0093b09": "處得論于時。「利鈍」者，總判三途因惡果苦",
    "T34n1718_007:0093b10": "不能受道，名為「鈍」，七種方便聞教得益，名",
    "T34n1718_007:0093b11": "為「利」，別判人天但受果報不肯受道，名為",
    "T34n1718_007:0093b12": "「鈍」，三乘根性斷惑出界，名為「利」；又聲聞觀",
    "T34n1718_007:0093b13": "生滅，名為「鈍」，菩薩觀不生滅，名為「利」；通、別、",
    "T34n1718_007:0093b14": "圓(云云)。三途放逸名「怠」，人天持五戒十善為",
    "T34n1718_007:0093b15": "「精」，人天不厭苦為「怠」，二乘怖畏無常為",
    "T34n1718_007:0093b16": "「精」，二乘貪證不求作佛為「怠」，菩薩志求",
    "T34n1718_007:0093b17": "佛道為「進」(云云)。從「隨其所堪」至「快得善利」，",
    "T34n1718_007:0093b18": "即第五，合上第五受潤譬。「隨其所堪」，即是",
    "T34n1718_007:0093b19": "稱會機宜，無增減之失。「歡喜得善利」，即是",
    "T34n1718_007:0093b20": "各蒙法潤受益也。「是諸眾生聞是法已」，第",
    "T34n1718_007:0093b21": "六，合上第六增長譬。「現世安隱後生善處」者，",
    "T34n1718_007:0093b22": "即是報因感報果，合花敷增長。「亦得聞法」乃",
    "T34n1718_007:0093b23": "至「入道」者，即是習因牽習果，合上果實增",
    "T34n1718_007:0093b24": "長。「聞是法已」合上增長之由，「現世安隱」正",
    "T34n1718_007:0093b25": "合增長，「後生善處」者，是合增長之相也。佛",
    "T34n1718_007:0093b26": "如大雲普覆一切，三途亦得霑潤增長，如",
    "T34n1718_007:0093b27": "說《般若》方等明地獄得益也。又諸經中，亦",
    "T34n1718_007:0093b28": "說龍鳥鬼神等聞法得道。若火滅湯冷，即",
    "T34n1718_007:0093b29": "是現世安隱；或生天上人中，即是後生善處；",
    "T34n1718_007:0093c01": "於天人中修道，即是以道受樂。若人天聞",
    "T34n1718_007:0093c02": "法持戒福德扶身，鬼龍不犯，即是現世安",
    "T34n1718_007:0093c03": "隱；或天還生天人還生人，或天人互生，即",
    "T34n1718_007:0093c04": "是後生善處；生能悟解即是以道受樂。二乘",
    "T34n1718_007:0093c05": "聞法得有餘涅槃，是現世安隱，如下文云",
    "T34n1718_007:0093c06": "「是人於所得功德生滅度想」，「我於餘國作",
    "T34n1718_007:0093c07": "佛更有異名」，此人於彼國得聞是經，指",
    "T34n1718_007:0093c08": "方便有餘之土是善處，於彼聞經是得道受",
    "T34n1718_007:0093c09": "樂。若生身菩薩，聞盧舍那佛說法得無生",
    "T34n1718_007:0093c10": "忍，即現世安隱，後生淨滿世界，為法身眷",
    "T34n1718_007:0093c11": "屬，即是善處以道受樂，離諸障礙者，即是現",
    "T34n1718_007:0093c12": "世安隱。「任力所堪漸得入道」，即後世以道受",
    "T34n1718_007:0093c13": "樂。五乘者，五戒乘出三途苦，十善乘出人",
    "T34n1718_007:0093c14": "道八苦，聲聞乘出三界無常苦，緣覺乘出從",
    "T34n1718_007:0093c15": "他聞法苦，菩薩乘出內無利智外無相好",
    "T34n1718_007:0093c16": "苦，是為五乘。問：但應以人天為世間乘，餘",
    "T34n1718_007:0093c17": "是出世間乘。又佛為實乘，餘是權乘。又佛",
    "T34n1718_007:0093c18": "為果乘，餘是因乘。又應為三乘，人天為下、",
    "T34n1718_007:0093c19": "二乘為中、佛為上。又人天名不斷煩惱乘，",
    "T34n1718_007:0093c20": "二乘名斷煩惱乘，佛名非斷非不斷乘。又人",
    "T34n1718_007:0093c21": "天名不斷，佛名斷，二乘名亦斷亦不斷。又",
    "T34n1718_007:0093c22": "凡夫、賢聖、非凡非聖，有、空、非有非空等乘(云",
    "T34n1718_007:0093c23": "云)。《大論》明五善根，《勝鬘》辨四藏，與三草二",
    "T34n1718_007:0093c24": "木云何？人天為二善，二乘為一，佛菩薩為",
    "T34n1718_007:0093c25": "五，開大合小，五乘開小合大，四藏合凡",
    "T34n1718_007:0093c26": "開聖，五乘則凡聖俱開，隨緣不同耳。「如彼",
    "T34n1718_007:0093c27": "大雲」下，第二，提譬帖合六意者，「大雲」帖合",
    "T34n1718_007:0093c28": "第一形聲兩益；「雨於一切」帖合第二六章法",
    "T34n1718_007:0093c29": "門；「卉木叢林」帖合第四受化眾生利鈍怠進",
    "T34n1718_007:0094a01": "習因深淺；「如其種性具足蒙潤」，帖合第五受",
    "T34n1718_007:0094a02": "潤得法利；「各得生長」帖合第六現世安隱增",
    "T34n1718_007:0094a03": "長也。「如來說法一相」下，第二，合無差別譬。",
    "T34n1718_007:0094a04": "上開三，今合亦三，但不次第。「一相一味」下，雙",
    "T34n1718_007:0094a05": "合一地一雨。「所謂」下，雙釋一地一雨。「其有",
    "T34n1718_007:0094a06": "眾生」下，合上而諸草木各有差別。「所以者何」",
    "T34n1718_007:0094a07": "下，釋於差別，如來能知差別無差別。「一相」",
    "T34n1718_007:0094a08": "者，眾生之心同一真如相，是一地也。「一味」者，",
    "T34n1718_007:0094a09": "一乘之法同詮一理，是一雨也。昔於一實",
    "T34n1718_007:0094a10": "相方便開為七相，於一乘法分別說有七",
    "T34n1718_007:0094a11": "教，佛知究竟終歸一相一味也。「所謂」下，雙",
    "T34n1718_007:0094a12": "釋一相一味。眾生心性即是性德，解脫、遠離、",
    "T34n1718_007:0094a13": "寂滅三種之相，如來一音說此三法即是三",
    "T34n1718_007:0094a14": "味，此三相則以為境界緣生中道之行，終",
    "T34n1718_007:0094a15": "則得為一切智果，故言「究竟至於一切種",
    "T34n1718_007:0094a16": "智」也。合草木差別譬，如後解，不重記。有時",
    "T34n1718_007:0094a17": "作三意合：一、無差別意，合上一地一雨；二、",
    "T34n1718_007:0094a18": "差別意，合上草木差別；三、如來能知，釋成兩",
    "T34n1718_007:0094a19": "意無差別者，謂一相一味，一相合上一地",
    "T34n1718_007:0094a20": "也。「解脫相」者，無生死相。「離相」者，無涅槃相。",
    "T34n1718_007:0094a21": "「滅相」者，無相亦無相，唯有實相故名一相，",
    "T34n1718_007:0094a22": "一相即無住本立一切法，無住無相即無差",
    "T34n1718_007:0094a23": "別也。立一切法即有差別。差別如卉木，無差",
    "T34n1718_007:0094a24": "別如一地。地雖無差別，而能生桃梅卉木",
    "T34n1718_007:0094a25": "差別等異；桃李卉木雖差，而同是一堅相。",
    "T34n1718_007:0094a26": "若知地具桃李，即識實中有權，解無差別",
    "T34n1718_007:0094a27": "即是差別；若知桃李堅相，即識權中有實，",
    "T34n1718_007:0094a28": "解差別即是無差別。以是義故，以一相合",
    "T34n1718_007:0094a29": "上一地譬也。一味即是實教純一無雜，例",
    "T34n1718_007:0094b01": "一相可解。「解脫」者，無分段、變易二邊業縛，",
    "T34n1718_007:0094b02": "故名「解脫相」。「離相」者，得中道智慧，此慧能",
    "T34n1718_007:0094b03": "遠離二邊無所著，故名「離相」。「滅相」者，二邊",
    "T34n1718_007:0094b04": "因滅得有餘涅槃，二邊果滅得無餘涅槃，故",
    "T34n1718_007:0094b05": "名「滅相」。句句例作差無差別義，準一相可",
    "T34n1718_007:0094b06": "解。「究竟至於一切種智」者，若得二邊滅相，",
    "T34n1718_007:0094b07": "即是通、別二惑盡，入佛知見，以一切種智心",
    "T34n1718_007:0094b08": "中行般若，初發、畢竟二不別，故言「究竟」，此",
    "T34n1718_007:0094b09": "即佛之智慧，故言「一切種智」也。從「其有眾",
    "T34n1718_007:0094b10": "生聞如來法不自覺知」者，即是明差別義。從",
    "T34n1718_007:0094b11": "此下明差別者，眾生是山川假實之差別，",
    "T34n1718_007:0094b12": "亦是種子之差別，如來即是雲，聞法即是雨，",
    "T34n1718_007:0094b13": "讀誦修行即是潤，功德即增長，如此等差別",
    "T34n1718_007:0094b14": "皆不能知也。就文為五：一、眾生不知，二、如",
    "T34n1718_007:0094b15": "來能知，三、舉譬帖合眾生不知，四、牒前結",
    "T34n1718_007:0094b16": "釋如來能知，五、釋疑。「其有眾生」者，舉不知",
    "T34n1718_007:0094b17": "之人。「法」謂聞一音之法，「持說」者，是正明",
    "T34n1718_007:0094b18": "不知。持說不同修行各異，人天作戒善之",
    "T34n1718_007:0094b19": "解，三乘作諦緣度解，解既不同即是差別。",
    "T34n1718_007:0094b20": "「所得功德不自覺知」者，明五人雖各稟教，",
    "T34n1718_007:0094b21": "不知佛是一味無差別教，亦不知七種方",
    "T34n1718_007:0094b22": "便，各各作解而各執己解為實，此則不知",
    "T34n1718_007:0094b23": "於權亦不識實，即是差別不自覺知也。第",
    "T34n1718_007:0094b24": "二、如來能知。略減數，舉十境，合為四意：一、",
    "T34n1718_007:0094b25": "約四法知，二、約三法知，三、約二法知，四、",
    "T34n1718_007:0094b26": "約一法能知。約四法者，謂種、相、體、性。種者，",
    "T34n1718_007:0094b27": "三道是三德種，《淨名》云「一切煩惱之儔為如",
    "T34n1718_007:0094b28": "來種」，此明由煩惱道即有般若也。又云「五",
    "T34n1718_007:0094b29": "無間皆生解脫相」，此由不善即有善法解",
    "T34n1718_007:0094c01": "脫也。一切眾生即涅槃相不可復滅，此即",
    "T34n1718_007:0094c02": "生死為法身也。此就相對論種，若就類論",
    "T34n1718_007:0094c03": "種，一切低頭舉手悉是解脫種，一切世智三",
    "T34n1718_007:0094c04": "乘解心即般若種，夫有心者皆當作佛即法",
    "T34n1718_007:0094c05": "身種，諸種差別如來能知；一切種秖是一",
    "T34n1718_007:0094c06": "種，即是無差別，如來亦能知；差別即無差別，",
    "T34n1718_007:0094c07": "無差別即差別，如來亦能知。相、體、性，約十法",
    "T34n1718_007:0094c08": "界十如中釋。若論差別即十法界相，若論",
    "T34n1718_007:0094c09": "無差別即一佛界相。差別無差別如來能知；",
    "T34n1718_007:0094c10": "差即無差、無差即差，如來亦能知。體、性例然",
    "T34n1718_007:0094c11": "可解。從「念何事」下，約三法明如來能知。",
    "T34n1718_007:0094c12": "三法者即是三慧，仍有三重：一、三慧境，二、三",
    "T34n1718_007:0094c13": "慧體，三、三慧因緣。念何事是明三慧用。念",
    "T34n1718_007:0094c14": "取於所念之事，即是三慧境。從「云何念」者，",
    "T34n1718_007:0094c15": "念是記錄所聞之法，正是念慧之體也。從「以",
    "T34n1718_007:0094c16": "何法念」下，即是三慧取境聞法是其因緣。",
    "T34n1718_007:0094c17": "又三慧境，境智因緣合故，得有三慧法，復",
    "T34n1718_007:0094c18": "名因緣也。如此三乘三慧，昔謂境體因緣",
    "T34n1718_007:0094c19": "有異，即是差別；若入圓妙三慧，即無差別。",
    "T34n1718_007:0094c20": "此有差別、無差別，如來能知；又差即無差、無",
    "T34n1718_007:0094c21": "差即差，如來亦能知。從「以何法」下，約二法",
    "T34n1718_007:0094c22": "明如來能知。「以何法」即是因，「得何法」即是果。",
    "T34n1718_007:0094c23": "五乘之因各得其果，即是差別，眾生如佛如，",
    "T34n1718_007:0094c24": "一如無二如，唯是一因一果，即無差別。差別",
    "T34n1718_007:0094c25": "無差別，如來亦能知；差即無差、無差即差，",
    "T34n1718_007:0094c26": "如來亦能知。從「眾生住於種種之地」，是約一",
    "T34n1718_007:0094c27": "法如來能知。七方便住於七位，故言種種",
    "T34n1718_007:0094c28": "之地，此即差別；如來用如實佛眼見之，如",
    "T34n1718_007:0094c29": "眾流入海失於本味，則無差別。隨他意語",
    "T34n1718_007:0095a01": "以智方便而演說之，則如來能知差別；其",
    "T34n1718_007:0095a02": "所說法皆悉到於一切智地，則如來能知無",
    "T34n1718_007:0095a03": "差別(云云)。從「如彼卉木」下，第三，舉譬帖合",
    "T34n1718_007:0095a04": "眾生不知也。從「如來知是」下，第四，牒前總",
    "T34n1718_007:0095a05": "結能知也。「一相一味」等，如前釋。一相一味、",
    "T34n1718_007:0095a06": "解脫、離、滅等，為緣分別，即是一中無量；「究竟",
    "T34n1718_007:0095a07": "涅槃終歸於空」，即是無量中一。此是牒前重",
    "T34n1718_007:0095a08": "釋無差別也。何者？一相一味、解脫、離、滅，若",
    "T34n1718_007:0095a09": "是二乘法體，猶是差別言宣，今作大乘究竟",
    "T34n1718_007:0095a10": "涅槃終歸於空，即通無差別。究竟涅槃結前",
    "T34n1718_007:0095a11": "諸句皆非二乘有餘無餘，乃是究竟涅槃也。",
    "T34n1718_007:0095a12": "「常寂滅相」者，結諸句非是小乘寂滅，乃是常",
    "T34n1718_007:0095a13": "住寂滅。上文云「諸法從本來常自寂滅相」，即",
    "T34n1718_007:0095a14": "此義也。「終歸於空」者，非是灰斷之空，乃是中",
    "T34n1718_007:0095a15": "道第一義空，鄭重抵掌簡實異權。舊云終",
    "T34n1718_007:0095a16": "歸於空者，雖復神通延壽無量示現復倍上",
    "T34n1718_007:0095a17": "數，壽盡終歸灰斷，故言終歸空。此苦佛苦",
    "T34n1718_007:0095a18": "經，那可言？光宅云：終歸入有餘，捨無常身",
    "T34n1718_007:0095a19": "智也。有人難此解，若爾與二乘何異？經文",
    "T34n1718_007:0095a20": "舉兩究竟，初究竟至於一切種智，此舉智",
    "T34n1718_007:0095a21": "果對二乘智非究竟；二舉究竟涅槃常寂",
    "T34n1718_007:0095a22": "滅相終歸於空，此舉斷對二乘斷非究竟。",
    "T34n1718_007:0095a23": "究竟之文，知非小乘空也。龍印云：大涅槃",
    "T34n1718_007:0095a24": "空，無法相、無煩惱故名空，終歸常住第一",
    "T34n1718_007:0095a25": "義空。忠師云：終歸第一義空智慧。有人云，",
    "T34n1718_007:0095a26": "佛果無累故言空。注者云：空有洞遣乃名",
    "T34n1718_007:0095a27": "空。古諸師皆不作小解，光宅何意獨然？「佛",
    "T34n1718_007:0095a28": "知是已觀眾生」下，第五，斷物疑。佛昔既知始",
    "T34n1718_007:0095a29": "末皆一，何不鹿苑即為說實？釋云，觀眾生",
    "T34n1718_007:0095b01": "心欲，隨三悉檀而將護之，恐其誹謗故不",
    "T34n1718_007:0095b02": "即說也。「汝等迦葉」下，第二，復宗稱述欲釋",
    "T34n1718_007:0095b03": "疑。疑者，聞佛無量功德，謂四弟子齊教領",
    "T34n1718_007:0095b04": "解何必是實？故佛稱述雖未及佛地，齊教",
    "T34n1718_007:0095b05": "不虛也。亦是引發下根，令同得悟。文為",
    "T34n1718_007:0095b06": "二：初、述，二、釋。先歎「希有」者，凡夫有反復，聞",
    "T34n1718_007:0095b07": "能得益，菩薩是已事解不多奇，無為正位",
    "T34n1718_007:0095b08": "能捨證入實甚為希有，能知隨宜說法述",
    "T34n1718_007:0095b09": "能領開三，次言能信受，即述其領顯一。「所",
    "T34n1718_007:0095b10": "以者何」釋述意，明佛於一道說三，深玄",
    "T34n1718_007:0095b11": "難解而汝能信也。私謂，前文云「如來復有",
    "T34n1718_007:0095b12": "無量功德汝等說不能盡」，後文云「汝等甚為",
    "T34n1718_007:0095b13": "希有」者，佛恩普被猶如雲雨靡不覆潤，佛",
    "T34n1718_007:0095b14": "恩普載猶如大地靡不生成，豈有為一機",
    "T34n1718_007:0095b15": "一方而已，故言汝等說不能盡。佛恩雖普，",
    "T34n1718_007:0095b16": "眾生日用不自覺知，如三草二木植根乎",
    "T34n1718_007:0095b17": "地、稟潤乎雨而不能知，汝等能知始終十",
    "T34n1718_007:0095b18": "恩甚為希有。未度令度等，述其知佛四弘誓",
    "T34n1718_007:0095b19": "恩，甚為希有。眾生現世安隱、後生善處、以道",
    "T34n1718_007:0095b20": "受樂，述其知大慈與樂恩，甚為希有。既聞",
    "T34n1718_007:0095b21": "法已離諸障礙，任力所能漸得入道，述其知",
    "T34n1718_007:0095b22": "大悲拔苦恩，甚為希有。輪王釋梵是小藥草，",
    "T34n1718_007:0095b23": "述其知勸善除熱惱恩，甚為希有。知無漏",
    "T34n1718_007:0095b24": "法能得涅槃及緣覺證是中藥草，述其知除",
    "T34n1718_007:0095b25": "諸熱見愛恩，甚為希有。上草小樹是為恥",
    "T34n1718_007:0095b26": "小慕大，述其知遮醜之恩，甚為希有。大樹",
    "T34n1718_007:0095b27": "是述其莊嚴之恩，甚為希有。最實事一地一",
    "T34n1718_007:0095b28": "雨，述其知付財坐座身心財法自在安樂",
    "T34n1718_007:0095b29": "之恩，甚為希有。佛述其差別歎者，歎十恩",
    "T34n1718_007:0095c01": "文盡；若述其無差別歎者，即是一大恩也。",
    "T34n1718_007:0095c02": "偈有五十四行半，頌上開顯。開顯有法、譬，",
    "T34n1718_007:0095c03": "今皆頌。初四行，頌法說；次五十行半，頌譬",
    "T34n1718_007:0095c04": "說。法說復二：先舉法王，二則開顯。今初半",
    "T34n1718_007:0095c05": "偈，頌法王不虛；下三行半，頌開顯。上文二教",
    "T34n1718_007:0095c06": "二智，今亦具頌。初一行半，頌二教；後二行，頌",
    "T34n1718_007:0095c07": "二智。初「隨眾生」下半行，頌權教；次「如來尊重」",
    "T34n1718_007:0095c08": "下，第二，一行，頌實教。次「有智若聞」下一行，頌",
    "T34n1718_007:0095c09": "釋權智；後「是故迦葉」下一行，頌釋實智。隨",
    "T34n1718_007:0095c10": "種種緣說種種教，悉為令得大乘正見，自",
    "T34n1718_007:0095c11": "此之前皆名邪見也。此頌是如來四悉檀",
    "T34n1718_007:0095c12": "意：「破有法王」即對治意，「隨眾生欲」即世界意，",
    "T34n1718_007:0095c13": "「智聞信解疑悔永失」是為人意，「令得正見」第",
    "T34n1718_007:0095c14": "一義意。三悉檀即頌上以智方便而為演說，",
    "T34n1718_007:0095c15": "令得正見頌上到一切智地(云云)。「迦葉當知",
    "T34n1718_007:0095c16": "譬如」下五十行半，頌上譬說。初十行半，頌開",
    "T34n1718_007:0095c17": "譬；次四十行，頌合譬。上開二譬，今初九偈半，",
    "T34n1718_007:0095c18": "頌差別譬；次一行，頌無差別譬。上差別有",
    "T34n1718_007:0095c19": "六，今亦頌六，而不如長行開譬，如合次",
    "T34n1718_007:0095c20": "第也。初三行，頌第三雲譬；「其雨普等」下，第",
    "T34n1718_007:0095c21": "二，一行，頌第四注雨譬；次「山川險谷」下，第三，",
    "T34n1718_007:0095c22": "一句，頌第一土地山川譬；次「幽邃」下，第四，二",
    "T34n1718_007:0095c23": "句，頌第二卉木譬；次「大小諸樹」下，第五，兩行",
    "T34n1718_007:0095c24": "三句，頌第五受潤譬；「一切諸樹」下，第六，二",
    "T34n1718_007:0095c25": "行，頌第六增長譬。雲譬應身，應身隨智慧",
    "T34n1718_007:0095c26": "行，故言「慧雲」。能具十二部法，故言「含潤」也。",
    "T34n1718_007:0095c27": "若應身不說法，如須扇多多寶者，此雲不",
    "T34n1718_007:0095c28": "含潤也。身放大光如「電耀」，口震四辯如",
    "T34n1718_007:0095c29": "「雷聲」也。九十五種邪光不現，故言「掩蔽」，除",
    "T34n1718_007:0096a01": "九十八種惱熱，如「地上清涼」也。「如可承攬」",
    "T34n1718_007:0096a02": "者，應身降世似同三有，有心往取實不可",
    "T34n1718_007:0096a03": "得也。八音四辯宣注法雨，「四方俱下」一時俱",
    "T34n1718_007:0096a04": "聞，亦云四等也。凡有心者皆蒙利潤，故言",
    "T34n1718_007:0096a05": "「率土充洽」也。此則成上，又成下山川譬也。",
    "T34n1718_007:0096a06": "「山川險谷」一句，頌第一土地，即是七方便眾",
    "T34n1718_007:0096a07": "生五陰，今蒙法雨身口柔軟，如土地得澤",
    "T34n1718_007:0096a08": "也。「幽邃所生」者，是頌上第二眾生習因差別，",
    "T34n1718_007:0096a09": "譬眾生久遠所植習因隱在陰界入內，故",
    "T34n1718_007:0096a10": "言「幽邃」，今蒙法雨悉得開發，故言「所生」。「百",
    "T34n1718_007:0096a11": "穀」語通取五穀，譬五乘能生百善也。「甘蔗",
    "T34n1718_007:0096a12": "蒲萄」譬定慧。「乾地普洽」譬未信者令信也。",
    "T34n1718_007:0096a13": "餘譬如文。「如其體相性分大小」下一行，頌第",
    "T34n1718_007:0096a14": "二無差別譬。上文有三，此中略不頌一地，",
    "T34n1718_007:0096a15": "而所生兼之。初二句，頌所生所潤；次一句，頌",
    "T34n1718_007:0096a16": "能潤，則是頌無差別也。「而各滋茂」頌差別",
    "T34n1718_007:0096a17": "不自知也。「佛亦如是出」下四十行，頌第二",
    "T34n1718_007:0096a18": "合譬。初三十五偈，頌合差別；次「如是迦葉」下",
    "T34n1718_007:0096a19": "五行，頌合無差別。上合差別譬，前正合、後",
    "T34n1718_007:0096a20": "譬帖，今頌亦先合，次便舉譬帖。初一行，頌",
    "T34n1718_007:0096a21": "合雲譬，上兩句以身合雲，下兩句舉譬帖",
    "T34n1718_007:0096a22": "合。次「既出」下，第二，有八行半，頌第二合雨",
    "T34n1718_007:0096a23": "譬。上先標章門，次勸聽受。「既出」下三行，略",
    "T34n1718_007:0096a24": "頌十號，次一行半，頌四弘，六章門中但頌",
    "T34n1718_007:0096a25": "二章也。「充潤一切」下一行半，是頌四弘誓。",
    "T34n1718_007:0096a26": "「諸天人」下，第二，四行，頌勸聽受。「我觀一切」下，",
    "T34n1718_007:0096a27": "第三，四行，頌第三合上山川譬。山川譬七",
    "T34n1718_007:0096a28": "種五陰眾生，如雨注不擇谿谷，佛平等說",
    "T34n1718_007:0096a29": "故無彼此，有機為此、無機為彼，植善為",
    "T34n1718_007:0096b01": "愛、憎逆為憎，佛事為自、魔事為他，應初為",
    "T34n1718_007:0096b02": "來、應後為去，入實為坐、出權為立，佛觀",
    "T34n1718_007:0096b03": "眾生為若此，即是等雨山川之意，頌上無",
    "T34n1718_007:0096b04": "數億種眾生來至佛所而聽法也。「貴賤上",
    "T34n1718_007:0096b05": "下」下，第四，二行，頌上第四如來于時觀是",
    "T34n1718_007:0096b06": "眾生，合第二所生草木叢林。貴賤乃至利",
    "T34n1718_007:0096b07": "鈍，約七方便傳傳作之也。「一切眾生聞我",
    "T34n1718_007:0096b08": "法者」下，第五，十一行，頌上種種無量皆令歡",
    "T34n1718_007:0096b09": "喜，合受潤譬。文為三：初一行，總明受潤；次",
    "T34n1718_007:0096b10": "「或處人天」下，第二，七行，別明受潤；次三行，結",
    "T34n1718_007:0096b11": "所潤能潤。有人解人天為小草，二乘為中",
    "T34n1718_007:0096b12": "草，外凡為大草，內凡為小樹，初地至七地",
    "T34n1718_007:0096b13": "為大樹。有人以內凡為大草，初地至七地",
    "T34n1718_007:0096b14": "為小樹，八地為大樹。有人以三十心為大",
    "T34n1718_007:0096b15": "草，初地至六地為小樹，七地去為大樹。然",
    "T34n1718_007:0096b16": "三草二木佛自合喻，明文朗然，云何師心反",
    "T34n1718_007:0096b17": "佛違經耶？就別受潤中文為五：初一行，人",
    "T34n1718_007:0096b18": "天俱未斷惑，合為小草；次「知無漏法」下，第",
    "T34n1718_007:0096b19": "二，二行，明二乘俱有斷證，合為中草；次「求",
    "T34n1718_007:0096b20": "世尊處」下，第三，一行，明六度，志求作佛化",
    "T34n1718_007:0096b21": "他，勝二乘獨，為上草；次「又諸佛子」下，第四，",
    "T34n1718_007:0096b22": "一行半，明通教，已斷通惑、誓扶餘習、涉有",
    "T34n1718_007:0096b23": "化他，望下為優、比上為劣，故名小樹；次",
    "T34n1718_007:0096b24": "「安住神通」下，第五，一行半，明別教，自行化他",
    "T34n1718_007:0096b25": "高廣為勝，故名大樹。約三菩薩各作三樹，",
    "T34n1718_007:0096b26": "六度約三僧祇，通教約七八九地，別教約",
    "T34n1718_007:0096b27": "三十心。「佛平等說」下，第三，三行，結所潤能",
    "T34n1718_007:0096b28": "潤。又二：初一行半，舉譬帖釋。所受潤雖明",
    "T34n1718_007:0096b29": "七種，七種為少如海一滴。「佛以此喻」一行",
    "T34n1718_007:0096c01": "半，明能潤佛智多如海也。「我雨法雨」下八行",
    "T34n1718_007:0096c02": "半，頌第六諸眾生聞此法已，合歡喜增長譬。",
    "T34n1718_007:0096c03": "又二：前兩行總頌增長，又二：初一行總頌",
    "T34n1718_007:0096c04": "增長，次一行舉譬帖釋。次「諸佛之法」下六行",
    "T34n1718_007:0096c05": "半，別明增長，為四：初一行半，明人天增長。",
    "T34n1718_007:0096c06": "「普得具足」，是頌現世安隱；「漸次修行」，是頌",
    "T34n1718_007:0096c07": "後世以道受樂。次「聲聞」下，第二，一行半，頌二",
    "T34n1718_007:0096c08": "乘增長。「住最後身」有二解：一云，二乘此身若",
    "T34n1718_007:0096c09": "不值佛，身未必無後，由見佛故成最後",
    "T34n1718_007:0096c10": "身，即是增長義；二云，二乘得有餘涅槃住",
    "T34n1718_007:0096c11": "最後身，得佛五味調熟得入法華，聞大乘",
    "T34n1718_007:0096c12": "得解即是增長。「若諸菩薩智慧堅固」下，第三，",
    "T34n1718_007:0096c13": "一行半，是通教增長。「堅固」是體法慧，「了達三",
    "T34n1718_007:0096c14": "界」是斷惑盡。「復有住禪」下，第四，二行，是別教",
    "T34n1718_007:0096c15": "增長(云云)。問：一雲一雨，與一音同異？答：下地",
    "T34n1718_007:0096c16": "以一音令他聞一法，佛以一音隨類各",
    "T34n1718_007:0096c17": "解；今一雲一雨，正是隨類之一音也。有人解，",
    "T34n1718_007:0096c18": "法身不二名一，從法身出音故言一音。有",
    "T34n1718_007:0096c19": "人言，一時並出眾聲故言一音。有人言，五",
    "T34n1718_007:0096c20": "音之中隨用一音。《大論》明一音報眾聲，不",
    "T34n1718_007:0096c21": "言並出，亦不言是法身出音。《毘婆沙》言，佛",
    "T34n1718_007:0096c22": "以一音說四諦，五人聞人語，八萬諸天聞",
    "T34n1718_007:0096c23": "天語，地獄夜叉各聞同其語，唱告至梵天",
    "T34n1718_007:0096c24": "是為梵音，亦是佛報得清淨音聲最妙號為",
    "T34n1718_007:0096c25": "梵音，若報得梵音，則人所不聞、聞亦不解。",
    "T34n1718_007:0096c26": "「如是迦葉」下，第二，五行，頌上無差別譬。又為",
    "T34n1718_007:0096c27": "二：前一行半，頌無差別之差別；後三行半，",
    "T34n1718_007:0096c28": "頌差別無差別。「譬如大雲如一味雨」，即頌",
    "T34n1718_007:0096c29": "合上一味雨無差別也。「潤於人華各得成",
    "T34n1718_007:0097a01": "實」，即是頌上差別也。次「迦葉當知以諸因緣」",
    "T34n1718_007:0097a02": "下，即是明權權即差別，合上所生也。「今當",
    "T34n1718_007:0097a03": "為汝」者即是顯實，實即無差別，合上一地",
    "T34n1718_007:0097a04": "也。「非滅度」者，未度變易也。獨言二乘者，",
    "T34n1718_007:0097a05": "為其保證強也。人天不計，果為涅槃，菩薩",
    "T34n1718_007:0097a06": "不中間取證也。「是菩薩道」者，菩薩行道亦",
    "T34n1718_007:0097a07": "須斷通惑，汝已斷盡即是菩薩道。《法華論》",
    "T34n1718_007:0097a08": "謂，發心退已還發，前所修善不滅，同後得",
    "T34n1718_007:0097a09": "果。二乘智斷是菩薩道者，二乘執其果故",
    "T34n1718_007:0097a10": "斥，言是菩薩道，道即因也。問：菩薩亦有果，",
    "T34n1718_007:0097a11": "〈信解〉云「得道得果」，《大品》云「有法是菩薩",
    "T34n1718_007:0097a12": "道，無法是菩薩果」，何故不言是菩薩果？答：",
    "T34n1718_007:0097a13": "此義亦應得，今言若道若果皆是佛因，因即",
    "T34n1718_007:0097a14": "是道也。",
    "T34n1718_007:0097a15": "釋授記品",
    "T34n1718_007:0097a16": "梵音和伽羅，此云授記。諸經破受記，《淨名》云",
    "T34n1718_007:0097a17": "「從如生得記，從如滅得記，如無生滅則",
    "T34n1718_007:0097a18": "知無記。」《思益》云「願不聞記名」。《大品》云「受記",
    "T34n1718_007:0097a19": "是戲論」。今經云何？答：若見有記記人，此見",
    "T34n1718_007:0097a20": "須破；菩薩誓記，此記須與。世諦故記，第一",
    "T34n1718_007:0097a21": "義故無。四悉，適時如下說；若通途記，如〈法師",
    "T34n1718_007:0097a22": "品〉初；若別與記，如三周後說；若正因記，如",
    "T34n1718_007:0097a23": "〈常不輕〉；若緣因記，如〈法師品〉十種供養；若了",
    "T34n1718_007:0097a24": "因記，如授三根人；若正因記則廣，若緣了記",
    "T34n1718_007:0097a25": "則狹，或遲記、或速記；或佛記如此文，或菩薩",
    "T34n1718_007:0097a26": "記如不輕，雖無劫國之定亦得是記；復懸",
    "T34n1718_007:0097a27": "記，如〈化城品〉未來弟子是也。他經但記菩",
    "T34n1718_007:0097a28": "薩、不記二乘，但記善、不記惡，但記男、不",
    "T34n1718_007:0097a29": "記女，但記人天、不記畜；今經皆記。若《首",
    "T34n1718_007:0097b01": "楞嚴》有四種記，今經具之：未發心與記，如",
    "T34n1718_007:0097b02": "〈常不輕品〉，發心現前無生，三周記是也；《瓔珞》",
    "T34n1718_007:0097b03": "第九，八種授記，己知他不知，眾人盡知己不",
    "T34n1718_007:0097b04": "知，己眾俱知，己眾俱不知，近覺遠不覺，遠",
    "T34n1718_007:0097b05": "覺近不覺，俱覺，俱不覺。己知他不知者，發",
    "T34n1718_007:0097b06": "心自誓未廣及人，未得四無所畏，未得善",
    "T34n1718_007:0097b07": "權故。眾人盡知己不知者，發心廣大得無畏",
    "T34n1718_007:0097b08": "善權故。皆知者，位在七地無畏善權得空",
    "T34n1718_007:0097b09": "觀故。皆不知者，未入七地未得無著行",
    "T34n1718_007:0097b10": "(云云)。遠者不覺者，彌勒是也，諸根具足不捨",
    "T34n1718_007:0097b11": "如來無著之行故。近者不覺，此人未能演",
    "T34n1718_007:0097b12": "說賢聖之行，師子膺是也。近遠俱覺者，諸根",
    "T34n1718_007:0097b13": "具足不捨無著之行，柔順菩薩是也。近遠俱",
    "T34n1718_007:0097b14": "不覺者，未得善權不能悉知如來藏，等行",
    "T34n1718_007:0097b15": "菩薩是也。餘經又云，近知者從現佛得記",
    "T34n1718_007:0097b16": "也，如彌勒等。遠知者，不從今佛從當佛",
    "T34n1718_007:0097b17": "得記，如佛語弊魔，彌勒當與汝記。近遠俱",
    "T34n1718_007:0097b18": "知者，今當佛俱與記也。近遠俱不知者，今當",
    "T34n1718_007:0097b19": "佛俱不記也。元諸佛本為大事因緣出世，",
    "T34n1718_007:0097b20": "令眾生開示悟入佛之知見，今大事已顯，",
    "T34n1718_007:0097b21": "佛已說竟，眾生已入，暢佛本懷眾生願滿，法",
    "T34n1718_007:0097b22": "應與記，如父遇子豈不付財？又行人無量",
    "T34n1718_007:0097b23": "世行願願在今佛，文云「其本願如此故獲",
    "T34n1718_007:0097b24": "斯記」，此兩緣是世界悉檀故記。又二乘聞經",
    "T34n1718_007:0097b25": "改小入大，圓因已足，因必招果，故如來與",
    "T34n1718_007:0097b26": "記。時眾咸知發願，願為生身法身內外眷",
    "T34n1718_007:0097b27": "屬，或願但生彼土饒益眾生，此兩是為人",
    "T34n1718_007:0097b28": "悉檀與記。又授二乘記，破欲退大入小",
    "T34n1718_007:0097b29": "菩薩。何者？若定有二乘可退為小，今無二",
    "T34n1718_007:0097c01": "乘，何所可退？又破欲發二乘心者，彼證自",
    "T34n1718_007:0097c02": "捨，我何為取？又破未改小者則便改小，將",
    "T34n1718_007:0097c03": "證小者即不取證。此四，對治悉檀與記。又",
    "T34n1718_007:0097c04": "無生現前，必由實解開佛知見不謬，又明",
    "T34n1718_007:0097c05": "了佛性故與受記。小乘入實決定作佛，若",
    "T34n1718_007:0097c06": "爾一切眾生亦有佛性，何不與記？然眾生",
    "T34n1718_007:0097c07": "但正無緣，今聞經信解緣正具足，開佛知",
    "T34n1718_007:0097c08": "見知佛性、見佛法見佛性，此兩，第一義悉",
    "T34n1718_007:0097c09": "檀與記。此四記，攝上諸受記盡(云云)。授記亦",
    "T34n1718_007:0097c10": "云受記、受決、受莂，授是與義，受是得義，記是",
    "T34n1718_007:0097c11": "記事，決是決定，莂是了莂。中根人聞法，譬二",
    "T34n1718_007:0097c12": "周開三顯一，具足領解如來述成，雖自知作",
    "T34n1718_007:0097c13": "佛，而時事未審，若蒙佛誠言，授其當果，劫",
    "T34n1718_007:0097c14": "國決定，近遠了莂，則大歡喜。今從佛授與得",
    "T34n1718_007:0097c15": "名，故言「授記品」。此文是譬說第四段，上三",
    "T34n1718_007:0097c16": "段皆以譬喻說之，此中授記亦用譬喻論",
    "T34n1718_007:0097c17": "記。何意無第五段？一解云，指上指下略不",
    "T34n1718_007:0097c18": "論耳。又云，〈草喻〉中明一切受潤各得增長，",
    "T34n1718_007:0097c19": "審知四眾皆獲利益，經家略不出耳。文為",
    "T34n1718_007:0097c20": "二：一、正與中根授記，二、許為下根宿世之",
    "T34n1718_007:0097c21": "說。初又二：先授迦葉，次授三人，並有長行、",
    "T34n1718_007:0097c22": "偈頌。迦葉長行中有六：一行因，二得果，三",
    "T34n1718_007:0097c23": "劫國名字莊嚴，四壽命，五正像久近如文，",
    "T34n1718_007:0097c24": "六國淨。三弟子中復二：一請記，二與記。請",
    "T34n1718_007:0097c25": "記中七偈：初一行，正請。次二行半，開譬。次二",
    "T34n1718_007:0097c26": "行半，合譬。次一行，結三人記，各有行因得果",
    "T34n1718_007:0097c27": "劫國壽命法住數量，悉如文。從「我諸弟子」",
    "T34n1718_007:0097c28": "下二行半，許為下根更說宿世，此人已聞",
    "T34n1718_007:0097c29": "法譬，復見上中受記，而猶疑不了深生愧",
    "T34n1718_007:0098a01": "恥，欲增進其道，先許總記，更說宿緣(云",
    "T34n1718_007:0098a02": "云)。◎",
    "T34n1718_007:0098a03": "妙法蓮華經文句卷第七上",
    "T34n1718_007:0098a06": "妙法蓮華經文句卷第七下",
    "T34n1718_007:0098a08": "天台智者大師說",
    "T34n1718_007:0098a09": "◎釋化城喻品",
    "T34n1718_007:0098a10": "「化」者，神力所為也，以神力故無而欻有，名",
    "T34n1718_007:0098a11": "之為化。防非禦敵，稱之為「城」，內合二乘",
    "T34n1718_007:0098a12": "涅槃者，權智所為也。以權智力無而說有，",
    "T34n1718_007:0098a13": "用教為化防思禦見，名為涅槃；蘇息引入",
    "T34n1718_007:0098a14": "實未究竟，而言滅度。權假施設故言「化城」。",
    "T34n1718_007:0098a15": "喻如前說。此是因緣釋也。約教者，若三藏義",
    "T34n1718_007:0098a16": "者，於涅槃生安隱想、生滅度想；若通教二",
    "T34n1718_007:0098a17": "乘與三藏同；菩薩不爾，《釋論》云，如父過險，",
    "T34n1718_007:0098a18": "一脚入城一脚門外，憶妻子故從城入險，",
    "T34n1718_007:0098a19": "誓願扶餘習入生死，而不以空為證也；別",
    "T34n1718_007:0098a20": "教不道城如化，用城防險，從城門徑過，",
    "T34n1718_007:0098a21": "將城作方便斷見思惑，不道此為極也；",
    "T34n1718_007:0098a22": "圓教知無賊病亦不須城，故言化城也。",
    "T34n1718_007:0098a23": "今是圓教意，故題為「化城喻品」也。本迹、觀心",
    "T34n1718_007:0098a24": "不記。問：此品說因緣事，下根得悟，應名宿",
    "T34n1718_007:0098a25": "世品。答：品初廣說因緣，末則結譬化城，若",
    "T34n1718_007:0098a26": "從前應稱宿世，經從末故言化城。又上根",
    "T34n1718_007:0098a27": "疑薄，但取道樹三七思惟，以明機緣；中根疑",
    "T34n1718_007:0098a28": "濃加以譬喻，探取二萬億佛所教無上道，",
    "T34n1718_007:0098a29": "以為機緣；下根疑復厚，則明宿世久遠機",
    "T34n1718_007:0098b01": "緣。若從宿世之始，明久遠因緣，語其中間",
    "T34n1718_007:0098b02": "言其化城，明其究竟言其寶所，經家處中",
    "T34n1718_007:0098b03": "標品，收得初後，從此義便，故言化城品。問：",
    "T34n1718_007:0098b04": "化城是權、寶所是實，何意棄實從權？答：由",
    "T34n1718_007:0098b05": "知城是化，則知寶所是實，故標化不失實",
    "T34n1718_007:0098b06": "也。此段三品經文，例前應四，但領解、述成",
    "T34n1718_007:0098b07": "皆在授記段中。何者？若不領解，安得授記、",
    "T34n1718_007:0098b08": "述成，故兼得二意。又領解、述成、得記，或前後",
    "T34n1718_007:0098b09": "不定，領解或默念、發言不同，其文少，不足",
    "T34n1718_007:0098b10": "分品，但入他段中。此品正說因緣，後兩品",
    "T34n1718_007:0098b11": "授記。初又二：一、先明知見久遠，二、明宿世",
    "T34n1718_007:0098b12": "結緣。如來三達，遠明如見今日，所引往事",
    "T34n1718_007:0098b13": "決定不虛，然後說宿命也。此二各有長行、",
    "T34n1718_007:0098b14": "偈頌。初長行有三：一、出所見事，即是好成、",
    "T34n1718_007:0098b15": "大相、大通勝佛也；二、舉譬明久遠；三、結見",
    "T34n1718_007:0098b16": "昔如今(云云)。偈有七行，頌前三義，如文。「佛",
    "T34n1718_007:0098b17": "壽五百四十」下，正明結緣。又為兩：初、結緣",
    "T34n1718_007:0098b18": "由，二、正結緣。由中又兩：遠由、近由。遠由又",
    "T34n1718_007:0098b19": "二：一、大通智勝佛成道，二、十方梵請法。成道",
    "T34n1718_007:0098b20": "為五：一、佛壽長遠。「其佛本坐」下，第二，成道前",
    "T34n1718_007:0098b21": "事。但諸佛道同、為緣事異，釋迦苦行六年，草",
    "T34n1718_007:0098b22": "生攢髀至肘不覺，諸天哭喚動地不聞，移",
    "T34n1718_007:0098b23": "坐得道；彌勒即出家日得道；彼佛十劫猶",
    "T34n1718_007:0098b24": "不現前，非根有利鈍、道有難易，緣宜奢",
    "T34n1718_007:0098b25": "促應示長短耳。三，「諸比丘大通過十小劫」",
    "T34n1718_007:0098b26": "下，明正成道。四，「其佛未出家」下，明成道後",
    "T34n1718_007:0098b27": "眷屬供養。五，「爾時十六王偈讚」下，明請轉",
    "T34n1718_007:0098b28": "法輪。第一文易解。第二成佛前事，有二：一、",
    "T34n1718_007:0098b29": "佛坐道場所經時節，二、諸天供養。「佛告諸」",
    "T34n1718_007:0098c01": "至「得三菩提時」下，第二，諸梵請。文為二：一、",
    "T34n1718_007:0098c02": "威光照動，二、十方梵請。初威光者，《過去因果",
    "T34n1718_007:0098c03": "經》云「薩婆悉達處胎時，三千國土朗然大光，",
    "T34n1718_007:0098c04": "日月所不照處大明，其中眾生各得相見」。",
    "T34n1718_007:0098c05": "初成道時亦如是，朝為色天、中為欲天、晡",
    "T34n1718_007:0098c06": "為鬼神說法，夜亦如是。觀解，「忽生眾生」者，",
    "T34n1718_007:0098c07": "心性本淨，陰入界覆之則闇，若修觀慧本",
    "T34n1718_007:0098c08": "性理顯。又兩山是二諦，其間是中道。日月",
    "T34n1718_007:0098c09": "光是二智，佛光是中道。無分別智光，照本有",
    "T34n1718_007:0098c10": "三諦洞明也。「爾時東方」下，第二，十方梵。文為",
    "T34n1718_007:0098c11": "二：先九方，後上方。九方為四：一東，二東南，",
    "T34n1718_007:0098c12": "三南，四總明六方。前三方梵，文各有七：一覩",
    "T34n1718_007:0098c13": "瑞，二驚駭，三相問決，四尋光見佛，五三業供",
    "T34n1718_007:0098c14": "養，六請法，七默許，皆如文。上方梵止有六，",
    "T34n1718_007:0098c15": "世尊即說故無默許。舊云東、東南請小，七方",
    "T34n1718_007:0098c16": "請大，上方請小大。若《釋論》明梵本請大，佛",
    "T34n1718_007:0098c17": "雖說小未遂所請，若說般若猶酬梵請",
    "T34n1718_007:0098c18": "耳。若依〈方便品〉文，梵王請大，然佛法道同",
    "T34n1718_007:0098c19": "不應偏請。但經論存略，諸師偏據耳。又如",
    "T34n1718_007:0098c20": "今佛自始至終，具轉五味法輪，一一皆酬",
    "T34n1718_007:0098c21": "梵請，彼亦應然。初十六子請轉滿教，如今",
    "T34n1718_007:0098c22": "佛說《華嚴》；東、東南二方請轉半教，如今佛",
    "T34n1718_007:0098c23": "說三藏；後七方請轉對半明滿，如今佛",
    "T34n1718_007:0098c24": "說方等；上方梵請帶半明滿，如今佛說《般",
    "T34n1718_007:0098c25": "若》，後十六子請廢半明滿，如今佛說《法華》",
    "T34n1718_007:0098c26": "醍醐教也。今古節目文義相應(云云)。「爾時大",
    "T34n1718_007:0098c27": "通智受十方」下，結緣近由。由佛受請說法，",
    "T34n1718_007:0098c28": "故後得覆講正作結緣。文為二：一、先轉半",
    "T34n1718_007:0098c29": "字法輪，二、諸子請轉廢半明滿字法輪。初",
    "T34n1718_007:0099a01": "為三：一、受請，二、正轉，三、聞法得道。此中應",
    "T34n1718_007:0099a02": "說三乘，如序品文，而今不說者，正為下根",
    "T34n1718_007:0099a03": "論結緣開顯等，略不言六度耳。三轉者，謂",
    "T34n1718_007:0099a04": "示、勸、證(云云)。亦將三轉對示教利喜，示即示",
    "T34n1718_007:0099a05": "轉，教即勸轉，利喜即證轉也。亦對見諦思惟",
    "T34n1718_007:0099a06": "無學也，為聲聞三轉，為緣覺再轉，為菩",
    "T34n1718_007:0099a07": "薩一轉。何故爾？由根利鈍。此一往說耳。通",
    "T34n1718_007:0099a08": "方例皆三轉。何故三轉？諸佛語法，法至於三，",
    "T34n1718_007:0099a09": "為眾生有三根故，《大論》及《婆沙》悉作此說。",
    "T34n1718_007:0099a10": "問：初為五人，云何作三根耶？復有八萬諸",
    "T34n1718_007:0099a11": "天，何故無三根？為生三慧、三根、三道故。「十",
    "T34n1718_007:0099a12": "二行」者，一約四諦教，二約十六行。教十二",
    "T34n1718_007:0099a13": "者，即示勸證是也；行十二者，三轉皆生眼智",
    "T34n1718_007:0099a14": "明覺。又教十二為能轉，行十二為所轉。十",
    "T34n1718_007:0099a15": "二行是輪，十二教非輪，若作二輪義，眼智",
    "T34n1718_007:0099a16": "明覺者，約四十八法，開此四心成十六心，",
    "T34n1718_007:0099a17": "謂苦法忍為眼、苦法智為智，比忍為明、比智",
    "T34n1718_007:0099a18": "為覺，餘三諦亦爾，故成十六心，三根人各",
    "T34n1718_007:0099a19": "得十六心，故成四十八行也。十二諦是教法",
    "T34n1718_007:0099a20": "輪，十二行是行法輪，教輪則能轉唯是一權",
    "T34n1718_007:0099a21": "智，所轉則有十二教也。若行法輪能轉之教",
    "T34n1718_007:0099a22": "有十二，所轉之行亦十二。或通三人、或約",
    "T34n1718_007:0099a23": "一人，今就見諦道三人，利根聞示轉，即生",
    "T34n1718_007:0099a24": "眼智明覺，三人合舉故言十二行也。所不",
    "T34n1718_007:0099a25": "能轉者，沙門不聞尚不能知，何況能轉？",
    "T34n1718_007:0099a26": "支佛雖悟，口不能說；婆羅門雖聞其名，不",
    "T34n1718_007:0099a27": "解其理；魔梵亦爾。夫轉者，轉此法度入他",
    "T34n1718_007:0099a28": "心，令彼得悟，破六十二見，乃名轉法輪；為",
    "T34n1718_007:0099a29": "無此義，魔梵等所不能轉也。有解大乘四",
    "T34n1718_007:0099b01": "諦，次轉二諦、次轉一諦、次轉無諦，皆是卷",
    "T34n1718_007:0099b02": "舒之意。小乘四諦以生滅為體，大乘以無",
    "T34n1718_007:0099b03": "生為體(云云)。「十二因緣」者，還是別相細觀四",
    "T34n1718_007:0099b04": "諦耳。約苦、集即有無明老死，約道、滅即",
    "T34n1718_007:0099b05": "有無明滅乃至老死滅也。又三人通觀十二",
    "T34n1718_007:0099b06": "緣，二乘生滅十二緣，為菩薩無生十二緣。",
    "T34n1718_007:0099b07": "無生十二緣，本不生、今不滅，相生則相、生傳",
    "T34n1718_007:0099b08": "傳滅(云云)。又三乘亦通論四諦，二乘有量四",
    "T34n1718_007:0099b09": "諦，為菩薩無量四諦。又六度亦通三人，《大",
    "T34n1718_007:0099b10": "品．發趣品》云「阿羅漢、支佛，因六波羅蜜至彼",
    "T34n1718_007:0099b11": "岸。」《攝大乘》云「凡夫、二乘皆有六度，但不同",
    "T34n1718_007:0099b12": "耳。」若爾應俱名波羅蜜，然二乘行到涅槃彼",
    "T34n1718_007:0099b13": "岸亦稱波羅蜜，但不能到佛道彼岸，比菩",
    "T34n1718_007:0099b14": "薩異耳。《阿毘曇》有六足，六足即六度，《寶雲",
    "T34n1718_007:0099b15": "經》明三乘毘尼(云云)。第三，聞法得悟者，初少",
    "T34n1718_007:0099b16": "中多。「不受」者，不受四見，悟初果也。「得解",
    "T34n1718_007:0099b17": "脫」者，脫子、果兩縛，得無學也。「深妙定」者，即",
    "T34n1718_007:0099b18": "俱解脫也(云云)。「爾時十六王子皆出家」下，第",
    "T34n1718_007:0099b19": "二，重請滿字法輪。文為七：一、出家，二、請法，三、",
    "T34n1718_007:0099b20": "所將亦出家，四、佛受請，五、時眾有解不解，六、",
    "T34n1718_007:0099b21": "時節，七、說已入定。「諸根」者，六根也，六根清淨",
    "T34n1718_007:0099b22": "故言通利。又六根互用故言「通」，入佛境界",
    "T34n1718_007:0099b23": "故言「利」。「智慧明了」者，開示悟入也，彼佛初",
    "T34n1718_007:0099b24": "說圓頓，諸子大乘功德悉皆具足，愍諸方便",
    "T34n1718_007:0099b25": "重請佛開權顯實也。「聲聞皆已成就」者，明其",
    "T34n1718_007:0099b26": "障除機動，是故為請。「我等志願如來知見」者，",
    "T34n1718_007:0099b27": "此《法華經》但明佛之知見，唯志於此，即正請",
    "T34n1718_007:0099b28": "滿字廢半之文，明顯若此也。「過二萬劫」者，",
    "T34n1718_007:0099b29": "上開三既久，不容中間無事，望下文意，二",
    "T34n1718_007:0099c01": "萬劫中必說方等《般若》，文云「說六波羅蜜",
    "T34n1718_007:0099c02": "及諸神通事」，般若是行、神通是事，諸方等經",
    "T34n1718_007:0099c03": "多明不可思議事行也。頌中又云「分別真實",
    "T34n1718_007:0099c04": "法」，即是《大品》明實相般若意也。十六沙彌信",
    "T34n1718_007:0099c05": "受及二乘，即信得解者；其餘千萬皆生疑",
    "T34n1718_007:0099c06": "惑，是不解眾。此不解眾即與十六子，結法",
    "T34n1718_007:0099c07": "華之緣者也。第七，明說法已入定，此正是",
    "T34n1718_007:0099c08": "結緣之近由。由佛入定不出，諸疑惑眾無",
    "T34n1718_007:0099c09": "所諮問，十六於後為不解者覆講說經也。",
    "T34n1718_007:0099c10": "文中明入定處所，即是靜室，正入定即是住",
    "T34n1718_007:0099c11": "於禪定，入定時節即是八萬四千劫(云云)。「是時",
    "T34n1718_007:0099c12": "十六菩薩知佛入室」下，第二，正結緣。就此有",
    "T34n1718_007:0099c13": "二：先法說結緣，次譬說結緣。就法說有三：",
    "T34n1718_007:0099c14": "第一明昔日共結緣，第二明中間更相值遇，",
    "T34n1718_007:0099c15": "第三明今還說法華。第一有四：一者知佛",
    "T34n1718_007:0099c16": "入定，二者王子覆講，三者眾得利益，四佛從",
    "T34n1718_007:0099c17": "定起稱歎菩薩。由佛入定所以得說，佛知",
    "T34n1718_007:0099c18": "一化將畢不復熟此段之人，故令王子共",
    "T34n1718_007:0099c19": "其結緣；又知此等必由王子究竟得度，所",
    "T34n1718_007:0099c20": "以入定久而不出也(云云)。「是十六沙彌」下，第",
    "T34n1718_007:0099c21": "一，知佛入定。「各升法座」下，第二，覆說《法華》。",
    "T34n1718_007:0099c22": "「一一皆度」下，第三，說法利益。皆發菩提心故",
    "T34n1718_007:0099c23": "云「度」，若初發心時誓願當作佛已過於世",
    "T34n1718_007:0099c24": "間，即是度七方便彼岸義也。「大通智勝過八",
    "T34n1718_007:0099c25": "萬」下，第四，佛從定起稱歎勸信。此中復二：一、",
    "T34n1718_007:0099c26": "正稱歎菩薩，二、「汝等皆當」下，勸物親近。勸",
    "T34n1718_007:0099c27": "物親近中又二：先勸親近，次「所以者何」下，",
    "T34n1718_007:0099c28": "第一、釋勸意，「佛告諸比丘是十六」下，第二、",
    "T34n1718_007:0099c29": "明中間常相逢值。逢值有三種，若相逢遇常",
    "T34n1718_007:0100a01": "受大乘，此輩中間皆已成就不至于今；若",
    "T34n1718_007:0100a02": "相逢遇，遇其退大仍接以小，此輩中間猶故",
    "T34n1718_007:0100a03": "未盡，今得還聞大乘之教；三但論遇小不",
    "T34n1718_007:0100a04": "論遇大，則中間未度，于今亦不盡，方始",
    "T34n1718_007:0100a05": "受大乃至滅後得道者是也。問：如上塵數多",
    "T34n1718_007:0100a06": "許時節，今始得羅漢，當知無生法忍何易",
    "T34n1718_007:0100a07": "可階。答：一云，大聖善巧，依四悉檀作如是",
    "T34n1718_007:0100a08": "說，或說佛道長遠，或說佛易得，對治厭道",
    "T34n1718_007:0100a09": "長者說短，於道生輕易想者說長，或為",
    "T34n1718_007:0100a10": "發生宿善，或隨世間所欲，或為聞說長",
    "T34n1718_007:0100a11": "短即得入第一義，當知言如許劫方今得",
    "T34n1718_007:0100a12": "羅漢者，此是權行四悉檀，引諸實行令入",
    "T34n1718_007:0100a13": "道耳。「諸比丘我今語汝彼佛」下，第三，明今日",
    "T34n1718_007:0100a14": "還說《法華》。此文復二：先會古今，後明還說",
    "T34n1718_007:0100a15": "《法華》。先會古今復二：一、結師之古今，二、會",
    "T34n1718_007:0100a16": "弟子古今。十六沙彌是古，八方作佛是今也。",
    "T34n1718_007:0100a17": "「諸比丘我等為沙彌各各」下，次會弟子，復二：",
    "T34n1718_007:0100a18": "一、會現在，二、會未來。現在復四：一、不退者，",
    "T34n1718_007:0100a19": "住三菩提也；二、此諸眾生退轉者，今住聲",
    "T34n1718_007:0100a20": "聞；三、「所以者何」下，釋退住意；四、「爾時所化無",
    "T34n1718_007:0100a21": "量」下，正結古今也。「及我滅度未來」下，第二，",
    "T34n1718_007:0100a22": "會未來弟子，復二：一、正會，二、「我滅度後復有」",
    "T34n1718_007:0100a23": "下釋疑。疑者云，現在者，得聞佛說《法華》得",
    "T34n1718_007:0100a24": "入一道，可是結緣之流；未來者，不聞《法",
    "T34n1718_007:0100a25": "華》而入滅度，此豈能捨小得入一乘？釋云，",
    "T34n1718_007:0100a26": "雖滅度之，終會得聞，我於餘國作佛得聞",
    "T34n1718_007:0100a27": "是經。「餘國」者，三乘通教有餘國也。「除諸如來",
    "T34n1718_007:0100a28": "方便說」者，斷疑也。三是方便說，其實無三",
    "T34n1718_007:0100a29": "也。「諸比丘若如來」下，第二，正明今日還說《法",
    "T34n1718_007:0100b01": "華》。就此復三：一、時眾清淨，二、正說《法華》，三、",
    "T34n1718_007:0100b02": "釋前開三意。「涅槃時到」者，諸佛出世教道將",
    "T34n1718_007:0100b03": "畢之時，即說此經，如迦葉佛、日月燈明等，",
    "T34n1718_007:0100b04": "說此經竟即入涅槃，釋迦說《法華》竟仍唱",
    "T34n1718_007:0100b05": "當滅。「眾又清淨」者，即斷德也。「信解堅固」者，",
    "T34n1718_007:0100b06": "信即四不壞信，解即無漏正解。了達真諦",
    "T34n1718_007:0100b07": "具諸禪定，此智斷立也。爾時堪教大道，聞",
    "T34n1718_007:0100b08": "必信受也。復次「眾又清淨」者，得三藏教益免",
    "T34n1718_007:0100b09": "難也。「信解堅固」者，於方等教心相體信也。",
    "T34n1718_007:0100b10": "「了達空法」，聞般若教說法，於空法中心得",
    "T34n1718_007:0100b11": "了達，即轉教意也。「便集諸菩薩」下，正說《法",
    "T34n1718_007:0100b12": "華》。集菩薩是聚親族等，是說此經也。上",
    "T34n1718_007:0100b13": "釋親族法身大士影嚮眾，以此文驗之，其",
    "T34n1718_007:0100b14": "義明也。「集諸菩薩」是會親族，「及聲聞眾」是命",
    "T34n1718_007:0100b15": "其子也。「比丘當知如來方便」下，釋開三意",
    "T34n1718_007:0100b16": "也。若世無二乘得滅度者，何故如來前說",
    "T34n1718_007:0100b17": "權教？釋云，比丘當知如來方便，深知眾生",
    "T34n1718_007:0100b18": "有小性欲，著於五塵、弊於五濁，故先說三",
    "T34n1718_007:0100b19": "令破蔽免難，後說一也。「譬如五百」下，第",
    "T34n1718_007:0100b20": "二譬者，有開、有合。開譬為二：第一、導師譬，",
    "T34n1718_007:0100b21": "譬上覆講共結大緣，即擬〈火宅〉之總譬、〈方便〉",
    "T34n1718_007:0100b22": "之略頌也；第二、將導譬，譬上中間相遇今還",
    "T34n1718_007:0100b23": "說《法華》也，若中間相逢從我聞法皆為三",
    "T34n1718_007:0100b24": "菩提者，不為此人設譬；若中間相逢于今",
    "T34n1718_007:0100b25": "有住聲聞地者，正為此人設第二譬也，",
    "T34n1718_007:0100b26": "即擬〈火宅〉之別譬、〈方便〉之廣頌。就初導師譬，",
    "T34n1718_007:0100b27": "其文有五，即擬〈火宅〉總譬、〈方便〉略頌中之六",
    "T34n1718_007:0100b28": "意也。一、五百由旬譬。譬上未度之眾樂著諸",
    "T34n1718_007:0100b29": "有論迴處所，即擬〈火宅〉中其家廣大三界無",
    "T34n1718_007:0100c01": "安、〈方便品〉安隱對不安隱處之意也。二、險難",
    "T34n1718_007:0100c02": "惡道譬。譬上未度之眾煩惱垢重，於如來智",
    "T34n1718_007:0100c03": "慧難信難解，即擬〈火宅〉中火起、〈方便品〉安",
    "T34n1718_007:0100c04": "隱對不安隱之法也。三、若有多眾譬，正譬",
    "T34n1718_007:0100c05": "上百千萬億種皆生疑惑不解之眾生也，",
    "T34n1718_007:0100c06": "即擬〈火宅〉中三十子五百人、〈方便〉中知眾生",
    "T34n1718_007:0100c07": "性欲意也。四、欲過此道至珍寶處譬，舊不取，",
    "T34n1718_007:0100c08": "今取此譬譬上覆講《法華》，擬〈草喻〉中一味雨、",
    "T34n1718_007:0100c09": "〈火宅〉中唯有一門、〈方便品〉宣示佛道意也。五",
    "T34n1718_007:0100c10": "者、一導師譬，譬上第十六王子也，即〈藥草〉中",
    "T34n1718_007:0100c11": "密雲、〈火宅〉中長者、〈方便〉中我今亦如是意也。",
    "T34n1718_007:0100c12": "問：此中作譬，那不作父子相失、長者驚入火",
    "T34n1718_007:0100c13": "宅、不虛等名耶？答：凡作譬名，各逐義便，上",
    "T34n1718_007:0100c14": "取機感有無，故言父子相失、父子相見；若",
    "T34n1718_007:0100c15": "取感應始赴機，故言驚入火宅；此中明將",
    "T34n1718_007:0100c16": "導眾人世世相值，那得言相失？先久結緣",
    "T34n1718_007:0100c17": "那得言始應？為此義故，不作相失、驚入名",
    "T34n1718_007:0100c18": "耳，而其意則通。問：何故不作不虛譬？答：上",
    "T34n1718_007:0100c19": "來已二十二番開權顯實，其義已彰不虛。本",
    "T34n1718_007:0100c20": "欲勸信，下根信在不久，故不須也。「五百由",
    "T34n1718_007:0100c21": "旬」者，基師：三界結惑為三百，七地所斷習氣",
    "T34n1718_007:0100c22": "為四百，八地已上所斷無明為五百。今謂",
    "T34n1718_007:0100c23": "非正別義，又非三乘通義。又有家云，流來",
    "T34n1718_007:0100c24": "生死、變易生死、中間生死、分段生死，但取三",
    "T34n1718_007:0100c25": "種開為五百，不取流來；流來是有識之初、",
    "T34n1718_007:0100c26": "反源之始，故不說之。有人難此云，《勝鬘》云",
    "T34n1718_007:0100c27": "「因五果二」，果二者謂分段、變易；因五者謂",
    "T34n1718_007:0100c28": "五住。語果既別開流來與中間，語因亦應",
    "T34n1718_007:0100c29": "更廣五住。無據不可用。《大論》明肉身菩",
    "T34n1718_007:0101a01": "薩即分段，法身菩薩謂變易。又云，阿羅漢捨",
    "T34n1718_007:0101a02": "三界報身受法性身，故知生死二耳。有人",
    "T34n1718_007:0101a03": "云，三百喻三界，四百喻七地，二國中間難",
    "T34n1718_007:0101a04": "過，五百喻八地已上。難者言，四百喻七地，",
    "T34n1718_007:0101a05": "則應三百喻六地，六地與二乘齊功，二乘",
    "T34n1718_007:0101a06": "極久唯六十劫、或百劫，菩薩至六地時，二",
    "T34n1718_007:0101a07": "十二大僧祇，二乘於佛道紆迴不應得齊。",
    "T34n1718_007:0101a08": "今謂此非別義亦非通義。有人言，三界",
    "T34n1718_007:0101a09": "為三百，七住及二乘為四百，七住已上",
    "T34n1718_007:0101a10": "為五百，如《大經》云「初果八萬劫至菩提",
    "T34n1718_007:0101a11": "心處」，如三根人至此處即領解，五種人",
    "T34n1718_007:0101a12": "至此處名度五百也，此取極鈍故云八",
    "T34n1718_007:0101a13": "萬劫到，利人不必爾，如佛世得四果者，聞",
    "T34n1718_007:0101a14": "《法華》皆發心，何必八萬劫？難云，經明度三",
    "T34n1718_007:0101a15": "百由旬立二地，豈是度三人也？若五人並",
    "T34n1718_007:0101a16": "發菩提心名度五百者，乃大經之一意，明",
    "T34n1718_007:0101a17": "五人發心離於五位，非此中意。此中明三",
    "T34n1718_007:0101a18": "百是權度在化城，五百至寶所名實度，廢",
    "T34n1718_007:0101a19": "化城進寶所，若五人皆度皆進，失化城譬",
    "T34n1718_007:0101a20": "意。有人云，三界為三百，聲聞為四百，緣覺",
    "T34n1718_007:0101a21": "地為五百，凡夫三界障，二乘涅槃障，亦是",
    "T34n1718_007:0101a22": "有空二見。《華嚴》藥樹不生深水火坑，火坑即",
    "T34n1718_007:0101a23": "三界，深水即二乘，三界是二乘之牢獄，二乘",
    "T34n1718_007:0101a24": "是菩薩之牢獄，又是福智二邊，不能自行",
    "T34n1718_007:0101a25": "不能化他。《大品》明四百由旬，合二乘為一",
    "T34n1718_007:0101a26": "百，《法華》開為五百。《大品》明菩薩度凡聖二",
    "T34n1718_007:0101a27": "地，未明二乘是權，闕化城之意，既未論化",
    "T34n1718_007:0101a28": "城，亦未明寶所。答：《大品》已顯實故辨寶所，",
    "T34n1718_007:0101a29": "未開權不明化城。下文云「為止息故說",
    "T34n1718_007:0101b01": "二涅槃」，此令度三百由旬也。「汝所住地近",
    "T34n1718_007:0101b02": "於佛慧」，此令出二百由旬也。文既分明，無",
    "T34n1718_007:0101b03": "勞惑也。又明二乘，六義同、十義別，同出三",
    "T34n1718_007:0101b04": "界、同盡無生、同斷正使、同得有餘無餘、同",
    "T34n1718_007:0101b05": "得一切智、同名小乘，所以合為一化城。別",
    "T34n1718_007:0101b06": "開十義：行因久近，六十劫、百劫故；根利鈍；從",
    "T34n1718_007:0101b07": "師獨悟無悲鹿羊；有相無相；觀略廣；能說得",
    "T34n1718_007:0101b08": "四果法，不能說法得煖法；在佛世不在",
    "T34n1718_007:0101b09": "佛世；頓證漸證；多現通少說法，聲聞不定。",
    "T34n1718_007:0101b10": "火宅三車今為二百，三根同為火宅所燒，",
    "T34n1718_007:0101b11": "三根求出故三車；佛道長遠，二乘是惡道，故",
    "T34n1718_007:0101b12": "二百須離。佛乘非障，但明二百，何故約凡",
    "T34n1718_007:0101b13": "開三、約聖開二？此引進之言耳。所度猶少、",
    "T34n1718_007:0101b14": "未度猶多，若爾未成了義。佛道雖長如萬",
    "T34n1718_007:0101b15": "里行，但五百是難、餘者則易。問：二百是二乘",
    "T34n1718_007:0101b16": "難，三界是凡夫難，菩薩有難不？菩薩不以",
    "T34n1718_007:0101b17": "火宅為難，不應求車而出。既求車出，何",
    "T34n1718_007:0101b18": "不為二百所障(云云)？《大論》六十六云「險道",
    "T34n1718_007:0101b19": "是世間，一百由旬是欲界，二百色界，三百無",
    "T34n1718_007:0101b20": "色界，四百是二乘。」又倒出數，一百是二乘道，",
    "T34n1718_007:0101b21": "二百是無色，三百是色界，四百是欲界。此經",
    "T34n1718_007:0101b22": "明五百由旬即菩薩道，若過五百即入佛",
    "T34n1718_007:0101b23": "道(云云)。人師及經論異出，如前。今依此經判",
    "T34n1718_007:0101b24": "之。三界果報處為三百，有餘國處為四百，",
    "T34n1718_007:0101b25": "實報國處為五百。下文合譬云知諸生死，生",
    "T34n1718_007:0101b26": "死即是處所明矣。但佛旨難知，更須廣解。",
    "T34n1718_007:0101b27": "見惑為一百，五下分為二百，五上分為三",
    "T34n1718_007:0101b28": "百，塵沙為四百，無明為五百，下文合譬云",
    "T34n1718_007:0101b29": "煩惱險難惡道義相扶也。入空觀能過三百，",
    "T34n1718_007:0101c01": "入假觀能過四百，入中觀能過五百，下文合",
    "T34n1718_007:0101c02": "譬云善知險道通塞之相，即雙知因果二種",
    "T34n1718_007:0101c03": "五百義相扶也。二，「險難惡道」者，譬生死因",
    "T34n1718_007:0101c04": "果也，分段、變易此即果險難也，見思五住即",
    "T34n1718_007:0101c05": "因險難也，由此因果故言惡道也。「無人」者，",
    "T34n1718_007:0101c06": "道有二種：一、曠絕有人可依，二、無人可依。",
    "T34n1718_007:0101c07": "譬生死中有涅槃、煩惱中有菩提，雖復曠",
    "T34n1718_007:0101c08": "絕則有人可依。若生死煩惱無涅槃菩提，",
    "T34n1718_007:0101c09": "藥中無病、病中無藥，此則曠絕無人可依",
    "T34n1718_007:0101c10": "也。三，「若有多眾」者，此譬王子所化未度之眾",
    "T34n1718_007:0101c11": "也。四，「欲過此險道」，求至種覺，故言「至珍寶",
    "T34n1718_007:0101c12": "處」也。五，「有一導師」者，即第十六王子也。眼耳",
    "T34n1718_007:0101c13": "清淨曰「聰」，意清淨曰「利」，總而言之即六根",
    "T34n1718_007:0101c14": "清淨也。智即一心三智也，「明」即具足五眼",
    "T34n1718_007:0101c15": "也。又三明為「明」，十力為「達」。「將導眾人」下，是",
    "T34n1718_007:0101c16": "第二，將導譬，此與〈火宅〉、〈方便〉別譬廣頌意同",
    "T34n1718_007:0101c17": "也。就此文為三：一、所將人眾譬。譬本結緣",
    "T34n1718_007:0101c18": "未得度者，本緣不失，而為導師所將，同上",
    "T34n1718_007:0101c19": "〈火宅〉長者見火驚怖、〈方便品〉見五濁而起大",
    "T34n1718_007:0101c20": "悲心。二、中路懈退譬。譬上中間相值退大乘",
    "T34n1718_007:0101c21": "心即以小接，與〈火宅〉中不用身手而歎三",
    "T34n1718_007:0101c22": "車希有、〈方便品〉息大乘化念用方便意也。",
    "T34n1718_007:0101c23": "三、「爾時導師知此人眾」下，滅化引至寶所譬。",
    "T34n1718_007:0101c24": "譬上還為說《法華經》，便集菩薩及聲聞眾",
    "T34n1718_007:0101c25": "為說此經，即與〈火宅〉賜一大車、〈方便〉中但說",
    "T34n1718_007:0101c26": "無上道意同也。分文竟。次釋文，初「所將人眾」",
    "T34n1718_007:0101c27": "者，通是結緣之眾也；若別論者，昔得大益",
    "T34n1718_007:0101c28": "被將已竟，未得大益正是所將；若約五百",
    "T34n1718_007:0101c29": "人三十子中，未得開悟之人也。「中路懈退」",
    "T34n1718_007:0102a01": "者，即是第二譬。文為二：一、退大，二、接小。退",
    "T34n1718_007:0102a02": "大擬上息一，接小擬上施三。退大，文為三：",
    "T34n1718_007:0102a03": "一、「中路懈退」，即擬上無大機。二、「白導師言」",
    "T34n1718_007:0102a04": "擬上不受勸誡，「我等疲極」即是不受勸門，",
    "T34n1718_007:0102a05": "「而復怖畏」即不受誡門。三、「不能復進」者，即",
    "T34n1718_007:0102a06": "擬上息化也。分文竟。次釋者，初、「中路」者，非",
    "T34n1718_007:0102a07": "是半途名中路，但以發心為始、至佛為終，",
    "T34n1718_007:0102a08": "此兩楹間而起退意故名中路。第二、「白導師",
    "T34n1718_007:0102a09": "言」者，自有通途慈悲導師，如文云「有一導",
    "T34n1718_007:0102a10": "師將導眾人」者是也；自有結緣導師，如文",
    "T34n1718_007:0102a11": "云「所將人眾白導師言」是也；自有權智導師，",
    "T34n1718_007:0102a12": "如文云「導師多諸方便」者是也；自有實智導",
    "T34n1718_007:0102a13": "師，如文云「導師知此人眾」是也。今言「白導",
    "T34n1718_007:0102a14": "師」者，正白結緣之導師也，以其退大則大",
    "T34n1718_007:0102a15": "滅、接小則小生，一生一滅感於法身，呼此為",
    "T34n1718_007:0102a16": "「白」。王子知其退大，即是聞其所白。善根微",
    "T34n1718_007:0102a17": "弱、無明所翳，故言「疲極」。憚生死名為「怖畏」。",
    "T34n1718_007:0102a18": "第三、「不能復進前路猶遠」者，見思、塵沙、無明",
    "T34n1718_007:0102a19": "難可卒斷也，然用小乘接之，不令頓還",
    "T34n1718_007:0102a20": "本處亦有進義。「導師多方便」下，第二，即以",
    "T34n1718_007:0102a21": "小接也。上〈火宅〉、〈方便〉開三乘法皆有四意，",
    "T34n1718_007:0102a22": "此中具足。初，多方便譬擬宜。「而作是念」下，第",
    "T34n1718_007:0102a23": "二，傷其失寶譬，知有小無大也。次「作是念",
    "T34n1718_007:0102a24": "已」下，第三，化作城譬，正用方便。「是時疲極之",
    "T34n1718_007:0102a25": "眾」下，第四，入城譬，三乘悟入也。上兩意如",
    "T34n1718_007:0102a26": "文，作化城譬自復為二：先、作化，後、說化。「以",
    "T34n1718_007:0102a27": "方便力」下，正作化；「告眾言」下，正說化。上車譬",
    "T34n1718_007:0102a28": "云，吾為汝等造作此車。今城是有，故須先作。",
    "T34n1718_007:0102a29": "說化城譬擬上勸、示、證也。「汝等勿怖莫得退",
    "T34n1718_007:0102b01": "還」者，勸轉，令前進入城也。「今是大城」乃至「隨",
    "T34n1718_007:0102b02": "意所作」者，是示轉，示城可住也。「若入是城",
    "T34n1718_007:0102b03": "快得安樂」，是證轉，讚城安隱也。「前至寶所",
    "T34n1718_007:0102b04": "亦可得去」者，三藏教中未論前進。一說云，",
    "T34n1718_007:0102b05": "明三乘教時語言，若發大乘求佛者亦善，",
    "T34n1718_007:0102b06": "如其不能但作二乘亦好，例如《勝鬘》云「三",
    "T34n1718_007:0102b07": "乘初業不愚於法」，自知應得作佛，但厭憚",
    "T34n1718_007:0102b08": "不堪，故取永滅耳。若爾成別教。又說云，但",
    "T34n1718_007:0102b09": "令入化城竟，然後更復前進，《大品》、《淨名》中悉",
    "T34n1718_007:0102b10": "有其意。此即別接通意耳。但於今佛未開顯",
    "T34n1718_007:0102b11": "之前，不得彰灼而有此語，若論宿世應有",
    "T34n1718_007:0102b12": "是言。何者？既知退意，王子教化言，汝等若",
    "T34n1718_007:0102b13": "畏生死，且取涅槃消息，然後更行大道，亦",
    "T34n1718_007:0102b14": "可隨意；亦如今人欲學大乘而畏怖生",
    "T34n1718_007:0102b15": "死欲起退心，有人勸言汝且斷煩惱證",
    "T34n1718_007:0102b16": "羅漢，然後更取大道亦可得也。今現在一",
    "T34n1718_007:0102b17": "代化道未周，不得忽有此語，若開權顯實",
    "T34n1718_007:0102b18": "即得說之，如《涅槃》中諸取羅漢者，皆是其",
    "T34n1718_007:0102b19": "義也。「大歡喜」即聞慧，「未曾有」即煖位，「免惡道」",
    "T34n1718_007:0102b20": "即頂位，「快安隱」即忍位，「前入城」即見諦位，「已",
    "T34n1718_007:0102b21": "度想」即無學位，此與〈火宅〉適子願勇銳推",
    "T34n1718_007:0102b22": "排出宅同也。生已度想如得盡智，安隱想",
    "T34n1718_007:0102b23": "如得無生智；又具智德如已度，證斷德",
    "T34n1718_007:0102b24": "如安隱也。有人說寶所者，三界二乘若過即",
    "T34n1718_007:0102b25": "至佛道，佛道是寶所。《大經》有三文：一、至菩",
    "T34n1718_007:0102b26": "提心，二、至菩提，三、至大涅槃門。若至菩提",
    "T34n1718_007:0102b27": "心，必至菩提及涅槃。引此三文者，至菩提",
    "T34n1718_007:0102b28": "心謂至因，菩提、涅槃謂至果。果中有智、",
    "T34n1718_007:0102b29": "斷，菩提是智、涅槃是斷。具說始終、具說智",
    "T34n1718_007:0102c01": "斷，故說三文也。然過五百有三義：一免惡",
    "T34n1718_007:0102c02": "道、二得好路、三是寶所。菩提心謂度惡道，",
    "T34n1718_007:0102c03": "菩提行如平坦路，三得佛道如至寶所，下",
    "T34n1718_007:0102c04": "文云「今為汝說實汝所得非真」，此明度五百",
    "T34n1718_007:0102c05": "惡道也；「為佛一切智當發大精進」，謂行菩提",
    "T34n1718_007:0102c06": "好道也；「汝證一切智十力等佛法」，謂得佛",
    "T34n1718_007:0102c07": "道也。何故要須度五百？二乘度三百，菩薩",
    "T34n1718_007:0102c08": "度四百，佛乘度五百也。「爾時導師知此」下，",
    "T34n1718_007:0102c09": "第三，滅化引至寶所。此中有二：一、知息已，",
    "T34n1718_007:0102c10": "二、向寶所。「既得止息無復疲倦」者，譬上涅槃",
    "T34n1718_007:0102c11": "時到，眾又清淨、免難，大機發也。「即滅化城」",
    "T34n1718_007:0102c12": "引向寶所，譬上正說《法華》示真實相。寶所",
    "T34n1718_007:0102c13": "有二義：若用究竟，則以極果為寶所，上文",
    "T34n1718_007:0102c14": "云「唯佛與佛乃能究竟諸法實相」也；若分",
    "T34n1718_007:0102c15": "入，即以初發心住為寶所，故上文云「無上",
    "T34n1718_007:0102c16": "寶聚不求自得」，又云「得佛法分」，佛子所應",
    "T34n1718_007:0102c17": "得者皆已得之。《大經》云「須陀洹者八萬劫",
    "T34n1718_007:0102c18": "到」，到初發菩提心處也，此取鈍根任運用",
    "T34n1718_007:0102c19": "八萬十千等至；若如三藏中四果，不經少",
    "T34n1718_007:0102c20": "時皆得入大，豈須八萬之與十千耶(云云)。",
    "T34n1718_007:0102c21": "「寶處在近，向者大城我所化作」，即舉廢權",
    "T34n1718_007:0102c22": "譬，以帖顯實譬也。上云「如來智慧難信難",
    "T34n1718_007:0102c23": "解，是諸人等應以是法漸入佛慧」，擬方便",
    "T34n1718_007:0102c24": "中云「我令脫苦縛逮得涅槃」者，佛以方便力",
    "T34n1718_007:0102c25": "示以三乘教也。舊問：車城皆譬無生智，",
    "T34n1718_007:0102c26": "車何故無？城何故有？而車三城一、車動城靜？",
    "T34n1718_007:0102c27": "答：長者道門外有車，有隔故諸子不見，可",
    "T34n1718_007:0102c28": "得假設門外有車，車實無也；城在逈地不",
    "T34n1718_007:0102c29": "得假設，故城是有也。就理教者，執三教",
    "T34n1718_007:0103a01": "取理，則三教皆得理，此即有義如城也；將",
    "T34n1718_007:0103a02": "理取教，理既唯一，此教即無三家之果，即",
    "T34n1718_007:0103a03": "車義據無也。車三城一者，諸人同息一處，",
    "T34n1718_007:0103a04": "所以城一也；車就三人，三人所樂不同故",
    "T34n1718_007:0103a05": "三。理教者，三家盡無生不異，如城；三人正",
    "T34n1718_007:0103a06": "使雖同盡，而習氣有盡不盡，有傍得知見，",
    "T34n1718_007:0103a07": "有不得者，故用此莊嚴盡無生，此義不同",
    "T34n1718_007:0103a08": "如三車。三家盡無生智，明因盡果亡，此處",
    "T34n1718_007:0103a09": "是極，如城靜；盡無生智運入無餘，如車動",
    "T34n1718_007:0103a10": "也。難(云云)。今明約眾生心，車、城俱有；約佛",
    "T34n1718_007:0103a11": "智明，亦有亦無。權智所明為有，如城；實智",
    "T34n1718_007:0103a12": "所明為無，如車(云云)。化城正意為退大取",
    "T34n1718_007:0103a13": "小人，傍為發軫學小人。上二周正意，為發",
    "T34n1718_007:0103a14": "軫學小人，傍為退大人也。三車通今昔，化",
    "T34n1718_007:0103a15": "城正是引教意，未道是化也。問：化為三車，",
    "T34n1718_007:0103a16": "與化城何異？答：三車為說法輪作譬，化城",
    "T34n1718_007:0103a17": "為神通輪作譬。又車約聲作譬，諸子聞而",
    "T34n1718_007:0103a18": "不見；城為色作譬。問：城與二使云何？使能",
    "T34n1718_007:0103a19": "指示，如教詮理；城為息患，教動而城靜。",
    "T34n1718_007:0103a20": "教即四諦、十二緣有異；城是二智入無餘不",
    "T34n1718_007:0103a21": "異。教通因果；城車但在果。教通有為無為；",
    "T34n1718_007:0103a22": "城車但在無為。權智謂車是無，名教施設",
    "T34n1718_007:0103a23": "故；實智謂車是有，無離文字說解脫故。",
    "T34n1718_007:0103a24": "權智照城為有，引眾生故；實智照城是無，",
    "T34n1718_007:0103a25": "偏真非實故。權智照車是三，逗三緣故；實",
    "T34n1718_007:0103a26": "智照車是一，俱會一乘故。權智照城為一，",
    "T34n1718_007:0103a27": "是偏真故；實智照城為三，如來藏故。權智",
    "T34n1718_007:0103a28": "照城為靜，是灰斷故；實智照城為動，滅此",
    "T34n1718_007:0103a29": "化故。權智照車為運，運入無餘故；實智照",
    "T34n1718_007:0103b01": "車為靜，不動不出故。作如此釋豈與舊",
    "T34n1718_007:0103b02": "同？舊秖在小乘中作義。問：凡五處開三顯",
    "T34n1718_007:0103b03": "一，為有何異？答：通論無異，別論有差。〈方",
    "T34n1718_007:0103b04": "便品〉約教開三顯一，文云「如來但以一佛乘",
    "T34n1718_007:0103b05": "故，為眾生說法，無二亦無三」也。〈火宅〉約",
    "T34n1718_007:0103b06": "行開三顯一，車是運義，運則譬行，文云「各",
    "T34n1718_007:0103b07": "乘大車遊於四方，嬉戲快樂」也。〈信解〉中約",
    "T34n1718_007:0103b08": "人開三顯一，結會傭作之人即是長者之兒，",
    "T34n1718_007:0103b09": "「我等昔來真是佛子」也。〈藥草喻〉中，約差別無",
    "T34n1718_007:0103b10": "差別明權實，不的去取，但明眾生不知，佛",
    "T34n1718_007:0103b11": "令其知。若七種差別即知權，同依一理無",
    "T34n1718_007:0103b12": "差別即知實。差別無差別，無差別而差別，",
    "T34n1718_007:0103b13": "令知此意耳，終不說言無一有一，此約",
    "T34n1718_007:0103b14": "自行權實二智隨自意語，故佛能知而眾生",
    "T34n1718_007:0103b15": "不知也。亦是通前通後，知不知明權實也。",
    "T34n1718_007:0103b16": "今化城正約理開三顯一，寶所化城，皆是小",
    "T34n1718_007:0103b17": "大兩理，破除二乘化理，顯於寶所真實一",
    "T34n1718_007:0103b18": "理也。下去五百領解舉珠為譬，亦是約理",
    "T34n1718_007:0103b19": "也。「諸比丘如來」下，第二，合譬，先正合，後舉譬",
    "T34n1718_007:0103b20": "帖合，而不次第。「如來亦復如是」下，初，合第",
    "T34n1718_007:0103b21": "五導師譬。「今為汝等」下，第二，合第三多諸人",
    "T34n1718_007:0103b22": "眾譬。「知諸生死煩惱惡道險難」下，第三，合第",
    "T34n1718_007:0103b23": "二險惡道譬。「長遠」二字，第四，合第一五百由",
    "T34n1718_007:0103b24": "旬譬。「應去應度」者，第五，合聰慧明達，亦是",
    "T34n1718_007:0103b25": "合第四欲過險道至珍寶處也。「若眾生但聞」",
    "T34n1718_007:0103b26": "下，合第二將導譬。譬本有三，今亦合三：「若",
    "T34n1718_007:0103b27": "眾生」合第一所將人眾也；「但聞一佛乘」者，",
    "T34n1718_007:0103b28": "合第二退大接小譬；「若眾生住於二地」下，合",
    "T34n1718_007:0103b29": "第三滅化將至寶所譬也。第二譬本有退大、",
    "T34n1718_007:0103c01": "接小，今具合之。上退大有三意，「但聞一佛",
    "T34n1718_007:0103c02": "乘」者，合上中路懈退，無機意也；「不欲見佛",
    "T34n1718_007:0103c03": "不欲聞法」，合上白導師，不受誡勸也；「便",
    "T34n1718_007:0103c04": "作是念」者，合上不能前進，息化意也。「佛知",
    "T34n1718_007:0103c05": "是心」下，合上小接退。譬本有四，今合但三：",
    "T34n1718_007:0103c06": "「佛知是心」合上導師多方便，擬宜意也；「怯弱",
    "T34n1718_007:0103c07": "下劣」者，合上此等可愍，知有小機也；「而於",
    "T34n1718_007:0103c08": "中道為止息故」下，合第三現作化城，眾人",
    "T34n1718_007:0103c09": "入城譬也；「而於中道說二涅槃」者，三界惑盡，",
    "T34n1718_007:0103c10": "塵沙、無明未破，於此兩楹判有餘、無餘涅",
    "T34n1718_007:0103c11": "槃，亦是聲聞、緣覺涅槃。又分段已盡、變易未",
    "T34n1718_007:0103c12": "除，二死之間判為有餘、無餘，故言中道(云云)。",
    "T34n1718_007:0103c13": "「若眾生住於二地」下，合第三將至寶所。上文",
    "T34n1718_007:0103c14": "有二，今合亦二：「若眾生住於二地」，此合知止",
    "T34n1718_007:0103c15": "息已；「如來爾時即便為說」下，此合將向寶",
    "T34n1718_007:0103c16": "所。「如彼導師」下，第二，牒譬帖合，牒接退譬",
    "T34n1718_007:0103c17": "來合施三，牒滅化譬來合顯一，如文(云云)。",
    "T34n1718_007:0103c18": "第二，偈頌，四十九行半偈頌上。上有二，今初",
    "T34n1718_007:0103c19": "二十二行半，頌結緣之由；次二十七行，頌第",
    "T34n1718_007:0103c20": "二正結緣。上由有近遠，今初十二行，頌上遠",
    "T34n1718_007:0103c21": "由；次「無量慧世尊」下十行半，頌近由。上遠由",
    "T34n1718_007:0103c22": "有二，今初六行頌大通成道，次六行頌十",
    "T34n1718_007:0103c23": "方梵來請轉法輪。上成道中有五，今初三",
    "T34n1718_007:0103c24": "行頌第二將成道前事；次「過十小劫已」下，",
    "T34n1718_007:0103c25": "第二，一行，頌第三正成道；次「彼佛十六子」下，",
    "T34n1718_007:0103c26": "第三，二行，頌第五十六子請轉法輪，兼頌",
    "T34n1718_007:0103c27": "第四成道已眷屬申供養，略不頌第一佛壽",
    "T34n1718_007:0103c28": "長遠也。「世尊甚難值」下六行，頌十方梵請。",
    "T34n1718_007:0103c29": "上有二，今初一行，頌威光動耀；次「東方諸」",
    "T34n1718_007:0104a01": "下，第二，五行，頌十方梵尋光而來。此中前三",
    "T34n1718_007:0104a02": "行頌東方，次二行總頌九方也。從「無量慧",
    "T34n1718_007:0104a03": "世尊」下，第二，十行半，頌近由。上有二，今初",
    "T34n1718_007:0104a04": "五行，頌第一轉二乘法輪；次「時十六王子」",
    "T34n1718_007:0104a05": "下，第二五行半，頌第二重請轉大乘法輪。",
    "T34n1718_007:0104a06": "上第一文復三，初「無量」下，半行，頌第一受",
    "T34n1718_007:0104a07": "請；次「為宣」下，第二，一行半，頌第二正轉二",
    "T34n1718_007:0104a08": "乘法輪；次「宣暢」下，第三，三行，頌第三時眾聞",
    "T34n1718_007:0104a09": "法得道。「時十六王子」下，五行半，第二，王子重",
    "T34n1718_007:0104a10": "請。中有七：初二句，頌第一王子出家；次「皆共",
    "T34n1718_007:0104a11": "請彼」下，第二，一行半，頌第二正請轉大乘；",
    "T34n1718_007:0104a12": "次「佛知童子」下，第三，二行，頌二萬劫中間",
    "T34n1718_007:0104a13": "說方等《般若》；次「說是法華」下，第四，半行，正頌",
    "T34n1718_007:0104a14": "第四受請說《法華》；次「彼佛說經已」下，第五，一",
    "T34n1718_007:0104a15": "行，頌第七說經已入定，略不頌第三父王",
    "T34n1718_007:0104a16": "所將八萬求出家、第五聞經之眾有解不",
    "T34n1718_007:0104a17": "解、第六說經時節長久也。「是諸沙彌等」下，",
    "T34n1718_007:0104a18": "二十七行，頌正結緣。上文有二，今初八行",
    "T34n1718_007:0104a19": "頌法說，次十九行頌譬說。上法說有三，今",
    "T34n1718_007:0104a20": "初三行頌第一昔結因緣，次一行頌第二中",
    "T34n1718_007:0104a21": "間相值，次四行頌第三今日還說法華。上昔",
    "T34n1718_007:0104a22": "結因緣有四，初半行頌佛入定；次「為無量",
    "T34n1718_007:0104a23": "億」下，第二，一行半，頌正覆講；後「一一沙彌」下，",
    "T34n1718_007:0104a24": "第三，一行，頌聞法得益，略不頌第四佛起",
    "T34n1718_007:0104a25": "定稱歎也。次「彼佛滅度後」下，第二，三行，",
    "T34n1718_007:0104a26": "頌中間相遇。「是十六沙彌」下，第三，四行，頌今",
    "T34n1718_007:0104a27": "日說《法華》。上文二：初、結會古今，有現在",
    "T34n1718_007:0104a28": "未來，今初三行頌結會現在師弟子。「以是",
    "T34n1718_007:0104a29": "本因緣」下，第二，一行，頌還說《法華》，上文有",
    "T34n1718_007:0104b01": "三，今初一句頌第一時眾清淨，以是本因",
    "T34n1718_007:0104b02": "緣，今日時眾免難機發也；次「今說法華」下，第",
    "T34n1718_007:0104b03": "二，三句，頌第二為說是經也，略不頌第三",
    "T34n1718_007:0104b04": "釋開三意也。「險惡道」下，第二，十九行，頌譬",
    "T34n1718_007:0104b05": "開合，初十一行半頌開譬，後七行半頌合譬。",
    "T34n1718_007:0104b06": "上開譬為二，今初三行頌五百由旬譬，次",
    "T34n1718_007:0104b07": "八行半頌將導譬。上五百譬有五，今初一行",
    "T34n1718_007:0104b08": "頌第二險惡道；次「無數千萬」下，第二，半行，頌",
    "T34n1718_007:0104b09": "第三多諸人眾；次「其路甚」下，第三，半行，頌第",
    "T34n1718_007:0104b10": "一五百由旬；次「時有一導師」下，第四，一句，頌",
    "T34n1718_007:0104b11": "第五一導師；「強識有」下，三句，頌聰慧明達",
    "T34n1718_007:0104b12": "也，不頌第四。「眾人皆疲倦」下，第二，有八行",
    "T34n1718_007:0104b13": "半，頌第二將導譬。上文有三，今亦頌三：初",
    "T34n1718_007:0104b14": "二字頌上第一將導；從「皆疲倦」下，第二，五行",
    "T34n1718_007:0104b15": "三句三字，頌第二眾人懈退權立化城譬；次",
    "T34n1718_007:0104b16": "「導師知已」下，第三，二行半，頌第三滅化引",
    "T34n1718_007:0104b17": "至寶所譬。上第二文有二，謂初、懈退，次、接退。",
    "T34n1718_007:0104b18": "今初三句三字頌懈退，次五行頌作化接",
    "T34n1718_007:0104b19": "退。上懈退中有三，今略不頌第一中路也。",
    "T34n1718_007:0104b20": "上接退作化文，今皆具頌，初一行頌第二",
    "T34n1718_007:0104b21": "傷失大；次「尋時思」下，第二，二句，頌第一作",
    "T34n1718_007:0104b22": "念；次「化作大城」下，第三，二行半，頌第三作",
    "T34n1718_007:0104b23": "化。上文又二，今初一行半，頌正作化譬。「諸",
    "T34n1718_007:0104b24": "舍宅」者，諸空觀境也。「園林」者，二乘總持無漏",
    "T34n1718_007:0104b25": "法林也。九次第定為「渠流」，八解為「浴池」，「重",
    "T34n1718_007:0104b26": "門」是三空門，又是重空三昧盡無生智，為樓",
    "T34n1718_007:0104b27": "閣高出也。「男女」是定慧也。觀心解者，智體周",
    "T34n1718_007:0104b28": "備如城隍，善法圓足如郭之圍繞，畢竟空",
    "T34n1718_007:0104b29": "為舍宅，直善能成自行，如男能幹家事，",
    "T34n1718_007:0104c01": "慈悲外化如女外適。次「即作是化已」下，第二，",
    "T34n1718_007:0104c02": "一行，頌上說化。次「諸人既入」下，第四，一行，",
    "T34n1718_007:0104c03": "頌第四入城。「導師知息已」下，第三，兩行半，",
    "T34n1718_007:0104c04": "頌第三滅化至寶所。上文有二，今初一句",
    "T34n1718_007:0104c05": "頌第一知息已；次「集眾」下，第二，二行一句，",
    "T34n1718_007:0104c06": "頌滅化引向寶所也。「我亦復如是」下，第二，",
    "T34n1718_007:0104c07": "七行半，頌第二合二譬，初半行頌合第一",
    "T34n1718_007:0104c08": "五百譬，次七行頌合第二將導譬。上合五",
    "T34n1718_007:0104c09": "百，又有四，今半行總頌而已也。「見諸求道",
    "T34n1718_007:0104c10": "者」兩行，頌合懈退譬。上頌開譬不頌中",
    "T34n1718_007:0104c11": "路，今一行合中路懈退，次一行頌合接退",
    "T34n1718_007:0104c12": "作化也。「既知到涅槃」下，第二，五行，頌第二合",
    "T34n1718_007:0104c13": "滅化至寶所。上文合二，今頌亦二：初半行",
    "T34n1718_007:0104c14": "頌第一知息已；「爾乃集大眾」下，第二，三行",
    "T34n1718_007:0104c15": "半，頌第二合滅化引向寶所也。合息化",
    "T34n1718_007:0104c16": "偈中，即有三德祕密藏義：「汝證一切智」即",
    "T34n1718_007:0104c17": "是般若，「具三十二相」即是法身，「乃是真實滅」",
    "T34n1718_007:0104c18": "即是解脫，三法不縱不橫，即是見佛性也。",
    "T34n1718_007:0104c19": "「諸佛之導師」下，一行，頌帖合也。",
    "T34n1718_007:0104c20": "釋五百弟子受記品",
    "T34n1718_007:0104c21": "此品具記千二，而標「五百」者何？五百得記",
    "T34n1718_007:0104c22": "名同，五百口陳領解，故以標品耳。此品是",
    "T34n1718_007:0104c23": "因緣說中第二段。就得記有二：一、千二百，二、",
    "T34n1718_007:0104c24": "二千。千二復二：一、授滿願，二、授千二百。滿",
    "T34n1718_007:0104c25": "願復二：一、序默領解，二、如來述記。先敘其",
    "T34n1718_007:0104c26": "得解歡喜，次敘其默念領解。歡喜復二：一、",
    "T34n1718_007:0104c27": "敘其得解之由，二、敘其得解歡喜。得解之由",
    "T34n1718_007:0104c28": "有四：初、聞法譬，二周開三顯一；二、授身子",
    "T34n1718_007:0104c29": "等五大弟子記；三、復聞宿世結緣之事；四、復",
    "T34n1718_007:0105a01": "聞諸佛如來三達無礙。觀彼久遠猶若今",
    "T34n1718_007:0105a02": "日，即是大自在神通之力，斥異二乘止齊八",
    "T34n1718_007:0105a03": "萬也。若「從佛聞是智慧」，即領〈方便〉、〈火宅〉中",
    "T34n1718_007:0105a04": "顯實；「方便隨宜所說」，即領兩處開權。「諸大弟",
    "T34n1718_007:0105a05": "子」即領開權，「授菩提記」即領顯實；「宿世因緣」",
    "T34n1718_007:0105a06": "即領顯實，「神通之力」即領開權也。「得未曾",
    "T34n1718_007:0105a07": "有」下，敘其得解歡喜，先明內解歡喜，次明",
    "T34n1718_007:0105a08": "外形恭敬。由昔未聞開權顯實而今得聞，",
    "T34n1718_007:0105a09": "故言「得未曾有」，除涅槃愛斷破別惑故言",
    "T34n1718_007:0105a10": "「心淨」，開佛知見是故「踊躍」，得解由佛故起",
    "T34n1718_007:0105a11": "恭敬也。若約本迹者，慶諸實行耳。「而作",
    "T34n1718_007:0105a12": "是念」下，正明默念領解。初明默念領解，次",
    "T34n1718_007:0105a13": "明默求發迹請記。上二周得悟，皆發言領",
    "T34n1718_007:0105a14": "解，此何默念？上為下根未悟，事須彰言勸",
    "T34n1718_007:0105a15": "動；今下根已悟，無所勸動，故默念不言。又",
    "T34n1718_007:0105a16": "上來但領解不求發迹言則不嫌，今則亦",
    "T34n1718_007:0105a17": "解亦發，亦解故念，避物譏嫌故默，默念允",
    "T34n1718_007:0105a18": "宜也。又默念領解是大領解，如《淨名》默然是",
    "T34n1718_007:0105a19": "真入不二法門也。又權實不可思議，非言",
    "T34n1718_007:0105a20": "非念而言而念，非言而言故上來口陳領",
    "T34n1718_007:0105a21": "解，亦非念而念，今則默念領解。上來何意不",
    "T34n1718_007:0105a22": "求發迹？為下根未悟，是故不求發迹。今",
    "T34n1718_007:0105a23": "下根已解，權化事足也。若下根發迹，則知",
    "T34n1718_007:0105a24": "中上亦權；若約上中，則於下不便故也。「世",
    "T34n1718_007:0105a25": "尊甚奇特所為希有」者，領實智也。「隨順世間",
    "T34n1718_007:0105a26": "若干種性而為說法」，即領權智也，是七種方",
    "T34n1718_007:0105a27": "便之根性也。此領〈方便品〉中開權顯實意也。",
    "T34n1718_007:0105a28": "「拔出眾生處處貪著」者，即是領〈火宅〉中開權",
    "T34n1718_007:0105a29": "顯實也。「我等於佛功德言不能宣」者，領上《藥",
    "T34n1718_007:0105b01": "草喻》中如來有無量功德汝等所不能及也。",
    "T34n1718_007:0105b02": "既云言不能宣，亦是念所不及也。「唯佛能",
    "T34n1718_007:0105b03": "知」下，即是默念求發迹請記也。「我等」者，通",
    "T34n1718_007:0105b04": "念請發諸人迹也。「深心」是本今，現作是迹。「本",
    "T34n1718_007:0105b05": "願」者，大慈誓願也，大慈下化故我為誓，上",
    "T34n1718_007:0105b06": "求作佛故我有願。請上求即是求記，請",
    "T34n1718_007:0105b07": "說下化即求發迹。又從深心故，明其三",
    "T34n1718_007:0105b08": "世助佛宣化；從本願故即與授記也。「佛告」",
    "T34n1718_007:0105b09": "下，第二，佛述而記之，有長行、偈頌。長行有",
    "T34n1718_007:0105b10": "二：一、述本迹，二、與授記。初有三：一、就釋迦",
    "T34n1718_007:0105b11": "世行因發迹，二、約過去佛世行因顯本，三、",
    "T34n1718_007:0105b12": "就三世佛所修因行滿。就釋迦佛所行因發",
    "T34n1718_007:0105b13": "迹復三：一、舉示其人，二、總標本迹章，三、別",
    "T34n1718_007:0105b14": "釋本迹。即標言「汝等見不」，有二意：一、見其",
    "T34n1718_007:0105b15": "迹為小不，二、見其本功德不。眾人但見迹",
    "T34n1718_007:0105b16": "為聲聞，而不能知本是菩薩，故云見不。「我",
    "T34n1718_007:0105b17": "常稱其」下，是標其迹。迹為說法人中最為第",
    "T34n1718_007:0105b18": "一，若非法身妙本，無以垂於第一勝迹。昔",
    "T34n1718_007:0105b19": "來但言於迹中說法第一，今則不爾，於無",
    "T34n1718_007:0105b20": "上法久得第一，此舉迹以顯本也。「亦常歎",
    "T34n1718_007:0105b21": "其」下，標其本地。福慧萬行法門，故云「種種」",
    "T34n1718_007:0105b22": "也。本地既有種種法門，亦復何但迹為二",
    "T34n1718_007:0105b23": "乘耶？此舉本以明迹也。「精勤護持」下，別釋",
    "T34n1718_007:0105b24": "也。「助宣我法」者，即是迹中助宣半滿之法。迹",
    "T34n1718_007:0105b25": "為下根聲聞，即是護持助宣酪法；迹在方",
    "T34n1718_007:0105b26": "等示受彈訶，即是護持助宣生蘇法；迹領",
    "T34n1718_007:0105b27": "《般若》即是護持助宣熟蘇法；迹在《法華》得",
    "T34n1718_007:0105b28": "悟，即是護持助宣醍醐法。上總本中云「我",
    "T34n1718_007:0105b29": "常稱歎種種功德」者，即此意也。具足權實功",
    "T34n1718_007:0105c01": "德，而迹起五味，助佛調熟實行眾生，豈非",
    "T34n1718_007:0105c02": "精勤助宣之意也。別釋本迹功德，「能於四",
    "T34n1718_007:0105c03": "眾示教」者，分別半字教也；「具足解釋」者，助",
    "T34n1718_007:0105c04": "宣滿字般若教也；「而大饒益」者，助佛饒益",
    "T34n1718_007:0105c05": "半滿之眾生也；「同梵行者」是迹所化半滿弟",
    "T34n1718_007:0105c06": "子也。「自捨如來」下，別述本地功德也。「自捨」",
    "T34n1718_007:0105c07": "者，降妙覺已來也。「無能知」者，七種方便",
    "T34n1718_007:0105c08": "也。「汝等勿謂助宣我法」下，第二，就過去佛世",
    "T34n1718_007:0105c09": "顯其本行，非直止於我所助宣半滿之法，",
    "T34n1718_007:0105c10": "久遠佛所亦復助宣半滿之法；取今日助",
    "T34n1718_007:0105c11": "宣為發迹，取過去助宣為顯本。顯本有",
    "T34n1718_007:0105c12": "二：一、遠本，二、近本。遠本冥邈，為信良難，故",
    "T34n1718_007:0105c13": "略而不述，但舉九十億近本，有宿命智能",
    "T34n1718_007:0105c14": "知近本，故舉近以證遠。就九十億文，具明",
    "T34n1718_007:0105c15": "助佛宣揚五味之教調熟眾生。「護持助宣」，",
    "T34n1718_007:0105c16": "即擬助宣半字酪味法：「佛之正法」即擬助宣",
    "T34n1718_007:0105c17": "方等生蘇味法；又於「空法明了」者，即擬助宣",
    "T34n1718_007:0105c18": "熟蘇味法，亦如今佛轉教說於《般若》，明六",
    "T34n1718_007:0105c19": "波羅蜜互相收攝旋轉無礙，九十億佛所，亦",
    "T34n1718_007:0105c20": "助宣揚如今無異，彼佛世人咸皆謂之實是",
    "T34n1718_007:0105c21": "聲聞，于時既未發迹，但謂被加命轉般",
    "T34n1718_007:0105c22": "若，不言是大菩薩也；「化無量眾生令立三",
    "T34n1718_007:0105c23": "菩提」者，即是助宣醍醐味法，在文可解(云云)。",
    "T34n1718_007:0105c24": "「亦於七佛」下，第三，約三世佛所修因，如文。",
    "T34n1718_007:0105c25": "此亦例前助宣半滿五味之法，利益大小",
    "T34n1718_007:0105c26": "也。◎",
    "T34n1718_007:0105c27": "妙法蓮華經文句卷第七下"
}