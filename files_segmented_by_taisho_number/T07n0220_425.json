{
    "T07n0220_425:0133c24": "大般若波羅蜜多經卷第四百二",
    "T07n0220_425:0133c25": "十五",
    "T07n0220_425:0133c27": "三藏法師玄奘奉　詔譯",
    "T07n0220_425:0133c28": "第二分帝釋品第二十五之一",
    "T07n0220_425:0133c29": "爾時，於此三千大千堪忍世界，所有四大天",
    "T07n0220_425:0134a01": "王各與無量百千俱胝四大王眾天諸天子眾",
    "T07n0220_425:0134a02": "俱來集會，所有天帝各與無量百千俱胝三",
    "T07n0220_425:0134a03": "十三天諸天子眾俱來集會，所有蘇夜摩天",
    "T07n0220_425:0134a04": "王各與無量百千俱胝夜摩天諸天子眾俱來",
    "T07n0220_425:0134a05": "集會，所有珊覩史多天王各與無量百千俱",
    "T07n0220_425:0134a06": "胝覩史多天諸天子眾俱來集會，所有妙變",
    "T07n0220_425:0134a07": "化天王各與無量百千俱胝樂變化天諸天子",
    "T07n0220_425:0134a08": "眾俱來集會，所有自在天王各與無量百千",
    "T07n0220_425:0134a09": "俱胝他化自在天諸天子眾俱來集會，所有",
    "T07n0220_425:0134a10": "大梵天王各與無量百千俱胝諸梵天眾俱來",
    "T07n0220_425:0134a11": "集會，所有極光淨天各與無量百千俱胝第",
    "T07n0220_425:0134a12": "二靜慮天眾俱來集會，所有遍淨天各與無",
    "T07n0220_425:0134a13": "量百千俱胝第三靜慮天眾俱來集會，所有",
    "T07n0220_425:0134a14": "廣果天各與無量百千俱胝第四靜慮天眾俱",
    "T07n0220_425:0134a15": "來集會，所有色究竟天各與無量百千俱胝",
    "T07n0220_425:0134a16": "淨居天眾俱來集會。是四大王天眾乃至淨",
    "T07n0220_425:0134a17": "居天眾所有淨業異熟身光比如來身所現",
    "T07n0220_425:0134a18": "常光，百分不及一，千分不及一，百千分不",
    "T07n0220_425:0134a19": "及一，俱胝分不及一，百俱胝分不及一，千",
    "T07n0220_425:0134a20": "俱胝分不及一，百千俱胝分不及一，如是乃",
    "T07n0220_425:0134a21": "至數分、算分、計分、喻分乃至鄔波尼殺曇分",
    "T07n0220_425:0134a22": "亦不及一。何以故？以如來身所現常光熾燃",
    "T07n0220_425:0134a23": "赫奕，於諸光中最尊最勝、最上最妙、無比無",
    "T07n0220_425:0134a24": "等、無上第一，蔽諸天光皆令不現，猶如燋炷",
    "T07n0220_425:0134a25": "對贍部金。",
    "T07n0220_425:0134a26": "爾時，天帝釋白具壽善現言：「今此三千大千",
    "T07n0220_425:0134a27": "世界所有四大王眾天乃至淨居天皆來集",
    "T07n0220_425:0134a28": "會，欲聞尊者宣說般若波羅蜜多，唯願尊者",
    "T07n0220_425:0134a29": "知時為說。尊者！何謂菩薩摩訶薩般若波羅",
    "T07n0220_425:0134b01": "蜜多？云何菩薩摩訶薩應住般若波羅蜜多？",
    "T07n0220_425:0134b02": "云何菩薩摩訶薩應學般若波羅蜜多？」時，具",
    "T07n0220_425:0134b03": "壽善現告天帝釋言：「憍尸迦！汝等天眾諦",
    "T07n0220_425:0134b04": "聽！諦聽！善思念之！吾當承佛威神之力順如",
    "T07n0220_425:0134b05": "來意，為諸菩薩摩訶薩眾宣說般若波羅蜜",
    "T07n0220_425:0134b06": "多，如菩薩摩訶薩可於其中應如是住，應如",
    "T07n0220_425:0134b07": "是學。憍尸迦！汝諸天等未發無上菩提心",
    "T07n0220_425:0134b08": "者今皆應發。憍尸迦！諸有已入聲聞、獨覺正",
    "T07n0220_425:0134b09": "性離生，不復能發大菩提心。何以故？憍尸",
    "T07n0220_425:0134b10": "迦！彼於生死已結界故。此中若有能於無上",
    "T07n0220_425:0134b11": "正等菩提發心趣者，我亦隨喜。何以故？憍尸",
    "T07n0220_425:0134b12": "迦！諸有勝人應求勝法，我終不障他勝善",
    "T07n0220_425:0134b13": "品。",
    "T07n0220_425:0134b14": "「憍尸迦！汝問『何謂菩薩摩訶薩般若波羅蜜",
    "T07n0220_425:0134b15": "多？』者，汝等諦聽！吾當為說。「憍尸迦！若菩薩摩",
    "T07n0220_425:0134b16": "訶薩發一切智智相應之心，以無所得而為",
    "T07n0220_425:0134b17": "方便，思惟色乃至識若無常、若苦、若無我、若",
    "T07n0220_425:0134b18": "空、若如病、若如癰、若如箭、若如瘡、若熱惱、",
    "T07n0220_425:0134b19": "若逼切、若敗壞、若衰朽、若變動、若速滅、若",
    "T07n0220_425:0134b20": "可畏、若可厭、若有災、若有橫、若有疫、若有",
    "T07n0220_425:0134b21": "癘、若不安隱、若不可保信，思惟眼處乃至意",
    "T07n0220_425:0134b22": "處，思惟色處乃至法處，思惟眼界乃至意界，",
    "T07n0220_425:0134b23": "思惟色界乃至法界，思惟眼識界乃至意識",
    "T07n0220_425:0134b24": "界，思惟眼觸乃至意觸，思惟眼觸為緣所生",
    "T07n0220_425:0134b25": "諸受乃至意觸為緣所生諸受，思惟地界乃",
    "T07n0220_425:0134b26": "至識界，亦復如是。憍尸迦！是謂菩薩摩訶薩",
    "T07n0220_425:0134b27": "般若波羅蜜多。",
    "T07n0220_425:0134b28": "「復次，憍尸迦！若菩薩摩訶薩發一切智智相",
    "T07n0220_425:0134b29": "應之心，以無所得而為方便，思惟色乃至識",
    "T07n0220_425:0134c01": "若寂靜、若遠離、若無生、若無滅、若無染、若",
    "T07n0220_425:0134c02": "無淨、若無作、若無為，思惟眼處乃至意處，思",
    "T07n0220_425:0134c03": "惟色處乃至法處，思惟眼界乃至意界，思惟",
    "T07n0220_425:0134c04": "色界乃至法界，思惟眼識界乃至意識界，思",
    "T07n0220_425:0134c05": "惟眼觸乃至意觸，思惟眼觸為緣所生諸受",
    "T07n0220_425:0134c06": "乃至意觸為緣所生諸受，思惟地界乃至識",
    "T07n0220_425:0134c07": "界，亦復如是。憍尸迦！是謂菩薩摩訶薩般",
    "T07n0220_425:0134c08": "若波羅蜜多。",
    "T07n0220_425:0134c09": "「復次，憍尸迦！若菩薩摩訶薩發一切智智相",
    "T07n0220_425:0134c10": "應之心，以無所得而為方便，思惟無明緣行，",
    "T07n0220_425:0134c11": "行緣識，識緣名色，名色緣六處，六處緣觸，觸",
    "T07n0220_425:0134c12": "緣受，受緣愛，愛緣取，取緣有，有緣生，生緣",
    "T07n0220_425:0134c13": "老死乃至純大苦蘊集；以無所得而為方便，",
    "T07n0220_425:0134c14": "思惟無明滅故行滅，行滅故識滅，識滅故名",
    "T07n0220_425:0134c15": "色滅，名色滅故六處滅，六處滅故觸滅，觸",
    "T07n0220_425:0134c16": "滅故受滅，受滅故愛滅，愛滅故取滅，取滅故",
    "T07n0220_425:0134c17": "有滅，有滅故生滅，生滅故老死乃至純大苦",
    "T07n0220_425:0134c18": "蘊滅。憍尸迦！是謂菩薩摩訶薩般若波羅蜜",
    "T07n0220_425:0134c19": "多。「復次，憍尸迦！若菩薩摩訶薩發一切智智",
    "T07n0220_425:0134c20": "相應之心，以無所得而為方便，安住內空乃",
    "T07n0220_425:0134c21": "至無性自性空，安住真如、法界、實際、不思議",
    "T07n0220_425:0134c22": "界、安隱界等。憍尸迦！是謂菩薩摩訶薩般若",
    "T07n0220_425:0134c23": "波羅蜜多。「復次，憍尸迦！若菩薩摩訶薩發一",
    "T07n0220_425:0134c24": "切智智相應之心，以無所得而為方便，修行",
    "T07n0220_425:0134c25": "四念住乃至八聖道支，修行空解脫門、無相、",
    "T07n0220_425:0134c26": "無願解脫門，修行佛十力乃至十八佛不共",
    "T07n0220_425:0134c27": "法，修行一切三摩地門、陀羅尼門，修行一",
    "T07n0220_425:0134c28": "切智、道相智、一切相智。憍尸迦！是謂菩薩",
    "T07n0220_425:0134c29": "摩訶薩般若波羅蜜多。「復次，憍尸迦！若菩薩",
    "T07n0220_425:0135a01": "摩訶薩發一切智智相應之心，以無所得而",
    "T07n0220_425:0135a02": "為方便，修行布施、淨戒、安忍、精進、靜慮、般若",
    "T07n0220_425:0135a03": "波羅蜜多。憍尸迦！是謂菩薩摩訶薩般若波",
    "T07n0220_425:0135a04": "羅蜜多。「復次，憍尸迦！若菩薩摩訶薩修行般",
    "T07n0220_425:0135a05": "若波羅蜜多時作如是觀：『唯有諸法互相滋",
    "T07n0220_425:0135a06": "潤、互相增長、互相圓滿，思惟校計無我、我所。』",
    "T07n0220_425:0135a07": "復作是觀：『諸菩薩摩訶薩迴向心不與菩提",
    "T07n0220_425:0135a08": "心和合，菩提心亦不與迴向心和合，謂菩薩",
    "T07n0220_425:0135a09": "摩訶薩迴向心於菩提心中無所有不可得，",
    "T07n0220_425:0135a10": "菩提心於迴向心中亦無所有不可得。諸菩",
    "T07n0220_425:0135a11": "薩摩訶薩雖如實觀諸法，而於諸法都無所",
    "T07n0220_425:0135a12": "見。』憍尸迦！是謂菩薩摩訶薩般若波羅蜜多。」",
    "T07n0220_425:0135a13": "時，天帝釋問善現言：「云何菩薩摩訶薩迴向",
    "T07n0220_425:0135a14": "心不與菩提心和合，菩提心亦不與迴向心",
    "T07n0220_425:0135a15": "和合？云何菩薩摩訶薩迴向心於菩提心中",
    "T07n0220_425:0135a16": "無所有不可得，菩提心於迴向心中亦無所",
    "T07n0220_425:0135a17": "有不可得？」善現答言：「憍尸迦！諸菩薩摩訶",
    "T07n0220_425:0135a18": "薩迴向心則非心，菩提心亦非心；不應非心",
    "T07n0220_425:0135a19": "迴向非心，心亦不應迴向非心；非心不應迴",
    "T07n0220_425:0135a20": "向於心，心亦不應迴向於心。何以故？憍尸",
    "T07n0220_425:0135a21": "迦！非心即是不可思議，不可思議即是非心，",
    "T07n0220_425:0135a22": "如是二種俱無所有，無所有中無迴向義。",
    "T07n0220_425:0135a23": "憍尸迦！心無自性，心性無故心所亦無；心",
    "T07n0220_425:0135a24": "及心所既無自性故，心亦無迴向心義。憍尸",
    "T07n0220_425:0135a25": "迦！若作是觀，是謂菩薩摩訶薩般若波羅蜜",
    "T07n0220_425:0135a26": "多。」爾時，世尊讚善現曰：「善哉！善哉！汝善能",
    "T07n0220_425:0135a27": "為諸菩薩摩訶薩宣說般若波羅蜜多，亦善",
    "T07n0220_425:0135a28": "勸勵諸菩薩摩訶薩令生歡喜，勤修般若波",
    "T07n0220_425:0135a29": "羅蜜多。」具壽善現白言：「世尊！我既知恩不",
    "T07n0220_425:0135b01": "應不報。何以故？過去如來、應、正等覺及諸弟",
    "T07n0220_425:0135b02": "子，為諸菩薩摩訶薩眾宣說六種波羅蜜多，",
    "T07n0220_425:0135b03": "示現教導讚勵慶喜，安撫建立令得究竟。世",
    "T07n0220_425:0135b04": "尊爾時亦在中學，今證無上正等菩提，轉",
    "T07n0220_425:0135b05": "妙法輪利樂我等，故我今者應隨佛教，為諸",
    "T07n0220_425:0135b06": "菩薩摩訶薩眾宣說六種波羅蜜多，示現教",
    "T07n0220_425:0135b07": "導讚勵慶喜，安撫建立令得究竟，疾證無上",
    "T07n0220_425:0135b08": "正等菩提，是則名為報彼恩德。」",
    "T07n0220_425:0135b09": "爾時，具壽善現告天帝釋言：「憍尸迦！汝問『云",
    "T07n0220_425:0135b10": "何菩薩摩訶薩應住般若波羅蜜多？』者，汝等",
    "T07n0220_425:0135b11": "諦聽！吾當為說諸菩薩摩訶薩於般若波羅",
    "T07n0220_425:0135b12": "蜜多，如所應住不應住相。「憍尸迦！色色空，",
    "T07n0220_425:0135b13": "受、想、行、識受、想、行、識空，菩薩菩薩空。若色空，",
    "T07n0220_425:0135b14": "若受、想、行、識空，若菩薩空，如是一切皆無二",
    "T07n0220_425:0135b15": "無二處。憍尸迦！諸菩薩摩訶薩於般若波羅",
    "T07n0220_425:0135b16": "蜜多應如是住。「憍尸迦！眼處眼處空，乃至",
    "T07n0220_425:0135b17": "意處意處空，菩薩菩薩空。若眼處空，乃至若",
    "T07n0220_425:0135b18": "意處空，若菩薩空，如是一切皆無二無二處。",
    "T07n0220_425:0135b19": "憍尸迦！諸菩薩摩訶薩於般若波羅蜜多應",
    "T07n0220_425:0135b20": "如是住。「憍尸迦！色處色處空，乃至法處法",
    "T07n0220_425:0135b21": "處空，菩薩菩薩空。若色處空，乃至若法處",
    "T07n0220_425:0135b22": "空，若菩薩空，如是一切皆無二無二處。憍尸",
    "T07n0220_425:0135b23": "迦！諸菩薩摩訶薩於般若波羅蜜多應如是",
    "T07n0220_425:0135b24": "住。「憍尸迦！眼界眼界空，乃至意界意界空，",
    "T07n0220_425:0135b25": "菩薩菩薩空。若眼界空，乃至若意界空，若菩",
    "T07n0220_425:0135b26": "薩空，如是一切皆無二無二處。憍尸迦！諸",
    "T07n0220_425:0135b27": "菩薩摩訶薩於般若波羅蜜多應如是住。「憍",
    "T07n0220_425:0135b28": "尸迦！色界色界空，乃至法界法界空，菩薩",
    "T07n0220_425:0135b29": "菩薩空。若色界空，乃至若法界空，若菩薩空，",
    "T07n0220_425:0135c01": "如是一切皆無二無二處。憍尸迦！諸菩薩摩",
    "T07n0220_425:0135c02": "訶薩於般若波羅蜜多應如是住。「憍尸迦！眼",
    "T07n0220_425:0135c03": "識界眼識界空，乃至意識界意識界空，菩薩",
    "T07n0220_425:0135c04": "菩薩空。若眼識界空，乃至若意識界空，若",
    "T07n0220_425:0135c05": "菩薩空，如是一切皆無二無二處。憍尸迦！諸",
    "T07n0220_425:0135c06": "菩薩摩訶薩於般若波羅蜜多應如是住。「憍",
    "T07n0220_425:0135c07": "尸迦！眼觸眼觸空，乃至意觸意觸空，菩薩",
    "T07n0220_425:0135c08": "菩薩空。若眼觸空，乃至若意觸空，若菩薩",
    "T07n0220_425:0135c09": "空，如是一切皆無二無二處。憍尸迦！諸菩薩",
    "T07n0220_425:0135c10": "摩訶薩於般若波羅蜜多應如是住。「憍尸迦！",
    "T07n0220_425:0135c11": "眼觸為緣所生諸受眼觸為緣所生諸受空，",
    "T07n0220_425:0135c12": "乃至意觸為緣所生諸受意觸為緣所生諸受",
    "T07n0220_425:0135c13": "空，菩薩菩薩空。若眼觸為緣所生諸受空，乃",
    "T07n0220_425:0135c14": "至若意觸為緣所生諸受空，若菩薩空，如是",
    "T07n0220_425:0135c15": "一切皆無二無二處。憍尸迦！諸菩薩摩訶薩",
    "T07n0220_425:0135c16": "於般若波羅蜜多應如是住。「憍尸迦！地界地",
    "T07n0220_425:0135c17": "界空，乃至識界識界空，菩薩菩薩空。若地",
    "T07n0220_425:0135c18": "界空，乃至若識界空，若菩薩空，如是一切",
    "T07n0220_425:0135c19": "皆無二無二處。憍尸迦！諸菩薩摩訶薩於般",
    "T07n0220_425:0135c20": "若波羅蜜多應如是住。「憍尸迦！無明無明空，",
    "T07n0220_425:0135c21": "乃至老死老死空，菩薩菩薩空。若無明空，乃",
    "T07n0220_425:0135c22": "至若老死空，若菩薩空，如是一切皆無二無",
    "T07n0220_425:0135c23": "二處。憍尸迦！諸菩薩摩訶薩於般若波羅",
    "T07n0220_425:0135c24": "蜜多應如是住。「憍尸迦！無明滅無明滅空，",
    "T07n0220_425:0135c25": "乃至老死滅老死滅空，菩薩菩薩空。若無明",
    "T07n0220_425:0135c26": "滅空，乃至若老死滅空，若菩薩空，如是一",
    "T07n0220_425:0135c27": "切皆無二無二處。憍尸迦！諸菩薩摩訶薩於",
    "T07n0220_425:0135c28": "般若波羅蜜多應如是住。「憍尸迦！布施波羅",
    "T07n0220_425:0135c29": "蜜多布施波羅蜜多空，乃至般若波羅蜜多",
    "T07n0220_425:0136a01": "般若波羅蜜多空，菩薩菩薩空。若布施波羅",
    "T07n0220_425:0136a02": "蜜多空，乃至若般若波羅蜜多空，若菩薩空，",
    "T07n0220_425:0136a03": "如是一切皆無二無二處。憍尸迦！諸菩薩摩",
    "T07n0220_425:0136a04": "訶薩於般若波羅蜜多應如是住。「憍尸迦！內",
    "T07n0220_425:0136a05": "空內空空，乃至無性自性空無性自性空空，",
    "T07n0220_425:0136a06": "菩薩菩薩空。若內空空，乃至若無性自性空",
    "T07n0220_425:0136a07": "空，若菩薩空，如是一切皆無二無二處。憍",
    "T07n0220_425:0136a08": "尸迦！諸菩薩摩訶薩於般若波羅蜜多應如",
    "T07n0220_425:0136a09": "是住。「憍尸迦！四念住四念住空，乃至十八",
    "T07n0220_425:0136a10": "佛不共法十八佛不共法空，菩薩菩薩空。若",
    "T07n0220_425:0136a11": "四念住空，乃至若十八佛不共法空，若菩薩",
    "T07n0220_425:0136a12": "空，如是一切皆無二無二處。憍尸迦！諸菩",
    "T07n0220_425:0136a13": "薩摩訶薩於般若波羅蜜多應如是住。「憍尸",
    "T07n0220_425:0136a14": "迦！一切三摩地門一切三摩地門空，一切陀",
    "T07n0220_425:0136a15": "羅尼門一切陀羅尼門空，菩薩菩薩空。若一",
    "T07n0220_425:0136a16": "切三摩地門空，若一切陀羅尼門空，若菩薩",
    "T07n0220_425:0136a17": "空，如是一切皆無二無二處。憍尸迦！諸菩薩",
    "T07n0220_425:0136a18": "摩訶薩於般若波羅蜜多應如是住。「憍尸迦！",
    "T07n0220_425:0136a19": "聲聞乘聲聞乘空，獨覺乘、無上乘獨覺乘、無",
    "T07n0220_425:0136a20": "上乘空，菩薩菩薩空。若聲聞乘空，若獨覺乘、",
    "T07n0220_425:0136a21": "無上乘空，若菩薩空，如是一切皆無二無二",
    "T07n0220_425:0136a22": "處。憍尸迦！諸菩薩摩訶薩於般若波羅蜜多",
    "T07n0220_425:0136a23": "應如是住。「憍尸迦！預流預流空，乃至如來如",
    "T07n0220_425:0136a24": "來空，菩薩菩薩空。若預流空，乃至若如來空，",
    "T07n0220_425:0136a25": "若菩薩空，如是一切皆無二無二處。憍尸迦！",
    "T07n0220_425:0136a26": "諸菩薩摩訶薩於般若波羅蜜多應如是住。",
    "T07n0220_425:0136a27": "「憍尸迦！一切智一切智空，道相智、一切相智",
    "T07n0220_425:0136a28": "道相智、一切相智空，菩薩菩薩空。若一切智",
    "T07n0220_425:0136a29": "空，若道相智、一切相智空，若菩薩空，如是一",
    "T07n0220_425:0136b01": "切皆無二無二處。憍尸迦！諸菩薩摩訶薩於",
    "T07n0220_425:0136b02": "般若波羅蜜多應如是住。」",
    "T07n0220_425:0136b03": "時，天帝釋問善現言：「云何菩薩摩訶薩修行",
    "T07n0220_425:0136b04": "般若波羅蜜多時所不應住？」善現答言：「憍尸",
    "T07n0220_425:0136b05": "迦！諸菩薩摩訶薩修行般若波羅蜜多時，不",
    "T07n0220_425:0136b06": "應住色，不應住受、想、行、識；不應住眼處，乃",
    "T07n0220_425:0136b07": "至不應住意處；不應住色處，乃至不應住法",
    "T07n0220_425:0136b08": "處；不應住眼界，乃至不應住意界；不應住",
    "T07n0220_425:0136b09": "色界，乃至不應住法界；不應住眼識界，乃",
    "T07n0220_425:0136b10": "至不應住意識界；不應住眼觸，乃至不應住",
    "T07n0220_425:0136b11": "意觸；不應住眼觸為緣所生諸受，乃至不應",
    "T07n0220_425:0136b12": "住意觸為緣所生諸受；不應住地界，乃至不",
    "T07n0220_425:0136b13": "應住識界；不應住無明，乃至不應住老死；不",
    "T07n0220_425:0136b14": "應住無明滅，乃至不應住老死滅；不應住布",
    "T07n0220_425:0136b15": "施波羅蜜多，乃至不應住般若波羅蜜多；不",
    "T07n0220_425:0136b16": "應住內空，乃至不應住無性自性空；不應住",
    "T07n0220_425:0136b17": "四念住，乃至不應住十八佛不共法；不應住",
    "T07n0220_425:0136b18": "一切三摩地門，不應住一切陀羅尼門；不應",
    "T07n0220_425:0136b19": "住聲聞乘，不應住獨覺乘、無上乘；不應住預",
    "T07n0220_425:0136b20": "流，乃至不應住如來；不應住一切智，不應",
    "T07n0220_425:0136b21": "住道相智、一切相智。何以故？憍尸迦！如是",
    "T07n0220_425:0136b22": "住者有所得故。",
    "T07n0220_425:0136b23": "「復次，憍尸迦！諸菩薩摩訶薩修行般若波羅",
    "T07n0220_425:0136b24": "蜜多時，不應住此是色，乃至此是識；不應住",
    "T07n0220_425:0136b25": "此是眼處，乃至此是意處；不應住此是色處，",
    "T07n0220_425:0136b26": "乃至此是法處；不應住此是眼界，乃至此是",
    "T07n0220_425:0136b27": "意界；不應住此是色界，乃至此是法界；不應",
    "T07n0220_425:0136b28": "住此是眼識界，乃至此是意識界；不應住此",
    "T07n0220_425:0136b29": "是眼觸，乃至此是意觸；不應住此是眼觸為",
    "T07n0220_425:0136c01": "緣所生諸受，乃至此是意觸為緣所生諸受；",
    "T07n0220_425:0136c02": "不應住此是地界，乃至此是識界；不應住此",
    "T07n0220_425:0136c03": "是無明，乃至此是老死；不應住此是無明滅，",
    "T07n0220_425:0136c04": "乃至此是老死滅；不應住此是布施波羅蜜",
    "T07n0220_425:0136c05": "多，乃至此是般若波羅蜜多；不應住此是內",
    "T07n0220_425:0136c06": "空，乃至此是無性自性空；不應住此是四念",
    "T07n0220_425:0136c07": "住，乃至此是十八佛不共法；不應住此是一",
    "T07n0220_425:0136c08": "切三摩地門，此是一切陀羅尼門；不應住此",
    "T07n0220_425:0136c09": "是聲聞乘，此是獨覺乘、無上乘；不應住此是",
    "T07n0220_425:0136c10": "預流乃至此是如來；不應住此是一切智，此",
    "T07n0220_425:0136c11": "是道相智、一切相智。何以故？憍尸迦！如是住",
    "T07n0220_425:0136c12": "者有所得故。",
    "T07n0220_425:0136c13": "「復次，憍尸迦！諸菩薩摩訶薩修行般若波羅",
    "T07n0220_425:0136c14": "蜜多時，不應住色乃至識若常若無常、若樂",
    "T07n0220_425:0136c15": "若苦、若我若無我、若淨若不淨、若空若不空、若",
    "T07n0220_425:0136c16": "寂靜若不寂靜、若遠離若不遠離；不應住眼",
    "T07n0220_425:0136c17": "處乃至意處，若常若無常乃至若遠離若不遠",
    "T07n0220_425:0136c18": "離；不應住色處乃至法處，若常若無常乃至",
    "T07n0220_425:0136c19": "若遠離若不遠離；不應住眼界乃至意界，若",
    "T07n0220_425:0136c20": "常若無常乃至若遠離若不遠離；不應住色",
    "T07n0220_425:0136c21": "界乃至法界，若常若無常乃至若遠離若不遠",
    "T07n0220_425:0136c22": "離；不應住眼識界乃至意識界，若常若無常",
    "T07n0220_425:0136c23": "乃至若遠離若不遠離；不應住眼觸乃至意",
    "T07n0220_425:0136c24": "觸，若常若無常乃至若遠離若不遠離；不應",
    "T07n0220_425:0136c25": "住眼觸為緣所生諸受乃至意觸為緣所生諸",
    "T07n0220_425:0136c26": "受，若常若無常乃至若遠離若不遠離；不應",
    "T07n0220_425:0136c27": "住地界乃至識界，若常若無常乃至若遠離若",
    "T07n0220_425:0136c28": "不遠離；不應住無明乃至老死，若常若無常",
    "T07n0220_425:0136c29": "乃至若遠離若不遠離；不應住無明滅乃至",
    "T07n0220_425:0137a01": "老死滅，若常若無常乃至若遠離若不遠離；",
    "T07n0220_425:0137a02": "不應住布施波羅蜜多乃至般若波羅蜜多，若",
    "T07n0220_425:0137a03": "常若無常乃至若遠離若不遠離；不應住內",
    "T07n0220_425:0137a04": "空乃至無性自性空，若常若無常乃至若遠離",
    "T07n0220_425:0137a05": "若不遠離；不應住四念住乃至十八佛不共",
    "T07n0220_425:0137a06": "法，若常若無常乃至若遠離若不遠離；不應",
    "T07n0220_425:0137a07": "住一切三摩地門、一切陀羅尼門，若常若無常",
    "T07n0220_425:0137a08": "乃至若遠離若不遠離；不應住聲聞乘、獨覺",
    "T07n0220_425:0137a09": "乘、無上乘，若常若無常乃至若遠離若不遠",
    "T07n0220_425:0137a10": "離；不應住預流乃至如來，若常若無常乃至",
    "T07n0220_425:0137a11": "若遠離若不遠離；不應住一切智、道相智、一",
    "T07n0220_425:0137a12": "切相智，若常若無常乃至若遠離若不遠離。",
    "T07n0220_425:0137a13": "何以故？憍尸迦！如是住者有所得故。",
    "T07n0220_425:0137a14": "「復次，憍尸迦！諸菩薩摩訶薩修行般若波羅",
    "T07n0220_425:0137a15": "蜜多時，不應住預流果若有為所顯若無為",
    "T07n0220_425:0137a16": "所顯，不應住一來、不還、阿羅漢果、獨覺菩提、",
    "T07n0220_425:0137a17": "諸佛無上正等菩提若有為所顯若無為所",
    "T07n0220_425:0137a18": "顯。何以故？憍尸迦！如是住者有所得故。",
    "T07n0220_425:0137a19": "「復次，憍尸迦！諸菩薩摩訶薩修行般若波羅",
    "T07n0220_425:0137a20": "蜜多時，不應住預流是福田，不應住一來、不",
    "T07n0220_425:0137a21": "還、阿羅漢、獨覺、菩薩、如來是福田。何以故？憍",
    "T07n0220_425:0137a22": "尸迦！如是住者有所得故。「復次，憍尸迦！諸",
    "T07n0220_425:0137a23": "菩薩摩訶薩修行般若波羅蜜多時，不應住",
    "T07n0220_425:0137a24": "初地，乃至不應住第十地。何以故？憍尸迦！如",
    "T07n0220_425:0137a25": "是住者有所得故。所以者何？如是住者有動",
    "T07n0220_425:0137a26": "轉故。",
    "T07n0220_425:0137a27": "「復次，憍尸迦！諸菩薩摩訶薩修行般若波羅",
    "T07n0220_425:0137a28": "蜜多時，不應住初發心已便作是念：『我當圓",
    "T07n0220_425:0137a29": "滿布施波羅蜜多乃至般若波羅蜜多。』不應",
    "T07n0220_425:0137b01": "住初發心已便作是念：『我當修行四念住乃",
    "T07n0220_425:0137b02": "至八聖道支。』不應住初發心已便作是念：『我",
    "T07n0220_425:0137b03": "當修行空、無相、無願解脫門乃至十八佛不共",
    "T07n0220_425:0137b04": "法。』不應住作是念：『我修加行既圓滿已當入",
    "T07n0220_425:0137b05": "菩薩正性離生。』不應住作是念：『我已得入正",
    "T07n0220_425:0137b06": "性離生，當住菩薩不退轉地。』不應住作是",
    "T07n0220_425:0137b07": "念：『我當圓滿菩薩五通。』不應住作是念：『我",
    "T07n0220_425:0137b08": "住菩薩圓滿五通，常遊無量無數佛土，禮敬",
    "T07n0220_425:0137b09": "瞻仰供養承事諸佛世尊，聽聞正法、如理思",
    "T07n0220_425:0137b10": "惟、廣為他說。』何以故？憍尸迦！如是住者有",
    "T07n0220_425:0137b11": "所得故。",
    "T07n0220_425:0137b12": "「復次，憍尸迦！諸菩薩摩訶薩修行般若波羅",
    "T07n0220_425:0137b13": "蜜多時，不應住作是念：『我當嚴淨如十方佛",
    "T07n0220_425:0137b14": "所居淨土。』不應住作是念：『我當化作如十方",
    "T07n0220_425:0137b15": "佛所居淨土。』不應住作是念：『我當成熟諸有",
    "T07n0220_425:0137b16": "情類，令證無上正等菩提、或般涅槃、或人",
    "T07n0220_425:0137b17": "天樂。』不應住作是念：『我當往詣無量無數諸",
    "T07n0220_425:0137b18": "佛國土，供養恭敬、尊重讚歎諸佛世尊，復以",
    "T07n0220_425:0137b19": "無邊花香、瓔珞、寶幢、幡蓋、衣服、臥具、飲食、燈明、",
    "T07n0220_425:0137b20": "百千俱胝那庾多數天諸伎樂及無量種上",
    "T07n0220_425:0137b21": "妙珍財而為供養。』不應住作是念：『我當安立",
    "T07n0220_425:0137b22": "無量無數無邊有情，令於無上正等菩提得",
    "T07n0220_425:0137b23": "不退轉。』何以故？憍尸迦！如是住者有所得",
    "T07n0220_425:0137b24": "故。",
    "T07n0220_425:0137b25": "「復次，憍尸迦！諸菩薩摩訶薩修行般若波羅",
    "T07n0220_425:0137b26": "蜜多時，不應住作是念：『我當成辦清淨肉眼、",
    "T07n0220_425:0137b27": "天眼、慧眼、法眼、佛眼。』不應住作是念：『我當成",
    "T07n0220_425:0137b28": "辦諸等持門，於諸等持自在遊戲。』不應住作",
    "T07n0220_425:0137b29": "是念：『我當成辦諸總持門，於諸總持皆得自",
    "T07n0220_425:0137c01": "在。』不應住作是念：『我當成辦如來十力、四無",
    "T07n0220_425:0137c02": "所畏、四無礙解、大慈、大悲、大喜、大捨、十八佛不",
    "T07n0220_425:0137c03": "共法。』不應住作是念：『我當成辦三十二相、八",
    "T07n0220_425:0137c04": "十隨好所莊嚴身，令諸有情見者歡喜觀無",
    "T07n0220_425:0137c05": "厭倦，由斯證得利益安樂。』何以故？憍尸迦！",
    "T07n0220_425:0137c06": "如是住者有所得故。「復次，憍尸迦！諸菩薩摩",
    "T07n0220_425:0137c07": "訶薩修行般若波羅蜜多時，不應住此是第",
    "T07n0220_425:0137c08": "八補特伽羅，此是隨信行，此是隨法行；不",
    "T07n0220_425:0137c09": "應住此是預流極七返有，此是家家，此是一",
    "T07n0220_425:0137c10": "間；不應住此是齊首補特伽羅，乃至壽盡煩",
    "T07n0220_425:0137c11": "惱方盡；不應住此是預流定不墮法，此是一",
    "T07n0220_425:0137c12": "來至此世間得盡苦際；不應住此是不還向，",
    "T07n0220_425:0137c13": "此是不還果，往彼方得般涅槃者；不應住此",
    "T07n0220_425:0137c14": "是阿羅漢，永盡後有，現在必入無餘涅槃；不",
    "T07n0220_425:0137c15": "應住此是獨覺；不應住此是如來、應、正等覺。",
    "T07n0220_425:0137c16": "「不應住作是念：『我超聲聞、獨覺地已住菩薩",
    "T07n0220_425:0137c17": "地。』不應住作是念：『我當具足一切智、道相智、",
    "T07n0220_425:0137c18": "一切相智，覺一切法一切相已，永斷一切煩",
    "T07n0220_425:0137c19": "惱纏結習氣相續。』不應住作是念：『我當證得",
    "T07n0220_425:0137c20": "所求無上正等菩提，得成如來、應、正等覺，轉",
    "T07n0220_425:0137c21": "妙法輪作諸佛事，度脫無量無數有情，令得",
    "T07n0220_425:0137c22": "涅槃畢竟安樂。』不應住作是念：『我當善修四",
    "T07n0220_425:0137c23": "神足已，安住如是殊勝等持，由此等持增上",
    "T07n0220_425:0137c24": "勢力，令我壽命如殑伽沙大劫而住。』不應",
    "T07n0220_425:0137c25": "住作是念：『我當獲得壽量無邊。』不應住作是",
    "T07n0220_425:0137c26": "念：『我當成就三十二相，是一一相百福莊嚴。』",
    "T07n0220_425:0137c27": "不應住作是念：『我當成就八十隨好，是一一",
    "T07n0220_425:0137c28": "好有無數量希有勝事。』「不應住作是念：『我當",
    "T07n0220_425:0137c29": "安住一嚴淨土，其土寬廣於十方面如殑伽",
    "T07n0220_425:0138a01": "沙世界之量。』不應住作是念：『我當安坐一金",
    "T07n0220_425:0138a02": "剛座，其座廣大量等三千大千世界。』不應住",
    "T07n0220_425:0138a03": "作是念：『我當居止大菩提樹，其樹高廣眾寶",
    "T07n0220_425:0138a04": "莊嚴，所出妙香，有情聞者貪、瞋、癡等心疾皆",
    "T07n0220_425:0138a05": "除，無量無邊身病亦愈。諸有聞此菩提樹香，",
    "T07n0220_425:0138a06": "離諸聲聞、獨覺作意，必獲無上正等菩提。』「不",
    "T07n0220_425:0138a07": "應住作是念：『願我當得嚴淨佛土，其土清淨，",
    "T07n0220_425:0138a08": "無色蘊名聲，無受、想、行、識蘊名聲；無眼處名",
    "T07n0220_425:0138a09": "聲，無耳、鼻、舌、身、意處名聲；無色處名聲，無聲、",
    "T07n0220_425:0138a10": "香、味、觸、法處名聲；無眼界名聲，無耳、鼻、舌、身、",
    "T07n0220_425:0138a11": "意界名聲；無色界名聲，無聲、香、味、觸、法界名",
    "T07n0220_425:0138a12": "聲；無眼識界名聲，無耳、鼻、舌、身、意識界名聲；",
    "T07n0220_425:0138a13": "無眼觸名聲，無耳、鼻、舌、身、意觸名聲；無眼觸",
    "T07n0220_425:0138a14": "為緣所生諸受名聲，無耳、鼻、舌、身、意觸為緣",
    "T07n0220_425:0138a15": "所生諸受名聲；無地界名聲，無水、火、風、空、識",
    "T07n0220_425:0138a16": "界名聲；無無明名聲，無行、識、名色、六處、觸、受、",
    "T07n0220_425:0138a17": "愛、取、有、生、老死名聲；唯有布施波羅蜜多名",
    "T07n0220_425:0138a18": "聲，乃至唯有般若波羅蜜多名聲；唯有內空",
    "T07n0220_425:0138a19": "名聲，乃至唯有無性自性空名聲；唯有真",
    "T07n0220_425:0138a20": "如名聲，乃至唯有不思議界名聲；唯有四念",
    "T07n0220_425:0138a21": "住名聲，廣說乃至唯有十八佛不共法名聲；",
    "T07n0220_425:0138a22": "其中都無預流、一來、不還、阿羅漢、獨覺、異生等",
    "T07n0220_425:0138a23": "名聲，唯有菩薩摩訶薩、如來應正等覺等名",
    "T07n0220_425:0138a24": "聲。』何以故？憍尸迦！如是住者有所得故。",
    "T07n0220_425:0138a25": "所以者何？一切如來、應、正等覺證得無上正",
    "T07n0220_425:0138a26": "等菩提時，覺一切法都無所有；一切菩薩摩",
    "T07n0220_425:0138a27": "訶薩眾住不退轉地時，亦見諸法都無所有。",
    "T07n0220_425:0138a28": "「憍尸迦！是為菩薩摩訶薩於般若波羅蜜多",
    "T07n0220_425:0138a29": "如所應住不應住相。憍尸迦！諸菩薩摩訶薩",
    "T07n0220_425:0138b01": "於深般若波羅蜜多隨所應住不應住相，以",
    "T07n0220_425:0138b02": "無所得而為方便，應如是學。」",
    "T07n0220_425:0138b03": "爾時，舍利子作是念言：「若菩薩摩訶薩修行",
    "T07n0220_425:0138b04": "般若波羅蜜多時，於一切法不應住者，云何",
    "T07n0220_425:0138b05": "應住般若波羅蜜多？」具壽善現知舍利子心",
    "T07n0220_425:0138b06": "之所念，便謂之曰：「於意云何？諸如來心為",
    "T07n0220_425:0138b07": "何所住？」舍利子言：「諸如來心都無所住。所",
    "T07n0220_425:0138b08": "以者何？善現！如來之心不住色，不住受、",
    "T07n0220_425:0138b09": "想、行、識；不住眼處，不住耳、鼻、舌、身、意處；不",
    "T07n0220_425:0138b10": "住色處，不住聲、香、味、觸、法處；不住眼界，不住",
    "T07n0220_425:0138b11": "耳、鼻、舌、身、意界；不住色界，不住聲、香、味、觸、法",
    "T07n0220_425:0138b12": "界；不住眼識界，不住耳、鼻、舌、身、意識界；不",
    "T07n0220_425:0138b13": "住眼觸，不住耳、鼻、舌、身、意觸；不住眼觸為緣",
    "T07n0220_425:0138b14": "所生諸受，不住耳、鼻、舌、身、意觸為緣所生諸",
    "T07n0220_425:0138b15": "受；不住有為界，不住無為界；不住四念住，",
    "T07n0220_425:0138b16": "廣說乃至不住十八佛不共法；不住一切智，",
    "T07n0220_425:0138b17": "不住道相智、一切相智。何以故？以一切法不",
    "T07n0220_425:0138b18": "可得故。如是，善現！如來之心於一切法都",
    "T07n0220_425:0138b19": "無所住亦非不住。」時，具壽善現謂舍利子言：",
    "T07n0220_425:0138b20": "「諸菩薩摩訶薩修行般若波羅蜜多時亦復如",
    "T07n0220_425:0138b21": "是，雖住般若波羅蜜多，而同如來於一切法",
    "T07n0220_425:0138b22": "都無所住亦非不住。所以者何？舍利子！諸",
    "T07n0220_425:0138b23": "菩薩摩訶薩修行般若波羅蜜多時，雖住般",
    "T07n0220_425:0138b24": "若波羅蜜多，而於色非住非不住，乃至於一",
    "T07n0220_425:0138b25": "切相智亦非住非不住。何以故？舍利子！以",
    "T07n0220_425:0138b26": "色等法無二相故。舍利子！諸菩薩摩訶薩於",
    "T07n0220_425:0138b27": "深般若波羅蜜多，隨此非住非不住相，以無",
    "T07n0220_425:0138b28": "所得而為方便，應如是學。」",
    "T07n0220_425:0138b29": "爾時，會中有諸天子竊作是念：「諸藥叉等言",
    "T07n0220_425:0138c01": "詞呪句雖復隱密，而我等輩猶可了知；尊者",
    "T07n0220_425:0138c02": "善現於此般若波羅蜜多，雖以種種言詞顯",
    "T07n0220_425:0138c03": "示，而我等輩竟不能解！」具壽善現知諸天子",
    "T07n0220_425:0138c04": "心之所念，便告彼言：「汝等天子於我所說",
    "T07n0220_425:0138c05": "不能解耶？」諸天子言：「如是！如是！」具壽善現",
    "T07n0220_425:0138c06": "復告彼言：「我曾於此甚深般若波羅蜜多相",
    "T07n0220_425:0138c07": "應義中不說一字，汝亦不聞，當何所解？何",
    "T07n0220_425:0138c08": "以故？諸天子！甚深般若波羅蜜多相應義中，",
    "T07n0220_425:0138c09": "文字言說皆遠離故，由此於中說者、聽者及",
    "T07n0220_425:0138c10": "能解者皆不可得，一切如來、應、正等覺所證",
    "T07n0220_425:0138c11": "無上正等菩提微妙甚深亦復如是。「諸天子！",
    "T07n0220_425:0138c12": "如諸如來、應、正等覺化作化身，如是化身化",
    "T07n0220_425:0138c13": "作四眾，俱來集會而為說法。於意云何？是",
    "T07n0220_425:0138c14": "中有實能說、能聽、能解者不？」諸天子言：「不",
    "T07n0220_425:0138c15": "也！大德！」善現告言：「如是，諸天子！一切法皆",
    "T07n0220_425:0138c16": "如化故，今於此甚深般若波羅蜜多相應義",
    "T07n0220_425:0138c17": "中，說者、聽者及能解者都不可得。「諸天子！",
    "T07n0220_425:0138c18": "如人夢中夢見有佛為諸大眾宣說正法，",
    "T07n0220_425:0138c19": "於意云何？是中有實能說、能聽、能解者不？」",
    "T07n0220_425:0138c20": "諸天子言：「不也！大德！」善現告言：「如是，諸天",
    "T07n0220_425:0138c21": "子！一切法皆如夢故，今於此甚深般若波羅",
    "T07n0220_425:0138c22": "蜜多相應義中，說者、聽者及能解者都不可",
    "T07n0220_425:0138c23": "得。「諸天子！如有二人處一山谷，各住一面",
    "T07n0220_425:0138c24": "讚佛、法、僧，俱時發響，於意云何？此二響聲能",
    "T07n0220_425:0138c25": "互相聞、互相解不？」諸天子言：「不也！大德！」善",
    "T07n0220_425:0138c26": "現告言：「如是！諸天子！一切法皆如響故，今",
    "T07n0220_425:0138c27": "於此甚深般若波羅蜜多相應義中，說者、聽",
    "T07n0220_425:0138c28": "者及能解者都不可得。「諸天子！如巧幻師",
    "T07n0220_425:0138c29": "或彼弟子，於四衢道幻作四眾及一如來、應、",
    "T07n0220_425:0139a01": "正等覺，是幻如來、應、正等覺為幻四眾宣說",
    "T07n0220_425:0139a02": "正法，於意云何？是中有實說者、聽者、能解者",
    "T07n0220_425:0139a03": "不？」諸天子言：「不也！大德！」善現告言：「如是，",
    "T07n0220_425:0139a04": "諸天子！一切法皆如幻故，今於此甚深般若",
    "T07n0220_425:0139a05": "波羅蜜多相應義中，說者、聽者及能解者都",
    "T07n0220_425:0139a06": "不可得。「諸天子！由此因緣，我曾於此甚深般",
    "T07n0220_425:0139a07": "若波羅蜜多相應義中不說一字，汝亦不聞，",
    "T07n0220_425:0139a08": "當何所解？」",
    "T07n0220_425:0139a09": "大般若波羅蜜多經卷第四百二十五"
}