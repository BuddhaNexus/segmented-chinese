{
    "T29n1558_024:0123c15": "阿毘達磨俱舍論卷第二十四",
    "T29n1558_024:0123c17": "尊者世親造",
    "T29n1558_024:0123c18": "三藏法師玄奘奉　詔譯",
    "T29n1558_024:0123c19": "分別賢聖品第六之三",
    "T29n1558_024:0123c20": "已辯住果未斷修惑名為預流生極七返。",
    "T29n1558_024:0123c21": "今次應辯斷位眾聖。且應建立一來向果。",
    "T29n1558_024:0123c22": "頌曰。",
    "T29n1558_024:0123c23": "　斷欲三四品　　三二生家家",
    "T29n1558_024:0123c24": "　斷至五二向　　斷六一來果",
    "T29n1558_024:0123c25": "論曰。即預流者進斷修惑。若三緣具轉名家",
    "T29n1558_024:0123c26": "家。一由斷惑。斷欲修斷三四品故。二由成",
    "T29n1558_024:0123c27": "根。得能治彼無漏根故。三由受生。更受欲",
    "T29n1558_024:0123c28": "有三二生故。頌中但說初後緣者。預流果",
    "T29n1558_024:0123c29": "後說進斷惑。成能治彼諸無漏根。義准已",
    "T29n1558_024:0124a01": "成。故不具說。然復應說三二生者。以有",
    "T29n1558_024:0124a02": "增進於所受生。或少或無或過此故。何緣",
    "T29n1558_024:0124a03": "此無斷五品者。以斷第五必斷第六。非",
    "T29n1558_024:0124a04": "一品惑能障得果。猶如一間未越界故。",
    "T29n1558_024:0124a05": "應知總有二種家家。一天家家。謂欲天趣",
    "T29n1558_024:0124a06": "生三二家而證圓寂。或一天處或二或三。",
    "T29n1558_024:0124a07": "二人家家。謂於人趣生三二家而證圓寂。",
    "T29n1558_024:0124a08": "或一洲處或二或三。即預流者。進斷欲界一",
    "T29n1558_024:0124a09": "品修惑乃至五品。應知轉名一來果向。若",
    "T29n1558_024:0124a10": "斷第六成一來果。彼往天上一來人間而",
    "T29n1558_024:0124a11": "般涅槃名一來果。過此以後更無生故。此",
    "T29n1558_024:0124a12": "或名曰薄貪瞋癡。唯餘下品貪瞋癡故。已",
    "T29n1558_024:0124a13": "辯一來向果差別。次應建立不還向果。頌",
    "T29n1558_024:0124a14": "曰。",
    "T29n1558_024:0124a15": "　斷七或八品　　一生名一間",
    "T29n1558_024:0124a16": "　此即第三向　　斷九不還果",
    "T29n1558_024:0124a17": "論曰。即一來者進斷餘惑。若三緣具轉名一",
    "T29n1558_024:0124a18": "間。一由斷惑。斷欲修斷七八品故。二由成",
    "T29n1558_024:0124a19": "根。得能治彼無漏根故。三由受生。更受",
    "T29n1558_024:0124a20": "欲有餘一生故。頌中但說初後二緣不說",
    "T29n1558_024:0124a21": "成根。義如前釋。如何一品惑障得不還果。",
    "T29n1558_024:0124a22": "由彼若斷便越界故。前說三時業極為障。",
    "T29n1558_024:0124a23": "應知煩惱亦與業同。越彼等流異熟地故。",
    "T29n1558_024:0124a24": "間謂間隔。彼餘一生為間隔故。不證圓寂。",
    "T29n1558_024:0124a25": "或餘一品欲修所斷惑為間隔故。不得不",
    "T29n1558_024:0124a26": "還果。有一間者說名一間。即斷修惑七八",
    "T29n1558_024:0124a27": "品者。應知亦名不還果向。先斷三四七八",
    "T29n1558_024:0124a28": "品惑入見諦者。後得果時乃至未修後勝",
    "T29n1558_024:0124a29": "果道。仍不名曰家家一間。未成治彼無",
    "T29n1558_024:0124b01": "漏根故。若斷第九成不還果。必不還來",
    "T29n1558_024:0124b02": "生欲界故。此惑名曰五下結斷。雖必先斷",
    "T29n1558_024:0124b03": "或二或三。然於此時總集斷故。依不還位。",
    "T29n1558_024:0124b04": "諸契經中以種種門建立差別。今次應辯",
    "T29n1558_024:0124b05": "彼差別相。頌曰。",
    "T29n1558_024:0124b06": "　此中生有行　　無行般涅槃",
    "T29n1558_024:0124b07": "　上流若雜修　　能往色究竟",
    "T29n1558_024:0124b08": "　超半超遍歿　　餘能往有頂",
    "T29n1558_024:0124b09": "　行無色有四　　住此般涅槃",
    "T29n1558_024:0124b10": "論曰。此不還者總說有七。且行色界差別",
    "T29n1558_024:0124b11": "有五。一中般涅槃。二生般涅槃。三有行般涅",
    "T29n1558_024:0124b12": "槃。四無行般涅槃。五者上流。此於中間般",
    "T29n1558_024:0124b13": "涅槃故。說此名曰中般涅槃。如是應知。此",
    "T29n1558_024:0124b14": "於生已此由有行此由無行。般涅槃故名",
    "T29n1558_024:0124b15": "生般等。此上流故名為上流。言中般者。謂",
    "T29n1558_024:0124b16": "往色界住中有位便般涅槃。言生般者。謂",
    "T29n1558_024:0124b17": "往色界生已不久便般涅槃。以具勤修速",
    "T29n1558_024:0124b18": "進道故。此中所說般涅槃者。謂有餘依。有",
    "T29n1558_024:0124b19": "餘師說。亦無餘依。此不應理。彼於捨壽無",
    "T29n1558_024:0124b20": "自在故。有行般者。謂往色界生已長時加",
    "T29n1558_024:0124b21": "行不息。由有功用方般涅槃。此唯有勤修",
    "T29n1558_024:0124b22": "無速進道故。無行般者。謂往色界生已經",
    "T29n1558_024:0124b23": "久加行懈息不多功用便般涅槃。以闕勤",
    "T29n1558_024:0124b24": "修速進道故。有說。此二有差別者由緣有",
    "T29n1558_024:0124b25": "為無為聖道。如其次第得涅槃故。此說非",
    "T29n1558_024:0124b26": "理。太過失故。然契經中先說無行。後說有",
    "T29n1558_024:0124b27": "行般涅槃者。如是次第與理相應。有速進",
    "T29n1558_024:0124b28": "道。無速進道。無行有行而成辦故。不由功",
    "T29n1558_024:0124b29": "用得。由功用得故。生般涅槃得最速進最",
    "T29n1558_024:0124c01": "上品道。隨眠最劣故生不久便般涅槃。言上",
    "T29n1558_024:0124c02": "流者是上行義。以流與行其義一故。謂欲界",
    "T29n1558_024:0124c03": "歿往色界生。未即於中能證圓寂。要轉生",
    "T29n1558_024:0124c04": "上方般涅槃。即此上流差別有二。由因及果",
    "T29n1558_024:0124c05": "有差別故。因差別者。此於靜慮由有雜修",
    "T29n1558_024:0124c06": "無雜修故。果差別者。色究竟天及有頂天為",
    "T29n1558_024:0124c07": "極處故。謂若於靜慮有雜修者。能往色究",
    "T29n1558_024:0124c08": "竟方般涅槃。即此復有三種差別。全超半超",
    "T29n1558_024:0124c09": "遍歿異故。言全超者。謂在欲界於四靜慮",
    "T29n1558_024:0124c10": "已具雜修。遇緣退失上三靜慮。以初靜慮愛",
    "T29n1558_024:0124c11": "味為緣。命終上生梵眾天處。由於先世串",
    "T29n1558_024:0124c12": "習勢力。復能雜修第四靜慮。從彼處歿生",
    "T29n1558_024:0124c13": "色究竟。最初處歿生最後天。頓越中間是全",
    "T29n1558_024:0124c14": "超義。言半超者。從彼漸次生下淨居乃至",
    "T29n1558_024:0124c15": "中間能越一處生色究竟。超非全故名為",
    "T29n1558_024:0124c16": "半超。聖必不生大梵天處。僻見處故。一導",
    "T29n1558_024:0124c17": "師故。言遍歿者。從彼漸次於一切處皆遍",
    "T29n1558_024:0124c18": "受生。最後方能生色究竟。一切處死故名遍",
    "T29n1558_024:0124c19": "歿。無不還者於已生處受第二生。由彼於",
    "T29n1558_024:0124c20": "生容求勝進。非等劣故。即由此故不還義",
    "T29n1558_024:0124c21": "滿。必不還生曾生處故。尚不生本處。況有",
    "T29n1558_024:0124c22": "生於下。應知此謂二上流中由有雜修靜",
    "T29n1558_024:0124c23": "慮因故往色究竟般涅槃者。餘於靜慮無",
    "T29n1558_024:0124c24": "雜修者。能往有頂方般涅槃。謂彼先無雜",
    "T29n1558_024:0124c25": "修靜慮。由於諸定愛味為緣。此歿遍生色",
    "T29n1558_024:0124c26": "界諸處。唯不能往五淨居天。色界命終於",
    "T29n1558_024:0124c27": "三無色次第生已。後生有頂方般涅槃。二",
    "T29n1558_024:0124c28": "上流中前是觀行後是止行。樂慧樂定有差",
    "T29n1558_024:0124c29": "別故。二上流者於下地中得般涅槃見不",
    "T29n1558_024:0125a01": "違理。而言此往色究竟天及有頂天為極",
    "T29n1558_024:0125a02": "處者。由此過彼無行處故。如預流者極七",
    "T29n1558_024:0125a03": "返生。此五名為行色界者。行無色者差別",
    "T29n1558_024:0125a04": "有四。謂在欲界離色界貪從此命終生於",
    "T29n1558_024:0125a05": "無色。此中差別唯有四種。由生般涅槃有",
    "T29n1558_024:0125a06": "差別故。此并前五成六不還。復有不行",
    "T29n1558_024:0125a07": "色無色界即住於此能般涅槃名現般涅",
    "T29n1558_024:0125a08": "槃。并前六為七。於行色界五不還中復",
    "T29n1558_024:0125a09": "有異門。顯其差別。頌曰。",
    "T29n1558_024:0125a10": "　行色界有九　　謂三各分三",
    "T29n1558_024:0125a11": "　業惑根有殊　　故成三九別",
    "T29n1558_024:0125a12": "論曰。即行色界五種不還總立為三。各分",
    "T29n1558_024:0125a13": "三種故成九種。何等為三。中生上流有差",
    "T29n1558_024:0125a14": "別故。云何三種各分為三。且中般涅槃分",
    "T29n1558_024:0125a15": "為三種。速非速經久得般涅槃。由三火星",
    "T29n1558_024:0125a16": "喻所顯故。生般涅槃亦分三種。生有行等般",
    "T29n1558_024:0125a17": "涅槃故。此皆生已得般涅槃。是故並應名",
    "T29n1558_024:0125a18": "為生般。於上流中亦分三種。超半超等有",
    "T29n1558_024:0125a19": "差別故。然諸三種一切皆由速非速經久得",
    "T29n1558_024:0125a20": "般涅槃故。更互相望無雜亂失。如是三種",
    "T29n1558_024:0125a21": "九種不還。由業惑根有差別故。有速非速",
    "T29n1558_024:0125a22": "經久不同。且總成三。由造增長順起生後",
    "T29n1558_024:0125a23": "業差別故。如其次第下中上品煩惱現行",
    "T29n1558_024:0125a24": "有差別故。及上中下根差別故。此三一一如",
    "T29n1558_024:0125a25": "其所應亦業惑根有差別故。各有三別故",
    "T29n1558_024:0125a26": "成九種。謂初二三由惑根別各成三種。非",
    "T29n1558_024:0125a27": "由業異。後三亦由順後受業有差別故。分",
    "T29n1558_024:0125a28": "成三種。故說如是行色不還業惑根殊成",
    "T29n1558_024:0125a29": "三九別。若爾何故諸契經中。佛唯說有七",
    "T29n1558_024:0125b01": "善士趣。頌曰。",
    "T29n1558_024:0125b02": "　立七善士趣　　由上流無別",
    "T29n1558_024:0125b03": "　善惡行不行　　有往無還故",
    "T29n1558_024:0125b04": "論曰。中生各三。上流為一。經依此立七善",
    "T29n1558_024:0125b05": "士趣。有上流法故名上流。由此義同且立",
    "T29n1558_024:0125b06": "為一。何獨依此立善士趣。不依所餘有學",
    "T29n1558_024:0125b07": "聖者。趣是行義。所餘有學皆行善業無差",
    "T29n1558_024:0125b08": "別故。唯此七種皆行善業不行惡業。餘則",
    "T29n1558_024:0125b09": "不然。又唯七種行往上界不復還來。餘則",
    "T29n1558_024:0125b10": "不爾。故獨依此立善士趣。若爾何故契經",
    "T29n1558_024:0125b11": "中言。云何善士謂若成就有學正見。乃至廣",
    "T29n1558_024:0125b12": "說。諸餘有學若就異門亦可說為有善士",
    "T29n1558_024:0125b13": "性。以諸有學於五種惡皆獲得畢竟不作",
    "T29n1558_024:0125b14": "律儀故。不善煩惱多已斷故。立善士趣不",
    "T29n1558_024:0125b15": "就異門約唯行善不行惡故。唯託勝因",
    "T29n1558_024:0125b16": "往上界故。諸在聖位曾經生者。亦有此等",
    "T29n1558_024:0125b17": "差別相耶。不爾。云何。頌曰。",
    "T29n1558_024:0125b18": "　經欲界生聖　　不往餘界生",
    "T29n1558_024:0125b19": "　此及往上生　　無練根并退",
    "T29n1558_024:0125b20": "論曰。若在聖位經欲界生必不往生色無",
    "T29n1558_024:0125b21": "色界。由彼證得不還果已。定於現身般涅",
    "T29n1558_024:0125b22": "槃故。若於色界經生聖者。容有上生無色",
    "T29n1558_024:0125b23": "界義。如行色界極有頂者。然天帝釋作",
    "T29n1558_024:0125b24": "如是言。曾聞有天名色究竟。我後退落當",
    "T29n1558_024:0125b25": "生於彼。毘婆沙師作如是釋。彼由不了",
    "T29n1558_024:0125b26": "對法相故。為令喜故。佛亦不遮。即此已經",
    "T29n1558_024:0125b27": "欲界生者及已從此往上界生諸聖必無",
    "T29n1558_024:0125b28": "練根并退。何緣不許經欲界生及上生聖者",
    "T29n1558_024:0125b29": "有練根并退。以必無故。何緣必無。經生習",
    "T29n1558_024:0125c01": "根極成熟故。及得殊勝所依止故。何緣有",
    "T29n1558_024:0125c02": "學未離欲貪無中有中般涅槃者。以彼聖",
    "T29n1558_024:0125c03": "道未淳熟故。未易能令現在前故。所有隨",
    "T29n1558_024:0125c04": "眠非極劣故。毘婆沙者作如是釋。諸欲界",
    "T29n1558_024:0125c05": "法極難越故。彼尚有餘多所作故。謂應進",
    "T29n1558_024:0125c06": "斷不善無記二煩惱故。及應進得若二若",
    "T29n1558_024:0125c07": "三沙門果故。并應總越三界法故。住中有",
    "T29n1558_024:0125c08": "位無如是能。前說上流雜修靜慮為因",
    "T29n1558_024:0125c09": "能往色究竟天。先應雜修何等靜慮。由何",
    "T29n1558_024:0125c10": "等位知雜修成。復為何緣雜修靜慮。頌",
    "T29n1558_024:0125c11": "曰。",
    "T29n1558_024:0125c12": "　先雜修第四　　成由一念雜",
    "T29n1558_024:0125c13": "　為受生現樂　　及遮煩惱退",
    "T29n1558_024:0125c14": "論曰。諸欲雜修四靜慮者。必先雜修第四",
    "T29n1558_024:0125c15": "靜慮。以彼等持最堪能故。諸樂行中彼最勝",
    "T29n1558_024:0125c16": "故。如是雜修諸靜慮者。是阿羅漢或是不",
    "T29n1558_024:0125c17": "還。彼必先入第四靜慮多念無漏相續現前。",
    "T29n1558_024:0125c18": "從此引生多念有漏後復多念無漏現前。如",
    "T29n1558_024:0125c19": "是旋還後後漸減。乃至最後二念無漏次引",
    "T29n1558_024:0125c20": "二念有漏現前無間復生二念無漏。名雜",
    "T29n1558_024:0125c21": "修定加行成滿。次後唯從一念無漏引起一",
    "T29n1558_024:0125c22": "念有漏現前無間復生一念無漏。如是有漏",
    "T29n1558_024:0125c23": "中間剎那前後剎那無漏雜故。名雜修定根",
    "T29n1558_024:0125c24": "本圓成。前二剎那似無間道。第三剎那似解",
    "T29n1558_024:0125c25": "脫道。如是雜修第四定已。乘此勢力隨其",
    "T29n1558_024:0125c26": "所應亦能雜修下三靜慮。先於欲界人趣三",
    "T29n1558_024:0125c27": "洲如是雜修諸靜慮已。後若退失生色界",
    "T29n1558_024:0125c28": "中。亦能如前雜修靜慮。雜修靜慮為三種",
    "T29n1558_024:0125c29": "緣。一為受生。二為現樂。三為遮止起煩",
    "T29n1558_024:0126a01": "惱退。謂不還中諸利根者。為現法樂及生",
    "T29n1558_024:0126a02": "淨居。諸鈍根者。亦為遮退。彼畏退故。如是",
    "T29n1558_024:0126a03": "雜修令味相應等持遠故。諸阿羅漢若利根",
    "T29n1558_024:0126a04": "者。為現法樂。若鈍根者。亦為遮防起煩惱",
    "T29n1558_024:0126a05": "退。雜修靜慮為生淨居。何緣淨居處唯有",
    "T29n1558_024:0126a06": "五。頌曰。",
    "T29n1558_024:0126a07": "　由雜修五品　　生有五淨居",
    "T29n1558_024:0126a08": "論曰。由雜熏修第四靜慮有五品故。淨居",
    "T29n1558_024:0126a09": "唯五。何謂五品。謂下中上上勝上極品差別",
    "T29n1558_024:0126a10": "故。此中初品三心現前便得成滿。謂初無漏",
    "T29n1558_024:0126a11": "次起有漏後起無漏。第二品六。第三品九。",
    "T29n1558_024:0126a12": "第四品十二。第五品十五。如是五品雜修靜",
    "T29n1558_024:0126a13": "慮如其次第感五淨居。應知此中無漏勢",
    "T29n1558_024:0126a14": "力熏修有漏令感淨居。有餘師言。由信等",
    "T29n1558_024:0126a15": "五次第增上感五淨居。經說不還有名身",
    "T29n1558_024:0126a16": "證。依何勝德立身證名。頌曰。",
    "T29n1558_024:0126a17": "　得滅定不還　　轉名為身證",
    "T29n1558_024:0126a18": "論曰。有滅定得名得滅定。即不還者若",
    "T29n1558_024:0126a19": "於身中有滅定得轉名身證。謂不還者由",
    "T29n1558_024:0126a20": "身證得似涅槃法故名身證。如何說彼但",
    "T29n1558_024:0126a21": "名身證。以心無故。依身生故。理實應言。",
    "T29n1558_024:0126a22": "彼從滅定起得先未得有識身寂靜。便作",
    "T29n1558_024:0126a23": "是思。此滅盡定最為寂靜極似涅槃。如是",
    "T29n1558_024:0126a24": "證得身之寂靜故名身證。由得及智現前",
    "T29n1558_024:0126a25": "證得身寂靜故。契經說有十八有學。何緣",
    "T29n1558_024:0126a26": "於中不說身證。依因無故。何謂依因。謂諸",
    "T29n1558_024:0126a27": "無漏三學及果依彼差別立有學故。滅定",
    "T29n1558_024:0126a28": "非學亦非學果。故不約成彼說有學差別。",
    "T29n1558_024:0126a29": "不還差別麁相如是。若細分析數成多千。其",
    "T29n1558_024:0126b01": "義云何。且如中般約根建立便成三種。下",
    "T29n1558_024:0126b02": "中上根有差別故。約地建立則成四種。往",
    "T29n1558_024:0126b03": "初定等有差別故。約種性建立則成六",
    "T29n1558_024:0126b04": "種。退法種性等有差別故。約處建立成十",
    "T29n1558_024:0126b05": "六種。梵眾天等處差別故。約地離染成三",
    "T29n1558_024:0126b06": "十六。色界具縛乃至已離第四靜慮八品染",
    "T29n1558_024:0126b07": "故。約處種性離染根建立總成二千五百",
    "T29n1558_024:0126b08": "九十二。云何如是。且於一處種性有六。一",
    "T29n1558_024:0126b09": "一種性約離染門差別成九。謂隨何地具縛",
    "T29n1558_024:0126b10": "為初乃至已離八品為後。如是六九成五",
    "T29n1558_024:0126b11": "十四。以十六處乘五十四成八百六十四。",
    "T29n1558_024:0126b12": "以根乘之復成三倍故總成二千五百九",
    "T29n1558_024:0126b13": "十二。諸離下地九品染者。即說名為上地",
    "T29n1558_024:0126b14": "具縛。為成一一地離染數等故。如是乃至",
    "T29n1558_024:0126b15": "上流亦爾。總計五種積數合成一萬二千九",
    "T29n1558_024:0126b16": "百六十。已辯第三向果差別。次應建立第",
    "T29n1558_024:0126b17": "四向果。頌曰。",
    "T29n1558_024:0126b18": "　上界修惑中　　斷初定一品",
    "T29n1558_024:0126b19": "　至有頂八品　　皆阿羅漢向",
    "T29n1558_024:0126b20": "　第九無間道　　名金剛喻定",
    "T29n1558_024:0126b21": "　盡得俱盡智　　成無學應果",
    "T29n1558_024:0126b22": "論曰。即不還者進斷色界及無色界修所斷",
    "T29n1558_024:0126b23": "惑。從斷初定一品為初。至斷有頂八品為",
    "T29n1558_024:0126b24": "後。應知轉名阿羅漢向。即此所說阿羅漢",
    "T29n1558_024:0126b25": "向中斷有頂惑第九無間道亦說名為金",
    "T29n1558_024:0126b26": "剛喻定。一切隨眠皆能破故。先已破故。不破",
    "T29n1558_024:0126b27": "一切實有能破一切功能。諸能斷惑無間",
    "T29n1558_024:0126b28": "道中。此定相應最為勝故。金剛喻定說有",
    "T29n1558_024:0126b29": "多種。謂斷有頂第九品惑無間道生。通依",
    "T29n1558_024:0126c01": "九地故說此定智行緣別。未至地攝有五",
    "T29n1558_024:0126c02": "十二。謂苦集類智緣有頂苦集各有四行",
    "T29n1558_024:0126c03": "相應有八。滅道法智各有四行相應有",
    "T29n1558_024:0126c04": "八。滅類智緣八地滅一一各有四行相應",
    "T29n1558_024:0126c05": "合三十二。道類智緣八地道總有四行相應",
    "T29n1558_024:0126c06": "有四。以治八地類智品道同類相因必總",
    "T29n1558_024:0126c07": "緣故。如未至攝有五十二中四靜慮應知",
    "T29n1558_024:0126c08": "亦爾。空處二十八。識處二十四。無所有處二",
    "T29n1558_024:0126c09": "十。以依無色無有法智及緣下滅滅類智",
    "T29n1558_024:0126c10": "故。然緣下地對治道者。以同品道互為因",
    "T29n1558_024:0126c11": "故。有說。此定智行緣別。未至地攝有八十種。",
    "T29n1558_024:0126c12": "謂道類智緣八地道亦各別有四行相。應",
    "T29n1558_024:0126c13": "由此於前增二十八。如未至攝有八十種",
    "T29n1558_024:0126c14": "中四靜慮應知亦爾。空處四十。識處三十",
    "T29n1558_024:0126c15": "二。無所有處二十四。復有欲令金剛喻定",
    "T29n1558_024:0126c16": "智行緣別。未至地攝總有一百六十四種。謂",
    "T29n1558_024:0126c17": "滅類智緣八地滅有別有總各四行相。應",
    "T29n1558_024:0126c18": "由此於初增百一十二。如未至攝百六十",
    "T29n1558_024:0126c19": "四中四靜慮應知亦然。空處五十二。識處三",
    "T29n1558_024:0126c20": "十六。無所有處二十四。若就種性根等分別。",
    "T29n1558_024:0126c21": "更成多種。如理應思。此定既能斷有頂地",
    "T29n1558_024:0126c22": "第九品惑。能引此惑盡得俱行盡智令起。",
    "T29n1558_024:0126c23": "金剛喻定是斷惑中最後無間道所生。盡智",
    "T29n1558_024:0126c24": "是斷惑中最後解脫道。由此解脫道與諸漏",
    "T29n1558_024:0126c25": "盡得最初俱生故名盡智。如是盡智至已",
    "T29n1558_024:0126c26": "生時便成無學阿羅漢果。已得無學應果",
    "T29n1558_024:0126c27": "法故。為得別果所應修學此無有故得",
    "T29n1558_024:0126c28": "無學名。即此唯應作他事故。諸有染者所",
    "T29n1558_024:0126c29": "應供故。依此義立阿羅漢名。義准已成前",
    "T29n1558_024:0127a01": "來所辯四向三果皆名有學。何緣前七得有",
    "T29n1558_024:0127a02": "學名。為得漏盡常樂學故。學要有三。一增",
    "T29n1558_024:0127a03": "上戒。二增上心。三增上慧。以戒定慧為三",
    "T29n1558_024:0127a04": "自體。若爾異生應名有學。不爾。未如實見",
    "T29n1558_024:0127a05": "知諦理故。彼容後時失正學故。由此善逝",
    "T29n1558_024:0127a06": "再說學言。如契經中。佛告憺怕。學所應",
    "T29n1558_024:0127a07": "學學所應學。我唯說此名有學者。為令了",
    "T29n1558_024:0127a08": "知學正所學無有退失名有學者故。薄伽",
    "T29n1558_024:0127a09": "梵重說學言。聖者住本性。如何名有學。學",
    "T29n1558_024:0127a10": "意未滿故。如行者暫息。或學法得常隨逐",
    "T29n1558_024:0127a11": "故。學法云何。謂有學者無漏有為法。無學法",
    "T29n1558_024:0127a12": "云何。謂無學者無漏有為法。云何涅槃不",
    "T29n1558_024:0127a13": "名為學。無學異生亦成就故此復何緣不名",
    "T29n1558_024:0127a14": "無學。有學異生亦成就故。如是有學及無學",
    "T29n1558_024:0127a15": "者。總成八聖補特伽羅。行向住果各有四",
    "T29n1558_024:0127a16": "故。謂為證得預流果向乃至所證阿羅漢果",
    "T29n1558_024:0127a17": "名雖有八事唯有五。謂住四果及初果向。",
    "T29n1558_024:0127a18": "以後三果向不離前果故。此依漸次得果",
    "T29n1558_024:0127a19": "者說。若倍離欲全離欲者住見道中名為",
    "T29n1558_024:0127a20": "一來不還果向。非前果攝。如前所說。修道",
    "T29n1558_024:0127a21": "二種。有漏無漏有差別故。由何等道離何",
    "T29n1558_024:0127a22": "地染。頌曰。",
    "T29n1558_024:0127a23": "　有頂由無漏　　餘由二離染",
    "T29n1558_024:0127a24": "論曰。唯無漏道離有頂染。非有漏道。所以",
    "T29n1558_024:0127a25": "者何。此上更無世俗道故。自地不能治自",
    "T29n1558_024:0127a26": "地故。自地煩惱所隨增故。若彼煩惱於此",
    "T29n1558_024:0127a27": "隨增。此必不能治彼煩惱。若此力能對治",
    "T29n1558_024:0127a28": "於彼。則彼於此必不隨增故。自地道不治",
    "T29n1558_024:0127a29": "自地。離餘八地通由二道。世出世道俱能",
    "T29n1558_024:0127b01": "離故。既通由二離八地染。各有幾種離繫",
    "T29n1558_024:0127b02": "得耶。頌曰。",
    "T29n1558_024:0127b03": "　聖二離八修　　各二離繫得",
    "T29n1558_024:0127b04": "論曰。諸有學聖用有漏道離下八地修斷",
    "T29n1558_024:0127b05": "染時。能具引生二離繫得。用無漏道離彼",
    "T29n1558_024:0127b06": "亦然。由二種道同所作故。有餘師釋。以無",
    "T29n1558_024:0127b07": "漏道離彼染時。何緣證知亦生有漏離繫",
    "T29n1558_024:0127b08": "得者。有捨無漏得煩惱不成故。謂有學聖",
    "T29n1558_024:0127b09": "以無漏道離彼染時。若不引生同治有漏",
    "T29n1558_024:0127b10": "離繫得者。則以聖道具離八地。後依靜慮",
    "T29n1558_024:0127b11": "得轉根時。頓捨先來諸鈍聖道唯得靜慮",
    "T29n1558_024:0127b12": "利果聖道。上惑離繫應皆不成。是則還應",
    "T29n1558_024:0127b13": "成彼煩惱。此證非理。所以者何。彼聖設無",
    "T29n1558_024:0127b14": "有漏斷得亦不成就上地煩惱。如分離有",
    "T29n1558_024:0127b15": "頂得轉根時及異生上生不成惑故。謂如",
    "T29n1558_024:0127b16": "分離有頂地染後依靜慮得轉根時。無漏",
    "T29n1558_024:0127b17": "斷得既已頓捨。彼地離繫無有漏得。而彼地",
    "T29n1558_024:0127b18": "惑亦不成就。又如異生生二定等。雖捨欲",
    "T29n1558_024:0127b19": "界等煩惱斷得而不成就欲界等煩惱。此亦",
    "T29n1558_024:0127b20": "應然。故不成證。既說聖者二離八修各能",
    "T29n1558_024:0127b21": "引生二離繫得。義准。異生用有漏道唯能",
    "T29n1558_024:0127b22": "引起有漏斷得。并諸聖者用無漏道離見",
    "T29n1558_024:0127b23": "斷惑及有頂修唯能引生無漏斷得。由何地",
    "T29n1558_024:0127b24": "道離何地染。頌曰。",
    "T29n1558_024:0127b25": "　無漏未至道　　能離一切地",
    "T29n1558_024:0127b26": "　餘八離自上　　有漏離次下",
    "T29n1558_024:0127b27": "論曰。諸無漏道若未至攝。能離欲界乃至有",
    "T29n1558_024:0127b28": "頂。靜慮中間及四靜慮三無色攝。隨其所應",
    "T29n1558_024:0127b29": "各能離自及上地染。不離下離已故。諸有",
    "T29n1558_024:0127c01": "漏道一切唯能離次下地。非自地等。自地煩",
    "T29n1558_024:0127c02": "惱所隨增故。勢劣故。已離故。諸依近分離",
    "T29n1558_024:0127c03": "下地染。如無間道皆近分攝諸解脫道亦近",
    "T29n1558_024:0127c04": "分耶。不爾。云何。頌曰。",
    "T29n1558_024:0127c05": "　近分離下染　　初三後解脫",
    "T29n1558_024:0127c06": "　根本或近分　　上地唯根本",
    "T29n1558_024:0127c07": "論曰。諸道所依近分有八。謂四靜慮無色下",
    "T29n1558_024:0127c08": "邊。所離有九。謂欲八定。初三近分離下三",
    "T29n1558_024:0127c09": "染。第九解脫現在前時。或入根本或即近",
    "T29n1558_024:0127c10": "分。上五近分各離下染。第九解脫現在前時。",
    "T29n1558_024:0127c11": "必入根本非即近分。近分根本等捨根故。",
    "T29n1558_024:0127c12": "下三靜慮近分根本受根異故。有不能入。",
    "T29n1558_024:0127c13": "轉入異受少艱難故。離下染時必欣上故。",
    "T29n1558_024:0127c14": "若受無異必入根本。諸出世道無間解脫前",
    "T29n1558_024:0127c15": "既已說。緣四諦境十六行相義准自成。世",
    "T29n1558_024:0127c16": "道緣何作何行相。頌曰。",
    "T29n1558_024:0127c17": "　世無間解脫　　如次緣下上",
    "T29n1558_024:0127c18": "　作麁苦障行　　及靜妙離三",
    "T29n1558_024:0127c19": "論曰。世俗無間及解脫道。如次能緣下地上",
    "T29n1558_024:0127c20": "地為麁苦障及靜妙離。謂諸無間道緣自",
    "T29n1558_024:0127c21": "次下地諸有漏法作麁苦等三行相中隨一",
    "T29n1558_024:0127c22": "行相。若諸解脫道緣彼次上地諸有漏法",
    "T29n1558_024:0127c23": "作靜妙等三行相中隨一行相。非寂靜故說",
    "T29n1558_024:0127c24": "名為麁。由大劬勞方能越故。非美妙故。說",
    "T29n1558_024:0127c25": "名為苦。由多麁重能違害故。非出離故。說",
    "T29n1558_024:0127c26": "名為障。由此能礙越自地故。如獄厚壁能",
    "T29n1558_024:0127c27": "障出離。靜妙離三翻此應釋。傍論已了。應",
    "T29n1558_024:0127c28": "辯本義。盡智無間有何智生。頌曰。",
    "T29n1558_024:0127c29": "　不動盡智後　　必起無生智",
    "T29n1558_024:0128a01": "　餘盡或正見　　此應果皆有",
    "T29n1558_024:0128a02": "論曰。不動種性諸阿羅漢。盡智無間起無生",
    "T29n1558_024:0128a03": "智。非更有盡智無學正見生。除不動法餘",
    "T29n1558_024:0128a04": "阿羅漢。盡智無間有盡智生。或即引生無學",
    "T29n1558_024:0128a05": "正見。非無生智。後容退故。前不動種性無",
    "T29n1558_024:0128a06": "正見生耶。有正見生而不說者。一切應果",
    "T29n1558_024:0128a07": "皆有此故。謂不動法無生智後有無生智起。",
    "T29n1558_024:0128a08": "或無學正見。前說四果是誰果耶。此四應",
    "T29n1558_024:0128a09": "知是沙門果。何謂沙門性。此果體是何。果",
    "T29n1558_024:0128a10": "位差別總有幾種。頌曰。",
    "T29n1558_024:0128a11": "　淨道沙門性　　有為無為果",
    "T29n1558_024:0128a12": "　此有八十九　　解脫道及滅",
    "T29n1558_024:0128a13": "論曰。諸無漏道是沙門性。懷此道者名曰",
    "T29n1558_024:0128a14": "沙門。以能勤勞息煩惱故。如契經說。以能",
    "T29n1558_024:0128a15": "勤勞息除種種惡不善法。廣說乃至。故名沙",
    "T29n1558_024:0128a16": "門。異生不能無異究竟趣涅槃故非真沙",
    "T29n1558_024:0128a17": "門。有為無為是沙門果。契經說此差別有四。",
    "T29n1558_024:0128a18": "理實就位有八十九。皆解脫道擇滅為性。",
    "T29n1558_024:0128a19": "謂為永斷見所斷惑有八無間八解脫道。",
    "T29n1558_024:0128a20": "及為永斷修所斷惑有八十一無間八十一",
    "T29n1558_024:0128a21": "解脫道。諸無間道唯沙門性。諸解脫道亦是",
    "T29n1558_024:0128a22": "沙門有為果體。是彼等流士用果故。一一擇",
    "T29n1558_024:0128a23": "滅唯是沙門無為果體。是彼離繫士用果故。",
    "T29n1558_024:0128a24": "如是合成八十九種。若爾世尊何不具說。",
    "T29n1558_024:0128a25": "果雖有多而不說者。頌曰。",
    "T29n1558_024:0128a26": "　五因立四果　　捨曾得勝道",
    "T29n1558_024:0128a27": "　集斷得八智　　頓修十六行",
    "T29n1558_024:0128a28": "論曰。若斷道位具足五因。佛於經中建立",
    "T29n1558_024:0128a29": "為果。言五因者。一捨曾道。謂捨先得果",
    "T29n1558_024:0128b01": "向道故。二得勝道。謂得果攝殊勝道故。三",
    "T29n1558_024:0128b02": "總集斷。謂總一得得諸斷故。四得八智。謂",
    "T29n1558_024:0128b03": "得四法四類智故。五能頓修十六行相。謂",
    "T29n1558_024:0128b04": "能頓修無常等故。於四果位皆具五因。餘",
    "T29n1558_024:0128b05": "位不然。故佛不說。若唯淨道是沙門性。有",
    "T29n1558_024:0128b06": "漏道力所得二果。如何亦是沙門果攝。頌",
    "T29n1558_024:0128b07": "曰。",
    "T29n1558_024:0128b08": "　世道所得斷　　聖所得雜故",
    "T29n1558_024:0128b09": "　無漏得持故　　亦名沙門果",
    "T29n1558_024:0128b10": "論曰。以世俗道得二果時。此果非唯以世",
    "T29n1558_024:0128b11": "俗道所得擇滅為斷果性。兼以見道所得",
    "T29n1558_024:0128b12": "擇滅於中相雜總成一果。同一果道得所",
    "T29n1558_024:0128b13": "得故。由此契經言。云何一來果。謂斷三結",
    "T29n1558_024:0128b14": "薄貪瞋癡。云何不還果。謂斷五下結。又世俗",
    "T29n1558_024:0128b15": "道所得擇滅。無漏斷得所任持故。由此力",
    "T29n1558_024:0128b16": "所持退不命終故。亦得名為沙門果體。此",
    "T29n1558_024:0128b17": "沙門性有異名耶。亦有。云何。頌曰。",
    "T29n1558_024:0128b18": "　所說沙門性　　亦名婆羅門",
    "T29n1558_024:0128b19": "　亦名為梵輪　　真梵所轉故",
    "T29n1558_024:0128b20": "　於中唯見道　　說名為法輪",
    "T29n1558_024:0128b21": "　由速等似輪　　或具輻等故",
    "T29n1558_024:0128b22": "論曰。即前所說真沙門性。經亦說名婆羅",
    "T29n1558_024:0128b23": "門性。以能遣除諸煩惱故。即此亦說名為",
    "T29n1558_024:0128b24": "梵輪。是真梵王力所轉故。佛與無上梵德",
    "T29n1558_024:0128b25": "相應。是故世尊獨應名梵。由契經說佛亦",
    "T29n1558_024:0128b26": "名梵亦名寂靜亦名清涼。即於此中唯",
    "T29n1558_024:0128b27": "依見道。世尊有處說名法輪。如世間輪有",
    "T29n1558_024:0128b28": "速等相。見道似彼故名法輪。見道如何與",
    "T29n1558_024:0128b29": "彼相似。由速行等似彼輪故。謂見諦道速",
    "T29n1558_024:0128c01": "疾行故。有捨取故。降未伏故。鎮已伏故。",
    "T29n1558_024:0128c02": "上下轉故。具此五相似世間輪。尊者妙音",
    "T29n1558_024:0128c03": "作如是說。如世間輪有輻等相。八支聖道",
    "T29n1558_024:0128c04": "似彼名輪。謂正見正思惟正勤正念似世輪",
    "T29n1558_024:0128c05": "輻。正語正業正命似轂。正定似輞。故名法",
    "T29n1558_024:0128c06": "輪。寧知法輪唯是見道。憍陳那等見道生時。",
    "T29n1558_024:0128c07": "說名已轉正法輪故。云何三轉十二行相。",
    "T29n1558_024:0128c08": "此苦聖諦。此應遍知。此已遍知。是名三轉。",
    "T29n1558_024:0128c09": "即於如是一一轉時。別別發生眼智明覺。",
    "T29n1558_024:0128c10": "說此名曰十二行相。如是三轉十二行相諦",
    "T29n1558_024:0128c11": "諦皆有。然數等故。但說三轉十二行相。如",
    "T29n1558_024:0128c12": "說二法七處善等。由此三轉如次顯示見",
    "T29n1558_024:0128c13": "道修道無學道三。毘婆沙師所說如是。若",
    "T29n1558_024:0128c14": "爾三轉十二行相非唯見道。如何可說唯",
    "T29n1558_024:0128c15": "於見道立法輪名。是故唯應即此三轉十",
    "T29n1558_024:0128c16": "二行相所有法門名為法輪可應正理。如",
    "T29n1558_024:0128c17": "何三轉。三周轉故。如何具足十二行相。三周",
    "T29n1558_024:0128c18": "循歷四聖諦故。謂此是苦此是集此是滅此",
    "T29n1558_024:0128c19": "是道。此應遍知。此應永斷。此應作證。此應",
    "T29n1558_024:0128c20": "修習。此已遍知。此已永斷。此已作證。此已",
    "T29n1558_024:0128c21": "修習。云何名轉。由此法門往他相續令解",
    "T29n1558_024:0128c22": "義故。或諸聖道皆是法輪。於所化生身中",
    "T29n1558_024:0128c23": "轉故。於他相續見道生時。已至轉初故名",
    "T29n1558_024:0128c24": "已轉。何沙門果依何界得。頌曰。",
    "T29n1558_024:0128c25": "　三依欲後三　　由上無見道",
    "T29n1558_024:0128c26": "　無聞無緣下　　無厭及經故",
    "T29n1558_024:0128c27": "論曰。前三但依欲界身得。得阿羅漢依三",
    "T29n1558_024:0128c28": "界身。前之二果未離欲故非依上得理且",
    "T29n1558_024:0128c29": "可然。第三云何非依上得。由理教故。且理",
    "T29n1558_024:0129a01": "云何。依上界身無見道故。非離見道已",
    "T29n1558_024:0129a02": "離欲者可有超證不還果義。何緣上界必",
    "T29n1558_024:0129a03": "無見道。且無色中無正聞故。又彼界中不",
    "T29n1558_024:0129a04": "緣下故。色界異生著勝定樂。又無苦受不",
    "T29n1558_024:0129a05": "生厭故。非無有厭能得見道。教復云何。",
    "T29n1558_024:0129a06": "由經說故。經言。有五補特伽羅。此處通達",
    "T29n1558_024:0129a07": "彼處究竟。所謂中般乃至上流。此通達言",
    "T29n1558_024:0129a08": "唯目見道。是證圓寂初加行故。由此見道",
    "T29n1558_024:0129a09": "上界定無。",
    "T29n1558_024:0129a10": "說一切有部俱舍論卷第二十四"
}