{
    "T47n1970_002:0257b02": "龍舒增廣淨土文卷第二",
    "T47n1970_002:0257b04": "國學進士王日休譔",
    "T47n1970_002:0257b05": "大藏之中有無量清淨平等覺經。阿彌陀",
    "T47n1970_002:0257b06": "過度人道經。無量壽經。無量壽莊嚴經。四",
    "T47n1970_002:0257b07": "者本為一經。譯者不同故有四名。其舛訛",
    "T47n1970_002:0257b08": "甚多。予久已校正。亦刊板以行。今按此經",
    "T47n1970_002:0257b09": "及餘經傳。為淨土總要。",
    "T47n1970_002:0257b10": "淨土總要一",
    "T47n1970_002:0257b11": "統言。大藏不止有十餘經言西方淨土事。其",
    "T47n1970_002:0257b12": "大略謂。彼處以七寶莊嚴。無地獄餓鬼禽畜",
    "T47n1970_002:0257b13": "以至蜎飛蠕動之類。常清淨自然。無一切穢",
    "T47n1970_002:0257b14": "雜。故名淨土。其人皆蓮華中生。長生不老。衣",
    "T47n1970_002:0257b15": "食宅宇隨意化成。其景序長春。無復寒暑。大",
    "T47n1970_002:0257b16": "受快樂。無一切苦惱。故名極樂世界。其佛名",
    "T47n1970_002:0257b17": "阿彌陀者梵語也。此云無量。以此佛光明照",
    "T47n1970_002:0257b18": "見十方三界無有限量。凡念佛眾生無不知",
    "T47n1970_002:0257b19": "之。故人名無量光佛。此佛壽命與其國中人",
    "T47n1970_002:0257b20": "民壽命皆無有限量。雖恒河沙劫亦無有盡。",
    "T47n1970_002:0257b21": "故又名無量壽佛。此佛有大誓願度人。其威",
    "T47n1970_002:0257b22": "神不可思議。故至心信向念其名號者。現世",
    "T47n1970_002:0257b23": "必消除災難。禳却冤鬼。安靜形神。增迎福壽。",
    "T47n1970_002:0257b24": "西方七寶池中則生蓮花一朵。他日於其中",
    "T47n1970_002:0257b25": "託生直脫輪迴之外。若此者皆有事跡。非虛",
    "T47n1970_002:0257b26": "言也。其說甚易行。盡大藏中。八萬四千法門",
    "T47n1970_002:0257b27": "無如此之要捷者。而人或不知。可痛惜或。知",
    "T47n1970_002:0257b28": "而不行。尤可痛惜也。",
    "T47n1970_002:0257b29": "淨土總要二",
    "T47n1970_002:0257c01": "大阿彌陀經云。釋迦佛一日容顏異常。侍者",
    "T47n1970_002:0257c02": "阿難怪而問之。佛言。善哉。汝所問者勝於供",
    "T47n1970_002:0257c03": "養一天下聲聞緣覺。及布施諸天人民以至",
    "T47n1970_002:0257c04": "蜎飛蠕動之類。雖至累劫。猶百千萬倍。不可",
    "T47n1970_002:0257c05": "以及。所以者何。以諸天帝王人民乃至蜎飛",
    "T47n1970_002:0257c06": "蠕動之類。皆因所問而得度脫之道。以此觀",
    "T47n1970_002:0257c07": "之。是釋迦佛初欲說阿彌陀佛之時。其存於",
    "T47n1970_002:0257c08": "心而形於色者。已異於平日。則阿彌陀佛所",
    "T47n1970_002:0257c09": "以感諸佛者。固已非常。況於感一切眾生者",
    "T47n1970_002:0257c10": "乎。及阿難問而告之。則謂諸天帝王人民以",
    "T47n1970_002:0257c11": "至蜎飛蠕動之類。皆因汝所問而得度脫之",
    "T47n1970_002:0257c12": "道。是上自諸天下至蠕動之類。皆同在三界",
    "T47n1970_002:0257c13": "之內。故不出輪迴。是以未為得度脫者。阿",
    "T47n1970_002:0257c14": "彌陀佛大願大力無所不度。故皆度脫之也。",
    "T47n1970_002:0257c15": "觀其初發偈云。我至成佛時。名聲超十方。人",
    "T47n1970_002:0257c16": "天欣得聞。俱來生我剎。地獄鬼畜生亦生我",
    "T47n1970_002:0257c17": "剎中。是則凡在三界六道輪迴之內者無所",
    "T47n1970_002:0257c18": "不度。可知矣。是以此經云。阿彌陀佛現在西",
    "T47n1970_002:0257c19": "方極樂世界。又在十方世界。教化無央數天",
    "T47n1970_002:0257c20": "人民。以至蜎飛蠕動之類。莫不得過度解脫",
    "T47n1970_002:0257c21": "者。蜎飛謂微細飛蟲也。蠕動謂微細蛆蟲也。",
    "T47n1970_002:0257c22": "若此者佛尚化度。況於人乎。是其所以廣度",
    "T47n1970_002:0257c23": "眾生無有窮極。而人一念歸依。遂生其國。無",
    "T47n1970_002:0257c24": "足疑也。",
    "T47n1970_002:0257c25": "淨土總要三",
    "T47n1970_002:0257c26": "經又云。無量無數劫以前。有世自在王佛。出",
    "T47n1970_002:0257c27": "化度眾生。是時有大國王。往聽說法。遂有覺",
    "T47n1970_002:0257c28": "悟。乃捨國王之位。而往修行。號曰法藏比丘。",
    "T47n1970_002:0257c29": "即阿彌陀佛也。對世自在王佛。發四十八大",
    "T47n1970_002:0258a01": "願。願願皆為濟度眾生。發此願已乃精進。以",
    "T47n1970_002:0258a02": "了生死。次入菩薩地。了生死者。乃生死自如",
    "T47n1970_002:0258a03": "也。入菩薩地者。內則修慧。外則修福也。修慧",
    "T47n1970_002:0258a04": "者。便慧性日廣。於一日至成佛時。則慧性",
    "T47n1970_002:0258a05": "含虛空世界。無所不知。無所不見也。修福者。",
    "T47n1970_002:0258a06": "乃託生於一切眾生中。同其形體。通其語言。",
    "T47n1970_002:0258a07": "以設教化。故上自天帝下至微細虫蟻。皆託",
    "T47n1970_002:0258a08": "生於其中。如此無量無數劫來設化眾生。夫",
    "T47n1970_002:0258a09": "設化眾生者。無非得福。得福而不受用。故其",
    "T47n1970_002:0258a10": "福愈積而愈大。久則遍於虛空世界矣。福大",
    "T47n1970_002:0258a11": "則威神大。譬如世人官大則勢力大。是以威",
    "T47n1970_002:0258a12": "神無所不可。方得成就所願而入佛位。是初",
    "T47n1970_002:0258a13": "發願以至成佛。無非為眾生者。故人至信向",
    "T47n1970_002:0258a14": "念其名號。現世必蒙福祐。身後必徑生極樂",
    "T47n1970_002:0258a15": "世界。若能精心想其形相。現世必見佛之真",
    "T47n1970_002:0258a16": "身。以佛之威靈無所不在。而人心念與佛純",
    "T47n1970_002:0258a17": "熟。則自然交通。故佛現其身也。詳見第五",
    "T47n1970_002:0258a18": "卷。",
    "T47n1970_002:0258a19": "淨土總要四",
    "T47n1970_002:0258a20": "經云。阿彌陀佛歷大阿僧祇劫行菩薩行。忍",
    "T47n1970_002:0258a21": "力成就不計眾苦。常以和顏愛語饒益眾生。",
    "T47n1970_002:0258a22": "善護口業不譏他過。善護身業不失律儀。善",
    "T47n1970_002:0258a23": "護意業清淨無染。手中常出一切衣服一切",
    "T47n1970_002:0258a24": "飲食一切幢幡寶蓋一切音樂及一切最上所",
    "T47n1970_002:0258a25": "須之物。以此施惠眾生。令生歡悅。以行教化。",
    "T47n1970_002:0258a26": "故致無量無數眾生發無上菩提心。如是善",
    "T47n1970_002:0258a27": "行無量無邊。說不能盡。歷無量無數百千萬",
    "T47n1970_002:0258a28": "億劫。功德圓滿威神熾盛。方得成就所願而",
    "T47n1970_002:0258a29": "入佛位。是以十方無央數世界諸天人民。以",
    "T47n1970_002:0258b01": "至蜎飛蠕動之類。無所不度。所以一念歸依。",
    "T47n1970_002:0258b02": "遂生其國。皆於七寶池蓮華中化生。自然長",
    "T47n1970_002:0258b03": "大。亦無乳養之者。皆食自然之食。其容貌形",
    "T47n1970_002:0258b04": "色端明淨好。固非世人可比。亦非天人可比。",
    "T47n1970_002:0258b05": "皆受自然清靈之身無極之壽。遍彼剎中皆",
    "T47n1970_002:0258b06": "諸上善人無有婦女。皆壽命無央數劫。皆洞",
    "T47n1970_002:0258b07": "視徹聽。遙相瞻見。遙相聞語聲。皆求善道者。",
    "T47n1970_002:0258b08": "無復異人也。雖歷萬劫。已所從來靡不知之",
    "T47n1970_002:0258b09": "復知十方世界去來現在之事。復知無央數",
    "T47n1970_002:0258b10": "天上天下人民以至蜎飛蠕動之類。心所欲",
    "T47n1970_002:0258b11": "念。口所欲言。復知此等眾生當於何劫何歲",
    "T47n1970_002:0258b12": "盡度脫為人。得生極樂世界。以其慧性通徹",
    "T47n1970_002:0258b13": "故爾。",
    "T47n1970_002:0258b14": "淨土總要五",
    "T47n1970_002:0258b15": "淨土傳云。阿彌陀佛與觀音勢至二菩薩。乘",
    "T47n1970_002:0258b16": "大願船泛生死海。就此娑婆世界。呼引眾生",
    "T47n1970_002:0258b17": "上大願船。送至西方。如肯往者無不得生也。",
    "T47n1970_002:0258b18": "觀此則是與菩薩憫念眾生沈淪苦海無由得",
    "T47n1970_002:0258b19": "出故。自以誓威力招誘人生淨土。如舟人招",
    "T47n1970_002:0258b20": "誘行人登舟送至彼岸也。人唯恐不信耳。若",
    "T47n1970_002:0258b21": "信心肯往。雖有罪惡。亦無不得生。蓋佛不可",
    "T47n1970_002:0258b22": "以凡人比。凡人不為勢利不與人交。非有益",
    "T47n1970_002:0258b23": "於己不與人交。此所以為凡人也。賢人君子",
    "T47n1970_002:0258b24": "已不如此。況於佛乎。蓋不慈悲不足為佛。不",
    "T47n1970_002:0258b25": "濟度眾生不足為佛。不有大威力不足為佛。",
    "T47n1970_002:0258b26": "為其慈悲故見眾生沈於苦海而欲濟度。為",
    "T47n1970_002:0258b27": "其有大威力故能遂濟度之心成濟度之功。",
    "T47n1970_002:0258b28": "此所以為佛也。經云。大醫王能治一切病。不",
    "T47n1970_002:0258b29": "能治命盡之人。佛能度一切眾生。不能度一",
    "T47n1970_002:0258c01": "切不信之人。以不信比命盡者可謂極矣。蓋",
    "T47n1970_002:0258c02": "信者一念也。若人在生時。心念要去。身則隨",
    "T47n1970_002:0258c03": "去。心念欲住。身則隨住。是身常隨念。然猶有",
    "T47n1970_002:0258c04": "念欲去而身被牽繫者。身壞時唯一念而已。",
    "T47n1970_002:0258c05": "一念到處則無不到。是以一念在淨土則必",
    "T47n1970_002:0258c06": "生淨土。況佛與菩薩又招引人往生乎。",
    "T47n1970_002:0258c07": "淨土總要六",
    "T47n1970_002:0258c08": "阿彌陀佛有誓願云。已生我國欲往生他方",
    "T47n1970_002:0258c09": "者。如其所願永不復墜三惡道。何則生淨土",
    "T47n1970_002:0258c10": "者必證無生法忍。且無生法忍者。乃了生死",
    "T47n1970_002:0258c11": "者。雖入生死界中。此一性已不昧矣。一性既",
    "T47n1970_002:0258c12": "不昧。何由而為惡乎。論其理固無墜墮。況",
    "T47n1970_002:0258c13": "又仗佛力故墜墮必無。是以生淨土者非徒",
    "T47n1970_002:0258c14": "長生不老。又生死自如故。欲設化一切眾生",
    "T47n1970_002:0258c15": "而入一切眾生生死界中。而吾之真性常湛",
    "T47n1970_002:0258c16": "然明朗。不復惑於外物。不復牽於業緣。雖在",
    "T47n1970_002:0258c17": "輪迴世界。而無復輪迴。所謂出世間者是也。",
    "T47n1970_002:0258c18": "謂雖在世間而出世間矣。是故生淨土而生",
    "T47n1970_002:0258c19": "死自如者。欲生天上亦可。欲生人間亦可。欲",
    "T47n1970_002:0258c20": "生大富貴中亦可。欲生清淨中亦可。欲長生",
    "T47n1970_002:0258c21": "不滅亦可。欲滅而復生亦可。隨意所欲無不",
    "T47n1970_002:0258c22": "自在。此所以貴於修淨土也。世人不知此理。",
    "T47n1970_002:0258c23": "徒為生死所苦。欲生富貴中反生於貧賤。欲",
    "T47n1970_002:0258c24": "生快樂中反生於愁慼。欲生而長壽反生而",
    "T47n1970_002:0258c25": "夭促。欲生於善道反生於惡趣。種種皆外物",
    "T47n1970_002:0258c26": "所惑。業緣所牽。不得自在。是以無始劫來輪",
    "T47n1970_002:0258c27": "迴六道不得出離。當念此等憂苦迴心淨土。",
    "T47n1970_002:0258c28": "所以名極樂世界者。其意可見矣。",
    "T47n1970_002:0258c29": "淨土總要七",
    "T47n1970_002:0259a01": "無為楊傑次公少登高科。明禪門宗旨。謂眾",
    "T47n1970_002:0259a02": "生根有利鈍。即其近而易知簡而易行。唯西",
    "T47n1970_002:0259a03": "方淨土。但一心觀念仗佛願力直生安養。其",
    "T47n1970_002:0259a04": "為王敏仲作直指淨土決疑序云。阿彌陀佛",
    "T47n1970_002:0259a05": "光明如大圓月。遍照十方。水清而淨則月現",
    "T47n1970_002:0259a06": "全體。月非[起-巳+孚]水而遽來。水濁而動則月無定",
    "T47n1970_002:0259a07": "光。月非捨水而遽去。在水則有清濁動靜。在",
    "T47n1970_002:0259a08": "月則無取捨去來。故華嚴經載解脫長者。予",
    "T47n1970_002:0259a09": "云。知一切佛猶如影像。自心如水。彼諸如",
    "T47n1970_002:0259a10": "來不來至此。我若欲見安樂世界。阿彌陀如",
    "T47n1970_002:0259a11": "來隨意即見。是知眾生注念定見阿彌陀。若",
    "T47n1970_002:0259a12": "生彼土則無諸苦。般舟三昧經云。跋陀和菩",
    "T47n1970_002:0259a13": "薩問釋迦佛云。未來眾生云何得見十方諸",
    "T47n1970_002:0259a14": "佛。佛教令念阿彌陀佛即見十方一切諸佛。",
    "T47n1970_002:0259a15": "又大寶積經云。若他方眾生聞無量壽如來",
    "T47n1970_002:0259a16": "名號。乃至能發一念淨信。歡喜愛樂。所有",
    "T47n1970_002:0259a17": "善根迴向願生其國者。隨願往生得不退轉。",
    "T47n1970_002:0259a18": "此皆佛言也。不信佛言。何言可信。不生淨土。",
    "T47n1970_002:0259a19": "何土可生。東坡云。次公晚年作鹽司大守。常",
    "T47n1970_002:0259a20": "畫丈六阿彌陀佛像。隨行供養觀念。至壽終",
    "T47n1970_002:0259a21": "時。感佛來迎。端坐而化。",
    "T47n1970_002:0259a22": "龍舒增廣淨土文卷之二(終)"
}