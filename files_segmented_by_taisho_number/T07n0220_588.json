{
    "T07n0220_588:1039b02": "大般若波羅蜜多經卷第五百八",
    "T07n0220_588:1039b03": "十八",
    "T07n0220_588:1039b05": "三藏法師玄奘奉　詔譯",
    "T07n0220_588:1039b06": "第十二淨戒波羅蜜多分之五",
    "T07n0220_588:1039b07": "爾時，世尊告舍利子：「汝能如是安住妙智，謂",
    "T07n0220_588:1039b08": "如實知如是菩薩取著淨戒有所毀犯，如是",
    "T07n0220_588:1039b09": "菩薩不取著戒無所毀犯。」時，舍利子便白佛",
    "T07n0220_588:1039b10": "言：「我信如來、應、正等覺所說妙法起如是智，",
    "T07n0220_588:1039b11": "非我自能作如是說。如我解佛所說義者，諸",
    "T07n0220_588:1039b12": "菩薩眾若暫起心，欣讚聲聞或獨覺地，應知",
    "T07n0220_588:1039b13": "毀犯菩薩淨戒；諸菩薩眾若暫起心，厭毀聲",
    "T07n0220_588:1039b14": "聞或獨覺地，應知毀犯菩薩淨戒。所以者何？",
    "T07n0220_588:1039b15": "若諸菩薩欣讚聲聞或獨覺地，便於彼地心",
    "T07n0220_588:1039b16": "生愛著，不能趣求一切智智，於菩薩戒有所",
    "T07n0220_588:1039b17": "毀犯；若諸菩薩厭毀聲聞或獨覺地，便於彼",
    "T07n0220_588:1039b18": "地心生輕蔑，即障所求一切智智，於菩薩戒",
    "T07n0220_588:1039b19": "有所毀犯，是故菩薩於二乘地，不應欣讚亦",
    "T07n0220_588:1039b20": "不厭毀。若諸菩薩於二乘地，心不恭敬或生",
    "T07n0220_588:1039b21": "愛著，當知皆是行於非處。若諸菩薩行於非",
    "T07n0220_588:1039b22": "處，應知名為犯戒菩薩，亦名取著淨戒相者，",
    "T07n0220_588:1039b23": "不能證得一切智智，是故菩薩於二乘地，但",
    "T07n0220_588:1039b24": "應遠離、不應讚毀。若諸菩薩於二乘地不遠",
    "T07n0220_588:1039b25": "離者，定不能得所求無上正等菩提。「復次，世",
    "T07n0220_588:1039b26": "尊！若諸菩薩緣五欲境起味著心，雖復名為",
    "T07n0220_588:1039b27": "非理作意，而不甚礙無上菩提。所以者何？",
    "T07n0220_588:1039b28": "非理作意墮煩惱數，由彼煩惱令諸菩薩受",
    "T07n0220_588:1039b29": "彼彼生，若時若時諸菩薩眾於彼彼趣受彼",
    "T07n0220_588:1039c01": "彼身，爾時爾時布施、淨戒、安忍、精進、靜慮、般",
    "T07n0220_588:1039c02": "若波羅蜜多及餘無量無邊佛法漸學圓滿；",
    "T07n0220_588:1039c03": "若時若時布施、淨戒、安忍、精進、靜慮、般若波羅",
    "T07n0220_588:1039c04": "蜜多及餘無量無邊佛法漸學圓滿，爾時爾",
    "T07n0220_588:1039c05": "時是諸菩薩漸得鄰近一切智智。是故，世尊！",
    "T07n0220_588:1039c06": "我謂煩惱於諸菩薩有大恩德，謂能隨順一切",
    "T07n0220_588:1039c07": "智智。若諸菩薩能觀煩惱能助引發一切智",
    "T07n0220_588:1039c08": "智，於菩薩眾有大恩德，是諸菩薩應知已證",
    "T07n0220_588:1039c09": "於一切事方便善巧，如是菩薩應知安住菩薩",
    "T07n0220_588:1039c10": "淨戒波羅蜜多。應知如是諸菩薩眾，於菩薩",
    "T07n0220_588:1039c11": "戒無所毀犯，亦不取著菩薩淨戒。」爾時，佛讚",
    "T07n0220_588:1039c12": "舍利子言：「善哉！善哉！如是！如是！汝能善說",
    "T07n0220_588:1039c13": "諸菩薩眾有於淨戒有所取著、有所毀犯，有",
    "T07n0220_588:1039c14": "於淨戒無所取著、無所毀犯。汝顯如來是實",
    "T07n0220_588:1039c15": "語者，是法語者，是善記說法隨法者。「又，舍利",
    "T07n0220_588:1039c16": "子！若菩薩摩訶薩安住淨戒波羅蜜多，作是",
    "T07n0220_588:1039c17": "思惟：『十方無量無邊世界無量有情，由我所",
    "T07n0220_588:1039c18": "住菩薩淨戒波羅蜜多增上威力，無淨戒者",
    "T07n0220_588:1039c19": "皆得淨戒，有惡戒者皆得遠離；由我所學菩",
    "T07n0220_588:1039c20": "薩淨戒波羅蜜多增上威力，攝受如是諸有",
    "T07n0220_588:1039c21": "情類，皆得殊勝利益安樂。』是菩薩摩訶薩當",
    "T07n0220_588:1039c22": "知成就方便善巧，若時若時以自淨戒波羅",
    "T07n0220_588:1039c23": "蜜多，迴施無量無邊世界無量有情，爾時爾",
    "T07n0220_588:1039c24": "時所住淨戒波羅蜜多漸次增長；若時若時",
    "T07n0220_588:1039c25": "所住淨戒波羅蜜多漸次增長，爾時爾時復",
    "T07n0220_588:1039c26": "能攝受無量淨戒波羅蜜多；若時若時復能",
    "T07n0220_588:1039c27": "攝受無量淨戒波羅蜜多，爾時爾時復能攝",
    "T07n0220_588:1039c28": "受無量無數微妙佛法，由斯疾得一切智智。",
    "T07n0220_588:1039c29": "「又，舍利子！若菩薩摩訶薩安住淨戒波羅蜜",
    "T07n0220_588:1040a01": "多，作是思惟：『十方無量無邊世界無量有情，",
    "T07n0220_588:1040a02": "由我所住菩薩淨戒波羅蜜多增上威力，未",
    "T07n0220_588:1040a03": "發無上菩提心者，皆能發心；已發無上菩提",
    "T07n0220_588:1040a04": "心者，皆永不退；若於無上正等覺心已不退",
    "T07n0220_588:1040a05": "者，速能圓滿一切智智。』是菩薩摩訶薩方便",
    "T07n0220_588:1040a06": "善巧，緣諸菩薩迴施淨戒波羅蜜多，若時若",
    "T07n0220_588:1040a07": "時迴施淨戒波羅蜜多，爾時爾時能不遠離",
    "T07n0220_588:1040a08": "一切智心；若時若時能不遠離一切智心，爾",
    "T07n0220_588:1040a09": "時爾時漸次鄰近一切智智。是菩薩摩訶薩",
    "T07n0220_588:1040a10": "由此善根增上威力，復能攝受無量淨戒波",
    "T07n0220_588:1040a11": "羅蜜多令漸增廣，亦能攝受無量無數微妙",
    "T07n0220_588:1040a12": "佛法令漸圓滿。「又，舍利子！若菩薩摩訶薩安",
    "T07n0220_588:1040a13": "住淨戒波羅蜜多，以自所住菩薩淨戒波羅",
    "T07n0220_588:1040a14": "蜜多施一菩薩所獲福聚，勝施殑伽沙數",
    "T07n0220_588:1040a15": "世界犯戒有情皆令圓滿受持淨戒。若菩薩",
    "T07n0220_588:1040a16": "摩訶薩安住淨戒波羅蜜多，以自所住菩薩",
    "T07n0220_588:1040a17": "淨戒波羅蜜多，迴施十方諸有情類，令住",
    "T07n0220_588:1040a18": "淨戒遠離毀犯，所獲福聚無量無邊。有菩薩",
    "T07n0220_588:1040a19": "摩訶薩安住淨戒波羅蜜多，以自所住菩薩",
    "T07n0220_588:1040a20": "淨戒波羅蜜多施一菩薩所獲福聚，於前菩",
    "T07n0220_588:1040a21": "薩所獲福聚，百倍為勝，千倍為勝，乃至鄔波",
    "T07n0220_588:1040a22": "尼殺曇倍亦復為勝。何以故？舍利子！是菩薩",
    "T07n0220_588:1040a23": "摩訶薩以自所住菩薩淨戒波羅蜜多施一",
    "T07n0220_588:1040a24": "菩薩，令其攝受一切智智，亦令任持一切智",
    "T07n0220_588:1040a25": "智。此一菩薩既能攝受一切智智，復能任持",
    "T07n0220_588:1040a26": "一切智智，則能攝受、任持無量無邊世界無",
    "T07n0220_588:1040a27": "量有情，皆令安住所有淨戒離諸毀犯，如是",
    "T07n0220_588:1040a28": "展轉多所饒益。「譬如大舍一柱十間，無量眾",
    "T07n0220_588:1040a29": "生於中止住，共相嬉戲歡娛受樂。有暴惡人",
    "T07n0220_588:1040b01": "欲伐其柱，時，有善士告惡人言：『今此舍中多",
    "T07n0220_588:1040b02": "諸族類，共相嬉戲歡娛受樂，若伐此柱其舍",
    "T07n0220_588:1040b03": "崩摧，損害此中無量生命。』如是善士為欲利",
    "T07n0220_588:1040b04": "樂其中止住無量有情，遮彼惡人不令伐柱。",
    "T07n0220_588:1040b05": "時，有男子讚善士言：『善哉！善哉！汝今已施無",
    "T07n0220_588:1040b06": "量生類壽命安樂。』如是菩薩欲證無上正等",
    "T07n0220_588:1040b07": "菩提，應以大乘布施、淨戒、安忍、精進、靜慮、般",
    "T07n0220_588:1040b08": "若波羅蜜多及餘無量無邊佛法教誡教授，",
    "T07n0220_588:1040b09": "令證無上正等菩提，與諸有情作大饒益；若",
    "T07n0220_588:1040b10": "以獨覺及聲聞乘功德善根教誡教授，便障",
    "T07n0220_588:1040b11": "無量無邊有情、阿羅漢等殊勝功德。「若有菩",
    "T07n0220_588:1040b12": "薩欲證無上正等菩提，能以大乘布施、淨戒、",
    "T07n0220_588:1040b13": "安忍、精進、靜慮、般若波羅蜜多及餘無量無邊",
    "T07n0220_588:1040b14": "佛法教誡教授，令其攝受一切智智，亦令任",
    "T07n0220_588:1040b15": "持一切智智。既令攝受一切智智，亦令任持",
    "T07n0220_588:1040b16": "一切智智，即施無量無邊有情、阿羅漢等殊",
    "T07n0220_588:1040b17": "勝功德。如是菩薩欲證無上正等菩提，能以",
    "T07n0220_588:1040b18": "大乘布施、淨戒、安忍、精進、靜慮、般若波羅蜜多",
    "T07n0220_588:1040b19": "及餘無量無邊佛法教誡教授，即為教誡教",
    "T07n0220_588:1040b20": "授無量無邊有情，令行種種安樂妙行。如是",
    "T07n0220_588:1040b21": "菩薩安住淨戒波羅蜜多，作是思惟：『由我所",
    "T07n0220_588:1040b22": "住菩薩淨戒波羅蜜多，願諸有情皆具淨戒",
    "T07n0220_588:1040b23": "遠離毀犯。願以如是迴施善根，一切有情皆",
    "T07n0220_588:1040b24": "得正念，由正念故皆生喜樂。』彼諸有情聞此",
    "T07n0220_588:1040b25": "語已，心離毀犯受持淨戒。「復有菩薩安住淨",
    "T07n0220_588:1040b26": "戒波羅蜜多，能起一心以所住戒施一菩薩，",
    "T07n0220_588:1040b27": "於前功德，百倍為勝，千倍為勝，乃至鄔波尼",
    "T07n0220_588:1040b28": "殺曇倍亦復為勝。如是菩薩若時若時為有",
    "T07n0220_588:1040b29": "情故，以所住戒迴施菩薩，爾時爾時菩薩淨",
    "T07n0220_588:1040c01": "戒波羅蜜多漸次增長，疾能證得一切智智。",
    "T07n0220_588:1040c02": "「如是菩薩安住淨戒波羅蜜多，迴施有情所",
    "T07n0220_588:1040c03": "獲福聚種種差別。」",
    "T07n0220_588:1040c04": "爾時，舍利子白佛言：「世尊！如是菩薩云何應",
    "T07n0220_588:1040c05": "知如是菩薩經幾劫數當得出離？如是菩薩",
    "T07n0220_588:1040c06": "發趣大乘已經久如？」爾時，佛告舍利子言：「應",
    "T07n0220_588:1040c07": "知如是菩薩能以布施、淨戒、安忍、精進、靜慮、般",
    "T07n0220_588:1040c08": "若波羅蜜多，教誡教授諸有情類，令發無",
    "T07n0220_588:1040c09": "上正等覺心，無倒修行諸菩薩行，疾證無上",
    "T07n0220_588:1040c10": "正等菩提，與諸有情作大饒益。應知如是菩",
    "T07n0220_588:1040c11": "薩能以布施、淨戒、安忍、精進、靜慮、般若波羅蜜",
    "T07n0220_588:1040c12": "多，為諸有情迴向願得一切智智，謂作是",
    "T07n0220_588:1040c13": "念：『願我迴此所修布施波羅蜜多施諸有",
    "T07n0220_588:1040c14": "情，令慳貪者皆能布施；願我迴此所修淨戒",
    "T07n0220_588:1040c15": "波羅蜜多施諸有情，令犯戒者皆得淨戒；願",
    "T07n0220_588:1040c16": "我迴此所修安忍波羅蜜多施諸有情，令瞋",
    "T07n0220_588:1040c17": "忿者皆得安忍；願我迴此所修精進波羅蜜",
    "T07n0220_588:1040c18": "多施諸有情，令懈怠者皆得精進；願我迴此",
    "T07n0220_588:1040c19": "所修靜慮波羅蜜多施諸有情，令亂心者皆",
    "T07n0220_588:1040c20": "得靜慮；願我迴此所修般若波羅蜜多施諸",
    "T07n0220_588:1040c21": "有情，令惡慧者皆得妙慧。』」時，舍利子復白佛",
    "T07n0220_588:1040c22": "言：「如是菩薩迴己善根施有情類，經幾劫數",
    "T07n0220_588:1040c23": "修行大乘當得出離？」爾時，佛告舍利子言：「如",
    "T07n0220_588:1040c24": "是菩薩迴己善根施有情類，五百大劫修行",
    "T07n0220_588:1040c25": "大乘當得出離。「又，舍利子！如是菩薩或有",
    "T07n0220_588:1040c26": "成就方便善巧，欲疾證得一切智智；彼即於",
    "T07n0220_588:1040c27": "此賢劫之中，願成如來、應、正等覺，墮千佛數，",
    "T07n0220_588:1040c28": "證得無上正等菩提。如慈氏佛空諸惡趣，初",
    "T07n0220_588:1040c29": "會說法百千俱胝諸聲聞眾成阿羅漢；如是",
    "T07n0220_588:1041a01": "菩薩我說已於二千劫中修菩提行，求證無",
    "T07n0220_588:1041a02": "上正等菩提，欲為有情作大饒益。諸餘菩薩",
    "T07n0220_588:1041a03": "若具如前諸行、狀、相，當知彼經五百大劫修",
    "T07n0220_588:1041a04": "學大乘當得出離，如是菩薩當知已住不退",
    "T07n0220_588:1041a05": "轉位。」時，舍利子復白佛言：「若諸菩薩聞說如",
    "T07n0220_588:1041a06": "是波羅蜜多相應法教應生歡喜。所以者何？",
    "T07n0220_588:1041a07": "若諸菩薩聞說如是波羅蜜多相應法教生歡",
    "T07n0220_588:1041a08": "喜者，定不捨離諸佛世尊，諸佛世尊亦不",
    "T07n0220_588:1041a09": "捨彼。」爾時，佛告舍利子言：「如是！如是！如汝所",
    "T07n0220_588:1041a10": "說。若諸菩薩聞說如是波羅蜜多相應法教，",
    "T07n0220_588:1041a11": "經一晝夜深心歡喜相續住者，是諸菩薩當",
    "T07n0220_588:1041a12": "知已久發趣大乘；若諸菩薩聞說如是波羅",
    "T07n0220_588:1041a13": "蜜多相應法教，經二晝夜深心歡喜相續住",
    "T07n0220_588:1041a14": "者，是諸菩薩當知復久發趣大乘；若諸菩薩",
    "T07n0220_588:1041a15": "聞說如是波羅蜜多相應法教，經三晝夜展",
    "T07n0220_588:1041a16": "轉乃至經七晝夜，深心歡喜相續住者，是諸",
    "T07n0220_588:1041a17": "菩薩當知更久乃至甚久發趣大乘。」時，舍利",
    "T07n0220_588:1041a18": "子便白佛言：「如我解佛所說義者，是諸菩薩",
    "T07n0220_588:1041a19": "發趣大乘，已經百劫、或二百劫、或三百劫，展",
    "T07n0220_588:1041a20": "轉乃至或七百劫。是諸菩薩修行大乘，經七",
    "T07n0220_588:1041a21": "百劫當得出離。是諸菩薩由此因緣，功德善",
    "T07n0220_588:1041a22": "根漸次增長。是諸菩薩方便善巧聞說如是",
    "T07n0220_588:1041a23": "波羅蜜多相應法教，雖深歡喜而無染著。是",
    "T07n0220_588:1041a24": "諸菩薩本性清淨，聞說大乘深心歡喜。」爾時，",
    "T07n0220_588:1041a25": "佛告舍利子言：「如是！如是！如汝所說。汝承佛",
    "T07n0220_588:1041a26": "力能說如是波羅蜜多相應法教。若諸菩薩",
    "T07n0220_588:1041a27": "摩訶薩眾具如前說諸行、狀、相，當知已久發",
    "T07n0220_588:1041a28": "趣大乘，如是菩薩摩訶薩眾已於菩提心不",
    "T07n0220_588:1041a29": "退轉。若諸菩薩聞說如是波羅蜜多相應法",
    "T07n0220_588:1041b01": "教不生歡喜，是諸菩薩發趣大乘當知未久。",
    "T07n0220_588:1041b02": "我於如是新趣大乘諸菩薩眾，亦為宣說波",
    "T07n0220_588:1041b03": "羅蜜多相應法教，令勤修學漸當證得一切智",
    "T07n0220_588:1041b04": "智。」爾時，舍利子白佛言：「世尊！甚奇！如來、應、",
    "T07n0220_588:1041b05": "正等覺於諸菩薩皆不棄捨。」爾時，佛告舍利",
    "T07n0220_588:1041b06": "子言：「汝謂如來、應、正等覺唯不棄捨諸菩薩",
    "T07n0220_588:1041b07": "耶？汝今不應作如是見。何以故？舍利子！一",
    "T07n0220_588:1041b08": "切如來、應、正等覺皆不棄捨一切有情，一切",
    "T07n0220_588:1041b09": "如來、應、正等覺皆深愍念一切有情，於諸有",
    "T07n0220_588:1041b10": "情常作是念：『以何方便，令彼有情於生死苦速",
    "T07n0220_588:1041b11": "得解脫？』「又，舍利子！汝等當知！諸佛世尊其心",
    "T07n0220_588:1041b12": "平等，如於佛所起純淨心，安住慈悲與樂拔",
    "T07n0220_588:1041b13": "苦，如是愍念一切有情，平等欲令離苦得樂。",
    "T07n0220_588:1041b14": "「又，舍利子！若諸如來、應、正等覺，於諸佛所住",
    "T07n0220_588:1041b15": "別異心，於諸菩薩住別異心，於諸獨覺住別",
    "T07n0220_588:1041b16": "異心，於阿羅漢住別異心，於不還者住別異",
    "T07n0220_588:1041b17": "心，於一來者住別異心，於預流者住別異心，",
    "T07n0220_588:1041b18": "於隨法行住別異心，於隨信行住別異心，於",
    "T07n0220_588:1041b19": "外五通住別異心，於諸成就別解脫戒住別",
    "T07n0220_588:1041b20": "異心，於諸成就十善業道住別異心，於諸成",
    "T07n0220_588:1041b21": "就十惡業道住別異心，於旃荼羅、補羯娑等",
    "T07n0220_588:1041b22": "住別異心，則諸如來、應、正等覺心有差別、隨",
    "T07n0220_588:1041b23": "欲而行，應非如來、應、正等覺。「又舍利子！然",
    "T07n0220_588:1041b24": "諸如來、應、正等覺，如於佛所起純淨心，安住",
    "T07n0220_588:1041b25": "慈悲與樂拔苦，於菩薩所亦復如是。如於菩",
    "T07n0220_588:1041b26": "薩起純淨心，安住慈悲與樂拔苦，於獨覺所",
    "T07n0220_588:1041b27": "亦復如是。如於獨覺起純淨心，安住慈悲與",
    "T07n0220_588:1041b28": "樂拔苦，於阿羅漢亦復如是。如於阿羅漢起",
    "T07n0220_588:1041b29": "純淨心，安住慈悲與樂拔苦，於不還者亦復",
    "T07n0220_588:1041c01": "如是。如於不還者起純淨心，安住慈悲與樂",
    "T07n0220_588:1041c02": "拔苦，於一來者亦復如是。如於一來者起純",
    "T07n0220_588:1041c03": "淨心，安住慈悲與樂拔苦，於預流者亦復如",
    "T07n0220_588:1041c04": "是。如於預流者起純淨心，安住慈悲與樂拔",
    "T07n0220_588:1041c05": "苦，於隨法行亦復如是。如於隨法行起純淨",
    "T07n0220_588:1041c06": "心，安住慈悲與樂拔苦，於隨信行亦復如是。",
    "T07n0220_588:1041c07": "如於隨信行起純淨心，安住慈悲與樂拔苦，",
    "T07n0220_588:1041c08": "於外五通亦復如是。如於外五通起純淨心，",
    "T07n0220_588:1041c09": "安住慈悲與樂拔苦，於諸成就別解脫戒亦",
    "T07n0220_588:1041c10": "復如是。如於成就別解脫戒起純淨心，安住",
    "T07n0220_588:1041c11": "慈悲與樂拔苦，於諸成就十善業道亦復如",
    "T07n0220_588:1041c12": "是。如於成就十善業道起純淨心，安住慈悲",
    "T07n0220_588:1041c13": "與樂拔苦，於諸成就十惡業道亦復如是。如",
    "T07n0220_588:1041c14": "於成就十惡業道起純淨心，安住慈悲與樂",
    "T07n0220_588:1041c15": "拔苦，於旃荼羅、補羯娑等亦復如是。由此如",
    "T07n0220_588:1041c16": "來、應、正等覺心無差別、不隨欲行故，名如來、",
    "T07n0220_588:1041c17": "應、正等覺。是故諸佛具大悲慧、住一切法平",
    "T07n0220_588:1041c18": "等性中，於諸有情皆不棄捨。「又，舍利子！我",
    "T07n0220_588:1041c19": "都不見諸佛世尊於所緣境及於少事起愛恚",
    "T07n0220_588:1041c20": "者，若諸如來、應、正等覺於所緣事起愛恚等，",
    "T07n0220_588:1041c21": "無有是處。何以故？舍利子！諸佛世尊於愛",
    "T07n0220_588:1041c22": "恚等一切煩惱皆永斷故。「又，舍利子！然諸如",
    "T07n0220_588:1041c23": "來、應、正等覺於諸菩薩最不棄捨。何以故？舍",
    "T07n0220_588:1041c24": "利子！以諸如來、應、正等覺般涅槃後，有諸菩",
    "T07n0220_588:1041c25": "薩精進修行布施、淨戒、安忍、精進、靜慮、般若波",
    "T07n0220_588:1041c26": "羅蜜多漸次圓滿；精勤修學內空、外空、內外",
    "T07n0220_588:1041c27": "空、空空、大空、勝義空、有為空、無為空、畢竟空、無",
    "T07n0220_588:1041c28": "際空、散空、無變異空、本性空、自相空、共相空、一",
    "T07n0220_588:1041c29": "切法空、不可得空、無性空、自性空、無性自性",
    "T07n0220_588:1042a01": "空，無顛倒智漸次圓滿；精勤修學諸法真如、",
    "T07n0220_588:1042a02": "法界、法性、不虛妄性、不變異性、平等性、離生性、",
    "T07n0220_588:1042a03": "法定、法住、實際、虛空界、不思議界無顛倒智",
    "T07n0220_588:1042a04": "漸次圓滿；精勤修學無明緣行，行緣識，識",
    "T07n0220_588:1042a05": "緣名色，名色緣六處，六處緣觸，觸緣受，受緣",
    "T07n0220_588:1042a06": "愛，愛緣取，取緣有，有緣生，生緣老死無顛",
    "T07n0220_588:1042a07": "倒智漸次圓滿；精勤修學無明滅故行滅，行",
    "T07n0220_588:1042a08": "滅故識滅，識滅故名色滅，名色滅故六處滅，",
    "T07n0220_588:1042a09": "六處滅故觸滅，觸滅故受滅，受滅故愛滅，愛",
    "T07n0220_588:1042a10": "滅故取滅，取滅故有滅，有滅故生滅，生滅故",
    "T07n0220_588:1042a11": "老死滅無顛倒智漸次圓滿；精勤修學苦、集、",
    "T07n0220_588:1042a12": "滅、道聖諦無顛倒智漸次圓滿；精勤修學四",
    "T07n0220_588:1042a13": "靜慮、四無量、四無色定漸次圓滿；精勤修學",
    "T07n0220_588:1042a14": "四念住、四正斷、四神足、五根、五力、七等覺支、八",
    "T07n0220_588:1042a15": "聖道支漸次圓滿；精勤修學空、無相、無願解",
    "T07n0220_588:1042a16": "脫門漸次圓滿；精勤修學八解脫、八勝處、九",
    "T07n0220_588:1042a17": "次第定、十遍處漸次圓滿；精勤修學淨觀地、",
    "T07n0220_588:1042a18": "種姓地、第八地、具見地、薄地、離欲地、已辦地、",
    "T07n0220_588:1042a19": "獨覺地、菩薩地、如來地無顛倒智漸次圓滿；",
    "T07n0220_588:1042a20": "精勤修學極喜地、離垢地、發光地、焰慧地、極難",
    "T07n0220_588:1042a21": "勝地、現前地、遠行地、不動地、善慧地、法雲地漸",
    "T07n0220_588:1042a22": "次圓滿；精勤修學一切陀羅尼門、一切三摩",
    "T07n0220_588:1042a23": "地門漸次圓滿；精勤修學五眼、六神通漸次",
    "T07n0220_588:1042a24": "圓滿；精勤修學如來十力、四無所畏、四無礙",
    "T07n0220_588:1042a25": "解、大慈、大悲、大喜、大捨、十八佛不共法漸次圓",
    "T07n0220_588:1042a26": "滿；精勤修學三十二大士相、八十隨好漸次",
    "T07n0220_588:1042a27": "圓滿；精勤修學無忘失法、恒住捨性漸次圓",
    "T07n0220_588:1042a28": "滿；精勤修學一切智、道相智、一切相智漸次",
    "T07n0220_588:1042a29": "圓滿；精勤修學預流向、預流果、一來向、一來",
    "T07n0220_588:1042b01": "果、不還向、不還果、阿羅漢向、阿羅漢果、獨覺因",
    "T07n0220_588:1042b02": "道、獨覺菩提無顛倒智漸次圓滿；精勤修",
    "T07n0220_588:1042b03": "學一切菩薩摩訶薩行漸次圓滿；精勤修學",
    "T07n0220_588:1042b04": "諸佛無上正等菩提漸次圓滿；精勤修學離",
    "T07n0220_588:1042b05": "斷生命、離不與取、離欲邪行、離虛誑語、",
    "T07n0220_588:1042b06": "離麁惡語、離離間語、離雜穢語、離貪欲、離瞋",
    "T07n0220_588:1042b07": "恚、離邪見業道漸次圓滿；精勤修學施設種",
    "T07n0220_588:1042b08": "種法門妙智漸次圓滿。與諸世間作法明照，",
    "T07n0220_588:1042b09": "度脫無量無邊有情，離生死苦證涅槃樂。「諸",
    "T07n0220_588:1042b10": "佛世尊觀如是義，教誡教授如是菩薩，由此",
    "T07n0220_588:1042b11": "因緣最不棄捨諸菩薩眾。以諸菩薩於諸如",
    "T07n0220_588:1042b12": "來、應、正等覺般涅槃後，證得無上正等菩提，",
    "T07n0220_588:1042b13": "與諸世間作法明照，令修正行獲大饒益，故",
    "T07n0220_588:1042b14": "於菩薩最不棄捨。」",
    "T07n0220_588:1042b15": "時，舍利子便白佛言：「如是！世尊！如是！善逝！誠",
    "T07n0220_588:1042b16": "如聖教。於諸如來般涅槃後，十方世界有菩",
    "T07n0220_588:1042b17": "薩摩訶薩證得無上正等菩提，與諸世間作",
    "T07n0220_588:1042b18": "法明照。譬如大樹多諸果葉，枯滅之後小樹",
    "T07n0220_588:1042b19": "續生，莖、幹、枝、條漸高漸廣，周匝蔭影一踰繕",
    "T07n0220_588:1042b20": "那，無量眾生止息於下，得免風雨寒熱等難，",
    "T07n0220_588:1042b21": "採擿果、葉而受用之，諸有智人咸共稱讚。如",
    "T07n0220_588:1042b22": "是大樹果、葉、蔭影，利樂有情不異於昔，唯諸",
    "T07n0220_588:1042b23": "愚者不解依趣。「如是菩薩於佛世尊般涅槃",
    "T07n0220_588:1042b24": "後，漸次修學布施、淨戒、安忍、精進、靜慮、般若波",
    "T07n0220_588:1042b25": "羅蜜多及餘無邊諸佛妙法漸次圓滿，各於三",
    "T07n0220_588:1042b26": "千大千世界，證得無上正等菩提，紹先如來、",
    "T07n0220_588:1042b27": "應、正等覺，如實利樂無量有情，種種佛事令",
    "T07n0220_588:1042b28": "不斷絕。謂為無邊諸有情類，方便宣說十善",
    "T07n0220_588:1042b29": "業道、施、戒、修等種種法門令勤修學，脫惡趣",
    "T07n0220_588:1042c01": "苦生天、人中受諸快樂。或為無邊諸有情類，",
    "T07n0220_588:1042c02": "方便宣說蘊、處、界等，無我、有情、命者、生者、養",
    "T07n0220_588:1042c03": "者、士夫、補特伽羅、意生、儒童、作者、受者、知者、見",
    "T07n0220_588:1042c04": "者，令勤精進，無倒觀察苦、集、滅、道四種聖諦，",
    "T07n0220_588:1042c05": "修四念住、四正斷、四神足、五根、五力、七等覺支、",
    "T07n0220_588:1042c06": "八聖道支、三解脫門及餘善法，斷諸煩惱得",
    "T07n0220_588:1042c07": "般涅槃。「或為無邊諸有情類，方便宣說所有",
    "T07n0220_588:1042c08": "色蘊常無常性皆不可得，所有受、想、行、識蘊",
    "T07n0220_588:1042c09": "常無常性亦不可得；方便宣說所有色蘊樂",
    "T07n0220_588:1042c10": "無樂性皆不可得，所有受、想、行、識蘊樂無樂",
    "T07n0220_588:1042c11": "性亦不可得；方便宣說所有色蘊我無我性",
    "T07n0220_588:1042c12": "皆不可得，所有受、想、行、識蘊我無我性亦不",
    "T07n0220_588:1042c13": "可得；方便宣說所有色蘊淨不淨性皆不可",
    "T07n0220_588:1042c14": "得，所有受、想、行、識蘊淨不淨性亦不可得；方",
    "T07n0220_588:1042c15": "便宣說所有色蘊寂靜不寂靜性皆不可得，",
    "T07n0220_588:1042c16": "所有受、想、行、識蘊寂靜不寂靜性亦不可得；",
    "T07n0220_588:1042c17": "方便宣說所有色蘊遠離不遠離性皆不可",
    "T07n0220_588:1042c18": "得，所有受、想、行、識蘊遠離不遠離性亦不可",
    "T07n0220_588:1042c19": "得。「方便宣說所有眼處常無常性皆不可",
    "T07n0220_588:1042c20": "得，所有耳、鼻、舌、身、意處常無常性亦不可得；",
    "T07n0220_588:1042c21": "方便宣說所有眼處樂無樂性皆不可得，所",
    "T07n0220_588:1042c22": "有耳、鼻、舌、身、意處樂無樂性亦不可得；方便",
    "T07n0220_588:1042c23": "宣說所有眼處我無我性皆不可得，所有耳、",
    "T07n0220_588:1042c24": "鼻、舌、身、意處我無我性亦不可得；方便宣說",
    "T07n0220_588:1042c25": "所有眼處淨不淨性皆不可得，所有耳、鼻、舌、",
    "T07n0220_588:1042c26": "身、意處淨不淨性亦不可得；方便宣說所有",
    "T07n0220_588:1042c27": "眼處寂靜不寂靜性皆不可得，所有耳、鼻、舌、身、",
    "T07n0220_588:1042c28": "意處寂靜不寂靜性亦不可得；方便宣說所有",
    "T07n0220_588:1042c29": "眼處遠離不遠離性皆不可得，所有耳、鼻、舌、",
    "T07n0220_588:1043a01": "身、意處遠離不遠離性亦不可得。「方便宣說",
    "T07n0220_588:1043a02": "所有色處常無常性皆不可得，所有聲、香、味、",
    "T07n0220_588:1043a03": "觸、法處常無常性亦不可得；方便宣說所有",
    "T07n0220_588:1043a04": "色處樂無樂性皆不可得，所有聲、香、味、觸、法",
    "T07n0220_588:1043a05": "處樂無樂性亦不可得；方便宣說所有色處",
    "T07n0220_588:1043a06": "我無我性皆不可得，所有聲、香、味、觸、法處我",
    "T07n0220_588:1043a07": "無我性亦不可得；方便宣說所有色處淨不",
    "T07n0220_588:1043a08": "淨性皆不可得，所有聲、香、味、觸、法處淨不淨",
    "T07n0220_588:1043a09": "性亦不可得；方便宣說所有色處寂靜不寂",
    "T07n0220_588:1043a10": "靜性皆不可得，所有聲、香、味、觸、法處寂靜不",
    "T07n0220_588:1043a11": "寂靜性亦不可得；方便宣說所有色處遠離",
    "T07n0220_588:1043a12": "不遠離性皆不可得，所有聲、香、味、觸、法處遠",
    "T07n0220_588:1043a13": "離不遠離性亦不可得。「方便宣說所有眼",
    "T07n0220_588:1043a14": "界常無常性皆不可得，所有耳、鼻、舌、身、意界",
    "T07n0220_588:1043a15": "常無常性亦不可得；方便宣說所有眼界樂",
    "T07n0220_588:1043a16": "無樂性皆不可得，所有耳、鼻、舌、身、意界樂無",
    "T07n0220_588:1043a17": "樂性亦不可得；方便宣說所有眼界我無我",
    "T07n0220_588:1043a18": "性皆不可得，所有耳、鼻、舌、身、意界我無我性",
    "T07n0220_588:1043a19": "亦不可得；方便宣說所有眼界淨不淨性皆",
    "T07n0220_588:1043a20": "不可得，所有耳、鼻、舌、身、意界淨不淨性亦不",
    "T07n0220_588:1043a21": "可得；方便宣說所有眼界寂靜不寂靜性皆",
    "T07n0220_588:1043a22": "不可得，所有耳、鼻、舌、身、意界寂靜不寂靜性",
    "T07n0220_588:1043a23": "亦不可得；方便宣說所有眼界遠離不遠離",
    "T07n0220_588:1043a24": "性皆不可得，所有耳、鼻、舌、身、意界遠離不遠",
    "T07n0220_588:1043a25": "離性亦不可得。「方便宣說所有色界常無常",
    "T07n0220_588:1043a26": "性皆不可得，所有聲、香、味、觸、法界常無常性",
    "T07n0220_588:1043a27": "亦不可得；方便宣說所有色界樂無樂性皆",
    "T07n0220_588:1043a28": "不可得，所有聲、香、味、觸、法界樂無樂性亦不",
    "T07n0220_588:1043a29": "可得；方便宣說所有色界我無我性皆不可",
    "T07n0220_588:1043b01": "得，所有聲、香、味、觸、法界我無我性亦不可",
    "T07n0220_588:1043b02": "得；方便宣說所有色界淨不淨性皆不可",
    "T07n0220_588:1043b03": "得，所有聲、香、味、觸、法界淨不淨性亦不可得；",
    "T07n0220_588:1043b04": "方便宣說所有色界寂靜不寂靜性皆不可",
    "T07n0220_588:1043b05": "得，所有聲、香、味、觸、法界寂靜不寂靜性亦不",
    "T07n0220_588:1043b06": "可得；方便宣說所有色界遠離不遠離性皆",
    "T07n0220_588:1043b07": "不可得，所有聲、香、味、觸、法界遠離不遠離性",
    "T07n0220_588:1043b08": "亦不可得。「方便宣說所有眼識界常無常性",
    "T07n0220_588:1043b09": "皆不可得，所有耳、鼻、舌、身、意識界常無常性",
    "T07n0220_588:1043b10": "亦不可得；方便宣說所有眼識界樂無樂性",
    "T07n0220_588:1043b11": "皆不可得，所有耳、鼻、舌、身、意識界樂無樂性",
    "T07n0220_588:1043b12": "亦不可得；方便宣說所有眼識界我無我性",
    "T07n0220_588:1043b13": "皆不可得，所有耳、鼻、舌、身、意識界我無我性",
    "T07n0220_588:1043b14": "亦不可得；方便宣說所有眼識界淨不淨性",
    "T07n0220_588:1043b15": "皆不可得，所有耳、鼻、舌、身、意識界淨不淨性",
    "T07n0220_588:1043b16": "亦不可得；方便宣說所有眼識界寂靜不寂",
    "T07n0220_588:1043b17": "靜性皆不可得，所有耳、鼻、舌、身、意識界寂靜",
    "T07n0220_588:1043b18": "不寂靜性亦不可得；方便宣說所有眼識界",
    "T07n0220_588:1043b19": "遠離不遠離性皆不可得，所有耳、鼻、舌、身、意",
    "T07n0220_588:1043b20": "識界遠離不遠離性亦不可得。「方便宣說所",
    "T07n0220_588:1043b21": "有苦聖諦常無常性皆不可得，所有集、滅、道",
    "T07n0220_588:1043b22": "聖諦常無常性亦不可得；方便宣說所有苦",
    "T07n0220_588:1043b23": "聖諦樂無樂性皆不可得，所有集、滅、道聖諦",
    "T07n0220_588:1043b24": "樂無樂性亦不可得；方便宣說所有苦聖諦",
    "T07n0220_588:1043b25": "我無我性皆不可得，所有集、滅、道聖諦我無",
    "T07n0220_588:1043b26": "我性亦不可得；方便宣說所有苦聖諦淨不",
    "T07n0220_588:1043b27": "淨性皆不可得，所有集、滅、道聖諦淨不淨性",
    "T07n0220_588:1043b28": "亦不可得；方便宣說所有苦聖諦寂靜不寂",
    "T07n0220_588:1043b29": "靜性皆不可得，所有集、滅、道聖諦寂靜不寂",
    "T07n0220_588:1043c01": "靜性亦不可得；方便宣說所有苦聖諦遠離",
    "T07n0220_588:1043c02": "不遠離性皆不可得，所有集、滅、道聖諦遠離",
    "T07n0220_588:1043c03": "不遠離性亦不可得。「方便宣說如是等類無",
    "T07n0220_588:1043c04": "量法門令勤精進，方便善巧無倒觀察離諸",
    "T07n0220_588:1043c05": "戲論，方便修行布施、淨戒、安忍、精進、靜慮、般",
    "T07n0220_588:1043c06": "若波羅蜜多及餘無量無邊佛法，究竟證得",
    "T07n0220_588:1043c07": "一切智智。諸有情類有覺慧者，聞如是法",
    "T07n0220_588:1043c08": "精進修行，隨其所應得甘露味，或暫或永利",
    "T07n0220_588:1043c09": "益安樂，唯有愚癡諸外道等，不能聽受，沈淪",
    "T07n0220_588:1043c10": "諸趣。諸佛世尊觀如是義，偏於菩薩教誡教",
    "T07n0220_588:1043c11": "授。以諸菩薩於諸如來、應、正等覺般涅槃後，",
    "T07n0220_588:1043c12": "修菩薩行漸次圓滿，證得無上正等菩提，與",
    "T07n0220_588:1043c13": "諸世間作法明照。譬如大樹多所蔭影，利益",
    "T07n0220_588:1043c14": "安樂無量有情。」",
    "T07n0220_588:1043c15": "時，舍利子復白佛言：「如我解佛所說義者，教",
    "T07n0220_588:1043c16": "誡教授聲聞乘人，若百若千乃至無數，皆令",
    "T07n0220_588:1043c17": "安住阿羅漢果，不如為一菩薩乘人方便善",
    "T07n0220_588:1043c18": "巧說深法要，所謂六種波羅蜜多相應之法，",
    "T07n0220_588:1043c19": "令彼聞已，發起一念與一切智相應之心。如",
    "T07n0220_588:1043c20": "是法要於前教法，為最為勝、為尊為高、為妙為",
    "T07n0220_588:1043c21": "微妙、為上為無上，以所發心於聲聞等所有",
    "T07n0220_588:1043c22": "功德最為勝故。」爾時，佛讚舍利子言：「善哉！",
    "T07n0220_588:1043c23": "善哉！如汝所說。汝能為佛作真弟子，聰叡",
    "T07n0220_588:1043c24": "明了，調善無畏教誡教授菩薩乘人，令勤",
    "T07n0220_588:1043c25": "修行諸菩薩行，疾證無上正等菩提，與諸有",
    "T07n0220_588:1043c26": "情作大饒益。」",
    "T07n0220_588:1043c27": "爾時，佛告阿難陀言：「汝應受持如舍利子所",
    "T07n0220_588:1043c28": "說菩薩摩訶薩眾所修淨戒波羅蜜多，勿令忘",
    "T07n0220_588:1043c29": "失！」阿難陀曰：「唯然！世尊！我已受持如舍利子",
    "T07n0220_588:1044a01": "所說菩薩摩訶薩眾所修淨戒波羅蜜多，必不",
    "T07n0220_588:1044a02": "忘失！令諸菩薩未發無上菩提心者，速令發",
    "T07n0220_588:1044a03": "心；已發無上菩提心者，令永不退；若於無上",
    "T07n0220_588:1044a04": "正等菩提已不退者，令速圓滿一切智智。」時，",
    "T07n0220_588:1044a05": "薄伽梵說是經已，具壽舍利子、具壽滿慈子、",
    "T07n0220_588:1044a06": "具壽阿難陀，及餘聲聞、諸菩薩眾，并餘一切",
    "T07n0220_588:1044a07": "天、龍、藥叉、人非人等，聞佛所說皆大歡喜、信",
    "T07n0220_588:1044a08": "受奉行。",
    "T07n0220_588:1044a09": "大般若波羅蜜多經卷第五百八十八"
}