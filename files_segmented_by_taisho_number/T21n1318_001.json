{
    "T21n1318_001:0468c19": "瑜伽集要救阿難陀羅尼焰口軌",
    "T21n1318_001:0468c20": "儀經",
    "T21n1318_001:0468c22": "唐三藏沙門不空奉　詔譯",
    "T21n1318_001:0468c23": "爾時世尊。在迦羅城尼俱律那僧伽藍所。與",
    "T21n1318_001:0468c24": "諸比丘并諸菩薩無數眾會。前後圍遶而為",
    "T21n1318_001:0468c25": "說法。爾時阿難獨居靜處念所受法。即於其",
    "T21n1318_001:0468c26": "夜三更已後。見一餓鬼名曰焰口。其形醜陋",
    "T21n1318_001:0468c27": "身體枯瘦。口中火然咽如針鋒。頭髮髼亂牙",
    "T21n1318_001:0468c28": "爪長利。甚可怖畏。住阿難前白阿難言。汝却",
    "T21n1318_001:0468c29": "後三日命將欲盡。即便生於餓鬼之中。是時",
    "T21n1318_001:0469a01": "阿難聞此語已。心生惶怖問餓鬼言。大士若",
    "T21n1318_001:0469a02": "我死後生餓鬼者。我今行何方便得免斯苦。",
    "T21n1318_001:0469a03": "爾時餓鬼白阿難。言汝於來日晨。朝若能布",
    "T21n1318_001:0469a04": "施百千那由他恒河沙數餓鬼飲食。并餘無",
    "T21n1318_001:0469a05": "量婆羅門仙閻羅所司業道冥官。及諸鬼神",
    "T21n1318_001:0469a06": "先亡久遠等所食飲食。如摩伽陀國所用之",
    "T21n1318_001:0469a07": "斛。各施七七斛飲食。并為我等供養三寶。汝",
    "T21n1318_001:0469a08": "得增壽。令我等輩離餓鬼苦得生天上。阿難",
    "T21n1318_001:0469a09": "見此焰口餓鬼。身形羸瘦枯燋極醜。口中火",
    "T21n1318_001:0469a10": "然其咽如針。頭髮髼亂毛爪長利。又聞苦語",
    "T21n1318_001:0469a11": "甚大驚怖身毛皆竪。即至晨朝從座而起。往",
    "T21n1318_001:0469a12": "至佛所右遶三匝。頂禮佛足身體戰慄而白",
    "T21n1318_001:0469a13": "佛言。大悲世尊願救我苦。所以者何昨夜三",
    "T21n1318_001:0469a14": "更。經行靜處念所受法。見焰口鬼而語我言。",
    "T21n1318_001:0469a15": "汝過三日必當命盡生餓鬼中。我問鬼言云",
    "T21n1318_001:0469a16": "何令我得免斯苦。餓鬼答言汝若能施百千",
    "T21n1318_001:0469a17": "萬億那由他恒河沙數無量餓鬼。婆羅門仙",
    "T21n1318_001:0469a18": "閻羅所司業道冥官。及諸鬼神侍從眷屬。先",
    "T21n1318_001:0469a19": "亡久遠。平等普施餓鬼飲食。汝等增壽白言",
    "T21n1318_001:0469a20": "世尊云何能辦無量飲食充足。佛告阿難汝",
    "T21n1318_001:0469a21": "今勿怖。我念過去無量劫中曾作婆羅門時。",
    "T21n1318_001:0469a22": "於觀世音菩薩摩訶薩邊。受得陀羅尼名曰",
    "T21n1318_001:0469a23": "無量威德自在光明如來陀羅尼法。佛告阿",
    "T21n1318_001:0469a24": "難。汝若善能作此陀羅尼法加持七遍。能令",
    "T21n1318_001:0469a25": "一食變成種種甘露飲食。即能充足百千俱",
    "T21n1318_001:0469a26": "胝那由他恒河沙數一切餓鬼。婆羅門仙異",
    "T21n1318_001:0469a27": "類鬼神。上妙飲食皆得飽滿。如是等眾。一一",
    "T21n1318_001:0469a28": "各得摩伽陀國所用之斛。此食此水量同法",
    "T21n1318_001:0469a29": "界食之無盡。皆獲聖果解脫苦身。佛告阿難",
    "T21n1318_001:0469b01": "汝今受持此陀羅尼法。令汝福德壽命增長。",
    "T21n1318_001:0469b02": "餓鬼生天及生淨土受人天身能。令施主轉",
    "T21n1318_001:0469b03": "障消災延年益壽。現招勝福當證菩提。發廣",
    "T21n1318_001:0469b04": "大心普為有情。積劫已來多生父母。列宿天",
    "T21n1318_001:0469b05": "曹幽司地府。焰摩鬼界蜫微蠢動一切含靈",
    "T21n1318_001:0469b06": "普設無遮廣大供養。悉來赴會。乘佛威光洗",
    "T21n1318_001:0469b07": "滌身田。獲斯勝利受人天樂。唯願諸佛般若",
    "T21n1318_001:0469b08": "菩薩金剛天等。及諸業道無量聖賢。以無緣",
    "T21n1318_001:0469b09": "慈證我所行。是故我等為欲滿足弘誓願故。",
    "T21n1318_001:0469b10": "欲為弘護令濟有情無退失故。為摧諸業令",
    "T21n1318_001:0469b11": "清淨故。為欲精進求無上道速成就故。為欲",
    "T21n1318_001:0469b12": "拔濟惡道眾生。永拋苦海登彼岸故。如經所",
    "T21n1318_001:0469b13": "說無邊世界六道四生。其中所有為於主宰",
    "T21n1318_001:0469b14": "統領上首之者。皆是住不可思議解脫菩薩",
    "T21n1318_001:0469b15": "慈悲誓願。分形布影示現化身。在六道中同",
    "T21n1318_001:0469b16": "類受苦。設於方便不被煩惱隨煩惱壞。分別",
    "T21n1318_001:0469b17": "諸業令發道意。常自剋責悔身造作。調伏教",
    "T21n1318_001:0469b18": "化一切眾生。為大導師摧滅三塗。淨諸業道",
    "T21n1318_001:0469b19": "斷截愛流。不捨行願處於苦海為善知識。成",
    "T21n1318_001:0469b20": "熟利樂一切有情證大涅槃。若有施主深信",
    "T21n1318_001:0469b21": "大乘渴仰瑜伽。願樂見聞陀羅尼藏甘露法",
    "T21n1318_001:0469b22": "門。為諸有情興拔濟心。殷勤稱讚捨大財寶。",
    "T21n1318_001:0469b23": "三請於師方許檀法。平等一如離怨憎想。常",
    "T21n1318_001:0469b24": "行布施無有悔恨。親近善友勇猛精進。無有",
    "T21n1318_001:0469b25": "怯弱至求大道。稱讚三寶撫育生命。方便拔",
    "T21n1318_001:0469b26": "濟皆令解脫。不以惡求而養身命。常自利他。",
    "T21n1318_001:0469b27": "彼善男子是真善友。行菩薩行。普為三塗諸",
    "T21n1318_001:0469b28": "惡趣中。一切餓鬼焰魔王等。婆羅門仙虛空",
    "T21n1318_001:0469b29": "諸天。釋梵四王列宿天曹。龍神八部日月須",
    "T21n1318_001:0469c01": "彌。修羅外道六欲魔眾。水火風空山林窟穴。",
    "T21n1318_001:0469c02": "舍宅宮殿伽藍。大地江河流泉浴池。廟宇吉",
    "T21n1318_001:0469c03": "凶遊行神眾。抄錄善惡神通無礙。毛羽飛空",
    "T21n1318_001:0469c04": "水族游鱗。披毛角類蠢動含靈。曠野遊魂鞭",
    "T21n1318_001:0469c05": "屍苦澁。多生冤恨相繫未免。歷劫怨魂負於",
    "T21n1318_001:0469c06": "財命。亡過僧尼未證果者。多生父母眷屬親",
    "T21n1318_001:0469c07": "戚。乘如來教得出三塗。無量地獄發菩提心。",
    "T21n1318_001:0469c08": "各願放捨解脫冤結。遞相讚念如父母想。到",
    "T21n1318_001:0469c09": "此道場證知護念心懷踊躍。如優曇花甚難",
    "T21n1318_001:0469c10": "可值。由自造作處於人間。識情難定多隨妄",
    "T21n1318_001:0469c11": "起。積為苦源未獲聖果。旋生過患。又復依王",
    "T21n1318_001:0469c12": "水土住佛慈光。常思曩緣猶懷今果。日夜剋",
    "T21n1318_001:0469c13": "責何報殊私。或為眷屬親戚父母幾曾翻覆",
    "T21n1318_001:0469c14": "顛倒攀緣。改形換面豈將便識。唯願今日承",
    "T21n1318_001:0469c15": "斯佛力。駕逈飛空到此道場。慈光拂體各隨",
    "T21n1318_001:0469c16": "形類。懺滌塵尤發菩提心納斯供養。佛告阿",
    "T21n1318_001:0469c17": "難若欲受持施食之法。須依瑜伽甚深三昧阿",
    "T21n1318_001:0469c18": "闍梨法。若樂修行者。應從瑜伽阿闍梨。學發",
    "T21n1318_001:0469c19": "無上大菩提心。受三昧戒入大曼拏羅得灌",
    "T21n1318_001:0469c20": "頂者。然許受之受大毘盧遮那如來五智灌",
    "T21n1318_001:0469c21": "頂。紹阿闍梨位。方可傳教也。若不爾者遞不",
    "T21n1318_001:0469c22": "相許。設爾修行自招殃咎。成盜法罪終無功",
    "T21n1318_001:0469c23": "効。若受灌頂依於師教。修習瑜伽威儀法式。",
    "T21n1318_001:0469c24": "善能分別了達法相。故名三藏阿闍梨。方得",
    "T21n1318_001:0469c25": "傳斯教也。若欲作法先自護持弟子亦爾。定",
    "T21n1318_001:0469c26": "知日已選擇淨地。精華大舍間靜園林。鬼神",
    "T21n1318_001:0469c27": "愛樂流泉浴池。江河山澤福德之地。堂舍亦",
    "T21n1318_001:0469c28": "得。如法塗摩用香水泥。隨施主力方圓大小。",
    "T21n1318_001:0469c29": "四角竪幖如法莊嚴。用五色綵安火焰珠。又",
    "T21n1318_001:0470a01": "於珠內安置佛頂大悲隨求尊勝。東北佛頂。",
    "T21n1318_001:0470a02": "東南大悲。西南隨求。西北尊勝。又於四柱如",
    "T21n1318_001:0470a03": "法莊嚴。殊特妙好名吉祥幢。令百由旬無諸",
    "T21n1318_001:0470a04": "衰患即成結界。風吹影拂土散水霑。罪障消",
    "T21n1318_001:0470a05": "亡獲大福利。眼見耳聞普皆利濟。次復周圍",
    "T21n1318_001:0470a06": "懸繒旛蓋。寶扇白拂布列位。次其於(壇法聖眾位次別在",
    "T21n1318_001:0470a07": "教文從師稟受)阿伽香水妙花燈塗。飲食湯藥種種果",
    "T21n1318_001:0470a08": "味及餘物等。以法淨除勿令觸穢。莊嚴若了",
    "T21n1318_001:0470a09": "手執香爐。右遶道場遍以觀照。不周備處重",
    "T21n1318_001:0470a10": "添安排。莊嚴事畢與諸弟子。香湯洗浴著新",
    "T21n1318_001:0470a11": "淨衣。出外中庭如法掃灑。香泥塗地如法莊",
    "T21n1318_001:0470a12": "嚴。名三昧耶壇(是與弟子及鬼神受戒壇也)於道場外敷淨薦",
    "T21n1318_001:0470a13": "褥。嚴整威儀作禮三拜。面東胡跪手執香爐。",
    "T21n1318_001:0470a14": "作啟請法。",
    "T21n1318_001:0470a15": "啟告十方一切諸佛般若菩薩金剛天等。及",
    "T21n1318_001:0470a16": "諸業道無量聖賢。我今以大慈悲。乘佛神力。",
    "T21n1318_001:0470a17": "召請十方盡虛空界三塗地獄諸惡趣中。曠",
    "T21n1318_001:0470a18": "劫飢虛一切餓鬼。閻羅諸司天曹地府。業道",
    "T21n1318_001:0470a19": "冥官婆羅門仙。久遠先亡曠野冥靈。虛空諸",
    "T21n1318_001:0470a20": "天及諸眷屬異類鬼神。唯願諸佛般若菩薩",
    "T21n1318_001:0470a21": "金剛天等無量聖賢及諸業道。願賜威光悲",
    "T21n1318_001:0470a22": "增護念。普願十方盡虛空界天曹地府業道",
    "T21n1318_001:0470a23": "冥官。無量餓鬼多生父母。先亡久遠婆羅門",
    "T21n1318_001:0470a24": "仙。一切冤結負於財命。種種類族異類鬼神",
    "T21n1318_001:0470a25": "各及眷屬。乘如來力。於晨朝時(日沒時亥時諸天眾歡喜降臨",
    "T21n1318_001:0470a26": "作法驗爾)決定降臨。得受如來上妙法味清淨甘露。",
    "T21n1318_001:0470a27": "飲食充足滋潤身田。福德智慧發菩□□永",
    "T21n1318_001:0470a28": "離邪行歸依三寶。行大慈心利益有情。求無",
    "T21n1318_001:0470a29": "上道不受輪迴諸惡苦果。常生善家離諸怖",
    "T21n1318_001:0470b01": "畏。身常清淨證無上道。如是三白啟告已竟。",
    "T21n1318_001:0470b02": "即以香華燈塗運心。供養諸佛般若菩薩金",
    "T21n1318_001:0470b03": "剛天等。無量聖賢及諸業道。唯願慈悲降臨",
    "T21n1318_001:0470b04": "攝受。微分供養禮三拜已。承迎聖眾入於壇",
    "T21n1318_001:0470b05": "內。右遶三市還復面東作禮聖眾。即以香華",
    "T21n1318_001:0470b06": "燈塗種種法事供養次即發露己身所有罪咎",
    "T21n1318_001:0470b07": "懺悔已竟。還禮聖眾。即以塗香戒度塗掌(運心入觀)",
    "T21n1318_001:0470b08": "方可作法。次結破地獄印。二羽金剛拳。檀慧",
    "T21n1318_001:0470b09": "而相鉤。進力竪側合。心想開地獄。三誦三掣",
    "T21n1318_001:0470b10": "開。真言曰。",
    "T21n1318_001:0470b11": "娜謨阿瑟吒(二合)試帝南三弭也(二合)三沒馱俱",
    "T21n1318_001:0470b12": "胝南唵(引)惹[寧*也](二合)曩嚩婆細地哩地哩吽",
    "T21n1318_001:0470b13": "由此印呪威力故。所有諸趣地獄之門。隨此",
    "T21n1318_001:0470b14": "印呪豁然自開。",
    "T21n1318_001:0470b15": "次結召請餓鬼印。左羽作無畏相。右羽向前",
    "T21n1318_001:0470b16": "竪。四度微曲進度鉤召。真言曰。",
    "T21n1318_001:0470b17": "唵(引)[口*爾]曩[口*爾]迦曀呬曳(二合)呬娑嚩(二合)賀",
    "T21n1318_001:0470b18": "既召請已。普皆雲集。以愍念心讚歎慰喻。令",
    "T21n1318_001:0470b19": "歡喜已渴仰於法。",
    "T21n1318_001:0470b20": "次結召罪印。二羽金剛縛。忍願伸如針。進力",
    "T21n1318_001:0470b21": "曲如鉤。召罪真言曰。",
    "T21n1318_001:0470b22": "唵(引)薩嚩播跛羯哩灑(二合)拏尾戍馱曩嚩日",
    "T21n1318_001:0470b23": "囉(二合)薩怛嚩(二合)三摩耶吽弱(入聲)",
    "T21n1318_001:0470b24": "次結摧罪印　八度內相叉　忍願如前竪",
    "T21n1318_001:0470b25": "　摧罪真言曰。",
    "T21n1318_001:0470b26": "唵嚩日囉(二合)播抳尾娑普(二合)吒耶(一)薩嚩播",
    "T21n1318_001:0470b27": "野滿馱曩[寧*也](二)鉢囉(二合)謨乞叉(二合)耶(三)薩嚩",
    "T21n1318_001:0470b28": "播耶誐底毘藥(二合四)薩嚩薩怛嚩(二合五)薩嚩怛他",
    "T21n1318_001:0470b29": "誐多(六)嚩日囉(二合)三摩耶(七)吽(八)怛囉(二合)吒(九)",
    "T21n1318_001:0470c01": "次結定業印　二羽金剛掌　進力屈二節",
    "T21n1318_001:0470c02": "　禪智押二度　淨業真言曰。",
    "T21n1318_001:0470c03": "唵嚩日囉(二合)羯麼(一)尾戍馱野(二)薩嚩嚩囉拏",
    "T21n1318_001:0470c04": "儞(三)母馱薩底曳(二合)曩(四)三摩耶吽(五)",
    "T21n1318_001:0470c05": "次結懺悔滅罪印。",
    "T21n1318_001:0470c06": "二羽金剛縛　進力屈二節　禪智押二度",
    "T21n1318_001:0470c07": "　懺悔真言曰。",
    "T21n1318_001:0470c08": "唵薩嚩播跛(一)尾娑普(二合)吒(二)那賀曩(三)嚩日",
    "T21n1318_001:0470c09": "囉(二合)野(四)娑嚩(二合)賀",
    "T21n1318_001:0470c10": "諸佛子等既懺悔已。",
    "T21n1318_001:0470c11": "百劫積集罪　一念頓蕩除　如火焚枯草",
    "T21n1318_001:0470c12": "　滅盡無有餘",
    "T21n1318_001:0470c13": "次結妙色身如來施甘露印即以左羽轉腕向",
    "T21n1318_001:0470c14": "前。力智作聲施甘露真言曰。",
    "T21n1318_001:0470c15": "曩謨素嚕播耶(一)怛他誐哆野(二)怛儞也(二合)他",
    "T21n1318_001:0470c16": "唵(引四)素嚕素嚕(五)鉢囉(二合)素嚕(六)鉢囉(二合)",
    "T21n1318_001:0470c17": "素嚕(七)娑嚩(二合)賀(八)",
    "T21n1318_001:0470c18": "誦真言時。想於忍願上有一鑁字。流出般若",
    "T21n1318_001:0470c19": "甘露法水。彈洒空中。一切餓鬼異類鬼神普",
    "T21n1318_001:0470c20": "得清涼。猛火息滅。身田潤澤離飢渴想。",
    "T21n1318_001:0470c21": "次結開咽喉印。左羽想持蓮花。右羽忍禪彈",
    "T21n1318_001:0470c22": "作聲。隨誦而彈之。開咽喉真言曰。",
    "T21n1318_001:0470c23": "曩謨婆誐嚩帝(一)尾補攞誐怛囉(二合)野(二)怛他",
    "T21n1318_001:0470c24": "誐多野(三)",
    "T21n1318_001:0470c25": "語諸佛子。今與汝等作印呪已。咽喉自開。通",
    "T21n1318_001:0470c26": "達無礙離諸障難。",
    "T21n1318_001:0470c27": "諸佛子等。我今為汝稱讚如來吉祥名號。能",
    "T21n1318_001:0470c28": "令汝等永離三塗八難之苦。常為如來真淨",
    "T21n1318_001:0470c29": "弟子。",
    "T21n1318_001:0471a01": "南無寶勝如來(若有大眾一時為稱)。",
    "T21n1318_001:0471a02": "諸佛子等。若聞寶勝如來名號。能令汝等塵",
    "T21n1318_001:0471a03": "勞業火悉皆消滅。",
    "T21n1318_001:0471a04": "南無離怖畏如來(准前為稱下皆例此)。",
    "T21n1318_001:0471a05": "諸佛子等。若聞離怖畏如來名號。能令汝等",
    "T21n1318_001:0471a06": "常得安樂。永離驚怖清淨快樂。",
    "T21n1318_001:0471a07": "南無廣博身如來。",
    "T21n1318_001:0471a08": "諸佛子等。若聞廣博身如來名號。能令汝等",
    "T21n1318_001:0471a09": "餓鬼針咽業火停燒清涼通達。所受飲食得",
    "T21n1318_001:0471a10": "甘露味。",
    "T21n1318_001:0471a11": "南無妙色身如來。",
    "T21n1318_001:0471a12": "諸佛子等。若聞妙色身如來名號。能令汝等",
    "T21n1318_001:0471a13": "不受醜陋。諸根具足相好圓滿殊勝端嚴。天",
    "T21n1318_001:0471a14": "上人間最為第一。",
    "T21n1318_001:0471a15": "南無多寶如來。",
    "T21n1318_001:0471a16": "諸佛子等。若聞多寶如來名號。能令汝等具",
    "T21n1318_001:0471a17": "足財寶。稱意所須受用無盡。",
    "T21n1318_001:0471a18": "南無阿彌陀如來。",
    "T21n1318_001:0471a19": "諸佛子等。若聞阿彌陀如來名號。能令汝等",
    "T21n1318_001:0471a20": "往生西方極樂世界。蓮花化生入不退地。",
    "T21n1318_001:0471a21": "南無世間廣大威德自在光明如來。",
    "T21n1318_001:0471a22": "諸佛子等。若聞世間廣大威德自在光明如",
    "T21n1318_001:0471a23": "來名號。能令汝等獲得五種功德。一者於諸",
    "T21n1318_001:0471a24": "世間最為第一。二者得菩薩目端嚴殊勝。三",
    "T21n1318_001:0471a25": "者威德廣大超過一切外道天魔。如日照世。",
    "T21n1318_001:0471a26": "顯於大海。功德巍巍。四者得大自在所向如",
    "T21n1318_001:0471a27": "意。似鳥飛空而無阻礙。五者得大堅固智慧",
    "T21n1318_001:0471a28": "光明。身心明徹如瑠璃珠。諸佛子等。此七如",
    "T21n1318_001:0471a29": "來以誓願力。拔濟眾生永離煩惱。脫三塗苦",
    "T21n1318_001:0471b01": "安隱常樂。一稱其名千生離苦證無上道。",
    "T21n1318_001:0471b02": "次與汝等歸命三寶。",
    "T21n1318_001:0471b03": "歸依佛兩足尊歸依法離欲尊歸依僧眾中尊",
    "T21n1318_001:0471b04": "(三說)。",
    "T21n1318_001:0471b05": "汝等佛子歸依佛竟歸依法竟歸依僧竟(三說)。",
    "T21n1318_001:0471b06": "汝依三寶故如法堅護持。",
    "T21n1318_001:0471b07": "次為汝等發菩提心。汝等諦聽。作金剛掌忍",
    "T21n1318_001:0471b08": "願如蓮葉。以印心上。真言曰。",
    "T21n1318_001:0471b09": "唵(引)冐地唧多(一)母怛跛(二合二)娜野弭(三)",
    "T21n1318_001:0471b10": "今為汝等發菩提心竟。",
    "T21n1318_001:0471b11": "諸佛子等當知。菩提心者從大悲起。成佛正",
    "T21n1318_001:0471b12": "因智慧根本。能破無明煩惱惡業不被染壞。",
    "T21n1318_001:0471b13": "次為汝等受三昧耶戒印。以二羽縛忍願申",
    "T21n1318_001:0471b14": "如針。真言曰。",
    "T21n1318_001:0471b15": "唵(引)三昧耶薩怛鑁(二合)",
    "T21n1318_001:0471b16": "今為汝等受三昧耶戒竟。從今已去。能令汝",
    "T21n1318_001:0471b17": "等。入如來位。是真佛子。從法化生得佛法",
    "T21n1318_001:0471b18": "分。",
    "T21n1318_001:0471b19": "次結無量威德自在光明如來印左羽想持",
    "T21n1318_001:0471b20": "器。右羽彈忍禪。想於左羽掌中有一鑁字。流",
    "T21n1318_001:0471b21": "出種種無量甘露法食。即誦施食真言曰。",
    "T21n1318_001:0471b22": "唵(引)薩嚩怛他誐多(一)嚩路枳帝鑁(二)婆囉婆",
    "T21n1318_001:0471b23": "囉(三)三婆囉三婆囉(四)吽(五)",
    "T21n1318_001:0471b24": "語諸佛子。今與汝等作印呪已。變此一食為",
    "T21n1318_001:0471b25": "無量食。大如須彌。量同法界終無能盡。",
    "T21n1318_001:0471b26": "復以前印誦此真言曰。",
    "T21n1318_001:0471b27": "曩謨三滿多沒馱喃鑁(一)",
    "T21n1318_001:0471b28": "語諸佛子。今與汝等作印呪已。由此印呪加",
    "T21n1318_001:0471b29": "持威力。想於印中流出甘露成於乳海。流注",
    "T21n1318_001:0471c01": "法界普濟汝等一切有情。充足飽滿。是時行",
    "T21n1318_001:0471c02": "者即以右羽持甘露器。面向東立瀉於壇前",
    "T21n1318_001:0471c03": "(或淨地上或大石上或所淨瓦盆亦名盂蘭盆生臺亦得)或泉池江海長流水中。",
    "T21n1318_001:0471c04": "不得瀉於石榴桃樹之下。鬼神懼怕不得食",
    "T21n1318_001:0471c05": "之。若聖眾壇中明王諸天。若施飲食(置生臺上是本法也)",
    "T21n1318_001:0471c06": "若供養諸佛聖眾。於上五更晨朝日出是供",
    "T21n1318_001:0471c07": "養時。若鬼神法當於人定子時亦得(人定最上)本",
    "T21n1318_001:0471c08": "阿闍梨法。若於齋時盡於一日。但加持飲食",
    "T21n1318_001:0471c09": "水等布施。飛空鳥獸水族之類。不揀時節但",
    "T21n1318_001:0471c10": "用施之。若作餓鬼施食之法當於亥時是施",
    "T21n1318_001:0471c11": "食時。若於齋時施餓鬼食者。徒設功勞終無",
    "T21n1318_001:0471c12": "効也。不是時節妄生虛誑。鬼神不得食也。不",
    "T21n1318_001:0471c13": "從師受自招殃咎。成盜法罪。",
    "T21n1318_001:0471c14": "諸佛子等。雖復方以類聚。勿以嗔恨。然我所",
    "T21n1318_001:0471c15": "施一切無礙。無高無下平等普遍不擇冤親。",
    "T21n1318_001:0471c16": "今日勿得以貴輕賤。倚強凌弱擁遏孤幼。令",
    "T21n1318_001:0471c17": "不得食。使不均平。越佛慈濟。必須互相愛念。",
    "T21n1318_001:0471c18": "猶如父母一子之想。語諸佛子。汝等各有父",
    "T21n1318_001:0471c19": "母兄弟姊妹妻子眷屬善友親戚。或有事緣",
    "T21n1318_001:0471c20": "來不得者。汝等佛子慈悲愛念。各各賚持飲",
    "T21n1318_001:0471c21": "食錢財物等。遞相布施充足飽滿。無有乏少",
    "T21n1318_001:0471c22": "令發道意。永離三塗長越四流。當捨此身速",
    "T21n1318_001:0471c23": "超道果。又為汝等將此淨食分為三分。一施",
    "T21n1318_001:0471c24": "水族令獲人空。二施毛群令獲法寂。三施他",
    "T21n1318_001:0471c25": "方稟識陶形。悉令充足獲無生忍。",
    "T21n1318_001:0471c26": "次結普供養印作金剛合掌置印當心真言。",
    "T21n1318_001:0471c27": "唵(引)誐誐曩三婆嚩嚩日囉(二合)斛",
    "T21n1318_001:0471c28": "諸佛子等從來所受飲食。皆是人間販鬻生",
    "T21n1318_001:0471c29": "命。酒脯錢財血肉腥膻葷辛臭穢。雖復受得",
    "T21n1318_001:0472a01": "如是飲食。譬如毒藥損壞於身。但增苦本。沈",
    "T21n1318_001:0472a02": "淪苦海。無解脫時。我某甲依如來教精誠罄",
    "T21n1318_001:0472a03": "捨。設此無遮廣大法會。汝等今日遇茲勝善",
    "T21n1318_001:0472a04": "戒品霑身。於過去世廣事諸佛。親近善友供",
    "T21n1318_001:0472a05": "養三寶。由此因緣值善知識發菩提心。誓願",
    "T21n1318_001:0472a06": "成佛不求餘果。先得道者遞相度脫。又願汝",
    "T21n1318_001:0472a07": "等晝夜恒常。擁護於我滿成所願。以此施食",
    "T21n1318_001:0472a08": "所生功德。普將迴施法界有情。共諸有情同",
    "T21n1318_001:0472a09": "將此福。盡皆迴施無上菩提一切智智。勿招",
    "T21n1318_001:0472a10": "餘果願速成佛。",
    "T21n1318_001:0472a11": "次結奉送印。二羽金剛拳。進力二相鉤。隨誦",
    "T21n1318_001:0472a12": "而掣開。金剛解脫真言曰。",
    "T21n1318_001:0472a13": "唵(引)嚩日囉(二合)穆乞叉(二合)穆",
    "T21n1318_001:0472a14": "佛告阿難若當來世。苾芻苾芻尼烏波索迦",
    "T21n1318_001:0472a15": "烏波斯迦。每於晨朝或於齋時及一切時。常",
    "T21n1318_001:0472a16": "以此法及諸真言七如來名。加持飲食施諸",
    "T21n1318_001:0472a17": "餓鬼等修行行者當於齋時及一切時。為諸",
    "T21n1318_001:0472a18": "餓鬼及餘鬼神出於飲食盛淨器內。候於人",
    "T21n1318_001:0472a19": "定加持。布施無量餓鬼及餘鬼神(一切時者但有淨食未曾受用",
    "T21n1318_001:0472a20": "留取布施)便能具足無量福德。則同供養百千俱胝",
    "T21n1318_001:0472a21": "如來功德等無差別。壽命延長增益色力善",
    "T21n1318_001:0472a22": "根具足。一切非人夜叉羅剎。諸惡鬼神不敢",
    "T21n1318_001:0472a23": "侵害。又能成就無量威德。若欲能施諸餓鬼",
    "T21n1318_001:0472a24": "等婆羅門仙閻羅所司業道冥官及諸鬼神先",
    "T21n1318_001:0472a25": "亡久遠等。以淨飲食滿盛一器。作前印呪投",
    "T21n1318_001:0472a26": "於淨流水中。如是作已即為天仙美妙飲食。",
    "T21n1318_001:0472a27": "供養俱胝恒河沙數餓鬼婆羅門仙閻羅所司",
    "T21n1318_001:0472a28": "業道冥官及諸鬼神先亡久遠等。得加持食",
    "T21n1318_001:0472a29": "印呪威力。各成就根本所願諸善功德。各各",
    "T21n1318_001:0472b01": "同時發誓願言。呪願施主壽命延長福德安",
    "T21n1318_001:0472b02": "樂。又令其人心所見聞。正解清淨具足善根。",
    "T21n1318_001:0472b03": "速證無上正等菩提。又同供養百千恒河沙",
    "T21n1318_001:0472b04": "如來功德等無有異。一切冤讎不能侵害。若",
    "T21n1318_001:0472b05": "苾芻苾芻尼烏波索迦烏波斯迦。若欲供養",
    "T21n1318_001:0472b06": "佛法僧寶。應以香花燈塗上妙飲食。以前印",
    "T21n1318_001:0472b07": "呪加持奉獻。諸佛菩薩一切賢聖歡喜讚歎",
    "T21n1318_001:0472b08": "種種功德。恒為諸佛憶念稱讚。諸天善神常",
    "T21n1318_001:0472b09": "來擁護。是人即為滿足檀波羅蜜。佛告阿難",
    "T21n1318_001:0472b10": "汝隨我語。如法修行廣宣流布。令諸短命薄",
    "T21n1318_001:0472b11": "福眾生。普得見聞常修此法。壽命延長福德",
    "T21n1318_001:0472b12": "增長。是時佛說為阿難及救拔焰口餓鬼一",
    "T21n1318_001:0472b13": "切眾生陀羅尼經。以是名字汝當奉持。一切",
    "T21n1318_001:0472b14": "大眾及阿難等。聞佛所說一心信受歡喜奉",
    "T21n1318_001:0472b15": "行。",
    "T21n1318_001:0472b16": "瑜伽集要救阿難陀羅尼焰口軌儀經"
}