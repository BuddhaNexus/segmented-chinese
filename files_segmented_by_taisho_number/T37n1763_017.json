{
    "T37n1763_017:0444b21": "大般涅槃經集解卷第十七分邪正品第九",
    "T37n1763_017:0444b23": "　辯十一種邪正事",
    "T37n1763_017:0444b24": "9 分邪正品(一七)分邪正品第九",
    "T37n1763_017:0444b25": "案僧亮曰：答云何知天魔為眾作留難也，故",
    "T37n1763_017:0444b26": "是廣流通也。法瑤曰：夫邪黨嫉正、魔亂真道，",
    "T37n1763_017:0444b27": "能惑始學人，故宜辨其相。是以〈四依品〉中舉",
    "T37n1763_017:0444b28": "賊狗毒龍等譬，答問云何作留難也。今此一",
    "T37n1763_017:0444b29": "品并〈四諦品〉，答如來波旬說，何分別知也。",
    "T37n1763_017:0444c01": "同是四十九年教，而善察者居然異也。智秀",
    "T37n1763_017:0444c02": "曰：問稱天魔者，蓋是舉天示極魔之勝耳。尋",
    "T37n1763_017:0444c03": "魔之為亂，事不止一，但以言之，為實亂為",
    "T37n1763_017:0444c04": "甚。故問云：如來波旬說，云何分別知也。此雖",
    "T37n1763_017:0444c05": "人法兩異，同能亂道，故合成一問也。慧誕曰：",
    "T37n1763_017:0444c06": "此品有四段，從品初至九部經，明魔佛二說",
    "T37n1763_017:0444c07": "相似而異也。二從九部以下，佛弟子執輕非",
    "T37n1763_017:0444c08": "重、執小非大，迭相誹謗，復是魔也。三從無四",
    "T37n1763_017:0444c09": "波羅夷以下，明大邪見人所說無善惡理，復",
    "T37n1763_017:0444c10": "是魔也。四從要因持戒以下，通明古今所可",
    "T37n1763_017:0444c11": "乖佛法事，盡是魔說也。今佛之與魔、在家出",
    "T37n1763_017:0444c12": "家、邪見正見、經律通塞，盡釋也。",
    "T37n1763_017:0444c13": "爾時迦葉白佛言：世尊至諸餘經律能受持者。",
    "T37n1763_017:0444c14": "案僧亮曰：持魔經律，是謂依人不依法也。",
    "T37n1763_017:0444c15": "若具四顛倒，即四魔也。僧宗曰：四魔者，魔經、",
    "T37n1763_017:0444c16": "魔律、魔師及魔弟子也。魔以二事亂法，一以",
    "T37n1763_017:0444c17": "形亂、二以說亂。今先明形亂，次明說亂。就說",
    "T37n1763_017:0444c18": "亂中，略有二：一者亂經、二者亂律。亂經亂",
    "T37n1763_017:0444c19": "律各有兩重，初略、後廣也。就略亂經中，承佛",
    "T37n1763_017:0444c20": "偏教執為了義；就略律中，初明一往違反律",
    "T37n1763_017:0444c21": "教。就廣亂經中，文句再出，不必從教，正自推",
    "T37n1763_017:0444c22": "度，生此邪解，非功德之人；後明比丘答王有",
    "T37n1763_017:0444c23": "性得罪，亦名亂經也。就廣亂律中，可分為七，",
    "T37n1763_017:0444c24": "至彼更分也。寶亮曰：此中辨邪，有二段：一者",
    "T37n1763_017:0444c25": "天魔亂道、二者人作魔以亂正也。",
    "T37n1763_017:0444c26": "迦葉菩薩白佛言：世尊至如是等輩復云何知。",
    "T37n1763_017:0444c27": "案智秀曰：向一翻先指前四依以諮佛，",
    "T37n1763_017:0444c28": "既蒙印可，便舉先問以請答也。",
    "T37n1763_017:0444c29": "佛告迦葉：我涅槃七百歲後至作無漏身壞",
    "T37n1763_017:0445a01": "我正法。案智秀曰：二種亂中，此形亂也。",
    "T37n1763_017:0445a02": "是魔波旬壞正法時至隨順佛所說者即是菩",
    "T37n1763_017:0445a03": "薩。案智秀曰：此下顯言亂也，有十一復次。",
    "T37n1763_017:0445a04": "此第一，謂實生王宮也。",
    "T37n1763_017:0445a05": "若有說言如來生時至隨順佛所說者即是菩",
    "T37n1763_017:0445a06": "薩。案智秀曰：第二，不信四方各行七步。",
    "T37n1763_017:0445a07": "若有說言菩薩生已至隨順佛所說者即是菩",
    "T37n1763_017:0445a08": "薩。案智秀曰：第三，謂佛在後生，應敬禮天，",
    "T37n1763_017:0445a09": "天前出故，不應禮佛也。",
    "T37n1763_017:0445a10": "若有經律說言菩薩至隨順佛經律者是名菩",
    "T37n1763_017:0445a11": "薩。案智秀曰：第四，謂實受五欲也。",
    "T37n1763_017:0445a12": "若有說言佛在舍衛至隨順佛所說者即是菩",
    "T37n1763_017:0445a13": "薩。案智秀曰：第五，謂佛聽受八不淨物也。",
    "T37n1763_017:0445a14": "若有說言菩薩為欲供養至當知是魔之所說",
    "T37n1763_017:0445a15": "也。案智秀曰：第六，謂佛不能現入諸道示",
    "T37n1763_017:0445a16": "眾伎能也。",
    "T37n1763_017:0445a17": "若有說言菩薩如是至隨順佛所說者即是菩",
    "T37n1763_017:0445a18": "薩。案智秀曰：第七，謂戒律一向皆重，又言",
    "T37n1763_017:0445a19": "無有大乘也。",
    "T37n1763_017:0445a20": "復次善男子！若有說言至隨順佛所說者即是",
    "T37n1763_017:0445a21": "菩薩。案僧宗曰：從輕重之罪，其性皆重。自",
    "T37n1763_017:0445a22": "此以下，魔說律以亂正也。有七意，此第一。且",
    "T37n1763_017:0445a23": "一往云：言違反律教也。智秀曰：第八，謂佛不",
    "T37n1763_017:0445a24": "為功德所成，故身無常也。",
    "T37n1763_017:0445a25": "復有人言或有比丘至若能隨順是大菩薩。",
    "T37n1763_017:0445a26": "案僧宗曰：第三，說二人無犯，而犯為犯也。",
    "T37n1763_017:0445a27": "智秀曰：第九，謂實不犯，而言犯也。",
    "T37n1763_017:0445a28": "復有說言無四波羅夷至當知是人真我弟子。",
    "T37n1763_017:0445a29": "案僧宗曰：第三，說一向毀犯都無有罪。智",
    "T37n1763_017:0445b01": "秀曰：第十，謂無一切戒也。下因迦葉更問，別",
    "T37n1763_017:0445b02": "明異義也。",
    "T37n1763_017:0445b03": "迦葉菩薩白佛言：世尊至佛法甚深不可思議。",
    "T37n1763_017:0445b04": "案僧宗曰：第四明九部經中不說佛性，依",
    "T37n1763_017:0445b05": "教說無，此不犯罪。若說得罪，亦是魔說，為亂",
    "T37n1763_017:0445b06": "律也。",
    "T37n1763_017:0445b07": "迦葉菩薩白佛言：世尊至不名墮過人法名為",
    "T37n1763_017:0445b08": "菩薩。案僧宗曰：第五，明必能護法、宣通正",
    "T37n1763_017:0445b09": "化，雖唱得道，不名得罪。若說罪者，亦是魔",
    "T37n1763_017:0445b10": "說，為亂律也。",
    "T37n1763_017:0445b11": "若言有犯突吉羅者至隨順佛所說者是名菩",
    "T37n1763_017:0445b12": "薩。案僧宗曰：第六，明犯罪果報。又長兼出",
    "T37n1763_017:0445b13": "大乘偷蘭之事，誡後人。",
    "T37n1763_017:0445b14": "若有說言常翹一脚至當知是人是大菩薩。",
    "T37n1763_017:0445b15": "案僧宗曰：第七，用若九十五種道，皆聽出家，",
    "T37n1763_017:0445b16": "亦為亂律也。智秀曰：此第十一，謂佛聽畜不",
    "T37n1763_017:0445b17": "如法物及聽出家，亦為魔說也。",
    "T37n1763_017:0445b18": "善男子！魔說佛說差別之相今已為汝廣宣分",
    "T37n1763_017:0445b19": "別。案智秀曰：結上旨也。",
    "T37n1763_017:0445b20": "迦葉白佛言：世尊！我今始知至因是得入佛法",
    "T37n1763_017:0445b21": "深義。案智秀曰：讚嘆。",
    "T37n1763_017:0445b22": "佛讚迦葉：善哉善哉至曉了分別是名黠慧。",
    "T37n1763_017:0445b23": "案智秀曰：述成也。",
    "T37n1763_017:0445b24": "大般涅槃經集解卷第十七"
}