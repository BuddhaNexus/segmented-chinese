{
    "T53n2122_010:0353c02": "法苑珠林卷第十",
    "T53n2122_010:0353c04": "西明寺沙門釋道世撰",
    "T53n2122_010:0353c05": "千佛篇第五之三",
    "T53n2122_010:0353c06": "◎納妃部第九(此別六部)",
    "T53n2122_010:0353c07": "述意部灌帶部求婚部疑謗部胎",
    "T53n2122_010:0353c08": "難部神異部",
    "T53n2122_010:0353c09": "述意部第一",
    "T53n2122_010:0353c10": "夫法身無形隨應而現。機緣萬途故化迹非",
    "T53n2122_010:0353c11": "一。或離欲而受道。或處染而現權。若不示其",
    "T53n2122_010:0353c12": "納妃。凡識謗非人種。雖示五欲之境。不改",
    "T53n2122_010:0353c13": "一心之志。故歷王城之四門。衰老病死之八",
    "T53n2122_010:0353c14": "苦。乃自嗟曰。人生若此。在世何堪。脫屣尋真",
    "T53n2122_010:0353c15": "其於斯矣。故維摩經曰。先以欲拘牽後。令",
    "T53n2122_010:0353c16": "入佛道也。",
    "T53n2122_010:0353c17": "灌帶部第二",
    "T53n2122_010:0353c18": "依因果經云。太子年大。父王勅下餘國。却後",
    "T53n2122_010:0353c19": "二月八日灌太子頂。皆可來集立為太子。勅",
    "T53n2122_010:0353c20": "既至已。諸國王及群臣等。至時並皆雲集。看",
    "T53n2122_010:0353c21": "立太子放大鴻恩。",
    "T53n2122_010:0353c22": "長安西明寺道宣律師者。德鏡玄流。業高清",
    "T53n2122_010:0353c23": "素。精誠苦行。畢命終身。早得從師。五十餘",
    "T53n2122_010:0353c24": "年。栖遑問道。志在住持。但一事可觀。資成三",
    "T53n2122_010:0353c25": "寶。緝綴儀範百有餘卷。結集高軌。屬有深",
    "T53n2122_010:0353c26": "旨。粵以大唐乾封二年仲春之節。身在京師",
    "T53n2122_010:0353c27": "城南清宮故淨業寺。逐靜修道。年至桑榆。",
    "T53n2122_010:0353c28": "氣力將衰。專念四生。又思三會。忽以往緣",
    "T53n2122_010:0353c29": "幽靈顧接。病漸瘳降。勵力虔仰。遂感冥應。",
    "T53n2122_010:0354a01": "時有諸天四王臣佐。至律師房門。似人行動",
    "T53n2122_010:0354a02": "蹀足出聲。律師問言。是誰。答言。弟子張瓊。",
    "T53n2122_010:0354a03": "律師又問。何處檀越。答言。弟子是第一欲界",
    "T53n2122_010:0354a04": "南天王之第十五子。王有九十一子。英略神",
    "T53n2122_010:0354a05": "武各御邦都。所統海陸道俗區分。持犯界別。",
    "T53n2122_010:0354a06": "並親受佛教護持善惡。使遺法載隆積殖其",
    "T53n2122_010:0354a07": "功也。依經即是護世四王南方毘留離王之",
    "T53n2122_010:0354a08": "子。常加守衛不徒設也。律師又問。檀越既",
    "T53n2122_010:0354a09": "不遺德劣故來相看。何故門首不入。答云。",
    "T53n2122_010:0354a10": "弟子不得師教不敢輒入。律師云。願入就座。",
    "T53n2122_010:0354a11": "入已禮敬伏坐。律師又問。檀越既篤信三寶。",
    "T53n2122_010:0354a12": "又受佛屬護持。善來相看。何不現形。答言。",
    "T53n2122_010:0354a13": "弟子報身。與餘人別。光色又異。驚動眾心。共",
    "T53n2122_010:0354a14": "師言論足。得不勞現身。律師又問。貧道入",
    "T53n2122_010:0354a15": "春已來氣力漸弱醫藥無効。未知報命遠近。",
    "T53n2122_010:0354a16": "答云。律師報欲將盡無煩醫藥。律師又問。定",
    "T53n2122_010:0354a17": "報何日。答云。可須道時。但知律師不久報",
    "T53n2122_010:0354a18": "盡。生第四天彌勒佛所。律師又問。同伴是誰。",
    "T53n2122_010:0354a19": "答云。弟子第三兄張璵。通敏超悟信重釋宗。",
    "T53n2122_010:0354a20": "撰祇桓圖經百有餘卷。列峙天宮無聞地",
    "T53n2122_010:0354a21": "府。律師承此告。及踊思尋之請述用開道俗。",
    "T53n2122_010:0354a22": "又有天人韋琨。亦是南天王八大將軍之一",
    "T53n2122_010:0354a23": "臣也。四天王合有三十二將。斯人為首。生",
    "T53n2122_010:0354a24": "知聰慧早離欲塵。清淨梵行修童真業。面受",
    "T53n2122_010:0354a25": "佛囑弘護在懷。周統三洲住持為最。亡我亡",
    "T53n2122_010:0354a26": "瑕。殷憂於四部。達物達化。大濟於五乘。所以",
    "T53n2122_010:0354a27": "四有佛教。互涉頹綱。僧像阽危無非扶衛。屢",
    "T53n2122_010:0354a28": "蒙展對。曲備嘉猷。歎律師緝敘餘風。聖迹住",
    "T53n2122_010:0354a29": "持刪約撰集。於是律師。既承靈囑。扶疾筆",
    "T53n2122_010:0354b01": "受。隨聞隨錄合成十卷。律師憂報將盡。復慮",
    "T53n2122_010:0354b02": "天人將還。筆路蒼茫。無暇餘事。文字亦復疏",
    "T53n2122_010:0354b03": "略。但究聖意不存文式。所有要略住持教",
    "T53n2122_010:0354b04": "迹不決者。並問除疑以啟心惑。合有三千八",
    "T53n2122_010:0354b05": "百條。勒成十篇。一敘結集儀式。二敘天女偈",
    "T53n2122_010:0354b06": "頌。三敘付囑舍利。四敘付囑衣鉢。五敘付囑",
    "T53n2122_010:0354b07": "經像。六敘付囑佛物。七敘結集前後。第八第",
    "T53n2122_010:0354b08": "九(此二不成闕於名字)十敘住持聖迹。律師既親對冥傳。",
    "T53n2122_010:0354b09": "躬受遺誥。隨出隨欣耳目雖倦不覺勞苦。但",
    "T53n2122_010:0354b10": "恨知之不早文義不周。今依天人所說。不違",
    "T53n2122_010:0354b11": "三藏教旨。即皆編錄。雖從天聞還同佛說。",
    "T53n2122_010:0354b12": "始從二月迄至六月。日別來授無時暫閑。至",
    "T53n2122_010:0354b13": "初冬十月三日。律師氣力漸微香幡遍空。天",
    "T53n2122_010:0354b14": "人聖眾同時發言。從兜率天來請律師。律師",
    "T53n2122_010:0354b15": "端坐。一心合掌。斂容而卒。臨終道俗百有",
    "T53n2122_010:0354b16": "餘人。皆見香華迎往昇空。律師是余同學。昇",
    "T53n2122_010:0354b17": "壇之日同師受業。雖行殊薰莜好集無二。若",
    "T53n2122_010:0354b18": "見若聞。隨理隨事捃摭眾記。簡略要集編錄",
    "T53n2122_010:0354b19": "條章。並存遺法住持利益也。",
    "T53n2122_010:0354b20": "爾時有四天王白宣律師。如來臨涅槃時。與",
    "T53n2122_010:0354b21": "人天大眾在于香山頂阿耨達池南牛頭精舍",
    "T53n2122_010:0354b22": "住告大迦葉。汝將須菩提。在須彌山頂吹大",
    "T53n2122_010:0354b23": "法螺。召集十方十地諸菩薩及聲聞僧。百億",
    "T53n2122_010:0354b24": "梵釋及四天王等。亦召十方諸佛來集香山。",
    "T53n2122_010:0354b25": "迦葉隨教。大眾雲集。爾時世尊跏趺而坐。入",
    "T53n2122_010:0354b26": "金剛三昧定。大地六種震動。又放眉光遍照",
    "T53n2122_010:0354b27": "大千。經于七日。大眾咸疑不知何緣。世尊從",
    "T53n2122_010:0354b28": "三昧起。熙怡微笑告諸大眾言。我初踰城始",
    "T53n2122_010:0354b29": "出宮門。外有揵闥婆王。將領部族。奏百千",
    "T53n2122_010:0354c01": "天樂。來至我所。即問我言。欲往何所。我答",
    "T53n2122_010:0354c02": "言。欲求菩提。彼語我言。汝定成正覺。有拘留",
    "T53n2122_010:0354c03": "孫佛。欲入涅槃時。付囑我金瓶。瓶中有寶",
    "T53n2122_010:0354c04": "塔盛七寶印。黃金印有二。百白銀印有五。",
    "T53n2122_010:0354c05": "將付悉達常使我護。若成正覺時我尋來至。",
    "T53n2122_010:0354c06": "依言受瓶。已不久成道。大梵天王與地神堅",
    "T53n2122_010:0354c07": "牢。於菩提樹南。以黃金白玉造大金剛壇眾",
    "T53n2122_010:0354c08": "寶莊嚴。爾時揵闥婆王白十方佛言。我見過",
    "T53n2122_010:0354c09": "去佛初成道時。咸昇金剛壇。金瓶盛水用灌",
    "T53n2122_010:0354c10": "佛頂成就法王位。今見釋尊始得菩提。亦如",
    "T53n2122_010:0354c11": "前佛昇金剛壇。我聞山王下七重青海內有",
    "T53n2122_010:0354c12": "八功德水。往古諸佛欲昇法王位。皆登金剛",
    "T53n2122_010:0354c13": "壇用水灌頂。我自往取欲灌釋迦頂。彼揵闥",
    "T53n2122_010:0354c14": "婆王。開瓶出印塔。將瓶取水。爾時十方諸佛",
    "T53n2122_010:0354c15": "命我昇壇。我即繞壇三匝。從于南面上。西轉",
    "T53n2122_010:0354c16": "而北住。至于壇中心。自敷尼師壇。禮十方佛。",
    "T53n2122_010:0354c17": "諸佛命我。坐入金剛三昧。十方來佛又告娑",
    "T53n2122_010:0354c18": "竭龍王。汝往大海底寶馬王洲上頻伽羅山",
    "T53n2122_010:0354c19": "頂。彼有大巖窟。名為金剛藏。用貯輪王鍾。及",
    "T53n2122_010:0354c20": "貯法王鍾。皆用黃金作。七寶白玉用填其上。",
    "T53n2122_010:0354c21": "諸佛出世皆用千鍾灌頂之上。輪王出世亦",
    "T53n2122_010:0354c22": "千鍾灌。汝持佛鍾來。不用輪王者。即盛八功",
    "T53n2122_010:0354c23": "德水以灌釋迦。爾時龍王承佛教已。即取金",
    "T53n2122_010:0354c24": "鍾以授十方諸佛。諸佛受已命揵闥婆王。汝",
    "T53n2122_010:0354c25": "持彼水來瀉我金鍾內。諸佛受已地為六種",
    "T53n2122_010:0354c26": "震動。十方諸來佛各放白毫光。而彼光明中",
    "T53n2122_010:0354c27": "歎佛寶功德。我從三昧起亦放眉光。共諸佛",
    "T53n2122_010:0354c28": "光合成一寶蓋。遍覆大千界。日月星辰大海",
    "T53n2122_010:0354c29": "諸山及眾生業報蓋中悉現。而是寶蓋中有",
    "T53n2122_010:0355a01": "百億諸佛土。諸佛命我起立金壇。又禮十方",
    "T53n2122_010:0355a02": "佛。時十方諸佛。又告和脩龍王。往頻伽山頂。",
    "T53n2122_010:0355a03": "彼山有窟。藏諸佛座輪王座。皆用黃金作",
    "T53n2122_010:0355a04": "之。如須彌山。佛座九龍繞之。輪王座五龍繞",
    "T53n2122_010:0355a05": "之。今法王登位時座。于時十方諸佛。又命",
    "T53n2122_010:0355a06": "大魔王。及大梵王。共輿佛座來至于金壇上。",
    "T53n2122_010:0355a07": "諸佛命我坐。我即依言便却踞坐。時十方",
    "T53n2122_010:0355a08": "諸佛以金鍾盛水用灌我頂。諸佛灌已。次及",
    "T53n2122_010:0355a09": "四王帝釋魔梵。次第灌之。我灌頂已得淨三",
    "T53n2122_010:0355a10": "昧。無量佛法一時皆現。地又大動。百億諸魔",
    "T53n2122_010:0355a11": "皆來降伏。十方諸梵王各執天樂奏佛成道",
    "T53n2122_010:0355a12": "曲。而諸樂器中皆放光明說六波羅蜜。時揵",
    "T53n2122_010:0355a13": "闥婆王。將前七寶印來授十方佛。諸佛受",
    "T53n2122_010:0355a14": "已。印我面七竅。佛又告我言。今印汝七竅。",
    "T53n2122_010:0355a15": "今具七覺分。最初印面門。為揀擇煩惱及諸",
    "T53n2122_010:0355a16": "智數。如是耳目鼻等次第印之。又以黃金印",
    "T53n2122_010:0355a17": "用授十方諸佛。諸佛受已。即印我胸三處。由",
    "T53n2122_010:0355a18": "獲法印。故證得三空智。解了諸佛法。次持",
    "T53n2122_010:0355a19": "白銀印。又授十方佛。諸佛受已。即印我頂及",
    "T53n2122_010:0355a20": "以手足。既得印已證成無漏智。具五分法身。",
    "T53n2122_010:0355a21": "諸佛印竟。咸舒金色手以摩我頂。我得摩已",
    "T53n2122_010:0355a22": "證百千三昧。得千法明門。斯等諸佛法我已",
    "T53n2122_010:0355a23": "久證。為諸眾生故示同輪王相。又示希瑞相。",
    "T53n2122_010:0355a24": "我頂及手足。皆放五色光明。一一光中具百",
    "T53n2122_010:0355a25": "千樓觀。我諸分身佛並在樓觀中。皆如我受",
    "T53n2122_010:0355a26": "印登大法位。我自成道來。常持此瓶塔。未曾",
    "T53n2122_010:0355a27": "示汝等。今時方現。又佛告普賢大士。開瓶出",
    "T53n2122_010:0355a28": "寶塔。依命出塔已在世尊前立。世尊起禮塔",
    "T53n2122_010:0355a29": "已塔門自開。中有真珠觀。其數十三萬。觀別",
    "T53n2122_010:0355b01": "成一印并金疊毘尼。還有十三萬。中有五比丘",
    "T53n2122_010:0355b02": "入于滅盡定。佛告文殊。汝取我法角黃金為",
    "T53n2122_010:0355b03": "釦。至彼比丘所。吹我出世曲及起深定曲。比",
    "T53n2122_010:0355b04": "丘聞樂音。尋從定起問文殊師利。今何佛興",
    "T53n2122_010:0355b05": "世耶。答曰。此賢劫中第四釋迦佛。比丘又言。",
    "T53n2122_010:0355b06": "我是。拘留孫佛聲聞大弟子。彼涅槃時。令我",
    "T53n2122_010:0355b07": "住此塔內守護諸印等。及至樓至佛方始涅",
    "T53n2122_010:0355b08": "槃爾時比丘。即從座起遙禮世尊。問訊起居",
    "T53n2122_010:0355b09": "已又告文殊。彼佛勅我。釋迦臨涅槃時。汝於",
    "T53n2122_010:0355b10": "諸印中。取二十三印。將付釋迦佛滅度之後",
    "T53n2122_010:0355b11": "所有遺教。彼時眾生。垢重邪見。不持禁戒。諸",
    "T53n2122_010:0355b12": "天龍神皆不擁護。令諸四部無有威德。我留",
    "T53n2122_010:0355b13": "此印與釋迦文佛。令大菩薩於後世中將二",
    "T53n2122_010:0355b14": "十三印遍印遺法。印彼四部無有毀犯。若樂",
    "T53n2122_010:0355b15": "讀誦經者。印彼人口無有遺忘。若修定人行",
    "T53n2122_010:0355b16": "直心者。並用印之。令彼終後屍形不壞。或有",
    "T53n2122_010:0355b17": "光明。諸惡眾生見如上瑞。皆生欣重心。說是",
    "T53n2122_010:0355b18": "語已。塔門還自閉之。",
    "T53n2122_010:0355b19": "求婚部第三",
    "T53n2122_010:0355b20": "如佛本行經云。爾時太子漸向長成。至年十",
    "T53n2122_010:0355b21": "九時。淨飯王為於太子。造三時殿。一者暖殿",
    "T53n2122_010:0355b22": "以擬隆冬。第二涼殿以擬夏暑。第三中殿用",
    "T53n2122_010:0355b23": "擬春秋。於後園廣造池臺栽蒔華菓。眾人作",
    "T53n2122_010:0355b24": "樂隨時侍衛。不可具陳。淨飯王復憶太子初",
    "T53n2122_010:0355b25": "生之時。相師私陀記為輪王。復記威王復記",
    "T53n2122_010:0355b26": "成道。作何方便令不出家得紹王位。釋族報",
    "T53n2122_010:0355b27": "王。今當速為太子別造宮室令諸婇女娛",
    "T53n2122_010:0355b28": "樂。是則太子不捨出家。而說偈言。",
    "T53n2122_010:0355b29": "　阿私陀所記　　決定無移動",
    "T53n2122_010:0355c01": "　諸釋觀立殿　　望使不出家",
    "T53n2122_010:0355c02": "王復語釋種言。汝等當觀。誰女堪與太子為",
    "T53n2122_010:0355c03": "妃。爾時五百釋種各各唱言。我女堪為作妃。",
    "T53n2122_010:0355c04": "王復籌量。忽取他女。說不稱可則成違負。",
    "T53n2122_010:0355c05": "若語太子終不可道。復更思惟。可以雜寶作",
    "T53n2122_010:0355c06": "無憂器持與太子令施諸女。密使觀察。看太",
    "T53n2122_010:0355c07": "子眼目瞻矚在誰。即娉作妃。王即於迦毘城",
    "T53n2122_010:0355c08": "振鐸唱言。從今已去至七日來。我太子欲見",
    "T53n2122_010:0355c09": "諸釋女施與一切雜寶種種玩弄無憂之器爾",
    "T53n2122_010:0355c10": "時一切諸女莊嚴其身。來集宮門欲見太子。",
    "T53n2122_010:0355c11": "以太子威德大故。不敢正看。但取寶器。各各",
    "T53n2122_010:0355c12": "低頭速疾而過。寶器盡已。最後一女。波私",
    "T53n2122_010:0355c13": "吒族釋種大臣摩訶那摩。其女名為耶輸陀",
    "T53n2122_010:0355c14": "羅。前後侍從圍繞而來。遙見太子駊峨注",
    "T53n2122_010:0355c15": "睛。徐舉雅步。瞻觀直眄目不斜窺。漸進前",
    "T53n2122_010:0355c16": "趨來迎太子。如舊相識曾無愧顏。即白太子。",
    "T53n2122_010:0355c17": "可與我寶。太子報言。汝來既遲皆悉施盡。女",
    "T53n2122_010:0355c18": "復白言。我有何過。汝令欺我不與寶器。太",
    "T53n2122_010:0355c19": "子答言。我不欺汝。但汝不及。是時大指邊有",
    "T53n2122_010:0355c20": "一所著印環。價直百千。從指脫與。耶輸白言。",
    "T53n2122_010:0355c21": "我於汝邊可止直爾許物耶。太子報言。我之",
    "T53n2122_010:0355c22": "所著自餘瓔珞任意所取。女復白言。我今豈",
    "T53n2122_010:0355c23": "可剝脫太子。止可莊嚴太子。作此語已。心不",
    "T53n2122_010:0355c24": "歡喜。即迴還去。",
    "T53n2122_010:0355c25": "爾時世尊成佛已後。尊者優陀夷而白佛言。",
    "T53n2122_010:0355c26": "云何如來。將身一切無價瓔珞。脫持施與耶",
    "T53n2122_010:0355c27": "輸陀羅。不能令彼心喜。佛告優陀夷言。至心",
    "T53n2122_010:0355c28": "諦聽。我當說之。優陀夷言。願為我說。爾時佛",
    "T53n2122_010:0355c29": "告優陀夷言。我念往昔無量世時。迦尸羅國",
    "T53n2122_010:0356a01": "內波羅奈城。時有一王。信邪倒見而行治化。",
    "T53n2122_010:0356a02": "彼王有子。造少罪愆。父王驅擯令出國界。漸",
    "T53n2122_010:0356a03": "漸行至一天寺中。共婦相隨居停而住。食",
    "T53n2122_010:0356a04": "糧罄盡。王子游獵殺捕諸蟲以用活命。所獵",
    "T53n2122_010:0356a05": "之處見一鼉蟲。趁而殺之。即剝其皮。內水",
    "T53n2122_010:0356a06": "中煮。其欲向熟汁便竭盡。是時王子語其婦",
    "T53n2122_010:0356a07": "言。肉未好熟。卿更取水。彼王子婦即便取水",
    "T53n2122_010:0356a08": "婦去已後。王子飢急不能忍耐。即食鼉肉。一",
    "T53n2122_010:0356a09": "切悉盡不留片殘。時王子婦取水迴還。問其",
    "T53n2122_010:0356a10": "夫言。此中鼉肉今在何處。王子報言。鼉忽然",
    "T53n2122_010:0356a11": "還活。今已走去。其婦不信何忽如是。鼉肉",
    "T53n2122_010:0356a12": "已熟云何能走。婦心不信而意思念。必是我",
    "T53n2122_010:0356a13": "夫飢急食盡。誑我言走。情壞瞋恨心常不",
    "T53n2122_010:0356a14": "歡。於後數年其父命終。時諸大臣即迎王子",
    "T53n2122_010:0356a15": "灌頂為主。既作王已。所得眾寶皆悉與妃。",
    "T53n2122_010:0356a16": "其妃不悅。王語妃言。何故顏不悅。其夫人",
    "T53n2122_010:0356a17": "即說偈。以報王言。",
    "T53n2122_010:0356a18": "　最勝大王聽　　往昔游獵時",
    "T53n2122_010:0356a19": "　執箭或持刀　　射殺野鼉已",
    "T53n2122_010:0356a20": "　剝皮煮欲熟　　遣我取水添",
    "T53n2122_010:0356a21": "　食肉不留殘　　而誑我言走",
    "T53n2122_010:0356a22": "佛告優陀夷。此汝當知。爾時王者我身是也。",
    "T53n2122_010:0356a23": "其王后者今耶輸是也。我於爾時少許犯觸。",
    "T53n2122_010:0356a24": "猶今不喜。又佛本行經云。爾時大臣摩訶那",
    "T53n2122_010:0356a25": "摩。見於太子一切技藝勝妙智能最為上首。",
    "T53n2122_010:0356a26": "而作是言。唯願大子受我懺悔。我於先時",
    "T53n2122_010:0356a27": "謂言。太子不解多種技藝。令我心疑不嫁女",
    "T53n2122_010:0356a28": "與。我今已知。願受我女用以為妃。爾時太子。",
    "T53n2122_010:0356a29": "占良吉日及吉宿時。稱自家資而辦具禮。持",
    "T53n2122_010:0356b01": "大王勢將大王威而用迎納。耶輸陀羅以諸",
    "T53n2122_010:0356b02": "瓔珞莊嚴其身。又復共五百婇女相隨而往。",
    "T53n2122_010:0356b03": "迎取入宮。共相娛樂受五欲樂。是故說偈",
    "T53n2122_010:0356b04": "言。",
    "T53n2122_010:0356b05": "　耶輸陀羅大臣女　　名聞蓋國遠近知",
    "T53n2122_010:0356b06": "　占卜吉日取為妃　　迎將來入宮殿內",
    "T53n2122_010:0356b07": "　太子共其受欲樂　　歡娛縱逸不知厭",
    "T53n2122_010:0356b08": "　猶如天王憍尸迦　　共彼舍脂夫人戲",
    "T53n2122_010:0356b09": "爾時世尊於後。最初得成道已。時優陀夷即",
    "T53n2122_010:0356b10": "白佛言。未審世尊。往昔之時。與瞿多彌釋種",
    "T53n2122_010:0356b11": "之女。有何因緣。乃能令彼捨諸童子。直取如",
    "T53n2122_010:0356b12": "來用以為夫。而心娛樂云何而得。爾時佛告",
    "T53n2122_010:0356b13": "優陀夷言。汝優陀夷。至心諦聽。其瞿多彌釋",
    "T53n2122_010:0356b14": "種之女。非但今世嫌餘釋童而樂於我。乃往",
    "T53n2122_010:0356b15": "過去世時亦復如是。不用彼等諸釋童子。取",
    "T53n2122_010:0356b16": "我為夫。我念往昔。雪山之下多有雜類。無量",
    "T53n2122_010:0356b17": "無邊諸獸馳游。各各相隨任其所食。時彼獸",
    "T53n2122_010:0356b18": "中有一牸虎。端正少雙。於諸獸中無比類者。",
    "T53n2122_010:0356b19": "彼虎如是毛色光鮮。為於無邊諸獸求覓欲",
    "T53n2122_010:0356b20": "取為對。各各皆言。汝屬我來。汝屬我來。復有",
    "T53n2122_010:0356b21": "諸獸。自相謂言。汝等且待莫共相爭。聽彼牸",
    "T53n2122_010:0356b22": "虎自選取誰。即為作偶。彼獸即是我等之",
    "T53n2122_010:0356b23": "王。時諸獸中有一牛王。向於牸虎而說偈言。",
    "T53n2122_010:0356b24": "　世人皆取我之糞　　持用塗地為清淨",
    "T53n2122_010:0356b25": "　是故端正賢牸虎　　應當取我以為夫",
    "T53n2122_010:0356b26": "是時牸虎向彼牛王。說偈答言。",
    "T53n2122_010:0356b27": "　汝項斛領甚高大　　止堪駕車及挽犁",
    "T53n2122_010:0356b28": "　云何將此醜身形　　忽欲為我作夫主",
    "T53n2122_010:0356b29": "是時復有一大白象。向於牸虎。而說偈言。",
    "T53n2122_010:0356c01": "　我是雪山大象王　　戰鬪用我無不勝",
    "T53n2122_010:0356c02": "　我既有是大威力　　汝今何不作我妻",
    "T53n2122_010:0356c03": "是時牸虎。復以偈答彼白象言。",
    "T53n2122_010:0356c04": "　汝若見聞師子王　　膽讋驚怖馳奔走",
    "T53n2122_010:0356c05": "　遺失屎屎狼藉去　　云何堪得為我夫",
    "T53n2122_010:0356c06": "爾時彼中有一師子。諸獸之王。向彼牸虎。而",
    "T53n2122_010:0356c07": "說偈言。",
    "T53n2122_010:0356c08": "　汝今觀我此形容　　前分闊大後纖細",
    "T53n2122_010:0356c09": "　在於山中自恣活　　復能存恤餘眾生",
    "T53n2122_010:0356c10": "　我是一切諸獸王　　無有更能勝我者",
    "T53n2122_010:0356c11": "　若有見我取聞聲　　諸獸悉皆奔不住",
    "T53n2122_010:0356c12": "　我今如是力猛壯　　威神甚大不可論",
    "T53n2122_010:0356c13": "　是故賢虎汝當知　　乃可為我作於婦",
    "T53n2122_010:0356c14": "時彼牸虎向師子王。而說偈言。",
    "T53n2122_010:0356c15": "　大力勇猛及威神　　身體形容甚端正",
    "T53n2122_010:0356c16": "　如是我今得夫已　　必當頂戴而奉承",
    "T53n2122_010:0356c17": "爾時佛告優陀夷言。汝優陀夷。應當悟解。彼",
    "T53n2122_010:0356c18": "時師子諸獸王者即我身是。時彼牸虎者今",
    "T53n2122_010:0356c19": "瞿多彌釋女是也。時彼諸獸現今五百釋童",
    "T53n2122_010:0356c20": "子是。當於彼時。其瞿多彌已嫌諸獸。意不願",
    "T53n2122_010:0356c21": "樂。聞我說偈即作我妻。今日亦然。捨諸釋",
    "T53n2122_010:0356c22": "種五百童子。既嫌薄已取我為夫。又因果經",
    "T53n2122_010:0356c23": "云。時太子至年十七。王集諸臣而共議言為",
    "T53n2122_010:0356c24": "訪索婚。有一釋種婆羅門。名摩訶那摩。其人",
    "T53n2122_010:0356c25": "有女名耶輸陀羅。顏容端正聰明智慧賢才",
    "T53n2122_010:0356c26": "過人。人禮備舉。有如是德。故索為妃。太子雖",
    "T53n2122_010:0356c27": "納為妃。然常與妃行住坐臥。未曾有世俗之",
    "T53n2122_010:0356c28": "意。但修禪觀。又普曜經云。時諸力士釋種長",
    "T53n2122_010:0356c29": "者啟王。若太子作佛斷聖王種。王曰。何所",
    "T53n2122_010:0357a01": "有玉女宜與太子為妃。以權方便令當試之。",
    "T53n2122_010:0357a02": "使上工匠玄端金像以書文字。女人德義如",
    "T53n2122_010:0357a03": "吾所流能應聘耳。王告左右梵志。入迦夷衛",
    "T53n2122_010:0357a04": "國。偏瞻周行覩一玉女。淨猶蓮華類玉女",
    "T53n2122_010:0357a05": "寶。是執杖釋種女名俱夷。見太子奇異才術。",
    "T53n2122_010:0357a06": "以女俱夷為菩薩妃。又年十七。王為納妃。",
    "T53n2122_010:0357a07": "簡選數千。最後一女。名曰裘夷。端正第一",
    "T53n2122_010:0357a08": "神義備舉。是則宿命賣華女也。雖納為妃久",
    "T53n2122_010:0357a09": "而不接。婦人情欲有附近心。太子曰。汝却",
    "T53n2122_010:0357a10": "女人有污垢必污此褻。婦不敢近。諸女咸疑",
    "T53n2122_010:0357a11": "太子不男。太子以手指妃腹曰。却後六年爾",
    "T53n2122_010:0357a12": "當生男。遂以有娠。又五夢經云。太子有三妃。",
    "T53n2122_010:0357a13": "第一妃姓瞿曇氏。是舍夷長者女。長者名",
    "T53n2122_010:0357a14": "水光。其婦名餘明。婦居近邊城。生女之時",
    "T53n2122_010:0357a15": "日將欲沒。餘明照其家內皆明。因立字之瞿",
    "T53n2122_010:0357a16": "夷(此云明女)即是太子第一妃也。第二妃生羅雲",
    "T53n2122_010:0357a17": "名耶檀。亦名耶輸。其父名移施長者(案瑞應本起善權眾",
    "T53n2122_010:0357a18": "經及智度論。並云。羅睺羅是第二耶輸生。依五夢十二游經等云。第一妃生。十二游經。前無如是。復闕流通。",
    "T53n2122_010:0357a19": "恐是西方諸羅漢。別集釋前卷已會之)第三妃名鹿野。其父名釋長",
    "T53n2122_010:0357a20": "者。太子以三妃。故白淨王為立三時殿(依西方。",
    "T53n2122_010:0357a21": "一年立為三時。春夏冬。不別立秋。用四月為一時。故云三時殿也)殿別有二萬",
    "T53n2122_010:0357a22": "婇女。以娛樂太子。太子不出家時。身作轉",
    "T53n2122_010:0357a23": "輪王。別名遮迦越王(此云飛行皇帝)。",
    "T53n2122_010:0357a24": "疑謗部第四",
    "T53n2122_010:0357a25": "如智度論云。菩薩有二夫人。一名劬毘耶。是",
    "T53n2122_010:0357a26": "玉女不孕。二名耶輸陀羅。菩薩出家。夜有",
    "T53n2122_010:0357a27": "人言。太子出家何得有娠。污辱我門釋種欲",
    "T53n2122_010:0357a28": "以火坑焚燒母子。耶輸自恨無事立大誓言。",
    "T53n2122_010:0357a29": "我若邪行其腹內兒。願母子隨火消化。耶輸",
    "T53n2122_010:0357b01": "發此願已即投火坑。於是火滅母子俱存。火",
    "T53n2122_010:0357b02": "變蓮池母處華座。知實不虛。後生兒似菩薩",
    "T53n2122_010:0357b03": "身。父王大喜。作百味歡喜丸奉佛。佛變五百",
    "T53n2122_010:0357b04": "比丘。皆如佛身。羅睺持丸與佛鉢中。方驗不",
    "T53n2122_010:0357b05": "虛。又大善權經云。疑菩薩非男是黃門。故納",
    "T53n2122_010:0357b06": "瞿夷釋氏之女。羅雲於天變沒化生。不由父",
    "T53n2122_010:0357b07": "母合會而有。",
    "T53n2122_010:0357b08": "又佛本行經云。爾時摩訶波闍波提共彼釋",
    "T53n2122_010:0357b09": "女耶輸陀羅。將羅睺羅。廣辦供具。齎持雜",
    "T53n2122_010:0357b10": "物。詣彼神所。其神名曰盧提羅迦。從神作名。",
    "T53n2122_010:0357b11": "其苑亦名盧提羅迦。於彼苑中。菩薩往昔在",
    "T53n2122_010:0357b12": "家之日。常於彼苑按摩游戲。彼苑之內有",
    "T53n2122_010:0357b13": "一大石。菩薩往日於上坐起。耶輸陀羅釋種",
    "T53n2122_010:0357b14": "之女。當於爾時將羅睺羅臥息彼石。於後捉",
    "T53n2122_010:0357b15": "石擲著水中。遂立誓言。我今安誓如實不虛。",
    "T53n2122_010:0357b16": "唯除太子更無丈夫共行彼此。我所生兒。實",
    "T53n2122_010:0357b17": "是太子體胤之息。是不虛者。令此大石在於",
    "T53n2122_010:0357b18": "水上浮游不沒。時彼大石如彼心安誓。在",
    "T53n2122_010:0357b19": "於水上遂即浮泛。如芭蕉葉浮於水上。不沈",
    "T53n2122_010:0357b20": "不沒亦復如是。於時大眾見聞此已。生希有",
    "T53n2122_010:0357b21": "心。讙譁嘯調踊躍無已。噭喚跳躑歌舞作",
    "T53n2122_010:0357b22": "唱旋裾舞袖。又作種種音聲伎樂。更為羅睺",
    "T53n2122_010:0357b23": "羅作其生日。耶輸陀羅生息之時。是羅睺羅",
    "T53n2122_010:0357b24": "阿脩羅王捉食其月。於剎那頃暫捉還放。是",
    "T53n2122_010:0357b25": "故立名。羅睺羅可喜端正。諸人見者莫不歡",
    "T53n2122_010:0357b26": "悅。膚體黃白如真金色。然其頭項猶如繖",
    "T53n2122_010:0357b27": "蓋。其鼻高隆猶如鸚鵡。兩臂脩傭下垂過膝。",
    "T53n2122_010:0357b28": "一切肢節無有缺減。諸根完具莫不充備。",
    "T53n2122_010:0357b29": "胎難部第五",
    "T53n2122_010:0357c01": "如佛本行經云。其羅睺羅如來出家六年已",
    "T53n2122_010:0357c02": "後始出母胎。如來還其父家之日。其羅睺羅",
    "T53n2122_010:0357c03": "年始六歲。問曰。何故羅睺處在母胎六年不",
    "T53n2122_010:0357c04": "出。答曰。羅睺往昔為王。將彼仙人入苑。六日",
    "T53n2122_010:0357c05": "不出。故在母胎止住六歲。大意同前。問何故",
    "T53n2122_010:0357c06": "其母耶輸六年懷胎。答故本行經云。佛言。汝",
    "T53n2122_010:0357c07": "諸比丘。我念往昔過無量世。有一群牛在於",
    "T53n2122_010:0357c08": "牧所。其牛主妻自將一女。往至牛群[(殼一)/牛]取乳",
    "T53n2122_010:0357c09": "酪。所將二器並皆盈滿。其器大者遣女而負。",
    "T53n2122_010:0357c10": "其器小者身自擔提。至其中路語其女言。汝",
    "T53n2122_010:0357c11": "速疾行。此間路嶮有大怖畏。爾時彼女語其",
    "T53n2122_010:0357c12": "母言。此器大重。我今云何可得速疾。其母如",
    "T53n2122_010:0357c13": "是再三語汝速疾行。今此路中大有恐怖。爾",
    "T53n2122_010:0357c14": "時彼女而作是念。云何遣負最重器。更復",
    "T53n2122_010:0357c15": "催促遣令急行。其女因此便生瞋恚。而白母",
    "T53n2122_010:0357c16": "言。母可具兼將此乳器。我今暫欲大小便",
    "T53n2122_010:0357c17": "耳。而彼母取此大器負擔行已。其女於後徐",
    "T53n2122_010:0357c18": "徐後行。爾時彼母兼負重擔。遂即行至六拘",
    "T53n2122_010:0357c19": "盧舍。",
    "T53n2122_010:0357c20": "爾時佛告諸比丘言。汝等若有心疑彼女有",
    "T53n2122_010:0357c21": "瞋恚心乃遣其母負重行六拘盧舍者。莫作",
    "T53n2122_010:0357c22": "異見。耶輸陀羅釋女是也。既於彼時遣母負",
    "T53n2122_010:0357c23": "重其道路六拘盧舍。由彼業障。在於生死煩",
    "T53n2122_010:0357c24": "惱之內受無量苦。以彼殘業。今於此生懷胎",
    "T53n2122_010:0357c25": "六歲(亦有經云。羅雲由過去塞其鼠孔禁鼠六日不出故。處胎六年)。",
    "T53n2122_010:0357c26": "神異部第六",
    "T53n2122_010:0357c27": "如觀佛三昧論云。時耶輸陀羅及五百侍女。",
    "T53n2122_010:0357c28": "或作是念。太子生世多諸奇特。唯有一事於",
    "T53n2122_010:0357c29": "我有疑。婇女眾中有一女子。名修曼那。即白",
    "T53n2122_010:0358a01": "妃言。太子是神人也。奉事歷年不見其根。況",
    "T53n2122_010:0358a02": "有世事。復有一女。名曰淨意。白言。大家我事",
    "T53n2122_010:0358a03": "太子經十八年未見太子有便利患。況復諸",
    "T53n2122_010:0358a04": "餘。爾時諸女各各異說。皆謂太子是不能男。",
    "T53n2122_010:0358a05": "太子晝寢。皆聞諸女欲見太子陰馬藏相。爾",
    "T53n2122_010:0358a06": "時太子於其根處出白蓮華。其色紅白。上下",
    "T53n2122_010:0358a07": "二三華相連。諸女見已復相謂言。如此神人",
    "T53n2122_010:0358a08": "有蓮華相。此人云何心有染著。作是語已噎",
    "T53n2122_010:0358a09": "不能言。是時蓮中忽有身根。如童子形。諸",
    "T53n2122_010:0358a10": "女見已更相謂言。太子今者現奇特事。忽有",
    "T53n2122_010:0358a11": "身根如丈夫形。諸女見已不勝喜悅。現此相",
    "T53n2122_010:0358a12": "時。羅睺羅母見彼身根。華華相次如天劫貝。",
    "T53n2122_010:0358a13": "一一華上乃有無數大身菩薩。手執白華圍",
    "T53n2122_010:0358a14": "繞身根。現已還沒如前日輪。此名菩薩陰馬",
    "T53n2122_010:0358a15": "藏相。爾時復有諸婬女等。皆言瞿曇是無根",
    "T53n2122_010:0358a16": "人。佛聞此語。如馬王法漸漸出現。初出之",
    "T53n2122_010:0358a17": "時。猶如八歲童子。身根漸漸長大如少年形。",
    "T53n2122_010:0358a18": "諸女見已皆悉歡喜。時漸長大如蓮華幢。一",
    "T53n2122_010:0358a19": "一層間有百億蓮華。一一蓮華有百億寶色。",
    "T53n2122_010:0358a20": "一一色中有百億化佛。一一化佛有百億菩",
    "T53n2122_010:0358a21": "薩無量大眾。以為侍者。時諸化佛異口同音。",
    "T53n2122_010:0358a22": "毀諸女人惡欲過患。而說偈言。",
    "T53n2122_010:0358a23": "　若有諸男子　　年皆十五六",
    "T53n2122_010:0358a24": "　盛壯多力勢　　數滿於河沙",
    "T53n2122_010:0358a25": "　持以供給女　　不滿須臾意",
    "T53n2122_010:0358a26": "時諸女人聞此語已。心懷慚愧懊惱躄地。舉",
    "T53n2122_010:0358a27": "手拍頭而作是言。嗚呼惡欲。乃令諸佛說如",
    "T53n2122_010:0358a28": "此事。我等懷惡心著穢欲不知為患。乃令佛",
    "T53n2122_010:0358a29": "聞訶厭欲惡。各厭女身。四千女等皆發菩",
    "T53n2122_010:0358b01": "提。二千女人遠塵離垢得法眼淨。二千女人",
    "T53n2122_010:0358b02": "於未來世得辟支道。",
    "T53n2122_010:0358b03": "佛告阿難。我初成道在熙連河側。有五尼揵",
    "T53n2122_010:0358b04": "共領七百五十弟子。自稱得道來至我所。以",
    "T53n2122_010:0358b05": "其身根繞身七匝。來至我所鋪草而坐。即作",
    "T53n2122_010:0358b06": "此語。我無欲故身根如此。如自在天。我今",
    "T53n2122_010:0358b07": "神道過踰沙門百千萬億。爾時世尊告諸尼",
    "T53n2122_010:0358b08": "揵。汝等不知如來身分。若欲見者隨意觀之。",
    "T53n2122_010:0358b09": "如來積劫修行梵行。在家之時。都無欲想。心",
    "T53n2122_010:0358b10": "不染黑故得斯報。猶如寶馬隱顯無常。今當",
    "T53n2122_010:0358b11": "為汝少現身分。爾時世尊從空而下。即於地",
    "T53n2122_010:0358b12": "上化作四水如四大海。四海之中有須彌山。",
    "T53n2122_010:0358b13": "佛在須彌山。正身仰臥放金色光。其光晃曜",
    "T53n2122_010:0358b14": "映諸天身。徐出馬藏繞山七匝。如金蓮華。華",
    "T53n2122_010:0358b15": "華相次上至梵世。從佛身出一億那由陀雜",
    "T53n2122_010:0358b16": "寶蓮華。猶如華幢覆蔽馬藏。此蓮華一億有",
    "T53n2122_010:0358b17": "十億層。層有百千無量化佛。一一化佛百億",
    "T53n2122_010:0358b18": "菩薩無數比丘以為侍者。化佛放光照十方",
    "T53n2122_010:0358b19": "界尼揵見已大驚心伏。佛梵行相乃至如此",
    "T53n2122_010:0358b20": "不可思議。形不醜惡猶如蓮華。我今頂禮佛",
    "T53n2122_010:0358b21": "功德海。求佛出家皆得道果。◎",
    "T53n2122_010:0358b22": "◎厭苦部第十(此別四部)",
    "T53n2122_010:0358b23": "述意部觀田部出游部厭慾部",
    "T53n2122_010:0358b24": "述意部第一",
    "T53n2122_010:0358b25": "詳夫三有區分。四生稟性。其游火宅俱淪欲",
    "T53n2122_010:0358b26": "海。蠢蠢懷生喁喁哨類。所以法王當洲渚之",
    "T53n2122_010:0358b27": "運覺者。應車乘之期。道彼戲童歸茲勝地。",
    "T53n2122_010:0358b28": "悲憐俗網慈欣出離。是以觀妓女之似橫",
    "T53n2122_010:0358b29": "屍。悟宮闈之如敗塚。嗟生老之病苦。慕出世",
    "T53n2122_010:0358c01": "之常樂。故捨國城而高蹈。逮降魔而成道",
    "T53n2122_010:0358c02": "也。",
    "T53n2122_010:0358c03": "觀田部第二",
    "T53n2122_010:0358c04": "如佛本行經云。其淨飯王共多釋種。并將太",
    "T53n2122_010:0358c05": "子出外野游觀看田種。時彼地內所有作人。",
    "T53n2122_010:0358c06": "赤體辛勤而事耕墾。飛鳥共相殘害。即復唱",
    "T53n2122_010:0358c07": "言。嗚呼嗚呼。世間眾生極受諸苦。所謂生老",
    "T53n2122_010:0358c08": "病死。兼復受於種種苦惱。展轉其中不能得",
    "T53n2122_010:0358c09": "離。云何不求捨是諸苦。時淨飯王觀田作已。",
    "T53n2122_010:0358c10": "共諸童子還入一園。是時太子安庠矚盻。處",
    "T53n2122_010:0358c11": "處經行欲求寂靜。忽見一處有閻浮樹。蓊欝",
    "T53n2122_010:0358c12": "扶疏人所樂見。見已即語左右。汝等諸人各",
    "T53n2122_010:0358c13": "遠離我。我欲私行。是時太子發遣左右。悉",
    "T53n2122_010:0358c14": "令散已漸至樹下。即於草上結跏趺坐。諦心",
    "T53n2122_010:0358c15": "思惟。眾生有生老病死種種諸苦。發起慈悲",
    "T53n2122_010:0358c16": "即得定心。離於諸欲棄捨一切諸不善法。欲",
    "T53n2122_010:0358c17": "界漏盡即得初禪。一切諸天帝釋等。見太子",
    "T53n2122_010:0358c18": "在樹蔭坐。飛來到太子所禮敬說偈讚已還",
    "T53n2122_010:0358c19": "去。時淨飯王須臾之間不見太子。心內即生",
    "T53n2122_010:0358c20": "不喜不樂。而問人言。我之太子今在何處。忽",
    "T53n2122_010:0358c21": "然不見。是時諸臣東西南北交橫馳走。尋覓",
    "T53n2122_010:0358c22": "太子莫知所在。時一大臣遙見太子在彼閻",
    "T53n2122_010:0358c23": "浮樹蔭之下思惟坐禪。復見一切樹影悉移。",
    "T53n2122_010:0358c24": "唯閻浮陰獨覆太子。時彼大臣見太子有是",
    "T53n2122_010:0358c25": "希奇難思議事。即大歡喜踊躍不能自勝。急",
    "T53n2122_010:0358c26": "疾奔馳走詣王所。至已長跪依所見事。即說",
    "T53n2122_010:0358c27": "偈言。",
    "T53n2122_010:0358c28": "　大王太子今在於　　閻浮樹陰下端坐",
    "T53n2122_010:0358c29": "　跏趺思惟入三昧　　光明照曜如日山",
    "T53n2122_010:0359a01": "　此實真是大丈夫　　樹影卓然不移動",
    "T53n2122_010:0359a02": "　唯願大王自觀察　　太子相貌坐云何",
    "T53n2122_010:0359a03": "　譬如大梵諸天王　　亦如忉利天帝釋",
    "T53n2122_010:0359a04": "　威神巍巍光顯赫　　遍照於彼諸樹林",
    "T53n2122_010:0359a05": "時淨飯王聞已。即詣閻浮樹所遙見太子。在",
    "T53n2122_010:0359a06": "彼樹間結跏趺坐。譬如黑夜視山頂頭大聚",
    "T53n2122_010:0359a07": "火光出猛明焰。威德顯著炳照巍巍。如重雲",
    "T53n2122_010:0359a08": "間忽出明月。亦如暗室然大淨燈。時王見已",
    "T53n2122_010:0359a09": "生大希有奇特之心。遍體顫惶身毛悉竪。",
    "T53n2122_010:0359a10": "即頭頂禮於太子足。歡喜踊躍而作是言。善",
    "T53n2122_010:0359a11": "哉善哉。此太子大有威德。說偈讚言。",
    "T53n2122_010:0359a12": "　如夜大火聚山頂　　似秋明月蔽雲間",
    "T53n2122_010:0359a13": "　今見太子坐思惟　　不覺毛張身顫慄",
    "T53n2122_010:0359a14": "時淨飯王說偈讚已。更復頂禮於太子足。重",
    "T53n2122_010:0359a15": "說偈言。",
    "T53n2122_010:0359a16": "　我今再度屈此身　　頂禮千輻勝妙足",
    "T53n2122_010:0359a17": "　從生已來至今日　　忽復得見坐思惟",
    "T53n2122_010:0359a18": "時有繫挾筌蹄小兒。隨從大王啾唧戲笑。有",
    "T53n2122_010:0359a19": "一大臣。咄彼小兒。作如是言。汝小兒輩幸勿",
    "T53n2122_010:0359a20": "唱噭。時小兒報彼臣言。何故不聽我等喧",
    "T53n2122_010:0359a21": "適。爾時大臣即以偈誦答彼一切諸小兒言",
    "T53n2122_010:0359a22": "曰。",
    "T53n2122_010:0359a23": "　日光雖極熱猛盛　　不能迴彼樹陰涼",
    "T53n2122_010:0359a24": "　復有最妙一尋光　　威德世間無有匹",
    "T53n2122_010:0359a25": "　思惟端坐於樹下　　不動不搖如須彌",
    "T53n2122_010:0359a26": "　悉達太子內深心　　樂此樹陰當不捨",
    "T53n2122_010:0359a27": "佛本行經云。菩薩向白淨王說偈言。",
    "T53n2122_010:0359a28": "　譬如金屋火熾盛　　如食甘美毒藥和",
    "T53n2122_010:0359a29": "　如滿池華有蛟龍　　王位受樂後大苦",
    "T53n2122_010:0359b01": "出游部第三",
    "T53n2122_010:0359b02": "如佛本行經云。爾時作瓶天子欲令太子出",
    "T53n2122_010:0359b03": "向園林觀看好惡發厭心故漸教捨離。爾時",
    "T53n2122_010:0359b04": "太子聞是聲已。即喚馭者可速嚴飾好車。今",
    "T53n2122_010:0359b05": "欲向園觀看。時淨飯王知太子欲出。勅宣令",
    "T53n2122_010:0359b06": "迦毘羅城。一切內外悉遣灑掃清淨安雜香",
    "T53n2122_010:0359b07": "華。男女之者而莊嚴之。或有老病死亡六根",
    "T53n2122_010:0359b08": "不具者悉令驅逐。是時馭者裝飾車乘駕善",
    "T53n2122_010:0359b09": "調馬。悉嚴備已白太子言。聖子當知。今已駕",
    "T53n2122_010:0359b10": "訖。爾時太子從東門引道而出欲向園看。是",
    "T53n2122_010:0359b11": "時作瓶天子於街巷前。正當太子。變身化作",
    "T53n2122_010:0359b12": "一老弊人。太子見已即問馭者。此是何人。身",
    "T53n2122_010:0359b13": "體皺赧肉少皮寬。眼赤涕流極大醜陋獨爾",
    "T53n2122_010:0359b14": "鄙惡不似餘人。即向馭者而說偈言。",
    "T53n2122_010:0359b15": "　善馭駕乘汝今聽　　此是何人在我前",
    "T53n2122_010:0359b16": "　身體不正頭髮稀　　為生來然為老至",
    "T53n2122_010:0359b17": "爾時馭者。即為太子而說偈言。",
    "T53n2122_010:0359b18": "　此時名為大苦惱　　劫殺美色及娛樂",
    "T53n2122_010:0359b19": "　諸根毀壞失所念　　肢節舉動不隨心",
    "T53n2122_010:0359b20": "爾時太子問馭者言。此人為是獨一家法如",
    "T53n2122_010:0359b21": "是。為當一切悉皆如斯。馭者報言。非獨一家",
    "T53n2122_010:0359b22": "如斯。一切世間皆有此法。貴賤雖殊皆未",
    "T53n2122_010:0359b23": "過老。太子言。若我不離是老宜速還宮。老法",
    "T53n2122_010:0359b24": "未過云何縱逸。時淨飯王問馭者。具答如前",
    "T53n2122_010:0359b25": "王言。希有此之形相。恐太子出家。更增五欲。",
    "T53n2122_010:0359b26": "太子厭捨五欲唯作老苦之觀。後於異時辭",
    "T53n2122_010:0359b27": "王從城南門出欲向園觀。王勅道路嚴淨倍",
    "T53n2122_010:0359b28": "加於先。爾時作瓶天子即於太子前化作一",
    "T53n2122_010:0359b29": "病人。連骸困苦命在須臾。臥糞穢中宛轉呻",
    "T53n2122_010:0359c01": "喚不能起舉。唱言叩頭乞扶我坐。太子見已",
    "T53n2122_010:0359c02": "問馭者言。此是何人。腹肚極大猶如大釜。喘",
    "T53n2122_010:0359c03": "息之時身遍顫慄。悲切酸楚不忍見聞。馭者",
    "T53n2122_010:0359c04": "以是因緣。而說偈言。",
    "T53n2122_010:0359c05": "　太子問於馭者言　　此人何故受是苦",
    "T53n2122_010:0359c06": "　馭者奉報於太子　　四大不調故病生",
    "T53n2122_010:0359c07": "太子後於異時。從城西門出觀看園林。時作",
    "T53n2122_010:0359c08": "瓶天子於太子前。化作一屍臥在床上。眾人",
    "T53n2122_010:0359c09": "輿行無量姻親。圍繞哭泣。椎胸拍頭。聲淚",
    "T53n2122_010:0359c10": "如雨。大噭號慟。酸哽難聞。太子見之心懷",
    "T53n2122_010:0359c11": "慘惻。問馭者言。此是何人。舁行噭哭。說偈",
    "T53n2122_010:0359c12": "問言。",
    "T53n2122_010:0359c13": "　王子妙色身端正　　問善馭者此是誰",
    "T53n2122_010:0359c14": "　臥於床上四人輿　　諸親圍繞噭喚哭",
    "T53n2122_010:0359c15": "馭者向太子而說偈言。",
    "T53n2122_010:0359c16": "　已捨心意等諸根　　屍骸無識如木石",
    "T53n2122_010:0359c17": "　諸親號咷暫圍繞　　恩愛於此長別離",
    "T53n2122_010:0359c18": "太子復問。我亦有此死法不。以偈報言。",
    "T53n2122_010:0359c19": "　一切眾生此盡業　　天人貴賤平等均",
    "T53n2122_010:0359c20": "　雖處善惡諸世間　　無常至時無有異",
    "T53n2122_010:0359c21": "太子後於異時從城北出。爾時作瓶天子以",
    "T53n2122_010:0359c22": "神通力去車不遠。於太子前化作一人。剃除",
    "T53n2122_010:0359c23": "鬚髮著僧伽梨。偏袒右肩手執錫杖。左掌擎",
    "T53n2122_010:0359c24": "鉢在路而行。太子見已問馭者言。此是何人。",
    "T53n2122_010:0359c25": "在於我前。威儀整肅行步徐庠。直視一尋不",
    "T53n2122_010:0359c26": "觀左右。執心持行不似餘人。剃髮剪鬚衣色",
    "T53n2122_010:0359c27": "純赤。不同白衣。鉢色紺光猶如石黛。馭者",
    "T53n2122_010:0359c28": "白太子言。此名出家之人。常行善法遠離非",
    "T53n2122_010:0359c29": "法。善調諸根善與無畏。於諸眾生慈悲不行",
    "T53n2122_010:0360a01": "殺害護念眾生。太子聞已問馭者言。汝今將",
    "T53n2122_010:0360a02": "車向彼出家人邊。馭者承命。即引太子向出",
    "T53n2122_010:0360a03": "家人所。太子諮問。汝是何人。以偈報言。",
    "T53n2122_010:0360a04": "　觀見世間是滅法　　欲求無盡涅槃處",
    "T53n2122_010:0360a05": "　怨親已作平等心　　世間不行欲等事",
    "T53n2122_010:0360a06": "　隨依山林及樹下　　或復塚間露地居",
    "T53n2122_010:0360a07": "　捨於一切諸有為　　諦觀真如乞食活",
    "T53n2122_010:0360a08": "爾時太子為敬法故。從車而下。徒步向彼出",
    "T53n2122_010:0360a09": "家人所。頭面頂禮彼出家人。三匝圍繞還上",
    "T53n2122_010:0360a10": "車坐。即勅馭者迴還宮中。是時宮內有一婦",
    "T53n2122_010:0360a11": "人。名曰鹿女。遙見太子歸來入宮。因於欲心。",
    "T53n2122_010:0360a12": "而說偈言。",
    "T53n2122_010:0360a13": "　淨飯大王受快樂　　摩訶波闍無憂愁",
    "T53n2122_010:0360a14": "　宮中婇女極姝妍　　誰能當此聖子處",
    "T53n2122_010:0360a15": "又大善權因果經等。爾時太子年漸長大出",
    "T53n2122_010:0360a16": "家時至。故辭父王出四城門。游觀前三所逢",
    "T53n2122_010:0360a17": "生厭。唯欣第四出家。諸大相師並知太子若",
    "T53n2122_010:0360a18": "不出家過七日後得轉輪聖王位。王四天下",
    "T53n2122_010:0360a19": "七寶自至。各以所知白王。加守修四門各",
    "T53n2122_010:0360a20": "千人。周匝城外一踰闍那內。羅置人眾而防",
    "T53n2122_010:0360a21": "護之。",
    "T53n2122_010:0360a22": "東門老頌曰。",
    "T53n2122_010:0360a23": "　蘆蕉城易犯　　危藤復將齧",
    "T53n2122_010:0360a24": "　一隨柯已微　　當半信長訣",
    "T53n2122_010:0360a25": "　已同白駒去　　復同紅華熱",
    "T53n2122_010:0360a26": "　妍容一旦罷　　孤燈徒自設",
    "T53n2122_010:0360a27": "南門病頌曰。",
    "T53n2122_010:0360a28": "　伏枕愛危光　　痾纏生易折",
    "T53n2122_010:0360a29": "　無因雪岸草　　虛返芒山穴",
    "T53n2122_010:0360b01": "　消渴腠腸腑　　疼塞嬰肢節",
    "T53n2122_010:0360b02": "　如何促齡內　　憂苦無暫缺",
    "T53n2122_010:0360b03": "西門死頌曰。",
    "T53n2122_010:0360b04": "　緩心雖殊用　　滅景寧優劣",
    "T53n2122_010:0360b05": "　一隨業風盡　　終歸虛妄設",
    "T53n2122_010:0360b06": "　五陰誠為假　　六趣寧有截",
    "T53n2122_010:0360b07": "　零落竟同歸　　憂思空相結",
    "T53n2122_010:0360b08": "北門僧頌曰。",
    "T53n2122_010:0360b09": "　俗幻生影空　　憂繞心塵曀",
    "T53n2122_010:0360b10": "　於茲排四纏　　去矣求三涅",
    "T53n2122_010:0360b11": "　下學背留心　　方從窈冥別",
    "T53n2122_010:0360b12": "　已悲境相空　　復作池空滅",
    "T53n2122_010:0360b13": "厭欲部第四",
    "T53n2122_010:0360b14": "如佛本行經云。爾時太子聞此偈頌。遍體顫",
    "T53n2122_010:0360b15": "慄淚下如雨。愛樂涅槃之樂清淨諸根。唯求",
    "T53n2122_010:0360b16": "出世。不樂處俗。王共智臣宮人婇女種種幻",
    "T53n2122_010:0360b17": "惑太子。時優陀夷國師之子侍衛太子。教諸",
    "T53n2122_010:0360b18": "婦人幻惑之術。而說偈言。",
    "T53n2122_010:0360b19": "　汝等婇女輩　　大有方便力",
    "T53n2122_010:0360b20": "　巧能幻惑他　　善示汝境界",
    "T53n2122_010:0360b21": "　假使離欲人　　真正諸仙等",
    "T53n2122_010:0360b22": "　得見於汝者　　必應生欲心",
    "T53n2122_010:0360b23": "　況復此太子　　觀汝等娛樂",
    "T53n2122_010:0360b24": "　不能行五欲　　終無有是處",
    "T53n2122_010:0360b25": "愛著之情欲能為本。婦人之體唯以丈夫",
    "T53n2122_010:0360b26": "敬重為歡。心不愛著榮華是難。而說偈言。",
    "T53n2122_010:0360b27": "　婦人敬是樂　　敬為樂最上",
    "T53n2122_010:0360b28": "　無敬唯有色　　如樹無有華",
    "T53n2122_010:0360b29": "爾時太子說偈報言。",
    "T53n2122_010:0360c01": "　世榮雖快樂　　有生老病死",
    "T53n2122_010:0360c02": "　此四種若無　　我心誰不樂",
    "T53n2122_010:0360c03": "　生老病死法　　住此生老病",
    "T53n2122_010:0360c04": "　若住生樂心　　共鳥獸無異",
    "T53n2122_010:0360c05": "爾時太子共國師子優陀夷等往復來去言",
    "T53n2122_010:0360c06": "論之時。日遂至沒。太子既見日光沒已。便入",
    "T53n2122_010:0360c07": "宮中。共諸婇女。行於五欲快樂歡喜。相共",
    "T53n2122_010:0360c08": "聚集圍繞而住。其太子妃耶輸陀羅。即於是",
    "T53n2122_010:0360c09": "夜便覺有娠。太子後於異時。於此五欲極生",
    "T53n2122_010:0360c10": "厭離而求出家而說偈言。",
    "T53n2122_010:0360c11": "　世間不淨眾惑邪　　無過婦人之體性",
    "T53n2122_010:0360c12": "　衣服瓔珞莊嚴故　　愚癡是邊生欲貪",
    "T53n2122_010:0360c13": "　有人能作如是觀　　如幻如夢非真實",
    "T53n2122_010:0360c14": "　速捨無明勿放逸　　必得解脫功德身",
    "T53n2122_010:0360c15": "又瑞應經云。太子年至十四啟王出游。因果",
    "T53n2122_010:0360c16": "經云。有婆羅門子。名優陀夷。聰明智慧。王令",
    "T53n2122_010:0360c17": "與太子為友。汝可說之勿使出家。其依王勅",
    "T53n2122_010:0360c18": "至太子所。而作是言。王勅令與太子為友。朋",
    "T53n2122_010:0360c19": "友之法其要有三。一者有過失輒相諫曉。二",
    "T53n2122_010:0360c20": "者見有好事深生隨喜。三者在於苦厄不相",
    "T53n2122_010:0360c21": "棄捨。今獻誠言願不見責。古世諸王悉受五",
    "T53n2122_010:0360c22": "欲後方出家。太子云何而頻棄捨。大子答曰",
    "T53n2122_010:0360c23": "此諸王等悉不免苦故吾不同耳。",
    "T53n2122_010:0360c24": "出家部第十一(此別十部)",
    "T53n2122_010:0360c25": "述意部離俗部剃髮部具服部使",
    "T53n2122_010:0360c26": "還部諫子部差侍部佛髮部時節",
    "T53n2122_010:0360c27": "部會同部",
    "T53n2122_010:0360c28": "述意部第一",
    "T53n2122_010:0360c29": "竊以因緣假有。眾生之滯根。法本不然。至人",
    "T53n2122_010:0361a01": "之妙理。是以三界六趣。造業障而自迷。八解",
    "T53n2122_010:0361a02": "十智。導歸宗而虛豁。是以能仁大師隨緣布",
    "T53n2122_010:0361a03": "教。愍焱宅之既焚。傷欲流之永騖。託白淨",
    "T53n2122_010:0361a04": "之宮。照黃金之色。居茲三惑。示畫篋之非真。",
    "T53n2122_010:0361a05": "出彼四門。厭浮雲之易滅。自嗟人世漂忽若",
    "T53n2122_010:0361a06": "此。於是天王捧白馬而踰城。給使持寶冠而",
    "T53n2122_010:0361a07": "詣闕。脫屣尋真。其於斯矣。雖復秦世簫",
    "T53n2122_010:0361a08": "史。周時子晉。許由洗耳於箕山。莊周曳尾於",
    "T53n2122_010:0361a09": "濮水。方茲去俗何其篾哉。致使慕其德者。斷",
    "T53n2122_010:0361a10": "惡以立身。欽其風者。潔己而修善。毀形以成",
    "T53n2122_010:0361a11": "其志。故棄鬚髮之美容。變俗以會其道。故",
    "T53n2122_010:0361a12": "去輪王之華服。雖形闕奉親。而內懷其孝。禮",
    "T53n2122_010:0361a13": "乖事主。而心戢其恩。澤被怨親以成大順。福",
    "T53n2122_010:0361a14": "霑幽顯豈拘小違。上智之人依佛語故為益。",
    "T53n2122_010:0361a15": "下凡之類虧聖教故為損。懲惡則濫者自新。",
    "T53n2122_010:0361a16": "進善則通人感化。所以仙林始抽簪之地。禪",
    "T53n2122_010:0361a17": "河起苦行之迹。沐金軀之淨水。游道場之吉",
    "T53n2122_010:0361a18": "樹。食假獻麋座因施草。於是十力智圓六通",
    "T53n2122_010:0361a19": "神足。魔兵席卷大覺道成也。",
    "T53n2122_010:0361a20": "離俗部第二",
    "T53n2122_010:0361a21": "如因果經云。爾時太子心自念。我年已至十",
    "T53n2122_010:0361a22": "九。今是二月復是七日。宜應方出。思求出",
    "T53n2122_010:0361a23": "家今正是時。作此念已。身放光明照四天王",
    "T53n2122_010:0361a24": "宮乃至淨居天宮。不令人見此光明。爾時諸",
    "T53n2122_010:0361a25": "天見此光已。皆知太子出家時到。即便來下",
    "T53n2122_010:0361a26": "到太子所頭面禮足。合掌白言。無量劫來所",
    "T53n2122_010:0361a27": "修行願今正成熟。太子答言。如汝等語。今正",
    "T53n2122_010:0361a28": "是時。然父王勅內外官屬嚴見防衛。欲去無",
    "T53n2122_010:0361a29": "從。諸天白言。我等自當設諸方便令太子出",
    "T53n2122_010:0361b01": "使無知者。即以神力。令諸宮屬悉皆困",
    "T53n2122_010:0361b02": "臥。耶輸陀羅眠臥之中得三大夢。一者夢月",
    "T53n2122_010:0361b03": "墮地。二者夢牙齒落。三者夢失右臂。得此夢",
    "T53n2122_010:0361b04": "已。眠中驚覺心大怖懼。白太子已具述三夢。",
    "T53n2122_010:0361b05": "太子言。月猶在天。齒又不落。臂復尚在。當知",
    "T53n2122_010:0361b06": "諸夢虛假不實。汝今不應橫生怖畏。又語太",
    "T53n2122_010:0361b07": "子。如我自忖。所夢之事。必是太子出家之瑞。",
    "T53n2122_010:0361b08": "太子又答。汝但安眠勿生此慮聞已遂眠。又",
    "T53n2122_010:0361b09": "普曜經云。於時菩薩夜觀妓女。百節空中",
    "T53n2122_010:0361b10": "譬如芭蕉。九孔不淨無一可樂。明星適現。",
    "T53n2122_010:0361b11": "即勅車匿起被揵陟。適宣此語時。四天王與",
    "T53n2122_010:0361b12": "無數閱叉龍等。皆被鎧甲從四方來。稽首菩",
    "T53n2122_010:0361b13": "薩曰。城中男女皆疲極。孔雀眾鳥亦疲極",
    "T53n2122_010:0361b14": "寐。又本起經云。諸天皆言。太子當去恐作",
    "T53n2122_010:0361b15": "稽留。急去遠此大火之聚。爾時太子思如是",
    "T53n2122_010:0361b16": "已。至於後夜。淨居天王及欲界諸天充滿虛",
    "T53n2122_010:0361b17": "空。即共同聲白太子言。內外眷屬皆悉昏臥。",
    "T53n2122_010:0361b18": "今者正是出家之時。爾時太子即自往至車",
    "T53n2122_010:0361b19": "匿所。以天力故車匿自覺。而語之言。汝可",
    "T53n2122_010:0361b20": "為我牽揵陟來。爾時車匿聞此語已。舉身顫",
    "T53n2122_010:0361b21": "怖心懷猶豫。一者不欲違太子令。二者畏王",
    "T53n2122_010:0361b22": "勅旨嚴峻。思惟良久流淚而言。大王慈勅如",
    "T53n2122_010:0361b23": "是。又今非游觀時。又非降伏怨敵之日。云何",
    "T53n2122_010:0361b24": "於此後夜之中。而忽索馬欲何所之。太子又",
    "T53n2122_010:0361b25": "復語車匿言。我今欲為一切眾生降伏煩惱",
    "T53n2122_010:0361b26": "結賊故。汝今不應違我此意。爾時車匿舉聲",
    "T53n2122_010:0361b27": "號泣。欲令耶輸陀羅及諸眷屬。皆悉覺知太",
    "T53n2122_010:0361b28": "子當去。以天神力昏臥如故。車匿即便牽馬",
    "T53n2122_010:0361b29": "而來。太子徐前而語車匿及以揵陟。一切恩",
    "T53n2122_010:0361c01": "愛會當別離。世間之事易可果遂。出家因緣",
    "T53n2122_010:0361c02": "甚難成就。車匿聞已默然無言。於是揵陟不",
    "T53n2122_010:0361c03": "復噴鳴。爾時太子見明相出。放身光明徹照",
    "T53n2122_010:0361c04": "十方。師子吼言。過去諸佛出家之法。我今亦",
    "T53n2122_010:0361c05": "然。於是諸天捧馬四足并接車匿。釋提桓因",
    "T53n2122_010:0361c06": "執蓋隨從。天即便令城北門自然而開不使",
    "T53n2122_010:0361c07": "有聲。車匿重悲。門閉下[門@龠]誰當開者。時諸鬼",
    "T53n2122_010:0361c08": "神阿須倫等。自然開門。太子於是從門而出。",
    "T53n2122_010:0361c09": "虛空諸天歌讚隨從。至於天曉所行道路已",
    "T53n2122_010:0361c10": "三踰闍那。時諸天眾。既從太子。至此處已。所",
    "T53n2122_010:0361c11": "為事畢忽然不現。太子次行。至彼跋伽仙人",
    "T53n2122_010:0361c12": "苦行林中。即便下馬撫背而言。所難為事汝",
    "T53n2122_010:0361c13": "作已畢。又語車匿。唯汝一人獨能隨我。甚為",
    "T53n2122_010:0361c14": "希有。我今既已至閑靜處。汝便可與揵陟俱",
    "T53n2122_010:0361c15": "還宮也。車匿聞此語已悲號啼泣。迷悶躄地",
    "T53n2122_010:0361c16": "不能自勝。於是揵陟既聞被遣。屈膝舐足淚",
    "T53n2122_010:0361c17": "落如雨。我今云何而捨太子獨還宮也。太子",
    "T53n2122_010:0361c18": "答言。世間之法獨生獨死。豈復有伴。吾今為",
    "T53n2122_010:0361c19": "欲。滅諸苦使。故來至此。眾苦斷時。然後當",
    "T53n2122_010:0361c20": "與一切眾生而作伴侶。又佛本行經云。爾時",
    "T53n2122_010:0361c21": "護世四天王。及天帝釋。知太子出家時至。各",
    "T53n2122_010:0361c22": "隨其方辦具莊飾。各領一切眷屬百千萬眾。",
    "T53n2122_010:0361c23": "前後道從。作諸音樂。從四方來。三匝圍繞",
    "T53n2122_010:0361c24": "迦毘羅城。各合十指掌。低頭曲躬。面向太子",
    "T53n2122_010:0361c25": "側塞虛空。復見鬼星與月合時。爾時諸天",
    "T53n2122_010:0361c26": "唱大聲言。大聖太子鬼宿已合。今時至矣。欲",
    "T53n2122_010:0361c27": "求勝法莫住於此。太子聞已。觀諸婇女。穢",
    "T53n2122_010:0361c28": "污不淨。睡眠不覺。以手拔髮令寤。又以脚蹋",
    "T53n2122_010:0361c29": "彼婇女身。不覺不知(以外同前)。",
    "T53n2122_010:0362a01": "太子既出城外師子吼言。要誓證彼真如菩",
    "T53n2122_010:0362a02": "提。然後還來入此教化。而彼處所有一最大",
    "T53n2122_010:0362a03": "尼拘陀樹神。以偈語太子言。",
    "T53n2122_010:0362a04": "　若人欲伐於樹木　　要必當盡其根本",
    "T53n2122_010:0362a05": "　如斯物類須斷絕　　渡水宜令達彼岸",
    "T53n2122_010:0362a06": "　言語一竟不得虛　　作怨亦訖莫復喜",
    "T53n2122_010:0362a07": "爾時太子以偈報彼樹神言。",
    "T53n2122_010:0362a08": "　雪山處所可動移　　海水能使其枯竭",
    "T53n2122_010:0362a09": "　天公虛空崩落地　　我吐言語終不虛",
    "T53n2122_010:0362a10": "太子脫頭寶冠與車匿報大王。而說偈言。",
    "T53n2122_010:0362a11": "　假使恩愛久共處　　時至會必有別離",
    "T53n2122_010:0362a12": "　見此無常須臾間　　是故我今求解脫",
    "T53n2122_010:0362a13": "爾時車匿聞此語。而說偈言。",
    "T53n2122_010:0362a14": "　假使用鐵持作心　　以聞如是言誓語",
    "T53n2122_010:0362a15": "　人誰不心酸楚毒　　況我愛戀同日生",
    "T53n2122_010:0362a16": "爾時太子即說偈。報車匿曰。",
    "T53n2122_010:0362a17": "　假使我今身血肉　　并及肢節筋脈皮",
    "T53n2122_010:0362a18": "　一切磨滅盡消亡　　或復性命不全保",
    "T53n2122_010:0362a19": "　我若不捨此重擔　　越度諸苦達本源",
    "T53n2122_010:0362a20": "　未證解脫坐道場　　終不虛爾還相見",
    "T53n2122_010:0362a21": "是時車匿舉聲大哭。白太子言。此馬雖是畜",
    "T53n2122_010:0362a22": "生。猶尚慈悲垂淚而泣。[跍*月]跪出舌舐太子",
    "T53n2122_010:0362a23": "二足。況復眷屬當見何殃。爾時太子以手摩",
    "T53n2122_010:0362a24": "馬王揵陟。而有偈言。",
    "T53n2122_010:0362a25": "　太子以右羅網指　　萬字千輻輪相現",
    "T53n2122_010:0362a26": "　金色柔軟清淨手　　用摩馬王揵陟頭",
    "T53n2122_010:0362a27": "　猶如兩人對語言　　汝同日生馬揵陟",
    "T53n2122_010:0362a28": "　莫過悲啼生懊惱　　汝作馬功已訖了",
    "T53n2122_010:0362a29": "　我若當證甘露味　　所可負載於我者",
    "T53n2122_010:0362b01": "　分別密教甚深法　　報答於彼終不虛",
    "T53n2122_010:0362b02": "剃髮部第三",
    "T53n2122_010:0362b03": "佛本行經云。爾時太子從車匿邊。索取摩",
    "T53n2122_010:0362b04": "尼雜飾莊嚴七寶靶刀。自以右手執刀從鞘",
    "T53n2122_010:0362b05": "拔出。即以左手攬捉紺青優鉢羅色螺髻之",
    "T53n2122_010:0362b06": "髮。右手自持利刀割取。以右手擎擲置空",
    "T53n2122_010:0362b07": "中。時天帝釋以希有心生大歡喜。捧太子髻",
    "T53n2122_010:0362b08": "不令墮。以天妙衣受接取。爾時諸天以彼",
    "T53n2122_010:0362b09": "勝上天諸供具而供養之。爾時淨居諸天大",
    "T53n2122_010:0362b10": "眾。去於太子。不近不遠。有一華鬘名須曼",
    "T53n2122_010:0362b11": "那。其須曼那華下化作一淨髮人。執利剃刀",
    "T53n2122_010:0362b12": "而立。太子語淨髮師。汝能為我淨髮以不。",
    "T53n2122_010:0362b13": "其淨髮師報太子言。甚能。即以利刀剃頭。時",
    "T53n2122_010:0362b14": "天帝釋生希有心。所落之髮。不令一毛墜墮",
    "T53n2122_010:0362b15": "於地。一一悉以天衣承之。將向三十三天而",
    "T53n2122_010:0362b16": "供養。菩薩髮髻冠節至今不斷。",
    "T53n2122_010:0362b17": "依道宣律師感應記云。天人答律師曰。如來",
    "T53n2122_010:0362b18": "初成道至十三年中。於祇桓精舍。時大梵天",
    "T53n2122_010:0362b19": "王請佛轉法輪。十方百億國土諸佛。皆悉雲",
    "T53n2122_010:0362b20": "集。於大千界中。菩薩聲聞八部龍神亦集祇",
    "T53n2122_010:0362b21": "桓。爾時釋提桓因白佛言。世尊。我見大梵",
    "T53n2122_010:0362b22": "天王請佛轉法輪。今欲洗佛身。伏願聽許。佛",
    "T53n2122_010:0362b23": "便聽許。即時七寶行宮及以香湯水等。欲洗",
    "T53n2122_010:0362b24": "佛身。佛告阿難。汝往菩提樹金剛座西塔。取",
    "T53n2122_010:0362b25": "我七寶剃刀并浴金剛盆。我欲剃髮。阿難",
    "T53n2122_010:0362b26": "依命取來至世尊所。佛受刀已。普告大眾。自",
    "T53n2122_010:0362b27": "我成道已來。未曾為汝等說此刀因緣。汝今",
    "T53n2122_010:0362b28": "諦聽。我初踰城出時。去父王宮可六十里。車",
    "T53n2122_010:0362b29": "匿白我言。我今少疲。願小停息。我聞即停。於",
    "T53n2122_010:0362c01": "止息處有一大龍池。周匝四十里。池多五色",
    "T53n2122_010:0362c02": "蓮華。四面華樹令人愛樂。我至池水取水洗",
    "T53n2122_010:0362c03": "面。忽有二年少來至我所。問至何所。我答為",
    "T53n2122_010:0362c04": "求菩提。彼年少言。我是此池龍王。自有書",
    "T53n2122_010:0362c05": "籍韋陀典記。此賢劫中有千佛出。我作龍身",
    "T53n2122_010:0362c06": "經于十大劫。數見世尊成道及入涅槃。至拘",
    "T53n2122_010:0362c07": "留孫佛入涅槃時。將一黃金剛盆函。中有剃",
    "T53n2122_010:0362c08": "刀。自從賢劫三佛已來。剃刀及金盆遞相",
    "T53n2122_010:0362c09": "分付。今欲請仁者入宮設諸微供。未審許不。",
    "T53n2122_010:0362c10": "我即隨往至宮受供。并將七寶刀以奉上我。",
    "T53n2122_010:0362c11": "龍即語我言。汝今修道多有魔嬈。若欲思惟",
    "T53n2122_010:0362c12": "時。常持此刀安于右膝上。此刀放光遍汝身",
    "T53n2122_010:0362c13": "上。化成千萬丈。從刀光現作一帳以覆汝身。",
    "T53n2122_010:0362c14": "於此刀帳上。有百千力士各執其刀。外有所",
    "T53n2122_010:0362c15": "擬。魔見驚怖不起惡心。待汝成道時。欲剃",
    "T53n2122_010:0362c16": "鬚髮。我將金剛盆。自來至汝所。我初成道",
    "T53n2122_010:0362c17": "時。入河洗浴。彼龍持盆至我邊。佛告梵王。",
    "T53n2122_010:0362c18": "汝取寶刀上昇梵宮。并告地神堅牢等。從金",
    "T53n2122_010:0362c19": "剛際造金剛臺。高七千由旬。令如來坐上。",
    "T53n2122_010:0362c20": "又告娑竭龍王。汝可化身。為八萬四千黃金",
    "T53n2122_010:0362c21": "龍像。頭用七寶成。身以黃金作之。從須彌山",
    "T53n2122_010:0362c22": "下。八功德水。來灌世尊頂。又告天魔汝洗",
    "T53n2122_010:0362c23": "世尊髮。命釋提桓因。汝執金剛盆以承世尊",
    "T53n2122_010:0362c24": "髮。化樂天王化作白銀蓋蔭覆如來頂。十方",
    "T53n2122_010:0362c25": "諸佛普來我所。各坐金剛臺。又執七寶刀。十",
    "T53n2122_010:0362c26": "方諸佛以金色手。各摩我頂。得魔頂已得百",
    "T53n2122_010:0362c27": "千三昧。諸來世尊告梵天王。汝可取刀剃如",
    "T53n2122_010:0362c28": "來髮。時大梵天王執刀欲剃。遂不見如來",
    "T53n2122_010:0362c29": "頂。上尋有頂亦不見頂。佛告梵王。我見過去",
    "T53n2122_010:0363a01": "諸佛皆自剃髮。一切凡聖無能見我頂者。我",
    "T53n2122_010:0363a02": "自剃髮已。鬚髮皆盡。唯有二髭。雖剃不",
    "T53n2122_010:0363a03": "落。剃已入河洗浴。時諸梵釋龍王等。競來",
    "T53n2122_010:0363a04": "爭取我髮。佛告大眾。可付梵釋魔龍等。各與",
    "T53n2122_010:0363a05": "少許鬚髮。復將鬚髮付淨飯王。十方諸佛復",
    "T53n2122_010:0363a06": "告我言。此梵天王是汝大檀越主。汝可為現",
    "T53n2122_010:0363a07": "頂相令彼執刀重剃鬚髮。我聞此語。便為現",
    "T53n2122_010:0363a08": "頂相。我持此刀授與梵王。大地為之六種震",
    "T53n2122_010:0363a09": "動。刀放大放照百億佛土。我雖現頂。還上",
    "T53n2122_010:0363a10": "至色界頂。爾時梵王便昇有頂始剃我髮。",
    "T53n2122_010:0363a11": "後剃我兩髭。髭既落已。便放大光。下至閻",
    "T53n2122_010:0363a12": "浮。化成二寶塔。高至有頂。具眾莊嚴。我成佛",
    "T53n2122_010:0363a13": "來此塔最先。十方諸佛一時告我言。將此二",
    "T53n2122_010:0363a14": "髭塔付與梵王。令彼守護。使地神堅牢造小",
    "T53n2122_010:0363a15": "金剛塔。用盛剃刀及此金盆。我見過去諸佛。",
    "T53n2122_010:0363a16": "初登正覺皆最初度五人。皆報此寶刀。手",
    "T53n2122_010:0363a17": "剃彼髮。雖用刀剃。然刀不至髮。及唱善來",
    "T53n2122_010:0363a18": "已。鬚髮自落。世尊。今既成道。可執此刀往鹿",
    "T53n2122_010:0363a19": "苑中。如過去諸佛度五人。我從彼言即至鹿",
    "T53n2122_010:0363a20": "苑。我剃五拘隣。從此已後。皆命善來。兼後",
    "T53n2122_010:0363a21": "羯磨。復告須菩提。汝從戒壇出。火照百億",
    "T53n2122_010:0363a22": "諸佛。及我分身佛皆集戒壇。須菩提奉命集",
    "T53n2122_010:0363a23": "已。如來從講堂手執剃刀。阿難執金盆。與",
    "T53n2122_010:0363a24": "人天大眾。來至戒壇。繞三匝已。從北面昇",
    "T53n2122_010:0363a25": "壇。告大梵天王。汝施工匠及天金鐵。我造",
    "T53n2122_010:0363a26": "剃刀。又告堅牢神。汝施我金剛。我欲造小",
    "T53n2122_010:0363a27": "塔用盛此寶刀。又告娑竭龍王。汝之龍工最",
    "T53n2122_010:0363a28": "巧可為我造寶刀函。諸天人等依言奉施。如",
    "T53n2122_010:0363a29": "來神力。經于一食頃三種皆成。其所造剃刀。",
    "T53n2122_010:0363b01": "得八萬四千具。以內函中安金剛塔中。又告",
    "T53n2122_010:0363b02": "十方佛各施刀塔。刀塔其數八十億。皆付文",
    "T53n2122_010:0363b03": "殊普賢。我涅槃後。取諸施塔遍大千界八十",
    "T53n2122_010:0363b04": "億大國。一國別置一塔。諸閻浮提具八萬四",
    "T53n2122_010:0363b05": "千塵勞門者。皆望得脫。令得出家度脫生死。",
    "T53n2122_010:0363b06": "種種利益不可具述。佛告文殊。過是年已。汝",
    "T53n2122_010:0363b07": "持我刀塔至震旦清涼山金剛窟中安置。佛",
    "T53n2122_010:0363b08": "告阿難。汝往父王宮所。取我髮來付帝釋。",
    "T53n2122_010:0363b09": "阿難依命付已。佛告帝釋。汝將我髮欲造幾",
    "T53n2122_010:0363b10": "塔。帝釋白佛言。我隨如來髮一螺髮造一塔。",
    "T53n2122_010:0363b11": "佛告龍王。令造碼碯瓶黃金函。將付帝釋用",
    "T53n2122_010:0363b12": "盛螺髮。爾時帝釋使天工匠經三七日方可",
    "T53n2122_010:0363b13": "得成。如來以神力故。如一食頃髮塔皆成。大",
    "T53n2122_010:0363b14": "數有二十六萬。佛告天帝。汝留三百塔。於",
    "T53n2122_010:0363b15": "天上守護。自餘諸塔。我涅槃後將髮塔八萬",
    "T53n2122_010:0363b16": "四千付文殊師利。於閻浮提如上諸國我法",
    "T53n2122_010:0363b17": "行處流通利益。又佛告阿難曰。汝往父王所",
    "T53n2122_010:0363b18": "取我髭來。合六十四莖。其二莖髭者已施梵",
    "T53n2122_010:0363b19": "王。餘並將來。我欲造塔。阿難依命取付世",
    "T53n2122_010:0363b20": "尊。佛告諸羅剎。我施汝二髭。當造七寶函及",
    "T53n2122_010:0363b21": "造栴檀塔。盛髭供養。以髭威力令汝得諸飲",
    "T53n2122_010:0363b22": "食。羅剎白佛言。蒙恩施髭令造寶塔。未審高",
    "T53n2122_010:0363b23": "幾許。佛告羅剎。可高四十由旬。自餘六十髭",
    "T53n2122_010:0363b24": "亦隨造函塔。可高三丈許。諸羅剎等依命造",
    "T53n2122_010:0363b25": "塔。皆大歡喜。又告諸羅剎。汝好守護。勿使外",
    "T53n2122_010:0363b26": "道惡人魔鬼毒龍妄毀我塔。此塔是汝命根。",
    "T53n2122_010:0363b27": "以護塔故飲食常豐。此塔年別三度放光照",
    "T53n2122_010:0363b28": "汝身。以光威力。常雨粳糧石蜜菓菜等。所",
    "T53n2122_010:0363b29": "須皆足。若懷惡心光便不現飲食自消。汝若",
    "T53n2122_010:0363c01": "見此惡相。當率諸羅剎來。至塔所深自悔",
    "T53n2122_010:0363c02": "責。塔還放光。飲食還足。此之髭塔世尊涅槃",
    "T53n2122_010:0363c03": "時。六十髭塔付彼無言菩薩。令加守護。勿令",
    "T53n2122_010:0363c04": "惡王損壞。於閻浮提六十大國內有文字處。",
    "T53n2122_010:0363c05": "一國置一塔。令地神堅牢用金剛造塔高三",
    "T53n2122_010:0363c06": "丈許用盛髭函。於前六十國內選取名山。鑿",
    "T53n2122_010:0363c07": "石為龕以內龕中。龕門牢封無令後惡國王",
    "T53n2122_010:0363c08": "開損不得久住也。",
    "T53n2122_010:0363c09": "具服部第四",
    "T53n2122_010:0363c10": "佛本行經云。爾時太子既剃髮已。淨居天復",
    "T53n2122_010:0363c11": "化作獵師之形。身著袈裟染色之衣手執弓",
    "T53n2122_010:0363c12": "箭。見已語言。汝能與我此之袈裟衣不。我與",
    "T53n2122_010:0363c13": "汝迦尸衣。價直百千億金。復為種種栴檀",
    "T53n2122_010:0363c14": "香等之所熏修。而說偈言。",
    "T53n2122_010:0363c15": "　此是解脫聖人衣　　若執弓箭不合著",
    "T53n2122_010:0363c16": "　汝發歡喜心施我　　莫惜共我傳天衣",
    "T53n2122_010:0363c17": "爾時獵師報言。善哉。今實不惜。時淨居天所",
    "T53n2122_010:0363c18": "化之衣。從菩薩取迦尸微妙衣。飛上虛空。",
    "T53n2122_010:0363c19": "如一念頃還至梵天為欲供養彼妙衣故。菩",
    "T53n2122_010:0363c20": "薩見已生大歡喜。爾時菩薩剃髮身得袈裟",
    "T53n2122_010:0363c21": "已。形容改變既嚴整訖。口發如是大弘誓言",
    "T53n2122_010:0363c22": "我今始名真出家也。",
    "T53n2122_010:0363c23": "使還部第五",
    "T53n2122_010:0363c24": "佛本行經云。於是車匿及馬王悲淚而別太",
    "T53n2122_010:0363c25": "子。因說偈言。",
    "T53n2122_010:0363c26": "　菩薩初出半夜行　　車匿辭別牽揵陟",
    "T53n2122_010:0363c27": "　以苦逼切失威儀　　迴還八日乃到宮",
    "T53n2122_010:0363c28": "車匿及馬既到城已。所見城空曠雨淚而入。",
    "T53n2122_010:0363c29": "其馬揵陟在宮門外。欲入門觀瞻太子坐",
    "T53n2122_010:0364a01": "臥之處。不見太子。淚下如流。一切人民眷屬。",
    "T53n2122_010:0364a02": "唯見車匿及馬向宮。各舉兩手噭喚大哭。流",
    "T53n2122_010:0364a03": "淚滿面而說偈言。",
    "T53n2122_010:0364a04": "　彼等婇女心苦切　　渴仰欲見太子還",
    "T53n2122_010:0364a05": "　忽覩車匿馬空迴　　淚下滿面噭喚哭",
    "T53n2122_010:0364a06": "　解絕瓔珞妙衣服　　散披頭髮身瘦羸",
    "T53n2122_010:0364a07": "　各舉兩手無承望　　啼號不眠徹天曉",
    "T53n2122_010:0364a08": "爾時宮內眷屬懊惱不可具述。時大妃耶輸",
    "T53n2122_010:0364a09": "向車匿說。如我無夫之婦。已見自至。從家而",
    "T53n2122_010:0364a10": "出行至山林。使我孤單獨在空室。何得令心",
    "T53n2122_010:0364a11": "而不破裂。即說偈言。",
    "T53n2122_010:0364a12": "　我今身心甚大剛　　如鐵共石無有異",
    "T53n2122_010:0364a13": "　主捨入山宮內空　　何故我今心不破",
    "T53n2122_010:0364a14": "時淨飯王。念太子故憂苦切身。迷悶倒地無",
    "T53n2122_010:0364a15": "所醒覺。而說偈言。",
    "T53n2122_010:0364a16": "　王聞菩薩誓願重　　及見車匿揵陟還",
    "T53n2122_010:0364a17": "　忽然迷悶自撲身　　猶如帝釋喜幢折",
    "T53n2122_010:0364a18": "時王醒已。而說偈言。",
    "T53n2122_010:0364a19": "　揵陟汝馬速疾行　　將我詣彼還迴返",
    "T53n2122_010:0364a20": "　我無子故命難活　　如重病人不得醫",
    "T53n2122_010:0364a21": "又普曜經云。於是菩薩適出城門。迦維羅衛",
    "T53n2122_010:0364a22": "一切群眾知太子去。共談而喜。俱夷明日從",
    "T53n2122_010:0364a23": "寐起已。遙聞眾言。覺知已去。聽大聲響。不見",
    "T53n2122_010:0364a24": "菩薩及馬車匿。王心悶絕自投於地。舉聲稱",
    "T53n2122_010:0364a25": "怨。永絕我望何所依怙。俱夷從床宛轉在地。",
    "T53n2122_010:0364a26": "自搣頭髮斷身寶瓔。何以痛哉。是我道師",
    "T53n2122_010:0364a27": "依怙如天。而棄我去用復活為。恩愛未久",
    "T53n2122_010:0364a28": "便復別離。淚下如雨不能自勝。不見菩薩無",
    "T53n2122_010:0364a29": "不懷慼。國中樹木尋時虧落無諸華實。諸清",
    "T53n2122_010:0364b01": "淨地悉生塵垢。其王聞之。與群臣眷屬。圍繞",
    "T53n2122_010:0364b02": "行至園觀。亦懷悲苦。瞿夷心望菩薩當還。車",
    "T53n2122_010:0364b03": "匿言。菩薩啟王及舍夷。得佛道已乃還相",
    "T53n2122_010:0364b04": "見。王覩寶衣車匿白馬而獨來還不見太子。",
    "T53n2122_010:0364b05": "自投墮地。嗚呼阿子。明曉經典。眾奇異術無",
    "T53n2122_010:0364b06": "不博達。今為所至棄國萬民。車匿說之。我子",
    "T53n2122_010:0364b07": "菩薩為何所游。誰為開門。其諸天人供養云",
    "T53n2122_010:0364b08": "何。車匿白曰。唯王聽之。我在常處宴然臥寐。",
    "T53n2122_010:0364b09": "城門已閉。於時菩薩告我被馬。城中萬民皆",
    "T53n2122_010:0364b10": "眠不聞。天帝開門。四天王告勅四神。捧其馬",
    "T53n2122_010:0364b11": "足。諸百千天帝釋梵以侍送之。嚴治道路。演",
    "T53n2122_010:0364b12": "大光明。散華燒香。諸天伎樂同時俱作。踊",
    "T53n2122_010:0364b13": "在虛空。諸天圍繞以侍送之。去是極遠脫衣",
    "T53n2122_010:0364b14": "寶瓔及白馬遣我還啟王謝妃。必至成佛乃",
    "T53n2122_010:0364b15": "還相見。勿令愁憂。於是瞿夷聞車匿言。益用",
    "T53n2122_010:0364b16": "悲哀。抱白馬頭以哀歎曰。太子乘汝何以獨",
    "T53n2122_010:0364b17": "來。顏貌殊妙如月盛滿。相好莊嚴便復別去。",
    "T53n2122_010:0364b18": "遠近嗟歎莫不悲憐。云何獨去誰復將行。車",
    "T53n2122_010:0364b19": "匿無狀挑我兩目。於時車匿見王瞿夷所說",
    "T53n2122_010:0364b20": "辛苦。益悲流淚述前苦諫。太子所為皆應道",
    "T53n2122_010:0364b21": "法。今勿復悲。◎",
    "T53n2122_010:0364b22": "◎諫子部第六",
    "T53n2122_010:0364b23": "如佛本行經云。淨飯王使二人向山諫太子",
    "T53n2122_010:0364b24": "迴。而說偈言。",
    "T53n2122_010:0364b25": "　棘刺頭尖是誰磨　　鳥獸雜色復誰畫",
    "T53n2122_010:0364b26": "　各隨其業展轉變　　世間無有造作人",
    "T53n2122_010:0364b27": "爾時太子具報使人。令王深信因果自然。文",
    "T53n2122_010:0364b28": "繁不可廣說。又普曜經云。父王聞太子出家。",
    "T53n2122_010:0364b29": "悲泣垂淚。而問之曰。何所志願。何時能還。與",
    "T53n2122_010:0364c01": "吾要誓。吾以年朽家國無嗣。太子以時而答",
    "T53n2122_010:0364c02": "偈言。欲得四願不復出家。",
    "T53n2122_010:0364c03": "一不老。二至竟無病。三不死。四不別。神仙五",
    "T53n2122_010:0364c04": "通雖住一劫不離於死。王聞重悲。斯四願者。",
    "T53n2122_010:0364c05": "古今無獲。誰能除此。",
    "T53n2122_010:0364c06": "差侍部第七",
    "T53n2122_010:0364c07": "佛本行經云。爾時輸頭檀王告諸釋言。汝等",
    "T53n2122_010:0364c08": "諸釋。若知時者。必須家別一人出家。若其釋",
    "T53n2122_010:0364c09": "種兄弟五人。令三人出家二人在家。若四人",
    "T53n2122_010:0364c10": "者。二人出家。二人在家。若三人者。二人出",
    "T53n2122_010:0364c11": "家。一人在家。若二人者。一人出家。一人在",
    "T53n2122_010:0364c12": "家。若一人者。不令出家。何以故。不使斷我諸",
    "T53n2122_010:0364c13": "釋種故。",
    "T53n2122_010:0364c14": "佛髮部第八",
    "T53n2122_010:0364c15": "如觀佛三昧經云。如來頭上有八萬四千毛。",
    "T53n2122_010:0364c16": "皆兩向靡右旋而生。分齊分明四觚分明。一",
    "T53n2122_010:0364c17": "一毛孔旋生五色光。入前十四色光中。昔我",
    "T53n2122_010:0364c18": "在宮。乳母為我沐頭。時大愛道來至我所。悉",
    "T53n2122_010:0364c19": "達生時多諸奇特。人若問我汝子之髮為長",
    "T53n2122_010:0364c20": "幾許。我云何答。今當量髮知其尺度。即勅我",
    "T53n2122_010:0364c21": "申髮。母以尺量。長一丈三尺五寸。放已右旋",
    "T53n2122_010:0364c22": "成螺文。欲納妃時。復更量之。長一丈三尺",
    "T53n2122_010:0364c23": "五寸。我出家時。天神捧去。亦長一丈三尺五",
    "T53n2122_010:0364c24": "寸。今者父王。看如來髮。即以手申。從尼拘",
    "T53n2122_010:0364c25": "樓陀精舍。至父王宮。如紺琉璃繞城七匝於",
    "T53n2122_010:0364c26": "佛髮中。大眾皆見若干色光。不可具說。斂",
    "T53n2122_010:0364c27": "髮捲光右旋宛轉。還住佛頂即成螺文。又僧",
    "T53n2122_010:0364c28": "祇律云。佛在時。每四月一剃髮。依薩婆多",
    "T53n2122_010:0364c29": "論。雖四月一剃。如凡人七日剃髮狀。又文",
    "T53n2122_010:0365a01": "殊師利問經云。凡人髮長二指當剃。或二月",
    "T53n2122_010:0365a02": "日若短而剃。是無學菩薩。若過二指亦是無",
    "T53n2122_010:0365a03": "學菩薩。爪不得長。得如一橫穀。何以故。為搔",
    "T53n2122_010:0365a04": "痒故。又四分律云。佛言。聽諸比丘皮次剪爪。",
    "T53n2122_010:0365a05": "極長如一麥應剪髮。半月一剃。極長兩指。",
    "T53n2122_010:0365a06": "若二月一剃(二月者。白黑各有十五日。當此間三十日為二月也)。",
    "T53n2122_010:0365a07": "又毘尼母經云。佛告諸人。此髮不可故衣故",
    "T53n2122_010:0365a08": "器盛之。當用新物。有瞿波羅王子。從世尊乞",
    "T53n2122_010:0365a09": "髮。佛言。應用七寶器盛之供養。又四分律云。",
    "T53n2122_010:0365a10": "時阿難持故器收世尊髮。佛言。不應以故器",
    "T53n2122_010:0365a11": "盛如來髮。應用新器新衣繒綵若鉢衣裹盛",
    "T53n2122_010:0365a12": "之。時有王子瞿波離將軍。欲往四方有所征",
    "T53n2122_010:0365a13": "伐。來索世尊髮。佛言。聽彼得已不知安處。佛",
    "T53n2122_010:0365a14": "言。聽安金塔中。若銀塔中。若寶塔中。若雜",
    "T53n2122_010:0365a15": "繒綵衣裹。不知云何持。佛言。聽象馬車乘頭",
    "T53n2122_010:0365a16": "上肩上擔。時王子持世尊髮去。所往征伐得",
    "T53n2122_010:0365a17": "勝還國。為世尊起髮塔。亦聽比丘持世尊髮。",
    "T53n2122_010:0365a18": "行如上安置彼不洗大小便處。持世尊塔。佛",
    "T53n2122_010:0365a19": "言。不應爾。令淨者持。彼安如來塔。置不好房",
    "T53n2122_010:0365a20": "中。己在上好房中宿。佛言。不應爾。應安如來",
    "T53n2122_010:0365a21": "塔置上好房中。己不好房宿。彼安如來塔置",
    "T53n2122_010:0365a22": "下房。己在上房宿。佛言。不應爾。應安如來塔",
    "T53n2122_010:0365a23": "在上房己在下房中。彼共如來塔同屋宿。佛",
    "T53n2122_010:0365a24": "言不應爾。彼為守護堅牢故。而畏慎不敢共",
    "T53n2122_010:0365a25": "宿。佛言。聽安杙上。若杙上若頭邊眠。為守護",
    "T53n2122_010:0365a26": "塔故聽塔內宿。亦為堅牢塔內藏物故聽宿。",
    "T53n2122_010:0365a27": "彼著革屣及捉入塔內。佛言。不應爾。佛言。聽",
    "T53n2122_010:0365a28": "塔下坐食。不令污穢不淨。若有不淨眾物。聚",
    "T53n2122_010:0365a29": "著脚邊。食已持去(比數有征伐人。雖不見佛髮將行。然有俗人好心造小像。及將舍",
    "T53n2122_010:0365b01": "利及寫小字經卷。並安頭髮內。未知許不。答曰。聖教無文。然有好心欲將經像舍利。時准前往將取世尊髮",
    "T53n2122_010:0365b02": "法。用安置作小塔子。內安彌善。貧無物造。亦聽淨繒帛裹內將行。至處上好杙上如前安置。若安髮內。恐髮",
    "T53n2122_010:0365b03": "垢穢臭氣不淨。又軍行在道。大小便利急卒不可臨時解頭取之。如前佛髮。不許便利穢處安置。准此經像亦同",
    "T53n2122_010:0365b04": "前法也)。",
    "T53n2122_010:0365b05": "時節部第九",
    "T53n2122_010:0365b06": "如十二游經增一阿含長阿含等並云。二十",
    "T53n2122_010:0365b07": "九出家。增一阿含。二十年在外道法中。今推",
    "T53n2122_010:0365b08": "大例如來在世七十九年。若二十九出家。三",
    "T53n2122_010:0365b09": "十五成道所可化物。唯應四十五年。而禪要",
    "T53n2122_010:0365b10": "經云。釋迦一身化眾生。三十九年。諸經多十",
    "T53n2122_010:0365b11": "九出家應以為正。故未曾有經云。耶輸陀羅",
    "T53n2122_010:0365b12": "言。如來取我未過三年。既瑞應經云。太子年",
    "T53n2122_010:0365b13": "十七納妃。便證十九出家是正也。若二十九",
    "T53n2122_010:0365b14": "出家三十五成道。經中益少。且云二十年外",
    "T53n2122_010:0365b15": "道中學。便是五十方始成道。足知誤矣。良由",
    "T53n2122_010:0365b16": "眾生根行不同見有同異。",
    "T53n2122_010:0365b17": "會同部第十",
    "T53n2122_010:0365b18": "述曰。謂世代流遠。戎華音隔。譯人不同受言",
    "T53n2122_010:0365b19": "名異。雖欲會隨終無定准。夫一代之書群賢",
    "T53n2122_010:0365b20": "相襲。遂令亥豕換文魚魯易韻。況國有中外。",
    "T53n2122_010:0365b21": "書則雲鳥。以此往求難得盡一。又如黃帝三",
    "T53n2122_010:0365b22": "面樂臣一足。言無梵漢事有楚越。況邪業易",
    "T53n2122_010:0365b23": "聆。正法難悉。言有中邊。迴換書之。而得審",
    "T53n2122_010:0365b24": "定。無異說者哉。",
    "T53n2122_010:0365b25": "法苑珠林卷第十◎"
}