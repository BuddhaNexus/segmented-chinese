{
    "X72n1435_030:0357a15": "無異禪師廣錄卷第三十",
    "X72n1435_030:0357a17": "住博山法孫　弘瀚　彚編",
    "X72n1435_030:0357a18": "首座法孫　弘裕　同集",
    "X72n1435_030:0357a19": "　　書(三)",
    "X72n1435_030:0357a20": "復邢梅陽孝廉",
    "X72n1435_030:0357a21": "貧衲方息慈時。即聞令先師居京邸說法。服膺豪傑。",
    "X72n1435_030:0357a22": "摧折慢幢。如雷如霆。可喜可懼。因侍受業師南詢。不",
    "X72n1435_030:0357a23": "遑親聆教益。迄今渴慕之懷。歷歷猶在。庚申冬接翰",
    "X72n1435_030:0357a24": "教。始知居士入令先師籌室。味無上法乳。棄夢幻功",
    "X72n1435_030:0357b01": "名。自非深有所得。安得如此行履。今獲居士長篇高",
    "X72n1435_030:0357b02": "論。歡喜無量。實以慰未見令先師之夙心也。復承來",
    "X72n1435_030:0357b03": "諭。謂時當叔季。大法平沉。魔外說法。不啻河沙。讀之",
    "X72n1435_030:0357b04": "至此。則撫几長嘆。足見居士一片大慈悲心腸。雖未",
    "X72n1435_030:0357b05": "面晤。可曰神交。況古稀之年。乾乾若是。使懶惰比丘",
    "X72n1435_030:0357b06": "不無慚愧矣。貧衲久廢簡編。承居士殷勤致問。不敢",
    "X72n1435_030:0357b07": "不竭思。以詶來意。",
    "X72n1435_030:0357b08": "一問。狗子佛性之語。似不可以識量卜度。又不可在",
    "X72n1435_030:0357b09": "有無上作活計。貴在真參實究。果然當下絕親疎。如",
    "X72n1435_030:0357b10": "風捲塵。不留朕跡。若在有無上捉摸。何啻捫空論太",
    "X72n1435_030:0357b11": "陽遠近耶。有角無鬚。二種語翻。趙州兩重公案。思之",
    "X72n1435_030:0357b12": "可見。非泛論也。",
    "X72n1435_030:0357b13": "二問。謂妙明體盡。正墮頑空。此是居士。錯會綱宗之",
    "X72n1435_030:0357b14": "旨。不但見錯。兼義亦謬解。文中云。妙明體盡。謂理極",
    "X72n1435_030:0357b15": "情忘。力在逢緣。有轉身活句。況知傷觸不借中。自非",
    "X72n1435_030:0357b16": "知有。不知有者。如寐語相似。安能識其來源也。此正",
    "X72n1435_030:0357b17": "是曹洞血脉。如靈珠在握。又如瘂子喫蜜。心口俱甜。",
    "X72n1435_030:0357b18": "不能向人吐露。若以頑空釋。正所謂黑白相反也。",
    "X72n1435_030:0357b19": "與劉胤平太史(二)",
    "X72n1435_030:0357b20": "吾宗乘寥寥。不易得人。幸昆玉趨向斯道。如饑如渴。",
    "X72n1435_030:0357b21": "余實愛之。但不卜別後。於參究分中。有進益否。世諦",
    "X72n1435_030:0357b22": "境緣得解脫否。財色名實不動心否。果不動心。則有",
    "X72n1435_030:0357b23": "解脫。果解脫則近道矣。頃在建寧。閱殿試錄。始知居",
    "X72n1435_030:0357b24": "士臚傳第一。此從三寶中。乘願力來。藉世間之高名。",
    "X72n1435_030:0357c01": "廣法門之善行。諒居士先已勘破浮塵境象。必不以",
    "X72n1435_030:0357c02": "此介意。惟己分上一著子。不可須臾放下。一時不在。",
    "X72n1435_030:0357c03": "則錯過了一時。大理不明。肯隨境緣中搬弄。做箇癡",
    "X72n1435_030:0357c04": "呆底漢子耶。然參究一念子。須要福緣助發。譬如苗",
    "X72n1435_030:0357c05": "稼發生。若無水土雨露。則不能成就。居士已深知貴",
    "X72n1435_030:0357c06": "在力行。凡作福田。惟三寶中最勝。故不可以諸善門",
    "X72n1435_030:0357c07": "為比。近時有一等人。祇云。行善不必耑於佛門。當知",
    "X72n1435_030:0357c08": "此人無菩提種子。教中不發菩提心。行諸善事。是謂",
    "X72n1435_030:0357c09": "魔業。居士不可不料揀。當以三寶為正。世間善助之",
    "X72n1435_030:0357c10": "可矣。居士魁天下。不必以賀。他日心空及第。余則合",
    "X72n1435_030:0357c11": "掌賀之耳。途次脩阻。會晤難期。用此切囑。",
    "X72n1435_030:0357c12": "佛祖之道。貴在得人。如彌勒菴與諸昆仲初會時。祇",
    "X72n1435_030:0357c13": "欲居士深生信解。世諦有為之法。非山野所望。今科",
    "X72n1435_030:0357c14": "名巍赫。係因緣和合。偶爾成褫。亦乃夙世靈苗之所",
    "X72n1435_030:0357c15": "發生。當思之未兆之先。所謂寤寐勤劬思報佛恩。切",
    "X72n1435_030:0357c16": "不可自生怯弱。孰為有力。孰為無力。孰為大根弘願。",
    "X72n1435_030:0357c17": "孰為淺根劣器。居塵出塵。全身擔荷者。捨居士其誰",
    "X72n1435_030:0357c18": "歟。又當念生死事大。無常老病。不與人期。失之剎那。",
    "X72n1435_030:0357c19": "悔之永劫。參究一念。不可須臾忘却。禪警語作箇策",
    "X72n1435_030:0357c20": "身符子。遠離諸過。以期大悟。凡在佛門。一切善事。盡",
    "X72n1435_030:0357c21": "其力量。皆可為助道因緣。若半遮半掩。即同流俗。非",
    "X72n1435_030:0357c22": "佛門弟子。博山有一頌。不免舉似。居士若向此頌子",
    "X72n1435_030:0357c23": "上徹去。不須動步。與山野大咲一場。可謂。老胡今日",
    "X72n1435_030:0357c24": "有望也。頌曰。博山事香燈。居士援毫管。千里審跬步。",
    "X72n1435_030:0358a01": "兩人缺一半。惟有過量漢。不被時辰轉。果知分寸長。",
    "X72n1435_030:0358a02": "却笑丈尺短。楚水吳山霧一團。森然雲樹謾勞攢。梅",
    "X72n1435_030:0358a03": "花無意枝頭放。爛熳枝頭騐的傳。後二句。是山野昔",
    "X72n1435_030:0358a04": "所和偈語。居士高發時。不知曾記之否。敬以點破。可",
    "X72n1435_030:0358a05": "發千載一笑。",
    "X72n1435_030:0358a06": "與阮澹宇郡伯(三)",
    "X72n1435_030:0358a07": "缾錫任緣。本非處所。萍蹤鳥跡。致使見者易而定者",
    "X72n1435_030:0358a08": "難耳。居士權衡在手。漩澓自由。現宰官身。行菩薩行。",
    "X72n1435_030:0358a09": "當以公堂為丘壑。城市作山林。起同體大悲。不見有",
    "X72n1435_030:0358a10": "心外之境可矣。倘於簿案下錯過日用事。祗恐拄杖",
    "X72n1435_030:0358a11": "子笑人忙耳。辱錫報章。明晨當跏趺清几。以竢晤言。",
    "X72n1435_030:0358a12": "拙偈奉復。希郢政之。杖頭凜凜沐清風。漩澓都歸掌",
    "X72n1435_030:0358a13": "握中。千里不離跬步下。謾將傾瀉較缾空。",
    "X72n1435_030:0358a14": "昨於緣幻場中。與居士論及佛乘。俱無詮次。即同體",
    "X72n1435_030:0358a15": "大悲。亦是未了底公案。吾人果於日用。知同體大悲。",
    "X72n1435_030:0358a16": "則步步蹋著實地。非心外之境耳。古德云。樵子負薪",
    "X72n1435_030:0358a17": "歸。機婦連宵織。管他家事忙。且道承誰力。知恩報恩。",
    "X72n1435_030:0358a18": "只此一偈。不知。居士折旋俯仰。曾薦之否。果薦得。則",
    "X72n1435_030:0358a19": "山頭之白雪清冷。凍殺法身。脚跟之流水潺湲。侵損",
    "X72n1435_030:0358a20": "漁父。駢闐車馬。鱗躍子民。不須格外詶機。最喜塵中",
    "X72n1435_030:0358a21": "見佛。狂歌醉舞。誇本具之神通。淨几明窻。樂現前之",
    "X72n1435_030:0358a22": "三昧。不礙恒居火宅。何妨倒誇白牛。弄窮子珠。奪饑",
    "X72n1435_030:0358a23": "人食。剖微塵卷。閱大千經。世間之樂事。百千萬倍。不",
    "X72n1435_030:0358a24": "足為比也。貧衲以此詶居士枉駕之勞。惟同體大悲。",
    "X72n1435_030:0358b01": "訂今晚向華嚴寺中。以償斯債。希示的音。其或未然。",
    "X72n1435_030:0358b02": "明早則遠征之念。已動接淅之行也。",
    "X72n1435_030:0358b03": "滄海一滴也。世界一塵也。貧衲近在石頭城。大作一",
    "X72n1435_030:0358b04": "場佛事。究竟如幻。大居士還見聞也無。若見聞者。作",
    "X72n1435_030:0358b05": "座生是親切一句。試拈出似貧衲。使參禪作見聞種",
    "X72n1435_030:0358b06": "子也。頃接翰教。謂投芥未合。良以。宗門中事。自非親",
    "X72n1435_030:0358b07": "到古人田地。所有議論。悉夢寐中語。閱九帶敘。煥然",
    "X72n1435_030:0358b08": "出奇。所謂三止三觀。乃至無上無向。無一無著。而一",
    "X72n1435_030:0358b09": "非無者。斯即向上著。此論至精至極。無人能到。但以",
    "X72n1435_030:0358b10": "貧衲觀之。祇是教中底蘊。亦是教中向上。似非宗門",
    "X72n1435_030:0358b11": "中向上語。吾祖師門下。貴在轉位旋機底一條活路。",
    "X72n1435_030:0358b12": "居士肯向著衣喫飯處。輕輕覰破。大笑一場。始瞥地",
    "X72n1435_030:0358b13": "耳。然大章不妨流通。與天下人。作點眼藥。非文字也。",
    "X72n1435_030:0358b14": "慧命中實受用也。貧衲意謂。宗門中長處。只欲居士",
    "X72n1435_030:0358b15": "親到耳。詩酒二事。故乃陶情。然詩能勞思。酒乃傷脾。",
    "X72n1435_030:0358b16": "台下高年。幸清損之。慰所懷也。",
    "X72n1435_030:0358b17": "與徐六岳元勛",
    "X72n1435_030:0358b18": "貧衲髫年遊金陵。屈指四十載。登岸恍如夢中。閣下",
    "X72n1435_030:0358b19": "格外深慈。作法門檀護。使見者聞者。生希有想。域中",
    "X72n1435_030:0358b20": "第一長者。發此樂善之心。感人人種下成佛作祖根",
    "X72n1435_030:0358b21": "本。悉大居士導引慈力。風行草偃之德化也。常不輕",
    "X72n1435_030:0358b22": "菩薩。見捶打罵詈。皆曰。我不敢輕於汝等。汝等皆當",
    "X72n1435_030:0358b23": "作佛。況至誠禮拜讚歎者乎。以此則知。凡動善之地。",
    "X72n1435_030:0358b24": "皆為助道緣。譬主人有良田。佃與人者。田之莠即我",
    "X72n1435_030:0358c01": "之莠。田之熟即我之熟。其導引功德。思之可見也。江",
    "X72n1435_030:0358c02": "山曠如。肅此裁謝。",
    "X72n1435_030:0358c03": "與王維新郡伯",
    "X72n1435_030:0358c04": "貧衲不憚番易八百。長江千里。為法求人。雖則托鉢",
    "X72n1435_030:0358c05": "空回。惟與大居士。夙緣深重。而殷勤護念。過於骨肉。",
    "X72n1435_030:0358c06": "葢以法為親。非世諦比也。向蒙問及楞嚴深旨。若窮",
    "X72n1435_030:0358c07": "其始終。雖釋迦老人雲興瓶瀉。亦吐露不出。況其他",
    "X72n1435_030:0358c08": "乎。若云清淨本然。云何復生諸念。此就眾生界中。未",
    "X72n1435_030:0358c09": "達清等四字而言。果知得清淨本然。山河大地。向甚",
    "X72n1435_030:0358c10": "麼處得來。緣生諸念。從識熏起。識如夢幻。但是一心。",
    "X72n1435_030:0358c11": "斯即從凡入聖。又不當以覺復生迷為難。惟吾祖師",
    "X72n1435_030:0358c12": "門下。一句話頭。全身入理。徹處如紅爐烈燄。乾柴濕",
    "X72n1435_030:0358c13": "草。無不燒盡。還源如人到家。決不被諸岐為障。貧衲",
    "X72n1435_030:0358c14": "以此期大居士。斯為出世正緣。似不可別生疑慮耳。",
    "X72n1435_030:0358c15": "與俞容自勛卿",
    "X72n1435_030:0358c16": "蒙問及曹洞宗旨。此之一學。最妙最玄。拈穴細金針。",
    "X72n1435_030:0358c17": "穿芒長玉線。彩空中色相。織劫外花紋。若非家裏人。",
    "X72n1435_030:0358c18": "竟不識家裏事。非功力能到。非智識能知。惟沒巴鼻",
    "X72n1435_030:0358c19": "道人。始全身擔荷。辯荎草之味。似不難耳。想居士天",
    "X72n1435_030:0358c20": "資近道。當深留意。莫錯過此一段大事因緣。此生不",
    "X72n1435_030:0358c21": "打徹。他時後日定悔恨在。莫言貧衲不為居士說破。",
    "X72n1435_030:0358c22": "決欲發明此事。不妨以眾善助之。譬如雨露滋嘉苗",
    "X72n1435_030:0358c23": "也。",
    "X72n1435_030:0358c24": "與余未也昆季",
    "X72n1435_030:0359a01": "昆玉深入法趣。生此善家。此非小緣。皆多生願力得。",
    "X72n1435_030:0359a02": "以法為親也。貴在心如境如。心如者。無心外之境。境",
    "X72n1435_030:0359a03": "如者。無境外之心。處世界如虗空。似蓮花不著水。始",
    "X72n1435_030:0359a04": "可云居塵出塵。即事離事。不然。與世諦中人。則無二",
    "X72n1435_030:0359a05": "也。不識。昆玉曾與此相應否。此事要在境緣上驗。若",
    "X72n1435_030:0359a06": "安閒無事。謂不見有世法營心者。即名自欺。不可不",
    "X72n1435_030:0359a07": "審察真偽。稍遇境緣。則有念起。不得將心遏心。只提",
    "X72n1435_030:0359a08": "起本參話頭。自然氷消瓦解。不費纖毫力耳。假如大",
    "X72n1435_030:0359a09": "有省發。不可便謂之悟門。吾法中以悟為不悟無過。",
    "X72n1435_030:0359a10": "惟不悟而稱悟者。大妄語成。昆玉已深知之。似不待",
    "X72n1435_030:0359a11": "貧衲贅語也。悟不稱悟。決不再迷。不悟稱悟。決然退",
    "X72n1435_030:0359a12": "墮。昆玉可將高峯語錄大慧回書細讀之可見耳。",
    "X72n1435_030:0359a13": "復方士雄太學",
    "X72n1435_030:0359a14": "道學淵邃。而祕參究者。吾于居士見之也。客歲同舟",
    "X72n1435_030:0359a15": "入皖。得遂揮麈清談。知見無不與聖賢脗合。但向上",
    "X72n1435_030:0359a16": "一路。非功力到。安能有絕後再甦底日子。趙州三十",
    "X72n1435_030:0359a17": "年。不雜用心。果得不雜用心。於閙市叢中。打成一片。",
    "X72n1435_030:0359a18": "一切世間貪嗔情愛針劄不入。始是大丈夫行徑也。",
    "X72n1435_030:0359a19": "來諭云。深自警策。不敢自誑。亦不敢自屈。此三句甚",
    "X72n1435_030:0359a20": "愜鄙懷。果如此用心。切切提起本參話頭。決到古人",
    "X72n1435_030:0359a21": "田地。縱未得大悟門。即此便是成佛作祖底基本。譬",
    "X72n1435_030:0359a22": "如種穀。耕之耘之。安得不成熟收獲。居士深自諦信。",
    "X72n1435_030:0359a23": "不加疑惑。忽日磕著撞著。始知飯是米做。更不向外",
    "X72n1435_030:0359a24": "馳求耳。世緣濃淡。夢幻漚花。居士已知。諒不蹈此籠",
    "X72n1435_030:0359b01": "檻也。海門先生證學錄。說道理。不沾著纖毫。第不曾",
    "X72n1435_030:0359b02": "與真善知識話會。然于生死分中。亦得其受用。力量",
    "X72n1435_030:0359b03": "淺深。又不可槩與悟門論也。錄序一章。極力贊揚。居",
    "X72n1435_030:0359b04": "士細研之。倘可存存之。不然希燼之耳。",
    "X72n1435_030:0359b05": "復居士",
    "X72n1435_030:0359b06": "博山近日。漸覺衰殘。疲于津梁。凡諸方寄書問道者。",
    "X72n1435_030:0359b07": "任浮沉之意。不以一字詶復也。接居士書讀之。其中",
    "X72n1435_030:0359b08": "真實操履。于境緣中較量。曾不欺心。不答。有負來意。",
    "X72n1435_030:0359b09": "所諭向朱晦翁教中。體認天埋。只饒到正心誠意處。",
    "X72n1435_030:0359b10": "凡所作為。一一合乎中道。祇做得世間君子。非出世",
    "X72n1435_030:0359b11": "間法也。何以故。皆六識之心故。復看父母未生前。第",
    "X72n1435_030:0359b12": "不曾見徹本來面目。在影響中。生安隱想。今時假善",
    "X72n1435_030:0359b13": "知識。例皆如是。如居士在病中覺察。猶是善根深重",
    "X72n1435_030:0359b14": "者。有一等人。熱病退後。又當作尋常。活佛出世。亦不",
    "X72n1435_030:0359b15": "能救。果真實參究。提一句話頭。孜孜不捨。縱不能悟。",
    "X72n1435_030:0359b16": "管取現業貼貼地。倘然打破疑團。親到古人田地。亦",
    "X72n1435_030:0359b17": "不必向境緣中較量。如夢中作得主。與白日不差纖",
    "X72n1435_030:0359b18": "毫。更向不醒不做夢時。主人公在甚麼處。者裏打徹。",
    "X72n1435_030:0359b19": "可與高峯大師把手同行。更不向人問如何若何也。",
    "X72n1435_030:0359b20": "復沈得一居士",
    "X72n1435_030:0359b21": "前於稠人中。與居士一面。知留神於法門。而未及深",
    "X72n1435_030:0359b22": "談。不能盡其來意為耿。貧衲甞謂舉業不礙於參究。",
    "X72n1435_030:0359b23": "然居塵出塵。即事離事。要有大力量者。始能擔荷。貴",
    "X72n1435_030:0359b24": "在切上加箇切字。如失重寶必欲獲之。豈但讀書。乃",
    "X72n1435_030:0359c01": "至一切事緣中。放亦不下。趂亦不去。何以故。此一念",
    "X72n1435_030:0359c02": "子重故。趙清獻公。青衿時即參究。至于做官。聞雷聲",
    "X72n1435_030:0359c03": "豁然大悟。豈非平日切意於斯道者。得有此時節因",
    "X72n1435_030:0359c04": "緣耶。來諭謂。遐思現養。不能輟其念。愚謂。以世緣報",
    "X72n1435_030:0359c05": "恩者。雖肝膽塗地。不能報其萬一。惟釋迦大師看破",
    "X72n1435_030:0359c06": "恩愛。出世後。為父母說法。使父母頓超三界。故稱大",
    "X72n1435_030:0359c07": "孝聖人。居士發一念真實信向。決欲明衣線下一件",
    "X72n1435_030:0359c08": "大事。豈但一生父母。即百劫千生能生所生底父母。",
    "X72n1435_030:0359c09": "悉受其法利。以世間之孝較之。何啻天壤。更當勸令",
    "X72n1435_030:0359c10": "尊堂一心念佛。消多生罪累。作現世津梁。則居士之",
    "X72n1435_030:0359c11": "孝。世出世法。兩得之矣。冗中草草。肅此裁復。餘容緣",
    "X72n1435_030:0359c12": "晤。不既。",
    "X72n1435_030:0359c13": "與頑石禪人",
    "X72n1435_030:0359c14": "余出家來。初歷講肆。便知有此事。因求出世心愈切。",
    "X72n1435_030:0359c15": "于經教中。非不留意。知在識見中用事。如經云。以知",
    "X72n1435_030:0359c16": "解心。入佛境界。如將螢火燒須彌山。終不能著。又云。",
    "X72n1435_030:0359c17": "如日當空照。童稚閉其目。自言何不覩。多聞亦如是。",
    "X72n1435_030:0359c18": "故知。知解愈多。非但不悟道。且為障道緣也。因拂袖",
    "X72n1435_030:0359c19": "別參。初脩空觀五年。雖則塵緣淨盡。于入理實未得",
    "X72n1435_030:0359c20": "力。後于船子公案上又六年。始瞥然也。總不似賢弟。",
    "X72n1435_030:0359c21": "寂而常照。照而常寂。謂之工夫。欲將此心用心。非但",
    "X72n1435_030:0359c22": "一生。窮劫至劫。似不能了。何以故。以能寂能照之心。",
    "X72n1435_030:0359c23": "為根本故。又以此心念慮不起。為本體獨露。豈待少",
    "X72n1435_030:0359c24": "時。只饒從生至老。總不起念。此念之根。曾瞥然否。若",
    "X72n1435_030:0360a01": "果無根性。于境緣上。自不別生心。觸目遇緣。如木石",
    "X72n1435_030:0360a02": "相似。于本體上。亦沒交涉也。況在念佛作觀之間邪。",
    "X72n1435_030:0360a03": "不知賢弟。將何為本體。又將何為獨露。若以念慮不",
    "X72n1435_030:0360a04": "起時為本體。自是念慮不起。非本體也。若以常寂為",
    "X72n1435_030:0360a05": "本體。即是常寂。非本體也。若日用行事為獨露。正所",
    "X72n1435_030:0360a06": "謂業識茫茫。非獨露也。若將常照為獨露。自是常照。",
    "X72n1435_030:0360a07": "非獨露也。如賢弟本意。恐在教上揣摩。即在八識田",
    "X72n1435_030:0360a08": "中。認作本體。故曰。朦朦朧朧。如在燈影裏行。此是實",
    "X72n1435_030:0360a09": "供。非妄語也。去歲予與賢弟。坐松陰。聞鳥聲。堂上論。",
    "X72n1435_030:0360a10": "現量取境。如一一明了。祇是教家事。與宗門中悟入。",
    "X72n1435_030:0360a11": "大似隔靴抓癢也。三喚侍者。非容易會去。若作容易",
    "X72n1435_030:0360a12": "會。國師彼時只消呌一聲。便好云。將謂吾辜負汝。却",
    "X72n1435_030:0360a13": "是汝辜負吾。何必三呼三應。然後乃耳。須知別有深",
    "X72n1435_030:0360a14": "深意。豈是檀郎認得聲便作悟門也。舊時行履。姑置",
    "X72n1435_030:0360a15": "之勿論。果到不疑之地。當時便得實用。又何待病後",
    "X72n1435_030:0360a16": "為然。睡夢不得自由。此又據欵結案。大可笑耳。復云。",
    "X72n1435_030:0360a17": "岑大蟲示人太孤。渠往往見人陷此塗轍。非是遏捺",
    "X72n1435_030:0360a18": "學者故爾為之乎。當知岑師如吹毛利劒。擬其鋒者。",
    "X72n1435_030:0360a19": "即喪身失命。可謂。婆心太切也。佛云真非真恐迷。豈",
    "X72n1435_030:0360a20": "但掀翻識情窠臼。即真之一字。亦不知寘之何地。況",
    "X72n1435_030:0360a21": "以外書平旦之氣似之乎。大似夢中說夢。又可發千",
    "X72n1435_030:0360a22": "載一笑耳。大珠和尚問馬祖。祖曰。即此便是大珠。故",
    "X72n1435_030:0360a23": "為有力者負之而趨。恐亦未知日用行履。若向者裏",
    "X72n1435_030:0360a24": "認其太賖。不但未會大珠。恐亦未見馬祖也。又云。識",
    "X72n1435_030:0360b01": "者知是佛性。不識認作精魂。折中且寘。賢弟還識也",
    "X72n1435_030:0360b02": "未。只須日用中是佛。也須吐却。興化云。老僧未曾向",
    "X72n1435_030:0360b03": "紫羅帳裏撒真珠與汝諸人。胡喝亂喝作麼。如不向",
    "X72n1435_030:0360b04": "紫羅帳裏穿下過來。未免有紅紫之誚。非宗門得力",
    "X72n1435_030:0360b05": "之句也。又用心曰。無事時不怕不明白。惟防念慮起",
    "X72n1435_030:0360b06": "時。若知一念緣起無生。即化了。此是將緣起無生。化",
    "X72n1435_030:0360b07": "念慮。宗門中。還容得此等說話麼。三十棒教誰喫。又",
    "X72n1435_030:0360b08": "云。應物時不怕念慮起。只怕不明白。明白時。即有念",
    "X72n1435_030:0360b09": "慮有現照。此又以明白。治念慮。宗門中還容得此等",
    "X72n1435_030:0360b10": "說話麼。三十棒教誰喫。又云。本體本具。照而寂也。宗",
    "X72n1435_030:0360b11": "門中。還容得此等說話麼。三十棒教誰喫。此即是教",
    "X72n1435_030:0360b12": "家老婆舌頭。非悟門也。又云。不必工夫。又云。如是保",
    "X72n1435_030:0360b13": "任。又云。勿忘勿助。種種皆顛倒度量之心。非參究也。",
    "X72n1435_030:0360b14": "即前為賢弟說。只是似不是真。即此似字亦權巧也。",
    "X72n1435_030:0360b15": "安慰也。如果似。不待此體會。動著便脫。捺著便轉。不",
    "X72n1435_030:0360b16": "必引經。引教轉引轉遠。不相應。何也。葢為從來不曾",
    "X72n1435_030:0360b17": "參究。悉以知解心印定。正所謂認奴作郎。認賊為子",
    "X72n1435_030:0360b18": "也。古德云。三世諸佛不知有。狸奴白牯却知有。僧問",
    "X72n1435_030:0360b19": "九峯云。如何是頭。曰只須知有。進云。如何是尾。曰盡",
    "X72n1435_030:0360b20": "却今時。其知有二字。豈是揣摩識情。以日用為知有",
    "X72n1435_030:0360b21": "耶。予曾拈云。三世諸佛不知有。掬明月於無影樹頭。",
    "X72n1435_030:0360b22": "狸奴白牯却知有。剪白雲於不應山谷。誰能知此意。",
    "X72n1435_030:0360b23": "除是長嘯者。與賢弟知有。是同是別。又云。宗門中。一",
    "X72n1435_030:0360b24": "切奇恠言句。無非要人知此事。只此見賢弟悟處。若",
    "X72n1435_030:0360c01": "作恁麼知解。宗門掃地而盡。知有二字。何曾夢見者",
    "X72n1435_030:0360c02": "乎。只此知有。賢弟便可用心。直要徹見古人幽隱深",
    "X72n1435_030:0360c03": "奧。所以云。若要知此事。直須高高山頂立。深深海底",
    "X72n1435_030:0360c04": "行。向威音那畔翻身。十字街頭打睡。更須白汗交流。",
    "X72n1435_030:0360c05": "喫痛棒始得。不然。則照而寂。寂而照。終日保任。終日",
    "X72n1435_030:0360c06": "不起念。無事於心。無心於事。體悉此意。未為良證也。",
    "X72n1435_030:0360c07": "與善來禪人",
    "X72n1435_030:0360c08": "迢遞三千里。因循十二時。支那都走遍。可惜脚跟皮。",
    "X72n1435_030:0360c09": "汝纔入門時。便識汝了也。東走西撞。圖箇甚麼。若是",
    "X72n1435_030:0360c10": "皮下有血底漢子。自當擇一本分宗師。三二十年。搬",
    "X72n1435_030:0360c11": "柴運水。墾土掘地。未為分外。今時有一等假知識。魔",
    "X72n1435_030:0360c12": "魅人家男女。開口便云。有甚麼禪可參。有甚麼工夫",
    "X72n1435_030:0360c13": "可做。直下承當。蚤是遲了八刻。由此謂之俊捷。謂之",
    "X72n1435_030:0360c14": "英靈。謂之天然。謂之超㧞。於本分上。既不用心。將者",
    "X72n1435_030:0360c15": "些業識。銷磨不去。噇了施主飯。學詩學字。學頌古學",
    "X72n1435_030:0360c16": "開示。只饒學得口頭便利。詩過李杜。字壓鍾王。頌古",
    "X72n1435_030:0360c17": "如雲興。開示如瓶瀉。祇喚作業識茫茫。縱謊得人信",
    "X72n1435_030:0360c18": "向禮拜供養。祇裝束得一箇皮袋子。一朝敗壞時。手",
    "X72n1435_030:0360c19": "忙脚亂。閻王老子放他不過。鑊湯罏炭劍樹刀山。百",
    "X72n1435_030:0360c20": "劫千生未有了底日子。出得頭來。知是幾多劫數。以",
    "X72n1435_030:0360c21": "清淨眼觀此等假知識。如廁中蟲。如淨地上荊棘。如",
    "X72n1435_030:0360c22": "清風裏臭鵶。又喚作無慚媿人。無廉耻人。汝還知麼。",
    "X72n1435_030:0360c23": "汝還辯得麼。若具參學眼。向者裏辯得真偽。便好于",
    "X72n1435_030:0360c24": "衲衣下。抖擻幾根肋巴骨。四大子假合。便鼓兩片皮",
    "X72n1435_030:0361a01": "能講能言。一口氣不來。向甚麼處去。莫承當箇事便",
    "X72n1435_030:0361a02": "休去。莫將經書上印證去。莫隨善惡業牽將去。莫將",
    "X72n1435_030:0361a03": "盡十方世界都盧是箇自己本無來去。若如此見解。",
    "X72n1435_030:0361a04": "將來飲烊銅吞熱鐵。管取有分在。既不如此。又作麼",
    "X72n1435_030:0361a05": "生得的當。一口氣不來。畢竟向甚麼處去。如坐在銀",
    "X72n1435_030:0361a06": "山鐵壁之中。祇求迸開。還容得第二念起麼。還容得",
    "X72n1435_030:0361a07": "思惟分別麼。到恁麼田地。只須[囗@力]地一聲。向威音那",
    "X72n1435_030:0361a08": "畔又那畔。翻箇筋斗來。始可向博山者裏喫痛棒。不",
    "X72n1435_030:0361a09": "然。且就千巖萬壑之中。打野榸消日子。總不干老僧",
    "X72n1435_030:0361a10": "事。偈曰。學道如牛毛。發明如兔角。人人喜平易。那肯",
    "X72n1435_030:0361a11": "窺山嶽。積翠與重巖。終是難描邈。名言并奇句。情想",
    "X72n1435_030:0361a12": "亂穿鑿。撞著黑面老。未免遭貶剝。有志丈夫兒。趂時",
    "X72n1435_030:0361a13": "須早覺。打破生死關。始可稱絕學。",
    "X72n1435_030:0361a15": "無異禪師廣錄卷第三十"
}