{
    "T03n0187_004:0558a02": "方廣大莊嚴經卷第四",
    "T03n0187_004:0558a04": "中天竺國沙門地婆訶羅奉　詔譯",
    "T03n0187_004:0558a05": "入天祠品第八",
    "T03n0187_004:0558a06": "爾時，佛告諸比丘：「菩薩生已，諸剎帝利、婆羅",
    "T03n0187_004:0558a07": "門、居士長者，豪富之家二萬童女，皆悉擬",
    "T03n0187_004:0558a08": "為菩薩婇女，王及大臣亦各有二萬童女，",
    "T03n0187_004:0558a09": "擬為菩薩婇女，此等諸女皆與菩薩同日",
    "T03n0187_004:0558a10": "而生。是時釋種耆舊詣輸檀王所，白言：『大",
    "T03n0187_004:0558a11": "王！今者可將太子謁於天廟以祈終吉。』王",
    "T03n0187_004:0558a12": "時許之，即遣所司，淨諸城郭鄽肆巷陌，",
    "T03n0187_004:0558a13": "所有盲聾瘖瘂諸根不具，瓦礫糞穢諸不吉",
    "T03n0187_004:0558a14": "祥皆悉除屏，擊福德鼓，扣善相磬，所由",
    "T03n0187_004:0558a15": "之門皆令藻飾。又諸福王、長者居士、婆羅門",
    "T03n0187_004:0558a16": "等克期同集，無量婇女車徒騎從，諸吉祥",
    "T03n0187_004:0558a17": "缾香油香水悉令盈滿，婆羅門子夾於衢路，",
    "T03n0187_004:0558a18": "詠吉祥音，諸天祠廟皆悉嚴好，如是等事一",
    "T03n0187_004:0558a19": "切成辦。時輸檀王入於後宮，告摩訶波闍波",
    "T03n0187_004:0558a20": "提言：『欲將太子往於天廟。』并勅宮人並",
    "T03n0187_004:0558a21": "須嚴飾。摩訶波闍波提以諸寶服莊嚴菩",
    "T03n0187_004:0558a22": "薩，是時菩薩熙怡微笑，而作是言：『今者見將",
    "T03n0187_004:0558a23": "欲往何處？』姨母告言：『將太子出，謁於天",
    "T03n0187_004:0558a24": "廟。』爾時菩薩，而說偈言：",
    "T03n0187_004:0558a25": "「『自我初生時，　　震動三千界，",
    "T03n0187_004:0558a26": "　　日月及護世，　　梵釋諸天龍，",
    "T03n0187_004:0558a27": "　　皆悉下閻浮，　　俱來頂禮我，",
    "T03n0187_004:0558a28": "　　何有天相及？　　將吾造其所。",
    "T03n0187_004:0558a29": "　　我是天中天，　　於天中最勝，",
    "T03n0187_004:0558b01": "　　天無與等者，　　誰復有能過？",
    "T03n0187_004:0558b02": "　　隨順世俗故，　　所以來生此，",
    "T03n0187_004:0558b03": "　　見我威神力，　　一切皆欣喜。",
    "T03n0187_004:0558b04": "　　是故應知我，　　獨為天中天。』」",
    "T03n0187_004:0558b05": "佛告諸比丘：「如是集會軍眾吉祥讚歎，莊",
    "T03n0187_004:0558b06": "嚴城闕，街衢巷陌鄽肆諸門悉已清淨。時輸",
    "T03n0187_004:0558b07": "檀王自將菩薩乘車而出，與諸婆羅門、剎",
    "T03n0187_004:0558b08": "利、大富長者、居士大臣，及諸國王、釋氏眷屬，",
    "T03n0187_004:0558b09": "前後翊從，燒香散花滿於衢路，象馬車乘",
    "T03n0187_004:0558b10": "軍眾無量，皆悉執持寶幢幡蓋，種種鼓樂",
    "T03n0187_004:0558b11": "歌舞作倡，百千諸天御菩薩車，無量百千那",
    "T03n0187_004:0558b12": "由他天子并天婇女，於虛空中，散眾天花、",
    "T03n0187_004:0558b13": "鼓樂絃歌。時輸檀王威力如是詣於天廟。",
    "T03n0187_004:0558b14": "至天廟已，王自抱持菩薩入天廟中，足踰",
    "T03n0187_004:0558b15": "門閫，所有天像皆從座起，迎逆菩薩恭敬",
    "T03n0187_004:0558b16": "禮拜。時眾會中百千天人，皆大歡笑踊躍無",
    "T03n0187_004:0558b17": "量，唱言：『善哉，善哉！甚為希有。』迦毘羅國六",
    "T03n0187_004:0558b18": "種震動，諸天形像各現本身，而說頌曰：",
    "T03n0187_004:0558b19": "「『芥子並須彌，　　牛跡方溟海，",
    "T03n0187_004:0558b20": "　　日月對螢火，　　豈足以為倫？",
    "T03n0187_004:0558b21": "　　我今如芥子，　　而復同牛跡，",
    "T03n0187_004:0558b22": "　　亦與螢火等，　　故我應敬彼。",
    "T03n0187_004:0558b23": "　　菩薩如日月，　　亦復同溟海，",
    "T03n0187_004:0558b24": "　　而與須彌等，　　不宜恭敬我。",
    "T03n0187_004:0558b25": "　　福慧及威力，　　禮者獲大利，",
    "T03n0187_004:0558b26": "　　若人去憍慢，　　生天證涅槃。』」",
    "T03n0187_004:0558b27": "佛告諸比丘：「菩薩示現入天廟時，三萬二",
    "T03n0187_004:0558b28": "千天子及無量眾生，發阿耨多羅三藐三菩提",
    "T03n0187_004:0558b29": "心。諸比丘！以是因緣，我時忍可入於天廟。」",
    "T03n0187_004:0558c01": "寶莊嚴具品第九",
    "T03n0187_004:0558c02": "佛告諸比丘：「時有大臣名優陀延，其人",
    "T03n0187_004:0558c03": "善閑星曆，與五百眷屬，月離于軫、角宿合",
    "T03n0187_004:0558c04": "時，來至王所，而白王言：『請為太子造寶莊",
    "T03n0187_004:0558c05": "嚴具。』時王報言：『宜令速造。』五百釋種大臣",
    "T03n0187_004:0558c06": "亦各奉為菩薩造莊嚴具，所謂指環首飾，",
    "T03n0187_004:0558c07": "寶頸耳璫，寶帶瓔珞，寶屐寶鈴，寶鐸金網，如",
    "T03n0187_004:0558c08": "是等莊嚴之具既成就已，而弗沙星正與月",
    "T03n0187_004:0558c09": "合。是時諸釋眷屬持此寶具，詣於王所，各",
    "T03n0187_004:0558c10": "言：『大王！我等所造莊嚴之具，願上太子。』王",
    "T03n0187_004:0558c11": "言：『且待，汝等先以種種供養，我今亦為太",
    "T03n0187_004:0558c12": "子造莊嚴具。』諸釋眷屬重白王言：『我等所",
    "T03n0187_004:0558c13": "獻豈異，常得莊嚴。太子但許各為七日御",
    "T03n0187_004:0558c14": "用，是所願耳。』至於明旦，摩訶波闍波提往",
    "T03n0187_004:0558c15": "無垢光明園，以諸寶具嚴飾菩薩，懷抱捧",
    "T03n0187_004:0558c16": "接至於園中。時有八萬四千婇女迎候菩",
    "T03n0187_004:0558c17": "薩，有一萬童女觀瞻菩薩，有一萬釋種童",
    "T03n0187_004:0558c18": "女敬仰菩薩，有五千婆羅門讚歎菩薩，如",
    "T03n0187_004:0558c19": "是等欽望之心皆無厭倦。時有釋種名跋",
    "T03n0187_004:0558c20": "陀羅，以諸所造寶莊嚴具，衣著菩薩。當爾",
    "T03n0187_004:0558c21": "之時菩薩身光，暎奪眾寶所有光彩悉不復",
    "T03n0187_004:0558c22": "現，譬如聚墨對閻浮檀金。爾時園中有",
    "T03n0187_004:0558c23": "神，名曰離垢，即現其形，於輸檀王及諸釋",
    "T03n0187_004:0558c24": "種前，說偈讚曰：",
    "T03n0187_004:0558c25": "「『假使三千界，　　滿中盛真金，",
    "T03n0187_004:0558c26": "　　閻浮金一銖，　　暎之即無色。",
    "T03n0187_004:0558c27": "　　假使閻浮金，　　充滿三千界，",
    "T03n0187_004:0558c28": "　　菩薩一毛光，　　暎之亦無色。",
    "T03n0187_004:0558c29": "　　光明甚圓滿，　　百福相莊嚴，",
    "T03n0187_004:0559a01": "　　如是清淨身，　　豈資於外好？",
    "T03n0187_004:0559a02": "　　日月星珠彩，　　梵釋諸天光，",
    "T03n0187_004:0559a03": "　　若對菩薩身，　　皆悉不能現。",
    "T03n0187_004:0559a04": "　　由先淨業感，　　眾相自莊嚴，",
    "T03n0187_004:0559a05": "　　不待下劣人，　　所奉莊嚴具。",
    "T03n0187_004:0559a06": "　　應屏汝所獻，　　莊嚴眾珍寶，",
    "T03n0187_004:0559a07": "　　汝自以為美；　　菩薩無所求，",
    "T03n0187_004:0559a08": "　　非菩薩所須，　　宜持賜車匿。』",
    "T03n0187_004:0559a09": "　　天神說偈已，　　忽然而不現。",
    "T03n0187_004:0559a10": "　　王及諸釋種，　　深生希有心，",
    "T03n0187_004:0559a11": "　　踊躍歡喜言：　　『釋氏當興盛。』」",
    "T03n0187_004:0559a12": "示書品第十",
    "T03n0187_004:0559a13": "佛告諸比丘：「菩薩年始七歲，是時以備百",
    "T03n0187_004:0559a14": "千吉祥威儀之事，欲將菩薩往詣學堂，十",
    "T03n0187_004:0559a15": "千童男、一萬童女圍遶翊從，車一萬乘載以珍",
    "T03n0187_004:0559a16": "羞并諸寶物，於迦毘羅城四衢道中及諸鄽",
    "T03n0187_004:0559a17": "里，處處散施，復有百千音樂同時俱作雨",
    "T03n0187_004:0559a18": "眾天花，復有無量百千婇女，眾寶瓔珞莊嚴",
    "T03n0187_004:0559a19": "其身。或在樓閣軒檻，或處殿堂窓牖瞻望",
    "T03n0187_004:0559a20": "菩薩，以眾妙花，而遙散之。復有百千天諸",
    "T03n0187_004:0559a21": "婇女，莊嚴其身，各執寶缾盛以香水，於前",
    "T03n0187_004:0559a22": "灑道。天、龍、夜叉、乾闥婆、阿修羅、迦樓羅、緊那",
    "T03n0187_004:0559a23": "羅摩、睺羅伽等，各於虛空出現半身，手執",
    "T03n0187_004:0559a24": "花鬘瓔珞珠寶，垂懸其上。一切釋種前後圍",
    "T03n0187_004:0559a25": "遶，隨輸檀王，而將菩薩詣於學堂。「爾時菩",
    "T03n0187_004:0559a26": "薩將昇學堂，博士毘奢蜜多，見菩薩來，威",
    "T03n0187_004:0559a27": "德無上，自顧不任為菩薩師，生大慚懼迷",
    "T03n0187_004:0559a28": "悶躃地。時兜率天子名曰妙身，扶之令",
    "T03n0187_004:0559a29": "起安置座上，身昇虛空，而說頌曰：",
    "T03n0187_004:0559b01": "「『所有世間眾伎藝，　　於無量劫已修習，",
    "T03n0187_004:0559b02": "　　為欲成熟諸童子，　　隨順俗法昇學堂。",
    "T03n0187_004:0559b03": "　　復欲調伏諸眾生，　　令入大乘真實法，",
    "T03n0187_004:0559b04": "　　善解因緣知四諦，　　能滅諸有得清涼。",
    "T03n0187_004:0559b05": "　　天中之天為最尊，　　施甘露者無能勝，",
    "T03n0187_004:0559b06": "　　一切眾生心行異，　　於一念中悉能知。",
    "T03n0187_004:0559b07": "　　寂滅之法猶能悟，　　況復文字而須學？』",
    "T03n0187_004:0559b08": "「爾時天子說此偈已，即以天妙香花供養",
    "T03n0187_004:0559b09": "菩薩，忽然不現。時輸檀王勅諸童子及諸",
    "T03n0187_004:0559b10": "保母，瞻侍菩薩，王還本宮。菩薩爾時手執",
    "T03n0187_004:0559b11": "天書栴檀之簡，塗以天香摩尼明璣以為嚴",
    "T03n0187_004:0559b12": "飾，而問師言：『有：",
    "T03n0187_004:0559b13": "「『梵寐書、佉盧虱底書、布沙迦羅書、央伽",
    "T03n0187_004:0559b14": "羅書、摩訶底書、央瞿書、葉半尼書、婆",
    "T03n0187_004:0559b15": "履迦書、阿波盧沙書、沓毘羅書、罽羅多",
    "T03n0187_004:0559b16": "書、多瑳那書、郁伽羅書、僧祇書阿跋",
    "T03n0187_004:0559b17": "牟書、阿奴盧書、達羅陀書、可索書支那",
    "T03n0187_004:0559b18": "書、護那書、末提惡剎羅書、蜜怛羅書、",
    "T03n0187_004:0559b19": "弗沙書、提婆書、那伽書、夜叉書、乾闥",
    "T03n0187_004:0559b20": "婆書、摩睺羅書、阿修羅書、迦婁羅書、",
    "T03n0187_004:0559b21": "緊那羅書、密履伽書、摩瑜書、暴磨提婆",
    "T03n0187_004:0559b22": "書、安多力叉提婆書、拘耶尼書、欝單越",
    "T03n0187_004:0559b23": "書、弗婆提書、沃憇婆書、匿憩波書、般羅",
    "T03n0187_004:0559b24": "憩波書、婆竭羅書、跋闍羅書、戾佉鉢羅底",
    "T03n0187_004:0559b25": "隷書、毘憩波書、安奴鉢度多書、舍薩",
    "T03n0187_004:0559b26": "多婆書、竭膩那書、嗚差波書、匿差波書、",
    "T03n0187_004:0559b27": "波陀戾佉書、地烏怛散地書、夜婆達書、",
    "T03n0187_004:0559b28": "鉢陀散地書、末提訶履尼書、薩婆多增",
    "T03n0187_004:0559b29": "伽訶書、婆尸書、比陀阿奴路摩書、尼師",
    "T03n0187_004:0559c01": "答多書、乎盧支磨那書、陀羅尼閉瑳書、",
    "T03n0187_004:0559c02": "伽伽那必利綺那書、薩婆沃殺地儞產陀",
    "T03n0187_004:0559c03": "書、娑竭羅僧伽訶書、薩婆部多睺婁多書。",
    "T03n0187_004:0559c04": "「『如上所說六十四書，欲以何書而相教",
    "T03n0187_004:0559c05": "乎？』是時毘奢蜜多聞所未聞，歡喜踊躍自",
    "T03n0187_004:0559c06": "去貢高，而說頌曰：",
    "T03n0187_004:0559c07": "「『希有清淨勝智人，　　已自該通一切法，",
    "T03n0187_004:0559c08": "　　示入學堂從下問，　　所說書名昔未聞。",
    "T03n0187_004:0559c09": "　　無見頂相極尊高，　　面貌威嚴莫能視，",
    "T03n0187_004:0559c10": "　　智慧神力最第一，　　當以善巧教詔我。",
    "T03n0187_004:0559c11": "　　顧己微淺焉能學，　　徒聽書名實未知，",
    "T03n0187_004:0559c12": "　　是為最上天中天，　　於世間中無有二。』」",
    "T03n0187_004:0559c13": "佛告諸比丘：「爾時有十千童子，而與菩薩",
    "T03n0187_004:0559c14": "俱在師前，同學字母唱阿字時，出一切諸",
    "T03n0187_004:0559c15": "行無常聲；唱長阿字時，出自利利他聲；唱",
    "T03n0187_004:0559c16": "伊字時，出諸根本廣大聲；唱伊字時，出一",
    "T03n0187_004:0559c17": "切世間眾多病聲；唱烏(上聲)字時，出世間諸惱",
    "T03n0187_004:0559c18": "亂事聲；唱烏字時，出諸世間一切眾生智",
    "T03n0187_004:0560a01": "慧狹劣聲；唱翳字時，出所希求諸過患",
    "T03n0187_004:0560a02": "事聲；唱愛字時，出勝威儀聲；唱烏字時，",
    "T03n0187_004:0560a03": "出死曝流到彼岸聲；唱懊字時，出皆化",
    "T03n0187_004:0560a04": "生聲；唱唵字時，出一切物皆無我我所聲；",
    "T03n0187_004:0560a05": "唱阿字時，出一切法皆滅沒聲；唱迦(上聲)字",
    "T03n0187_004:0560a06": "時，出入業果聲；唱佉字時，出一切諸法如",
    "T03n0187_004:0560a07": "虛空聲；唱伽(上聲)字時，出甚深法入緣起聲；",
    "T03n0187_004:0560a08": "唱伽字時，出除滅一切無明黑暗厚重瞖膜",
    "T03n0187_004:0560a09": "聲；唱哦字時，出銷滅眾生十二支聲；唱者",
    "T03n0187_004:0560a10": "字時，出觀四諦聲；唱車(上聲)字時，出永斷貪",
    "T03n0187_004:0560a11": "欲聲；唱社字時，出度一切生死彼岸聲；唱",
    "T03n0187_004:0560a12": "闍字時，出降一切魔軍眾聲；唱壤字時，出",
    "T03n0187_004:0560a13": "覺悟一切眾生聲；唱吒(上聲)字時，出永斷一切",
    "T03n0187_004:0560a14": "道聲；唱吒字時，出置答聲；唱荼(上聲)字時，",
    "T03n0187_004:0560a15": "出斷一切魔惱亂聲；唱荼字時，出一切境",
    "T03n0187_004:0560a16": "界皆是不淨聲；唱拏(上聲)字時，出永拔微細",
    "T03n0187_004:0560a17": "煩惱聲；唱多(上聲)字時，出一切法真如無別異",
    "T03n0187_004:0560a18": "聲；唱他(上聲)字時，出勢力無畏聲；唱陀(上聲)字",
    "T03n0187_004:0560a19": "時，出施戒質直聲；唱陀字時，出希求七聖",
    "T03n0187_004:0560a20": "財聲；唱那(上聲)字時，出遍知名色聲；唱波(上聲)",
    "T03n0187_004:0560a21": "字時，出證第一義諦聲；唱頗字時，出得果",
    "T03n0187_004:0560a22": "入現證聲；唱婆(上聲)字時，出解脫一切繫縛聲；",
    "T03n0187_004:0560a23": "唱婆字時，出斷一切有聲；唱摩(上聲)字時，",
    "T03n0187_004:0560a24": "出銷滅一切憍慢聲；唱也字時，出通達一",
    "T03n0187_004:0560a25": "切法聲；唱羅字時，出厭離生死欣第一義",
    "T03n0187_004:0560a26": "諦聲；唱羅(上聲)字時，出斷一切生死枝條聲；",
    "T03n0187_004:0560a27": "唱婆(上聲)字時，出最勝乘聲；唱捨字時，出一",
    "T03n0187_004:0560a28": "切奢摩他毘鉢舍那聲；唱沙(上聲)字時，出制",
    "T03n0187_004:0560a29": "伏六處得六神通聲；唱娑字時，出現證一",
    "T03n0187_004:0560b01": "切智聲；唱呵字時，出永害一切業煩惱聲；",
    "T03n0187_004:0560b02": "唱差字時，出諸文字不能詮表一切法聲。」",
    "T03n0187_004:0560b03": "佛告諸比丘：「菩薩與諸童子居學堂時，同",
    "T03n0187_004:0560b04": "唱字母，演出無量百千法門之聲，令三萬",
    "T03n0187_004:0560b05": "二千童男三萬二千童女，皆發阿耨多羅三",
    "T03n0187_004:0560b06": "藐三菩提心，以是因緣，示現入於學堂。」",
    "T03n0187_004:0560b07": "觀農務品第十一",
    "T03n0187_004:0560b08": "佛告諸比丘：「菩薩年漸長大，便於一時，共",
    "T03n0187_004:0560b09": "諸釋子出城遊觀行至園中，見諸農夫勤",
    "T03n0187_004:0560b10": "勞執役。菩薩見已，起慈悲心，哀嗟世間有",
    "T03n0187_004:0560b11": "如斯苦！即作是念：『何處空閑？我當於彼思",
    "T03n0187_004:0560b12": "惟離苦。』乃見園中有閻浮樹，枝葉蓊欝鮮榮",
    "T03n0187_004:0560b13": "可愛，菩薩爾時，於彼樹下結加趺坐，離",
    "T03n0187_004:0560b14": "諸欲惡，有覺有觀離生喜樂住初禪，內淨",
    "T03n0187_004:0560b15": "一心滅覺觀離生喜樂住二禪，離喜受",
    "T03n0187_004:0560b16": "聖說住捨有念有想身證樂住三禪，斷除",
    "T03n0187_004:0560b17": "苦樂滅憂喜，不苦不樂，念清淨住四禪。",
    "T03n0187_004:0560b18": "時有外五通仙人，乘虛而行從南往北，",
    "T03n0187_004:0560b19": "至閻浮樹不能飛過，共相謂言：『我今何為",
    "T03n0187_004:0560b20": "不能飛過此閻浮樹？』心驚毛竪，而說偈言：",
    "T03n0187_004:0560b21": "「『我等昔能過，　　須彌及金剛，",
    "T03n0187_004:0560b22": "　　如是堅固山，　　去來無罣礙。",
    "T03n0187_004:0560b23": "　　猶如有大象，　　衝度小林叢，",
    "T03n0187_004:0560b24": "　　於彼無留難，　　其事亦如是。",
    "T03n0187_004:0560b25": "　　又亦曾飛過，　　諸天龍神宮，",
    "T03n0187_004:0560b26": "　　皆悉不為難，　　一切無所障。",
    "T03n0187_004:0560b27": "　　今者是誰力，　　來制我神通，",
    "T03n0187_004:0560b28": "　　於此閻浮林，　　遲迴不能過？』",
    "T03n0187_004:0560b29": "「爾時林中有神，說偈答言：",
    "T03n0187_004:0560c01": "「『輸頭檀王之太子，　　圓滿猶如清淨月，",
    "T03n0187_004:0560c02": "　　身相猶如日初出，　　面貌猶如蓮花敷。",
    "T03n0187_004:0560c03": "　　於此閻浮樹陰下，　　端坐思惟甚深定，",
    "T03n0187_004:0560c04": "　　積劫已曾修善行，　　故能除熱得清涼。",
    "T03n0187_004:0560c05": "　　由是大士之威神，　　令汝不能於此過。』",
    "T03n0187_004:0560c06": "「爾時諸仙聞是偈已，遙見菩薩威光赫然相",
    "T03n0187_004:0560c07": "好無比，各生希有奇特之心，咸作是言：『此",
    "T03n0187_004:0560c08": "為何人，威容乃爾？為是帝釋，為是四王，為",
    "T03n0187_004:0560c09": "是魔王，為是龍王，為是摩醯首羅天，為是",
    "T03n0187_004:0560c10": "毘紐天，為是轉輪聖王？』時諸仙人以偈讚曰：",
    "T03n0187_004:0560c11": "「『身色超過四護世，　　釋梵日月自在天，",
    "T03n0187_004:0560c12": "　　福德相好無能踰，　　清淨離垢應是佛。』",
    "T03n0187_004:0560c13": "「爾時林神，以偈答仙人曰：",
    "T03n0187_004:0560c14": "「『釋提桓因及護世，　　梵王毘紐與自在，",
    "T03n0187_004:0560c15": "　　若比菩薩之威光，　　百千萬分不及一。』",
    "T03n0187_004:0560c16": "「爾時諸仙聞是偈已，從空而下至菩薩前，",
    "T03n0187_004:0560c17": "乃見菩薩入深禪定身心不動，以偈讚曰：",
    "T03n0187_004:0560c18": "「『世間煩惱火，　　尊是清涼池，",
    "T03n0187_004:0560c19": "　　當以無上法，　　令其除熱惱。』",
    "T03n0187_004:0560c20": "「復有一仙，說偈讚曰：",
    "T03n0187_004:0560c21": "「『世間無明覆，　　尊為智慧燈，",
    "T03n0187_004:0560c22": "　　當以勝淨法，　　為彼除冥暗。』",
    "T03n0187_004:0560c23": "「復有一仙，說偈讚曰：",
    "T03n0187_004:0560c24": "「『世間憂惱海，　　尊為大船筏，",
    "T03n0187_004:0560c25": "　　當以最勝法，　　濟之登彼岸。』",
    "T03n0187_004:0560c26": "「復有一仙，說偈讚曰：",
    "T03n0187_004:0560c27": "「『世間老病苦，　　尊為大醫王，",
    "T03n0187_004:0560c28": "　　當以微妙法，　　救之令得愈。』」",
    "T03n0187_004:0560c29": "佛告諸比丘：「時諸仙人讚菩薩已，頂禮圍遶",
    "T03n0187_004:0561a01": "昇空而去。爾時輸檀王於少時間不見菩",
    "T03n0187_004:0561a02": "薩，悒然不樂，作如是言：『太子今者為在何",
    "T03n0187_004:0561a03": "許？』即遣群臣處處求覓。有一大臣至閻浮",
    "T03n0187_004:0561a04": "樹，乃見菩薩在彼樹下端坐思惟，諸樹光",
    "T03n0187_004:0561a05": "陰逐日而轉，唯閻浮之影湛然不移。時彼大",
    "T03n0187_004:0561a06": "臣見如是事，心生希有，歸白王言：",
    "T03n0187_004:0561a07": "「『太子宴坐閻浮樹，　　其樹經時影不移，",
    "T03n0187_004:0561a08": "　　種種相好以莊嚴，　　威德光明超釋梵。』",
    "T03n0187_004:0561a09": "「爾時輸檀王聞是語已，往閻浮樹下，見菩",
    "T03n0187_004:0561a10": "薩身相好莊嚴威光赫奕，以偈歎曰：",
    "T03n0187_004:0561a11": "「『譬如山峯夜然炬，　　亦如明月在虛空，",
    "T03n0187_004:0561a12": "　　太子安隱入深禪，　　我今見之喜且懼。』」",
    "T03n0187_004:0561a13": "現藝品第十二",
    "T03n0187_004:0561a14": "佛告諸比丘：「爾時菩薩年既長大，復於一",
    "T03n0187_004:0561a15": "時，輸檀王共諸釋種長德耆年，相與談議。時",
    "T03n0187_004:0561a16": "諸釋種白大王言：『太子年漸長大，無量諸仙",
    "T03n0187_004:0561a17": "善占相者皆云：「太子若得出家必定成佛，",
    "T03n0187_004:0561a18": "若在家者當為轉輪聖王王四天下，十善",
    "T03n0187_004:0561a19": "御物以法為王，成就七寶。何謂為七？一",
    "T03n0187_004:0561a20": "者輪寶，二者象寶，三者馬寶，四者珠寶，五者",
    "T03n0187_004:0561a21": "女寶，六者主兵臣寶，七者主藏臣寶。具足",
    "T03n0187_004:0561a22": "千子，端正勇健能伏怨敵。」大王！若令太子",
    "T03n0187_004:0561a23": "不出家者，轉輪聖王必有繼嗣，諸粟散王",
    "T03n0187_004:0561a24": "咸當歸伏。應為求婚令生染著，由是自",
    "T03n0187_004:0561a25": "當不出家也。』時輸檀王告諸釋言：『誰女有",
    "T03n0187_004:0561a26": "德堪為其妃？』時有五百大臣，各白王言：『我",
    "T03n0187_004:0561a27": "女有德堪為太子之妃。』輸檀王言：『太子之",
    "T03n0187_004:0561a28": "妃固難為選，不知誰女能稱其意？宜問",
    "T03n0187_004:0561a29": "太子何等之女可以為妃？』是諸釋種往菩",
    "T03n0187_004:0561b01": "薩所，各各問言：『太子娶何等女而以為妃？』",
    "T03n0187_004:0561b02": "是時菩薩報諸釋言：『却後七日當述斯意。』",
    "T03n0187_004:0561b03": "菩薩思惟，而說偈言：",
    "T03n0187_004:0561b04": "「『欲有無邊過，　　為諸苦惱因，",
    "T03n0187_004:0561b05": "　　猶如毒樹林，　　亦如猛火聚。",
    "T03n0187_004:0561b06": "　　今處深宮內，　　婇女共相娛，",
    "T03n0187_004:0561b07": "　　此處甚難居，　　猶如履霜刃；",
    "T03n0187_004:0561b08": "　　未若住禪定，　　獨在於山林。』",
    "T03n0187_004:0561b09": "「爾時菩薩過七日已，起大悲心思惟方便",
    "T03n0187_004:0561b10": "欲度眾生，告諸大臣而說頌曰：",
    "T03n0187_004:0561b11": "「『蓮花生長淤泥中，　　不為淤泥之所染，",
    "T03n0187_004:0561b12": "　　王者德感於眾庶，　　方為一切之所宗。",
    "T03n0187_004:0561b13": "　　世間無量諸眾生，　　當於我所證甘露，",
    "T03n0187_004:0561b14": "　　是故示有妻子等，　　非為五欲之所染。",
    "T03n0187_004:0561b15": "　　我今隨順過去佛，　　而不退失諸禪定，",
    "T03n0187_004:0561b16": "　　婚娉宜應選仇偶，　　勿娶凡女以為妃。",
    "T03n0187_004:0561b17": "　　具足相好清淨人，　　諦語稱心無放逸，",
    "T03n0187_004:0561b18": "　　我今為書陳所好，　　汝宜依書善求覓。",
    "T03n0187_004:0561b19": "　　若有少盛好威儀，　　不恃麗容而起慢，",
    "T03n0187_004:0561b20": "　　無憍無悋無嫉妬，　　無諂無誑無諸病。",
    "T03n0187_004:0561b21": "　　恒常質直起慈心，　　憐愍眾生如愛子，",
    "T03n0187_004:0561b22": "　　好行惠施無諸過，　　供養沙門婆羅門。",
    "T03n0187_004:0561b23": "　　乃至夢寐無邪心，　　未曾懷孕至貞潔，",
    "T03n0187_004:0561b24": "　　恒為心師不高舉，　　執意卑愻猶如賤。",
    "T03n0187_004:0561b25": "　　不貪滋味及欲樂，　　有慚有耻而無害，",
    "T03n0187_004:0561b26": "　　未嘗歸依諸外道，　　恒與真正理相應。",
    "T03n0187_004:0561b27": "　　身語意業常清淨，　　惛沈睡眠皆遠離，",
    "T03n0187_004:0561b28": "　　所作無不善思惟，　　恒行善行未曾捨。",
    "T03n0187_004:0561b29": "　　承事舅姑如父母，　　愛念左右如自身，",
    "T03n0187_004:0561c01": "　　夫睡方眠復先起，　　善能解了諸義理。",
    "T03n0187_004:0561c02": "　　如是之女我方取，　　豈得凡劣以為妃！』」",
    "T03n0187_004:0561c03": "佛告諸比丘：「是時大臣乃傳此書，至輸檀",
    "T03n0187_004:0561c04": "王所，王見書已告諸臣言：『汝宜齎書於迦",
    "T03n0187_004:0561c05": "毘羅城，觀諸族姓，若剎帝利、若婆羅門，乃",
    "T03n0187_004:0561c06": "至毘舍、首陀種族之中，必有令女具斯眾",
    "T03n0187_004:0561c07": "德，當娶是女為太子妃。』即說偈言：",
    "T03n0187_004:0561c08": "「『剎利婆羅門，　　毘舍及首陀，",
    "T03n0187_004:0561c09": "　　有女具斯德，　　宜速來報我。",
    "T03n0187_004:0561c10": "　　太子心所好，　　以奉法為先，",
    "T03n0187_004:0561c11": "　　汝今應審觀，　　無論於種族。』」",
    "T03n0187_004:0561c12": "佛告諸比丘：「爾時大臣奉王勅已，於迦毘",
    "T03n0187_004:0561c13": "羅城求訪如是令德之女。有一大臣名為",
    "T03n0187_004:0561c14": "執杖，其人有女名耶輸陀羅，相好端嚴姝妙",
    "T03n0187_004:0561c15": "第一，不長不短不麁不細，非白非黑具",
    "T03n0187_004:0561c16": "足婦容，猶如寶女。於是大臣詣執杖家，見",
    "T03n0187_004:0561c17": "耶輸陀羅。爾時耶輸陀羅拜於大臣，而問",
    "T03n0187_004:0561c18": "之言：『以何緣故而來至此？』大臣以菩薩書",
    "T03n0187_004:0561c19": "授耶輸陀羅，而說頌曰：",
    "T03n0187_004:0561c20": "「『釋氏大王之太子，　　顏容端正甚可愛，",
    "T03n0187_004:0561c21": "　　大人之相三十二，　　八十種好皆圓滿，",
    "T03n0187_004:0561c22": "　　太子書中述婦德，　　如是之女可為妃。』",
    "T03n0187_004:0561c23": "「爾時耶輸陀羅，見菩薩書取而讀之，怡然",
    "T03n0187_004:0561c24": "微笑報大臣曰：",
    "T03n0187_004:0561c25": "「『書載德行今悉備，　　唯應太子為我夫。",
    "T03n0187_004:0561c26": "　　當以斯意速啟知，　　無令不肖而共居。』",
    "T03n0187_004:0561c27": "「爾時大臣見是事已，歸白王言：『大王！我於",
    "T03n0187_004:0561c28": "迦毘羅城，處處求訪覩一賢女，堪為太子",
    "T03n0187_004:0561c29": "之妃，端正姝妙色相第一，不長不短不麁",
    "T03n0187_004:0562a01": "不細，非白非黑具足婦容，猶如寶女。』王",
    "T03n0187_004:0562a02": "曰：『汝所稱者誰之女耶？』白言：『執杖大臣之",
    "T03n0187_004:0562a03": "女，名耶輸陀羅。』王自惟念：『太子相好超過",
    "T03n0187_004:0562a04": "世間；德貌備足，方可以充太子妃耳。汝所",
    "T03n0187_004:0562a05": "稱者，何必具美？我當造無憂寶器，隨太子",
    "T03n0187_004:0562a06": "意來者遺之，竊使伺候觀其所好，其所好",
    "T03n0187_004:0562a07": "者即娉為妃。』乃遣金師多造無憂之器，復",
    "T03n0187_004:0562a08": "以七寶而為嚴飾，擊鼓宣令告迦毘羅城，",
    "T03n0187_004:0562a09": "自知女有德貌堪為太子妃者，至第七",
    "T03n0187_004:0562a10": "日總集王宮。七日滿已，諸女皆集。菩薩爾時",
    "T03n0187_004:0562a11": "處于大殿，據仁賢床婇女圍遶。時輸檀王",
    "T03n0187_004:0562a12": "密使內人：『觀察菩薩意之所向，當速報我。』",
    "T03n0187_004:0562a13": "「時迦毘羅城一切美女，皆以瓔珞莊嚴其",
    "T03n0187_004:0562a14": "身，至菩薩前，暫覩威光不能仰視。爾時菩",
    "T03n0187_004:0562a15": "薩以無憂寶器次第付之，皆蒙厚禮低顏",
    "T03n0187_004:0562a16": "而去。爾時耶輸陀羅，侍從圍遶最後而至，姿",
    "T03n0187_004:0562a17": "容端正色相無雙，諦觀菩薩目不暫捨，怡",
    "T03n0187_004:0562a18": "然微笑而作是言：『獨不垂賜無憂之寶，將",
    "T03n0187_004:0562a19": "非我身不足採耶？』菩薩報言：『我今於汝誠",
    "T03n0187_004:0562a20": "無所嫌，汝自後來寶器盡耳。』即脫指環而",
    "T03n0187_004:0562a21": "以與之，其環價直百千兩金。耶輸陀羅受指",
    "T03n0187_004:0562a22": "環已，復作是言：『所賜之物何太少乎？我身",
    "T03n0187_004:0562a23": "雖劣止直爾耶？』是時菩薩盡脫所著眾寶瓔",
    "T03n0187_004:0562a24": "珞而以贈之。耶輸陀羅言：『我今何為奪於",
    "T03n0187_004:0562a25": "太子嚴身之寶？自當以諸寶飾奉上太子。』",
    "T03n0187_004:0562a26": "作是語已，不肯受之還歸本處。「時王使者",
    "T03n0187_004:0562a27": "具以上事而白王言：『大王當知！太子意在",
    "T03n0187_004:0562a28": "執杖大臣之女耶輸陀羅。』王聞是語，即遣國",
    "T03n0187_004:0562a29": "師詣執杖家作如是言：『聞卿有女堪為",
    "T03n0187_004:0562b01": "太子之妃，故遣相求，宜知此意。』爾時國師",
    "T03n0187_004:0562b02": "奉王勅已，到執杖家具陳是事。爾時執杖",
    "T03n0187_004:0562b03": "報國師言：『自我家法積代相承，若有伎",
    "T03n0187_004:0562b04": "能過於人者，以女妻之。太子生長深宮，",
    "T03n0187_004:0562b05": "未曾習學文武書算、圖象兵機、權捷[打-丁+(企-止+衣)]力",
    "T03n0187_004:0562b06": "世間眾藝，何為我女適無藝人？應會諸釋",
    "T03n0187_004:0562b07": "簡選伎能，誰最優長當得是女。』爾時國",
    "T03n0187_004:0562b08": "師聞此語已，歸白於王。「王聞此言，愁憂不",
    "T03n0187_004:0562b09": "樂，竊作是念：『我先勅諸釋種親侍太子，皆",
    "T03n0187_004:0562b10": "白我言：「太子不勇。」執杖此辭，或因是也。』",
    "T03n0187_004:0562b11": "「爾時菩薩詣父王所，白言：『大王何以憂愁？』王",
    "T03n0187_004:0562b12": "時默然，乃至三問。王遣餘人為說斯意。於",
    "T03n0187_004:0562b13": "是菩薩熙怡微笑，來白王言：『世間寧有殊",
    "T03n0187_004:0562b14": "能妙伎與我等者？』王便歡喜，更審問言：『汝",
    "T03n0187_004:0562b15": "今能與他人捔伎藝耶？』如是三問，菩薩",
    "T03n0187_004:0562b16": "答言：『大王！但當速召有異術人，我能於前",
    "T03n0187_004:0562b17": "現眾伎藝。』時輸檀王於迦毘羅城外，為一",
    "T03n0187_004:0562b18": "試場，遍告天下：『過七日後，若有善於伎",
    "T03n0187_004:0562b19": "術，皆集此場，共觀太子現諸伎藝。』至第",
    "T03n0187_004:0562b20": "七日，五百釋子菩薩為首，當共出城往試",
    "T03n0187_004:0562b21": "場所。是時執杖大臣莊飾其女，載以寶車",
    "T03n0187_004:0562b22": "侍從圍遶，來觀伎藝，立表號令，若有伎",
    "T03n0187_004:0562b23": "藝出於人者，以女妻之。「時輸檀王遣將最",
    "T03n0187_004:0562b24": "勝白象以迎菩薩，提婆達多先至城門，見",
    "T03n0187_004:0562b25": "此勝象莊嚴第一，問：『是誰象？』答言：『大王遣將",
    "T03n0187_004:0562b26": "此象以迎太子。』提婆達多聞是語已，生嫉",
    "T03n0187_004:0562b27": "妬心，恃力憍慢，前執象鼻以手搏之，於",
    "T03n0187_004:0562b28": "是而死。難陀續到欲出城門，見彼白象當",
    "T03n0187_004:0562b29": "路而斃，問：『誰殺乎？』答言：『提婆達多！』難陀于",
    "T03n0187_004:0562c01": "時以手倒曳，致於路側。菩薩尋至，問：『誰殺",
    "T03n0187_004:0562c02": "象？』御者答言：『提婆達多左手執鼻右手搏",
    "T03n0187_004:0562c03": "之，其象爾時應手而死。』菩薩歎曰：『提婆達",
    "T03n0187_004:0562c04": "多甚為不善！』復問御者：『誰能移之？』答言：『難",
    "T03n0187_004:0562c05": "陀以手倒曳致于路側。』菩薩歎曰：『善哉難",
    "T03n0187_004:0562c06": "陀！』",
    "T03n0187_004:0562c07": "「爾時菩薩坐於寶輅，以左足指持彼白象，",
    "T03n0187_004:0562c08": "徐擲虛空越七重城，過一拘盧舍，其象墮",
    "T03n0187_004:0562c09": "處便為大坑，爾後眾人號為象坑。是時虛空",
    "T03n0187_004:0562c10": "諸天皆大歡喜，歎未曾有，而說頌曰：",
    "T03n0187_004:0562c11": "「『菩薩車中垂左足，　　以指擲象重城外，",
    "T03n0187_004:0562c12": "　　決定當能以智力，　　運諸眾生超死城。』」",
    "T03n0187_004:0562c13": "佛告諸比丘：「爾時輸檀王，與諸釋種長德耆",
    "T03n0187_004:0562c14": "年國師大臣無量眾會，集藝場所，五百釋種",
    "T03n0187_004:0562c15": "童子皆至此場。時諸釋種，請毘奢蜜多為",
    "T03n0187_004:0562c16": "試藝師，語毘奢蜜多言：『應觀我等諸童子",
    "T03n0187_004:0562c17": "中，誰最工書、誰學優贍？』而毘奢蜜多，先知",
    "T03n0187_004:0562c18": "菩薩解一切書無能踰者，於是微笑向諸",
    "T03n0187_004:0562c19": "童子，而說頌曰：",
    "T03n0187_004:0562c20": "「『天上人間，　　所有文字，",
    "T03n0187_004:0562c21": "　　太子究之，　　盡窮其底，",
    "T03n0187_004:0562c22": "　　吾與汝等，　　誰能及者。",
    "T03n0187_004:0562c23": "　　為我說書，　　靡識其名，",
    "T03n0187_004:0562c24": "　　適曾挍量，　　人天最勝。』",
    "T03n0187_004:0562c25": "「爾時五百釋種，前白王言：『我等先知太子通",
    "T03n0187_004:0562c26": "達書藝無能及者，而於算術或未過人。』",
    "T03n0187_004:0562c27": "時有大臣名頞順那，極閑算術，輸檀王",
    "T03n0187_004:0562c28": "語頞順那言：『汝宜觀諸童子，於算數中誰",
    "T03n0187_004:0562c29": "最為優？』爾時菩薩自與唱數，令諸童子次",
    "T03n0187_004:0563a01": "第下籌，隨菩薩唱計不能及，一一童子乃",
    "T03n0187_004:0563a02": "至五百皆悉錯亂。菩薩是時語諸童子：『汝等",
    "T03n0187_004:0563a03": "唱數我當算之。』諸童子等次第舉數，菩薩",
    "T03n0187_004:0563a04": "運籌唱不能及，都無錯謬，乃至五百童子",
    "T03n0187_004:0563a05": "一時俱唱，亦不雜亂。時頞順那心生希有，",
    "T03n0187_004:0563a06": "以偈讚曰：",
    "T03n0187_004:0563a07": "「『善哉心智奇敏捷，　　五百釋種無能及，",
    "T03n0187_004:0563a08": "　　彼昔皆稱我能算，　　今知太子不可量。』",
    "T03n0187_004:0563a09": "「時諸釋種及一切人天同聲唱言：『善哉，善哉！",
    "T03n0187_004:0563a10": "太子於算計中亦復第一。』皆從座起合掌頂",
    "T03n0187_004:0563a11": "禮，白大王言：『善哉，大王！快得善利！今者太",
    "T03n0187_004:0563a12": "子辯才智慧皆悉第一。』",
    "T03n0187_004:0563a13": "「時輸檀王告菩薩言：『頗復能與頞順那校",
    "T03n0187_004:0563a14": "量算不？』菩薩言：『大王！此事可耳。』時彼算師",
    "T03n0187_004:0563a15": "問菩薩言：『頗有了知百拘胝外數名以",
    "T03n0187_004:0563a16": "不？』菩薩報言：『我甚知之！』頞順那言：『太子能",
    "T03n0187_004:0563a17": "知，請為我說。』菩薩答言：『百拘胝名阿由多，",
    "T03n0187_004:0563a18": "百阿由多名尼由多，百尼由多名更割羅，百",
    "T03n0187_004:0563a19": "更割羅名頻婆羅，百頻婆羅名阿芻婆，百阿",
    "T03n0187_004:0563a20": "芻婆名毘婆訶，百毘婆訶名欝僧迦，百欝僧",
    "T03n0187_004:0563a21": "迦名婆呼羅，百婆呼羅名那迦婆羅，百那迦",
    "T03n0187_004:0563a22": "婆羅名底致婆羅，百底致婆羅名卑波婆他",
    "T03n0187_004:0563a23": "般若帝，百卑波婆他般若帝名醯兜奚羅，百",
    "T03n0187_004:0563a24": "醯兜奚羅名迦羅頗，百迦羅頗名醯都因陀",
    "T03n0187_004:0563a25": "利，百醯都因陀利名僧合怛覽婆，百僧合怛",
    "T03n0187_004:0563a26": "覽婆名伽那那伽致，百伽那那伽致名尼羅",
    "T03n0187_004:0563a27": "闍，百尼羅闍名目陀羅婆羅，百目陀羅婆羅",
    "T03n0187_004:0563a28": "名薩婆婆羅，百薩婆婆羅名毘僧以若跋致，",
    "T03n0187_004:0563a29": "百毘僧以若跋致名薩婆僧以若，百薩婆僧",
    "T03n0187_004:0563b01": "以若名毘浮登伽摩，百毘浮登伽摩名怛羅",
    "T03n0187_004:0563b02": "絡叉。若有解此數者，即能算知一須彌山",
    "T03n0187_004:0563b03": "微塵數量。過此有數，名度闍阿伽羅摩尼，",
    "T03n0187_004:0563b04": "若有解此數者，即能算知恒河沙絡叉數",
    "T03n0187_004:0563b05": "量。過此數已，有數名度闍阿伽摩尼舍梨，",
    "T03n0187_004:0563b06": "若有解此數者，即能算知恒河沙拘胝。過",
    "T03n0187_004:0563b07": "此數已，有數名婆訶那婆若爾炎致。過此",
    "T03n0187_004:0563b08": "復有數名伊吒，過此復有數名古盧鼻，過",
    "T03n0187_004:0563b09": "此復有數名古吒鼻那，過此復有數名娑",
    "T03n0187_004:0563b10": "婆尼叉，若有解此數者，能知恒河沙拘胝",
    "T03n0187_004:0563b11": "絡叉。過此復有數名阿伽羅娑羅，若有解",
    "T03n0187_004:0563b12": "此數者，能知百拘胝恒河沙絡叉。過此復",
    "T03n0187_004:0563b13": "有數名隨入極微塵波羅摩呶羅闍，至此",
    "T03n0187_004:0563b14": "數已，一切眾生皆不能知，唯除如來及最",
    "T03n0187_004:0563b15": "後身菩薩，方能解爾。』「頞順那言：『太子！云何能",
    "T03n0187_004:0563b16": "解極微塵數？』菩薩答言：『凡七極微塵成一阿",
    "T03n0187_004:0563b17": "耨塵，七阿耨塵成一都致塵，七都致塵成一",
    "T03n0187_004:0563b18": "牖中眼所見塵，七眼所見塵成一兔毛上塵，",
    "T03n0187_004:0563b19": "七兔毛上塵成一羊毛上塵，七羊毛上塵成",
    "T03n0187_004:0563b20": "一牛毛上塵，七牛毛上塵成一蟣，七蟣成",
    "T03n0187_004:0563b21": "一芥子，七芥子成一麥，七麥成一指節，十",
    "T03n0187_004:0563b22": "二指節成一搩手，兩搩手成一肘，四肘成",
    "T03n0187_004:0563b23": "一弓，千弓成一拘盧舍，四拘盧舍成一由",
    "T03n0187_004:0563b24": "旬。今此眾中誰能了知一由旬內微塵數量？』",
    "T03n0187_004:0563b25": "頞順那曰：『我聞太子所說猶尚迷悶，何況諸",
    "T03n0187_004:0563b26": "餘淺識寡聞？惟願太子為我宣說，一由旬內",
    "T03n0187_004:0563b27": "有幾微塵。』",
    "T03n0187_004:0563b28": "「菩薩答曰：『由旬微塵數量，盡阿芻婆一那由",
    "T03n0187_004:0563b29": "多，復有三十拘胝那由多百千，復有六萬拘",
    "T03n0187_004:0563c01": "胝，復有三十二拘胝，復有五絡叉，復有萬",
    "T03n0187_004:0563c02": "二千絡叉；如是算計成一由旬塵數。如是",
    "T03n0187_004:0563c03": "南閻浮提七千由旬，西拘耶尼八千由旬，東",
    "T03n0187_004:0563c04": "弗婆提九千由旬，北欝單越十千由旬；如是",
    "T03n0187_004:0563c05": "四天下成一世界。百億四天下成一三千大",
    "T03n0187_004:0563c06": "千世界，其中百億四大海，百億須彌山，百",
    "T03n0187_004:0563c07": "億鐵圍山，百億四天王天，百億忉利天，百億",
    "T03n0187_004:0563c08": "夜摩天，百億兜率陀天，百億化樂天，百億他",
    "T03n0187_004:0563c09": "化自在天，百億梵身天，百億梵輔天，百億梵",
    "T03n0187_004:0563c10": "眾天，百億大梵天，百億少光天，百億無量光",
    "T03n0187_004:0563c11": "天，百億遍光天，百億少淨天，百億無量淨",
    "T03n0187_004:0563c12": "天，百億遍淨天，百億無雲天，百億福生天，百",
    "T03n0187_004:0563c13": "億廣果天，百億無想眾天，百億無煩天，百億",
    "T03n0187_004:0563c14": "無熱天，百億善見天，百億善現天，百億阿迦",
    "T03n0187_004:0563c15": "尼吒天；如是名為三千大千世界。縱廣之量",
    "T03n0187_004:0563c16": "乃至百由旬，千由旬，百千由旬，拘胝由旬，百",
    "T03n0187_004:0563c17": "拘胝由旬，尼由多由旬，如是次第由旬數",
    "T03n0187_004:0563c18": "量，可得知之。微塵之量，非諸名數所能",
    "T03n0187_004:0563c19": "及也，以是三千大千世界微塵不可算計，",
    "T03n0187_004:0563c20": "是故名為阿僧祇耳。』菩薩說此數時，頞順",
    "T03n0187_004:0563c21": "那及諸釋種，皆大歡喜生希有心踊躍無量，",
    "T03n0187_004:0563c22": "悉解上妙衣服眾寶瓔珞，奉上菩薩。讚言：",
    "T03n0187_004:0563c23": "『善哉，善哉！』頞順那即說偈言：",
    "T03n0187_004:0563c24": "「『拘胝室哆阿由多，　　如是復有尼由多，",
    "T03n0187_004:0563c25": "　　更割羅及毘婆羅，　　數名極至阿芻婆。",
    "T03n0187_004:0563c26": "　　而復超過無量數，　　此等太子皆能知，",
    "T03n0187_004:0563c27": "　　諸釋汝今悉應聽，　　太子世間無與等。",
    "T03n0187_004:0563c28": "　　三千大千眾草木，　　折以為籌作智人，",
    "T03n0187_004:0563c29": "　　如是不足為挍量，　　況復五百釋童子。』」",
    "T03n0187_004:0564a01": "佛告諸比丘：「時有百千天人，悉唱：『善哉，善",
    "T03n0187_004:0564a02": "哉！』虛空諸天，以偈讚曰：",
    "T03n0187_004:0564a03": "「『過現及未來，　　若干眾生心，",
    "T03n0187_004:0564a04": "　　上中下品類，　　一念悉皆知，",
    "T03n0187_004:0564a05": "　　何況此算數，　　而不能明了。』」",
    "T03n0187_004:0564a06": "佛告諸比丘：「菩薩降伏諸釋童子，捔試伎",
    "T03n0187_004:0564a07": "藝跳躑奔走皆悉最勝。爾時虛空諸天，復",
    "T03n0187_004:0564a08": "說偈言：",
    "T03n0187_004:0564a09": "「『菩薩多劫行施戒，　　忍辱精進慈悲力，",
    "T03n0187_004:0564a10": "　　感得如是輕身心，　　周旋捷疾汝當聽。",
    "T03n0187_004:0564a11": "　　汝見大士常居此，　　不知一念往十方，",
    "T03n0187_004:0564a12": "　　遊歷佛國遍親承，　　未曾知彼有來去；",
    "T03n0187_004:0564a13": "　　於是釋子得殊勝，　　此事不足為希有。』」",
    "T03n0187_004:0564a14": "佛告諸比丘：「是時五百童子角力相撲，分",
    "T03n0187_004:0564a15": "為三十二朋。難陀就前騁其剛勇，菩薩舉",
    "T03n0187_004:0564a16": "手纔觸其身，威力所加應時而倒。提婆達",
    "T03n0187_004:0564a17": "多常懷我慢陵侮菩薩，謂己威力與菩薩",
    "T03n0187_004:0564a18": "等，挺然出眾巡彼試場，疾走而來欲挫菩",
    "T03n0187_004:0564a19": "薩。爾時菩薩不急不緩，亦無瞋忿安詳待",
    "T03n0187_004:0564a20": "之，右手徐捉飄然擎舉，摧其我慢，三擲",
    "T03n0187_004:0564a21": "空中，以慈悲故使無傷損，告諸釋種：『汝",
    "T03n0187_004:0564a22": "宜盡來與我相撲。』俱生瞋忿銳意齊奔，菩",
    "T03n0187_004:0564a23": "薩指之悉皆顛仆。時諸人天同聲唱言：『善哉，",
    "T03n0187_004:0564a24": "善哉！』虛空諸天雨眾天花，以偈讚曰：",
    "T03n0187_004:0564a25": "「『假使十方諸眾生，　　皆具大力如那延，",
    "T03n0187_004:0564a26": "　　最上智人於一念，　　纔指之時悉顛仆。",
    "T03n0187_004:0564a27": "　　假使須彌鐵圍山，　　大士手摩盡為末，",
    "T03n0187_004:0564a28": "　　何況世間不堅人，　　而與太子挍優劣。",
    "T03n0187_004:0564a29": "　　當以大慈坐道樹，　　降伏欲界天魔軍，",
    "T03n0187_004:0564b01": "　　復以甘露洽群生，　　定知菩薩無能勝。』",
    "T03n0187_004:0564b02": "「爾時執杖大臣告諸釋子言：『我已觀見種種",
    "T03n0187_004:0564b03": "伎藝，今可試射，誰最為優？』於是共射鐵",
    "T03n0187_004:0564b04": "鼓。阿難陀曰：『可置鐵鼓二拘盧舍。』提婆達",
    "T03n0187_004:0564b05": "多曰：『可置鐵鼓四拘盧舍。』孫陀羅難陀曰：",
    "T03n0187_004:0564b06": "『可置鐵鼓六拘盧舍。』執杖大臣曰：『可置鐵",
    "T03n0187_004:0564b07": "鼓八拘盧舍。』菩薩言：『可將鐵鼓置十拘盧",
    "T03n0187_004:0564b08": "舍，并七鐵猪及七鐵多羅樹置十拘盧舍外。』",
    "T03n0187_004:0564b09": "爾時阿難陀射及二拘盧舍，過二鐵鼓；提婆",
    "T03n0187_004:0564b10": "達多射及四拘盧舍，過四鐵鼓；孫陀羅難",
    "T03n0187_004:0564b11": "陀射及六拘盧舍，過六鐵鼓；執杖大臣射",
    "T03n0187_004:0564b12": "及八拘盧舍，過八鐵鼓；自此為限，皆不能",
    "T03n0187_004:0564b13": "越。",
    "T03n0187_004:0564b14": "「爾時菩薩引弓將射，其弓及弦一時俱斷，菩",
    "T03n0187_004:0564b15": "薩顧視更覓良弓。時輸檀王心甚歡喜，報",
    "T03n0187_004:0564b16": "菩薩言：『先王有弓在於天廟，常以香花供",
    "T03n0187_004:0564b17": "養。其弓勁強無人能張。』菩薩言：『試遣將來。』",
    "T03n0187_004:0564b18": "王即遣使取先王弓箭，持授與諸釋種子，",
    "T03n0187_004:0564b19": "是諸釋種皆不能張，然後將弓授與菩薩。",
    "T03n0187_004:0564b20": "爾時菩薩安隱而坐，左手執弓右指上弦，忽",
    "T03n0187_004:0564b21": "然而張似不加力，彈弓之響遍迦毘羅城。",
    "T03n0187_004:0564b22": "城中居人咸皆驚怖，各各相問：『此為何聲？』時",
    "T03n0187_004:0564b23": "諸人天同時唱言：『善哉，善哉！』虛空諸天說偈",
    "T03n0187_004:0564b24": "讚曰：",
    "T03n0187_004:0564b25": "「『菩薩張弓時，　　安然不動搖，",
    "T03n0187_004:0564b26": "　　意樂當圓滿，　　降魔成正覺。』」",
    "T03n0187_004:0564b27": "佛告諸比丘：「是時菩薩身心安隱進止閑詳，",
    "T03n0187_004:0564b28": "然後控弦射諸鐵鼓悉皆穿過，鐵猪、鐵樹無",
    "T03n0187_004:0564b29": "不貫達，箭沒於地因而成井，爾後眾人號",
    "T03n0187_004:0564c01": "為箭井。時諸人天同聲唱言：『善哉，善哉！太",
    "T03n0187_004:0564c02": "子生年未曾習學，乃能具有如斯伎藝。』虛",
    "T03n0187_004:0564c03": "空諸天而說偈曰：",
    "T03n0187_004:0564c04": "「『今觀菩薩射，　　未足為希有，",
    "T03n0187_004:0564c05": "　　當坐先佛座，　　而證大菩提。",
    "T03n0187_004:0564c06": "　　禪定以為弓，　　空無我為箭，",
    "T03n0187_004:0564c07": "　　決除諸見網，　　射破煩惱怨。』」",
    "T03n0187_004:0564c08": "佛告諸比丘：「如是權捷騰跳，競走越逸，",
    "T03n0187_004:0564c09": "相扠相撲，書印算數，射御履水，騎乘巧便，",
    "T03n0187_004:0564c10": "勇健鈎索，皆妙能辦。末摩博戲占相畫工雕",
    "T03n0187_004:0564c11": "鏤，管絃歌舞，俳謔按摩，變諸珍寶幻術占",
    "T03n0187_004:0564c12": "夢，相諸六畜，種種雜藝，無不通達。善雞吒",
    "T03n0187_004:0564c13": "論、尼建圖論、布羅那論、伊致訶娑論、韋陀",
    "T03n0187_004:0564c14": "論、尼盧致論、式叉論、尸伽論、毘尸伽論、阿",
    "T03n0187_004:0564c15": "他論、王論、阿毘梨論、諸鳥獸論、聲明論、因",
    "T03n0187_004:0564c16": "明論，人間一切伎能，及過人上諸天伎藝，",
    "T03n0187_004:0564c17": "皆悉通達。於是執杖大臣白輸檀王及諸釋",
    "T03n0187_004:0564c18": "種一切眾會言：『我今以女為太子妃。』」",
    "T03n0187_004:0564c19": "佛告諸比丘：「爾時菩薩，隨順世法現處宮",
    "T03n0187_004:0564c20": "中，八萬四千婇女娛樂而住，耶輸陀羅為第",
    "T03n0187_004:0565a01": "一妃。初至宮中，不修婦人淺近儀式，俄然",
    "T03n0187_004:0565a02": "露首未曾覆面。時輸檀王及優陀夷竊怪是",
    "T03n0187_004:0565a03": "事，後宮婇女咸悉宣言：『妃今初來應示羞",
    "T03n0187_004:0565a04": "耻，何為顯異無有愧容？輕慢淺薄乃至如",
    "T03n0187_004:0565a05": "是。』耶輸陀羅聞此語已，為諸宮女，而說頌",
    "T03n0187_004:0565a06": "曰：",
    "T03n0187_004:0565a07": "「『但無瑕疵，　　何用覆藏？",
    "T03n0187_004:0565a08": "　　行住坐臥，　　皆悉清淨。",
    "T03n0187_004:0565a09": "　　如摩尼寶，　　置於高幢，",
    "T03n0187_004:0565a10": "　　光彩照曜，　　一切表見。",
    "T03n0187_004:0565a11": "　　若默若語，　　常無私匿，",
    "T03n0187_004:0565a12": "　　以諸功德，　　而自莊嚴。",
    "T03n0187_004:0565a13": "　　雖衣草衣，　　故弊之服，",
    "T03n0187_004:0565a14": "　　無累其體，　　唯增美麗。",
    "T03n0187_004:0565a15": "　　若人懷惡，　　外飾其容，",
    "T03n0187_004:0565a16": "　　猶如毒缾，　　塗之以蜜。",
    "T03n0187_004:0565a17": "　　如是等人，　　甚可怖畏，",
    "T03n0187_004:0565a18": "　　譬如毒蛇，　　不可附近。",
    "T03n0187_004:0565a19": "　　若復有人，　　棄惡知識，",
    "T03n0187_004:0565a20": "　　親於善友，　　除眾生罪。",
    "T03n0187_004:0565a21": "　　建立三寶，　　功不唐捐，",
    "T03n0187_004:0565a22": "　　身口意業，　　皆悉清淨。",
    "T03n0187_004:0565a23": "　　諸大仙人，　　能知他心，",
    "T03n0187_004:0565a24": "　　自當明鑒，　　無假覆蔽。』」",
    "T03n0187_004:0565a25": "佛告諸比丘：「爾時輸檀王，聞耶輸陀羅能",
    "T03n0187_004:0565a26": "有如是智慧辯才，心大歡喜，即以上妙衣",
    "T03n0187_004:0565a27": "服寶珠瓔珞價直無量，賜耶輸陀羅，以偈讚",
    "T03n0187_004:0565a28": "曰：",
    "T03n0187_004:0565a29": "「『太子具眾德，　　而汝甚相稱，",
    "T03n0187_004:0565b01": "　　今二清淨者，　　如蘇及醍醐。』」",
    "T03n0187_004:0565b02": "方廣大莊嚴經卷第四"
}