{
    "T33n1707_03b:0351b23": "folio_3b 仁王般若經疏卷下六",
    "T33n1707_03b:0351b25": "胡吉藏撰",
    "T33n1707_03b:0351b26": "「復次爾炎聖覺達菩薩，修行順法忍，逆五見流，",
    "T33n1707_03b:0351b27": "集無量功德，住須陀洹位。」爾炎地下，明四地，",
    "T33n1707_03b:0351b28": "文有四：初標名、二立忍名、三離障、四進行。初",
    "T33n1707_03b:0351b29": "標名，文云爾炎聖覺達菩薩也。爾炎者，此名",
    "T33n1707_03b:0351c01": "智母，既進斷思惟，故稱覺達。境能生智，以境",
    "T33n1707_03b:0351c02": "為智母也。又解：《地經》名炎地，此喻說也。第二",
    "T33n1707_03b:0351c03": "立忍名，修行順法忍者，順忍下品也。第三離",
    "T33n1707_03b:0351c04": "障，文有三子句：一逆見流、二住初果、三結離",
    "T33n1707_03b:0351c05": "障。初逆五見流者，明四地菩薩能滅五見煩",
    "T33n1707_03b:0351c06": "惱習氣故。《地經》云「我見為首，悉皆遠離。」《攝論》",
    "T33n1707_03b:0351c07": "云「四地斷俱生身見無明」。三藏師云：大乘別",
    "T33n1707_03b:0351c08": "有五見。一生滅見，准小乘邊見。二四念處見，",
    "T33n1707_03b:0351c09": "損正念。正念對治，准小乘邪見。三善惡見，損",
    "T33n1707_03b:0351c10": "正懃，正懃能行一切無分別。菩薩善法若分",
    "T33n1707_03b:0351c11": "別，不能懃也。准小乘戒取見。四眾生見，是菩",
    "T33n1707_03b:0351c12": "薩對治，菩薩不見眾生異菩薩也。五正法見，",
    "T33n1707_03b:0351c13": "正施是對治不見有法也。菩薩行九種道，能",
    "T33n1707_03b:0351c14": "逆此五見流，始入菩薩須陀洹位。九種道者，",
    "T33n1707_03b:0351c15": "一行生死如病服苦藥；二狎眾生如大醫，不",
    "T33n1707_03b:0351c16": "計病者惱亂；三促身力如僮僕不避寒苦，其",
    "T33n1707_03b:0351c17": "力堪忍故；四入塵欲如商人畏失財，為利",
    "T33n1707_03b:0351c18": "眾生，雖處世樂不多受果報故；五淨三業如",
    "T33n1707_03b:0351c19": "洗衣人，未淨不息；六不惱他；七習善根如人",
    "T33n1707_03b:0351c20": "攢火，取得火方住；八修定，譬有僮僕；九依智",
    "T33n1707_03b:0351c21": "慧，如幻師於幻眾中不生真實。未見所出，別",
    "T33n1707_03b:0351c22": "詳。二住須陀洹位者，釋有二義：一者就修道",
    "T33n1707_03b:0351c23": "位中，二地三地修有漏道厭伏煩惱，四地修",
    "T33n1707_03b:0351c24": "無漏道永斷煩惱，初得修無漏，名須陀洹。第",
    "T33n1707_03b:0351c25": "二義者，三地已還造有漏業，初地行施、二地持",
    "T33n1707_03b:0351c26": "戒、三地修八禪有漏定，四地已上修無漏道，",
    "T33n1707_03b:0351c27": "斷三界，逆生死流，名須陀洹。亦可此人斷人",
    "T33n1707_03b:0351c28": "相我障因，似小乘初果，就相似立名也。",
    "T33n1707_03b:0351c29": "「常以天眼、天耳、宿命、他心、身通達，於念念中能",
    "T33n1707_03b:0352a01": "滅三界一切見故，亦以七阿僧祇劫行五神通，",
    "T33n1707_03b:0352a02": "恒河沙波羅蜜常不離心。」天眼等五通者，三",
    "T33n1707_03b:0352a03": "地菩薩在有漏位中修道得五通，四地在無",
    "T33n1707_03b:0352a04": "漏位中得五通，分得漏盡，略而不彰也。三結",
    "T33n1707_03b:0352a05": "離彰，云滅三界一切見也。第四進行時，文云",
    "T33n1707_03b:0352a06": "以七阿僧祇也。亦應結名位，文略不出耳。",
    "T33n1707_03b:0352a07": "「復次勝達菩薩，於順道忍，以四無畏觀那由他",
    "T33n1707_03b:0352a08": "諦，內道論、外道論、藥方、工巧、呪術故，我是一切",
    "T33n1707_03b:0352a09": "智人，滅三界疑等煩惱故，我相已盡，知地地有",
    "T33n1707_03b:0352a10": "所出，故名出道。」勝達下，明五地，文五段：初",
    "T33n1707_03b:0352a11": "標名、二標忍、三明四無畏、四明證果、五修行時",
    "T33n1707_03b:0352a12": "節。第一標名，文云勝達菩薩，即難勝地。第二",
    "T33n1707_03b:0352a13": "釋忍者，文云於順道忍也。五地菩薩修順忍",
    "T33n1707_03b:0352a14": "中品，隨順如道觀，名順道忍也。第三明四無",
    "T33n1707_03b:0352a15": "畏者，有二：初總標、次別釋。初總標者，云以四",
    "T33n1707_03b:0352a16": "無畏也。觀那由他下，別釋一切智無畏也。言",
    "T33n1707_03b:0352a17": "那由他諦者，此云億千萬諦也。內道論者，佛",
    "T33n1707_03b:0352a18": "十二部經。外道論者，四韋陀也。藥方者，本草",
    "T33n1707_03b:0352a19": "君臣相吏制也。工巧者，善能知致城隍市肆",
    "T33n1707_03b:0352a20": "等也。呪術者，善解方術也。我是一切智人者，",
    "T33n1707_03b:0352a21": "結一切智無畏也。二滅三界下，明漏盡無畏",
    "T33n1707_03b:0352a22": "也。三界疑等煩惱者，一身見、二戒取、三疑。人",
    "T33n1707_03b:0352a23": "我久盡，二煩惱亦除，今始除疑。疑是心煩惱",
    "T33n1707_03b:0352a24": "功用，以三界為本，從三界出，故云三界疑等。",
    "T33n1707_03b:0352a25": "我相已盡者，無有我慢也。三知地地有所出",
    "T33n1707_03b:0352a26": "者，明盡苦道無畏也。",
    "T33n1707_03b:0352a27": "「有所不出，故名障道。逆三界疑，修集無量功德",
    "T33n1707_03b:0352a28": "故，即入斯陀含位，復習行八阿僧祇劫中行諸",
    "T33n1707_03b:0352a29": "陀羅尼門故，常行無畏觀不去心。」四有所不",
    "T33n1707_03b:0352b01": "出者，明說障道無畏也。菩薩別有四無畏，名",
    "T33n1707_03b:0352b02": "出《大智論》：一聞持、二說法、三答難、四斷疑。而",
    "T33n1707_03b:0352b03": "此文解四無畏，約佛四無畏，即佛菩薩也。第",
    "T33n1707_03b:0352b04": "四證果，云修習無量功德即入斯陀含果。梵",
    "T33n1707_03b:0352b05": "本名息忌伽彌，此云一來，息忌名一，伽彌名",
    "T33n1707_03b:0352b06": "來，斷欲色界修道六品。或本云四地斷欲界",
    "T33n1707_03b:0352b07": "思惟，五地斷色界思惟，六地斷無色界思惟，",
    "T33n1707_03b:0352b08": "住在薄中，名薄煩惱。又解：入斯陀含位者，斷",
    "T33n1707_03b:0352b09": "身淨我慢障盡，有微煩惱習障在，似小乘斯",
    "T33n1707_03b:0352b10": "陀含。亦可此人望後六地，唯一往來義也。三",
    "T33n1707_03b:0352b11": "藏師云：五地菩薩猶餘六地見三界，名一往來",
    "T33n1707_03b:0352b12": "也。第五進行，云八阿僧祇者，乘前七數故云",
    "T33n1707_03b:0352b13": "八。陀羅尼，此云能持也。",
    "T33n1707_03b:0352b14": "「復次常現真實，住順忍中作中道觀，盡三界集",
    "T33n1707_03b:0352b15": "因集業一切煩惱故，觀非有非無一相無相而",
    "T33n1707_03b:0352b16": "無二故，證阿那含位，復於九阿僧祇劫習照明",
    "T33n1707_03b:0352b17": "中道故，樂力生一切佛國土。」常現下，第六現",
    "T33n1707_03b:0352b18": "前地，有六段：一出地名、二住忍修觀、三斷惑、",
    "T33n1707_03b:0352b19": "四證果、五進行、六結中道。第一出名，常現真",
    "T33n1707_03b:0352b20": "實也。第二住忍修觀，云住順忍中作中道觀",
    "T33n1707_03b:0352b21": "也，明六地菩薩作無所得觀也。第三滅惑，云",
    "T33n1707_03b:0352b22": "盡三界集因集業也。業雖不可斷，而斷煩惱，",
    "T33n1707_03b:0352b23": "業因自滅也。言非有非無者，即是中道現前",
    "T33n1707_03b:0352b24": "也。一相無相者，對二故說一，對有故說無，故",
    "T33n1707_03b:0352b25": "云一相無相也。二遣一亦消，有盡無亦息，此",
    "T33n1707_03b:0352b26": "是對治之言，勿作法見解。第四證那含果，西",
    "T33n1707_03b:0352b27": "方云阿那伽彌，此云不還，阿那名不，伽彌名",
    "T33n1707_03b:0352b28": "還，此不還欲界也。此人受欲界生，更不還欲",
    "T33n1707_03b:0352b29": "界也。略即斷五下分結，廣即斷九十二，見諦",
    "T33n1707_03b:0352c01": "八十八使、思惟四使也。三藏師云：六地菩薩",
    "T33n1707_03b:0352c02": "有四不還，一不還二乘心；二不還魔事，魔事",
    "T33n1707_03b:0352c03": "即六塵也；三不還愛法；四不還味禪。第五進",
    "T33n1707_03b:0352c04": "行時，九僧祇也。第六結中道觀，云習照明中",
    "T33n1707_03b:0352c05": "道也，以願力故得生一切佛土也。",
    "T33n1707_03b:0352c06": "「復次玄達菩薩，十阿僧祇劫中修無生法樂忍，",
    "T33n1707_03b:0352c07": "滅三界集因業果，住後身中無量功德行皆成",
    "T33n1707_03b:0352c08": "就。」玄達下，明七地，文有七段：一標地名、二",
    "T33n1707_03b:0352c09": "進行、三辨忍、四離障、五集德、六結位、七地中化",
    "T33n1707_03b:0352c10": "行。第一標名，云玄達菩薩，即遠行地也。第二",
    "T33n1707_03b:0352c11": "進行時，言十阿僧祇者，地中數量多少也。第",
    "T33n1707_03b:0352c12": "三辨忍，云無生法樂者，七地得無生，始證法",
    "T33n1707_03b:0352c13": "適神，故云法樂忍也。例如初地得十地始，故",
    "T33n1707_03b:0352c14": "名歡喜。即無生忍下品觀也。第四離障，云滅",
    "T33n1707_03b:0352c15": "三界習因業果者，此就分段，非永盡也。前六",
    "T33n1707_03b:0352c16": "地滅盡因，七地滅果也。亦可六地斷正使，七",
    "T33n1707_03b:0352c17": "地斷習。亦可望彼繫業因果，此地不永盡。第",
    "T33n1707_03b:0352c18": "五集德，云住後身者，三界繫業分段之窮，名",
    "T33n1707_03b:0352c19": "住後身也。依《智度論》先世因緣，七地菩薩有",
    "T33n1707_03b:0352c20": "肉身。七地聲聞地，聲聞肉身成道，借相解義，",
    "T33n1707_03b:0352c21": "故云七地有肉身也。《智度論》又云「初地名法",
    "T33n1707_03b:0352c22": "身」，況七地是肉身？肉身，此是變易法身肉也。",
    "T33n1707_03b:0352c23": "此是一途之說，不可定執。故《華嚴》云「初發心時",
    "T33n1707_03b:0352c24": "便成正覺」，豈復七地猶是肉身？無量功德皆",
    "T33n1707_03b:0352c25": "成就者，住後身中總明功德不一，故云無量也。",
    "T33n1707_03b:0352c26": "「無生智、盡智、五分法身皆滿足，住第十地阿羅",
    "T33n1707_03b:0352c27": "漢梵天位，常行三空門觀，百千萬三昧具足，弘",
    "T33n1707_03b:0352c28": "化法藏。」無生智盡智者，別明後身諸功德也。",
    "T33n1707_03b:0352c29": "且作一種，唯望分段因盡，得名盡智；苦果不",
    "T33n1707_03b:0353a01": "生，名無生智。五分法身者，無漏戒、定、慧、解脫、解",
    "T33n1707_03b:0353a02": "脫知見也。第六結位，云住十地阿羅漢梵天",
    "T33n1707_03b:0353a03": "位也。三藏師云：羅漢有三處，一三界極名羅",
    "T33n1707_03b:0353a04": "漢，見三界煩惱盡；二結盡名羅漢，七地見三",
    "T33n1707_03b:0353a05": "界惑非有非無；三生死極佛地名羅漢，見一",
    "T33n1707_03b:0353a06": "切惑非有非無。又云分段生死盡名羅漢。梵",
    "T33n1707_03b:0353a07": "天位者，初禪梵天王也。言十地者，前三賢加",
    "T33n1707_03b:0353a08": "以七，名第十地。第七地內化行者，云行三空",
    "T33n1707_03b:0353a09": "觀，空、無相、無願，無漏慧也。百千萬三昧者，無",
    "T33n1707_03b:0353a10": "漏定也。弘化者，利益眾生也。",
    "T33n1707_03b:0353a11": "「復次等覺忍者，住無生忍中，觀心心寂滅而無",
    "T33n1707_03b:0353a12": "相相、無身身、無知知，而用心乘於群方之方，淡",
    "T33n1707_03b:0353a13": "泊住於無住之住。」等覺下，明八地，有五段：一",
    "T33n1707_03b:0353a14": "標地名、二辨忍、三明無相觀、四結大臣位、五進",
    "T33n1707_03b:0353a15": "行時。第一標地名，云等覺菩薩，謂不動地。第",
    "T33n1707_03b:0353a16": "二釋忍，云住無生忍者，無生忍中品也。第三",
    "T33n1707_03b:0353a17": "明觀解，云觀心心寂滅者，無所得心也。無相",
    "T33n1707_03b:0353a18": "相者，無七地功用相，而有八地無功用相也。",
    "T33n1707_03b:0353a19": "無身身者，無七地功用身，而有八地無功用法",
    "T33n1707_03b:0353a20": "身。無知知者，不同七地功用知，而有八地已",
    "T33n1707_03b:0353a21": "上無功用知，明八地雙照萬境不知而知。用",
    "T33n1707_03b:0353a22": "心乘於群方之方者，乘能運載群生，方者情",
    "T33n1707_03b:0353a23": "有趣向名為方。故〈繫辭〉云「以類聚」，無方應化，",
    "T33n1707_03b:0353a24": "隨物在處，故云群方之方也。雖遍化群方而",
    "T33n1707_03b:0353a25": "不住生死，此是無漏任放，故云淡泊住於無",
    "T33n1707_03b:0353a26": "住也。",
    "T33n1707_03b:0353a27": "「在有常修空，處空常萬化，雙照一切法，故知是",
    "T33n1707_03b:0353a28": "處非是處乃至一切智十力觀故，而能登摩訶",
    "T33n1707_03b:0353a29": "羅伽位，化一切國土眾生，千阿僧祇劫行十力",
    "T33n1707_03b:0353b01": "法，心心相應，常入見佛三昧。」在有常修空者，",
    "T33n1707_03b:0353b02": "明在有而不染有，有無礙空。知有非有，故能",
    "T33n1707_03b:0353b03": "空有無礙也。處空常萬化者，寂而常用。空有",
    "T33n1707_03b:0353b04": "不二，故云雙照一切法也。故知是處非是處",
    "T33n1707_03b:0353b05": "者，總結明有無並照，空名是處、有名非處。亦",
    "T33n1707_03b:0353b06": "可是初是處非處力也。第四證位，摩訶羅伽",
    "T33n1707_03b:0353b07": "者，此翻大臣。既空有並觀，化行參佛，故云大",
    "T33n1707_03b:0353b08": "臣。如經云「舍利弗，佛法大將」也。第五進行，云",
    "T33n1707_03b:0353b09": "千阿僧祇劫行十力法，十力如別釋。心心相",
    "T33n1707_03b:0353b10": "應常入見佛三昧者，得無所得解，故云相應。",
    "T33n1707_03b:0353b11": "常入見佛三昧者，證念佛三昧也。",
    "T33n1707_03b:0353b12": "「復次慧光神變者，住上上無生忍，滅心心相，法",
    "T33n1707_03b:0353b13": "眼見一切法，三眼色空見，以大願力常生一切",
    "T33n1707_03b:0353b14": "淨土，萬阿僧祇劫集無量佛光三昧，而能現百",
    "T33n1707_03b:0353b15": "萬億恒河沙諸佛神力，住婆伽梵位，亦常入佛",
    "T33n1707_03b:0353b16": "華三昧。」慧光下，明第九地，有七段：一標地",
    "T33n1707_03b:0353b17": "名、二釋忍、三滅惡、四明四眼照用、五願力受生、",
    "T33n1707_03b:0353b18": "六進行時、七結位。第一標名，云慧光，即善慧",
    "T33n1707_03b:0353b19": "地。慧是般若，光是法身，神變是解脫也。第二",
    "T33n1707_03b:0353b20": "釋忍，云住上上無生忍者，無生忍中上品，形",
    "T33n1707_03b:0353b21": "前八地中品，上於下品，故名此九地住上上",
    "T33n1707_03b:0353b22": "無生忍也。第三滅惑，云滅心心相者，即是心",
    "T33n1707_03b:0353b23": "邊無知也。第四明四眼照用不同。法眼見一",
    "T33n1707_03b:0353b24": "切法者，明法眼照有，即道種智，但能緣有度",
    "T33n1707_03b:0353b25": "眾生，云法眼見一切法也。此是一途說耳，不",
    "T33n1707_03b:0353b26": "可定執。三眼色空見者，三眼者，肉、天、慧。此三",
    "T33n1707_03b:0353b27": "眼用不同，肉天二眼見麁細色，慧眼見空，三",
    "T33n1707_03b:0353b28": "眼合用，故云三眼色空見也。三眼在地前三",
    "T33n1707_03b:0353b29": "賢中，法眼登地，佛眼在道後。通論一一地皆",
    "T33n1707_03b:0353c01": "有五，今明因中正立四眼。第五願力，云願力",
    "T33n1707_03b:0353c02": "常生淨土者，以無所得願化益眾生也。第六",
    "T33n1707_03b:0353c03": "進行時，有二：初萬阿僧祇下，明進禪定；而能",
    "T33n1707_03b:0353c04": "現下，明起神通益物。第七結位，住婆伽梵位",
    "T33n1707_03b:0353c05": "者，此翻為世尊，亦名破淨地，婆伽名破，梵名",
    "T33n1707_03b:0353c06": "淨地。言佛華三昧者，即首楞嚴定。",
    "T33n1707_03b:0353c07": "「復次觀佛菩薩住寂滅忍者，從始發心至今，逕",
    "T33n1707_03b:0353c08": "百萬阿僧祇劫，修百萬阿僧祇劫功德故，登一",
    "T33n1707_03b:0353c09": "切法解脫住金剛臺。」觀佛下，明十地。文有三",
    "T33n1707_03b:0353c10": "段：初明地中功能。善男子從習忍至灌頂下，",
    "T33n1707_03b:0353c11": "第二挍量顯勝彰行分齊，簡因異果，亦云見",
    "T33n1707_03b:0353c12": "性不見性異。從常修一切下，第三結勸入位。",
    "T33n1707_03b:0353c13": "就初明地中功能有四：第一觀佛者，法雲地",
    "T33n1707_03b:0353c14": "名也。第二住寂滅忍者，標忍名也。此第十地",
    "T33n1707_03b:0353c15": "共佛同在一忍，合為第十三法師也。言住寂",
    "T33n1707_03b:0353c16": "滅忍者，若就其別，唯取第十下品寂滅忍；若",
    "T33n1707_03b:0353c17": "就其通，通明佛及菩薩皆名寂滅忍也。第三",
    "T33n1707_03b:0353c18": "明地中修行時節，文云逕百萬等，明修行時長",
    "T33n1707_03b:0353c19": "久，類前應云十三僧祇。百萬阿僧祇劫功",
    "T33n1707_03b:0353c20": "德者，明地起行廣多。第四彰位分齊高極者，",
    "T33n1707_03b:0353c21": "文云登一切法解脫住金剛臺者，第十地以",
    "T33n1707_03b:0353c22": "為金剛臺也。亦可此句舉果顯因，名佛以為",
    "T33n1707_03b:0353c23": "金剛臺。以彼十地因滿，故佛住金剛臺果",
    "T33n1707_03b:0353c24": "也。",
    "T33n1707_03b:0353c25": "「善男子！從習忍至頂三昧皆名為伏一切煩惱，",
    "T33n1707_03b:0353c26": "而無相信滅一切煩惱，生解脫智照第一義諦，",
    "T33n1707_03b:0353c27": "不名為見，所謂見者是薩婆若，是故我從昔以",
    "T33n1707_03b:0353c28": "來常說唯佛所知見覺，從灌頂三昧以下至於",
    "T33n1707_03b:0353c29": "習忍所不知不見不覺。唯佛頓解，不名為信漸",
    "T33n1707_03b:0354a01": "漸伏者。慧雖起滅，以能無生無滅，此心若滅則",
    "T33n1707_03b:0354a02": "累無不滅，無生無滅入理盡金剛三昧，同真際、",
    "T33n1707_03b:0354a03": "等法性而未能等無等等。」善男子習忍下，第",
    "T33n1707_03b:0354a04": "二段挍量顯勝彰行分齊。文有六句：一簡因",
    "T33n1707_03b:0354a05": "異果、二彰果異因、三釋因異果、四釋果異因、",
    "T33n1707_03b:0354a06": "五結因異果、六結果異因。第一簡因異果者，",
    "T33n1707_03b:0354a07": "云習忍至灌頂皆名為伏者，從習忍至金剛",
    "T33n1707_03b:0354a08": "未除一念元品已來，一剎那惑在，通而言之，故",
    "T33n1707_03b:0354a09": "名為伏。又云以因對果，心內帶惑非是永無，",
    "T33n1707_03b:0354a10": "故言伏也。文云而無相信滅一切者，初地至",
    "T33n1707_03b:0354a11": "三地信忍位中亦照第一義。不名為見者，見",
    "T33n1707_03b:0354a12": "性未明。又解：不名為見者，十地因位，不見果",
    "T33n1707_03b:0354a13": "性，名不見。《涅槃》云「十地菩薩見不了了，佛地",
    "T33n1707_03b:0354a14": "始終皆見」也。第二彰果異因，云所謂見者是",
    "T33n1707_03b:0354a15": "薩婆若，是故我言唯佛所知見覺者，彰佛果",
    "T33n1707_03b:0354a16": "見性分明。第三釋因異果，文云從灌頂三昧",
    "T33n1707_03b:0354a17": "至於習忍所不能知見覺者，十地金剛三昧",
    "T33n1707_03b:0354a18": "也。習忍者，三十心。所不知不見不覺者，是因",
    "T33n1707_03b:0354a19": "位故，不見佛性。第四釋果異因，文云唯佛頓解",
    "T33n1707_03b:0354a20": "不名為信者，頓解者，萬行斯滿，佛照理窮，故名",
    "T33n1707_03b:0354a21": "為頓也。第五結因異果，云漸漸伏者，慧雖起",
    "T33n1707_03b:0354a22": "滅者，明因道無常。以能無生無滅者，明能滅",
    "T33n1707_03b:0354a23": "彼生滅煩惱。又解：若知因非因、知起非起，故云",
    "T33n1707_03b:0354a24": "以能無生無滅也。第六結果異因中，初法說、",
    "T33n1707_03b:0354a25": "次喻說、後合。初云此心者，無明住地心。若滅",
    "T33n1707_03b:0354a26": "者，無明住地滅也，明因道離生滅也。言則累",
    "T33n1707_03b:0354a27": "無不滅者，明累外遣障也。言無生無滅者，究",
    "T33n1707_03b:0354a28": "竟清淨也。照理窮源，故云理盡三昧。言同真",
    "T33n1707_03b:0354a29": "際者，同會無所得也。等法性者，知諸法不二",
    "T33n1707_03b:0354b01": "也。而未能等無等等者，未與佛同也。",
    "T33n1707_03b:0354b02": "「譬如有人登大高臺，下觀一切，無不斯了；住理",
    "T33n1707_03b:0354b03": "盡三昧亦復如是。常修一切行，滿功德藏，入婆",
    "T33n1707_03b:0354b04": "伽度位，亦復常住佛慧三昧。」譬如下，譬說。云",
    "T33n1707_03b:0354b05": "譬如有人登大高臺者，即如來地。三藏師云：",
    "T33n1707_03b:0354b06": "譬有五。一最高，一切頂故。二真實不壞，如佛",
    "T33n1707_03b:0354b07": "果常住難登。三還源，越凡聖故。四自性寂靜，",
    "T33n1707_03b:0354b08": "如佛無生滅故。五安樂依處，如寂觀照無不",
    "T33n1707_03b:0354b09": "了故。言住理盡三昧亦復如是者，合譬也。常",
    "T33n1707_03b:0354b10": "修一切行下，第三結勸位。入婆伽度位者，此",
    "T33n1707_03b:0354b11": "云施德地，以能雲雨說法，故亦名破度地。定",
    "T33n1707_03b:0354b12": "慧具足，故云佛慧三昧也。",
    "T33n1707_03b:0354b13": "「善男子！如是諸菩薩皆能一切十方諸如來國",
    "T33n1707_03b:0354b14": "土中化眾生，正說正義，受持讀誦解達實相，如",
    "T33n1707_03b:0354b15": "我今日等無有異。」善男子如是下，正答中有",
    "T33n1707_03b:0354b16": "三章，初略答、二廣答，二段畢；今第三總結。有",
    "T33n1707_03b:0354b17": "三：初明十三法師能弘化大乘，故云如是諸",
    "T33n1707_03b:0354b18": "菩薩皆能一切十方化導眾生也。正說正義",
    "T33n1707_03b:0354b19": "下，第二明十三法師能說正義。正義者，即諸",
    "T33n1707_03b:0354b20": "法實相也。如我下，第三明所說無異。此意明",
    "T33n1707_03b:0354b21": "十三人能化齊佛，故云等無異也。",
    "T33n1707_03b:0354b22": "佛告波斯匿王：「我當滅度後，法欲滅盡時，諸國",
    "T33n1707_03b:0354b23": "王等皆應受持是般若波羅蜜，大作佛事，一切",
    "T33n1707_03b:0354b24": "國土安立、萬姓快樂，皆由此般若波羅蜜。」佛",
    "T33n1707_03b:0354b25": "告波斯匿王下，答問中大段第二勸持。文有",
    "T33n1707_03b:0354b26": "七段：第一略舉時節，以明付囑王不付屬餘人",
    "T33n1707_03b:0354b27": "之意。大王吾今下，第二出宣弘經處。其國中",
    "T33n1707_03b:0354b28": "下，第三出七難也。大王是般若下，第四歎波",
    "T33n1707_03b:0354b29": "若之德能滅七難。大王我今五眼下，第五舉",
    "T33n1707_03b:0354c01": "三世功德利益也。大王若未來世下，第六明",
    "T33n1707_03b:0354c02": "能依教而行，當遣五大菩薩為護，勸造經像",
    "T33n1707_03b:0354c03": "供養。大王吾今下，第七正結勸持經。",
    "T33n1707_03b:0354c04": "「是故付囑諸國王，不付囑比丘、比丘尼、清信男、",
    "T33n1707_03b:0354c05": "清信女。何以故？無王威力故，故不付囑。汝當受",
    "T33n1707_03b:0354c06": "持讀誦解其義理。」第一付囑中有二：初明付",
    "T33n1707_03b:0354c07": "囑國王受持般若；二不付囑比丘下，次明無",
    "T33n1707_03b:0354c08": "有王力勢所以不附屬，但令受持讀誦解釋",
    "T33n1707_03b:0354c09": "其義理。付王有二義：一能化難化眾生；二利",
    "T33n1707_03b:0354c10": "益大人如風靡草，比丘無此等力，故不可",
    "T33n1707_03b:0354c11": "付。",
    "T33n1707_03b:0354c12": "「大王！吾今所化，百億須彌、百億日月，一一須彌",
    "T33n1707_03b:0354c13": "有四天下，其南閻浮提有十六大國、五百中國、",
    "T33n1707_03b:0354c14": "十千小國。」第二明弘說般若處所。云大王",
    "T33n1707_03b:0354c15": "吾今所化百億須彌山等，總明閻浮提處也。",
    "T33n1707_03b:0354c16": "其南閻浮提下，別明諸國土，初十六大國、次",
    "T33n1707_03b:0354c17": "五百中國、次十千小國。",
    "T33n1707_03b:0354c18": "「其國土中有七可畏難，一切國王為是難故講",
    "T33n1707_03b:0354c19": "讀般若波羅蜜，七難即滅、七福即生，萬姓安樂、",
    "T33n1707_03b:0354c20": "帝王歡喜。云何為難？」其國土中下，第三明七",
    "T33n1707_03b:0354c21": "難。文有二：初總明法力能為滅七難、能生七",
    "T33n1707_03b:0354c22": "福。次從云何為難下，別列七難，明經力能滅。",
    "T33n1707_03b:0354c23": "言七難者，一日月失度、二星宿變異、三火災、四",
    "T33n1707_03b:0354c24": "水災、五風災、六旱災、七賊。",
    "T33n1707_03b:0354c25": "「日月失度，時節返逆，或赤日出、黑日出、二三四",
    "T33n1707_03b:0354c26": "五日出、或日蝕無光、或日輪一重二三四五重",
    "T33n1707_03b:0354c27": "輪現，當變怪時，讀說此經，為一難也。」第一日",
    "T33n1707_03b:0354c28": "月難。內有十四：一明失度，不依常道名失度；",
    "T33n1707_03b:0354c29": "二明時節變逆；三赤日出、四黑日出、五二日",
    "T33n1707_03b:0355a01": "出、六三日出、七四日出、八五日出、九日蝕、十",
    "T33n1707_03b:0355a02": "日一重輪、十一兩重輪、十二三重輪、十三四重",
    "T33n1707_03b:0355a03": "輪、十四五重輪。如此等十四種，皆是災難、飢",
    "T33n1707_03b:0355a04": "餓、刀兵、疾疫相也。",
    "T33n1707_03b:0355a05": "「二十八宿失度，金星、彗星、輪星、鬼星、火星、水星、",
    "T33n1707_03b:0355a06": "風星、刀星、南斗北斗、五鎮大星，一切國主星、三",
    "T33n1707_03b:0355a07": "公星、百官星，如是諸星各各變現，亦讀說此經，",
    "T33n1707_03b:0355a08": "為二難也。」第二星宿難。二十八者，四方各",
    "T33n1707_03b:0355a09": "有七，四七二十八也。失度者，行不依常道，故",
    "T33n1707_03b:0355a10": "云失度。金星者，太白星也。三藏師云：外國名",
    "T33n1707_03b:0355a11": "天師星。如理行即國豐，失度則儉。彗星者，外",
    "T33n1707_03b:0355a12": "國名閻羅王星，此星隨所出處必有災難也。",
    "T33n1707_03b:0355a13": "輪星者，有暉如輪，若日月五星破輪星中央，則",
    "T33n1707_03b:0355a14": "國土分散。日月五星在輪星右行，則國土安",
    "T33n1707_03b:0355a15": "樂也，左行亦不好也。鬼星者，九月中日設",
    "T33n1707_03b:0355a16": "在東北，若行駃是過時節，若近上則鬼神來",
    "T33n1707_03b:0355a17": "破國病人。火星者，營惑星也，此主賊，若其高",
    "T33n1707_03b:0355a18": "則賊起，若下則賊伏。若在子處則下，若在午",
    "T33n1707_03b:0355a19": "為高。水星者，即是濕星，亦是太白星，若在寅",
    "T33n1707_03b:0355a20": "為下，若在申為高。一處三十日行，十二月得",
    "T33n1707_03b:0355a21": "一周。從鷄狗猪鼠四處行無水，從兔蛇羊猴",
    "T33n1707_03b:0355a22": "四處行則多水，從牛虎龍馬四處行平水，平",
    "T33n1707_03b:0355a23": "水則不多不少。風星者，即𭦐星，在虎處則高，",
    "T33n1707_03b:0355a24": "一處三十日行，猴處行則下。若高多風無雨，",
    "T33n1707_03b:0355a25": "若下多雨少風。七月高，正月下，八月至正月",
    "T33n1707_03b:0355a26": "漸漸下，二月至七月漸漸高。隨日行則有三",
    "T33n1707_03b:0355a27": "種：二月三月八月九月同日行，十月十一月",
    "T33n1707_03b:0355a28": "十二月正月此四月在日前行，四月五月六",
    "T33n1707_03b:0355a29": "月七月此四月在日後行。此是如法行，異此",
    "T33n1707_03b:0355b01": "則失度不好也。刀星者，且是滿星，一處行逕",
    "T33n1707_03b:0355b02": "二年半。若在兔處最高，若在雞處最下。若高",
    "T33n1707_03b:0355b03": "多刀兵，眾生飢餓疾病，若下少刀兵。南斗北",
    "T33n1707_03b:0355b04": "斗者，非宿是曜。五鎮大星者，金木水火土也。",
    "T33n1707_03b:0355b05": "一切國主星三公星百官星，若善星來入此四",
    "T33n1707_03b:0355b06": "星處則大安穩豐樂，惡星來入則大苦惱。隨",
    "T33n1707_03b:0355b07": "諸星並行不依常道，故云各各變現也。若大",
    "T33n1707_03b:0355b08": "王大臣治民非道縱逸自在，苦報將生，則日",
    "T33n1707_03b:0355b09": "月虧盈、星道失度，以表非祥，故能表難。若能",
    "T33n1707_03b:0355b10": "講讀大乘、歸依三寶，隨福去災，日星復路，故云",
    "T33n1707_03b:0355b11": "亦說此經也。",
    "T33n1707_03b:0355b12": "「大火燒國，萬姓燒盡。或鬼火、龍火、天火、山神火、",
    "T33n1707_03b:0355b13": "人火、樹木火、賊火，如是變怪，亦讀說此經，為三",
    "T33n1707_03b:0355b14": "難也。」大火燒國下，第三火難。有二：初明七",
    "T33n1707_03b:0355b15": "種火；二亦讀此經下，明經力能滅火也。七種",
    "T33n1707_03b:0355b16": "火者，鬼火者，鬼瞋眾生為惡火夜起，亦令人熱",
    "T33n1707_03b:0355b17": "病。龍火者，龍瞋雨毒火，令人癰腫，即報得神",
    "T33n1707_03b:0355b18": "通火也。天火者，礔礰火，就天為名也。神火者，",
    "T33n1707_03b:0355b19": "變現也。神有二：一仙人瞋，火從瞋生。二仙人",
    "T33n1707_03b:0355b20": "誦呪，使鬼神燒百姓家也。人火者，約人得名。",
    "T33n1707_03b:0355b21": "樹木火可知。賊火者，賊投火，即名賊火也。亦",
    "T33n1707_03b:0355b22": "讀說此經者，經力能滅火也。",
    "T33n1707_03b:0355b23": "「大水漂沒百姓，時節返逆，冬雨夏雪，冬時雷電",
    "T33n1707_03b:0355b24": "礔礰、六月雨氷霜雹，雨赤水、黑水、青水，雨土山",
    "T33n1707_03b:0355b25": "石山，雨沙礫石，江河逆流，浮山流石，如是變時",
    "T33n1707_03b:0355b26": "亦讀說此經，為四難也。」大水下，第四水難。",
    "T33n1707_03b:0355b27": "須水而無，不用處多有。霜雹等悉屬水難。雨",
    "T33n1707_03b:0355b28": "赤水多刀兵，雨黑水為疾病，雨青水多飢餓，",
    "T33n1707_03b:0355b29": "雨土石仙人羅剎瞋；江河逆流海水溢，有賊也。",
    "T33n1707_03b:0355c01": "「大風吹殺萬姓，國土山河樹木一時滅沒，非時",
    "T33n1707_03b:0355c02": "大風、黑風、赤風、青風、天風、地風、火風、水風，如是",
    "T33n1707_03b:0355c03": "變時亦讀說此經，為五難也。」第五風難。亦二：",
    "T33n1707_03b:0355c04": "初列七風；二亦讀此經下，經力能轉滅也。黑",
    "T33n1707_03b:0355c05": "風者，海邊風，吹黑沙也。赤風者，即赤沙。青風",
    "T33n1707_03b:0355c06": "者，即青沙。天風地風者，天陽地陰也。火風者，",
    "T33n1707_03b:0355c07": "熱風也。",
    "T33n1707_03b:0355c08": "「天地國土亢陽，炎火洞然，百草亢旱，五穀不登，",
    "T33n1707_03b:0355c09": "土地赫然，萬姓滅盡，如是變時亦讀說此經，為",
    "T33n1707_03b:0355c10": "六難也。」天地亢陽下，第六旱難，文相可知。",
    "T33n1707_03b:0355c11": "「四方賊來侵，國內外賊起，火賊、水賊、風賊、鬼賊，",
    "T33n1707_03b:0355c12": "百姓荒亂，刀兵劫起，如是怪時亦讀說此經，為",
    "T33n1707_03b:0355c13": "七難也。」四方賊起下，第七賊難也。",
    "T33n1707_03b:0355c14": "「大王！是般若波羅蜜，是諸佛菩薩一切眾生心",
    "T33n1707_03b:0355c15": "識之神本也，一切國王之父母也，亦名神符，亦",
    "T33n1707_03b:0355c16": "名辟鬼珠，亦名如意珠，亦名護國珠，亦名天地",
    "T33n1707_03b:0355c17": "鏡，亦名龍寶神王。」大王般若下，第四歎般若",
    "T33n1707_03b:0355c18": "之德能滅七難。文有二：初歎般若不可思議；",
    "T33n1707_03b:0355c19": "次佛告大王下，第二明般若既滅七難，勸人供",
    "T33n1707_03b:0355c20": "養也。就初歎般若中有八句：初明般若能為",
    "T33n1707_03b:0355c21": "諸佛菩薩一切心識神本者，般若是無所得，",
    "T33n1707_03b:0355c22": "以諸佛因般若悟無所得，故波若是佛母，故云",
    "T33n1707_03b:0355c23": "為佛本也。一切眾生心識神本無所得，以妄",
    "T33n1707_03b:0355c24": "想因緣有六道差別，若能知妄畢竟無所有，",
    "T33n1707_03b:0355c25": "還歸般若，故云為一切眾生心識神本。心意",
    "T33n1707_03b:0355c26": "識神，體一名異耳。又解：心識神本者，似如來藏，",
    "T33n1707_03b:0355c27": "是生死根本。言一切國王之父母者，般若能",
    "T33n1707_03b:0355c28": "護國土，故譬如之父母。亦名神符者，能通達",
    "T33n1707_03b:0355c29": "如實境界，能伏天魔外道，是世出世善根悉",
    "T33n1707_03b:0356a01": "能守護，故譬神符也。辟鬼珠者，能除鬼神難",
    "T33n1707_03b:0356a02": "故也。如意珠者，般若稱意所得故也。護國珠",
    "T33n1707_03b:0356a03": "者，波若力能令國土安穩故也。天地鏡者，波",
    "T33n1707_03b:0356a04": "若照世界無所有故。龍寶神王者，波若能出",
    "T33n1707_03b:0356a05": "諸善神，故云龍寶神王也。",
    "T33n1707_03b:0356a06": "佛告大王：「應作九色幡，長九丈；九色華，高二丈；",
    "T33n1707_03b:0356a07": "千枝燈，高五丈；九玉箱、九玉巾，亦作七寶案，以",
    "T33n1707_03b:0356a08": "經卷置上。」佛告大王下，第二明勸人供養中",
    "T33n1707_03b:0356a09": "有二：初事別供養；日日下，次總以華香供養。",
    "T33n1707_03b:0356a10": "就前別中，初列六種供養事，第二出般若而供",
    "T33n1707_03b:0356a11": "養之。初六事者，一幡、二華、三燈、四玉箱、五玉",
    "T33n1707_03b:0356a12": "巾、六七寶案。",
    "T33n1707_03b:0356a13": "「若王行時，常於其前足一百步，是經常放千光",
    "T33n1707_03b:0356a14": "明，令千里內七難不起、罪過不生。若王住時，作",
    "T33n1707_03b:0356a15": "七寶帳，帳中七寶高座，以經卷置上，日日供養，",
    "T33n1707_03b:0356a16": "散華燒香，如事父母、如事帝釋。」第二供養法",
    "T33n1707_03b:0356a17": "用，內有五句：初出般若置案上；二王行時以",
    "T33n1707_03b:0356a18": "波若在前；三王行百步，般若放千里光；四令",
    "T33n1707_03b:0356a19": "千里內無七難，得益也；五若住時作七寶座，",
    "T33n1707_03b:0356a20": "以般若置上也。第二日日下，總明供養，法譬",
    "T33n1707_03b:0356a21": "可解。",
    "T33n1707_03b:0356a22": "「大王！我今五眼明見，三世一切國王皆由過去",
    "T33n1707_03b:0356a23": "世侍五百佛得為帝王主，是為一切聖人羅漢",
    "T33n1707_03b:0356a24": "而為來生彼國土中作大利益。若王福盡時，一",
    "T33n1707_03b:0356a25": "切聖人皆為捨去。若一切聖人去時，七難必起。」",
    "T33n1707_03b:0356a26": "大王我今五眼下，第五明三世利益，令人信",
    "T33n1707_03b:0356a27": "持。文有三：初明五眼照一切國王侍五百佛",
    "T33n1707_03b:0356a28": "等，明久供多聖，現居王位。是為聖人來下，",
    "T33n1707_03b:0356a29": "二明聖人來生此國，明作大利益。若王下，三",
    "T33n1707_03b:0356b01": "福盡難生也。",
    "T33n1707_03b:0356b02": "「大王！若未來世有諸國王受持三寶者，我使五",
    "T33n1707_03b:0356b03": "大力菩薩往護其國，一金剛吼菩薩，手持千寶",
    "T33n1707_03b:0356b04": "相輪往護彼國；二龍王吼菩薩，手持金輪燈往",
    "T33n1707_03b:0356b05": "護彼國；三無畏十力吼菩薩，手持金剛杵往護",
    "T33n1707_03b:0356b06": "彼國；四雷電吼菩薩，手持千寶羅網往護彼國；",
    "T33n1707_03b:0356b07": "五無量力吼菩薩，手持五千劍輪往護彼國。是",
    "T33n1707_03b:0356b08": "五大士、五千大鬼神王於汝國中大作利益，當",
    "T33n1707_03b:0356b09": "立形像而供養之。」大王若未來世下，第六明",
    "T33n1707_03b:0356b10": "能依教而行，當遣五大菩薩為護，勸造像供",
    "T33n1707_03b:0356b11": "養。文有四：初總明未來世五大菩薩常護其",
    "T33n1707_03b:0356b12": "國；二別列五大菩薩名；三五千大神王於汝",
    "T33n1707_03b:0356b13": "國作大利益；四令立形像供養。",
    "T33n1707_03b:0356b14": "「大王！吾今三寶付囑汝等一切諸王，毘舍離國、",
    "T33n1707_03b:0356b15": "憍薩羅國、舍衛國、摩竭提國、波羅奈國、迦夷羅",
    "T33n1707_03b:0356b16": "衛國、鳩尸那國、鳩睒彌國、鳩留國、罽賓國、彌提",
    "T33n1707_03b:0356b17": "國、伽羅乾國、乾陀衛國、沙陀國、僧伽陀國、健拏",
    "T33n1707_03b:0356b18": "掘闍國、波提國，如是一切諸國王等，皆應受持",
    "T33n1707_03b:0356b19": "般若波羅蜜。」大王吾今下，第七勸受持此經。",
    "T33n1707_03b:0356b20": "文有三：初明付囑諸國王；二列十六國；如是",
    "T33n1707_03b:0356b21": "一切下，第三勸受持。此經但明十七國，那云十",
    "T33n1707_03b:0356b22": "六？答：《大雲經》有十六大國也。",
    "T33n1707_03b:0356b23": "時諸大眾阿須輪王，聞佛所說未來世中七可",
    "T33n1707_03b:0356b24": "畏難，身毛為竪呼聲大叫而言：「願不生彼國。」時",
    "T33n1707_03b:0356b25": "十六大國王即以國事付弟，出家修道，觀四大",
    "T33n1707_03b:0356b26": "四色勝出相，四大四色不用識空入行相。時",
    "T33n1707_03b:0356b27": "諸大眾阿須輪王下，答問中大段第三，明時",
    "T33n1707_03b:0356b28": "眾聞法得益。就文有六：初總明大眾聞說起",
    "T33n1707_03b:0356b29": "願；第二十六國王悟道；第三十八梵天等得",
    "T33n1707_03b:0356c01": "益；第四九百億菩薩眾證果；第五十千菩薩",
    "T33n1707_03b:0356c02": "念來世得益；第六十億菩薩現成正覺。第一",
    "T33n1707_03b:0356c03": "時眾聞說七難可畏，身毛為竪，發願不生彼國",
    "T33n1707_03b:0356c04": "也。第二十六國王得益中有二：初明十六",
    "T33n1707_03b:0356c05": "國王付國與弟發願出家；第二明修道。此中",
    "T33n1707_03b:0356c06": "又二：初兩科假相觀修道；次三十忍下，明實",
    "T33n1707_03b:0356c07": "行入道。初觀四大四色勝出相者，八勝處。內",
    "T33n1707_03b:0356c08": "觀四大即是四勝處，內觀四大外觀色少不",
    "T33n1707_03b:0356c09": "壞內外色觀一勝處，內觀四大外觀色多二",
    "T33n1707_03b:0356c10": "勝處，內無四大外觀色少三勝處，內無四大",
    "T33n1707_03b:0356c11": "外觀色多四勝處。此壞內色不壞外色觀。後",
    "T33n1707_03b:0356c12": "四勝處者，青黃赤白合為八勝處也。八勝處",
    "T33n1707_03b:0356c13": "觀成，故云勝出相也。次明十一切入觀。四大",
    "T33n1707_03b:0356c14": "四色即為八，不用者是無處有處、識是識處、",
    "T33n1707_03b:0356c15": "空是空處，此三合為十一切處。十一切入觀",
    "T33n1707_03b:0356c16": "成，故言入行相。",
    "T33n1707_03b:0356c17": "三十忍初地相，第一義諦九地相，是故大王捨",
    "T33n1707_03b:0356c18": "凡夫身入六住身，捨七報身入八法身，證一切",
    "T33n1707_03b:0356c19": "行般若波羅蜜。三十忍下，次明實行入道。",
    "T33n1707_03b:0356c20": "二種假相觀在地前，三十忍在地上。十地各",
    "T33n1707_03b:0356c21": "三心，合有三十忍。言初地相者，即是第一地",
    "T33n1707_03b:0356c22": "也。言第一義諦者，此明初地得第一義諦成，",
    "T33n1707_03b:0356c23": "與九地作方便相。言九地者，即離垢已上餘",
    "T33n1707_03b:0356c24": "九地也。捨凡夫身入六住身者，捨外凡夫身，",
    "T33n1707_03b:0356c25": "入種性已上六住身。捨七報身入八法身者，",
    "T33n1707_03b:0356c26": "捨地前七方便，得初地第八法身。亦可捨前",
    "T33n1707_03b:0356c27": "七地有功用身，入八地已上無功用法身也。",
    "T33n1707_03b:0356c28": "十八梵天阿須輪王，得三乘觀，同無生境，復散",
    "T33n1707_03b:0356c29": "華供養，空華、法性華、聖人華、順華、無生華、法樂",
    "T33n1707_03b:0357a01": "華、金剛華、緣觀中道華、三十七品華而散佛上，",
    "T33n1707_03b:0357a02": "及九百億大菩薩眾，其餘一切眾證道迹果，散",
    "T33n1707_03b:0357a03": "心空華、心樹華、六波羅蜜華、妙覺華而散佛上",
    "T33n1707_03b:0357a04": "及一切大眾。十八梵天阿須輪王下，第三明",
    "T33n1707_03b:0357a05": "諸天得益。就文為二：初三乘觀成，得無生利",
    "T33n1707_03b:0357a06": "益；第二散華供養。此散華中有二：初散五忍",
    "T33n1707_03b:0357a07": "華、二散二乘華。五忍華者，空華、法性華、地前",
    "T33n1707_03b:0357a08": "伏忍華也。聖人華者，初二三地信忍華。順忍",
    "T33n1707_03b:0357a09": "華者，四五六地順忍華也。無生華者，七八九地",
    "T33n1707_03b:0357a10": "無生忍華。金剛華者，十地華也。佛華，即寂滅",
    "T33n1707_03b:0357a11": "忍華。次辨二乘華。緣觀中道華者，即緣覺中",
    "T33n1707_03b:0357a12": "乘華。三十七品華，聲聞華。而散佛上者，供養",
    "T33n1707_03b:0357a13": "也。及九百億大菩薩眾下，第四段得益。文有",
    "T33n1707_03b:0357a14": "二：初明九百億菩薩大眾悟解得益；次明散",
    "T33n1707_03b:0357a15": "華供養得益。文云證道迹果者，得初地解故",
    "T33n1707_03b:0357a16": "云證，即證能通名道，即道能進故言迹，悟解",
    "T33n1707_03b:0357a17": "滿足故名果也。次供養內即有四種因果華供",
    "T33n1707_03b:0357a18": "養，心空華者即是理空無生華，心樹華者即",
    "T33n1707_03b:0357a19": "意樹華，六波羅蜜華是行華，妙覺華者佛地",
    "T33n1707_03b:0357a20": "華。散佛上者，供養也。",
    "T33n1707_03b:0357a21": "十千菩薩念來世眾生，即證妙覺三昧、圓明三",
    "T33n1707_03b:0357a22": "昧、金剛三昧、世諦三昧、真諦三昧、第一義諦三",
    "T33n1707_03b:0357a23": "昧，此三諦三昧是一切三昧王三昧。十千菩",
    "T33n1707_03b:0357a24": "薩下，第五明十千菩薩念來世眾生悟解得證",
    "T33n1707_03b:0357a25": "三昧。所言妙覺三昧者，亦名理盡三昧。圓明",
    "T33n1707_03b:0357a26": "三昧者，照理盡故言圓明三昧。金剛三昧者，",
    "T33n1707_03b:0357a27": "堅固不可壞也。世諦三昧者，約凡夫所見明",
    "T33n1707_03b:0357a28": "定相，故云世諦也。真諦三昧者，約二乘所見",
    "T33n1707_03b:0357a29": "偏真，故云真諦也。第一義諦三昧者，即是中",
    "T33n1707_03b:0357b01": "道第一義。法中精最不散，故云第一，亦名實",
    "T33n1707_03b:0357b02": "相三昧也。此三昧是一切王三昧，總攝一切",
    "T33n1707_03b:0357b03": "法，如王能統領，故名一切王。",
    "T33n1707_03b:0357b04": "亦得無量諸餘三昧，七財三昧、二十五有三昧、",
    "T33n1707_03b:0357b05": "一切行三昧。復有十億菩薩登金剛頂，現成正",
    "T33n1707_03b:0357b06": "覺。七財三昧者，一信、二戒、三慚、四愧、五多聞、",
    "T33n1707_03b:0357b07": "六智慧、七捨離。二十五有三昧，壞二十五有。",
    "T33n1707_03b:0357b08": "得無垢三昧，能破地獄有。得不退三昧，能破",
    "T33n1707_03b:0357b09": "畜生有。得心樂三昧，能破餓鬼有。得歡喜三",
    "T33n1707_03b:0357b10": "昧，能壞阿修羅有。得日光三昧，斷弗婆提有。",
    "T33n1707_03b:0357b11": "得月光三昧，斷瞿耶尼有。得熱炎三昧，斷欝",
    "T33n1707_03b:0357b12": "單越有。得如幻三昧，斷閻浮提有。得一切法",
    "T33n1707_03b:0357b13": "不動三昧，斷四天王處有。得難伏三昧，斷三",
    "T33n1707_03b:0357b14": "十三天處有。得悅意三昧，斷炎魔天有。得青",
    "T33n1707_03b:0357b15": "色三昧，斷兜率天有。得黃色三昧，斷化樂天",
    "T33n1707_03b:0357b16": "有。得赤色三昧，斷他化自在天有。得白色三",
    "T33n1707_03b:0357b17": "昧，斷初禪有。得種種三昧，斷大梵天有。得雙",
    "T33n1707_03b:0357b18": "三昧，斷二禪有。得雷音三昧，斷三禪有。得住",
    "T33n1707_03b:0357b19": "雨三昧，斷四禪有。得如虛空三昧，斷無想天",
    "T33n1707_03b:0357b20": "有。得照境三昧，斷淨居阿那含有。得無礙三",
    "T33n1707_03b:0357b21": "昧，斷空處有。得常三昧，斷識處有。得樂三昧，",
    "T33n1707_03b:0357b22": "斷不用處有。得我三昧，斷非想處有。是名菩",
    "T33n1707_03b:0357b23": "薩得二十五有三昧壞二十五有。四有四惡趣，",
    "T33n1707_03b:0357b24": "梵王六欲天，四禪及四空，無想五淨居。復有",
    "T33n1707_03b:0357b25": "十億菩薩下，第六十億菩薩成佛。",
    "T33n1707_03b:0357b26": "8 囑累品仁王護國般若波羅蜜經囑累品第八經有",
    "T33n1707_03b:0357b27": "三段，今是第三流通分。所言囑累者，明如來",
    "T33n1707_03b:0357b28": "慇懃囑寄國王、累眾菩薩，故云囑累品也。此",
    "T33n1707_03b:0357b29": "品分為四段：第一誡勅月光總勸流通，以明",
    "T33n1707_03b:0357c01": "囑累；後五濁世下，第二七門別誡諸國王及",
    "T33n1707_03b:0357c02": "四部弟子；爾時十六大國王聞佛七誡下，第",
    "T33n1707_03b:0357c03": "三明諸國王不制四部弟子；爾時無量大眾",
    "T33n1707_03b:0357c04": "下，第四明時眾歡喜受持。就前總勸流通內",
    "T33n1707_03b:0357c05": "又分為三：初誡勅月光，明法滅時節；二此經",
    "T33n1707_03b:0357c06": "三寶下，明所付人；三為三界眾生下，明流通",
    "T33n1707_03b:0357c07": "利益。",
    "T33n1707_03b:0357c08": "佛告波斯匿王：「我誡勅汝等，吾滅度後八十年",
    "T33n1707_03b:0357c09": "八百年八千年中，無佛無法無僧、無信男信女，",
    "T33n1707_03b:0357c10": "時此經三寶付囑諸國王四部弟子，受持讀誦",
    "T33n1707_03b:0357c11": "解說其義，為三界眾生開空慧道，修七賢行，十",
    "T33n1707_03b:0357c12": "善行化一切眾生。」所言八十年者，佛滅度後",
    "T33n1707_03b:0357c13": "也。佛滅度後一百年中，五師持法各二十年，",
    "T33n1707_03b:0357c14": "迦葉、阿難、末田地此三人親見佛化，行法如",
    "T33n1707_03b:0357c15": "佛在世，故法不滅。三人逕六十年。第四商那",
    "T33n1707_03b:0357c16": "和修、第五優婆毱多，此二師各二十年持法。",
    "T33n1707_03b:0357c17": "商那和修當八十年，以不親覩佛化，故威儀",
    "T33n1707_03b:0357c18": "法滅也。言八百年者，正證法滅。五百年內，",
    "T33n1707_03b:0357c19": "二十五師並是聖人相傳，故證法不滅。六七",
    "T33n1707_03b:0357c20": "二百年內，馬鳴、龍樹二人傳法，以弘法人強，",
    "T33n1707_03b:0357c21": "故法不滅。八百年中餘人弘法，以人弱故，令",
    "T33n1707_03b:0357c22": "法滅也。言八千年者，像末法滅也。由末法眾",
    "T33n1707_03b:0357c23": "生好行邪法、惡賤正法，正法不行，故像末二",
    "T33n1707_03b:0357c24": "法滅耳。依《涅槃經》像末世有十二萬大菩薩",
    "T33n1707_03b:0357c25": "善持我法，我法不滅。前就凡夫，故云滅也。言",
    "T33n1707_03b:0357c26": "無佛法僧者，正明法滅，故須付囑。無信男信",
    "T33n1707_03b:0357c27": "女者，明前無三寶可歸依，故無生信處。以",
    "T33n1707_03b:0357c28": "無信心謗毀三寶，故令不現。第二明所付人",
    "T33n1707_03b:0357c29": "中有二：初付囑國王，有威力，護法功強，故先",
    "T33n1707_03b:0358a01": "付之；二付四部弟子，此是通付一切眾生，以四",
    "T33n1707_03b:0358a02": "部攝眾生盡故。第三明流通利益，內文言為",
    "T33n1707_03b:0358a03": "三界眾生開空慧道者，證無所得解，故云開",
    "T33n1707_03b:0358a04": "空慧道也。又云：證二無我理，故云開空慧道",
    "T33n1707_03b:0358a05": "也。言修七賢行者，即七方便也，一五停心觀、",
    "T33n1707_03b:0358a06": "二別想念處、三總想念處、四煖法、五頂法、六忍",
    "T33n1707_03b:0358a07": "法、七世第一法。言十善行化一切眾生者，一",
    "T33n1707_03b:0358a08": "不殺、二不盜、三不邪婬、四不妄語、五不惡口、六",
    "T33n1707_03b:0358a09": "不兩舌、七不綺語、八不貪、九不瞋、十不邪見。",
    "T33n1707_03b:0358a10": "以此十行教化眾生，故云十善行化一切眾生。",
    "T33n1707_03b:0358a11": "總勸流通竟。",
    "T33n1707_03b:0358a12": "「後五濁世，比丘比丘尼四部弟子、天龍八部、一",
    "T33n1707_03b:0358a13": "切神王、國王大臣、太子王子，自恃高貴，滅破吾",
    "T33n1707_03b:0358a14": "法，明作制法，制我四部弟子比丘比丘尼不聽",
    "T33n1707_03b:0358a15": "出家行道，亦復不聽造作佛像形、佛塔形，立統",
    "T33n1707_03b:0358a16": "官制眾安籍記僧，比丘地立、白衣高座，兵奴為",
    "T33n1707_03b:0358a17": "比丘，受別請法，知識比丘共為一心，親善比丘",
    "T33n1707_03b:0358a18": "為作齊會求福，如外道法，都非吾法。當知爾時",
    "T33n1707_03b:0358a19": "正法將滅不久。」後五濁下，第二七門別誡，即",
    "T33n1707_03b:0358a20": "為七別：一不得障人出家等；二不得俗官治",
    "T33n1707_03b:0358a21": "僧；三不得繫縛比丘；四不得非法說經，似師",
    "T33n1707_03b:0358a22": "子身內虫；五不得驅使比丘似兵奴法；六明",
    "T33n1707_03b:0358a23": "非法得罪制之莫為，自作罪過破壞國土也；",
    "T33n1707_03b:0358a24": "七不得依託佛法求世名利。若為此七事，違",
    "T33n1707_03b:0358a25": "教失理，行義不立。為是義故，佛法速滅。第一",
    "T33n1707_03b:0358a26": "不得障人出家中為二：初總明五濁；二從比",
    "T33n1707_03b:0358a27": "丘下，別明七事。所言五濁者，一眾生濁、二命",
    "T33n1707_03b:0358a28": "濁、三見濁、四煩惱濁、五劫濁。二從比丘下，別",
    "T33n1707_03b:0358a29": "明七事者，一不聽出家、二不聽造像等、三立",
    "T33n1707_03b:0358b01": "統官、四安籍記僧、五不得比丘立地白衣高坐、",
    "T33n1707_03b:0358b02": "六不得兵奴為比丘、七不得受別請行法。七邪",
    "T33n1707_03b:0358b03": "法興，七正法滅。",
    "T33n1707_03b:0358b04": "「大王！壞亂吾道是汝等自作，自恃威力制我四",
    "T33n1707_03b:0358b05": "部弟子，百姓疾病無不苦難，是破國因緣，說五",
    "T33n1707_03b:0358b06": "濁罪過窮劫不盡。」大王壞亂吾道下，第二不",
    "T33n1707_03b:0358b07": "得俗官治僧。言自恃威力制四部弟子者，五",
    "T33n1707_03b:0358b08": "篇七聚外更作俗法治比丘等，以護法善神",
    "T33n1707_03b:0358b09": "瞋，使令疾病破壞國土，五濁增長也。",
    "T33n1707_03b:0358b10": "「大王！法末世時，有諸比丘四部弟子，國王大臣",
    "T33n1707_03b:0358b11": "各作非法之行，橫與佛法眾僧作大非法，作諸",
    "T33n1707_03b:0358b12": "罪過，非法非律繫縛比丘如獄囚法，當爾之時",
    "T33n1707_03b:0358b13": "法滅不久。」大王法末世時下，第三不得繫縛",
    "T33n1707_03b:0358b14": "比丘如獄囚法。當戒律法中極，但有驅擯出",
    "T33n1707_03b:0358b15": "家眾；今行俗法，當知法滅不久。",
    "T33n1707_03b:0358b16": "「大王！我滅度後未來世中，四部弟子，諸小國王",
    "T33n1707_03b:0358b17": "太子王子乃是任持護三寶者，轉更滅破三寶，",
    "T33n1707_03b:0358b18": "如師子身中虫自食師子，非外道也。多壞我佛",
    "T33n1707_03b:0358b19": "法，得大罪過。正教衰薄，民無正行。以漸為惡，其",
    "T33n1707_03b:0358b20": "壽日減至于百歲。人壞佛教，無復孝子，六親不",
    "T33n1707_03b:0358b21": "和，天神不祐，疾疫惡鬼日來侵害。災怪首尾連",
    "T33n1707_03b:0358b22": "禍縱橫，死入地獄餓鬼畜生，若出為人兵奴。果",
    "T33n1707_03b:0358b23": "報如響如影，如人夜書，火滅字存。三界果報亦",
    "T33n1707_03b:0358b24": "復如是。」大王我滅度後下，第四誡四部眾國",
    "T33n1707_03b:0358b25": "王等，皆是任持佛法人，還自破滅，令使國土",
    "T33n1707_03b:0358b26": "諸災競起，皆由破法使之然也。就文有二：初",
    "T33n1707_03b:0358b27": "明非法說經；二正法衰薄下，明其損失。初明",
    "T33n1707_03b:0358b28": "非法說經有三：初法說；二如師子下；喻；三多",
    "T33n1707_03b:0358b29": "壞我佛法下，合譬也。第二損失內，正法衰薄，",
    "T33n1707_03b:0358c01": "得種種苦事也。",
    "T33n1707_03b:0358c02": "「大王！未來世中一切國王太子王子，四部弟子",
    "T33n1707_03b:0358c03": "橫與佛弟子書記制戒，如白衣法、如兵奴法。若",
    "T33n1707_03b:0358c04": "我弟子比丘比丘尼立籍，為官所使，都非我弟",
    "T33n1707_03b:0358c05": "子，是兵奴法。立統官攝僧，典主僧籍，大小僧統",
    "T33n1707_03b:0358c06": "共相攝縛，如獄囚法、兵奴之法。當爾之時，佛法",
    "T33n1707_03b:0358c07": "不久。」大王未來世下，第五誡國王太子四",
    "T33n1707_03b:0358c08": "眾。立籍制約如兵奴法，立統官治人如俗法，",
    "T33n1707_03b:0358c09": "當知佛法滅亦不久。",
    "T33n1707_03b:0358c10": "「大王！未來世中諸小國王四部弟子，自作此罪，",
    "T33n1707_03b:0358c11": "破國因緣，身自受之，非佛法僧。」大王未來世",
    "T33n1707_03b:0358c12": "中諸小國下，第六誡小國四眾。明非法得罪，",
    "T33n1707_03b:0358c13": "制之莫為。自作罪過，破壞國土，自身受之，不",
    "T33n1707_03b:0358c14": "關三寶也。",
    "T33n1707_03b:0358c15": "「大王！未來世中流通此經，七佛法器，十方諸佛",
    "T33n1707_03b:0358c16": "常所行道，諸惡比丘多求名利，於國王太子王",
    "T33n1707_03b:0358c17": "子前自說破佛法因緣、破國因緣，其王不別信",
    "T33n1707_03b:0358c18": "聽此語，橫作法制不依佛戒，是為破佛破國因",
    "T33n1707_03b:0358c19": "緣。當爾之時，正法將滅不久。」大王未來世中",
    "T33n1707_03b:0358c20": "流通此經下，第七誡諸比丘不依七佛教，依",
    "T33n1707_03b:0358c21": "託佛法求世名利，往國王邊自說破佛法因",
    "T33n1707_03b:0358c22": "緣。文有三別：初明比丘等邪說佛法；二其王",
    "T33n1707_03b:0358c23": "不別下，明國王不知三寶也；三當爾之時下，",
    "T33n1707_03b:0358c24": "滅正法也。",
    "T33n1707_03b:0358c25": "爾時十六大國王聞佛七誡所說未來世事，悲",
    "T33n1707_03b:0358c26": "啼涕泣聲動三千，日月五星、二十八宿失光不",
    "T33n1707_03b:0358c27": "現。時諸國王等各各至心受持佛語，不制四部",
    "T33n1707_03b:0358c28": "弟子出家行道，當如佛教。爾時大眾，十八梵天",
    "T33n1707_03b:0358c29": "王、六欲諸天子皆悉歎言：「當爾之時，世間空虛，",
    "T33n1707_03b:0359a01": "是無佛世。」爾時十六國下，品中大段第三，",
    "T33n1707_03b:0359a02": "諸國王聞佛七誡不制四眾。就文為二：初十",
    "T33n1707_03b:0359a03": "六國王悲歎驚怖，傷己已往愆，依教不制四",
    "T33n1707_03b:0359a04": "眾。第二十八梵天等傷歎云當當爾之時世",
    "T33n1707_03b:0359a05": "間空虛是無佛世者，歎正法滅盡，故名無佛世",
    "T33n1707_03b:0359a06": "也。",
    "T33n1707_03b:0359a07": "爾時無量大眾中百億菩薩，彌勒、師子月等，百",
    "T33n1707_03b:0359a08": "億舍利弗、須菩提等，五百億十八梵、六欲諸天、",
    "T33n1707_03b:0359a09": "三界六道阿須輪王等，聞佛所說護佛果因緣、",
    "T33n1707_03b:0359a10": "護國土因緣，歡喜無量，為佛作禮，受持般若波",
    "T33n1707_03b:0359a11": "羅蜜。爾時無量大眾下，品內大段第四，時",
    "T33n1707_03b:0359a12": "眾聞法歡喜奉行。就文有三：初列百億菩薩",
    "T33n1707_03b:0359a13": "眾，第二列百億舍利弗等，第三五百億色欲",
    "T33n1707_03b:0359a14": "二界天、六道阿須輪王等眾，悉奉行也。",
    "T33n1707_03b:0359a15": "仁王般若經疏卷下六終"
}