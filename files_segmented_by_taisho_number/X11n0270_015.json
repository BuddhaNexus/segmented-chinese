{
    "X11n0270_015:0852a01": "大佛頂如來密因修證了義諸菩薩萬行首楞嚴經",
    "X11n0270_015:0852a02": "要解卷第十五",
    "X11n0270_015:0852a03": "唐天竺沙門般剌蜜諦譯",
    "X11n0270_015:0852a04": "烏萇國沙門彌伽釋迦譯語",
    "X11n0270_015:0852a05": "菩薩戒弟子前正議大夫同中書",
    "X11n0270_015:0852a06": "門下平章事清河房融筆受",
    "X11n0270_015:0852a07": "溫陵開元蓮寺比丘戒環解",
    "X11n0270_015:0852a08": "△四令除妄本。此證果漸次也。前既令識妄因。此",
    "X11n0270_015:0852a09": "復令除妄本者。知賊所在。即須討除。使陰仇殄蕩",
    "X11n0270_015:0852a10": "性宇晏清。然優遊趣證。得無艱險。文二。初牒舉本",
    "X11n0270_015:0852a11": "因。",
    "X11n0270_015:0852a12": "阿難。如是眾生。一一類中。亦各各具十二顛倒。猶如",
    "X11n0270_015:0852a13": "揑目。亂華發生。顛倒妙圓真淨明心。具足如斯虗妄",
    "X11n0270_015:0852a14": "亂想。",
    "X11n0270_015:0852a15": "十二顛倒。即動顛倒欲顛倒至殺顛倒也。以是妄",
    "X11n0270_015:0852a16": "擾真心。而成八萬四千亂想。△二正令除妄二。初",
    "X11n0270_015:0852a17": "總告三法。",
    "X11n0270_015:0852a18": "汝今修證佛三摩地於是本因元所亂想。立三漸次。",
    "X11n0270_015:0852a19": "方得除滅。如淨器中。除去毒蜜。以諸湯水并雜灰香。",
    "X11n0270_015:0852a20": "洗滌其器。後貯甘露。云何名為三種漸次。一者修習。",
    "X11n0270_015:0852a21": "除其助因。二者真修。刳其正性。三者增進。達其現業。",
    "X11n0270_015:0852a22": "五辛為助。婬殺為正。緣斷則違。△二詳明三法三。",
    "X11n0270_015:0852a23": "一除助因。",
    "X11n0270_015:0852a24": "云何助因。阿難。如是世界十二類生。不能自全。依四",
    "X11n0270_015:0852b01": "食住。所謂段食。觸食。思食。識食。是故佛說一切眾生",
    "X11n0270_015:0852b02": "皆依食住。阿難。一切眾生。食甘故生。食毒故死。是諸",
    "X11n0270_015:0852b03": "眾生求三摩地。當斷世間五種辛菜。",
    "X11n0270_015:0852b04": "四食者。人間段食謂所飡必有分段。鬼神觸食。但",
    "X11n0270_015:0852b05": "歆觸而飽。禪天則思食。食至或但思之則飽。識天",
    "X11n0270_015:0852b06": "識食。既無形色。但以識想。此直明眾生皆依食住。",
    "X11n0270_015:0852b07": "而因食誡斷五辛。不必他引也。五辛。一大蒜。二茖",
    "X11n0270_015:0852b08": "葱。三慈葱。四蘭葱。五興蕖。五者葷穢。內發婬恚。外",
    "X11n0270_015:0852b09": "引邪魅。故名助因。俗齋不茹。況真修者。",
    "X11n0270_015:0852b10": "是五種辛。熟食發婬。生噉增恚。如是世界食辛之人。",
    "X11n0270_015:0852b11": "縱能宣說十二部經。十方天仙。嫌其臭穢。咸皆遠離。",
    "X11n0270_015:0852b12": "諸餓鬼等。因彼食次。舐其脣吻。常與鬼住。福德日消。",
    "X11n0270_015:0852b13": "長無利益。是食辛人。修三摩地。菩薩天仙十方善神。",
    "X11n0270_015:0852b14": "不來守護。大力魔王。得其方便。現作佛身。來為說法。",
    "X11n0270_015:0852b15": "非毀禁戒。讚婬怒癡。命終自為魔王眷屬。受魔福盡。",
    "X11n0270_015:0852b16": "墮無間獄。阿難。修菩提者。永斷五辛。是則名為第一",
    "X11n0270_015:0852b17": "增進修行漸次。",
    "X11n0270_015:0852b18": "△二刳正性。",
    "X11n0270_015:0852b19": "云何正性。阿難。如是眾生入三摩地。要先嚴持清淨",
    "X11n0270_015:0852b20": "戒律。永斷婬心。不餐酒肉。以火淨食。無噉生氣。阿難。",
    "X11n0270_015:0852b21": "是修行人。若不斷婬及與殺生。出三界者。無有是處。",
    "X11n0270_015:0852b22": "當觀婬欲猶如毒蛇如見怨賊。",
    "X11n0270_015:0852b23": "欲刳婬殺正性。必持戒律。不飲酒防亂之至也。不",
    "X11n0270_015:0852b24": "晱生防殺之至也。律中五果。皆須火淨。示不噉生",
    "X11n0270_015:0852c01": "氣也。婬如毒蛇怨賊者。能害法身殺慧命故。",
    "X11n0270_015:0852c02": "先持聲聞四棄八棄。執身不動。後行菩薩清淨律儀。",
    "X11n0270_015:0852c03": "執心不起。",
    "X11n0270_015:0852c04": "執身使無犯也。執心使無思犯也。",
    "X11n0270_015:0852c05": "禁戒成就。則於世間。永無相生相殺之業。偷劫不行。",
    "X11n0270_015:0852c06": "無相負累。亦於世間不還宿債。",
    "X11n0270_015:0852c07": "婬殺相襲。偷劫相負。由無禁遏故。禁戒成就。二業",
    "X11n0270_015:0852c08": "永無。",
    "X11n0270_015:0852c09": "是清淨人。修三摩地。父母肉身。不須天眼。自然觀見",
    "X11n0270_015:0852c10": "十方世界。覩佛聞法。親奉聖旨。得大神通。遊十方界。",
    "X11n0270_015:0852c11": "宿命清淨。得無艱險。",
    "X11n0270_015:0852c12": "業性刳盡。則妙性圓明。",
    "X11n0270_015:0852c13": "是則名為第二增進修行漸次。",
    "X11n0270_015:0852c14": "△三違現業。",
    "X11n0270_015:0852c15": "云何現業。阿難。如是清淨持禁戒人。心無貪婬。於外",
    "X11n0270_015:0852c16": "六塵。不多流逸。",
    "X11n0270_015:0852c17": "流逸奔塵。起現前業。由戒禁制。得不流逸。斯能違",
    "X11n0270_015:0852c18": "遠。",
    "X11n0270_015:0852c19": "因不流逸。旋元自歸。塵既不緣。根無所偶。返流全一。",
    "X11n0270_015:0852c20": "六用不行。十方國土皎然清淨。譬如琉璃內懸明月。",
    "X11n0270_015:0852c21": "身心快然。妙圓平等。獲大安隱。一切如來密圓淨妙",
    "X11n0270_015:0852c22": "皆現其中。是人即獲無生法忍。",
    "X11n0270_015:0852c23": "流則分湛合塵故。不流則旋元無偶。遂能反六用",
    "X11n0270_015:0852c24": "之擾。全一真之湛。譬之川水。反流全一。斯自淵澄。",
    "X11n0270_015:0853a01": "湛性淵澄。故國土身心妙圓清淨。與如來合。故一",
    "X11n0270_015:0853a02": "切如來密圓之心淨妙之性皆現其中也。華嚴十",
    "X11n0270_015:0853a03": "忍第三曰。無生法忍。謂不見有少法生。不見有少",
    "X11n0270_015:0853a04": "法滅。離諸情垢。無作無願。安住是道。名之曰忍。言",
    "X11n0270_015:0853a05": "法忍者。揀異二乘伏忍也。",
    "X11n0270_015:0853a06": "從是漸修。隨所發行。安立聖位。是則名為第三增進",
    "X11n0270_015:0853a07": "修行漸次。",
    "X11n0270_015:0853a08": "業淨性明。乃可發行升進聖位。五十七位。各隨行",
    "X11n0270_015:0853a09": "相立名。使觀其名義。知所修進也。△五歷示聖位",
    "X11n0270_015:0853a10": "十一。一乾慧地。",
    "X11n0270_015:0853a11": "阿難。是善男子。欲愛乾枯。根境不偶。現前殘質不復",
    "X11n0270_015:0853a12": "續生。執心虗明。純是智慧。慧性明圓。瑩十方界。乾有",
    "X11n0270_015:0853a13": "其慧。名乾慧地。",
    "X11n0270_015:0853a14": "欲愛潤惑。根境造業。生死相續唯此而已。故欲枯",
    "X11n0270_015:0853a15": "境謝。則殘質不續。無所汩雜。故執心虗明。純是智",
    "X11n0270_015:0853a16": "慧。然初入位。未與如來法流水接。則乾有其慧而",
    "X11n0270_015:0853a17": "已。聖位始於十住。而以信為初因。又於信前立乾",
    "X11n0270_015:0853a18": "慧。地前立四加。妙前立金剛。乾慧者此三為轉位",
    "X11n0270_015:0853a19": "關要昇進方便。初從凡發迹。慧性不圓。不能入信",
    "X11n0270_015:0853a20": "成賢。賢行既成。不加功用。不能登地成聖。聖位既",
    "X11n0270_015:0853a21": "終。非金剛慧斷最後細惑蕩前位緣影。不能造妙",
    "X11n0270_015:0853a22": "成佛故也。△二十信聖位以信為初因者。純真無",
    "X11n0270_015:0853a23": "妄之謂信。又相應之謂信。必先審中中圓妙之道。",
    "X11n0270_015:0853a24": "令純真無妄。然後發行。使心法相應。則等妙雖懸。",
    "X11n0270_015:0853b01": "可以徑造也。文十。一信心。",
    "X11n0270_015:0853b02": "欲習初乾。未與如來法流水接。即以此心中中流入。",
    "X11n0270_015:0853b03": "圓妙開敷。從真妙圓。重發真妙。妙信常住。一切妄想。",
    "X11n0270_015:0853b04": "滅盡無餘。中道純真。名信心住。",
    "X11n0270_015:0853b05": "捨欲愛超乾慧猶在凡地。未入法流。故須於如來",
    "X11n0270_015:0853b06": "薩婆若海中中流入。無所偏滯。則圓妙之性於是",
    "X11n0270_015:0853b07": "開敷。然猶餘妄習。非真妙圓。又須從真妙圓重發",
    "X11n0270_015:0853b08": "真妙。而常住妙信。使一切妄想滅盡無餘。中中之",
    "X11n0270_015:0853b09": "道。純真無妄。故名信心住。餘皆由此增進。更無別",
    "X11n0270_015:0853b10": "法。但隨位依真妙性。淨治惑習。單複練磨。使纖塵",
    "X11n0270_015:0853b11": "不立。即登妙覺也。△二念心。",
    "X11n0270_015:0853b12": "真信明了。一切圓通陰處界三。不能為礙。如是乃至",
    "X11n0270_015:0853b13": "過去未來無數劫中。捨身受身。一切習氣。皆現在前。",
    "X11n0270_015:0853b14": "是善男子。皆能憶念得無遺忘。名念心住。",
    "X11n0270_015:0853b15": "心真而明。則一切圓通。而陰等不礙。故能洞照宿",
    "X11n0270_015:0853b16": "習。憶治無遺。△三精進心。",
    "X11n0270_015:0853b17": "妙圓純真。真精發化。無始習氣。通一精明。唯以精明。",
    "X11n0270_015:0853b18": "進趣真淨。名精進心。",
    "X11n0270_015:0853b19": "妙圓通性。既純既真。則妄習皆化。唯一精明。而進",
    "X11n0270_015:0853b20": "乎真淨。行無雜糅。故名精進。△四慧心。",
    "X11n0270_015:0853b21": "心精現前。純以智慧。名慧心住。",
    "X11n0270_015:0853b22": "妄習既盡。故心精現前。而進趣云為。純智無習矣。",
    "X11n0270_015:0853b23": "△五定心。",
    "X11n0270_015:0853b24": "執持智明。周徧寂湛。寂妙常凝。名定心住。",
    "X11n0270_015:0853c01": "慧既純明。須定以持之。使周徧寂湛。寂妙之體。常",
    "X11n0270_015:0853c02": "凝不變。乃名定心。△六不退心。",
    "X11n0270_015:0853c03": "定光發明。明性深入。唯進無退。名不退心。",
    "X11n0270_015:0853c04": "以定持慧。至於寂湛。故性光發明。而深入於道。△",
    "X11n0270_015:0853c05": "七護法心。",
    "X11n0270_015:0853c06": "心進安然保持不失。十方如來氣分交接。名護法心。",
    "X11n0270_015:0853c07": "既能深入。又能保持。使道同十方氣合如來。是謂",
    "X11n0270_015:0853c08": "護法。△八回向心。",
    "X11n0270_015:0853c09": "覺明保持。能以妙力。迴佛慈光。向佛安住。猶如雙鏡",
    "X11n0270_015:0853c10": "光明相對。其中妙影重得相入。名迴向心。",
    "X11n0270_015:0853c11": "由護法心。進合如來。得妙覺明。護持不失。故能妙",
    "X11n0270_015:0853c12": "回向。回佛慈光。則回果向因也。向佛安住。則回因",
    "X11n0270_015:0853c13": "向果也。因果交參。體用互攝。故譬雙鏡。云云。△九",
    "X11n0270_015:0853c14": "戒心。",
    "X11n0270_015:0853c15": "心光密迴。獲佛常凝。無上妙淨。安住無為。得無遺失。",
    "X11n0270_015:0853c16": "名戒心住。",
    "X11n0270_015:0853c17": "由回佛心光。而得之於我。故曰獲佛常凝無上妙",
    "X11n0270_015:0853c18": "淨。常凝則對境無動。妙淨則涉塵不染。而戒心成",
    "X11n0270_015:0853c19": "矣。△十願心。",
    "X11n0270_015:0853c20": "住戒自在。能遊十方。所去隨願。名願心住。",
    "X11n0270_015:0853c21": "對境無動。涉塵不染。是謂住戒自在。無動無染。則",
    "X11n0270_015:0853c22": "無適不可。故能遊十方所去隨願也。修行之初。必",
    "X11n0270_015:0853c23": "枯絕欲愛。使心性虗明。然後能入法流。開妙圓性。",
    "X11n0270_015:0853c24": "真性明圓。細習乃現。遂發行治之。使純智無習。又",
    "X11n0270_015:0854a01": "持之以定。使寂湛發光。深入於道。護持不失。斯能",
    "X11n0270_015:0854a02": "迴佛慈光。獲佛淨戒。而涉塵不染。所去隨願。此十",
    "X11n0270_015:0854a03": "信之序也。△三十住。從信趨入生如來家。依無住",
    "X11n0270_015:0854a04": "智永不退還。名住。文十。一發心住。",
    "X11n0270_015:0854a05": "阿難。是善男子。以真方便。發此十心。心精發輝。十用",
    "X11n0270_015:0854a06": "涉入圓成一心。名發心住。",
    "X11n0270_015:0854a07": "真方便妙慧也。此十心十信也。十心頓發。圓成一",
    "X11n0270_015:0854a08": "心。住佛智地。名發心住。聖位以十信為初因。以十",
    "X11n0270_015:0854a09": "住十行十願十地為漸次。而終於等妙。皆相躡而",
    "X11n0270_015:0854a10": "設。欲令行人從信趨入住佛智地。而依智起行。濟",
    "X11n0270_015:0854a11": "行以願。由是超三賢。入十聖。登等妙。此修證之序",
    "X11n0270_015:0854a12": "也。△二治地住。",
    "X11n0270_015:0854a13": "心中發明。如淨琉璃內現精金。以前妙心。履以成地。",
    "X11n0270_015:0854a14": "名治地住。",
    "X11n0270_015:0854a15": "心中發明。內外精瑩。牒心精發暉義也。履是妙心",
    "X11n0270_015:0854a16": "以為真基。名曰治地。如將築室必先治地。乃可興",
    "X11n0270_015:0854a17": "作也。△三修行住。",
    "X11n0270_015:0854a18": "心地涉知。俱得明了。遊履十方得無留礙。名修行住。",
    "X11n0270_015:0854a19": "由內外精瑩。治成心地。故所涉所知俱得明了。則",
    "X11n0270_015:0854a20": "任運修進。得無留礙。△四生貴住。",
    "X11n0270_015:0854a21": "行與佛同。受佛氣分。如中陰身自求父母。陰信冥通。",
    "X11n0270_015:0854a22": "入如來種。名生貴住。",
    "X11n0270_015:0854a23": "妙行密契。則妙理冥感。將生佛家。為法王族。故名",
    "X11n0270_015:0854a24": "生貴。中陰諭冥感之理也。現陰已謝後陰未生之",
    "X11n0270_015:0854b01": "中。名曰中陰。△五方便具足住。",
    "X11n0270_015:0854b02": "既遊道胎。親奉覺胤。如胎已成人相不缺。名方便具",
    "X11n0270_015:0854b03": "足住。",
    "X11n0270_015:0854b04": "同妙行之氣分。冥妙理之中陰。是遊道胎奉覺胤",
    "X11n0270_015:0854b05": "也。道胎既成。故妙相不缺。而修行方便具矣。△六",
    "X11n0270_015:0854b06": "正心住。",
    "X11n0270_015:0854b07": "容貌如佛。心相亦同。名正心住。",
    "X11n0270_015:0854b08": "容止外同。心相內異。非正心也。△七不退住。",
    "X11n0270_015:0854b09": "身心合成。日益增長。名不退住。",
    "X11n0270_015:0854b10": "同佛之德。有進無退。△八童真住。",
    "X11n0270_015:0854b11": "十身靈相一時具足。名童真住。",
    "X11n0270_015:0854b12": "具體而微。故以童稱。十身者。菩提身。願身。化身。力",
    "X11n0270_015:0854b13": "身。莊嚴身。威勢身。意生身。福身。法身。智身也。△九",
    "X11n0270_015:0854b14": "法王子住。",
    "X11n0270_015:0854b15": "形成出胎。親為佛子。名法王子住。",
    "X11n0270_015:0854b16": "自發心至生貴。名入聖胎。自方便具足至童真。名",
    "X11n0270_015:0854b17": "長養聖胎。至此長養功終。故喻出胎王子。△十灌",
    "X11n0270_015:0854b18": "頂住。",
    "X11n0270_015:0854b19": "表以成人。如國大王以諸國事分委太子。彼剎利王。",
    "X11n0270_015:0854b20": "世子長成。陳列灌頂。名灌頂住。",
    "X11n0270_015:0854b21": "國大王天子也。嫡嗣曰太子。剎利王諸王也。嫡嗣",
    "X11n0270_015:0854b22": "曰世子。將付國位。取大海水灌頂表為王。當承用",
    "X11n0270_015:0854b23": "眾智。今此位眾德潛備。堪任佛事。故表以成人陳",
    "X11n0270_015:0854b24": "列灌頂也。言以國事分委。則非正付國位。特表成",
    "X11n0270_015:0854c01": "人而已。葢此方極十住。若十地行滿。乃堪正付故。",
    "X11n0270_015:0854c02": "華嚴十地菩薩受佛職位。比輪王太子受職。夫發",
    "X11n0270_015:0854c03": "心必治地。治地乃修行。修行然後生如來家。而具",
    "X11n0270_015:0854c04": "覺相同佛心長道體圓十身。為佛子任佛事。此十",
    "X11n0270_015:0854c05": "住始終之序也。△四十行既依普智。住佛所住。遂",
    "X11n0270_015:0854c06": "能繁興妙行。自利利人。文十。一歡喜行。",
    "X11n0270_015:0854c07": "阿難。是善男子。成佛子已。具足無量如來妙德。十方",
    "X11n0270_015:0854c08": "隨順。名歡喜行。",
    "X11n0270_015:0854c09": "具佛妙德。故能十方隨順。無適不可。自他利備。機",
    "X11n0270_015:0854c10": "應俱喜。名歡喜行。△二饒益行。",
    "X11n0270_015:0854c11": "善能利益一切眾生。名饒益行。",
    "X11n0270_015:0854c12": "善推妙德。益以利人。△三無嗔行。",
    "X11n0270_015:0854c13": "自覺覺他。得無違拒。名無嗔恨行。",
    "X11n0270_015:0854c14": "嗔恨生於違拒。△四無盡行。",
    "X11n0270_015:0854c15": "種類出生。窮未來際。三世平等。十方通達。名無盡行。",
    "X11n0270_015:0854c16": "觸類而長。隨機而應。利行無盡。△五離癡亂行。",
    "X11n0270_015:0854c17": "一切合同。種種法門得無差誤。名離癡亂行。",
    "X11n0270_015:0854c18": "於法不了曰癡。於行紛錯曰亂。今能一合於法。得",
    "X11n0270_015:0854c19": "無差誤。故離癡亂。△六善現行。",
    "X11n0270_015:0854c20": "則於同中。顯現群異。一一異相各各見同。名善現行。",
    "X11n0270_015:0854c21": "由無癡亂故。能於種種法門。互現隨應。圓融自在。",
    "X11n0270_015:0854c22": "所謂善現。△七無著行。",
    "X11n0270_015:0854c23": "如是乃至十方虗空滿足微塵。一一塵中。現十方界。",
    "X11n0270_015:0854c24": "現塵現界。不相留礙。名無著行。",
    "X11n0270_015:0855a01": "此由善現行。充擴圓融也。塵中現剎名現界。不壞",
    "X11n0270_015:0855a02": "塵相名現塵。△八尊重行。",
    "X11n0270_015:0855a03": "種種現前。咸是第一波羅蜜多。名尊重行。",
    "X11n0270_015:0855a04": "種種所現皆是般若性德。無作妙力。自在成就。故",
    "X11n0270_015:0855a05": "名尊重。金剛稱第一波羅蜜即般若也。△九善法",
    "X11n0270_015:0855a06": "行。",
    "X11n0270_015:0855a07": "如是圓融。能成十方諸佛軌則。名善法行。",
    "X11n0270_015:0855a08": "十方諸佛。以是成道。以是利生。△十真實行。",
    "X11n0270_015:0855a09": "一一皆是清淨無漏。一真無為。性本然故。名真實行。",
    "X11n0270_015:0855a10": "總括前行。無非真性。本然妙用。相雖萬殊。體唯一",
    "X11n0270_015:0855a11": "真。故名真實。如是十行乃至後位。不離前法。而皆",
    "X11n0270_015:0855a12": "相躡。別設者一使行人隨位增進。開擴性覺。淨治",
    "X11n0270_015:0855a13": "惑障。而成熟佛果也。△五十迴向。亦名十願。前十",
    "X11n0270_015:0855a14": "住十行。出俗心多。大悲行劣。此須濟以悲願處俗",
    "X11n0270_015:0855a15": "利生。迴真向俗。迴智向悲。使真俗圓融。智悲不二。",
    "X11n0270_015:0855a16": "是名迴向修進妙行。至此備矣。文十。一救護眾生",
    "X11n0270_015:0855a17": "離眾生相迴向。",
    "X11n0270_015:0855a18": "阿難。是善男子。滿足神通。成佛事已。純潔精真。遠諸",
    "X11n0270_015:0855a19": "留患。當度眾生。滅諸度相。向無為心。向涅槃路。名救",
    "X11n0270_015:0855a20": "護一切眾生離眾生相迴向。",
    "X11n0270_015:0855a21": "滿足神通。至遠諸留患。牒前現塵現界不相留礙",
    "X11n0270_015:0855a22": "等事。謂此行滿足。當修迴向行也。迴向之行。悲願",
    "X11n0270_015:0855a23": "最深故。職在度生。然見有可度。即涉有為。背涅槃",
    "X11n0270_015:0855a24": "路。故須滅除度相。迴向無為心。向涅槃路也。△二",
    "X11n0270_015:0855b01": "不壞迴向。",
    "X11n0270_015:0855b02": "壞其可壞。遠離諸離。名不壞迴向。",
    "X11n0270_015:0855b03": "壞其可壞。謂遠離一切虗妄境界也。遠離諸離。謂",
    "X11n0270_015:0855b04": "離遠離幻亦復遠離也。得無所離。即除諸幻。而證",
    "X11n0270_015:0855b05": "不壞矣。△三等一切佛迴向。",
    "X11n0270_015:0855b06": "本覺湛然。覺齊佛覺。名等一切佛迴向。",
    "X11n0270_015:0855b07": "無壞不壞。無離不離。乃湛然齊佛。△四至一切處",
    "X11n0270_015:0855b08": "迴向。",
    "X11n0270_015:0855b09": "精真發明。地如佛地。名至一切處迴向。",
    "X11n0270_015:0855b10": "覺湛故精真發明。地如佛地。前覺等一切。則真如",
    "X11n0270_015:0855b11": "體徧也。此地至一切。則真如界遍也。△五無盡功",
    "X11n0270_015:0855b12": "德藏迴向。",
    "X11n0270_015:0855b13": "世界如來。互相涉入。得無罣礙。名無盡功德藏迴向。",
    "X11n0270_015:0855b14": "真界真體。二俱圓遍。故涉入無礙。任運發輝。德用",
    "X11n0270_015:0855b15": "無盡。△六隨順平等善根迴向。",
    "X11n0270_015:0855b16": "於同佛地。地中各各生清淨因。依因發揮。取涅槃道。",
    "X11n0270_015:0855b17": "名隨順平等善根迴向。",
    "X11n0270_015:0855b18": "同佛地即前地如佛地也。於一切處。各起淨因。取",
    "X11n0270_015:0855b19": "涅槃道。是謂平等善根。△七隨順等觀眾生迴向。",
    "X11n0270_015:0855b20": "真根既成。十方眾生皆我本性。性圓成就。不失眾生。",
    "X11n0270_015:0855b21": "名隨順等觀一切眾生迴向。",
    "X11n0270_015:0855b22": "平等善根。性真圓融。周遍法界。故十方眾生皆我",
    "X11n0270_015:0855b23": "本性。我善既成。故能成就一切眾生善根。無有遺",
    "X11n0270_015:0855b24": "失。無有高下。名隨順等觀。△八真如相迴向。",
    "X11n0270_015:0855c01": "即一切法。離一切相。唯即與離。二無所著。名真如相",
    "X11n0270_015:0855c02": "迴向。",
    "X11n0270_015:0855c03": "如故即。真故離。有即有離。是假真如。二無所著。乃",
    "X11n0270_015:0855c04": "真真如也。△九無縛解脫迴向。",
    "X11n0270_015:0855c05": "真得所如。十方無礙。名無縛解脫迴向。",
    "X11n0270_015:0855c06": "依假真如。則不無滯礙。是有縛解脫。唯真得所如",
    "X11n0270_015:0855c07": "故。一切無礙。乃名無縛解脫。△十法界無量迴向。",
    "X11n0270_015:0855c08": "性德圓成。法界量滅。名法界無量迴向。",
    "X11n0270_015:0855c09": "初證性德。以為齊佛。以為如佛。以為至一切處等。",
    "X11n0270_015:0855c10": "皆存量見。則法界性未離有量。及乎性德圓成。乃",
    "X11n0270_015:0855c11": "滅量見。乃得無量。此總治前位限量情見也。此性",
    "X11n0270_015:0855c12": "圓成。可超三賢。入十聖矣。△六四加行。三賢位極。",
    "X11n0270_015:0855c13": "當於此際。復加功行。即入聖位。文二。一牒前總標。",
    "X11n0270_015:0855c14": "阿難。是善男子。盡是清淨四十一心。次成四種妙圓",
    "X11n0270_015:0855c15": "加行。",
    "X11n0270_015:0855c16": "四十一心者。乾慧一。信住行向各十。小乘通教皆",
    "X11n0270_015:0855c17": "有四加。而非妙非圓。故此特稱妙圓加行。△二詳",
    "X11n0270_015:0855c18": "開行位四。一煖位。",
    "X11n0270_015:0855c19": "即以佛覺。用為己心。若出未出。猶如鑽火。欲然其木。",
    "X11n0270_015:0855c20": "名為煖地。",
    "X11n0270_015:0855c21": "佛覺果覺也。前雖能齊。未能正證。今極賢位。將趨",
    "X11n0270_015:0855c22": "聖果。即須用佛果覺。為己因心。復加功行。以求正",
    "X11n0270_015:0855c23": "證。火喻果覺。木喻因心。鑽喻加行。初入因位。未即",
    "X11n0270_015:0855c24": "得果。故譬鑽火方得煖相。△二頂位。",
    "X11n0270_015:0856a01": "又以己心。成佛所履。若依非依。如登高山身入虗空",
    "X11n0270_015:0856a02": "下有微礙。名為頂地。",
    "X11n0270_015:0856a03": "前以佛覺為己心。此以己心成佛行。則因心果覺",
    "X11n0270_015:0856a04": "已鄰極矣。故譬如登高山身入虗空。但因果未融。",
    "X11n0270_015:0856a05": "心迹尚滯。故云下有微礙。然已到頂地。少需[打丁+雙]進。",
    "X11n0270_015:0856a06": "則微礙除矣。△三忍地。",
    "X11n0270_015:0856a07": "心佛二同。善得中道。如忍事人非懷非出。名為忍地。",
    "X11n0270_015:0856a08": "己心佛覺融為一體曰二同。因果兩忘二邊不立",
    "X11n0270_015:0856a09": "曰中道。此中道果覺將證未證。故如忍事人非懷",
    "X11n0270_015:0856a10": "非出。△四世第一地。",
    "X11n0270_015:0856a11": "數量消滅。迷覺中道。二無所目。名世第一地。",
    "X11n0270_015:0856a12": "前位謂之二同。則已墮數量。見有中邊。則強分迷",
    "X11n0270_015:0856a13": "覺。此俱泯滅。而名亦不立。脫世情量。超於三賢。故",
    "X11n0270_015:0856a14": "名世第一。若進十聖。極乎妙覺。乃出世第一也。△",
    "X11n0270_015:0856a15": "七十地。蘊積前法。至於成實。一切佛法依此發生。",
    "X11n0270_015:0856a16": "故謂之地也。自十信已還位。皆躡跡相資。直趨妙",
    "X11n0270_015:0856a17": "覺。於中不無斷證。是皆不斷而斷。不證而證。或說",
    "X11n0270_015:0856a18": "每地斷一障二愚修一波羅蜜。名相煩紊。辭義迂",
    "X11n0270_015:0856a19": "闊。故今略之。直取躡迹相資之義而釋。庶修進者",
    "X11n0270_015:0856a20": "煥然易悟耳。文十。一歡喜地。",
    "X11n0270_015:0856a21": "阿難。是善男子。於大菩提。善得通達。覺通如來。盡佛",
    "X11n0270_015:0856a22": "境界。名歡喜地。",
    "X11n0270_015:0856a23": "向雖覺齊佛覺。未能盡佛菩提境界。今由加行妙",
    "X11n0270_015:0856a24": "圓故。善能通達而盡之矣。由是法喜復增故。復名",
    "X11n0270_015:0856b01": "歡喜。△二離垢地。",
    "X11n0270_015:0856b02": "異性入同。同性亦滅。名離垢地。",
    "X11n0270_015:0856b03": "通大菩提。盡佛境界。則一切障礙即究竟覺。眾生",
    "X11n0270_015:0856b04": "國土同一法性。是異性入同也。然見異見同。還是",
    "X11n0270_015:0856b05": "情垢。至於同性亦滅。乃名離垢。△三發光地。",
    "X11n0270_015:0856b06": "淨極明生。名發光地。",
    "X11n0270_015:0856b07": "情見之垢淨。則妙覺之明生。△四焰慧地。",
    "X11n0270_015:0856b08": "明極覺滿。名焰慧地。",
    "X11n0270_015:0856b09": "明極覺滿。如大火聚。一切緣影悉皆爍絕。故名焰",
    "X11n0270_015:0856b10": "慧。△五難勝地。",
    "X11n0270_015:0856b11": "一切同異。所不能至。名難勝地。",
    "X11n0270_015:0856b12": "前雖異性入同同性亦滅。猶有能至之境。此以焰",
    "X11n0270_015:0856b13": "慧爍絕故。一切同異所不能至。至尚不能。孰能勝",
    "X11n0270_015:0856b14": "哉。△六現前地。",
    "X11n0270_015:0856b15": "無為真如性淨明露。名現前地。",
    "X11n0270_015:0856b16": "人莫不有真如淨性。葢常為一切同異之所揜蔽。",
    "X11n0270_015:0856b17": "故同異不至。則明露現前。△七遠行地。",
    "X11n0270_015:0856b18": "盡真如際。名遠行地。",
    "X11n0270_015:0856b19": "真如現前。分證則局。盡際乃遠。逈超極造。故名遠",
    "X11n0270_015:0856b20": "行。△八不動地。",
    "X11n0270_015:0856b21": "一真如心。名不動地。",
    "X11n0270_015:0856b22": "既盡其際。乃全得其體一真凝常。故名不動。△九",
    "X11n0270_015:0856b23": "善慧地。",
    "X11n0270_015:0856b24": "發真如用。名善慧地。",
    "X11n0270_015:0856c01": "既得真體。斯發真用。凡所照應。無所不真。無所不",
    "X11n0270_015:0856c02": "如。故名善慧。",
    "X11n0270_015:0856c03": "阿難。是諸菩薩。從此已往。修習畢功。功德圓滿。亦目",
    "X11n0270_015:0856c04": "此地名修習位。",
    "X11n0270_015:0856c05": "此結前顯後也。聖位總束有五。一資糧三賢也。二",
    "X11n0270_015:0856c06": "加行四加也。三通達初地也。四修習即此也。五無",
    "X11n0270_015:0856c07": "學妙覺也。自初發信。至超賢入聖。皆修習之事。而",
    "X11n0270_015:0856c08": "此位已超八地。無功用道。智悲並圓。則修習之功",
    "X11n0270_015:0856c09": "終畢於此。故名修習。以結十地之因也。次後乃十",
    "X11n0270_015:0856c10": "地之果。無復修習矣。華嚴十地。以金剛藏表因。解",
    "X11n0270_015:0856c11": "脫月表果。亦以因地有修果地無修也。問後位既",
    "X11n0270_015:0856c12": "無修習。復有斷障之事。何耶。曰此明智悲功終得",
    "X11n0270_015:0856c13": "十地果而已。若論斷障。則等覺之位。猶是修習。故",
    "X11n0270_015:0856c14": "至妙覺。乃名無學。△十法雲地。",
    "X11n0270_015:0856c15": "慈陰妙雲覆涅槃海。名法雲地。",
    "X11n0270_015:0856c16": "慈陰妙雲十地果德也。涅槃海妙覺果海也。十地",
    "X11n0270_015:0856c17": "果滿。智悲功圓。無復自利。純是利他。故大悲之陰。",
    "X11n0270_015:0856c18": "充徧法界。無心無緣。而應彼心緣。施作利潤。而本",
    "X11n0270_015:0856c19": "寂無作。稱合如來大寂滅海。故云覆也。△八等覺",
    "X11n0270_015:0856c20": "位。",
    "X11n0270_015:0856c21": "如來逆流。如是菩薩順行而至。覺際入交。名為等覺。",
    "X11n0270_015:0856c22": "十地菩薩。混俗利生。與如來同。但所趨逆順。與如",
    "X11n0270_015:0856c23": "來異。葢如來逆生死流。出同萬物。菩薩順涅槃流。",
    "X11n0270_015:0856c24": "入趨妙覺。已至覺際。故名入交。與佛無間。故名等",
    "X11n0270_015:0857a01": "覺。即解脫道前無間道也。此雖齊等。未極於妙。葢",
    "X11n0270_015:0857a02": "能順能入而已。須於大寂滅海逆流而出。妙同萬",
    "X11n0270_015:0857a03": "物。乃名妙覺也。△九金剛慧。",
    "X11n0270_015:0857a04": "阿難。從乾慧心。至等覺已。是覺始獲金剛心中初乾",
    "X11n0270_015:0857a05": "慧地。",
    "X11n0270_015:0857a06": "此名等覺後心妙覺伏道。妙覺之道。無別行相。但",
    "X11n0270_015:0857a07": "從初乾慧。至等覺已。復起金剛心。從初重歷諸位。",
    "X11n0270_015:0857a08": "破斷微細緣影最後無明。使纖塵不立。乃可入妙。",
    "X11n0270_015:0857a09": "為其復從初位以始故。名金剛心中初乾慧地。識",
    "X11n0270_015:0857a10": "陰盡者。能入菩薩金剛乾慧即此也。前名乾慧。以",
    "X11n0270_015:0857a11": "未與如來法流水接。此名乾慧。以未與如來妙莊",
    "X11n0270_015:0857a12": "嚴海接。名雖乍同。義乃逈別。△十妙覺。",
    "X11n0270_015:0857a13": "如是重重單複十二。方盡妙覺。成無上道。",
    "X11n0270_015:0857a14": "圓覺有單複圓修之義。今此獨由信心以歷諸位",
    "X11n0270_015:0857a15": "曰單。兼金剛心重歷諸位曰複。十二者。乾信住行",
    "X11n0270_015:0857a16": "向煖頂忍世地金等是也。十二為因。妙覺為果。故",
    "X11n0270_015:0857a17": "單複十二。方盡妙覺成無上道。",
    "X11n0270_015:0857a18": "是種種地。皆以金剛。觀察如幻十種深喻。奢摩他中。",
    "X11n0270_015:0857a19": "用諸如來毗婆舍那。清淨修證。漸次深入。",
    "X11n0270_015:0857a20": "此教其用金剛心成就妙覺之方也。種種地十二",
    "X11n0270_015:0857a21": "位也。十喻者。幻人陽燄水月空華谷響乾城夢影",
    "X11n0270_015:0857a22": "像化也。了法如此。則頓忘情解。纖塵不立。故曰清",
    "X11n0270_015:0857a23": "淨修證。奢摩他毗婆舍那。云止觀。言如來者。揀異",
    "X11n0270_015:0857a24": "小乘。△十一總結功用。",
    "X11n0270_015:0857b01": "阿難。如是皆以三增進故。善能成就五十五位真菩",
    "X11n0270_015:0857b02": "提路。作是觀者名為正觀。若他觀者名為邪觀。",
    "X11n0270_015:0857b03": "三增進三漸次也。聖位皆資之以成就也。信住行",
    "X11n0270_015:0857b04": "向地為五十。并乾慧四加等妙。有五十七位。獨指",
    "X11n0270_015:0857b05": "五十五為菩提路者。等妙乃菩提之果。由是路以",
    "X11n0270_015:0857b06": "趣證也。或指金剛觀察及止觀。為三增進。△四結",
    "X11n0270_015:0857b07": "經分。正宗未終。而遽結經者。自初示密因。次開修",
    "X11n0270_015:0857b08": "證。而卒乎極果。則經之正範畢矣。故於此結也。後",
    "X11n0270_015:0857b09": "之二科。戒備失錯。深防邪誤。特助道而已。故於後",
    "X11n0270_015:0857b10": "別列。乃正助之辯也。文二。一請問經名。",
    "X11n0270_015:0857b11": "爾時文殊師利法王子。在大眾中。即從座起。頂禮佛",
    "X11n0270_015:0857b12": "足。而白佛言。當何名是經。我及眾生。云何奉持。",
    "X11n0270_015:0857b13": "△二如來標示五。一標藏心法眼。",
    "X11n0270_015:0857b14": "佛告文殊師利。是經名大佛頂悉怛多般怛囉無上",
    "X11n0270_015:0857b15": "寶印十方如來清淨海眼。",
    "X11n0270_015:0857b16": "大佛頂白傘蓋無上寶印者。體極含覆。超情離見。",
    "X11n0270_015:0857b17": "即如來藏之心印也。證佛心要。必契於此。十方如",
    "X11n0270_015:0857b18": "來清淨海眼者。照窮剎海。淨絕纖塵。即爍迦羅之",
    "X11n0270_015:0857b19": "法眼也。開佛知見。必資於此。實大事因緣。非小智",
    "X11n0270_015:0857b20": "之法。故以文殊請問。△二明濟度妙力。",
    "X11n0270_015:0857b21": "亦名救護親因度脫阿難及此會中性比丘尼得菩",
    "X11n0270_015:0857b22": "提心入徧知海。",
    "X11n0270_015:0857b23": "阿難為親。摩登為因。舉斯二者。明有緣皆度也。無",
    "X11n0270_015:0857b24": "上正覺。由此經得。一切智海。由此經入。△三明果",
    "X11n0270_015:0857c01": "人同修。",
    "X11n0270_015:0857c02": "亦名如來密因修證了義。",
    "X11n0270_015:0857c03": "如來正果。藉此為因。權乘修證皆不了義。△四明",
    "X11n0270_015:0857c04": "眾德大備。",
    "X11n0270_015:0857c05": "亦名大方廣妙蓮華王十方佛母陀羅尼呪。",
    "X11n0270_015:0857c06": "體極無外。方正平等。周徧含容。名大方廣。因果同",
    "X11n0270_015:0857c07": "彰。染淨不滯。於法自在。名妙蓮華王。出生十方一",
    "X11n0270_015:0857c08": "切諸佛。總一切法。持無量義。名十方佛母陀羅尼",
    "X11n0270_015:0857c09": "呪。△五明因人同證。",
    "X11n0270_015:0857c10": "亦名灌頂章句。諸菩薩萬行首楞嚴。汝當奉持。",
    "X11n0270_015:0857c11": "菩薩由此。受佛職位。故名灌頂章句。",
    "X11n0270_015:0857c12": "△五助道分二。一別明諸趣。戒備失錯。文云令持",
    "X11n0270_015:0857c13": "戒者謹潔無犯不入邪見。即戒備意也。文二。初阿",
    "X11n0270_015:0857c14": "難繼請二。初結前讚謝。",
    "X11n0270_015:0857c15": "說是語已。即時阿難及諸大眾。得蒙如來開示密印",
    "X11n0270_015:0857c16": "般怛羅義。兼聞此經了義名目。頓悟禪那修進聖位。",
    "X11n0270_015:0857c17": "增上妙理。心慮虗凝。斷除三界修心六品微細煩惱。",
    "X11n0270_015:0857c18": "此結敘時眾獲益。下乃讚謝也。開示密印。至增上",
    "X11n0270_015:0857c19": "妙理。通指前經奧義也。印證藏心清淨含覆一切",
    "X11n0270_015:0857c20": "決了。是謂密印般怛羅了義也。以明心見性為因。",
    "X11n0270_015:0857c21": "以等妙極證為果。纖塵不立。情解兩忘。心慮灰凝。",
    "X11n0270_015:0857c22": "細惑頓斷。是謂禪那修進增上妙理也。修道所斷",
    "X11n0270_015:0857c23": "俱生細惑。大乘入地永伏。至佛地方斷。小乘於三",
    "X11n0270_015:0857c24": "界分九地。地各九品。初果斷欲界前六品而證二",
    "X11n0270_015:0858a01": "果。斷後三品而證三果。斷上二界各九品而證無",
    "X11n0270_015:0858a02": "學。今此增上頓斷故言三界六品。其餘三品。必須",
    "X11n0270_015:0858a03": "佛地方斷。雖三果能斷九品。特分斷漸伏而已。",
    "X11n0270_015:0858a04": "即從座起。頂禮佛足。合掌恭敬。而白佛言。大威德世",
    "X11n0270_015:0858a05": "尊。慈音無遮。善開眾生微細沉惑。令我今日身心快",
    "X11n0270_015:0858a06": "然得大饒益。",
    "X11n0270_015:0858a07": "正讚謝也。俱生幽隱。故曰沉惑。△二正請後法三。",
    "X11n0270_015:0858a08": "一正問。",
    "X11n0270_015:0858a09": "世尊。若此妙明真淨妙心。本來徧圓。如是乃至大地",
    "X11n0270_015:0858a10": "草木蝡動含靈。本元真如。即是如來成佛真體。佛體",
    "X11n0270_015:0858a11": "真實。云何復有地獄餓鬼畜生修羅人天等道。",
    "X11n0270_015:0858a12": "前說真淨妙心。本來圓徧。則法界一真。萬動一體。",
    "X11n0270_015:0858a13": "宜無諸趣之異。其如方今現有乃常情所疑。故或",
    "X11n0270_015:0858a14": "執諸趣。而迷妙圓之體。或執妙圓。而撥諸趣之業。",
    "X11n0270_015:0858a15": "以致失錯墮落。故特請問。冀行人詳明而知所戒",
    "X11n0270_015:0858a16": "備也。",
    "X11n0270_015:0858a17": "世尊。此道為復本來自有。為是眾生妄習生起。",
    "X11n0270_015:0858a18": "自妄發生。非本來有。△二引事。",
    "X11n0270_015:0858a19": "世尊。如寶蓮香比丘尼。持菩薩戒。私行婬欲。妄言行",
    "X11n0270_015:0858a20": "婬非殺非偷無有業報。發是語已。先於女根生大猛",
    "X11n0270_015:0858a21": "火。後於節節猛火燒然。墮無間獄。琉璃大王。善星比",
    "X11n0270_015:0858a22": "丘。琉璃為誅瞿曇族姓。善星妄說一切法空。生身陷",
    "X11n0270_015:0858a23": "人阿鼻地獄。此諸地獄。為有定處。為復自然。彼彼發",
    "X11n0270_015:0858a24": "業各私受。",
    "X11n0270_015:0858b01": "不斷三業。各各有私。眾同分中非無定處也。琉璃。",
    "X11n0270_015:0858b02": "匿王太子。廢父自立。挾宿嫌誅釋種。佛記其七日",
    "X11n0270_015:0858b03": "當入地獄。王泛海以避。水中自然燒滅。善星比丘。",
    "X11n0270_015:0858b04": "能說十二部經。獲四禪果。因狎邪友。妄言無佛無",
    "X11n0270_015:0858b05": "法無有涅槃。故生陷無間。此皆謬執妙圓。撥無業",
    "X11n0270_015:0858b06": "趣者也。△三結請。",
    "X11n0270_015:0858b07": "惟垂大慈。發開童蒙。令諸一切持戒眾生。聞決定義。",
    "X11n0270_015:0858b08": "歡喜頂戴。謹潔無犯。"
}