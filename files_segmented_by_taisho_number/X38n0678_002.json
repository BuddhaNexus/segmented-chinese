{
    "X38n0678_002:0077c04": "註菩薩戒經卷中一",
    "X38n0678_002:0077c06": "天台　智者大師　疏",
    "X38n0678_002:0077c07": "門人　灌頂　錄",
    "X38n0678_002:0077c08": "東掖白蓮沙門　與咸(入疏箋經加註釋疏)",
    "X38n0678_002:0077c09": "佛告諸佛子言有十重波羅提木叉若受菩薩戒不",
    "X38n0678_002:0077c10": "誦此戒者非菩薩非佛種子我亦如是誦一切菩薩",
    "X38n0678_002:0077c11": "已學一切菩薩當學一切菩薩今學已略說菩薩波",
    "X38n0678_002:0077c12": "羅提木叉相貌應當學敬心奉持。",
    "X38n0678_002:0077c13": "【疏】若受菩薩戒下揀非我亦如是誦下顯是亦名",
    "X38n0678_002:0077c14": "舉果勸因一切菩薩下經明三世意令思齊以勸",
    "X38n0678_002:0077c15": "受者略說木叉即頓戒之相貌偈歎戒體豈逾斯",
    "X38n0678_002:0077c16": "矣勸應當學敬心奉持。△二別解為十。",
    "X38n0678_002:0077c17": "【註】今於十前採聚眾釋聊示大旨所以重中談此",
    "X38n0678_002:0077c18": "十者一者由三毒所生二者制三業所起三者約",
    "X38n0678_002:0077c19": "三聚所攝初意者一切罪犯莫不皆由三毒因生",
    "X38n0678_002:0077c20": "此十重者如半偈云殺盜婬妄酒說毀慳嗔謗應",
    "X38n0678_002:0077c21": "約橫竪以明其相橫則一一皆具三毒只如殺或",
    "X38n0678_002:0077c22": "因貪殺或因嗔癡殺既如此餘九例然竪則以十",
    "X38n0678_002:0077c23": "配對三毒以辯其相於中貪心造婬盜慳三種之",
    "X38n0678_002:0077c24": "過夫言貪者乃有二種一者貪色二者貪財貪色",
    "X38n0678_002:0078a01": "則犯婬故制婬戒貪財者二一者自己之財二者",
    "X38n0678_002:0078a02": "他人之財貪己財慳而不施則制慳戒貪他人財",
    "X38n0678_002:0078a03": "不與而取則制盜戒亦云財有已未已得之財貪",
    "X38n0678_002:0078a04": "惜不施則慳未得之財貪而取之則盜故此二種",
    "X38n0678_002:0078a05": "從貪毒起所以色唯一而財分二者財有求取有",
    "X38n0678_002:0078a06": "施與取之成盜不施成慳色唯取而無與故只一",
    "X38n0678_002:0078a07": "義也嗔心所起亦有三種謂殺毀嗔此約嗔法應",
    "X38n0678_002:0078a08": "在三業嗔之在身則殺戮嗔之在口則毀罵嗔之",
    "X38n0678_002:0078a09": "在心則恚怒故此三種從嗔毒造癡亦有三謂酒",
    "X38n0678_002:0078a10": "妄謗夫言癡者有因有果酒是癡因妄謗是果蓋",
    "X38n0678_002:0078a11": "因飲酒起無明業此亦多種今云妄謗最屬愚癡",
    "X38n0678_002:0078a12": "所以分二者有自他故以自無德妄稱己德即非",
    "X38n0678_002:0078a13": "聖為聖他三寶之境堪為福田謗言毀之聖說非",
    "X38n0678_002:0078a14": "聖故分二種說過一戒乃通三毒由茲防制三毒",
    "X38n0678_002:0078a15": "所起相貌唯十故成十重也。次三業所起者殺",
    "X38n0678_002:0078a16": "盜淫酒由身業起故智論云酒及前三俱屬身戒",
    "X38n0678_002:0078a17": "此約四義分別一約自他殺盜淫屬自害沽酒屬",
    "X38n0678_002:0078a18": "害他以他因酒能起大罪故二約依正盜即依報",
    "X38n0678_002:0078a19": "殺淫正報酒通依正沽為他物屬依飲昏自性屬",
    "X38n0678_002:0078a20": "正三約違順殺盜屬違情淫屬順情酒通違順恣",
    "X38n0678_002:0078a21": "迷快意屬順取其價直屬違四約因果殺盜乃取",
    "X38n0678_002:0078a22": "財斷命苦果中極故俱成重淫酒順迷種苦因極",
    "X38n0678_002:0078a23": "故亦成重故古德云淫為生死本酒為過患源又",
    "X38n0678_002:0078a24": "妄說毀謗此四從口業起即四種語一妄語二離",
    "X38n0678_002:0078b01": "間語以說過令佗心離故三綺語以讚毀無義故",
    "X38n0678_002:0078b02": "四惡言謗讟故又慳嗔二戒從意業起即貪嗔二",
    "X38n0678_002:0078b03": "心也所以不言癡者癡徧諸戒故。三約三聚攝",
    "X38n0678_002:0078b04": "者若從勝為論此十皆是制止三業身口意中不",
    "X38n0678_002:0078b05": "作諸惡悉是律儀戒若從通論皆具三聚此十一",
    "X38n0678_002:0078b06": "一不犯律儀戒也修彼對治十罪之法攝善法也",
    "X38n0678_002:0078b07": "經論中有十種善行即十種戒謂一慈悲行(不殺)二",
    "X38n0678_002:0078b08": "少欲行(不盜)三淨梵行(不淫)四諦語行(不妄)五施明慧行",
    "X38n0678_002:0078b09": "(不酒)六護法行(不說)七忍惡推善行(不毀)八財法俱施行",
    "X38n0678_002:0078b10": "(不慳)九忍辱行(不嗔)十讚三寶行(不謗)此十悉屬善法戒",
    "X38n0678_002:0078b11": "也若以此教他令他獲利即攝眾生戒也故此十",
    "X38n0678_002:0078b12": "戒皆具三聚天台疏鈔無此細揀佗疏揀之甚詳",
    "X38n0678_002:0078b13": "故此預敘其次入文大旨可曉。○初殺戒者。",
    "X38n0678_002:0078b14": "【疏】第一殺戒十重之始若聲聞非梵行在初者人",
    "X38n0678_002:0078b15": "多起過故地繫煩惱重故制之殺雖性罪出家人",
    "X38n0678_002:0078b16": "起此罪希亦易防斷淫既易起制之當初大論云",
    "X38n0678_002:0078b17": "聲聞戒消息人情多防起邊所以輕者多起是故",
    "X38n0678_002:0078b18": "重制重者起希輕罪制之淫欲非性罪殺是性罪",
    "X38n0678_002:0078b19": "大乘制之當初也今言殺斷佗命故五陰相續有",
    "X38n0678_002:0078b20": "眾生而今斷此相續故云殺也大經云遮未來相",
    "X38n0678_002:0078b21": "續名之為殺道俗同制如五戒八戒之類也大士",
    "X38n0678_002:0078b22": "以慈悲為本故須斷也七眾菩薩同犯聲聞五眾",
    "X38n0678_002:0078b23": "大同小異同者同不許殺異者略三事一開遮異",
    "X38n0678_002:0078b24": "二色心異三輕重異開遮異者大士見機得殺聲",
    "X38n0678_002:0078c01": "聞雖見不許殺色心異者大士制心聲聞制色三",
    "X38n0678_002:0078c02": "輕重異者大士害師犯逆聲聞非逆又大士重重",
    "X38n0678_002:0078c03": "於聲聞重也。",
    "X38n0678_002:0078c04": "【註】藏疏云聲聞戒初不同此者此以救生為先彼",
    "X38n0678_002:0078c05": "以自行為首又彼要待犯已方制淫戒初犯故殺",
    "X38n0678_002:0078c06": "不先僧祇律云佛成道五年制淫第六年制盜及",
    "X38n0678_002:0078c07": "殺菩薩不爾約十業道此為初故三世本戒非新",
    "X38n0678_002:0078c08": "制故淫非性罪者在家但制邪淫出家亦屬性罪",
    "X38n0678_002:0078c09": "故聲聞初篇大士十重皆性戒止觀云言性戒者",
    "X38n0678_002:0078c10": "不問受與不受犯即是罪持即是善若受戒持生",
    "X38n0678_002:0078c11": "福犯獲罪不受無福不犯無罪如伐草害畜罪同",
    "X38n0678_002:0078c12": "對首懺二罪俱滅大論云違無作罪同滅耳而償",
    "X38n0678_002:0078c13": "命猶在故知受得之戒與性戒有异荊溪釋云如",
    "X38n0678_002:0078c14": "伐草下略出性遮同異之相如草畜俱有違制之",
    "X38n0678_002:0078c15": "罪作單提悔二罪俱滅然於害畜仍有性愆故引",
    "X38n0678_002:0078c16": "論償命猶在言五陰相續者一色四心心由色存",
    "X38n0678_002:0078c17": "若害一色四心俱滅斷彼相續名之為殺大士見",
    "X38n0678_002:0078c18": "機者如仙豫殺五百等諸例非一忘犯濟物聲聞",
    "X38n0678_002:0078c19": "不許色心者大乘瞥爾起心必結正罪小乘不爾",
    "X38n0678_002:0078c20": "心起但結遠方便玄文云菩薩持性重譏嫌等無",
    "X38n0678_002:0078c21": "差別自求佛道性重則急為化眾生譏嫌則急小",
    "X38n0678_002:0078c22": "乘自調性重則急不度佗故譏嫌則寬菩薩具持",
    "X38n0678_002:0078c23": "二種名大乘戒。△文為三先標人謂若佛子二序",
    "X38n0678_002:0078c24": "事謂中間所列三結罪名波羅夷。○初標人。",
    "X38n0678_002:0079a01": "若佛子。",
    "X38n0678_002:0079a02": "【註】有本云佛言佛子頂山釋云若約能傳須該三",
    "X38n0678_002:0079a03": "佛就結集言之且指釋迦為能告佛此甚疎謬如",
    "X38n0678_002:0079a04": "前已斥然經本之異此雖無害亦須揀定今據大",
    "X38n0678_002:0079a05": "師疏文既云謂若佛子故此為正一一皆云若者",
    "X38n0678_002:0079a06": "篇韻訓汝也如也今對告之人佛欲與之說其戒",
    "X38n0678_002:0079a07": "法必先提起是人令其聳聽當為汝說應訓汝也",
    "X38n0678_002:0079a08": "餘之若字如云若受菩薩戒等即應訓如也對告",
    "X38n0678_002:0079a09": "之人皆稱佛子者纔稟戒者從佛口生從法化生",
    "X38n0678_002:0079a10": "皆名佛子也又藏疏釋之甚細疏云問未知菩薩",
    "X38n0678_002:0079a11": "至何位得佛子名答諸聖教說有多種一約絕功",
    "X38n0678_002:0079a12": "用不行同佛作用名為佛子如楞伽八地菩薩最",
    "X38n0678_002:0079a13": "名勝子二約證得佛法分名為佛子如佛地論初",
    "X38n0678_002:0079a14": "地名佛子三約不退佛法名為佛子如瓔珞等經",
    "X38n0678_002:0079a15": "說十住名佛子四約入大乘發菩提心受菩薩淨",
    "X38n0678_002:0079a16": "戒即名佛子如此經說五約人佛法縱入小乘亦",
    "X38n0678_002:0079a17": "名佛子如四分律序今此通前四諸位同持戒故",
    "X38n0678_002:0079a18": "亦通收五收小回大故。△二就序事有三一不應",
    "X38n0678_002:0079a19": "二應三結就不應中三別初六句明殺事次有四",
    "X38n0678_002:0079a20": "句成業後一句舉輕況重。○初六句。",
    "X38n0678_002:0079a21": "自殺教人殺方便殺讚歎殺見作隨喜乃至呪殺。",
    "X38n0678_002:0079a22": "【疏】一自殺謂自害佗命凡三種法內色外色內外",
    "X38n0678_002:0079a23": "色並皆犯也二教佗佗亦是殺大論云口教是殺",
    "X38n0678_002:0079a24": "罪非作瘡律部分別甚多條緒教佗遣使等三方",
    "X38n0678_002:0079b01": "便殺者即殺前方便所謂束縛繫等四讚歎殺亦",
    "X38n0678_002:0079b02": "得罪也五隨喜者獎勸令命斷亦犯也六呪殺謂",
    "X38n0678_002:0079b03": "毗陀羅等雖假餘緣亦皆同犯律中明殺十五種",
    "X38n0678_002:0079b04": "謂優多頭多摾弦撥毗陀羅等如律廣明(云云)。",
    "X38n0678_002:0079b05": "【註】內色等者十誦云用手足及餘身分等外色者",
    "X38n0678_002:0079b06": "不用手足但使計謀令木石刀矟弓等內外色者",
    "X38n0678_002:0079b07": "謂手捉木瓦石刀等持物殺死也教佗殺者頂山",
    "X38n0678_002:0079b08": "云二義一教佗自殺二教佗殺生大論云口教出",
    "X38n0678_002:0079b09": "語非作瘡疣陳平之戮范增等皆片舌為之古云",
    "X38n0678_002:0079b10": "舌上有龍泉殺人不見血復兼遣使何所不為呪",
    "X38n0678_002:0079b11": "殺毗陀羅者西土有呪法呪死屍令起謂使鬼去",
    "X38n0678_002:0079b12": "殺人半毗陀呪作鐵人令去殺佗優多者律中作",
    "X38n0678_002:0079b13": "無烟火坑以土覆上令人陷死頭多者掘地為坑",
    "X38n0678_002:0079b14": "埋人或以二木作孔械杻手足令象踏或牛馬虫",
    "X38n0678_002:0079b15": "嚙等害摾弦撥者摾字疏鈔皆悞應作弶字其尚",
    "X38n0678_002:0079b16": "切即施弶於道假以殺物也弦謂施弓弩以殺也",
    "X38n0678_002:0079b17": "撥謂推撥令人嶮陷也藏疏云一名能殺位有四",
    "X38n0678_002:0079b18": "種一自殺二教佗殺三方便讚歎殺四見作隨喜",
    "X38n0678_002:0079b19": "殺二明殺相差別乃至呪殺謂於上四位所作或",
    "X38n0678_002:0079b20": "刀斫或杖打乃至呪殺以殺相眾多呪殺最稀故",
    "X38n0678_002:0079b21": "云乃至也如呪龍入鑊等當知此釋不及天台。○",
    "X38n0678_002:0079b22": "次四句成殺業。",
    "X38n0678_002:0079b23": "殺因殺緣殺法殺業。",
    "X38n0678_002:0079b24": "【疏】殺業已下三重中第二成業之相也三業成殺",
    "X38n0678_002:0079c01": "自動用者正身業也教佗及呪口業造身業心念",
    "X38n0678_002:0079c02": "欲殺鬼神自宣遂者意業造身業也三階於緣中",
    "X38n0678_002:0079c03": "造作皆是業義殺法謂刀劒坑摾等(摾應作弶)皆有法",
    "X38n0678_002:0079c04": "體故稱為法殺因殺緣者親疎二途正因殺心為",
    "X38n0678_002:0079c05": "因餘者助成故為緣親者造作來果為業四者一",
    "X38n0678_002:0079c06": "是眾生二眾生想三殺害四命斷一是眾生者眾",
    "X38n0678_002:0079c07": "生雖多大為三品一者上品謂諸佛聖人父母師",
    "X38n0678_002:0079c08": "僧害則犯逆三果人兩解一云同逆以聲聞害時",
    "X38n0678_002:0079c09": "已是重中之重故二云犯重大經明三種殺殺三",
    "X38n0678_002:0079c10": "果人但入中殺不在上殺故知非逆菩薩人以取",
    "X38n0678_002:0079c11": "解行已上大經云畢定菩薩同上科今取不作二",
    "X38n0678_002:0079c12": "乘為畢定位或取七心已上皆可為斷也養胎母",
    "X38n0678_002:0079c13": "一云無逆一云犯逆大士之重重於聲聞也中品",
    "X38n0678_002:0079c14": "即人天害心犯重三下品四趣也兩解一云同重",
    "X38n0678_002:0079c15": "大士防殺嚴重故文云一切有命者故不得殺即",
    "X38n0678_002:0079c16": "其證也二云但犯輕垢在重戒中兼制以非道器",
    "X38n0678_002:0079c17": "故文云有命者舉輕況重耳三殺心有兩一自身",
    "X38n0678_002:0079c18": "殺心二教佗殺心自身殺心有二一通心二隔心",
    "X38n0678_002:0079c19": "通心者如漫作坑弶漫燒煑等通三性皆犯若緣",
    "X38n0678_002:0079c20": "此為彼於彼上起害心皆屬通心既自對境又命",
    "X38n0678_002:0079c21": "不復續雖所為不稱悉皆正犯隔心者作坑止為",
    "X38n0678_002:0079c22": "此無心在彼彼死亦犯彼邊不遂輕垢若此路本",
    "X38n0678_002:0079c23": "是此道眾人行往今作坑止為此而彼死亦重以",
    "X38n0678_002:0079c24": "此殺具體能通害以具緣心還屬通心也若斫東",
    "X38n0678_002:0080a01": "人悞中西人西人上都無殺心此屬隔心四命根",
    "X38n0678_002:0080a02": "斷有兩時一此生二後生此生有二句一有戒時",
    "X38n0678_002:0080a03": "犯重二無戒時斷當戒去時結不遂輕垢命斷時",
    "X38n0678_002:0080a04": "結罪同前聲聞臨終時未結捨具戒作五戒等結",
    "X38n0678_002:0080a05": "也後生為戒自復兩種一自憶二不自憶自憶者",
    "X38n0678_002:0080a06": "若任前勢若更加方便命斷瘡重以前後皆自憶",
    "X38n0678_002:0080a07": "故不自憶者若任勢死犯重已死時有戒故若加",
    "X38n0678_002:0080a08": "方便當知前犯不死後方便時不憶但犯輕垢也",
    "X38n0678_002:0080a09": "而言命根者數論別有非色非心為命根成論及",
    "X38n0678_002:0080a10": "大乘無別非色非心為命根也祇取色心連持相",
    "X38n0678_002:0080a11": "續不斷為命耳大論亦然六入六識得相續生假",
    "X38n0678_002:0080a12": "名為命。",
    "X38n0678_002:0080a13": "【註】熈鈔云經多先列因緣法業居後准疏應先業",
    "X38n0678_002:0080a14": "次法後因緣下皆准此頂山云經文似倒合先云",
    "X38n0678_002:0080a15": "殺業此鈔記家迷文之失緣此不曉近有四明戒",
    "X38n0678_002:0080a16": "本皆改經文先殺業殺法後方因緣今為辯之疏",
    "X38n0678_002:0080a17": "云初六句明殺事次四句成業故疏中舉其科云",
    "X38n0678_002:0080a18": "殺業已下也非謂舉經文中殺業在前為句初也",
    "X38n0678_002:0080a19": "然則釋義皆從義便故先釋業盜戒亦云盜業下",
    "X38n0678_002:0080a20": "皆是舉其科也若謂須此為准皆先業者只如酒",
    "X38n0678_002:0080a21": "戒何故却云酤酒因下明成業四句故知或舉科",
    "X38n0678_002:0080a22": "語或舉經文隨意無害不可謂之定先列業也以",
    "X38n0678_002:0080a23": "此四句皆是成業故通舉其成業之科記鈔不達",
    "X38n0678_002:0080a24": "何其甚乎自宣遂者記云我已領旨去殺事成為",
    "X38n0678_002:0080b01": "遂如呪殺等雖兼口說心念最強鈔引優婆塞戒",
    "X38n0678_002:0080b02": "經云是十業道一一事中各有三一若有佗想及",
    "X38n0678_002:0080b03": "眾生想若以癡心斷其命根若動作想說殺是名",
    "X38n0678_002:0080b04": "根本二求刀磨利置毒藥作索是名方便三殺已",
    "X38n0678_002:0080b05": "手觸稱量捉持若自食噉若與人食得物等是名",
    "X38n0678_002:0080b06": "成已又云弑父則輕弑母則重弑阿羅漢重於母",
    "X38n0678_002:0080b07": "出佛身血重於羅漢破僧復重於出佛血又有四",
    "X38n0678_002:0080b08": "句一物重意輕如無惡心害父母二物輕意重如",
    "X38n0678_002:0080b09": "以惡心殺眾生三俱重如極惡心害父母四俱輕",
    "X38n0678_002:0080b10": "如輕心害生彼約小乘福田強弱今大乘中一槩",
    "X38n0678_002:0080b11": "犯重三果人下既云兩解是則一解同逆又重乃",
    "X38n0678_002:0080b12": "三果亦羅漢向之數故二云犯重此文乃見七逆",
    "X38n0678_002:0080b13": "與十重不同下文七逆現身不得戒十重猶通懺",
    "X38n0678_002:0080b14": "淨得受則知第二之說乃據大經不在上殺故知",
    "X38n0678_002:0080b15": "非述覽者更詳菩薩人取解行者別三十心也七",
    "X38n0678_002:0080b16": "心者應如止觀師別信第七心不退為凡下即名",
    "X38n0678_002:0080b17": "畢定位也斷(去聲)判也養胎母者儒服以養母同所",
    "X38n0678_002:0080b18": "生母制其禮最重又云拾遺棄而養母其恩最重",
    "X38n0678_002:0080b19": "中品人通一切但除父母天云何害正法念經云",
    "X38n0678_002:0080b20": "天與脩羅戰天被斬手足則再復唯去首必死今",
    "X38n0678_002:0080b21": "戒通諸道故通制耳下品者除人天外餘四趣皆",
    "X38n0678_002:0080b22": "下品攝頂山記云疏闕眾生想四分律云實人作",
    "X38n0678_002:0080b23": "人想殺夷罪人非人想非人人想或兼疑心皆蘭",
    "X38n0678_002:0080b24": "罪彼約小乘今乃頓戒或實人人想或異類作異",
    "X38n0678_002:0080c01": "類想依上三品結之通心中三性者惡性謂三毒",
    "X38n0678_002:0080c02": "如屠獵等貪心也以冤報冤嗔心也戲為癡心也",
    "X38n0678_002:0080c03": "善性者或為善緣致殺如為三寶種植田園或拙",
    "X38n0678_002:0080c04": "土築壇結界等有所傷者乃善心殺也或琴碁偶",
    "X38n0678_002:0080c05": "因工巧等殺生者無記心也隔心乃以意不在彼",
    "X38n0678_002:0080c06": "而令命斷者也有戒無戒者約稟受者說或云所",
    "X38n0678_002:0080c07": "殺之人者非也無戒者捨戒時也聲聞捨戒者或",
    "X38n0678_002:0080c08": "作學人退者論云淫欲盛者許捨戒還家欲飽復",
    "X38n0678_002:0080c09": "本初果人也恐依小乘初心制耳傍通暖等也如",
    "X38n0678_002:0080c10": "捨具戒有犯依五戒結罪也後生者熙鈔云別時",
    "X38n0678_002:0080c11": "事遂故曰後生非謂隔世加方便時以後望前故",
    "X38n0678_002:0080c12": "曰後生蓋前次後次之謂也不自憶者前瘡不殞",
    "X38n0678_002:0080c13": "事已忘心若任勢死既不憶知云何為重釋曰己",
    "X38n0678_002:0080c14": "死時有戒還是犯重若不憶前事彼又不死方便",
    "X38n0678_002:0080c15": "心微故屬輕垢然菩薩以慈心為本不問憶不憶",
    "X38n0678_002:0080c16": "宜自戒慎豈得論此憶不憶邪命根者數論雖別",
    "X38n0678_002:0080c17": "立非色非心還在相應行攝此乃論計不同成論",
    "X38n0678_002:0080c18": "及大乘論不立第三聚只是色心也與大論既同",
    "X38n0678_002:0080c19": "今天台依大論只是六入六識色心和合相續而",
    "X38n0678_002:0080c20": "生假名為命根也豈別有法今疏引大論意在色",
    "X38n0678_002:0080c21": "心不立第三聚也明矣鈔記迷此徒費和會後一",
    "X38n0678_002:0080c22": "句舉輕況重。",
    "X38n0678_002:0080c23": "乃至一切有命者不得故殺。",
    "X38n0678_002:0080c24": "【疏】乃至一切有命下第三舉輕況重。",
    "X38n0678_002:0081a01": "【註】前文以下唯四趣通兩解一云同重即以此文",
    "X38n0678_002:0081a02": "為證二云但犯輕垢在重戒中兼制以非道器故",
    "X38n0678_002:0081a03": "舉輕況重耳今以舉況為科者意亦少別以謂四",
    "X38n0678_002:0081a04": "趣殺之尚乃結罪況重者耶故大士防制意地為",
    "X38n0678_002:0081a05": "先一切有命殺之皆重故同制也故一切之言總",
    "X38n0678_002:0081a06": "攝有情不間巨細殺之皆重以性皆等也十善戒",
    "X38n0678_002:0081a07": "經云若見殺生者如刀刺其心又曰一切愛眼目",
    "X38n0678_002:0081a08": "愛子亦復爾受壽命無極是故不殺生名為梵行",
    "X38n0678_002:0081a09": "最又云噉肉者多病短命自莊嚴當行大悲心奉",
    "X38n0678_002:0081a10": "持不殺戒。○二明應。",
    "X38n0678_002:0081a11": "是菩薩應起常住慈悲心孝順心方便救護一切眾",
    "X38n0678_002:0081a12": "生。",
    "X38n0678_002:0081a13": "【疏】生第二階明應有三句一常住慈悲心兩解一",
    "X38n0678_002:0081a14": "云應學常住佛起慈悲二云心恒應常住慈悲之",
    "X38n0678_002:0081a15": "地二孝順心秉戒不惱佗三方便救護非直已不",
    "X38n0678_002:0081a16": "惱乃應涉事救解。",
    "X38n0678_002:0081a17": "【註】孝順不惱佗乃同一切作父母想然應不應亦",
    "X38n0678_002:0081a18": "三攝意攝律儀即止善屬不應也應作是行善即",
    "X38n0678_002:0081a19": "攝善攝生二種也自行攝善化佗攝生下去諸戒",
    "X38n0678_002:0081a20": "意皆例爾。○三結不應。",
    "X38n0678_002:0081a21": "而反自恣心快意殺生者。",
    "X38n0678_002:0081a22": "【疏】結不應故成罪亦三句一恣心謂貪心殺二快",
    "X38n0678_002:0081a23": "意謂嗔心殺三殺生謂舉殺事有此三故墮不如",
    "X38n0678_002:0081a24": "意罪。○三結罪名。",
    "X38n0678_002:0081b01": "是菩薩波羅夷罪。",
    "X38n0678_002:0081b02": "【註】波羅夷此翻極惡又翻墮不如意處又云佗勝",
    "X38n0678_002:0081b03": "虞緣理持戒當得佛果名自勝處毀禁墮獄名佗",
    "X38n0678_002:0081b04": "勝處或毀戒墮獄此處最劣為佗一切處之所勝",
    "X38n0678_002:0081b05": "故云佗勝處也此不殺戒今更撮括經論及諸家",
    "X38n0678_002:0081b06": "所解優義兼釋以示於後一約法門釋二約事相",
    "X38n0678_002:0081b07": "釋初應具三一約教旨二約觀智三約果用一者",
    "X38n0678_002:0081b08": "此經既為華嚴結經部兼圓別旨唯在圓別人初",
    "X38n0678_002:0081b09": "心知能造心體是佛性未能即理但是緣理發心",
    "X38n0678_002:0081b10": "依理受戒次第兼三賢位十行橫學必ス該藏通",
    "X38n0678_002:0081b11": "別圓四種不殺攝九界有情及次第三諦諸波羅",
    "X38n0678_002:0081b12": "蜜期心登地破十二品無明成別報佛圓人不爾",
    "X38n0678_002:0081b13": "了所持戒無非心性一剎那心持一切不殺戒攝",
    "X38n0678_002:0081b14": "十界有情具無作四諦所修善法更非前後修性",
    "X38n0678_002:0081b15": "不二隨功歷位破四十二品無明成圓報佛今此",
    "X38n0678_002:0081b16": "正約圓心雖兼別教既開顯已捨別從圓依圓秉",
    "X38n0678_002:0081b17": "持乃此戒之旨也二約觀智者今明圓人所修觀",
    "X38n0678_002:0081b18": "智了知性具諸法本來無念離於殺相一切眾生",
    "X38n0678_002:0081b19": "本有佛性體達此性靈明照徹照性成修性本普",
    "X38n0678_002:0081b20": "徧法法全真以不了故性外有法取之則著舉心",
    "X38n0678_002:0081b21": "取法名為犯戒今知此性性外無法全體即是無",
    "X38n0678_002:0081b22": "法可離名持不殺戒意在背塵合覺忘情契性稱",
    "X38n0678_002:0081b23": "性持戒持無持相即境是觀境既三諦一體觀乃",
    "X38n0678_002:0081b24": "三智一心境觀相冥修性不二故圓頓教體障即",
    "X38n0678_002:0081c01": "德不待轉除不殺之觀既成不盜不淫下去諸戒",
    "X38n0678_002:0081c02": "照性亦爾故知前教雖持不殺破九顯一望於圓",
    "X38n0678_002:0081c03": "觀持反成犯唯圓頓教體障即德不動絲毫名不",
    "X38n0678_002:0081c04": "殺觀故云觀察真實相不生亦不滅等又起信云",
    "X38n0678_002:0081c05": "了知法性本無染礙隨順法性行尸波羅蜜等即",
    "X38n0678_002:0081c06": "其意也三約果用者觀智乃修因之行修之不已",
    "X38n0678_002:0081c07": "則能證果是故圓人初心一念契性而照性能發",
    "X38n0678_002:0081c08": "修依境而發菩提心啟止觀巧安乃至涉位無法",
    "X38n0678_002:0081c09": "可愛十觀成就兼六度行能成五品觀照愈明麤",
    "X38n0678_002:0081c10": "垢自遣或相似解發或六根互用進觀精持無有",
    "X38n0678_002:0081c11": "闕犯即能破無明入圓初住真證不殺戒體轉明",
    "X38n0678_002:0081c12": "成波羅蜜現諸神通忘犯濟物彌殺彌慈如僊豫",
    "X38n0678_002:0081c13": "大王犯即是持不殺既爾不盜不淫終至不謗十",
    "X38n0678_002:0081c14": "法皆爾已至眾輕戒戒皆爾在自行邊從初稟戒",
    "X38n0678_002:0081c15": "無捨失緣終至果成絲毫不犯究竟持戒究竟清",
    "X38n0678_002:0081c16": "淨故曰唯佛一人持淨戒是故盧舍那云我已百",
    "X38n0678_002:0081c17": "劫修行是心地法門號吾為盧舍那殆乎果成必",
    "X38n0678_002:0081c18": "以此果復利於他轉授千釋迦千百億釋迦轉授",
    "X38n0678_002:0081c19": "菩薩各化有緣普令眾生皆成佛道然此果化雖",
    "X38n0678_002:0081c20": "曰果用實由初心能照此用以此極果為初心發",
    "X38n0678_002:0081c21": "觀之體故云當以上品寂光而為觀體苟不如此",
    "X38n0678_002:0081c22": "則因果敻殊成別次第故知圓觀持戒之相當須",
    "X38n0678_002:0081c23": "善解方曰契性無持無犯得此三意貫於諸戒方",
    "X38n0678_002:0081c24": "是圓人持戒之相此等妙意佗宗疏鈔全不知旨",
    "X38n0678_002:0082a01": "學天台宗雖行鈔記亦罕能到唯法真教主刪補",
    "X38n0678_002:0082a02": "鈔中不失其旨覽者知之。",
    "X38n0678_002:0082a03": "二約事相釋者此約七意一約命謂一切有生之",
    "X38n0678_002:0082a04": "命例皆犯重二約報謂人重以有道器故畜輕以",
    "X38n0678_002:0082a05": "非道器故三約德謂殺一切發菩提心者不問人",
    "X38n0678_002:0082a06": "畜皆重四約心如前所謂通心隔心等今更細明",
    "X38n0678_002:0082a07": "不過三心謂善惡無記善心者如見長病極苦眾",
    "X38n0678_002:0082a08": "生不忍其苦遂以慈心斷命根又如律中父犯死",
    "X38n0678_002:0082a09": "罪比丘語膾子乞一刀等此皆業道雖輕亦犯重",
    "X38n0678_002:0082a10": "戒又有經說善心行殺具多功德如瑜伽戒本并",
    "X38n0678_002:0082a11": "涅槃經謂如菩薩見劫盜賊為貪財故欲殺多生",
    "X38n0678_002:0082a12": "或復欲害大德聲聞獨覺菩薩或復欲造多無間",
    "X38n0678_002:0082a13": "業見已思惟我若斷彼惡眾生命當墮地獄如其",
    "X38n0678_002:0082a14": "不斷彼命無間業成多受大苦我寧殺彼受地獄",
    "X38n0678_002:0082a15": "罪終不令他受無間苦如是菩薩意樂思惟或以",
    "X38n0678_002:0082a16": "善心而斷彼命於菩薩戒無所違犯此同忘犯利",
    "X38n0678_002:0082a17": "物菩薩之行也二惡心此中有三謂貪嗔癡貪下",
    "X38n0678_002:0082a18": "嗔次癡重如飢荒外至貪火內逼雖了業道不能",
    "X38n0678_002:0082a19": "自制貪彼皮肉以自濟軀遂斷彼命故非極重二",
    "X38n0678_002:0082a20": "雖亦自能了知因果嗔怒難制而斷彼命業猶過",
    "X38n0678_002:0082a21": "前三不信因果將謂無罪恣心殺生復勸佗殺如",
    "X38n0678_002:0082a22": "婆娑云虎豹豺狼蜈蚣蛇等傷害於人殺之無罪",
    "X38n0678_002:0082a23": "父母衰老及遭疾病若能殺之得福無量又殺生",
    "X38n0678_002:0082a24": "祠天以希福德如婆藪仙多劫受苦此等皆是癡",
    "X38n0678_002:0082b01": "因最為重也善生經云貪心殺生輕嗔心次癡心",
    "X38n0678_002:0082b02": "重此之謂也更有三毒或平等起皆犯重罪三無",
    "X38n0678_002:0082b03": "記心或不成犯以無記不成業故或亦有業以還",
    "X38n0678_002:0082b04": "得報故如山居比丘推石殺蟻蟻受猪身亦還推",
    "X38n0678_002:0082b05": "石害彼比丘各無記心冥然受報此則於戒雖為",
    "X38n0678_002:0082b06": "不犯然殺事如斯安可不慎五約業即三業論殺",
    "X38n0678_002:0082b07": "身業殺者以自身分及加刀杖或現相令怖墮壑",
    "X38n0678_002:0082b08": "或示相教人令成殺等或作書令殺或作坑穽羅",
    "X38n0678_002:0082b09": "網射發毒藥授殺具等水陸空飛有因致死皆屬",
    "X38n0678_002:0082b10": "重罪二語業殺或以善言勸厭身死或教人令殺",
    "X38n0678_002:0082b11": "或呪殺或如壯夫喝咄令死此乃初一輕次中後",
    "X38n0678_002:0082b12": "二重也三意業殺者如唯識論說仙人嗔殺三國",
    "X38n0678_002:0082b13": "眾生一時死乃至草木亦死不生故知意業最為",
    "X38n0678_002:0082b14": "重也於此三業或兼或具義並可知六約報優婆",
    "X38n0678_002:0082b15": "塞戒經云因殺生故現在獲惡色惡力惡名短命",
    "X38n0678_002:0082b16": "財物耗散眷屬分離賢聖呵責人不信用他人作",
    "X38n0678_002:0082b17": "罪橫羅其殃是名現在惡業之報捨此身已當墮",
    "X38n0678_002:0082b18": "地獄多受苦惱飢渴等此名後世惡業之果依十",
    "X38n0678_002:0082b19": "地論對法論等得三種果一異熟果謂墮三惡道",
    "X38n0678_002:0082b20": "二等流果謂若生人中多病短命三增上果謂所",
    "X38n0678_002:0082b21": "感外物皆少光澤不久住故智論中佛語難提迦",
    "X38n0678_002:0082b22": "殺生有十種罪一者心常懷毒世世不絕二者眾",
    "X38n0678_002:0082b23": "生增惡眼不喜見三者常懷惡念思惟惡事四者",
    "X38n0678_002:0082b24": "眾生畏之如見虵虎五者睡時心怖覺亦不安六",
    "X38n0678_002:0082c01": "者常有惡夢七者命終之時狂怖惡死八者種短",
    "X38n0678_002:0082c02": "命業九者命終墮泥犁中十者若出為人常當短",
    "X38n0678_002:0082c03": "命獲報如此可不誡之七約感如昔二比丘過夏",
    "X38n0678_002:0082c04": "參佛一亡一達佛問達者汝伴何在答云為不飲",
    "X38n0678_002:0082c05": "虫水在路身亡某恐不得見佛遂犯虫水存命至",
    "X38n0678_002:0082c06": "此佛即出金色臂令看云汝不持戒見我何益其",
    "X38n0678_002:0082c07": "在路亡者先已至此聞法得果又如鵝珠比丘護",
    "X38n0678_002:0082c08": "眾生命不惜身命又如菩薩鹿王代鹿命事或以",
    "X38n0678_002:0082c09": "身為橋以濟群獸或割乳濟彼以救新產或濟魚",
    "X38n0678_002:0082c10": "救虎或代鴿捉髮等並往因所感皆驗在於前後",
    "X38n0678_002:0082c11": "賢可不習誡者哉。△第二盜戒。",
    "X38n0678_002:0082c12": "【疏】謂不與取灼然不與取名劫潛匿不與取名盜",
    "X38n0678_002:0082c13": "盜彼依報得罪此戒七眾同犯聲聞五眾有同有",
    "X38n0678_002:0082c14": "異同者皆不應盜異者有三一開遮異如見機得",
    "X38n0678_002:0082c15": "不得等或復謂見機盜以無盜心大士為物種種",
    "X38n0678_002:0082c16": "運為皆得聲聞自度必依規矩大士不畏罪但令",
    "X38n0678_002:0082c17": "前人有益即便為之聲聞人佛滅後盜佛物輕菩",
    "X38n0678_002:0082c18": "薩恒重又本應與佗財寶而反取豈是大士之心",
    "X38n0678_002:0082c19": "耶。",
    "X38n0678_002:0082c20": "【註】公灼示威強奪曰劫隱覆潛密私竊曰盜且約",
    "X38n0678_002:0082c21": "財物故曰依報亦有強劫妻子眷屬義通正報得",
    "X38n0678_002:0082c22": "不得者得即開不得即遮大士可通利物亡犯。○",
    "X38n0678_002:0082c23": "初標人。",
    "X38n0678_002:0082c24": "若佛子。",
    "X38n0678_002:0083a01": "例前已釋。△二序事有三謂不應應結不應也三",
    "X38n0678_002:0083a02": "中各三不應三者就十一句判三也初六次四後",
    "X38n0678_002:0083a03": "一應中亦三如文文句同前殺戒。○不應中三初",
    "X38n0678_002:0083a04": "六句明盜事。",
    "X38n0678_002:0083a05": "自盜教人盜方便盜呪盜。",
    "X38n0678_002:0083a06": "【疏】不應中三如前。",
    "X38n0678_002:0083a07": "【註】此中但略具應有六有本以呪盜在成業四句",
    "X38n0678_002:0083a08": "之後此不應爾寫者悞之爾疏既云初六次四驗",
    "X38n0678_002:0083a09": "知呪盜應在初六也准殺亦應有讚歎盜隨喜盜",
    "X38n0678_002:0083a10": "文無者略故知經本差悞脫漏古今例然既云於",
    "X38n0678_002:0083a11": "十一句判驗經本或具或闕也讚歎隨喜例殺說",
    "X38n0678_002:0083a12": "之。○次四句成業。",
    "X38n0678_002:0083a13": "盜因緣盜盜法盜業。",
    "X38n0678_002:0083a14": "【疏】盜業下第二別明成業之相有四句同前運手",
    "X38n0678_002:0083a15": "取佗物離本處成盜業業是造作為義重物謂五",
    "X38n0678_002:0083a16": "錢也律云大銅錢准十六小錢其中錢有貴賤取",
    "X38n0678_002:0083a17": "盜處為斷菩薩之重重聲聞二錢已上便重有人",
    "X38n0678_002:0083a18": "作此說者今不盡用取五錢為斷是重離處盜業",
    "X38n0678_002:0083a19": "決在此時也。",
    "X38n0678_002:0083a20": "【註】疏既有牒盜業下之文有本故以業為初如前",
    "X38n0678_002:0083a21": "已辯此乃牒科語也五大銅錢十六小錢者十誦",
    "X38n0678_002:0083a22": "律頂山引云五錢者古時大銅錢也犯重若小錢",
    "X38n0678_002:0083a23": "八十文當其一疏云十六未詳結成盜業約物離",
    "X38n0678_002:0083a24": "本處即成業也細如下辯。○三一句舉輕況重。",
    "X38n0678_002:0083b01": "乃至鬼神有主劫賊物一切財物一針一草不得故",
    "X38n0678_002:0083b02": "盜。",
    "X38n0678_002:0083b03": "【註】疏科為後一句者句通長短此約長句而科也",
    "X38n0678_002:0083b04": "五趣唯除地獄從人天下至非人故云乃至也一",
    "X38n0678_002:0083b05": "針一草最輕尚不應盜況重物耶盜皆結重。○二",
    "X38n0678_002:0083b06": "明應。",
    "X38n0678_002:0083b07": "【註】此中亦三一孝順心二慈悲心三方便心即助",
    "X38n0678_002:0083b08": "人也下結中亦三例前今文略爾。",
    "X38n0678_002:0083b09": "而菩薩應生佛性孝順心慈悲心常助一切人生福",
    "X38n0678_002:0083b10": "生樂。",
    "X38n0678_002:0083b11": "【疏】第二階明應也與前大同小異前明應學常住",
    "X38n0678_002:0083b12": "佛行慈悲今言孝順行慈悲也菩薩應學此等事",
    "X38n0678_002:0083b13": "故言應也不應者不應為偷盜及殺生等事此即",
    "X38n0678_002:0083b14": "誡勸二門也誡勿令殺盜勸令行善慈悲孝順及",
    "X38n0678_002:0083b15": "學常住佛慈悲行行等皆是善法而為孝順也佛",
    "X38n0678_002:0083b16": "性者一切眾生皆有當果之性性是不改為義耳。",
    "X38n0678_002:0083b17": "【註】凞云愽地雖具全體在迷故云當果。○三結不",
    "X38n0678_002:0083b18": "應。",
    "X38n0678_002:0083b19": "而反更盜人財物。",
    "X38n0678_002:0083b20": "【註】而反下第三結不應也解三寶物如律說。○三",
    "X38n0678_002:0083b21": "結罪名。",
    "X38n0678_002:0083b22": "是菩薩波羅夷罪。",
    "X38n0678_002:0083b23": "【註】約法門釋如前殺戒可以例知約事相釋今當",
    "X38n0678_002:0083b24": "詳述盜戒心境最細難持疏文既略更採集眾釋",
    "X38n0678_002:0083c01": "備明重輕持犯之相初示物二示心三示報初者",
    "X38n0678_002:0083c02": "先明無主物次明有主物何謂無主物善見論云",
    "X38n0678_002:0083c03": "子作惡事父母逐去後時父母死者是物名無主",
    "X38n0678_002:0083c04": "用時無罪薩婆多論云二國中間兩邊封相其間",
    "X38n0678_002:0083c05": "空地有物是名無主若國破王走後王未統其中",
    "X38n0678_002:0083c06": "有物亦名無主取用無罪二有主物者有二一三",
    "X38n0678_002:0083c07": "寶物二別類物三寶物者疏中只云如律說佗疏",
    "X38n0678_002:0083c08": "甚詳一釋相二明互三待賓四輕重初中先明佛",
    "X38n0678_002:0083c09": "物有云盜佛物非重以佛於物無我所心故如涅",
    "X38n0678_002:0083c10": "槃中得偷蘭者是若善生經望護主結重有說一",
    "X38n0678_002:0083c11": "切俱重以侵損劣位尚結重罪況尊位物天人供",
    "X38n0678_002:0083c12": "養非理損盜豈得輕罪塔有神守非無護主依菩",
    "X38n0678_002:0083c13": "薩戒一切皆重涅槃約小乘說若盜佛像及舍利",
    "X38n0678_002:0083c14": "等不作偷心者無犯依薩婆多論說為淨心供養",
    "X38n0678_002:0083c15": "自作念言彼主亦弟子我亦弟子如是意者無犯",
    "X38n0678_002:0083c16": "又作偷心取犯重。二法物者一切皆重若盜經",
    "X38n0678_002:0083c17": "論佛語無價計紙墨結重五百問云不得口吹經",
    "X38n0678_002:0083c18": "上塵(像塵亦同)若燒故經得重罪如燒父母若不知有",
    "X38n0678_002:0083c19": "罪者犯輕准借佗經論疏鈔等不還皆重若有損",
    "X38n0678_002:0083c20": "私還不令主知亦重正法念經云盜佗秘方犯重",
    "X38n0678_002:0083c21": "准此是私讀記憶或私抄寫雖不損本以方法直",
    "X38n0678_002:0083c22": "物故皆結重問淨心取像既不犯重淨心取經亦",
    "X38n0678_002:0083c23": "應無犯答不例以像可遙敬法要親讀故結重也",
    "X38n0678_002:0083c24": "若本造經通為一切淨心取計亦無犯又若造像",
    "X38n0678_002:0084a01": "情局不通取已生惱計亦應犯。三僧物有二一",
    "X38n0678_002:0084a02": "廣大二限局初中有二一十方常住僧物謂眾僧",
    "X38n0678_002:0084a03": "寺舍常住穀麥果子等體通十方不可分用故云",
    "X38n0678_002:0084a04": "常住但盜一毫已上俱重大集經中盜眾僧田宅",
    "X38n0678_002:0084a05": "園林奴畜等物是名破戒失比丘法是波羅夷非",
    "X38n0678_002:0084a06": "沙門不得與如法眾僧共住應當擯出又善見論",
    "X38n0678_002:0084a07": "云不打鐘食僧食者犯盜又設打鐘閉門計亦應",
    "X38n0678_002:0084a08": "犯此二十方現前僧物謂如僧得施及亡僧物未",
    "X38n0678_002:0084a09": "作法前通十方有取分義故云十方現前僧物取",
    "X38n0678_002:0084a10": "一毫已上十方一一僧邊各一波羅夷二限局者",
    "X38n0678_002:0084a11": "亦二一眾僧物謂即此亡比丘物等已作法竟屬",
    "X38n0678_002:0084a12": "現在僧等及有施主持物施與現在僧或一七二",
    "X38n0678_002:0084a13": "七等並未分之二別人物謂一比丘物及如上物",
    "X38n0678_002:0084a14": "已分者等俱重善生經云盜亡比丘物若未羯磨",
    "X38n0678_002:0084a15": "從十方僧得罪若已羯磨望現前僧得罪若臨終",
    "X38n0678_002:0084a16": "時隨亡者囑授物盜者隨約所與人結罪。",
    "X38n0678_002:0084a17": "○二明互用有二一三寶互二當分互初者如僧。",
    "X38n0678_002:0084a18": "祇寺主摩摩帝互用佛法僧物謂言無罪佛言波",
    "X38n0678_002:0084a19": "羅夷今有撿校造塔像經等者取僧食糧乘僧畜",
    "X38n0678_002:0084a20": "生役僧淨人一毫俱重又於僧房院地內造佛堂",
    "X38n0678_002:0084a21": "塔及於塔院地中取井水等俱重又准寶梁經云",
    "X38n0678_002:0084a22": "佛法二物不得互用由無人為佛法物作主復無",
    "X38n0678_002:0084a23": "可咨白不同僧物所以常住招提互有所須營事",
    "X38n0678_002:0084a24": "比丘和僧說欲行籌和合者得用若欲用僧物修",
    "X38n0678_002:0084b01": "治佛塔依法取僧和合得用不和合者勸俗人修",
    "X38n0678_002:0084b02": "治若佛塔有物乃至一錢以施主重心故捨諸天",
    "X38n0678_002:0084b03": "及人於此物中應生佛想塔想乃至風吹雨爛不",
    "X38n0678_002:0084b04": "得貨寶供養以如來塔物無人作價若准此文僧",
    "X38n0678_002:0084b05": "物得和作佛法用佛法物無有僧用義又佛堂內",
    "X38n0678_002:0084b06": "設僧席僧房內置經像妨僧受用並成互用由三",
    "X38n0678_002:0084b07": "寶位別故若暫安或不礙用理亦無犯又五百問",
    "X38n0678_002:0084b08": "事云本非佛堂設像在中比丘如法共宿作隔障",
    "X38n0678_002:0084b09": "者不犯由佛在時亦與弟子同房宿故又薩婆多",
    "X38n0678_002:0084b10": "論云四方僧地僧不和合者不得作佛塔及為佛",
    "X38n0678_002:0084b11": "種華果若僧中分得者得聽隨意供養華果多無",
    "X38n0678_002:0084b12": "限者隨用供養若經荒餓三寶園田無有分別無",
    "X38n0678_002:0084b13": "可問處者若僧和合隨意處分若屬塔水用塔功",
    "X38n0678_002:0084b14": "力者僧用得重若功力由僧當籌多少莫令過限",
    "X38n0678_002:0084b15": "過則結重若施主通施三寶者皆全用俱得無犯。",
    "X38n0678_002:0084b16": "二明當分互先辯佛物有六種一是佛寶物應",
    "X38n0678_002:0084b17": "懸塔中供養故多論云佛在世時若施主供養佛",
    "X38n0678_002:0084b18": "即色身受用若佛滅供養佛寶即色身不得受用",
    "X38n0678_002:0084b19": "應著爪髮塔中施心供養法身以法身長在故二",
    "X38n0678_002:0084b20": "佛受用物謂佛堂帳座等及佛衣鉢等但曾經佛",
    "X38n0678_002:0084b21": "及像受用皆不得易以一切人天敬如塔故如前",
    "X38n0678_002:0084b22": "寶梁經說又五百問云不得賣佛身上繒與佛作",
    "X38n0678_002:0084b23": "衣又佛堂柱壞施主換訖故柱施僧僧不得用准",
    "X38n0678_002:0084b24": "此文佛堂基土及泥木金石曾作佛像及受用者",
    "X38n0678_002:0084c01": "並合供養不得轉用三屬佛物謂入施佛許令出",
    "X38n0678_002:0084c02": "息等十誦云以佛塔物出息佛言聽之五百問云",
    "X38n0678_002:0084c03": "佛物得賣作供養具供養又准後分涅槃上卷云",
    "X38n0678_002:0084c04": "佛告阿難若佛現在所施佛物僧眾應知若佛滅",
    "X38n0678_002:0084c05": "後一切信心所施佛物應用造佛形像及造佛衣",
    "X38n0678_002:0084c06": "七寶幡蓋買諸香油寶華以供養佛餘不得用用",
    "X38n0678_002:0084c07": "者犯盜佛物罪四供養佛物供養佛華多聽轉賣",
    "X38n0678_002:0084c08": "買香燈油故多者轉賣著佛無盡財中五百問云",
    "X38n0678_002:0084c09": "佛幡多欲作餘事者問施主不許不得五獻佛物",
    "X38n0678_002:0084c10": "四分律云供養佛塔食治塔人得食善見論云佛",
    "X38n0678_002:0084c11": "前獻飯侍佛比丘得食若無比丘白衣侍佛亦得",
    "X38n0678_002:0084c12": "食六局佛物如本造釋迦像復改作彌陀等善見",
    "X38n0678_002:0084c13": "云欲供此像乃供養彼像得少罪准此望境理實",
    "X38n0678_002:0084c14": "義通但違施主心得互用罪若用作僧像及菩薩",
    "X38n0678_002:0084c15": "天神理宜結重若施心通擬侍佛供養理亦無犯",
    "X38n0678_002:0084c16": "五百問云用佛彩色作鳥獸形得罪除在佛前為",
    "X38n0678_002:0084c17": "供養故若檢校佛物於上六位應善分別勿令有",
    "X38n0678_002:0084c18": "互用。二法物亦六種一法寶物應著塔中供養",
    "X38n0678_002:0084c19": "多論云若施法寶者應懸塔中不得作經及與說",
    "X38n0678_002:0084c20": "戒人等二法受用物如軸帙箱巾函帕等類准前",
    "X38n0678_002:0084c21": "不得餘用三施法物多論云若直言施法應分作",
    "X38n0678_002:0084c22": "二分一分與讀誦經人一分與經准前亦得出息",
    "X38n0678_002:0084c23": "等四供養法物五獻法物並准佛知之六局法物",
    "X38n0678_002:0084c24": "若本寫大品改作涅槃理應非重若改寫論及人",
    "X38n0678_002:0085a01": "集偽經決判得重若無施通寫理亦無犯。三僧",
    "X38n0678_002:0085a02": "物有五一僧寶物若施僧寶凡夫僧聖人僧不得",
    "X38n0678_002:0085a03": "取分以施僧寶故此物應還付施主若無施主應",
    "X38n0678_002:0085a04": "著塔中供養第一義僧若言施僧眾者聖僧凡僧",
    "X38n0678_002:0085a05": "俱得取分准此受者施者須善知通塞二常住僧",
    "X38n0678_002:0085a06": "物摩得勒伽論云持此四方僧物盜心度與餘寺",
    "X38n0678_002:0085a07": "得少罪以還為僧用故不犯重准此若將僧食不",
    "X38n0678_002:0085a08": "與餘寺出界而食不還犯重雖打鐘亦不免盜以",
    "X38n0678_002:0085a09": "處攝定故又五百問云若為僧乞白僧聽將食在",
    "X38n0678_002:0085a10": "道若僧不許或不白行還須償不者犯重准此若",
    "X38n0678_002:0085a11": "為僧使路無乞食處聽和僧將食未必鳴鐘若僧",
    "X38n0678_002:0085a12": "家莊磑鳴鍾得食不須和僧若將餘寺淨人畜等",
    "X38n0678_002:0085a13": "食此寺物准前伽論得少罪若為此寺作役理亦",
    "X38n0678_002:0085a14": "無犯若私用一毫已上俱重若有請食至房非時",
    "X38n0678_002:0085a15": "安然而食正當犯重也三十方現前僧物將入常",
    "X38n0678_002:0085a16": "住亦重比見知事存好心者方便迴施現前僧物",
    "X38n0678_002:0085a17": "供常住用將為益僧皆正犯重四眾僧物如亡比",
    "X38n0678_002:0085a18": "丘作如法羯磨竟屬現前一眾或非分賤買或分",
    "X38n0678_002:0085a19": "了不均或不和僧別賞餘人等俱重五辯局僧物",
    "X38n0678_002:0085a20": "如本施此寺現前僧迴將餘寺等或維那執疏越",
    "X38n0678_002:0085a21": "次差僧或別人得疏私自獨受以施主情該僧次",
    "X38n0678_002:0085a22": "故違犯重。",
    "X38n0678_002:0085a23": "○三明待瞻者准下文有大乘法師來迎接禮敬。",
    "X38n0678_002:0085a24": "黃金百味等供給十誦云以此人贊補我處故須",
    "X38n0678_002:0085b01": "供給不言用何物供須准應是現前僧物可和用",
    "X38n0678_002:0085b02": "故五分律云若白衣入寺僧不與食便起嫌心佛",
    "X38n0678_002:0085b03": "言應持與又惡器盛食又生嫌心佛言好器與之",
    "X38n0678_002:0085b04": "准此應是惡人覔僧過者不識業道之類也若在",
    "X38n0678_002:0085b05": "家二眾及識達正士須說僧物難消即不應與故",
    "X38n0678_002:0085b06": "大集云但是眾僧所食之物不得輙與一切俗人",
    "X38n0678_002:0085b07": "亦不得云此是我物別眾而食然於眾僧有損益",
    "X38n0678_002:0085b08": "者聽與僧祇云若損者益者應與損者謂賊來詣",
    "X38n0678_002:0085b09": "寺索種種食若不與者或能燒劫等如有惡人從",
    "X38n0678_002:0085b10": "知食比丘索食比丘言為僧故辯不與汝等便捉",
    "X38n0678_002:0085b11": "一比丘手脚截腰斷之諸比丘白佛佛言若有如",
    "X38n0678_002:0085b12": "是怖畏處若乞少少與若半乞半與若全乞都與",
    "X38n0678_002:0085b13": "莫以是因緣故得大衰惱益者若治僧房巧匠及",
    "X38n0678_002:0085b14": "撩理眾僧物事者應與四重輕此門約境三位俱",
    "X38n0678_002:0085b15": "重以遮性具故於中分別三種寶物及佛法受用",
    "X38n0678_002:0085b16": "常住僧物理應最重大集經云若四方僧物現前",
    "X38n0678_002:0085b17": "僧物篤信擅那重心施物或畢果等物一切所須",
    "X38n0678_002:0085b18": "私自費用弗與日用或持出外乞與知識親里白",
    "X38n0678_002:0085b19": "衣此罪重於阿鼻地獄所受果報又方等經華聚",
    "X38n0678_002:0085b20": "菩薩云五逆四重我亦能救盜僧物者我所不救。",
    "X38n0678_002:0085b21": "二明別類物又二初明主差別二辯物種類於",
    "X38n0678_002:0085b22": "初中有十一守護主如善見云比丘為三寶別人",
    "X38n0678_002:0085b23": "守護財物若謹慎守護堅鎻藏戶而賊從孔中來",
    "X38n0678_002:0085b24": "竊取或逼迫強取非是護主能禁之限者不合徵",
    "X38n0678_002:0085c01": "守護人(若徵犯罪)若懈而不勤掌錄為賊所偷者守物",
    "X38n0678_002:0085c02": "比丘必須償之不償結犯又好心悞破不須償惡",
    "X38n0678_002:0085c03": "心破故須償今有好心為他洗鉢悞破索倍隨得",
    "X38n0678_002:0085c04": "皆重二賊物施不應受心賊為施故盜即盜緣也",
    "X38n0678_002:0085c05": "義准若彼改過而施許亦應受又悲敏彼亦應受",
    "X38n0678_002:0085c06": "但不從彼乞恐更盜將施故若小乘戒但有主施",
    "X38n0678_002:0085c07": "皆受三奪賊物有二一為自二為他一者有四句",
    "X38n0678_002:0085c08": "一自未作捨心賊未作得想奪取不犯重五分云",
    "X38n0678_002:0085c09": "有比丘為賊所剝爭得衣物生疑問佛佛言不犯",
    "X38n0678_002:0085c10": "若大乘戒應犯輕垢以順慳貪違悲惠故二自未",
    "X38n0678_002:0085c11": "作捨心賊已作得想奪亦成重以賊已作得想物",
    "X38n0678_002:0085c12": "已屬賊賊業成竟奪則自成賊律謂賊奪賊物三",
    "X38n0678_002:0085c13": "自心已捨賊未作得想取亦成重以違本想故謂",
    "X38n0678_002:0085c14": "已作捨心物非己有多論云先心已捨正使己物",
    "X38n0678_002:0085c15": "亦不得取取計成重准此若未覺失物賊已偷將",
    "X38n0678_002:0085c16": "於外著用後見本物奪取犯重已四已作捨想賊",
    "X38n0678_002:0085c17": "已作得想奪之成重無疑准此若失物已後知埋",
    "X38n0678_002:0085c18": "藏處等亦不得留意擬取乃告人等賊因致死便",
    "X38n0678_002:0085c19": "犯二夷毗柰耶云若失物官人奪得還比丘者得",
    "X38n0678_002:0085c20": "取無犯二為他有二一若於賊起嗔於物起貪為",
    "X38n0678_002:0085c21": "自親知奪賊同前四句二若起慈心護三寶等物",
    "X38n0678_002:0085c22": "奪取無犯四盜施物如已捨物與人復還取者犯",
    "X38n0678_002:0085c23": "重亦在伽論五盜官物律云比丘無輸稅法不同",
    "X38n0678_002:0085c24": "白衣官稅俗人物比丘為他隱認者得重僧祇云",
    "X38n0678_002:0086a01": "官稅比丘物方便自免者不犯重問山中柴竹等",
    "X38n0678_002:0086a02": "既屬國王何因取時而不犯盜答王意本捨擬給",
    "X38n0678_002:0086a03": "百姓故隨取佔即為主也若山中伏藏及諸寶物",
    "X38n0678_002:0086a04": "王不捨者故取便犯六盜狂人物伽論云狂人邊",
    "X38n0678_002:0086a05": "取不知父母所在自持物施比丘得取父母等知",
    "X38n0678_002:0086a06": "不自手與不可取七盜畜生物多論云一切鳥獸",
    "X38n0678_002:0086a07": "食殘取者得吉羅准此戒得重如田中掘鼠藏等",
    "X38n0678_002:0086a08": "亦重八盜神物僧祇云外道塔物神祠物等得重",
    "X38n0678_002:0086a09": "此戒云乃至鬼神物等可以義准若欲從鬼神乞",
    "X38n0678_002:0086a10": "知與不與者應擲卜辯捨恡等九盜鬼物十盜天",
    "X38n0678_002:0086a11": "物並准可知。二辯物種類極其所盜之物通情",
    "X38n0678_002:0086a12": "無情非情之物者約六塵六界言之罄無不盡六",
    "X38n0678_002:0086a13": "塵者明了論中說盜色極多且約六根起非法行",
    "X38n0678_002:0086a14": "者如諸仙人是凶行蛇毒藥師有人蛇螫作仙人",
    "X38n0678_002:0086a15": "書見者皆愈然須價直比丘被害偷看亦愈不問",
    "X38n0678_002:0086a16": "損不捐看即犯准此秘方要術不許人見偷看亦",
    "X38n0678_002:0086a17": "重盜聲者如誦呪治病欲學須直密竊犯重又盜",
    "X38n0678_002:0086a18": "聽耆婆藥鼓得病差等香味等准例可知盜法者",
    "X38n0678_002:0086a19": "若秘方要術病者心緣得差不與直者犯重約六",
    "X38n0678_002:0086a20": "界者謂地水火風空識也地謂非分取田地水者",
    "X38n0678_002:0086a21": "或為佛僧或為自己盜壞彼渠得越入田或器用",
    "X38n0678_002:0086a22": "等蘭滿即犯重火者如取僧厨火令釜冷等風者",
    "X38n0678_002:0086a23": "如了論中有呪藥塗扇比丘偷搖不與直者空者",
    "X38n0678_002:0086a24": "若於界墻起閣臨他空界妨佗起造等識者是智",
    "X38n0678_002:0086b01": "慧也了論中人有伎倆不空度比丘就學不與其",
    "X38n0678_002:0086b02": "直故名盜識此約無情若有情之物如四足之物",
    "X38n0678_002:0086b03": "二足之物走獸飛禽等是也若因獵而殺生即犯",
    "X38n0678_002:0086b04": "殺盜二戒以律中盜空中鳥雖無主以鳥身自為",
    "X38n0678_002:0086b05": "主亦盜也如盜乘馬等又盜人奴婢掠良人作奴",
    "X38n0678_002:0086b06": "婢誘人逃父母而為弟子或但圖功力而不教訓",
    "X38n0678_002:0086b07": "等並犯盜有情也此等雖俱犯重然草葉等物少",
    "X38n0678_002:0086b08": "損道業理應輕反此皆重二示心諸論各說盜心",
    "X38n0678_002:0086b09": "不同今依四分有十種賊心一黑闇心謂癡心是",
    "X38n0678_002:0086b10": "愚於教行不肯修學隨作結重如摩摩帝互用僧",
    "X38n0678_002:0086b11": "物等二邪心謂貪心規利詐現實德邪命說法曲",
    "X38n0678_002:0086b12": "順前人而得財利名盜心也三曲戾心謂與少嫌",
    "X38n0678_002:0086b13": "恨現嗔多索或示威怒得即成盜四強恐心謂迫",
    "X38n0678_002:0086b14": "喝取或說地獄惡報取或以王官勢力取五常有",
    "X38n0678_002:0086b15": "盜心謂恒懷規奪以得物為任六決定取謂內心",
    "X38n0678_002:0086b16": "籌慮方便已成因必克果動物成犯七寄物取或",
    "X38n0678_002:0086b17": "全拒抵或以少還或寄新還故八恐怯取或示身",
    "X38n0678_002:0086b18": "口令畏敬而與物九見便取謂伺求佗慢見穩便",
    "X38n0678_002:0086b19": "時而取也十倚托取或假名聞威德或示親友勝",
    "X38n0678_002:0086b20": "人或假托官人或傳他名字或恃己言辯等如是",
    "X38n0678_002:0086b21": "諸文明在律論然並意地細犯護淨戒者當審思",
    "X38n0678_002:0086b22": "之。",
    "X38n0678_002:0086b23": "○三示報十地論有三種果一異熟果謂墮三惡。",
    "X38n0678_002:0086b24": "趣中受極苦三等流果謂人中乏財三增上果謂",
    "X38n0678_002:0086c01": "於外苗稼遭霜雹等依優婆塞戒經第四云若人",
    "X38n0678_002:0086c02": "樂偷是人亦得惡色惡力惡名短命財物耗散眷",
    "X38n0678_002:0086c03": "屬分離佗人失物於己生疑人不見信賢聖呵責",
    "X38n0678_002:0086c04": "是名見在惡業之報捨此身已入於地獄受得惡",
    "X38n0678_002:0086c05": "色惡力惡名飢渴苦惱受命長遠名為後世惡業",
    "X38n0678_002:0086c06": "之報若得人身貧於財物雖得隨失不為父母兄",
    "X38n0678_002:0086c07": "弟妻子之所愛念身常受苦心懷愁惱如諸經論",
    "X38n0678_002:0086c08": "中明示罪報極多如迦葉佛時有一比丘田中行",
    "X38n0678_002:0086c09": "見糓甚好取七粒穀安著口中生墮牛中以力償",
    "X38n0678_002:0086c10": "之智論中以盜五六粒粟後受牛形五百身已修",
    "X38n0678_002:0086c11": "道得阿羅漢猶自牛呞即牛呞比丘是也今之修",
    "X38n0678_002:0086c12": "行欲務人身而入道者可不深誡哉然菩薩之人",
    "X38n0678_002:0086c13": "當於行已起十種行一持律儀戒乃至夢中尚無",
    "X38n0678_002:0086c14": "草葉許不與取想何況其事二持攝善法戒時乃",
    "X38n0678_002:0086c15": "至身命念念捨與一切眾生何況有盜三持攝眾",
    "X38n0678_002:0086c16": "生戒時慈悲方便常念饒益何容得有損盜之事",
    "X38n0678_002:0086c17": "四習少欲行謂見佗財物無量百千無所欲心況",
    "X38n0678_002:0086c18": "有盜事五知足行謂身雖貧乏心恒自足終不餘",
    "X38n0678_002:0086c19": "求經云知足之人雖臥地上猶為安樂六無貪行",
    "X38n0678_002:0086c20": "謂縱自有百千財物並為眾生無有一念向己之",
    "X38n0678_002:0086c21": "心七頓捨行謂於一眾生一念頓捨恒沙世界財",
    "X38n0678_002:0086c22": "寶身命如是念念盡未來劫意猶不足如一眾生",
    "X38n0678_002:0086c23": "一切亦爾八歡喜行謂若見眾生求離貧苦財富",
    "X38n0678_002:0086c24": "百千歡喜無盡勝得天樂九深悲行謂見貧苦眾",
    "X38n0678_002:0087a01": "生悲徹心腑流淚不止十殊勝行謂設一切人天",
    "X38n0678_002:0087a02": "富樂及二乘涅槃授與眾生非以為足要令當得",
    "X38n0678_002:0087a03": "無上菩提方為究竟將欲修行如是等行何容得",
    "X38n0678_002:0087a04": "有盜劫之事唯茲盜戒細而難持今見學者但謂",
    "X38n0678_002:0087a05": "不偷佗物名持盜戒殊不細究心境之中動而易",
    "X38n0678_002:0087a06": "犯故今撮彼藏疏及諸鈔示心示境以備於此後",
    "X38n0678_002:0087a07": "賢可不審而行之。",
    "X38n0678_002:0087a09": "菩薩戒經卷中之一"
}