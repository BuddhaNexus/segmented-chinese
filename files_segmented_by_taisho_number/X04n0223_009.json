{
    "X04n0223_009:0066b19": "大方廣佛新華嚴經合論卷第九",
    "X04n0223_009:0066b20": "唐于闐國三藏沙門實叉難陀譯經",
    "X04n0223_009:0066b21": "唐太原方山長者李通玄造論",
    "X04n0223_009:0066b22": "唐福州開元寺沙門志寧釐經合論",
    "X04n0223_009:0066b23": "世主妙嚴品第一之二",
    "X04n0223_009:0066b24": "【論】三明教體者依涉法師釋出經教體云一切聖",
    "X04n0223_009:0066c01": "教四法為體名句文身語為性故以先慣習相領",
    "X04n0223_009:0066c02": "解故此為四聞特流布令法久住故然此法依六",
    "X04n0223_009:0066c03": "處轉一者依法謂十二分教故二者依義隨位相",
    "X04n0223_009:0066c04": "故三者依彼時說去來今自他事故四者依處要",
    "X04n0223_009:0066c05": "在世界國城故五者依數一十百千至微塵故六",
    "X04n0223_009:0066c06": "者依彼補特伽羅必有說佛時故由斯六處得有",
    "X04n0223_009:0066c07": "正法久住補特伽羅者此云數取趣也上依涉法",
    "X04n0223_009:0066c08": "師立教體竟今通玄以自管闚依此大方廣佛華",
    "X04n0223_009:0066c09": "嚴經立其教體約立十法以為教體廣乃無盡一",
    "X04n0223_009:0066c10": "一切眾生根器佛一圓音一念三世無始無終常",
    "X04n0223_009:0066c11": "轉法輪以為教體二一切聖凡境界莊嚴果報以",
    "X04n0223_009:0066c12": "為教體此乃見境發心不待說故見惡厭之見善",
    "X04n0223_009:0066c13": "樂之總能起善故又一切法無非佛事故三一切",
    "X04n0223_009:0066c14": "法自性清淨以為教體以觀察力心契自相應故",
    "X04n0223_009:0066c15": "不待說故四以行住坐臥四威儀以為教體見敬",
    "X04n0223_009:0066c16": "發心不待語故五以佛菩薩出現涅槃以為教體",
    "X04n0223_009:0066c17": "以此法事令諸眾生見敬及念戀發心故六以佛",
    "X04n0223_009:0066c18": "菩薩神通道力以為教體現諸自在見者發心不",
    "X04n0223_009:0066c19": "待文句故七以無常苦空為教體觀者發心不待",
    "X04n0223_009:0066c20": "語故八以無言寂然為教體即淨名居士默答不",
    "X04n0223_009:0066c21": "待名句文及以語故九以名句文身語及眾生根",
    "X04n0223_009:0066c22": "為教體藉言方現故十以法界一切法本真為教",
    "X04n0223_009:0066c23": "體眾生法之能淨垢故大要言之一切眾生諸煩",
    "X04n0223_009:0066c24": "惱海一切眾生隨分善根人天樂果聲聞緣覺菩",
    "X04n0223_009:0067a01": "薩佛乘解脫涅槃名句文身語業等及一切善惡",
    "X04n0223_009:0067a02": "果報虗空法界言與無言一切法無非教體以自",
    "X04n0223_009:0067a03": "觀智或以聞法或自思惟內薰智現能離諸惡及",
    "X04n0223_009:0067a04": "得涅槃說與不說皆是教體若無煩惱即無教體",
    "X04n0223_009:0067a05": "四總陳眾會者於中大意其義有三一總舉會數",
    "X04n0223_009:0067a06": "二陳其會意三說佛出世所由。一總舉會數者",
    "X04n0223_009:0067a07": "其會有十。二陳其會意者一初會在菩提場中",
    "X04n0223_009:0067a08": "明示現初成正覺為化眾生故第二會在普光明",
    "X04n0223_009:0067a09": "殿明法報及行所行報得依正二報所居之宅是",
    "X04n0223_009:0067a10": "故於此品初重言如是我聞顯起初會為初蘭若",
    "X04n0223_009:0067a11": "菩提場體不離此體得道此處報宅所居故猶如",
    "X04n0223_009:0067a12": "世人於靜處得道方始歸來示現此法本無來去",
    "X04n0223_009:0067a13": "遷其時分第三昇須彌山頂帝釋宮是第三會明",
    "X04n0223_009:0067a14": "從普光明殿中說十信之位於其地上創起信心",
    "X04n0223_009:0067a15": "今於帝釋天宮表其進修之位法行增勝故於此",
    "X04n0223_009:0067a16": "天說十住之門明十住之位創始應真心與空合",
    "X04n0223_009:0067a17": "一分自得慧用自在如天故如上高山身與空合",
    "X04n0223_009:0067a18": "以處表法位勝不即要在生天明無相慧用如天",
    "X04n0223_009:0067a19": "自在故又明山體於世間中出高過俗也表於十",
    "X04n0223_009:0067a20": "住初心禪定如山不動無相妙慧出俗現前能破",
    "X04n0223_009:0067a21": "障故第四會在夜摩天宮者明夜摩天居在空際",
    "X04n0223_009:0067a22": "不與地連明其十行依空行行不與貪欲癡愛繫",
    "X04n0223_009:0067a23": "著諸有之連故於此處說十行位表法如是不要",
    "X04n0223_009:0067a24": "身生彼天明在行洹空無所依故第五會在兜率",
    "X04n0223_009:0067b01": "天宮者明此天處是樂知足故說十迴向為表迴",
    "X04n0223_009:0067b02": "向之位均融理事大願大悲大智使不偏僻不貪",
    "X04n0223_009:0067b03": "世樂不貪涅槃不著大悲不著大願不離其中使",
    "X04n0223_009:0067b04": "令處世如蓮華同塵而不污又表此天於欲界處",
    "X04n0223_009:0067b05": "中下有忉利夜摩上有化樂他化以明上下此天",
    "X04n0223_009:0067b06": "處欲界之中還說十迴向門表令法身大智萬行",
    "X04n0223_009:0067b07": "大願大悲均調處中不令同世慈悲有愛不令如",
    "X04n0223_009:0067b08": "三乘樂修出世心增二乘趣寂菩薩留生及捨淨",
    "X04n0223_009:0067b09": "土等過皆非稱其法爾故表法如是不即要生彼",
    "X04n0223_009:0067b10": "天明迴真入俗使悲智均平第六會在他化自在",
    "X04n0223_009:0067b11": "天為於此天說其十地為此天以他變化用成己",
    "X04n0223_009:0067b12": "樂以明十地大悲大智皆悉成滿但化眾生以為",
    "X04n0223_009:0067b13": "自己涅槃之樂無自樂故問何故超化樂而於他",
    "X04n0223_009:0067b14": "化說十地之行答曰為明從十迴向均融理智大",
    "X04n0223_009:0067b15": "悲大願成滿增勝不依次第而超化樂不同下位",
    "X04n0223_009:0067b16": "次第而修如世興易初以十錢得利一倍後以二",
    "X04n0223_009:0067b17": "十便成四十即便超初及第二利故又明十地果",
    "X04n0223_009:0067b18": "終居欲界之際而得自在同而不染出而不離又",
    "X04n0223_009:0067b19": "明十地菩薩功超欲縛故此天同其魔梵教化波",
    "X04n0223_009:0067b20": "旬故同魔王位攝魔眷屬教化自在故居此天又",
    "X04n0223_009:0067b21": "明菩薩進修行相十地之位道力功行階降合然",
    "X04n0223_009:0067b22": "以無明住地未純熟故未明淨故其無明住地果",
    "X04n0223_009:0067b23": "極方終設至十一地二愚猶在是故此經阿僧祇",
    "X04n0223_009:0067b24": "品如來隨好功德品此二品之法佛果已前十一",
    "X04n0223_009:0067c01": "地普賢行滿未能達盡以是義故如來自說明果",
    "X04n0223_009:0067c02": "終始知算數之極如來隨好功德佛果方終已前",
    "X04n0223_009:0067c03": "諸位法門當位菩薩自說最下入法界一品如來",
    "X04n0223_009:0067c04": "神力說表法界中明一切法總神總真總不思議",
    "X04n0223_009:0067c05": "明法界體凡聖一性故於人中說至文方明以此",
    "X04n0223_009:0067c06": "二愚佛果方息是故十地之位隨力所堪堪至此",
    "X04n0223_009:0067c07": "天故雖進修階降位位差殊然法界體一時一念",
    "X04n0223_009:0067c08": "一得一切得為明法界無始終法故不可即作始",
    "X04n0223_009:0067c09": "終長短存情思想違理之見故以定慧照之可見",
    "X04n0223_009:0067c10": "第七會在第三禪說此一會說百萬億偈此會來",
    "X04n0223_009:0067c11": "文未足如纓絡本業經具云彼經是化三乘人已",
    "X04n0223_009:0067c12": "後如來領至菩提樹下却說初成佛時說華嚴經",
    "X04n0223_009:0067c13": "會次第彼經具言計此一會通為十處十會四十",
    "X04n0223_009:0067c14": "品經為此經十十成法皆圓滿故明三禪之中初",
    "X04n0223_009:0067c15": "禪除憂二禪滅苦憂苦既無三禪唯是法悅樂故",
    "X04n0223_009:0067c16": "由法樂故喜動還存以喜動故色心還在此色心",
    "X04n0223_009:0067c17": "是樂禪悅樂無思之色非如欲界之色故心有無",
    "X04n0223_009:0067c18": "思樂禪之色出入之息猶存報得淨身身如皓雪",
    "X04n0223_009:0067c19": "衣如金色過身一倍行即遊空足不履踐初禪身",
    "X04n0223_009:0067c20": "長二里半二禪身五里三禪身十里衣與身倍至",
    "X04n0223_009:0067c21": "文廣明明於此天說十一地法門表等覺位中順",
    "X04n0223_009:0067c22": "其法身行其萬行教化眾生徧周法界常法樂故",
    "X04n0223_009:0067c23": "至第四禪寄同是佛位故稱真法性無出入息隨",
    "X04n0223_009:0067c24": "理普周任眾生見習氣迷法之愚一時總盡世及",
    "X04n0223_009:0068a01": "出世法無事不窮號之為種種光明徧照義也以",
    "X04n0223_009:0068a02": "智滿故表法如是不即如是上下往來但以法身",
    "X04n0223_009:0068a03": "大智虗空一切智日對現色身於法界中隨其器",
    "X04n0223_009:0068a04": "水普現眾像此之一會超前十地過初禪二禪二",
    "X04n0223_009:0068a05": "天明此十一地智倍倍增故已上昇天寄處表法",
    "X04n0223_009:0068a06": "昇進漸漸自在非是法屬彼天皆徧一切處故第",
    "X04n0223_009:0068a07": "八會在普光明殿說十定法門其定名入剎那際",
    "X04n0223_009:0068a08": "如三乘說八十生滅為一剎那八十剎那名為一",
    "X04n0223_009:0068a09": "念此明三乘說如此一乘中但以剎那是極短促",
    "X04n0223_009:0068a10": "思慮不及之故終不論別有生滅明如來出世始",
    "X04n0223_009:0068a11": "終不離剎那際如離世間品說如來正處胎時住",
    "X04n0223_009:0068a12": "兜率天并初生出家學道成菩提轉法輪入涅槃",
    "X04n0223_009:0068a13": "總一時身猶處胎未出為此定體稱法界本性以",
    "X04n0223_009:0068a14": "為定體更無長短始終三世總為一際更不許如",
    "X04n0223_009:0068a15": "世妄情想佛出興作長短計違真理故即明時之",
    "X04n0223_009:0068a16": "極也更不論剎那外別有生滅此是當部經之意",
    "X04n0223_009:0068a17": "趣不同古人釋此會為重會普光法堂者意不如",
    "X04n0223_009:0068a18": "是不以見名言教中兩度三度重敘普光明殿即",
    "X04n0223_009:0068a19": "云重會乃至三會等故失其真意豈可令他作去",
    "X04n0223_009:0068a20": "來之見如經意者但以佛自體無作大悲為母以",
    "X04n0223_009:0068a21": "一切種智為佛以法無性無所依為時日歲月以",
    "X04n0223_009:0068a22": "一切眾生根器為明鏡佛於一切眾生心海任物",
    "X04n0223_009:0068a23": "自見各得自法皆令向善及得菩提非是如來有",
    "X04n0223_009:0068a24": "重來重去相故但明此普光明殿是如來自性一",
    "X04n0223_009:0068b01": "切智種智之都體也為依報所居此剎那際定是",
    "X04n0223_009:0068b02": "佛一切智種智之法性故意在總括一切法界眾",
    "X04n0223_009:0068b03": "海會等總體不令學者有往來自他故今者却作",
    "X04n0223_009:0068b04": "往來重會之見此將不可也總明如王寶印一時",
    "X04n0223_009:0068b05": "頓印不可作重會去來之見經無此意第九會在",
    "X04n0223_009:0068b06": "普光明殿者明從此處而起信心發行修十住十",
    "X04n0223_009:0068b07": "行十迴向十地十定十通十忍乃至如來出現品",
    "X04n0223_009:0068b08": "佛果位終皆悉不離普賢舊行是故佛果向前十",
    "X04n0223_009:0068b09": "住已上自乘普賢行滿即如來出現品前三十六",
    "X04n0223_009:0068b10": "品經至普賢行品是佛果位後自行已滿純是利",
    "X04n0223_009:0068b11": "他普賢行故出現品後離世間品是為從第二會",
    "X04n0223_009:0068b12": "普光明殿中起信心已經過五位始終因果不離",
    "X04n0223_009:0068b13": "本跡諸佛果滿舊普賢門於十定品中亦其此處",
    "X04n0223_009:0068b14": "明以法身定體圓通終始一際一處三法同一不",
    "X04n0223_009:0068b15": "移普光明殿報居之宅齊頭普印無有重會三會",
    "X04n0223_009:0068b16": "去已還來古人釋此會為重會三會普光明殿以",
    "X04n0223_009:0068b17": "法界門不可作世情思想解故如善財從覺城東",
    "X04n0223_009:0068b18": "大塔廟處妙德之所初生信心經過五十箇位門",
    "X04n0223_009:0068b19": "至德生童子有德童女為未是佛果已前自利利",
    "X04n0223_009:0068b20": "他普賢行終故十二位中妙覺之位見慈氏如來",
    "X04n0223_009:0068b21": "是佛果終位却令其善財却見文殊明今至果不",
    "X04n0223_009:0068b22": "離舊所初信之門菩提理智便聞普賢名便見其",
    "X04n0223_009:0068b23": "身等普賢身者彼明果後普賢之行經云更入無",
    "X04n0223_009:0068b24": "量三昧者為明證過佛果位內二種愚故二愚者",
    "X04n0223_009:0068c01": "一迷阿僧祇廣大數愚二佛位之內隨好功德廣",
    "X04n0223_009:0068c02": "大愚此之二法唯佛究竟自利進修五位菩薩未",
    "X04n0223_009:0068c03": "過故以是義故此兩品經如來自說及法界品如",
    "X04n0223_009:0068c04": "來不思議神力說為明法界是一切諸佛共所究",
    "X04n0223_009:0068c05": "竟果故以將此品示悟眾生餘三十七品是當位",
    "X04n0223_009:0068c06": "菩薩說勝鬘經云無明住地佛地方除三乘三祇",
    "X04n0223_009:0068c07": "之果及淨穢別報菩薩還歸本土二見順情多不",
    "X04n0223_009:0068c08": "相似如法界因果當念不遷不虧階級總別一多",
    "X04n0223_009:0068c09": "通融方便全殊此普光明殿說離世間品明信心",
    "X04n0223_009:0068c10": "及究竟佛果普賢行總不離舊跡亦如慈氏樓閣",
    "X04n0223_009:0068c11": "內普現三世一念普觀三世諸佛及以菩薩一切",
    "X04n0223_009:0068c12": "眾生視如即夕無有古今即其義也第十會在法",
    "X04n0223_009:0068c13": "界品明此一會普含諸會及十方剎海法界虗空",
    "X04n0223_009:0068c14": "界總之一會重重無盡無盡重重一切諸佛海會",
    "X04n0223_009:0068c15": "及一切眾生之海總以此法界一品總為一體一",
    "X04n0223_009:0068c16": "切境界隨眾生心以此為別以六相十玄該之以",
    "X04n0223_009:0068c17": "無思之心照之觀之可見或以世主妙嚴品為一",
    "X04n0223_009:0068c18": "會此普光明殿三會為一會通前世主妙嚴品為",
    "X04n0223_009:0068c19": "二會上昇須彌夜摩兜率他化第三禪等天為五",
    "X04n0223_009:0068c20": "會通前兩會為七會法界品祇園人間為第八會",
    "X04n0223_009:0068c21": "善財大塔廟處為第九會以虗空法界一切處會",
    "X04n0223_009:0068c22": "為十會即該收前後十方總盡亦是一家所釋亦",
    "X04n0223_009:0068c23": "不違道理古人云九會者為未知有十一地在第",
    "X04n0223_009:0068c24": "三禪說此經總十法為准不可說九也如善財覺",
    "X04n0223_009:0069a01": "城東會明前諸會但且寄成五位之法未寄顯能",
    "X04n0223_009:0069a02": "修行之人如覺城一會即明能修行之人及菩薩",
    "X04n0223_009:0069a03": "攝生方便法則。第三說佛出世所由者如來出",
    "X04n0223_009:0069a04": "世寄位示真若見如來始成正覺及正像末三時",
    "X04n0223_009:0069a05": "教者非正覺見非見佛出興此乃劣解眾生且如",
    "X04n0223_009:0069a06": "是見求正覺者不應如是問曰云何見佛出興答",
    "X04n0223_009:0069a07": "曰當見自身無身無心無出無沒無內無外不動",
    "X04n0223_009:0069a08": "不寂無思無求世及出世都無住處無心所法無",
    "X04n0223_009:0069a09": "法法心心法無依性無始末以無依住智說如斯",
    "X04n0223_009:0069a10": "法教化眾生皆令悟入是名見佛出興如光明覺",
    "X04n0223_009:0069a11": "品文殊師利頌曰世及出世見一切皆超越而能",
    "X04n0223_009:0069a12": "善知法當成大光耀若於一切智發生迴向心見",
    "X04n0223_009:0069a13": "心無所生當獲大名稱眾生無所生亦復無有壞",
    "X04n0223_009:0069a14": "若得如是智當成無上道一中解無量無量中解",
    "X04n0223_009:0069a15": "一了彼互生起當成無所畏前兩行頌明佛出興",
    "X04n0223_009:0069a16": "後兩行頌明正覺中智佛出興世當知如是不令",
    "X04n0223_009:0069a17": "眾生取佛出興滅沒之相見初見末但見自身眾",
    "X04n0223_009:0069a18": "生身心無生滅體是出世間。",
    "X04n0223_009:0069a19": "夫說一部之經始終徒眾形相總有二百二十八",
    "X04n0223_009:0069a20": "眾形類部從莊嚴道場形類各異當會事意皆有",
    "X04n0223_009:0069a21": "所表至位方明不可懸摸且初一品有四十五眾",
    "X04n0223_009:0069a22": "表意如下至文方釋教文廣博預陳難解對事方",
    "X04n0223_009:0069a23": "指目擊道存如前長科經意十段門中第一會中",
    "X04n0223_009:0069a24": "始成正覺總有六品經經有十一卷其中品名者",
    "X04n0223_009:0069b01": "一世主妙嚴品二如來現相品三普賢三昧品四",
    "X04n0223_009:0069b02": "世界成就品五華藏世界品六毗盧遮那品此六",
    "X04n0223_009:0069b03": "品經於初會中有六種意此初會中從如是我聞",
    "X04n0223_009:0069b04": "已下有序分正說分流通分自餘會皆然此初會",
    "X04n0223_009:0069b05": "中從如是我聞六字義至始成正覺是序分其地",
    "X04n0223_009:0069b06": "堅固金剛所成已下是正說分至動地雨華是流",
    "X04n0223_009:0069b07": "通分從正說分中說如來成佛因果菩薩神天五",
    "X04n0223_009:0069b08": "十眾表佛自行利生之眾令諸來菩薩見如來因",
    "X04n0223_009:0069b09": "果及示現得道入法入即同佛所知見法與後學",
    "X04n0223_009:0069b10": "者以為樣式從其凡夫入法即同佛知見故初發",
    "X04n0223_009:0069b11": "心時便成正覺從此義生已後諸會皆悉自有序",
    "X04n0223_009:0069b12": "分至文方明大都付囑流通分從如是我聞至如",
    "X04n0223_009:0069b13": "來出現品是前已敘竟如輪王太子喻是一初世",
    "X04n0223_009:0069b14": "主妙嚴品明佛初成正覺諸世間主來集慶佛成",
    "X04n0223_009:0069b15": "道又自求所益又所表如來自行五位法門二如",
    "X04n0223_009:0069b16": "來現相品明佛初成正覺口光告眾毫光示法三",
    "X04n0223_009:0069b17": "普賢三昧品明佛令普賢長子入如來藏身三昧",
    "X04n0223_009:0069b18": "審諦觀法從三昧起說佛果報眾生業力成就世",
    "X04n0223_009:0069b19": "界依正二報國土莊嚴四便說世界成就品明由",
    "X04n0223_009:0069b20": "眾生業力起五明華藏世界海佛自智果報得莊",
    "X04n0223_009:0069b21": "嚴六毗盧遮那品即明引古證今令眾信順法不",
    "X04n0223_009:0069b22": "虗來古今相照令信不疑今此初會六品經皆有",
    "X04n0223_009:0069b23": "意趣就六品之中還依會釋分為二門一從世主",
    "X04n0223_009:0069b24": "妙嚴一品經明佛始成正覺略示依正二報之所",
    "X04n0223_009:0069c01": "莊嚴二如來現相品已下五品經明示果勸修於",
    "X04n0223_009:0069c02": "此二門且於初門世主妙嚴一品義分十門第一",
    "X04n0223_009:0069c03": "明毗盧遮那始成正覺依正二報之所莊嚴第二",
    "X04n0223_009:0069c04": "明十普賢眾常隨佛眾第三明諸神八部諸天來",
    "X04n0223_009:0069c05": "集第四明結眾已來第五明十大天王以自得益",
    "X04n0223_009:0069c06": "法門歎佛十地行果第六明日月天子八部王等",
    "X04n0223_009:0069c07": "以自得法門歎佛十迴向行果第七明十眾諸神",
    "X04n0223_009:0069c08": "王主稼神為首各以自所得法門歎佛十行之果",
    "X04n0223_009:0069c09": "第八明海月光大明菩薩等十大菩薩通九眾諸",
    "X04n0223_009:0069c10": "神以自得法門歎佛十住行果第九明座出自眾",
    "X04n0223_009:0069c11": "明佛自行普賢行歎佛自行普賢行果第十明華",
    "X04n0223_009:0069c12": "藏世界動地興供明佛出興大眾歡喜福威感應",
    "X04n0223_009:0069c13": "已上初會十門中菩薩神天總得如來五位法門",
    "X04n0223_009:0069c14": "但化令入位者皆得一分應真理智總得稱之為",
    "X04n0223_009:0069c15": "神能主導眾生非鬼神之神已入如來智法力自",
    "X04n0223_009:0069c16": "在故十地如天亦明自在至文方明。",
    "X04n0223_009:0069c17": "今釋初會中世主妙嚴一品如前十段科文中第",
    "X04n0223_009:0069c18": "一段明佛始成正覺於此一段復分為二一釋經",
    "X04n0223_009:0069c19": "題目二隨文釋義。",
    "X04n0223_009:0069c20": "一釋經題目者何故名為大方廣佛華嚴經世主",
    "X04n0223_009:0069c21": "妙嚴品第一解云大者無方義方者法則義廣者",
    "X04n0223_009:0069c22": "理智徧周義佛者智體無依住義智自在義華者",
    "X04n0223_009:0069c23": "徧法界無盡行義以行能開敷自他果故華是感",
    "X04n0223_009:0069c24": "果義開敷義嚴是莊飾義明初發心住位以十信",
    "X04n0223_009:0070a01": "中有作行華開敷十住位中妙理智慧果故復生",
    "X04n0223_009:0070a02": "無作十種行華常以法行互嚴用淨自利利他之",
    "X04n0223_009:0070a03": "道故行為嚴飾義世主妙嚴者以此初品有諸神",
    "X04n0223_009:0070a04": "天八部之眾皆為世間主各將十佛世界微塵數",
    "X04n0223_009:0070a05": "隨身部從或但云無量來嚴道場此為依眾成名",
    "X04n0223_009:0070a06": "也故云世主妙嚴又佛及菩薩皆為世間主故以",
    "X04n0223_009:0070a07": "能主導眾生總為世間主亦此初品總標一部一",
    "X04n0223_009:0070a08": "部都舉總有二百二十八眾形狀不同各各部類",
    "X04n0223_009:0070a09": "或言一佛世界微塵或十佛剎微塵或言無量以",
    "X04n0223_009:0070a10": "嚴海會故言世主妙嚴或以佛福報境界妙嚴依",
    "X04n0223_009:0070a11": "正亦得稱為世主妙嚴為如來亦為世間主主導",
    "X04n0223_009:0070a12": "眾生故此為依主得名品者均別義明五位及信",
    "X04n0223_009:0070a13": "心同異差降意類別敘進修生熟各有條貫次第",
    "X04n0223_009:0070a14": "分明令後學者自識本行進修不惑故為品類均",
    "X04n0223_009:0070a15": "別義也第一者非是次第前後之第一為法界門",
    "X04n0223_009:0070a16": "中無前頭在後之次第皆是一時無二念同時顯",
    "X04n0223_009:0070a17": "著諸品之第一一多緣起同時之第一是名同時",
    "X04n0223_009:0070a18": "具足相應門一多相容不同門以十玄門及六相",
    "X04n0223_009:0070a19": "義通融品名亦如是可知不可如情所計故名第",
    "X04n0223_009:0070a20": "一。",
    "X04n0223_009:0070a21": "第二隨文釋義者從如是我聞至如是無量功德",
    "X04n0223_009:0070a22": "已來於中有七十一行經長科為四分。",
    "X04n0223_009:0070a23": "【經】如是我聞一時佛在摩竭提國阿蘭若法菩提場",
    "X04n0223_009:0070a24": "中始成正覺。",
    "X04n0223_009:0070b01": "【論】第一從初如是我聞已下至始成正覺於中有",
    "X04n0223_009:0070b02": "八句經(二十四言)總明斷疑成信分前之六字明結集",
    "X04n0223_009:0070b03": "聞經之主後之五句敘致如來得道之處義分為",
    "X04n0223_009:0070b04": "三一定傳教人二定說經時分三釋經文義。一",
    "X04n0223_009:0070b05": "定傳教人者如三乘中大智度論第二卷所釋如",
    "X04n0223_009:0070b06": "來臨入涅槃時告阿難十二部經汝當流通復告",
    "X04n0223_009:0070b07": "優波離一切戒律汝當受持告阿那律汝得天眼",
    "X04n0223_009:0070b08": "常守護舍利勸人供養告大眾言我若住世一劫",
    "X04n0223_009:0070b09": "若減一劫會亦當滅語已雙林北首而臥入般涅",
    "X04n0223_009:0070b10": "槃阿難親屬愛習未除心沒憂海阿泥盧豆語阿",
    "X04n0223_009:0070b11": "難汝是守護佛法藏者不應如凡夫人自沒憂海",
    "X04n0223_009:0070b12": "諸有為法竝是無常汝何愁憂又佛世尊手付汝",
    "X04n0223_009:0070b13": "法汝今愁悶失所受事世尊今日雖在明朝即無",
    "X04n0223_009:0070b14": "汝當問佛未來要事盧豆教問要事有四一問如",
    "X04n0223_009:0070b15": "來在世親自說法人皆信受如來滅後一切經首",
    "X04n0223_009:0070b16": "當置何言二問如來在世諸比丘等以佛為師如",
    "X04n0223_009:0070b17": "來滅後以何為師三問佛在世諸比丘依佛而住",
    "X04n0223_009:0070b18": "如來滅後依誰而住四問如來在世惡性車匿佛",
    "X04n0223_009:0070b19": "自治之佛滅度後云何共住阿難如教請問世尊",
    "X04n0223_009:0070b20": "世尊答云經首當置如是我聞一時等六字為句",
    "X04n0223_009:0070b21": "二云比丘皆以波羅提木叉為師三云諸比丘皆",
    "X04n0223_009:0070b22": "以四念處住四云惡性比丘以梵檀治之此云默",
    "X04n0223_009:0070b23": "擯若心耎伏為說迦旃延經此云離有無破我慢",
    "X04n0223_009:0070b24": "心又如五卷大悲經中阿難請佛云何結集法眼",
    "X04n0223_009:0070c01": "佛告阿難我滅度後大德比立應如是問世尊何",
    "X04n0223_009:0070c02": "處說大阿陀那等經汝應如是答如是我聞一時",
    "X04n0223_009:0070c03": "佛在摩伽陀國菩提樹下初成正覺說法乃至娑",
    "X04n0223_009:0070c04": "羅雙樹間說如是等二十餘處所說之經佛自重",
    "X04n0223_009:0070c05": "教阿難結集如是是故此六字句義佛教立故斷",
    "X04n0223_009:0070c06": "後聞經者疑知非是他餘人說故亦非阿難自說",
    "X04n0223_009:0070c07": "故依涅槃安立如經初准科文從如是我聞至始",
    "X04n0223_009:0070c08": "成正覺有八句依五卷經說令斷眾疑一者從如",
    "X04n0223_009:0070c09": "是是一句我聞是二句一時是三句佛在是四句",
    "X04n0223_009:0070c10": "摩竭提國阿蘭若法菩提場中此之三句義唯是",
    "X04n0223_009:0070c11": "一但陳一處三法是一并始成正覺為六句是故",
    "X04n0223_009:0070c12": "如是我聞一時佛在菩提場始成正覺總為六句",
    "X04n0223_009:0070c13": "今言如是者如即如佛所言是者是佛所說簡非",
    "X04n0223_009:0070c14": "異說兩名相順契信不殊明真是佛說非阿難自",
    "X04n0223_009:0070c15": "說亦非魔梵所說又我聞一句是阿難從佛所聞",
    "X04n0223_009:0070c16": "非轉轉傳聞故亦非是非人所制故又非如外道",
    "X04n0223_009:0070c17": "經書青鳥銜來石崖崩得是斷疑成信分如真諦",
    "X04n0223_009:0070c18": "三藏云依微細律阿難當昇法座結集法藏之時",
    "X04n0223_009:0070c19": "其身如佛具足相好眾見此瑞遂生三疑一疑佛",
    "X04n0223_009:0070c20": "大師從涅槃起更為眾生說法二疑他方佛來三",
    "X04n0223_009:0070c21": "疑阿難轉身成佛今為除此三疑故安立六字是",
    "X04n0223_009:0070c22": "阿難自稱如是之法我從佛聞知非是佛重起所",
    "X04n0223_009:0070c23": "說法亦非他方佛來又非阿難自身成佛但以法",
    "X04n0223_009:0070c24": "力故令我似佛是故下高座已復本形以此義故",
    "X04n0223_009:0071a01": "以此六字用斷眾疑問如阿難既是如三乘中說",
    "X04n0223_009:0071a02": "是佛得道夜生年二十方為佛弟子其二十年已",
    "X04n0223_009:0071a03": "後經是親聞已前傳聞故轉法輪經云阿難結集",
    "X04n0223_009:0071a04": "時自說偈佛初說法時爾時我不見如是展轉聞",
    "X04n0223_009:0071a05": "佛遊波羅奈國為五比丘眾轉四諦法輪故知已",
    "X04n0223_009:0071a06": "前非親聞故答薩婆多論云阿難為佛作侍者時",
    "X04n0223_009:0071a07": "請願言願佛二十年中所說之經盡為我說勿與",
    "X04n0223_009:0071a08": "我故衣及殘食將知此也是親聞又如涅槃經云",
    "X04n0223_009:0071a09": "阿難多聞士若在若不在自然當解了常與無常",
    "X04n0223_009:0071a10": "義又阿難得覺意三昧佛所說經遠近常聞此已",
    "X04n0223_009:0071a11": "上阿難傳法竝是三乘經中所說如此大方廣佛",
    "X04n0223_009:0071a12": "華嚴經傳法阿難非如上說夫天中之天十方調",
    "X04n0223_009:0071a13": "御化儀主伴豈是小緣自非器類齊肩示陰陽而",
    "X04n0223_009:0071a14": "影響三世窮劫一念而知無盡古今常如即夕今",
    "X04n0223_009:0071a15": "以三乘情見延促始終者未可詳其傳教之主今",
    "X04n0223_009:0071a16": "此華嚴經明傳教主伴者皆是神洞玄源道齊智",
    "X04n0223_009:0071a17": "海如文殊普賢互為師範之者所為也豈論生時",
    "X04n0223_009:0071a18": "年歲作前後之見如是佛出興世轉法輪時如來",
    "X04n0223_009:0071a19": "以性海大智之印印眾生情欲為文字於一音中",
    "X04n0223_009:0071a20": "無前後際一時普印隨樂不同各隨自心所樂之",
    "X04n0223_009:0071a21": "法皆得聞之設阿難示行傳教之主伴者是普賢",
    "X04n0223_009:0071a22": "行海隨器高低出沒任流依根現跡皆不得以三",
    "X04n0223_009:0071a23": "乘定例同己凡夫識達聖詮簡權從實如上所說",
    "X04n0223_009:0071a24": "竝是聖賢密潛同事是應三乘權化未為了教如",
    "X04n0223_009:0071b01": "阿闍世王懺悔經有三種阿難一阿難陀此云慶",
    "X04n0223_009:0071b02": "喜持聲聞法藏於上二乘隨力隨分二阿難陀跋",
    "X04n0223_009:0071b03": "陀羅此云慶喜賢持中乘法藏於上大乘隨力隨",
    "X04n0223_009:0071b04": "分於下小乘容與兼持三名阿難陀婆伽羅此云",
    "X04n0223_009:0071b05": "慶喜海持菩薩大乘法藏於下小乘容興兼持此",
    "X04n0223_009:0071b06": "者亦是三乘中傳教阿難未為實教如是華嚴經",
    "X04n0223_009:0071b07": "傳教阿難者正是阿難昇高座時身同諸佛一時",
    "X04n0223_009:0071b08": "頓演四乘等教隨根總結集即阿難與佛體同不",
    "X04n0223_009:0071b09": "殊此釋亦不違道理又如涅槃經云阿難所未聞",
    "X04n0223_009:0071b10": "經弘廣菩薩當為流通若望此經非三乘所知即",
    "X04n0223_009:0071b11": "此弘廣菩薩傳教非謬今此稱如是我聞者弘廣",
    "X04n0223_009:0071b12": "菩薩也又大智度論云是文殊師利稱如是我聞",
    "X04n0223_009:0071b13": "以彼論中云文殊師利佛涅槃後四百年中時文",
    "X04n0223_009:0071b14": "殊師利猶在世間故又如智度論云文殊師利與",
    "X04n0223_009:0071b15": "阿難在餘清淨處結集摩訶衍藏如上所釋總是",
    "X04n0223_009:0071b16": "聖者隨方便言若以大體論之總是如來文殊師",
    "X04n0223_009:0071b17": "利普賢菩薩隨事之行故設言三身阿難亦復如",
    "X04n0223_009:0071b18": "之總是佛自普賢行中隨根方便隨器高低故已",
    "X04n0223_009:0071b19": "上定傳教人竟。二定說經時分者略立十種說",
    "X04n0223_009:0071b20": "教前後不同一如力士經說佛初成道一七日思",
    "X04n0223_009:0071b21": "惟已即於鹿園說法二如大品經說佛初成道鹿",
    "X04n0223_009:0071b22": "苑轉四諦法輪無量眾生發聲聞心乃至獨覺心",
    "X04n0223_009:0071b23": "大菩提等心不言時日三如法華經說三七日詣",
    "X04n0223_009:0071b24": "鹿園說法四如四分律及薩婆多論六七日方說",
    "X04n0223_009:0071c01": "法五如興起行經及出曜經七七日方說法六如",
    "X04n0223_009:0071c02": "五分律八七日方說法七如大智度論五十日方",
    "X04n0223_009:0071c03": "說法八如十二遊經說一年不說法九如今唐朝",
    "X04n0223_009:0071c04": "藏法師決定將如來成道定二七日說華嚴經已",
    "X04n0223_009:0071c05": "上見佛說法前後不同皆是隨自見佛說法前後",
    "X04n0223_009:0071c06": "不同非是依本法界成實之說十今通玄依此華",
    "X04n0223_009:0071c07": "嚴法界門定說法時分還依本教定其時分總不",
    "X04n0223_009:0071c08": "如上如來依真出世利物還令至真若也各自隨",
    "X04n0223_009:0071c09": "逐自情永劫迷輪苦趣乖真逐妄佛意不然經自",
    "X04n0223_009:0071c10": "有文何須違教逐權背實障業何休如十定品說",
    "X04n0223_009:0071c11": "如來於剎那際出現於世入涅槃總無時也言剎",
    "X04n0223_009:0071c12": "那際者猶是寄言爾以無時即一切時出現一切",
    "X04n0223_009:0071c13": "時說法一切時涅槃為寂用無礙故隨眾生心現",
    "X04n0223_009:0071c14": "故又如法華經吾從成佛已來經無量阿僧祇劫",
    "X04n0223_009:0071c15": "以無時可量故言無量此為佛說法時也以此為",
    "X04n0223_009:0071c16": "定不逐世情遠思為無量之想也以無時是佛說",
    "X04n0223_009:0071c17": "法時也以本教說本時本時者法界無時也如十",
    "X04n0223_009:0071c18": "定品以剎那際出現住世入涅槃者意言時無可",
    "X04n0223_009:0071c19": "移如剎那際總明法界無可遷移時也今定說經",
    "X04n0223_009:0071c20": "時分只是三世古今情盡以為本說法時也不可",
    "X04n0223_009:0071c21": "依前權教逐情引接之說。三隨文釋義者從初",
    "X04n0223_009:0071c22": "六字八句斷疑成信分中依大智度論云如者順",
    "X04n0223_009:0071c23": "也又是者印也即印順信受故言如是如是總舉",
    "X04n0223_009:0071c24": "一部文義即指己所聞之法故故云如是又依長",
    "X04n0223_009:0072a01": "耳三藏約三寶釋一約佛謂如佛所說是我所聞",
    "X04n0223_009:0072a02": "是佛所說又依藏法師釋約法云謂如我所聞是",
    "X04n0223_009:0072a03": "佛所說又如稱理教是我所聞又今通玄約法釋",
    "X04n0223_009:0072a04": "云如者諸法如故即是佛故言如是以法界大智",
    "X04n0223_009:0072a05": "之真我聞佛說法界大智之真經故言如是我聞",
    "X04n0223_009:0072a06": "即明師弟體一此約華嚴法界門釋為明初發心",
    "X04n0223_009:0072a07": "因果理智不異佛故又一切法如也以法體如所",
    "X04n0223_009:0072a08": "說法者及法亦如以法界智是所聞之智智亦如",
    "X04n0223_009:0072a09": "故故言如是心境不二方聞佛所說經若心境有",
    "X04n0223_009:0072a10": "差不可聞佛所說亦復不能信順領受故我聞者",
    "X04n0223_009:0072a11": "是法界智之真我還見法界智之真佛還聞法界",
    "X04n0223_009:0072a12": "智之真經總法界智之真人互為主伴還化法界",
    "X04n0223_009:0072a13": "之真眾生悟入法界智之真性故故言如是我聞",
    "X04n0223_009:0072a14": "夫佛日出興化羣生之軌範所有結集傳經之主",
    "X04n0223_009:0072a15": "伴自非氣類齊光道相知而利物以弘廣菩薩文",
    "X04n0223_009:0072a16": "殊師利如來自行普賢等傳持聖教是實也非實",
    "X04n0223_009:0072a17": "是三乘種智等人能傳教乎設是阿難亦是同流",
    "X04n0223_009:0072a18": "皆以常樂我淨大智慧之真我聞如來大智所說",
    "X04n0223_009:0072a19": "之真經非假我故皆如佛知見故言如是我聞不",
    "X04n0223_009:0072a20": "同涅槃具四緣和合之所聞故云何四緣一耳根",
    "X04n0223_009:0072a21": "不壞二聲在可聞三中間無障礙四有欲欲聞如",
    "X04n0223_009:0072a22": "是之聞是凡夫聞故又凡夫及三乘有十種緣方",
    "X04n0223_009:0072a23": "得聞一本識為依二耳識種子為因三末那為染",
    "X04n0223_009:0072a24": "污依四意識相依五自類耳識為無間依六耳根",
    "X04n0223_009:0072b01": "不壞為境根七作意欲聞八境界為所緣緣九中",
    "X04n0223_009:0072b02": "間無障礙十境近在可聞如是之聞是凡夫及三",
    "X04n0223_009:0072b03": "乘有限量聞不同此教菩薩以徧法界大智慧為",
    "X04n0223_009:0072b04": "聞更無能所以一圓明智境一念普聞三世劫無",
    "X04n0223_009:0072b05": "量等諸聲皆不如上說凡夫及三乘計無量劫者",
    "X04n0223_009:0072b06": "是法界聞中一念一時聞以智無裏外一時聞故",
    "X04n0223_009:0072b07": "一時者依梁論一時有三義一平等時無沈浮顛",
    "X04n0223_009:0072b08": "倒故二和合時謂今聞能聞正聞故三轉法輪時",
    "X04n0223_009:0072b09": "即正說正受時如依諸古人說正說法華經時非",
    "X04n0223_009:0072b10": "是說餘經時正說金剛般若經時非是說餘經時",
    "X04n0223_009:0072b11": "名為一時取正是說當部經時名為一時今此說",
    "X04n0223_009:0072b12": "大方廣佛華嚴經時即不爾即是以法界體寄言",
    "X04n0223_009:0072b13": "一剎那際出世及涅槃以一言音一時徧周十方",
    "X04n0223_009:0072b14": "國土轉法輪時名為一時非如上說一時之義佛",
    "X04n0223_009:0072b15": "者覺也覺有二義一始覺二本覺此佛者覺無始",
    "X04n0223_009:0072b16": "終三世障盡名之為佛不如權教有出世涅槃有",
    "X04n0223_009:0072b17": "始終故又佛者大智度論中有四義一名有德謂",
    "X04n0223_009:0072b18": "婆伽名德婆名有故二名巧分別婆伽名分別婆",
    "X04n0223_009:0072b19": "名巧故三名有名聲婆伽名名聲婆名有故四名",
    "X04n0223_009:0072b20": "能破婬怒癡婆伽名破婆名婬怒癡故又佛地論",
    "X04n0223_009:0072b21": "說有六義頌云自在熾盛與端嚴名稱吉祥及尊",
    "X04n0223_009:0072b22": "貴如是六種義差別是故總號婆伽婆在者在何",
    "X04n0223_009:0072b23": "處所在有二義一指事二舉法指事者在摩竭提",
    "X04n0223_009:0072b24": "國且指其國二舉法者在何處在法界即事即法",
    "X04n0223_009:0072c01": "界無二故為法界無中邊大小彼此故又摩竭提",
    "X04n0223_009:0072c02": "者此云不害國摩者云無竭提云害總云無害國",
    "X04n0223_009:0072c03": "又云摩者不也竭提者至也言其此國將謀兵勇",
    "X04n0223_009:0072c04": "隣國敵不能侵至又摩者徧也竭提云聰慧此國",
    "X04n0223_009:0072c05": "為多有聰慧人徧其國內故又云摩者大也竭提",
    "X04n0223_009:0072c06": "者體也謂五印土中此國最大統攝諸國故云大",
    "X04n0223_009:0072c07": "體也又此國王不行刑戮其有辠者送置寒林中",
    "X04n0223_009:0072c08": "為明佛大悲以處表德故阿蘭若法此云寂靜處",
    "X04n0223_009:0072c09": "寂靜有二義一事二理一事者在摩伽陀國尼連",
    "X04n0223_009:0072c10": "河側漚樓頻螺聚落中去人間五里一牛吼地得",
    "X04n0223_009:0072c11": "阿耨多羅三藐三菩提此處有一萬道場神常在",
    "X04n0223_009:0072c12": "其處一切諸佛示成正覺總在其中表如來萬行",
    "X04n0223_009:0072c13": "圓滿中道無偏故此處是閻浮提之中心故二理",
    "X04n0223_009:0072c14": "者即一切法自體靜故即動而常靜故菩提道場",
    "X04n0223_009:0072c15": "者有二義故一事二理一事者如前尼連河邊二",
    "X04n0223_009:0072c16": "理者徧法界也法界無邊道場亦無邊於一切剎",
    "X04n0223_009:0072c17": "皆示成佛故如世間場簡穢故法場治惑故示現",
    "X04n0223_009:0072c18": "成佛治眾生惑故此場依主釋為佛在其中現成",
    "X04n0223_009:0072c19": "道故依主得名為覺場也始成正覺者古今情盡",
    "X04n0223_009:0072c20": "名之為始心無所依名之為正理智相應名之為",
    "X04n0223_009:0072c21": "覺得如是法名之為成又自覺覺他名之為覺已",
    "X04n0223_009:0072c22": "上釋八句中斷疑成信分竟。",
    "X04n0223_009:0072c24": "大方廣佛新華嚴經合論卷第九"
}