{
    "T41n1823_002:0826b23": "2俱舍論頌疏論本第二",
    "T41n1823_002:0826b25": "從此第三。諸門分別。總有二十二門。分別",
    "T41n1823_002:0826b26": "十八界。此有三門。論云。於前所說十八界",
    "T41n1823_002:0826b27": "中。幾有見。無見。幾有對。無對。幾善。幾不善。",
    "T41n1823_002:0826b28": "幾無記。頌曰。",
    "T41n1823_002:0826b29": "一有見謂色　　十有色有對",
    "T41n1823_002:0826c01": "此除色聲八　　無記餘三種",
    "T41n1823_002:0826c02": "釋曰。一有見謂色者。十八界中。一界有見。所",
    "T41n1823_002:0826c03": "謂色界。由顯形色在此在彼差別不同。遂",
    "T41n1823_002:0826c04": "能示現此彼言說。言說名見。有彼言說",
    "T41n1823_002:0826c05": "故。故名有見。亦解見謂眼根。觀照色故。色",
    "T41n1823_002:0826c06": "有眼見名為有見　十有色有對者。五根",
    "T41n1823_002:0826c07": "五境。稱之為十。體是色故。名為有色　此",
    "T41n1823_002:0826c08": "十色界。極微所成。更相障礙。故名有對。論",
    "T41n1823_002:0826c09": "云。如手礙手。如石礙石。或二相礙手石名二應",
    "T41n1823_002:0826c10": "知有對。總有三種。一障礙有對。二境界有",
    "T41n1823_002:0826c11": "對。三所緣有對。對是礙義。礙有二種。一障",
    "T41n1823_002:0826c12": "礙礙。二拘礙礙。障礙礙者。謂障礙有對。十色",
    "T41n1823_002:0826c13": "為體。障礙即有對。持業釋也。拘礙礙者。謂",
    "T41n1823_002:0826c14": "境界所緣。二種有對。境界有對。體者論云。謂",
    "T41n1823_002:0826c15": "十二界六根六識。法界一分於法界中。唯取心所故。云一分。諸",
    "T41n1823_002:0826c16": "有境法。於色等境前十二界。及法界一分。能取境故。名諸有境法。於色",
    "T41n1823_002:0826c17": "等境者即所取境也。此十二界。為境所拘。名為有對。",
    "T41n1823_002:0826c18": "境界之有對。依主釋也。所緣有對體者。謂",
    "T41n1823_002:0826c19": "七心界全六識及意界也。法界一分心所是也。言所緣",
    "T41n1823_002:0826c20": "者。色等六境也。言有對者。七心界。法界。一",
    "T41n1823_002:0826c21": "分也。此七心界法界。名所緣有對者。為所",
    "T41n1823_002:0826c22": "緣境。之所拘礙。名為有對。所緣之有對。依",
    "T41n1823_002:0826c23": "主釋也　論引施設足論證。境界有對。作",
    "T41n1823_002:0826c24": "四句分別。故施設足論。作如是說。此中於",
    "T41n1823_002:0826c25": "水。有礙非陸。如魚等眼。於陸有礙非水。",
    "T41n1823_002:0826c26": "從多分說。如人等眼。有於俱礙。如畢舍",
    "T41n1823_002:0826c27": "遮唐云食血肉鬼室獸摩羅。及捕魚人。蝦蟆等眼此畢",
    "T41n1823_002:0826c28": "舍遮等。於水陸。俱能見色。故通俱礙耳。有俱非礙。謂除前相",
    "T41n1823_002:0826c29": "　論云境界所緣。復有何別問也若於彼法。",
    "T41n1823_002:0827a01": "此有功能。即說彼為此法境界。心心所法。",
    "T41n1823_002:0827a02": "執彼而起。彼於心等。名為所緣。解云答也。彼",
    "T41n1823_002:0827a03": "法者。色等六境也。此有功能者。此六根六識。",
    "T41n1823_002:0827a04": "於彼色等。有見聞等功能也。准此論文。功",
    "T41n1823_002:0827a05": "能所託。名為境界。如眼能見色。識能了",
    "T41n1823_002:0827a06": "色。喚色為境界。以眼識於色有功能故",
    "T41n1823_002:0827a07": "也。心心所法。其性劣弱。執境方生。猶如羸",
    "T41n1823_002:0827a08": "人非杖不起。故色等境。識所攀附。名為所",
    "T41n1823_002:0827a09": "緣也已上注也。准此論文。境界所緣。二義全別",
    "T41n1823_002:0827a10": "　且如一色被眼所見。名為境界。眼為有功",
    "T41n1823_002:0827a11": "能於色故也　即此一色。能引識起。名為",
    "T41n1823_002:0827a12": "所緣。為與識為力故也。由此道理。礙取",
    "T41n1823_002:0827a13": "境義邊。名境界有對。故境界有對。通六根",
    "T41n1823_002:0827a14": "六識。以根及識。能取境故　礙緣境義邊。",
    "T41n1823_002:0827a15": "名所緣有對。故所緣有對　唯心心所。以心",
    "T41n1823_002:0827a16": "心所杖境起故。亦光法師云。礙體義邊。名",
    "T41n1823_002:0827a17": "所緣有對。礙用義邊。名境界有對。更有多",
    "T41n1823_002:0827a18": "釋。煩而不敘。亦論云。云何眼等。於自境界",
    "T41n1823_002:0827a19": "及自所緣。轉時說名有礙問礙義也。云何眼根。眼識等。於自境界。",
    "T41n1823_002:0827a20": "轉時說名有礙。問境界有對也。云何眼識等。於自所緣。轉時說名有礙。問所緣有對也。言自簡他。如眼見",
    "T41n1823_002:0827a21": "色。耳聞聲也。越彼依餘。此不轉故解云答也。越彼色等。於餘",
    "T41n1823_002:0827a22": "聲等此眼等。不轉故。名為礙也。或復礙者。是和合義。謂眼等",
    "T41n1823_002:0827a23": "法。於自境界及自所緣。和合轉故解云。是約和合義。以",
    "T41n1823_002:0827a24": "釋礙也。問若法境界有對。亦障礙有對耶。答應",
    "T41n1823_002:0827a25": "作四句。謂七心界。法界一分。諸相應法",
    "T41n1823_002:0827a26": "四十六心所。名諸相應法。是第一句。能取境故。名境界有",
    "T41n1823_002:0827a27": "對。非極微成。非障礙有對。色等五境。是第",
    "T41n1823_002:0827a28": "二句。極微成故。名障礙有對。不能取境。",
    "T41n1823_002:0827a29": "非境界有對眼等五根是第三句。極微成故。",
    "T41n1823_002:0827b01": "名障礙有對。能取境故。亦名境界有對。法",
    "T41n1823_002:0827b02": "界一分。非相應法。是第四句於法界中。除心所外。餘得非得",
    "T41n1823_002:0827b03": "等　名非相應法也。非極微成。故非障礙有對。不能取",
    "T41n1823_002:0827b04": "境。故非境界有對。問若法境界有對。亦所",
    "T41n1823_002:0827b05": "緣有對耶。答應順後句。謂所緣有對。必是",
    "T41n1823_002:0827b06": "境界有對。以心心所。緣境起時必取境故。",
    "T41n1823_002:0827b07": "自有境界有對。而非所緣有對。謂眼等五根",
    "T41n1823_002:0827b08": "　以眼等根。能取境故。名境界有對。不緣",
    "T41n1823_002:0827b09": "境故。非所緣有對　依經部宗中。大德鳩",
    "T41n1823_002:0827b10": "摩羅多。作如是說。鳩摩羅多。此云豪童也",
    "T41n1823_002:0827b11": "　是處心欲生他。礙令不起。應知是有對。",
    "T41n1823_002:0827b12": "無對此相違　此頌意者。如有色處。其心欲",
    "T41n1823_002:0827b13": "生。被他聲礙。心遂不起。心不起時。名為",
    "T41n1823_002:0827b14": "有對。心正生時。即名無對。不同有宗於心",
    "T41n1823_002:0827b15": "生位說名有對。論主意朋鳩摩羅多釋故。",
    "T41n1823_002:0827b16": "論云此是所許　此除色聲八無記餘三種",
    "T41n1823_002:0827b17": "者。三性分別門。此十色中。除色聲二。所餘",
    "T41n1823_002:0827b18": "八種。是無記性無記二字。義屬上句。餘謂色",
    "T41n1823_002:0827b19": "聲。是通三性。言三性者。一善。二不善。三無",
    "T41n1823_002:0827b20": "記。若法可讚置白品中。名為善性。若法可",
    "T41n1823_002:0827b21": "毀置黑品中。名為不善性。非可讚毀。名為",
    "T41n1823_002:0827b22": "無記。亦解不能記異熟果。故名無記。眼等",
    "T41n1823_002:0827b23": "八種。不可記為善不善性。是無記攝　若",
    "T41n1823_002:0827b24": "色聲二。從善心力。等起身語表攝。是名為",
    "T41n1823_002:0827b25": "善性。若從不善心力。等起身語表攝。名為",
    "T41n1823_002:0827b26": "不善。從無記心。等起身語表攝。名為無記。",
    "T41n1823_002:0827b27": "及不從心等起。總名無記　言色聲二",
    "T41n1823_002:0827b28": "者。身表是色。語表是聲。言等起者。心王心",
    "T41n1823_002:0827b29": "所。等能引起。由色聲二非自性善惡。約能",
    "T41n1823_002:0827c01": "發心。判成善惡。心若是善。所發身語。亦名",
    "T41n1823_002:0827c02": "為善。心若不善。所發身語。亦名不善。所以",
    "T41n1823_002:0827c03": "身語。名等起善。",
    "T41n1823_002:0827c04": "從此第四三界分別門。論云已說善等。十八",
    "T41n1823_002:0827c05": "界中。幾欲界繫。幾色界繫。幾無色界繫。頌曰。",
    "T41n1823_002:0827c06": "欲界繫十八　　色界繫十四",
    "T41n1823_002:0827c07": "除香味二識　　無色繫後三",
    "T41n1823_002:0827c08": "釋曰。欲界所繫。具足十八。色界所繫。唯十",
    "T41n1823_002:0827c09": "四種。除香味境及鼻舌識。除香味者。段食",
    "T41n1823_002:0827c10": "性故。色界無段食。故無香味　除鼻舌",
    "T41n1823_002:0827c11": "識。無所緣故。鼻識緣香。舌識緣味既無",
    "T41n1823_002:0827c12": "香味故。無鼻舌識　無色所繫。唯後三種。",
    "T41n1823_002:0827c13": "所謂意界。意識界。法界　眼等五根。色等五",
    "T41n1823_002:0827c14": "境。此十是色。無色離色。故無此十。無此十",
    "T41n1823_002:0827c15": "故。五識亦無。故論云。依緣無故。五識亦無",
    "T41n1823_002:0827c16": "五根為依。五境為緣故唯後三無色界繫。",
    "T41n1823_002:0827c17": "從此第五。有漏無漏分別門。論云。已說界",
    "T41n1823_002:0827c18": "繫。十八界中。幾有漏。幾無漏。頌曰。",
    "T41n1823_002:0827c19": "意法意識通　　所餘唯有漏",
    "T41n1823_002:0827c20": "釋曰。意法意識通者。通有漏無漏二也。謂",
    "T41n1823_002:0827c21": "意及意識。道諦攝者。名為無漏。餘名有漏。",
    "T41n1823_002:0827c22": "法界若是道諦。無為名為無漏餘名有漏",
    "T41n1823_002:0827c23": "法界有無漏心所法名道諦也。餘十五界。唯是有漏。道諦無",
    "T41n1823_002:0827c24": "為。所不攝故。",
    "T41n1823_002:0827c25": "從此第六。有尋有伺門。於中有二。一正分",
    "T41n1823_002:0827c26": "別。二釋妨難。且正分別者。論云。十八界中。",
    "T41n1823_002:0827c27": "幾有尋有伺。幾無尋唯伺。幾無尋無伺。頌",
    "T41n1823_002:0827c28": "曰。",
    "T41n1823_002:0827c29": "五識唯尋伺　　後三三餘無",
    "T41n1823_002:0828a01": "釋曰眼等五識。有尋有伺。由與尋伺恒共相",
    "T41n1823_002:0828a02": "應。謂眼等五識。有二種因。故與尋伺恒相",
    "T41n1823_002:0828a03": "應也。一行相麁。二外門轉　由此二因。故眼",
    "T41n1823_002:0828a04": "等識。與尋伺俱。其義決定。故說唯言。後三",
    "T41n1823_002:0828a05": "三餘無者。後三謂意法意識。根境識中。各",
    "T41n1823_002:0828a06": "居後故。重言三者。明此三界。皆通三品。三",
    "T41n1823_002:0828a07": "品名三。言三品者。一有尋有伺品。二無尋",
    "T41n1823_002:0828a08": "唯伺品。三無尋無伺品。故論云。此後三界。皆",
    "T41n1823_002:0828a09": "通三品。意界意識界。及相應法界。除尋與",
    "T41n1823_002:0828a10": "伺法界中。有四十六心所法。名相應法界。於四十六心所中。除却尋伺。取餘四十四心所。謂尋伺",
    "T41n1823_002:0828a11": "二種。不通三品。故除之也。今此文中意。明通三品也。若在欲界初靜慮",
    "T41n1823_002:0828a12": "中。有尋有伺。若在靜慮中間。無尋唯伺。第",
    "T41n1823_002:0828a13": "二靜慮。已上諸地。乃至有頂。無尋無伺",
    "T41n1823_002:0828a14": "明意界意識界。及四十四相應法界。在諸地中。通三品也。又論云。法界所攝。",
    "T41n1823_002:0828a15": "非相應法。靜慮中間。伺亦如是法界中。有十四不相應。及",
    "T41n1823_002:0828a16": "三無為兼無表色。名非相應法。此非相應法及靜慮中間伺。同前第三無尋無伺品。故言亦如是。謂非相應",
    "T41n1823_002:0828a17": "法。不與尋伺相應故。名無尋無伺。其中間禪伺。地法中無尋故。不與尋相應。故名無尋也。伺無第二伺",
    "T41n1823_002:0828a18": "共相應。故名無伺也。又論云。尋一切時。無尋唯伺。無",
    "T41n1823_002:0828a19": "第二尋故。但伺相應故尋同前第二品。名無尋唯伺。尋無兩尋同一時",
    "T41n1823_002:0828a20": "起。故無第二尋也。由尋無第二尋故。尋不與尋相應。故尋名無尋。尋得與伺相應。尋名唯伺。請細",
    "T41n1823_002:0828a21": "讀看之也。又論云。伺在欲界初靜慮中。三品不",
    "T41n1823_002:0828a22": "收。應名何等此問意。伺非三品收者。伺不與伺相應故。不可言有尋有伺品。",
    "T41n1823_002:0828a23": "伺得與尋相應。故不可言第二無尋唯伺品。及第三無尋無伺品。既非三品。應名何等此應名",
    "T41n1823_002:0828a24": "曰無伺唯尋。無第二伺故。但與尋相應故",
    "T41n1823_002:0828a25": "此文答前問也。伺無第二伺共相應故。名為無伺。與尋相應故。名唯尋也。由此故。言有",
    "T41n1823_002:0828a26": "尋有伺地有四品法由此者。由有第四無伺唯尋品也。有尋有伺地者。",
    "T41n1823_002:0828a27": "欲界初禪是也。一有尋有伺。謂除尋伺。餘相應法",
    "T41n1823_002:0828b01": "餘相應法者。餘四十四心所法也。二無尋唯伺。謂即是尋。三無",
    "T41n1823_002:0828b02": "尋無伺。謂即一切非相應法非相應法者。法界中。有十四不相應。",
    "T41n1823_002:0828b03": "三無為法。及無表色也。四無伺唯尋。謂即是伺。言餘無",
    "T41n1823_002:0828b04": "者。餘十色界。無尋無伺。常與尋伺。不相應",
    "T41n1823_002:0828b05": "故。",
    "T41n1823_002:0828b06": "從此第二。釋妨難。論問起云。若五識身。有",
    "T41n1823_002:0828b07": "尋有伺。如何得說無分別耶。頌曰。",
    "T41n1823_002:0828b08": "說五無分別　　由計度隨念",
    "T41n1823_002:0828b09": "以意地散慧　　意諸念為體",
    "T41n1823_002:0828b10": "釋曰。上兩句釋難。下兩句出體。傳說分別。",
    "T41n1823_002:0828b11": "略有三種。一自性分別。二計度分別。三隨念",
    "T41n1823_002:0828b12": "分別。由五識身雖有自性而無餘二。論云。",
    "T41n1823_002:0828b13": "如一足馬名為無足。是故經中。說無分別",
    "T41n1823_002:0828b14": "　自性分別者。體唯是尋。後心所中。自當辨",
    "T41n1823_002:0828b15": "釋　以意地散慧者。出計度分別體。散謂非",
    "T41n1823_002:0828b16": "定。簡定中慧。意識相應。簡五識心。故。第六",
    "T41n1823_002:0828b17": "識相應散慧。名為計度分別　意諸念為體",
    "T41n1823_002:0828b18": "者。出隨念分別體。若定若散。意識相應諸",
    "T41n1823_002:0828b19": "念。名為隨念分別念通定散。故名為諸。",
    "T41n1823_002:0828b20": "此下第七。有所緣無所緣門。第八有執受無",
    "T41n1823_002:0828b21": "執受門。論問起云。十八界中幾有所緣。幾無",
    "T41n1823_002:0828b22": "所緣。幾有執受。幾無執受。頌曰。",
    "T41n1823_002:0828b23": "七心法界半　　有所緣餘無",
    "T41n1823_002:0828b24": "前八界及聲　　無執受餘二",
    "T41n1823_002:0828b25": "釋曰。初兩句者。答第七問。下兩句者。答第",
    "T41n1823_002:0828b26": "八問。七心者。六識意界也。法界半者。於法",
    "T41n1823_002:0828b27": "界中。有四品法。今唯心所法。取非全故。名",
    "T41n1823_002:0828b28": "為半也。此七心界。及法界半。為有所緣。緣",
    "T41n1823_002:0828b29": "謂攀緣。心心所法名為能緣。境名所緣。有",
    "T41n1823_002:0828c01": "彼所緣。名有所緣　餘無者。餘謂十色界。",
    "T41n1823_002:0828c02": "及法界所攝非相應法。不能緣境。名無所",
    "T41n1823_002:0828c03": "緣。前八界及聲無執受者。前謂取前七心界。",
    "T41n1823_002:0828c04": "及法界全。此八及聲。總成九界。名無執受。",
    "T41n1823_002:0828c05": "餘二者。餘謂所餘。謂眼等五根。色香味觸。此",
    "T41n1823_002:0828c06": "之九界。各通二義。一有執受。二無執受。有",
    "T41n1823_002:0828c07": "眼等五根住現在世。名有執受。過去未來",
    "T41n1823_002:0828c08": "名無執受。色香味觸住現在世。與五根不",
    "T41n1823_002:0828c09": "相離者。名有執受。若在現在。不與根合。",
    "T41n1823_002:0828c10": "及在身外。并過去未來法。名無執受解云。色香",
    "T41n1823_002:0828c11": "味觸。總有三類。名。無執受。一不與根合。謂髮毛等。二在身外。謂非情中地水等。三過去未來者也。",
    "T41n1823_002:0828c12": "論云。有執受者。心心所法。共所執持。攝為",
    "T41n1823_002:0828c13": "依處。名有執受。損益展轉。更相隨故由眼等五",
    "T41n1823_002:0828c14": "根。彼心心所攝。為所依處。若扶根四境攝。為依處故。眼等九界。有心心所執受故。有彼執受。名有執受。",
    "T41n1823_002:0828c15": "由執受故。眼等與心損益相隨。心有喜樂身亦益也。心若苦惱身亦損也。",
    "T41n1823_002:0828c16": "從此第九大種所造門。第十積集非積集",
    "T41n1823_002:0828c17": "門。論問起云。十八界中。幾大種性。幾所造",
    "T41n1823_002:0828c18": "性。幾可積集性。幾非可積集性。頌曰。",
    "T41n1823_002:0828c19": "觸界中有二　　餘九色所造",
    "T41n1823_002:0828c20": "法一分亦然　　十色可積集",
    "T41n1823_002:0828c21": "釋曰。上三句答第九問。下一句答第十問。",
    "T41n1823_002:0828c22": "觸界中有二者。觸謂身所覺。觸通二種。一謂",
    "T41n1823_002:0828c23": "大種。地水火風。二所造。滑澁等七　餘九色",
    "T41n1823_002:0828c24": "所造者。餘謂所餘眼等五根。色等四境。唯除",
    "T41n1823_002:0828c25": "觸也。此九色界。唯所造性。法一分亦然者。",
    "T41n1823_002:0828c26": "法界一分。無表業色。同前九界。亦唯所造。",
    "T41n1823_002:0828c27": "故言亦然。法界中有四分法。一相應法。二",
    "T41n1823_002:0828c28": "不相應法。三無表色。四無為法。今唯取無",
    "T41n1823_002:0828c29": "表。故言一分也　十色可積集者。五根五",
    "T41n1823_002:0829a01": "境名為十色。極微所成。名可積集。義准餘",
    "T41n1823_002:0829a02": "八。非可積集。非極微故。",
    "T41n1823_002:0829a03": "從此已下。第十一能斫所斫門。第十二能燒",
    "T41n1823_002:0829a04": "所燒門。第十三能稱所稱門。論問起云。十八",
    "T41n1823_002:0829a05": "界中幾能斫。幾所斫。幾能燒。幾所燒。幾能",
    "T41n1823_002:0829a06": "稱。幾所稱。頌曰。",
    "T41n1823_002:0829a07": "謂唯外四界　　能斫及所斫",
    "T41n1823_002:0829a08": "亦所燒能稱　　能燒所稱諍",
    "T41n1823_002:0829a09": "釋曰。上兩句者。色香味觸。名外四界。此即",
    "T41n1823_002:0829a10": "名為能斫所斫。四塵成斧。名為能斫。四塵",
    "T41n1823_002:0829a11": "成薪等。名為所斫也。問何法名斫。答薪等",
    "T41n1823_002:0829a12": "色聚。相逼續生。斧等分隔。令各續起。此法",
    "T41n1823_002:0829a13": "名斫　亦所燒能稱者。如外四塵名能斫所",
    "T41n1823_002:0829a14": "斫。所燒能稱其體亦然也。能燒所稱諍者。諍",
    "T41n1823_002:0829a15": "謂諍論。能燒所稱兩解不同。名為諍論。謂",
    "T41n1823_002:0829a16": "或有說。能燒所稱體亦如前。唯外四界　或",
    "T41n1823_002:0829a17": "復有說。唯有火界。可名能燒。所稱唯重。重",
    "T41n1823_002:0829a18": "者所造觸中重觸也。",
    "T41n1823_002:0829a19": "從此第十四。五類分別門。論問起云。十八界",
    "T41n1823_002:0829a20": "中幾異熟生。幾所長養。幾等流性。幾有實事。",
    "T41n1823_002:0829a21": "幾一剎那。頌曰。",
    "T41n1823_002:0829a22": "內五有熟養　　聲無異熟生",
    "T41n1823_002:0829a23": "八無礙等流　　亦異熟生性",
    "T41n1823_002:0829a24": "餘三實唯法　　剎那唯後三",
    "T41n1823_002:0829a25": "釋曰。內五有熟養者。眼等五根。唯通二類。",
    "T41n1823_002:0829a26": "有異熟生及所長養。業所感得。名異熟生",
    "T41n1823_002:0829a27": "　於現在世。因飲食等。長小令大。養瘦",
    "T41n1823_002:0829a28": "令肥。名所長養　眼等五根。體非無為。不",
    "T41n1823_002:0829a29": "名有實。又非苦忍初心。不名一剎那。問眼",
    "T41n1823_002:0829b01": "等五根。同類因生。有等流性。何故不言通",
    "T41n1823_002:0829b02": "等流耶。答五類明義。體各不同。互不相攝。",
    "T41n1823_002:0829b03": "若眼等五根。異熟生攝。不盡者方立長養",
    "T41n1823_002:0829b04": "攝。若此二類攝不盡者。方立等流。今此二",
    "T41n1823_002:0829b05": "類攝根總盡。其眼等五根。離二類外更無",
    "T41n1823_002:0829b06": "別有眼等根性故。不立等流。雖眼等內亦",
    "T41n1823_002:0829b07": "有等流。離異熟性及所長養。無別性故。所",
    "T41n1823_002:0829b08": "以不說　異熟生義。論有四解　一云異熟因",
    "T41n1823_002:0829b09": "所生。名異熟生。如牛所駕車名言牛車。略",
    "T41n1823_002:0829b10": "去中言故作如是說。此解異熟。或屬因或",
    "T41n1823_002:0829b11": "屬果。若屬因者。異熟即因。名異熟因。持業",
    "T41n1823_002:0829b12": "釋也。若屬果者。異熟之因。名異熟因。依主",
    "T41n1823_002:0829b13": "釋也。若言異熟生。唯依主釋。謂異熟因所生",
    "T41n1823_002:0829b14": "名異熟生。略去因所二字。但言異熟生。如",
    "T41n1823_002:0829b15": "言牛車略去所駕二字也　第二解云。或",
    "T41n1823_002:0829b16": "所造業。至得果時。變而能熟。故名異熟。果",
    "T41n1823_002:0829b17": "從彼生。名異熟生。謂所造業。未至得果。起",
    "T41n1823_002:0829b18": "取果用。至得果時。起與果用。此與果用。與",
    "T41n1823_002:0829b19": "前取果用異故。名之為變。變即是異。是能",
    "T41n1823_002:0829b20": "熟故。名異熟。異即是熟。故名異熟。持業釋",
    "T41n1823_002:0829b21": "也。果從彼生。名異熟生。異熟之生。依主",
    "T41n1823_002:0829b22": "釋也。此解意。異熟在因。生屬果也　第三",
    "T41n1823_002:0829b23": "解云。彼所得果。與因別類。而是所熟故名",
    "T41n1823_002:0829b24": "異熟。此解意。果是無記。因是善惡。故言與",
    "T41n1823_002:0829b25": "因別類。名之為異。復是所熟。異熟即生。持",
    "T41n1823_002:0829b26": "業釋也　第四解云。或於因上。假立果名",
    "T41n1823_002:0829b27": "此解意。果名異熟。同第二解。因非異熟。而今因名異熟者。此於因上立果名故。因名異熟。有異熟故。",
    "T41n1823_002:0829b28": "是有財釋也。果從異熟因生名異熟生。異熟之生依主釋也所長養者。且能長",
    "T41n1823_002:0829b29": "養。有其四種。一則飲食。二者資助如塗洗",
    "T41n1823_002:0829c01": "也。三睡眠。四等持。此四勝緣。資益五根。長",
    "T41n1823_002:0829c02": "小令大。養瘦令肥。名所長養。能長養通",
    "T41n1823_002:0829c03": "三性。所長養唯無記。今五類門。取所長養",
    "T41n1823_002:0829c04": "也　聲無異熟生者。聲有二類。一則等流。二",
    "T41n1823_002:0829c05": "所長養。無異熟生者。夫異熟色。任運而起。",
    "T41n1823_002:0829c06": "聲隨欲轉。有間斷故。無異熟生　八無礙",
    "T41n1823_002:0829c07": "等流亦異熟生性者。七心法界。無積集故。",
    "T41n1823_002:0829c08": "名八無礙。此有等流異熟生性。若從同類",
    "T41n1823_002:0829c09": "遍行因生。名等流性。從異熟因所引生",
    "T41n1823_002:0829c10": "者。名異熟生。非積集。故無所長養　餘三",
    "T41n1823_002:0829c11": "者。餘謂餘四色香味觸　此四是前眼等五",
    "T41n1823_002:0829c12": "根。及八無礙外。名之為餘。此之餘四。通三",
    "T41n1823_002:0829c13": "類也。有異熟因。有所長養。有等流性　實",
    "T41n1823_002:0829c14": "唯法者。無為名實。非四相遷。體堅實故。此",
    "T41n1823_002:0829c15": "法界攝。故唯法界。獨名有實。剎那唯後三",
    "T41n1823_002:0829c16": "者。意法意識名為後三。唯此三界。有一剎",
    "T41n1823_002:0829c17": "那。謂見道初心。苦法忍品。唯有此一剎那",
    "T41n1823_002:0829c18": "心。究竟不從同類因生。非等流故。名一",
    "T41n1823_002:0829c19": "剎那。餘有為法。無非等流。苦忍相應心。名",
    "T41n1823_002:0829c20": "意界意識界也。望後名意。望前名意識",
    "T41n1823_002:0829c21": "也。受等俱起法。名為法界。",
    "T41n1823_002:0829c22": "從此下第十五。得成就門。依薩婆多宗。若",
    "T41n1823_002:0829c23": "得至生相名得。若得至現在名成就。成就",
    "T41n1823_002:0829c24": "時不名得。得時不名成就　言生相者。",
    "T41n1823_002:0829c25": "在未來世也。論云。如是已說異熟生等。今",
    "T41n1823_002:0829c26": "應思擇。若有眼界。先不成就。今得成就。亦",
    "T41n1823_002:0829c27": "眼識耶。若眼識界。先不成就。今得成就。亦",
    "T41n1823_002:0829c28": "眼界耶。如是等問。今應略答。頌曰。",
    "T41n1823_002:0829c29": "眼與眼識界　　獨俱得非等",
    "T41n1823_002:0830a01": "釋曰。眼與眼識。四句分別。獨俱得非等者。",
    "T41n1823_002:0830a02": "獨是兩單句也。俱得者。是俱句也。非者俱",
    "T41n1823_002:0830a03": "非句也。等者。明成就不成就四句也。且獨",
    "T41n1823_002:0830a04": "中第一單句。謂得眼不得識　謂生欲界",
    "T41n1823_002:0830a05": "漸得眼根　漸得眼言。意顯胎卵濕生。若",
    "T41n1823_002:0830a06": "是化生。根頓得故。夫論眼根。是異熟無記。",
    "T41n1823_002:0830a07": "唯法俱得。故約漸得。但名得眼　眼識通",
    "T41n1823_002:0830a08": "三性。有前後俱得　先中有位。已起眼識",
    "T41n1823_002:0830a09": "　今此漸得眼根。是受生已後　識前成就",
    "T41n1823_002:0830a10": "故。故不名得　及無色沒生二三四靜慮",
    "T41n1823_002:0830a11": "時生二三四靜慮。中有初起唯有眼根而無眼識眼。識未起故。故不名得也　第二單",
    "T41n1823_002:0830a12": "句。得識不得眼　謂已生二三四靜慮地。",
    "T41n1823_002:0830a13": "眼識現起現之言正。起之言生識。在生相名為現起。此所起識。在生相位。正在未來。",
    "T41n1823_002:0830a14": "爾時名得。其眼根在現在。名成就不名得也　第三俱句者。根識俱得。",
    "T41n1823_002:0830a15": "謂無色沒。生欲界及梵世時　欲界梵世。中",
    "T41n1823_002:0830a16": "有初心。根識俱有爾時名得。第四俱非句",
    "T41n1823_002:0830a17": "者。謂除前相。頌言等者。等取成就四句。",
    "T41n1823_002:0830a18": "第一句者。成就眼根。不成就眼識。謂生二",
    "T41n1823_002:0830a19": "三四靜慮地。眼識不起。第二句者。成就眼",
    "T41n1823_002:0830a20": "識。不成就眼根。謂生欲界。未得眼根。及",
    "T41n1823_002:0830a21": "得已失。謂生欲界。必成就識。地法成故。未",
    "T41n1823_002:0830a22": "得根者。謂初受胎時也。及得已失者。謂",
    "T41n1823_002:0830a23": "是生後盲人也。既無眼根。故不成就。第三",
    "T41n1823_002:0830a24": "句者。謂生欲界。得眼不失。及生梵世。若",
    "T41n1823_002:0830a25": "生二三四靜慮。正見色時。根識俱成就也。",
    "T41n1823_002:0830a26": "第四句者。謂除前相。",
    "T41n1823_002:0830a27": "從此第十六。內外門。論云。十八界中。幾內。",
    "T41n1823_002:0830a28": "幾外。頌曰。",
    "T41n1823_002:0830a29": "內十二眼等　　色等六為外",
    "T41n1823_002:0830b01": "釋曰。內有十二。六根六識。此十二界。心所",
    "T41n1823_002:0830b02": "依故。所依親近。說名為內。色等六境。為心",
    "T41n1823_002:0830b03": "所緣。所緣疎遠。說名為外。",
    "T41n1823_002:0830b04": "從此第十七。同分彼同分門。論云。十八界",
    "T41n1823_002:0830b05": "中。幾同分。幾彼同分。頌曰。",
    "T41n1823_002:0830b06": "法同分餘二　　作不作自業",
    "T41n1823_002:0830b07": "釋曰。法同分者。法謂法界。此法界中。唯有",
    "T41n1823_002:0830b08": "同分。無彼同分　泛論六境名同分者。與",
    "T41n1823_002:0830b09": "能緣識定為所緣。定有二義。一如色等五",
    "T41n1823_002:0830b10": "境。與識定為所緣。名之為定。謂五識名",
    "T41n1823_002:0830b11": "定。緣境不雜故　今此五境得名定者。謂",
    "T41n1823_002:0830b12": "與五識。定為所緣故。五識緣時。說名同分。",
    "T41n1823_002:0830b13": "雖被意識緣。以非定故。故非同分　第二",
    "T41n1823_002:0830b14": "法境名定。體即是定。唯意識緣。是決定故。",
    "T41n1823_002:0830b15": "定被意識緣。所以望意識名同分。論云無",
    "T41n1823_002:0830b16": "一法界不於其中。已正當生無邊意識　故",
    "T41n1823_002:0830b17": "此法界。恒名同分無邊意識。是無我觀。緣境無邊故。已正當生者。過去",
    "T41n1823_002:0830b18": "已生。現在正生。未來當生。餘二者。謂餘十七界皆有同",
    "T41n1823_002:0830b19": "分及彼同分。若作自業名為同分。不作自",
    "T41n1823_002:0830b20": "業名彼同分。作自業者。業謂業用。如六根",
    "T41n1823_002:0830b21": "六識。約能取境。名自業用。若不能取境。",
    "T41n1823_002:0830b22": "名不作自業。色等五境。約為境名作自業。",
    "T41n1823_002:0830b23": "不為境名不作自業　此中眼根。於有見",
    "T41n1823_002:0830b24": "色。已見。正見。當見。名同分眼。如是廣說。",
    "T41n1823_002:0830b25": "乃至意根。各於自業境。應說自業用。彼",
    "T41n1823_002:0830b26": "同分眼。但有四種。謂不見色。已滅。正滅。當",
    "T41n1823_002:0830b27": "滅。及不生法。如眼有四。乃至身界。亦有四",
    "T41n1823_002:0830b28": "種。准眼應知　意彼同分。唯有一種。謂不",
    "T41n1823_002:0830b29": "生法。意生必同分。故唯不生。名彼同分也",
    "T41n1823_002:0830c01": "　色界為眼已正當見。名同分色。彼同分",
    "T41n1823_002:0830c02": "色。但有四種。謂非眼見。已滅。正滅。當滅。及",
    "T41n1823_002:0830c03": "不生法。如色既爾。乃至觸境。應知亦然。同",
    "T41n1823_002:0830c04": "分亦三。彼同分四也　眼等六識。同分有三。",
    "T41n1823_002:0830c05": "已生。正生。當生。故彼同分一。唯不生法故。",
    "T41n1823_002:0830c06": "如意界說　問何故名同分彼同分耶。答",
    "T41n1823_002:0830c07": "此有三解　第一解云。根境識三。更相交涉。",
    "T41n1823_002:0830c08": "故名為分。同有交涉分。故名同分　第二解",
    "T41n1823_002:0830c09": "云。或復分者。是已作用。作自業者。名已作",
    "T41n1823_002:0830c10": "業。同有作用分。故名同分　第三解云。或",
    "T41n1823_002:0830c11": "復分者。是所生觸。三和生觸。同有生觸。故",
    "T41n1823_002:0830c12": "名同分。彼同分者。論云。由非同分與彼同",
    "T41n1823_002:0830c13": "分。種類分同。名彼同分。解云。如不見色",
    "T41n1823_002:0830c14": "眼。名非同分。此非同分。與彼見色眼。種",
    "T41n1823_002:0830c15": "類分同。名彼同分　言種類分同者。同眼",
    "T41n1823_002:0830c16": "自性故。互相引起故。又相繫屬故。",
    "T41n1823_002:0830c17": "從此第十八。三斷門。論云。十八界中。幾見",
    "T41n1823_002:0830c18": "所斷。幾修所斷。幾非所斷。頌曰。",
    "T41n1823_002:0830c19": "十五唯修斷　　後三界通三",
    "T41n1823_002:0830c20": "不染非六生　　色定非見斷",
    "T41n1823_002:0830c21": "釋曰。十五界者。五根。五識。及與五境。唯修",
    "T41n1823_002:0830c22": "斷。後三界通三者。意法意識通三種斷。若意",
    "T41n1823_002:0830c23": "界意識界。與八十八隨眠相應。及俱有法。",
    "T41n1823_002:0830c24": "并隨行得。皆見所斷　苦諦有十煩惱。集滅",
    "T41n1823_002:0830c25": "各七。除身見邊見戒禁取也。道諦有八。除",
    "T41n1823_002:0830c26": "身邊見。四諦合成三十二。上界除瞋。有二",
    "T41n1823_002:0830c27": "十八。謂四諦下。各除瞋故。成二十八。上二",
    "T41n1823_002:0830c28": "界各有二十八。合成五十六。兼欲界三十",
    "T41n1823_002:0830c29": "二。成八十八。此等隨眠。是分別惑。迷理起",
    "T41n1823_002:0831a01": "故。纔見諦時。彼皆斷故。名見所斷。見謂見",
    "T41n1823_002:0831a02": "諦。見是能斷。惑是所斷。見之所斷。名見所",
    "T41n1823_002:0831a03": "斷。依主釋也。俱有法者。謂與見惑。相應心",
    "T41n1823_002:0831a04": "所。兼四相是也　此意等三。除見斷外諸餘",
    "T41n1823_002:0831a05": "有漏。皆修所斷　通無漏故。名非所斷。不",
    "T41n1823_002:0831a06": "染非六生。色定非見斷者。此通外難。謂經",
    "T41n1823_002:0831a07": "部宗。許異生性及招惡趣。身語業等是見所",
    "T41n1823_002:0831a08": "斷。謂得見道。彼異生等。永不復生。既與見",
    "T41n1823_002:0831a09": "道。極相違故。應見所斷。為答此難。故有斯",
    "T41n1823_002:0831a10": "頌。雖爾此法。定非見斷。略說非見斷。總",
    "T41n1823_002:0831a11": "有三種。一不染法。善無記也。二非六生。謂",
    "T41n1823_002:0831a12": "五識也。不從第六意生。名非六生也。三者",
    "T41n1823_002:0831a13": "色法此三種法。定非見斷。非迷諦理親發",
    "T41n1823_002:0831a14": "起。故謂不染。非六生非迷諦理。色法非見",
    "T41n1823_002:0831a15": "惑親發也　然異生性。是不染污。無記性攝。",
    "T41n1823_002:0831a16": "身語惡業。是色法故。故此二種。非見所斷。",
    "T41n1823_002:0831a17": "從此第十九。是見非見門。於中有二。一正",
    "T41n1823_002:0831a18": "明。二傍論。且初正明者。論云十八界中。幾是",
    "T41n1823_002:0831a19": "見。幾非見。頌曰。",
    "T41n1823_002:0831a20": "眼法界一分　　八種說名見",
    "T41n1823_002:0831a21": "五識俱生慧　　非見不度故",
    "T41n1823_002:0831a22": "眼見色同分　　非彼能依識",
    "T41n1823_002:0831a23": "傳說不能觀　　被障諸色故",
    "T41n1823_002:0831a24": "釋曰。眼全是見。觀照色故　法界一分八種",
    "T41n1823_002:0831a25": "名見。謂身見等五染污見。六世間正見。謂意",
    "T41n1823_002:0831a26": "識相應善。有漏慧也。七有學正見。謂有學身",
    "T41n1823_002:0831a27": "中。諸無漏見。八無學正見。謂無學身中。諸",
    "T41n1823_002:0831a28": "無漏見。此八是慧。推度境故。皆名為見。法",
    "T41n1823_002:0831a29": "界所攝。名一分也。問何故世間正見。唯意",
    "T41n1823_002:0831b01": "識相應。答頌言五識俱生慧非見不度故。",
    "T41n1823_002:0831b02": "以無分別故。不能決度。是故非見　後四",
    "T41n1823_002:0831b03": "句頌。破識見家。謂尊者法救。許眼識見。尊",
    "T41n1823_002:0831b04": "者世友說眼根見。故。論云。若爾眼根。不能",
    "T41n1823_002:0831b05": "決度。云何名見識見家難也。以能明了觀照諸",
    "T41n1823_002:0831b06": "色。故亦名見眼見家答也。若眼見者。餘識行時。亦",
    "T41n1823_002:0831b07": "應名見此難意。依此宗。六識不並起故。餘識行眼便無識。許眼見者。何故非見。非",
    "T41n1823_002:0831b08": "一切眼。皆能現見眼見家答也。誰能現見徵也。謂同",
    "T41n1823_002:0831b09": "分眼。與識合位。能見非餘釋第五句頌。若爾則應",
    "T41n1823_002:0831b10": "彼能依識見色非眼識見家難。眼不爾。眼識定",
    "T41n1823_002:0831b11": "非能見釋第六句。所以者何徵也。傳說不能觀被",
    "T41n1823_002:0831b12": "障諸色故。眼根有對。於障外色。理不合見。",
    "T41n1823_002:0831b13": "若識見者。識無對故。壁等不礙。應見障色",
    "T41n1823_002:0831b14": "此眼見家答。釋第七第八句也。依經部宗。說眼根見。假而非",
    "T41n1823_002:0831b15": "實。故論云。經部諸師。作如是說。如何共聚。",
    "T41n1823_002:0831b16": "楂掣虛空。眼色等緣。生於眼識。此等於見。",
    "T41n1823_002:0831b17": "孰為能所。但順世情。假興言說。眼名能見。",
    "T41n1823_002:0831b18": "識名能了。智者於中。不應封著。",
    "T41n1823_002:0831b19": "從此第二。傍論於中有七。一兩眼見先後。",
    "T41n1823_002:0831b20": "二六根六境離合。三根境量大小。四六識依",
    "T41n1823_002:0831b21": "世攝。五眼等得依名。六識隨根立稱。七依",
    "T41n1823_002:0831b22": "地同異別。且初第一。兩眼見先後者。論云。",
    "T41n1823_002:0831b23": "於見色時。為一眼見。為二眼見。此無定",
    "T41n1823_002:0831b24": "准。頌曰。",
    "T41n1823_002:0831b25": "或二眼俱時　　見色分明故",
    "T41n1823_002:0831b26": "釋曰。阿毘達磨諸大論師。皆咸言。或時二",
    "T41n1823_002:0831b27": "眼俱見。以開二眼見色分明。閉一目時",
    "T41n1823_002:0831b28": "不分明故。故知有時二眼見色。又開一眼。",
    "T41n1823_002:0831b29": "觸一眼時。便於現前。見二月等。閉一觸",
    "T41n1823_002:0831c01": "一。此事即無　是故或時。二眼俱見。非所",
    "T41n1823_002:0831c02": "依別。識成二分。住無方所。故不同礙色",
    "T41n1823_002:0831c03": "也。",
    "T41n1823_002:0831c04": "從此第二。六根境離合。論云。若此宗說眼",
    "T41n1823_002:0831c05": "見耳聞乃至意了。彼所取境。根正取時。為至",
    "T41n1823_002:0831c06": "不至。頌曰。",
    "T41n1823_002:0831c07": "眼耳意根境　　不至三相違",
    "T41n1823_002:0831c08": "釋曰。眼耳意根。取不至境。謂眼能見遠處",
    "T41n1823_002:0831c09": "諸色。眼中藥等。則不能觀。謂耳能聞遠處",
    "T41n1823_002:0831c10": "聲響。逼耳根者。則不能聞。意無色故。不",
    "T41n1823_002:0831c11": "可名至。故此三根。取不至境。三相違者。三",
    "T41n1823_002:0831c12": "謂鼻舌身。此三取至境。故與上相違也。",
    "T41n1823_002:0831c13": "從此第三。根境量大小者。頌曰。",
    "T41n1823_002:0831c14": "應知鼻等三　　唯取等量境",
    "T41n1823_002:0831c15": "釋曰。鼻等者。等取舌身。此三唯能取等．量．",
    "T41n1823_002:0831c16": "境。言等量者。如根微量。境微亦然。相稱合",
    "T41n1823_002:0831c17": "生鼻等識故　眼耳取境。大小不定。謂眼",
    "T41n1823_002:0831c18": "有時見小。如見毛端。有時見大。如見山",
    "T41n1823_002:0831c19": "等。有時取等。如見蒲桃　耳不定者。取蚊",
    "T41n1823_002:0831c20": "虻雲琴聲。大小等別。雲聲是雷。依雲起故。",
    "T41n1823_002:0831c21": "西方呼雷。為雲聲也。意無質礙。不可辨",
    "T41n1823_002:0831c22": "其形量差別。",
    "T41n1823_002:0831c23": "從此第四。六識依世攝者。論云。如前所說。",
    "T41n1823_002:0831c24": "識有六種。謂眼識界。乃至意識界。為如五",
    "T41n1823_002:0831c25": "識唯緣現在。意識通緣三世非世。如是諸",
    "T41n1823_002:0831c26": "識依亦爾耶。不爾云何。頌曰。",
    "T41n1823_002:0831c27": "後依唯過去　　五識依或俱",
    "T41n1823_002:0831c28": "釋曰。後依唯過去者。後是第六識。於六識",
    "T41n1823_002:0831c29": "中。最居後故。此第六識。唯依過去無間滅",
    "T41n1823_002:0832a01": "意。五識依或俱者。或表不定。眼等五識。所",
    "T41n1823_002:0832a02": "依有二。一者過去。謂無間意。二者現在。眼",
    "T41n1823_002:0832a03": "等五根。識與五根同現在故。名之為俱",
    "T41n1823_002:0832a04": "　或言表此亦依過去。故五識依名或俱也",
    "T41n1823_002:0832a05": "　問如是眼識所依性者。即是眼識。等無間",
    "T41n1823_002:0832a06": "緣耶。設是眼識。等無間緣。復是眼識。所依性",
    "T41n1823_002:0832a07": "耶。答應作四句。第一句者。俱生眼根。眼根",
    "T41n1823_002:0832a08": "是眼識所依性。非等無間緣。等無間緣。唯心",
    "T41n1823_002:0832a09": "心所。眼根是色。故非此緣。第二句者。謂無",
    "T41n1823_002:0832a10": "間滅。心所法界。無間滅言。意表過去。過去",
    "T41n1823_002:0832a11": "心所。與現在眼識。為等無間緣　非心王",
    "T41n1823_002:0832a12": "故。非是眼識所依性也。第三句者。謂過去",
    "T41n1823_002:0832a13": "意根。無間滅意。與現在眼識為所依性。是",
    "T41n1823_002:0832a14": "心法故。復是眼識。等無間緣。第四句者。謂",
    "T41n1823_002:0832a15": "除前相所說法。如眼既爾。乃至身識。應知",
    "T41n1823_002:0832a16": "亦然　問若是意識。所依性者。復是意識。等",
    "T41n1823_002:0832a17": "無間緣耶。若是意識。等無間緣。復是意識。所",
    "T41n1823_002:0832a18": "依性耶。答順前句。答謂是意識。所依性者。",
    "T41n1823_002:0832a19": "定是意識。等無間緣　意識所依。即是意根",
    "T41n1823_002:0832a20": "故。故通俱句也。有是意識等無間緣。非與",
    "T41n1823_002:0832a21": "意識為所依性。謂無間滅心所法界　非心",
    "T41n1823_002:0832a22": "王故。不是所依。依大毘婆沙。答問法不",
    "T41n1823_002:0832a23": "過四種。以狹問寬。順前句答。以寬問狹。",
    "T41n1823_002:0832a24": "順後句答。互有寬狹。應作四句。若無寬",
    "T41n1823_002:0832a25": "狹。答曰如是。且如今問若意識所依亦等",
    "T41n1823_002:0832a26": "無間緣。此是以狹問寬。謂意識所依唯心王",
    "T41n1823_002:0832a27": "故。是狹等無間緣。通心王心所。是寬順前",
    "T41n1823_002:0832a28": "句答者。順前問答。謂若是意識所依性者",
    "T41n1823_002:0832a29": "定是等無間緣也　以寬問狹順後句答",
    "T41n1823_002:0832b01": "者。謂即改前問。云若意識。等無間緣。復是",
    "T41n1823_002:0832b02": "意識所依性耶。此既即是以寬問狹。謂意識",
    "T41n1823_002:0832b03": "等無間緣。是寬通心王心所故　若所依性。",
    "T41n1823_002:0832b04": "即狹唯心王故。應作順後句答。謂若意識",
    "T41n1823_002:0832b05": "所依性者。必是等無間緣。順後句故　若將",
    "T41n1823_002:0832b06": "眼識所依性。與等無間緣。為問此即互有",
    "T41n1823_002:0832b07": "寬狹。謂眼識所依。通色通心是寬。不通心",
    "T41n1823_002:0832b08": "所是狹。若等無間緣。通心心所是寬。不通",
    "T41n1823_002:0832b09": "色是狹。",
    "T41n1823_002:0832b10": "從此第五。眼等得依名。論云。何緣識起。俱",
    "T41n1823_002:0832b11": "託二緣。得所依名。在根非境以根境為二緣。頌曰。",
    "T41n1823_002:0832b12": "隨根變識異　　故眼等名依",
    "T41n1823_002:0832b13": "釋曰。隨根變者。識隨根變。根若轉變。識亦",
    "T41n1823_002:0832b14": "異故。謂根若益。其識即明。根若有損。識便",
    "T41n1823_002:0832b15": "昧故。非境有變令識有異。以識隨根。不",
    "T41n1823_002:0832b16": "隨境故。依名唯在眼等非餘。言眼等者。",
    "T41n1823_002:0832b17": "眼等六界也。",
    "T41n1823_002:0832b18": "從此第六。識隨根受稱者。論云。何緣色等。",
    "T41n1823_002:0832b19": "正是所識。而名眼識乃至意識。不名色識",
    "T41n1823_002:0832b20": "乃至法識。頌曰。",
    "T41n1823_002:0832b21": "彼及不共因　　故隨根說識",
    "T41n1823_002:0832b22": "釋曰。彼者彼前所說。眼等名依也。及不共因",
    "T41n1823_002:0832b23": "者。眼等五根。與眼等識。為不共因。謂眼唯",
    "T41n1823_002:0832b24": "與自身眼識。為所依性。名不共因。若色便",
    "T41n1823_002:0832b25": "通自他眼識。及通自他意識所取。是共因",
    "T41n1823_002:0832b26": "也。如眼既爾。乃至身觸應知亦然　眼等五",
    "T41n1823_002:0832b27": "根。由上二義。一者所依勝。二者不共因。故",
    "T41n1823_002:0832b28": "識得名。隨根非境　然依論文。唯依五根。",
    "T41n1823_002:0832b29": "明不共因。五境明共因。不就意法明者。",
    "T41n1823_002:0832c01": "謂意能生五識。非是不共因也。法唯意識。",
    "T41n1823_002:0832c02": "緣却名不共因也　雖意非不共因。而是",
    "T41n1823_002:0832c03": "意識。所依性故。故隨所依。名為意識。法雖",
    "T41n1823_002:0832c04": "是不共因。非所依故。不名法識。今此五根。",
    "T41n1823_002:0832c05": "由所依勝及不共因　境無此義。是故五識",
    "T41n1823_002:0832c06": "從根受稱。喻如鼓聲及麥芽等。鼓聲因手",
    "T41n1823_002:0832c07": "及鼓。但名鼓聲不名手聲者。鼓有二義。",
    "T41n1823_002:0832c08": "一所依勝。聲依鼓變故。二不共因。但生鼓",
    "T41n1823_002:0832c09": "聲故。手闕二義。不名手聲。鼓喻根也。聲",
    "T41n1823_002:0832c10": "喻識也。手喻境也。況法可知。但名麥芽。不",
    "T41n1823_002:0832c11": "名水等芽者。麥有二義。准鼓說之。",
    "T41n1823_002:0832c12": "從此第七。依地同異別。頌曰。",
    "T41n1823_002:0832c13": "眼不下於身　　色識非上眼",
    "T41n1823_002:0832c14": "色於識一切　　二於身亦然",
    "T41n1823_002:0832c15": "如眼耳亦然　　次三皆自地",
    "T41n1823_002:0832c16": "身識自下地　　意不定應知",
    "T41n1823_002:0832c17": "釋曰。欲釋此頌。且要先知。身眼色三。皆通",
    "T41n1823_002:0832c18": "五地。謂在欲界及四靜慮　眼識唯在欲界",
    "T41n1823_002:0832c19": "初禪　眼不下於身者。眼根望身。或等或",
    "T41n1823_002:0832c20": "上。終不居下　且欲界眼見欲界色。此即",
    "T41n1823_002:0832c21": "眼與身等等同地故言等身在欲界。獲四禪眼。是",
    "T41n1823_002:0832c22": "即眼有身上　決定無有身居上地。起下",
    "T41n1823_002:0832c23": "地眼。以生上地自有勝眼。故不須起下",
    "T41n1823_002:0832c24": "地劣眼。故眼於身。終不居下　色識非上",
    "T41n1823_002:0832c25": "眼者。色識望眼。等下非上　等謂同地。如",
    "T41n1823_002:0832c26": "欲界眼見欲界色。色識與眼俱同地也。若",
    "T41n1823_002:0832c27": "以二禪眼。見初禪色。色識屬初定。眼屬第",
    "T41n1823_002:0832c28": "二禪。此即色識。望眼俱下地也　上地色細。",
    "T41n1823_002:0832c29": "下眼不能見上色故　故色非眼上也。上",
    "T41n1823_002:0833a01": "識不依下地眼故　故識非眼上也。由此",
    "T41n1823_002:0833a02": "理故。色識非眼上　色於識一切者。色望",
    "T41n1823_002:0833a03": "於識通等上下故。言一切。如欲界識。了",
    "T41n1823_002:0833a04": "欲界色。此即色望識等也　初禪眼識。了欲",
    "T41n1823_002:0833a05": "界色。此即色望識下也　獲二禪天眼。借",
    "T41n1823_002:0833a06": "初禪眼識。了二地色。此即色望識上也",
    "T41n1823_002:0833a07": "　二於身亦然者。二者謂色識。此二望身通等",
    "T41n1823_002:0833a08": "上下。如色於識。故言亦然。如身生欲界。",
    "T41n1823_002:0833a09": "起欲界眼識。了欲色時。此即色識。望身同",
    "T41n1823_002:0833a10": "地等也　身在欲界。發上天眼。起初禪識。",
    "T41n1823_002:0833a11": "了初禪色。此即色識。望身上也。身生二禪。",
    "T41n1823_002:0833a12": "借初禪識。了下地色。此即色識。望身下也。",
    "T41n1823_002:0833a13": "上所引義。是略舉一隅。非遍盡舉。智者應",
    "T41n1823_002:0833a14": "知　如眼耳亦然者。釋耳根也。翻前頌云",
    "T41n1823_002:0833a15": "耳不下於身。聲識非上耳。聲於識一切。二",
    "T41n1823_002:0833a16": "於身亦然。此言識者。耳識也　次三皆自地",
    "T41n1823_002:0833a17": "者。次三者。謂鼻舌身三。眼耳次故。名為次",
    "T41n1823_002:0833a18": "三。謂鼻根鼻識香身四種。舌根舌識。味身",
    "T41n1823_002:0833a19": "四種。身根身識。觸三種。此等相望。總皆自",
    "T41n1823_002:0833a20": "地。謂此三種。取至境故。鼻舌兩識。唯欲界",
    "T41n1823_002:0833a21": "故　唯身識一。望於身觸。通自下地。與前",
    "T41n1823_002:0833a22": "少別故。頌曰身識自下地。自者。生欲界初",
    "T41n1823_002:0833a23": "禪也。謂欲界初禪。身識望於身觸。皆同地",
    "T41n1823_002:0833a24": "故。名為自也。下者。生上三定。借初禪識。",
    "T41n1823_002:0833a25": "覺上地觸。此即身識。望於身觸。在下地也",
    "T41n1823_002:0833a26": "　意不定應知者。應知意界四事不定。謂意",
    "T41n1823_002:0833a27": "有時與身識法。四皆同地　有時上下。於",
    "T41n1823_002:0833a28": "遊等至及受生時。隨其而應。或同或異。如",
    "T41n1823_002:0833a29": "後定品當廣分別。已上七段。總是傍論竟。次",
    "T41n1823_002:0833b01": "辨正論。",
    "T41n1823_002:0833b02": "從此第二十。十八界中。誰六識內。幾識所識",
    "T41n1823_002:0833b03": "門。第二十一。幾常。幾無常門。第二十二。幾",
    "T41n1823_002:0833b04": "根。幾非根門。頌曰。",
    "T41n1823_002:0833b05": "五外二所識　　常法界無為",
    "T41n1823_002:0833b06": "法一分是根　　並內界十二",
    "T41n1823_002:0833b07": "釋曰。五外二所識者。色等五境。名為五外。",
    "T41n1823_002:0833b08": "此外五境。二識所識。一為五識所識。二為",
    "T41n1823_002:0833b09": "意識所識。除此五界。餘十三界。義准應知。",
    "T41n1823_002:0833b10": "唯意識識。非五識身所緣境故　常法界無",
    "T41n1823_002:0833b11": "為者。唯有法界一分是常。謂無為法。義准無",
    "T41n1823_002:0833b12": "常法餘餘界　言法餘者。除無為外所餘",
    "T41n1823_002:0833b13": "法界也。言餘界者。餘十七界全也　論云。",
    "T41n1823_002:0833b14": "又經中說二十二根。謂眼根。耳根。鼻根。舌",
    "T41n1823_002:0833b15": "根。身根。意根。女根。男根。命根。樂根。苦根。喜",
    "T41n1823_002:0833b16": "根。憂根。捨根。信根。勤根。念根。定根。慧根。未",
    "T41n1823_002:0833b17": "知當知根。已知根。具知根已上依經列數阿毘達磨",
    "T41n1823_002:0833b18": "諸大論師。皆越經中六處次第。於命根後",
    "T41n1823_002:0833b19": "方說意根。有所緣故　解云。經依六處次",
    "T41n1823_002:0833b20": "第。於眼等五根後。即說意根也　論依無",
    "T41n1823_002:0833b21": "所緣門。有所緣門次第。於命根後。方說意",
    "T41n1823_002:0833b22": "根。謂命根等前八。無所緣門。意等十四。是有",
    "T41n1823_002:0833b23": "所緣門也　法一分是根者。於法界中。一分",
    "T41n1823_002:0833b24": "是根。謂命根。樂等五受根。信等五根。此十一",
    "T41n1823_002:0833b25": "根。是法界攝　後三無漏根一分。亦法界攝。",
    "T41n1823_002:0833b26": "由三無漏以九根為體。所謂意喜樂捨信",
    "T41n1823_002:0833b27": "等五根。此九根中。唯意根一。非法界攝。所",
    "T41n1823_002:0833b28": "餘八根。是法界攝。故三無漏根中。取一分",
    "T41n1823_002:0833b29": "名法界攝也。并內界十二者。眼等五界。及",
    "T41n1823_002:0833c01": "七心界。名為十二。非直法界一分為根並",
    "T41n1823_002:0833c02": "內界十二為根體也。且眼等五界。攝眼等",
    "T41n1823_002:0833c03": "五根也。七心界攝意根也。意界意識界此",
    "T41n1823_002:0833c04": "二。攝後三無漏根中一分也。言一分者。三",
    "T41n1823_002:0833c05": "無漏根。九根為體。於九根中。唯攝意根。故",
    "T41n1823_002:0833c06": "言一分。女根男根。即是身根。一分所攝。如",
    "T41n1823_002:0833c07": "後當辨　義准。所餘色等五界。法界一分。皆",
    "T41n1823_002:0833c08": "體非根。",
    "T41n1823_002:0833c09": "俱舍論頌疏論本第二"
}