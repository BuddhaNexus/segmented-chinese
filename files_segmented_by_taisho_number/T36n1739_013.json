{
    "T36n1739_013:0800c13": "2新華嚴經論卷第十三",
    "T36n1739_013:0800c15": "長者李通玄撰",
    "T36n1739_013:0800c16": "第二釋三昧之名者，於此三昧名之中，義分",
    "T36n1739_013:0800c17": "為三：一釋三昧名、二釋三昧體用、三歎三昧",
    "T36n1739_013:0800c18": "之德。",
    "T36n1739_013:0800c19": "一釋三昧之名者，名毘盧遮那如來藏身。毘",
    "T36n1739_013:0800c20": "盧云光明，遮那云種種。如來是法性之體，藏",
    "T36n1739_013:0800c21": "身是含容眾法。智是明，以理智種種教行之",
    "T36n1739_013:0800c22": "光，照燭眾生之器，隨根與益。如經歎德中具",
    "T36n1739_013:0800c23": "明。",
    "T36n1739_013:0800c24": "二釋三昧之體用者，此三昧體者，以法界根",
    "T36n1739_013:0800c25": "本智為體，以差別智為大用。又以法界根本",
    "T36n1739_013:0800c26": "智為體，隨眾生智為用。又以入三昧為體，",
    "T36n1739_013:0800c27": "出定為用。又以無出無入為體，又入出俱為",
    "T36n1739_013:0800c28": "用。又以入出俱為體，以義准之可見。大要言",
    "T36n1739_013:0800c29": "之，且以為化眾生法則之中以入定明體，後",
    "T36n1739_013:0801a01": "從定起顯示十種定名是用。於十箇定名中，",
    "T36n1739_013:0801a02": "總以法界無依住智性為體，此體亦名首楞",
    "T36n1739_013:0801a03": "嚴定，與不可說一切諸佛三昧諸智慧門為",
    "T36n1739_013:0801a04": "體。如歎德中，具如經云「世界海旋，無不隨入」",
    "T36n1739_013:0801a05": "者，是三昧之用，徹遍一切眾生法之名故。海",
    "T36n1739_013:0801a06": "者，廣大義。旋者，甚深義。明此三昧體用廣大",
    "T36n1739_013:0801a07": "甚深無盡無盡，諸佛菩薩及一切十方六道眾",
    "T36n1739_013:0801a08": "生中行皆遍故。此三昧答前三十七問總盡。",
    "T36n1739_013:0801a09": "向前以佛神力答前三十七問中，云何佛地、",
    "T36n1739_013:0801a10": "佛海、佛眼耳鼻等問。今普賢三昧答前三十",
    "T36n1739_013:0801a11": "七問中，云何菩薩行海、三昧海等問，為欲明",
    "T36n1739_013:0801a12": "佛行、菩薩行體用徹故。以佛為體，普賢行海",
    "T36n1739_013:0801a13": "為用，以此體用該通諸法，無法不盡故。佛眼",
    "T36n1739_013:0801a14": "耳鼻舌身意為體，能遍知眾生事業為用。以",
    "T36n1739_013:0801a15": "下如來與普賢智，明普賢智契合佛根本智",
    "T36n1739_013:0801a16": "不殊，令後信者自知佛根本智一體無二無",
    "T36n1739_013:0801a17": "疑故。十方諸佛手摩其頂者，明引接忍可。言",
    "T36n1739_013:0801a18": "普賢從三昧起者，明定體隨根用處。彼復依",
    "T36n1739_013:0801a19": "根獲益，名起其用無盡。略舉其十，以表無盡",
    "T36n1739_013:0801a20": "故。餘義經文自具廣明。大意佛根本智是定",
    "T36n1739_013:0801a21": "體，普賢行是用。",
    "T36n1739_013:0801a22": "4 世界成就品世界成就品第四",
    "T36n1739_013:0801a23": "今釋此品，略作三門分別：一釋品名目、二釋",
    "T36n1739_013:0801a24": "品來意、三隨文釋義。",
    "T36n1739_013:0801a25": "一釋品名目者，為明世界海依住形相、苦樂",
    "T36n1739_013:0801a26": "淨穢，皆是眾生自業果報之所莊嚴，不從他",
    "T36n1739_013:0801a27": "有。佛菩薩世界海，依大願力、依自體清淨法",
    "T36n1739_013:0801a28": "性力、依諸波羅蜜諸行海等自體清淨力、依",
    "T36n1739_013:0801a29": "為度眾生大慈悲智力，以不思議變化力之",
    "T36n1739_013:0801b01": "所成就故，名世界成就品。",
    "T36n1739_013:0801b02": "二釋品來意者，大意有五：一答前世主三十",
    "T36n1739_013:0801b03": "七問，佛海、眾生海、波羅蜜海等。此品示業果",
    "T36n1739_013:0801b04": "報、示法果報，答前所問故。明向前是佛光明",
    "T36n1739_013:0801b05": "神力答，此品示其佛行海、眼耳鼻舌波羅蜜",
    "T36n1739_013:0801b06": "海、遍法界海、眾生業行海故。三十七問一時",
    "T36n1739_013:0801b07": "總答，令大眾海悟佛所行，入普賢菩薩所行",
    "T36n1739_013:0801b08": "也，故號佛華嚴經。二令諸現在未來始發菩",
    "T36n1739_013:0801b09": "提心者，識佛所行及菩薩行海，佛菩薩大慈",
    "T36n1739_013:0801b10": "悲海，能普遍法界海、眾生行業海而利益之，",
    "T36n1739_013:0801b11": "令到究竟岸故。既見是已，而倣斆之，學佛行",
    "T36n1739_013:0801b12": "故，令始發心者悲智圓滿，行解不錯謬故。三",
    "T36n1739_013:0801b13": "令始發心菩薩，知眾生業報同異差別，由心造",
    "T36n1739_013:0801b14": "故。四令始發心者，知眾生界廣大，等法界虛空",
    "T36n1739_013:0801b15": "界，如影相入重重無盡，依住各別，佛菩薩行悉",
    "T36n1739_013:0801b16": "充滿故。五令始發心菩薩，知諸佛菩薩境界",
    "T36n1739_013:0801b17": "海、眾生境界海一異不可得故，隨眾生自業轉",
    "T36n1739_013:0801b18": "變剎海轉變故，隨自業成壞剎海成壞故。以",
    "T36n1739_013:0801b19": "此眾因緣故，此品須來，發初蒙故。若無此品，",
    "T36n1739_013:0801b20": "初心菩薩云何知其如來攝生如來行門，及",
    "T36n1739_013:0801b21": "以眾生行業世界廣狹之相。若不知者，依何",
    "T36n1739_013:0801b22": "發心，乘佛大悲普濟願行廣度？以是義故，如",
    "T36n1739_013:0801b23": "下頌云「離諸諂誑心清淨，常樂慈悲性歡喜，",
    "T36n1739_013:0801b24": "志欲廣大深信人，彼聞此法生欣悅。安住普",
    "T36n1739_013:0801b25": "賢諸願地，修行菩薩清淨道，觀察法界虛空",
    "T36n1739_013:0801b26": "界，此乃能知佛行處。」若不說眾生界、法界、佛",
    "T36n1739_013:0801b27": "界、菩薩境界，虛空無二無盡，如影重重依住",
    "T36n1739_013:0801b28": "者，所有發心者設不入二乘道，修菩薩行",
    "T36n1739_013:0801b29": "但得權教菩薩，心常染淨而有限礙，不入佛",
    "T36n1739_013:0801c01": "境界故，有自佛他佛及以國剎分劑，有往來",
    "T36n1739_013:0801c02": "所依處故。如三乘中所說淨土在於他方，菩",
    "T36n1739_013:0801c03": "薩願生其中是也。說此品者，意欲令初發菩",
    "T36n1739_013:0801c04": "提心者，知眾生境界、諸佛境界廣大之相，重重",
    "T36n1739_013:0801c05": "無礙無盡之相，佛及菩薩願行含覆利益纖塵",
    "T36n1739_013:0801c06": "無遺故，此品須來。",
    "T36n1739_013:0801c07": "三隨文釋義者，此之一品有十一段經文。從",
    "T36n1739_013:0801c08": "初一段長行一段偈頌，是此品中敘分；後十",
    "T36n1739_013:0801c09": "段長行及十段偈頌，是正說。及至華藏世界",
    "T36n1739_013:0801c10": "海，總通此品為〈世界成就品〉，總為正說分。從",
    "T36n1739_013:0801c11": "初敘分中，長科為六：",
    "T36n1739_013:0801c12": "一「爾時」已下四行半經，是普賢觀察十海分。",
    "T36n1739_013:0801c13": "二「如是觀察」已下可八行經，明普賢告眾，歎",
    "T36n1739_013:0801c14": "諸佛十種之智海十不可思議。",
    "T36n1739_013:0801c15": "三「建立演說海」已下可六行經，明普賢歎佛",
    "T36n1739_013:0801c16": "十種身業教化不可思議。",
    "T36n1739_013:0801c17": "四從「勇猛調伏諸眾生海無空過者」已下七行",
    "T36n1739_013:0801c18": "經，是普賢歎佛身智二業隨轉法輪，成就之",
    "T36n1739_013:0801c19": "眾入佛之地十不可思議。",
    "T36n1739_013:0801c20": "五「如是等一切法」已下十八行半經，明普賢",
    "T36n1739_013:0801c21": "乘佛神力，說佛智業身業教化饒益，成就眾",
    "T36n1739_013:0801c22": "生海之德，令多菩薩一切眾生入佛境界海",
    "T36n1739_013:0801c23": "故。",
    "T36n1739_013:0801c24": "六明普賢說頌，重明前法。於此二十行頌中，",
    "T36n1739_013:0801c25": "兩行為一頌。於中意有二十，總答前三十七",
    "T36n1739_013:0801c26": "問，為頌含多義故。一明佛智慧甚深、二明佛",
    "T36n1739_013:0801c27": "身業隨根普應、三明佛語業普周、四明佛行",
    "T36n1739_013:0801c28": "多剎遍嚴、五明諸佛大悲成熟眾生、六明佛",
    "T36n1739_013:0801c29": "普現出興與益、七明眾生根劣隨迷、八明大",
    "T36n1739_013:0802a01": "心淨信堅固者堪為、九明諸佛與力方知、十",
    "T36n1739_013:0802a02": "明離諂慈悲志欲深廣能入、十一明觀察法",
    "T36n1739_013:0802a03": "界如虛空而獲善利、十二簡修餘道者不堪",
    "T36n1739_013:0802a04": "普賢行人得入、十三明眾生界廣大法輪普",
    "T36n1739_013:0802a05": "至、十四明普賢自示身廣大、十五勸眾令觀",
    "T36n1739_013:0802a06": "毛孔、十六明普賢示法與眾之益、十七明普",
    "T36n1739_013:0802a07": "賢行願無邊、十八明普賢自歎行具、十九歎",
    "T36n1739_013:0802a08": "法眼智眼法身智身廣大、二十歎是佛所行",
    "T36n1739_013:0802a09": "應聽。此以上經文自具可知，略科眉目如",
    "T36n1739_013:0802a10": "是。第二段正說分中，有十段經。一初段中長",
    "T36n1739_013:0802a11": "行有十八行半經，於中大意有六：一明普賢",
    "T36n1739_013:0802a12": "告眾欲說其法；二正說世界海有十事之法，",
    "T36n1739_013:0802a13": "一切三世諸佛同敷；三正舉世界形狀體性",
    "T36n1739_013:0802a14": "有十廣大無盡；四正說世界已成現成當成，",
    "T36n1739_013:0802a15": "具十種因緣；五正說由如來神力法如是等，",
    "T36n1739_013:0802a16": "如下十事因緣是也；六乘佛神力說頌。於此",
    "T36n1739_013:0802a17": "十八行頌中，重頌前長行之法，明眾生界廣",
    "T36n1739_013:0802a18": "多，佛菩薩悲願含覆故。以行廣大故，莊嚴國",
    "T36n1739_013:0802a19": "剎廣大。以眾生業無量故，菩薩行無量。以菩",
    "T36n1739_013:0802a20": "薩信心廣大離垢，所住國剎光明寶成，清淨",
    "T36n1739_013:0802a21": "無垢。此明淨穢同居，業現各異，如文可知。",
    "T36n1739_013:0802a22": "是故經云「菩薩修行諸願海，普隨眾生心所",
    "T36n1739_013:0802a23": "欲。眾生心行廣無邊，菩薩國土遍十方。」第",
    "T36n1739_013:0802a24": "二段中，「爾時」已下九行半經并四十四行頌，",
    "T36n1739_013:0802a25": "明世界依住，如文具明。第三段中，「爾時」已下",
    "T36n1739_013:0802a26": "有六行經、有二十行頌，明世界差別形由業，",
    "T36n1739_013:0802a27": "如文具明。第四「爾時」已下有十三行經、十行",
    "T36n1739_013:0802a28": "頌，明世界體差別。第五「爾時」已下有十一行",
    "T36n1739_013:0802a29": "經、二十行頌，明世界莊嚴差別。第六「爾時」已",
    "T36n1739_013:0802b01": "下有十行經并有二十行頌，所修行方便願",
    "T36n1739_013:0802b02": "力故，出生諸世界海莊嚴故，業清淨故莊嚴",
    "T36n1739_013:0802b03": "清淨，業垢濁故莊嚴垢濁。第七「爾時」已下有",
    "T36n1739_013:0802b04": "八行經并二十行頌，明諸世界諸佛出現差",
    "T36n1739_013:0802b05": "別，依眾生業行壽命脩短，佛出現不同。第八",
    "T36n1739_013:0802b06": "「爾時」已下有七行經并二十行頌，明世界劫",
    "T36n1739_013:0802b07": "住不同由業。第九「爾時」已下有十四行經并",
    "T36n1739_013:0802b08": "十行頌，明劫隨業轉變淨穢。第十「爾時」已下",
    "T36n1739_013:0802b09": "有十五行經、二十行頌，明一切世界海如來",
    "T36n1739_013:0802b10": "出現無差別。一一如文具明。此之一品答前",
    "T36n1739_013:0802b11": "三十七問，意令現在未來發菩提心者識佛",
    "T36n1739_013:0802b12": "所行。眾生業海無際，如來以普賢行普濟，以",
    "T36n1739_013:0802b13": "法性理智無礙，從初發心興大願雲，悲智普",
    "T36n1739_013:0802b14": "覆，以波羅蜜海剎海無不現其身、無行不同",
    "T36n1739_013:0802b15": "其事，塵毫內剎影現重重，平等智身莫不隨",
    "T36n1739_013:0802b16": "入，以法界之體而無往來。法常如是，令學之",
    "T36n1739_013:0802b17": "者倣之，趣求不謬。此乃如大王路，法爾常然；",
    "T36n1739_013:0802b18": "更有異求，偏僻不當也。",
    "T36n1739_013:0802b19": "5 華藏世界品華藏世界品第五",
    "T36n1739_013:0802b20": "將釋此品，略作十門分別：一釋品來意、二釋",
    "T36n1739_013:0802b21": "品名目、三釋華藏世界海因何報得、四釋華",
    "T36n1739_013:0802b22": "藏世界海形狀安立、五配華藏世界海安立",
    "T36n1739_013:0802b23": "屬因、六釋華藏世界海純雜無礙、七釋華藏",
    "T36n1739_013:0802b24": "世界海圓攝三世業境、八釋佛國本空何為",
    "T36n1739_013:0802b25": "華藏世界海出生所緣、九明華藏世界海因",
    "T36n1739_013:0802b26": "何得隱現自在、十隨文釋義。",
    "T36n1739_013:0802b27": "一釋品來意者，此品答前三十七問中佛世",
    "T36n1739_013:0802b28": "界海、眾生海、波羅蜜海等。此品舉如來五位",
    "T36n1739_013:0802b29": "中行業因果報得，答前三十七問故，此品須",
    "T36n1739_013:0802c01": "來。",
    "T36n1739_013:0802c02": "二釋品名目者，為說此佛境報得之土蓮華",
    "T36n1739_013:0802c03": "所持，含藏一切淨穢境界皆在其中，故名華",
    "T36n1739_013:0802c04": "藏。",
    "T36n1739_013:0802c05": "三釋華藏世界海因何報得者，以從初信心",
    "T36n1739_013:0802c06": "至於八地已來，恒以大志願力持，令其不退",
    "T36n1739_013:0802c07": "菩提，諸波羅蜜海教化饒益一切眾生，至於",
    "T36n1739_013:0802c08": "八地任利無功。當知風輪是大願波羅蜜所",
    "T36n1739_013:0802c09": "成報故。眾生世間妄想，業風所持。如來世間",
    "T36n1739_013:0802c10": "以大願力智風，能持諸境，為以智能隨願、願",
    "T36n1739_013:0802c11": "能成智，還以大願法身大智之所報得。風輪",
    "T36n1739_013:0802c12": "之體若不以法身，一切諸行總有為故。若無",
    "T36n1739_013:0802c13": "志願，法身無性不能自成，何況成他。以三事",
    "T36n1739_013:0802c14": "為緣，方堪利生，不滯空有。進修功熟，任利無",
    "T36n1739_013:0802c15": "功。且取初因大願為首，令持萬境。總以大願",
    "T36n1739_013:0802c16": "智風以為持境，是故此品下云「普散摩尼妙",
    "T36n1739_013:0802c17": "寶華，以昔願力空中住。」如是華藏世界所有",
    "T36n1739_013:0802c18": "莊嚴，總是風輪上持諸境。由諸福行本從願",
    "T36n1739_013:0802c19": "生，還將本因以持諸果。以此用願波羅蜜，能",
    "T36n1739_013:0802c20": "成一切諸波羅蜜，以本因如此，故因果相持。",
    "T36n1739_013:0802c21": "今以第八及初發心時願波羅蜜中十波羅",
    "T36n1739_013:0802c22": "蜜，以成十種風輪，用持其上十種一切莊嚴，",
    "T36n1739_013:0802c23": "以願波羅蜜互體相參，能持其上諸行報得",
    "T36n1739_013:0802c24": "一切莊嚴。如最下風輪名平等住，是願波羅",
    "T36n1739_013:0802c25": "蜜中檀波羅蜜報得故，能持其上一切寶焰",
    "T36n1739_013:0802c26": "熾然莊嚴。還是願波羅蜜中檀度門法財惠",
    "T36n1739_013:0802c27": "施之所報生，還自相持。因果相徹，法不虛得，",
    "T36n1739_013:0802c28": "因不唐捐。以准此用願波羅蜜中十度法門",
    "T36n1739_013:0802c29": "配之十種風輪，報得因果相持故。還如眾生",
    "T36n1739_013:0803a01": "世間妄想，業風最居其下，上持水際金剛地",
    "T36n1739_013:0803a02": "山，令其安住孛像玄光，以成天文運遊不墮。",
    "T36n1739_013:0803a03": "蓮華藏體是法身隨行無依住智體之所報得，",
    "T36n1739_013:0803a04": "及宮殿總大悲含育之所報得，樓閣即是智",
    "T36n1739_013:0803a05": "照觀根順悲濟物之所報得，其地金剛平等",
    "T36n1739_013:0803a06": "自性法身之所報得。但是諸莊嚴中，所有金",
    "T36n1739_013:0803a07": "剛為莊嚴者，皆法身隨行之報得。但是摩尼",
    "T36n1739_013:0803a08": "莊嚴，皆法身成戒體隨行報得。金剛輪圍山",
    "T36n1739_013:0803a09": "即是大悲戒防護業之所報得，眾華莊嚴，萬",
    "T36n1739_013:0803a10": "行利生，開敷眾善之所報得故。寶樹莊嚴者，",
    "T36n1739_013:0803a11": "建行利生覆蔭含識之所報得。如十行位中，",
    "T36n1739_013:0803a12": "功德林等十箇菩薩下名悉同名之曰林，為",
    "T36n1739_013:0803a13": "行覆蔭故。師子座莊嚴者，即是以法身隨智",
    "T36n1739_013:0803a14": "建法輪報得故。略而言之，且復如是，廣說報",
    "T36n1739_013:0803a15": "業所因，不可具悉。夫報不虛得，皆有所因。若",
    "T36n1739_013:0803a16": "不知因，云何修果？是此品之初，此華藏莊嚴",
    "T36n1739_013:0803a17": "世界海，是毘盧遮那如來往昔於世界海微",
    "T36n1739_013:0803a18": "塵數佛一一佛所，淨修世界海微塵數大願",
    "T36n1739_013:0803a19": "之所嚴淨。但云願者，為行由願成。又下云「普",
    "T36n1739_013:0803a20": "賢智地行悉成，一切莊嚴從此出。」如香水海，",
    "T36n1739_013:0803a21": "大慈悲業之所報得。香水河，是進修之行所",
    "T36n1739_013:0803a22": "報得。如下文殊師利常隨眾中，總以名表法，",
    "T36n1739_013:0803a23": "即見名知行。如此華藏世界海，見果知因，不",
    "T36n1739_013:0803a24": "可別引餘經將來證此。此經見名即知法，見",
    "T36n1739_013:0803a25": "果即知因，方可識此經之意趣。餘經法相門",
    "T36n1739_013:0803a26": "戶，多不與此經相應。餘經云苦諦，此經云聖",
    "T36n1739_013:0803a27": "諦，即義有餘。餘經說四諦，此經說十聖諦及",
    "T36n1739_013:0803a28": "十十二緣，若廣說無量差別，不可卒申。以是",
    "T36n1739_013:0803a29": "義故，此配因果，不可引餘教配此經文。此經",
    "T36n1739_013:0803b01": "見名知行，以果識因。如文殊師利常隨之眾，",
    "T36n1739_013:0803b02": "云明練十方儀式主方神、除滅無明黑闇主",
    "T36n1739_013:0803b03": "夜神、一心匪懈闡明佛日主晝神，即其例矣。",
    "T36n1739_013:0803b04": "此華藏世界報得之體，大要總言，大願法身",
    "T36n1739_013:0803b05": "大智萬行大慈大悲。以此五事成滿，盡法界",
    "T36n1739_013:0803b06": "虛空界，乃至塵毫之內重重剎海中，一切眾",
    "T36n1739_013:0803b07": "生行皆悉等利。至八地任用無功，自常充遍，",
    "T36n1739_013:0803b08": "以此為體。非是滯寂自安及人天自求樂果",
    "T36n1739_013:0803b09": "者之所境界故，亦非樂生淨土菩薩者境界",
    "T36n1739_013:0803b10": "故。此淨土菩薩，設修六波羅蜜、得六神通，亦",
    "T36n1739_013:0803b11": "未能生信故，為本不以法界根本智、差別智",
    "T36n1739_013:0803b12": "乘發心信修行故。",
    "T36n1739_013:0803b13": "四釋華藏世界海形狀安立者，以無盡大願",
    "T36n1739_013:0803b14": "風輪，持大悲水，生無邊行華。以法性虛空，能",
    "T36n1739_013:0803b15": "容萬境，重疊無礙。於其水上生一大蓮華，華",
    "T36n1739_013:0803b16": "周虛空法界，名種種蘂香幢。明根本智起差",
    "T36n1739_013:0803b17": "別智，行差別行，名蘂香幢。於蓮華內，日珠王",
    "T36n1739_013:0803b18": "寶上有大輪圍山，經云「日珠王蓮華之上」者，",
    "T36n1739_013:0803b19": "只是華內有寶，名日珠王，非別有華也。眾",
    "T36n1739_013:0803b20": "寶所成林樹香水妙華開敷，經自有文，具陳",
    "T36n1739_013:0803b21": "其事。其華內地金剛所成、地具眾寶間錯嚴",
    "T36n1739_013:0803b22": "飾。經自具言。於其地上無數香水海，眾寶為",
    "T36n1739_013:0803b23": "底，如經具說。一一香水海各有四天下微塵",
    "T36n1739_013:0803b24": "數香水河右旋圍繞，從南向東以次繞之，如",
    "T36n1739_013:0803b25": "六甲等為右，其河嚴飾。經自具言。於不可說",
    "T36n1739_013:0803b26": "香水海中一一海內，各有一大世界種而住",
    "T36n1739_013:0803b27": "其中。其世界種者，同流所居，名之曰種。種者，",
    "T36n1739_013:0803b28": "種類也。如先德釋云：三千大千世界數至恒",
    "T36n1739_013:0803b29": "沙為一世界海，海世界數至恒沙為一世界",
    "T36n1739_013:0803c01": "性，性至恒沙為一世界種，此中世界種有不",
    "T36n1739_013:0803c02": "可說佛剎微塵數。一一香水海中各有其一",
    "T36n1739_013:0803c03": "世界種，如經且略舉世界種。於最中心香水",
    "T36n1739_013:0803c04": "海，名無邊妙華光明，中道智悲之妙用為作",
    "T36n1739_013:0803c05": "名也，即是風輪向上種種蘂香幢大蓮華之",
    "T36n1739_013:0803c06": "內處中香水海也。此中海內出大蓮華，名一",
    "T36n1739_013:0803c07": "切香摩尼王莊嚴，有世界種於中而住，名普",
    "T36n1739_013:0803c08": "照十方熾然寶光明。此世界種上下有二十",
    "T36n1739_013:0803c09": "重世界，各各相去佛剎微塵數，此娑婆世界",
    "T36n1739_013:0803c10": "在第十三重中。最下重中有一佛剎微塵數",
    "T36n1739_013:0803c11": "世界周匝圍遶，次上重中有二佛剎微塵數",
    "T36n1739_013:0803c12": "世界周匝圍遶，次上重中有三佛剎微塵數",
    "T36n1739_013:0803c13": "世界周匝圍遶，一重增一，至最上二十重，中",
    "T36n1739_013:0803c14": "有二十佛剎微塵數世界圍遶，如是周旋。通",
    "T36n1739_013:0803c15": "中心有十一箇世界種，各有二十重，上下相",
    "T36n1739_013:0803c16": "去遠近相似。此十一箇世界種外周圍至輪",
    "T36n1739_013:0803c17": "圍山，復有一百箇世界種，隨方各十，於中布",
    "T36n1739_013:0803c18": "列直往，隨方行列而住。近輪圍山周匝十箇",
    "T36n1739_013:0803c19": "世界種，各各上下四重，重數雖少，上下相去",
    "T36n1739_013:0803c20": "極遠。每第十三重，與此娑婆世界齊等。最上",
    "T36n1739_013:0803c21": "重或言相去七佛剎塵，向下第二重與下相",
    "T36n1739_013:0803c22": "去多言十佛剎微塵數，計四重世界還與中",
    "T36n1739_013:0803c23": "心十一箇二十重世界種高下齊等。此近輪",
    "T36n1739_013:0803c24": "圍山十箇世界種即有四重，餘九十箇世界",
    "T36n1739_013:0803c25": "種不言重數。且略舉世界種中心有十一箇",
    "T36n1739_013:0803c26": "世界種，周圍有一百箇世界種，共有一百一",
    "T36n1739_013:0803c27": "十一箇世界種，如天帝網分布而住。大都總",
    "T36n1739_013:0803c28": "數有不可說佛剎微塵數諸世界種。總於種",
    "T36n1739_013:0803c29": "種蘂香幢大蓮華之上諸香水海各出蓮華，",
    "T36n1739_013:0804a01": "諸世界種各各而住，即於其大華之上別華",
    "T36n1739_013:0804a02": "而居，即是第二重各別蓮華之上布列而住。",
    "T36n1739_013:0804a03": "最下有須彌山微塵數風輪，而持其上種種",
    "T36n1739_013:0804a04": "莊嚴，及持其上重重世界，猶如日月眾星以",
    "T36n1739_013:0804a05": "風所持處空而住。餘廣者，經自有文。若廣引",
    "T36n1739_013:0804a06": "文煩，恐當不見，略陳綱紀，粗而言之。",
    "T36n1739_013:0804a07": "五配華藏世界海安立屬因者，夫果不自生，",
    "T36n1739_013:0804a08": "從因而得。經云「廣大願雲周法界，於一切劫",
    "T36n1739_013:0804a09": "化群生，普賢智地行悉成，所有莊嚴從此出。」",
    "T36n1739_013:0804a10": "如經總舉不可說佛剎微塵數世界種者，明",
    "T36n1739_013:0804a11": "普賢行攝化之境遍法界故。即是座內眾、眉",
    "T36n1739_013:0804a12": "間眾所行覺行報得之，總是都舉果行圓周",
    "T36n1739_013:0804a13": "之境。於彼但言佛世界微塵數眾，對不可說",
    "T36n1739_013:0804a14": "佛剎微塵數，於彼是略舉數、此是廣數。如說",
    "T36n1739_013:0804a15": "普賢之行且但言萬行，此是略言，意在無盡",
    "T36n1739_013:0804a16": "等法界行也。即此二重舉果中，普賢滿行即",
    "T36n1739_013:0804a17": "如座內眾、眉間眾，即此華藏莊嚴世界海不",
    "T36n1739_013:0804a18": "可說佛剎微塵數世界種，如天帝網，分布在",
    "T36n1739_013:0804a19": "種種蘂香幢大蓮華之中是。其彼果行所攝生",
    "T36n1739_013:0804a20": "報滿果所得之境，今在經中不舉大數，但舉",
    "T36n1739_013:0804a21": "中心十一箇世界種，上下二十重，重別相去",
    "T36n1739_013:0804a22": "一佛剎微塵數，最下重世界各有一佛剎微",
    "T36n1739_013:0804a23": "塵數世界周匝圍遶，而住其中。次上第三重",
    "T36n1739_013:0804a24": "中，即言三佛剎塵數世界周匝圍遶，以次向",
    "T36n1739_013:0804a25": "上一重加一，直至最上重世界中，有二十佛",
    "T36n1739_013:0804a26": "剎微塵數世界周匝圍遶。此中心十一箇世",
    "T36n1739_013:0804a27": "界種，總皆如是，此明十一地行門進修攝化",
    "T36n1739_013:0804a28": "境界報得，中心十一箇即十一地報得。上下",
    "T36n1739_013:0804a29": "二十重漸漸增廣者，明十一地行門中一地",
    "T36n1739_013:0804b01": "有兩重因果，為地進修中皆一正果、一向果。",
    "T36n1739_013:0804b02": "其二十重所有佛號，皆是勝進中因果佛也。",
    "T36n1739_013:0804b03": "所有世界，是隨位中所化之境界也，即明十",
    "T36n1739_013:0804b04": "一地進修攝化增降佛果故。各隨位配之可",
    "T36n1739_013:0804b05": "見。除此十一箇世界外，周圍別舉出一百箇",
    "T36n1739_013:0804b06": "世界種者，即明此十一地攝化十波羅蜜行，",
    "T36n1739_013:0804b07": "遍輪圍山法界內故。且隨方次第各有其十，",
    "T36n1739_013:0804b08": "都言一百，明遍不可說佛剎微塵數境界滿",
    "T36n1739_013:0804b09": "故。近金剛輪圍山周圍有十箇世界種，上下",
    "T36n1739_013:0804b10": "有四重者，明十一地中四攝法遍故。餘九十",
    "T36n1739_013:0804b11": "箇世界種不云重數者，明但是十波羅蜜十",
    "T36n1739_013:0804b12": "中具百所攝化境故。此是一配因果竟。自餘",
    "T36n1739_013:0804b13": "十箇四重世界配四攝法，更作一配。總舉中",
    "T36n1739_013:0804b14": "心十一箇世界種，并周圍直至金剛輪圍山",
    "T36n1739_013:0804b15": "一百箇世界種，總共有一百一十箇世界種，",
    "T36n1739_013:0804b16": "配十住、十行、十迴向、十地、十一地。五位法各",
    "T36n1739_013:0804b17": "有佛因果，都有一百。本五位中本自有十重",
    "T36n1739_013:0804b18": "因果為本，五位中各有兩重因果即是十，此",
    "T36n1739_013:0804b19": "為本，五位佛因果與五位中作進修故。即如",
    "T36n1739_013:0804b20": "此初會五位佛因果是，都有一百一十。更有",
    "T36n1739_013:0804b21": "一箇世界種，為明佛位，是一遍一切中作一",
    "T36n1739_013:0804b22": "故。若無此一位，諸位不成故。又明緣生之法",
    "T36n1739_013:0804b23": "皆須有一故。緣生之法始成，如一三五七九",
    "T36n1739_013:0804b24": "與十作緣，但置二四六八，十具滿數故。是圓",
    "T36n1739_013:0804b25": "數不可加減，是佛法世間法皆相似故。如一",
    "T36n1739_013:0804b26": "日三日五日七日，皆一三五七九為法者，成",
    "T36n1739_013:0804b27": "緣生無盡、一多相徹故。明其一者，非同時無",
    "T36n1739_013:0804b28": "前後中間故。為一不自一，與萬法作一故；為",
    "T36n1739_013:0804b29": "萬法不自多，與一作多故。為成緣起法，合如",
    "T36n1739_013:0804c01": "是一多自在無作，任法相成故。如俗法一為",
    "T36n1739_013:0804c02": "陽、二為陰，陽動陰隨不可自用。陰若自用，即",
    "T36n1739_013:0804c03": "天地兩乖，雲不興、雨不施。皆主伴陰陽動靜",
    "T36n1739_013:0804c04": "相順、互為主伴，方成緣生。兩剛即缺、兩柔即",
    "T36n1739_013:0804c05": "離，為不成濟故。是如來出世，意在利生，真不",
    "T36n1739_013:0804c06": "隨俗故，行無所設也、德無所濟也，即佛自佛、",
    "T36n1739_013:0804c07": "眾生自眾生。若為利眾生施設法則，即佛為",
    "T36n1739_013:0804c08": "陽德、所設教為陰，是故此經名為圓教。佛處",
    "T36n1739_013:0804c09": "坎之一，而設教即十，以坎為師封故。普賢菩",
    "T36n1739_013:0804c10": "薩為明設教利生因果緣起，法須自在、不滯",
    "T36n1739_013:0804c11": "緣生，故舉一百一十一世界種，配其五位因",
    "T36n1739_013:0804c12": "果，有一百一十之門為攝生報得。有一箇世",
    "T36n1739_013:0804c13": "界種，明其佛位與五位及一切諸行作一故。",
    "T36n1739_013:0804c14": "還如眉間之眾，勝音菩薩獨坐蓮華臺，諸菩",
    "T36n1739_013:0804c15": "薩眾坐其華鬚，明主伴萬行一多相即故。定",
    "T36n1739_013:0804c16": "慧觀之可見。十下作一，是其士字，明仁士之",
    "T36n1739_013:0804c17": "法。法合十一，令以十一箇世界安立十一地",
    "T36n1739_013:0804c18": "法門。四重世界，明十波羅蜜四攝法之方便。",
    "T36n1739_013:0804c19": "大意舉前座內眾及眉間眾，明其所行之行。",
    "T36n1739_013:0804c20": "此華藏世界，明彼行中報得依果。於中雜類",
    "T36n1739_013:0804c21": "世界，即明所攝之眾生同住一處而境各異",
    "T36n1739_013:0804c22": "者，約法界理智真俗不殊。",
    "T36n1739_013:0804c23": "六釋華藏世界海純雜無礙者，為佛所行遍",
    "T36n1739_013:0804c24": "法界眾生界故。既是行遍所得，依果亦遍，但",
    "T36n1739_013:0804c25": "業不相應者，同住居而不見。猶如靈神及諸",
    "T36n1739_013:0804c26": "鬼趣與人同處，人不能見。如經云「譬如人身，",
    "T36n1739_013:0804c27": "常有二天隨逐。天常見人，人不見天。」此經為",
    "T36n1739_013:0804c28": "佛行圓遍，依正亦遍。不同三乘推淨土於餘",
    "T36n1739_013:0804c29": "方，而致去來自他之相。為彼小心根劣者，且",
    "T36n1739_013:0805a01": "如是權設教網故。畢竟求大菩提心者，還須",
    "T36n1739_013:0805a02": "歸此不二之門，興遍周法界之行願也。",
    "T36n1739_013:0805a03": "七明華藏世界海圓攝三世業境者，此華藏",
    "T36n1739_013:0805a04": "世界海，明此教法一念三世故。一念者，為無",
    "T36n1739_013:0805a05": "念也。無念即無三世古今等法，以明法身無",
    "T36n1739_013:0805a06": "念，一切眾生妄念三世多劫之法，不離無念",
    "T36n1739_013:0805a07": "之中。以是義故，此華藏世界所有莊嚴境界",
    "T36n1739_013:0805a08": "能互現諸佛業，眾生三世所行行業因果總",
    "T36n1739_013:0805a09": "現其中，或過去業現未來中、或未來業現過",
    "T36n1739_013:0805a10": "去中、或過去未來業現現在中、或現在業現",
    "T36n1739_013:0805a11": "過去未來中，如百千明鏡俱懸，四面前後影",
    "T36n1739_013:0805a12": "像互相徹故。為法界之體性無時故，妄繫三",
    "T36n1739_013:0805a13": "世之業頓現無時法中。是故經言「智入三世",
    "T36n1739_013:0805a14": "而無來往。」經云「佛子汝應觀，剎種威神力，未",
    "T36n1739_013:0805a15": "來諸國土，如夢悉令見。十方諸世界，過去國",
    "T36n1739_013:0805a16": "土海，咸於一剎中，現像猶如化。三世一切佛，",
    "T36n1739_013:0805a17": "及以其國土，於一剎種中，一切悉觀見。」論主",
    "T36n1739_013:0805a18": "頌曰：",
    "T36n1739_013:0805a19": "三世無有時，　　妄繫三世法，",
    "T36n1739_013:0805a20": "以真無妄想，　　一念現三世。",
    "T36n1739_013:0805a21": "三世無時者，　　亦無有一念，",
    "T36n1739_013:0805a22": "繫著三世法，　　總現無時中。",
    "T36n1739_013:0805a23": "了達無時法，　　一念成正覺。",
    "T36n1739_013:0805a24": "八釋佛國本空何為華藏世界海出生所緣",
    "T36n1739_013:0805a25": "者，緣何事，意有四緣，一為明二乘雖得解脫",
    "T36n1739_013:0805a26": "三界麁業，無有福智不利眾生，滯於涅槃。二",
    "T36n1739_013:0805a27": "為三乘菩薩有樂生淨土想常存，障法性如",
    "T36n1739_013:0805a28": "理，染淨當情知見不普，情存淨土不得自在。",
    "T36n1739_013:0805a29": "不如此法隱現自在，為利眾生顯勝福德故，",
    "T36n1739_013:0805b01": "即具相萬差光明顯照。若令眾生情無取著，",
    "T36n1739_013:0805b02": "如幻雲散一物，便無有所得存其繫故。三為",
    "T36n1739_013:0805b03": "怖一切空眾生，為法空無相之理，謂言斷見",
    "T36n1739_013:0805b04": "空無福智，不樂觀空、樂取相縛，隨境存業不",
    "T36n1739_013:0805b05": "能解脫者，所現福德依正果故，令觀空法，空",
    "T36n1739_013:0805b06": "却無明成福德業。四總為一切三乘及一切",
    "T36n1739_013:0805b07": "凡夫，現廣大願行福智境界量度樣式，令其",
    "T36n1739_013:0805b08": "倣學，不偏執故。經云「諸佛國土如虛空，無等",
    "T36n1739_013:0805b09": "無生無有相，為利眾生普嚴淨，本願力故住",
    "T36n1739_013:0805b10": "其。」",
    "T36n1739_013:0805b11": "九明華藏世界海因何得隱現自在者，為從",
    "T36n1739_013:0805b12": "一切法空之理隨智現故，得隱現自在。世間",
    "T36n1739_013:0805b13": "龍鬼具有三毒，猶能隱現。何況法空空諸三",
    "T36n1739_013:0805b14": "毒、純清淨智，不能隱現自在？如善財入彌勒",
    "T36n1739_013:0805b15": "樓閣，以三昧力具見眾妙莊嚴。從三昧起，忽",
    "T36n1739_013:0805b16": "然不見，一相都無。善財白言：「此莊嚴何處去？」",
    "T36n1739_013:0805b17": "彌勒答言：「從來處去。」問曰：「從何處來？」答曰：",
    "T36n1739_013:0805b18": "「從菩薩智慧處來，依菩薩智慧神力而住。」無",
    "T36n1739_013:0805b19": "有去處，故無住處，非集非常，遠離一切。又如",
    "T36n1739_013:0805b20": "幻師作諸幻事，無所從來、無所至去。雖無來",
    "T36n1739_013:0805b21": "去，以幻力故分明可見。彼莊嚴事亦復如是，",
    "T36n1739_013:0805b22": "無所從來亦無所去。雖無來去，然以慣習不",
    "T36n1739_013:0805b23": "可思議幻智力故，及往昔大願力故，如是顯",
    "T36n1739_013:0805b24": "現。華藏世界亦復如是，以如來大願智力、法",
    "T36n1739_013:0805b25": "性自體空無性力，隱現自在。若隨法性萬相",
    "T36n1739_013:0805b26": "都無，隨願智力眾相隨現。隱現隨緣都無作",
    "T36n1739_013:0805b27": "者，但以理智法爾，自具不思議功、不思議變，",
    "T36n1739_013:0805b28": "無能作者，自在隱現。凡夫執著用作無明執",
    "T36n1739_013:0805b29": "障。既無智用自在，順法身萬像俱寂，隨智用",
    "T36n1739_013:0805c01": "萬像俱生，隨大悲常居生死，但隨理智生死",
    "T36n1739_013:0805c02": "恒真。以此三事隱顯萬端，不離一真之智，化",
    "T36n1739_013:0805c03": "儀百變。",
    "T36n1739_013:0805c04": "十隨文釋義者，此一品經，長科為十二段。",
    "T36n1739_013:0805c05": "一從初「爾時普賢菩薩」已下，長行有二十四行",
    "T36n1739_013:0805c06": "經并二十行頌，明歎佛往因行菩薩行、修大",
    "T36n1739_013:0805c07": "願力，報得風輪以持華藏世界及眾莊嚴。",
    "T36n1739_013:0805c08": "二「爾時」已下有八行半經并二十行頌，明歎",
    "T36n1739_013:0805c09": "蓮華之上寶輪圍山具眾嚴飾，由如來神力",
    "T36n1739_013:0805c10": "所生。",
    "T36n1739_013:0805c11": "三「爾時」已下十行半經并二十行頌，歎輪圍",
    "T36n1739_013:0805c12": "山內平地金剛所成，具足眾寶間錯其地，華",
    "T36n1739_013:0805c13": "網莊嚴。",
    "T36n1739_013:0805c14": "四「爾時」已下一十六行經、二十行頌，明金剛",
    "T36n1739_013:0805c15": "寶地有眾香水海，眾寶為底、妙香嚴岸，具眾",
    "T36n1739_013:0805c16": "嚴飾。",
    "T36n1739_013:0805c17": "五「爾時」已下一十二行經、二十行頌，明各各",
    "T36n1739_013:0805c18": "香海具眾香河，其河底岸具諸嚴飾，右旋遶",
    "T36n1739_013:0805c19": "海。",
    "T36n1739_013:0805c20": "六「爾時」已下十五行半經、二十行頌，明香水",
    "T36n1739_013:0805c21": "河兩間平地，其地眾妙莊嚴，其樹華果眾妙",
    "T36n1739_013:0805c22": "莊嚴。芬陀利華，此云百葉白蓮華。",
    "T36n1739_013:0805c23": "七「爾時」已下五行經、二十行頌，都結總歎此",
    "T36n1739_013:0805c24": "世界海，如來無量功德莊嚴。",
    "T36n1739_013:0805c25": "八「爾時」已下三十八行經、二十行頌，明世界",
    "T36n1739_013:0805c26": "種體性形狀依住。",
    "T36n1739_013:0805c27": "九「爾時」已下直至卷末及初，都結諸世界種",
    "T36n1739_013:0805c28": "於此大蓮華上分布而住。并別舉此中心華",
    "T36n1739_013:0805c29": "藏世界海有世界種，名普照十方熾然寶光",
    "T36n1739_013:0806a01": "明，上下二十重世界。於中大意如前已釋。",
    "T36n1739_013:0806a02": "十此第九卷一卷經，都有十箇二十重世界",
    "T36n1739_013:0806a03": "種，繞此中心世界種，總都有十一箇二十重",
    "T36n1739_013:0806a04": "世界種。於中意況前已釋畢。",
    "T36n1739_013:0806a05": "十一此第十卷中，總舉一百箇世界種，圍繞",
    "T36n1739_013:0806a06": "中心十一箇二十重世界種布列而住。近輪",
    "T36n1739_013:0806a07": "圍山十世界種，上下四重，高下與此中心十",
    "T36n1739_013:0806a08": "一箇世界種相似，中間相去極遠。自餘九十",
    "T36n1739_013:0806a09": "箇世界種不云重數，大數有一百一十箇世",
    "T36n1739_013:0806a10": "界種。於中表意如前已釋。",
    "T36n1739_013:0806a11": "十二第十卷末一段頌，都已前諸世界海安",
    "T36n1739_013:0806a12": "住虛空，或淨或穢，純雜同居而不相障，皆",
    "T36n1739_013:0806a13": "由業力所起。經文廣博，不可子細科文，文句",
    "T36n1739_013:0806a14": "亂煩，障其義趣。於中義味大意，前已略述。餘",
    "T36n1739_013:0806a15": "之廣義，經文自具。不同小經，小經即須多引",
    "T36n1739_013:0806a16": "外文莊飾其義。此大部一乘之典，餘經義亦",
    "T36n1739_013:0806a17": "多不相應，意況與三乘全別，不可例此經典。",
    "T36n1739_013:0806a18": "此已上十卷經，明三度舉果：一前如來始成",
    "T36n1739_013:0806a19": "正覺及座內眾，舉佛果行果明佛自證。二眉",
    "T36n1739_013:0806a20": "間眾，是舉佛中道行果，與一切未信者作成",
    "T36n1739_013:0806a21": "信之因。三華藏世界海，明是向前座內眾、眉",
    "T36n1739_013:0806a22": "間眾，所行之行、報得之果。本意以佛報業之",
    "T36n1739_013:0806a23": "果答前三十七問，見果知因，使後學者如是",
    "T36n1739_013:0806a24": "倣之，行如是行願，得如是果報。",
    "T36n1739_013:0806a25": "6 毘盧遮那品1毘盧遮那品第六",
    "T36n1739_013:0806a26": "將釋此品，約作三門分別：一釋品來意、二釋",
    "T36n1739_013:0806a27": "品名目、三隨文釋義。",
    "T36n1739_013:0806a28": "一釋品來意者，前之五品，以舉現世毘盧遮",
    "T36n1739_013:0806a29": "那佛果，恐不成信。何以然者？為古無舊迹，今",
    "T36n1739_013:0806b01": "何所來？以此引古證今，明道不謬故。又明古",
    "T36n1739_013:0806b02": "今諸佛三世法相似故，成其信者不狐疑故。",
    "T36n1739_013:0806b03": "二釋品名目者，〈毘盧遮那品〉者，此品依主得",
    "T36n1739_013:0806b04": "名。引古佛成今信，還以佛號以為品名。毘云",
    "T36n1739_013:0806b05": "種種，遮那云光明，言以法身悲智，設種種教",
    "T36n1739_013:0806b06": "行之光，破眾生之業闇故。問曰：古佛今佛，為",
    "T36n1739_013:0806b07": "一為異？答曰：為一為異。何以然者？為法身智",
    "T36n1739_013:0806b08": "身九十七大人之相、大慈大悲智慧解脫，是",
    "T36n1739_013:0806b09": "一；各各眾生發心成佛，是異。又無量三世諸",
    "T36n1739_013:0806b10": "佛皆同一念成佛，無前後際，是一；然亦不",
    "T36n1739_013:0806b11": "壞一念中見無量眾生三世劫量，是異。以十",
    "T36n1739_013:0806b12": "玄門、六相義該通可解。經云「一切諸佛身，唯",
    "T36n1739_013:0806b13": "是一法身，一心一智慧，力無畏亦然。」",
    "T36n1739_013:0806b14": "三隨文釋義者，於此一品經中，長科總有十",
    "T36n1739_013:0806b15": "五段經文。於此十五段文中，有四佛出世，總",
    "T36n1739_013:0806b16": "明毘盧遮那一號各隨世間應緣名異，非是佛",
    "T36n1739_013:0806b17": "名號異。此經下文〈佛名號品〉，一一佛皆具等",
    "T36n1739_013:0806b18": "法界眾生界隨緣名號。世間一切名皆是諸",
    "T36n1739_013:0806b19": "佛名，為如來德遍一切法故。猶如虛空遍含",
    "T36n1739_013:0806b20": "眾法，無不淨故。一切眾生名入佛名號，無不",
    "T36n1739_013:0806b21": "淨故。又如有香名為龍鬪，因龍鬪而生，燒",
    "T36n1739_013:0806b22": "之一丸凝停七日。降金色雨，霑人身者，悉皆",
    "T36n1739_013:0806b23": "金色。一切名言入佛名號者悉皆清淨，亦復",
    "T36n1739_013:0806b24": "如是。如是佛名號遍一切世界名字故，始名",
    "T36n1739_013:0806b25": "毘盧遮那。以種種教行之光遍照一切，以一",
    "T36n1739_013:0806b26": "切法眼照之。其長科十五段者：",
    "T36n1739_013:0806b27": "一初「爾時」已下一段八行經，明普賢告眾欲",
    "T36n1739_013:0806b28": "說其法。於此段中復分為十：一舉古佛所過",
    "T36n1739_013:0806b29": "之劫數、二舉復倍是數有世界海及與世界",
    "T36n1739_013:0806c01": "名、三舉世界海中別有世界之號、四舉世界",
    "T36n1739_013:0806c02": "所依住處、五舉世界周圍眷屬之數、六舉世",
    "T36n1739_013:0806c03": "界形狀、七舉世界地上莊嚴、八舉世界寶樹",
    "T36n1739_013:0806c04": "及山輪圍重數、九舉世界城邑宮殿、十舉世",
    "T36n1739_013:0806c05": "界人飲食衣服隨念而至及舉劫名。此已上",
    "T36n1739_013:0806c06": "但隨文自具，不煩更解。",
    "T36n1739_013:0806c07": "二「諸佛子」已下有八行經，於中大意，義分為",
    "T36n1739_013:0806c08": "八：一初明勝音世界中香水海及舉其名、二",
    "T36n1739_013:0806c09": "明海中有華山出現形如須彌、三明山莊嚴",
    "T36n1739_013:0806c10": "有十、四明山上有一大樹林及舉林名、五",
    "T36n1739_013:0806c11": "舉山上五種無量眾事莊嚴、六明都舉莊嚴",
    "T36n1739_013:0806c12": "難記、七明山上諸城之數、八明雜類眾共居。",
    "T36n1739_013:0806c13": "云芬陀利華者，此云白蓮華也。此上一段文",
    "T36n1739_013:0806c14": "自顯著，不煩更解。",
    "T36n1739_013:0806c15": "三「諸佛子」已下十九行半經，明林東之城。於",
    "T36n1739_013:0806c16": "此段中義分為十：一舉城之名。二人王所居。",
    "T36n1739_013:0806c17": "三舉諸城圍繞。四明城體眾寶所成。五明城",
    "T36n1739_013:0806c18": "廣狹。六明城郭莊嚴悉皆崇麗。七明城上下",
    "T36n1739_013:0806c19": "眾事莊嚴。言櫓者，依《音解》云「城上守禦曰檐，",
    "T36n1739_013:0806c20": "出頭前引曰敵，眾飾高勝曰崇，美而可觀曰",
    "T36n1739_013:0806c21": "麗。城下繞而長𣲽深廣者曰壕，狹者為塹。」優",
    "T36n1739_013:0806c22": "鉢羅華者，此云青色華，似藕，其葉狹長，近下",
    "T36n1739_013:0806c23": "小圓、上漸尖，似佛眼故。其華莖無刺。准歎佛",
    "T36n1739_013:0806c24": "中「目淨脩廣如青蓮」，即是青蓮華葉也。波頭",
    "T36n1739_013:0806c25": "摩華者，此云赤蓮華，其華莖有刺。拘物頭華",
    "T36n1739_013:0806c26": "者，其莖有刺。或云赤白華，葉頭未開敷時，狀",
    "T36n1739_013:0806c27": "如郁蹙然也。芬陀利華者，白蓮華也。寶多羅",
    "T36n1739_013:0806c28": "樹者，或云無憂樹，此之未定，檢文未得。七",
    "T36n1739_013:0806c29": "重圍繞法事中，或一三五七九契陽數也。尸",
    "T36n1739_013:0807a01": "羅云清淨，此云清淨。寶幢已上莊嚴，總為寶",
    "T36n1739_013:0807a02": "也。八明城中居人。九明人得業報神通也，所",
    "T36n1739_013:0807a03": "念皆至。十明城四遶天龍、乾闥婆等七種眾，",
    "T36n1739_013:0807a04": "諸城所居，及都結無量莊嚴。問曰：此中一種",
    "T36n1739_013:0807a05": "是人，非天龍神，何得業報神通衣服飲食隨",
    "T36n1739_013:0807a06": "念而至？又所居高勝依報寶嚴，以何業故報",
    "T36n1739_013:0807a07": "得如是？答曰：為因廣大故，業報廣大。為因高",
    "T36n1739_013:0807a08": "勝故，業報所居高勝。問曰：何者是因廣大高",
    "T36n1739_013:0807a09": "勝？答曰：為於往因，於此毘盧遮那法界智體",
    "T36n1739_013:0807a10": "用無依住門性清淨法而生信心，修信解力，",
    "T36n1739_013:0807a11": "常信自他凡聖一體，同如來智無所依住，無",
    "T36n1739_013:0807a12": "我無我所，心境平等，無二相故、無我所故，一",
    "T36n1739_013:0807a13": "切凡聖本唯法界，無造作性、無生滅性，依真",
    "T36n1739_013:0807a14": "而住，住無所住，與一切諸佛眾生同一心智，",
    "T36n1739_013:0807a15": "住性真法界。所有分別是一切諸佛本不動",
    "T36n1739_013:0807a16": "智，凡聖一真共同此智。全信自心是佛種智",
    "T36n1739_013:0807a17": "及一切智故，不於心外別有信佛之心，亦不",
    "T36n1739_013:0807a18": "於自心之中見自心有佛相故。信如斯法，自",
    "T36n1739_013:0807a19": "力未充，以此是人獲諸人中一切勝報；以是",
    "T36n1739_013:0807a20": "信力，還得毘盧遮那佛在國同居，而恒出現",
    "T36n1739_013:0807a21": "神足通力；與天同處，一切諸城所居神天龍",
    "T36n1739_013:0807a22": "八部等，皆是同緣於此法中而生信解故。以",
    "T36n1739_013:0807a23": "信因高勝廣大，獲得如斯勝妙依正果報故。",
    "T36n1739_013:0807a24": "四「諸佛子」已下有九行經，明寶華枝輪林中",
    "T36n1739_013:0807a25": "道場，并陳莊嚴廣大。此林眾華嚴飾，常有妓",
    "T36n1739_013:0807a26": "樂之音。",
    "T36n1739_013:0807a27": "五「諸佛子」已下有十二行半經，明初劫中佛",
    "T36n1739_013:0807a28": "出現之數，并陳初佛名號，及舉華枝大林先",
    "T36n1739_013:0807a29": "現之瑞。",
    "T36n1739_013:0807b01": "六「爾時」已下有九行半經，明初佛從蓮華中",
    "T36n1739_013:0807b02": "忽然出現，并陳佛身遍坐一切法界道場，眾",
    "T36n1739_013:0807b03": "生皆見等事。問曰：何故此佛蓮華化現出興",
    "T36n1739_013:0807b04": "釋迦佛母胎出現？答曰：隨根所現。母胎出現，",
    "T36n1739_013:0807b05": "唯劣解眾生自根見爾。如〈離世間品〉云「為劣",
    "T36n1739_013:0807b06": "解眾生，母胎出爾。」應大根眾生，皆見蓮華出",
    "T36n1739_013:0807b07": "現也。",
    "T36n1739_013:0807b08": "七「爾時」已下有八行經，明初佛出現，放光集",
    "T36n1739_013:0807b09": "眾，并陳光德大眾來集。",
    "T36n1739_013:0807b10": "八「諸佛子」已下有十四行半經，明焰光明大",
    "T36n1739_013:0807b11": "城有人王名喜見善惠王，與眷屬俱集，并陳",
    "T36n1739_013:0807b12": "大子威光以自善根見佛光明，得十種法門。",
    "T36n1739_013:0807b13": "具如經說。最下三句，明威光說頌歎佛。於此",
    "T36n1739_013:0807b14": "十行頌中歎佛之德，及彼佛與眾生益，如文",
    "T36n1739_013:0807b15": "可知。",
    "T36n1739_013:0807b16": "九「諸佛子」已下有兩行半經，明威光說頌，以",
    "T36n1739_013:0807b17": "佛神力其聲遍聞，父王聞之歡喜說頌。於此",
    "T36n1739_013:0807b18": "十一行頌中，明其善惠王勅眾令集，并令辦",
    "T36n1739_013:0807b19": "供具。",
    "T36n1739_013:0807b20": "十「爾時」已下有三十四行半經，明十王興供",
    "T36n1739_013:0807b21": "見佛，并陳所聞修多羅經，威光獲益。修多羅",
    "T36n1739_013:0807b22": "者，此為長行經也。最下兩句明威光說頌。此",
    "T36n1739_013:0807b23": "十行頌中，明威光聞法獲得宿命智力，見佛",
    "T36n1739_013:0807b24": "所行往因之事，并自立願如佛所行。",
    "T36n1739_013:0807b25": "十一「諸佛子」已下有十一行經，明威光菩薩",
    "T36n1739_013:0807b26": "以見初佛承事供養故，得十種顯示如來所",
    "T36n1739_013:0807b27": "行法，令須彌山微塵數眾生發菩提心。功德",
    "T36n1739_013:0807b28": "山須彌勝雲如來為威光說頌，歎威光之德。",
    "T36n1739_013:0807b29": "於此十一行頌中，明功德山如來歎威光所",
    "T36n1739_013:0807c01": "得如佛所行廣大，如文可知。",
    "T36n1739_013:0807c02": "十二「諸佛子」已下有十五行經，明莊嚴劫中",
    "T36n1739_013:0807c03": "佛及人壽命長短。初佛去世，第二佛出興，并",
    "T36n1739_013:0807c04": "明威光見第二佛得十種利，并為眷屬說頌。",
    "T36n1739_013:0807c05": "此二十行頌中，明威光歎佛慈悲出世難遇，",
    "T36n1739_013:0807c06": "勸其眷屬同往佛所。",
    "T36n1739_013:0807c07": "十三「諸佛子」已下有十六行經，明威光說頌，",
    "T36n1739_013:0807c08": "其聲遍聞。威光與眷屬同往佛所，得十種利。",
    "T36n1739_013:0807c09": "第二佛為威光說頌，此二十行頌中，明第二",
    "T36n1739_013:0807c10": "如來歎威光入道得益，所得之益是八地法",
    "T36n1739_013:0807c11": "門。如經云「得灌頂智慧海，名無功用，修極妙",
    "T36n1739_013:0807c12": "見。」",
    "T36n1739_013:0807c13": "十四「諸佛子」已下有十二行經，明第二佛去",
    "T36n1739_013:0807c14": "世，善惠王亦去世，大威光受輪王位。第三如",
    "T36n1739_013:0807c15": "來於舊道場出興，威光見佛聞法得益。第三",
    "T36n1739_013:0807c16": "如來說頌，歎威光之德。此二十二行頌，明第",
    "T36n1739_013:0807c17": "三如來頌歎威光所得之法。",
    "T36n1739_013:0807c18": "十五「諸佛子」已下有八行半經，明第四如來",
    "T36n1739_013:0807c19": "於舊道場中出現。大威光去世，生須彌山頂",
    "T36n1739_013:0807c20": "為大天王，還來見佛獲益而去。此一品經來",
    "T36n1739_013:0807c21": "文未足，未有結終之處。此品但明引古印今，",
    "T36n1739_013:0807c22": "毘盧遮那出世之法，古今相習不異。又明所",
    "T36n1739_013:0807c23": "信樂道高法勝，人壽命長遠，福德所居依正",
    "T36n1739_013:0807c24": "果勝，見佛聞法所獲利益勝故。",
    "T36n1739_013:0807c25": "新華嚴經論卷第十三"
}