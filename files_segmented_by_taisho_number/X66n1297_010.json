{
    "X66n1297_010:0341b13": "宗鑑法林卷十",
    "X66n1297_010:0341b15": "集雲堂　編",
    "X66n1297_010:0341b16": "　　大鑒下三世",
    "X66n1297_010:0341b17": "百丈每上堂。有一老人常隨眾聽法。一日眾退。惟",
    "X66n1297_010:0341b18": "老人不退。師問汝何人也。曰。吾非人也。於過去迦",
    "X66n1297_010:0341b19": "葉佛時曾住此山。因學人問大修行人還落因果",
    "X66n1297_010:0341b20": "也無。對曰不落因果。遂五百生墮野狐身。今請和",
    "X66n1297_010:0341b21": "尚代一轉語。貴脫野狐身。師曰汝問。乃問大修行",
    "X66n1297_010:0341b22": "人還落因果也無。師曰不昧因果。老人於言下大",
    "X66n1297_010:0341b23": "悟。作禮曰。敢乞依亡僧事例。師令維那白椎告眾。",
    "X66n1297_010:0341b24": "食後送亡僧。眾驚異。食後師領眾至山後巖下。以",
    "X66n1297_010:0341c01": "杖挑出一死野狐。乃依法火葬。師至晚上堂。舉前",
    "X66n1297_010:0341c02": "因緣。黃蘗便問。古人錯抵對一轉語。五百生墮野",
    "X66n1297_010:0341c03": "狐身。轉轉不錯合作箇什麼。師曰近前來與汝道。",
    "X66n1297_010:0341c04": "蘗近前與師一掌。師拍掌笑曰。將謂胡鬚赤。更有",
    "X66n1297_010:0341c05": "赤鬚胡。",
    "X66n1297_010:0341c06": "溈山問仰山云。黃蘗常用此機。為復天生得。從人得。",
    "X66n1297_010:0341c07": "仰云。亦是稟受師承。亦是自性宗通。溈云如是如是。",
    "X66n1297_010:0341c08": "　天聖泰云。三生六十劫。　法昌遇云。不落因果為",
    "X66n1297_010:0341c09": "什麼墮野狐。不昧因果為什麼脫野狐。直饒道得落",
    "X66n1297_010:0341c10": "處分明。也未出他野狐窟在。法昌當時若見。但與他",
    "X66n1297_010:0341c11": "拈出雪峰古鏡。教伊動轉不得。然後放出子湖狗子",
    "X66n1297_010:0341c12": "盡却性命。免見兒孫今日成羣作隊。法昌與麼舉論。",
    "X66n1297_010:0341c13": "大似持蠡酌海。明眼人前一場笑具。何故。曾經大海",
    "X66n1297_010:0341c14": "難為水。慣聽無絃不易琴。　黃龍新問元首座。野狐",
    "X66n1297_010:0341c15": "意旨作麼生。元云。甜瓜徹蒂甜。苦瓜連根苦。　大溈",
    "X66n1297_010:0341c16": "智云。費盡自己心。笑破他人口。　徑山杲云。不落與",
    "X66n1297_010:0341c17": "不昧。半明還半晦。不昧與不落。兩頭空索索。五百生",
    "X66n1297_010:0341c18": "前個野狐。而今冷地謾追呼。喝一喝云。座中既有江",
    "X66n1297_010:0341c19": "南客。何必樽前唱鷓鴣。　高峰妙云。前不落。後不昧。",
    "X66n1297_010:0341c20": "還有得失也無。若無。因甚有墮有脫。若有。試出來分",
    "X66n1297_010:0341c21": "明道看。有麼有麼。總是一隊野狐精。莫怪山僧壓良",
    "X66n1297_010:0341c22": "為賤。　獅林則喝一喝云。當時下得者一喝。前後五",
    "X66n1297_010:0341c23": "百生一時粉碎。　法林音云。我當時若在。但以手斫",
    "X66n1297_010:0341c24": "額云貓。管取者一隊野狐精逃竄無地。乃呵呵大笑。",
    "X66n1297_010:0342a01": "明鏡當臺鑑者稀。禪人到此擬何之。直饒點破秋天",
    "X66n1297_010:0342a02": "月。元來祇是野狐兒。(瑯琊覺)",
    "X66n1297_010:0342a03": "百丈野狐。語至言麤。怛薩阿竭。吾有吾廬。(翠巖真)",
    "X66n1297_010:0342a04": "語路分明在。憑君仔細看。和雨西風急。近火轉加寒。",
    "X66n1297_010:0342a05": "(道吾真)",
    "X66n1297_010:0342a06": "明明道不落。老人何曾錯。的的言不昧。百丈何曾會。",
    "X66n1297_010:0342a07": "不會將不錯。渾然宣妙覺。不落與不昧。卓爾標正位。",
    "X66n1297_010:0342a08": "全機因果有來由。脫體升沉無忌諱。非自非。是誰是。",
    "X66n1297_010:0342a09": "言下迷宗生擬議。再問重教舉一回。潛觀徹底起風",
    "X66n1297_010:0342a10": "雷。逆風喝轉雷聲絕。飲氣歸家藏醜拙。他日如何舉",
    "X66n1297_010:0342a11": "似人。雄峰撐破秋天月。(靈源清)",
    "X66n1297_010:0342a12": "畵師畵地獄。畵出百千般。駐筆從頭看。特地骨毛寒。",
    "X66n1297_010:0342a13": "(百丈政)",
    "X66n1297_010:0342a14": "五百生前墮野狐。元來用處太心麤。一字尚能招是",
    "X66n1297_010:0342a15": "報。那堪心地更糢糊。(佛迹昱)",
    "X66n1297_010:0342a16": "不落不昧。僧俗本無忌諱。丈夫氣宇如王。爭受囊藏",
    "X66n1297_010:0342a17": "被蓋。一條楖[木*栗]任縱橫。野狐跳入金毛隊。(大庾嶺圓)",
    "X66n1297_010:0342a18": "六合英雄無限。幾個能知痛癢。臨川羨人取魚。不如",
    "X66n1297_010:0342a19": "歸家結網。(寶峰祥)",
    "X66n1297_010:0342a20": "萬丈洪巖倚碧空。人間有路不能通。奈何一點雲無",
    "X66n1297_010:0342a21": "礙。舒卷縱橫疾似風。(兜率悅)",
    "X66n1297_010:0342a22": "韓信收齊密用機。食其烹處共攢眉。到頭自有榮身",
    "X66n1297_010:0342a23": "策。蓋代之功復是誰。(道場如)",
    "X66n1297_010:0342a24": "大智虗明徹果因。一言超脫野狐身。雄峰極目烟霄",
    "X66n1297_010:0342b01": "裏。列曜分煇拱北辰。(雲溪恭)",
    "X66n1297_010:0342b02": "百丈野狐。因果何如。善財未了。再見文殊。(溈山秀)",
    "X66n1297_010:0342b03": "化形來問大修行。當下金鎞刮眼睛。轉得野狐成百",
    "X66n1297_010:0342b04": "丈。夜來依舊野干鳴。(張無盡)",
    "X66n1297_010:0342b05": "醉眠醒臥不歸家。一身流落在天涯。佛祖位中留不",
    "X66n1297_010:0342b06": "住。夜來依舊宿蘆花。(龍門遠)",
    "X66n1297_010:0342b07": "百丈野狐。塞鴈銜蘆。李廣神箭。張顛艸書。(鼓山珪)",
    "X66n1297_010:0342b08": "不落不昧。石頭土塊。陌路相逢。銀山粉碎。拍手呵呵",
    "X66n1297_010:0342b09": "笑一場。明州有個憨布袋。(徑山杲)",
    "X66n1297_010:0342b10": "一尺水。一丈波。五百生前不奈何。不落不昧商量也。",
    "X66n1297_010:0342b11": "依前撞入葛藤窩。阿呵呵。會也麼。若是你灑灑落落。",
    "X66n1297_010:0342b12": "不妨我哆哆和和。神歌社舞自成曲。拍手其間唱哩",
    "X66n1297_010:0342b13": "囉。(天童覺)",
    "X66n1297_010:0342b14": "不昧不落。錯錯錯錯。不落不昧。莫莫莫莫。坐致太平。",
    "X66n1297_010:0342b15": "實難摸索。(月林觀)",
    "X66n1297_010:0342b16": "諦觀五百生前事。不昧何如不落親。因果歷然殊可",
    "X66n1297_010:0342b17": "怕。人人盡道野狐精。(牧菴忠)",
    "X66n1297_010:0342b18": "颯颯春風動物華。園林開葉又開花。歸來謾與佳人",
    "X66n1297_010:0342b19": "說。鸞鏡臺前雲鬢斜。(白楊順)",
    "X66n1297_010:0342b20": "世人住處我不住。世人行處我不行。全身跳入野狐",
    "X66n1297_010:0342b21": "窟。贏得風流五百生。(肯堂充)",
    "X66n1297_010:0342b22": "百丈堂前辨野狐。紫羅帳裏撒珍珠。誰家別館池塘",
    "X66n1297_010:0342b23": "裏。一對鴛鴦水上浮。(靈巖安)",
    "X66n1297_010:0342b24": "動口生荊棘。移身墮野狐。趙州來鬬富。東壁挂葫蘆。",
    "X66n1297_010:0342c01": "(或菴體)",
    "X66n1297_010:0342c02": "百丈野狐。石女無夫。一回淚下。滄海乾枯。(率菴琮)",
    "X66n1297_010:0342c03": "墮狐身與脫狐身。葉落花開幾度春。名利祇髓騎馬",
    "X66n1297_010:0342c04": "客。是非不到釣魚人。(樸翁銛)",
    "X66n1297_010:0342c05": "不落不昧。誣人之罪。不昧不落。無繩自縛。可憐柳絮",
    "X66n1297_010:0342c06": "隨春風。有時自西還自東。(三峰印)",
    "X66n1297_010:0342c07": "聽雨連宵倦。孤燈照硯寒。春歸花下響。處處鳥啼殘。",
    "X66n1297_010:0342c08": "(一足子)",
    "X66n1297_010:0342c09": "禹碑高聳峙岣嶁。怪狀奇形無限愁。更有蒼藤鎖石",
    "X66n1297_010:0342c10": "嶝。礱今錯古倩誰收。(法林音)",
    "X66n1297_010:0342c11": "百丈因溈山五峰雲巖侍立次。乃問溈山。并却咽",
    "X66n1297_010:0342c12": "喉脣吻作麼生道。山曰却請和尚道。師曰。不辭與",
    "X66n1297_010:0342c13": "汝道。恐已後喪我兒孫。又問五峰。峰曰和尚也須",
    "X66n1297_010:0342c14": "并却。師曰無人處斫額望汝。又問雲巖。巖曰某甲",
    "X66n1297_010:0342c15": "有道處請和尚舉。師舉。巖曰和尚有也未。師曰喪",
    "X66n1297_010:0342c16": "我兒孫。",
    "X66n1297_010:0342c17": "高峰妙云。大小溈山推惡離己。今日忽有人問西峰",
    "X66n1297_010:0342c18": "并却咽喉脣吻道將一句來。即向道。柴荒米貴。忍饑",
    "X66n1297_010:0342c19": "無暇抵對。　大慈言云。當時百丈與麼問。大似揚聲",
    "X66n1297_010:0342c20": "止響。好與二十笤帚。者三個漢忒煞不唧[口*留]。且放過",
    "X66n1297_010:0342c21": "一邊。傍有僧云和尚也欠唧[口*留]在。慈云。我不如你。",
    "X66n1297_010:0342c22": "却請和尚道。虎頭生角出荒艸。十洲春盡花凋殘。珊",
    "X66n1297_010:0342c23": "瑚枝上日杲杲。(雪竇顯三)",
    "X66n1297_010:0342c24": "和尚也并却。龍蛇陣上看謀略。令人長憶李將軍。萬",
    "X66n1297_010:0343a01": "里天邊飛一鶚。",
    "X66n1297_010:0343a02": "和尚有也未。金毛獅子不踞地。兩兩三三舊路行。大",
    "X66n1297_010:0343a03": "雄山下空彈指。",
    "X66n1297_010:0343a04": "却請和尚道。千人萬人所不到。杲日朦朧海面紅。清",
    "X66n1297_010:0343a05": "風凜凜霜天曉。(佛鑑懃三)",
    "X66n1297_010:0343a06": "和尚也并却。後人要蹋前人脚。其餘利鈍不同途。畢",
    "X66n1297_010:0343a07": "竟到頭輸一著。",
    "X66n1297_010:0343a08": "和尚有也未。且向自身明見地。未能展翼逆風飛。少",
    "X66n1297_010:0343a09": "遂青雲千里志。",
    "X66n1297_010:0343a10": "借略用略也以軍遣軍。就韜行韜也以將殺將。五霸",
    "X66n1297_010:0343a11": "之仁也久假而不歸。三皇之道也至誠而皆諒。若是",
    "X66n1297_010:0343a12": "英才。頓超榜[打-丁+羕]。(天奇瑞)",
    "X66n1297_010:0343a13": "逢毒施毒手。求仁未必仁。可憐家不造。個個逞頑嚚。",
    "X66n1297_010:0343a14": "(浩然華)",
    "X66n1297_010:0343a15": "擬欲瞞人却自瞞。藏頭露尾幾多般。賺人最是中秋",
    "X66n1297_010:0343a16": "月。風送蘆花玉一團。(法林音)",
    "X66n1297_010:0343a17": "百丈因普請鋤地次。有一僧舉起鋤頭。忽聞鼓鳴。",
    "X66n1297_010:0343a18": "乃拋下。大笑便歸。師曰。俊哉。此是觀音入理之門。",
    "X66n1297_010:0343a19": "歸院乃喚其僧問。適來見什麼道理便與麼。僧曰。",
    "X66n1297_010:0343a20": "適來肚饑。聞鼓聲歸來喫飯。師乃笑。(或作溈山)",
    "X66n1297_010:0343a21": "鏡清怤云。當時溈山會裏無一人。　臥龍云。當時溈",
    "X66n1297_010:0343a22": "山有一人。法林音云。有無且置。畢竟是那一人。　昭",
    "X66n1297_010:0343a23": "覺勤云。者僧洪音大震。直得千五百人眼目定動。及",
    "X66n1297_010:0343a24": "乎勘證將來。却打個背翻筋斗。若不是百丈。爭見汗",
    "X66n1297_010:0343b01": "馬功高。及乎道有一人祇得一半。道無一人祇得一",
    "X66n1297_010:0343b02": "半。今日鐘魚鼓板齊震。有呵呵大笑者。但向道觀音",
    "X66n1297_010:0343b03": "菩薩來也。林云。祇得一半。",
    "X66n1297_010:0343b04": "風前一曲動離愁。那箇行人不舉頭。手把花枝半遮",
    "X66n1297_010:0343b05": "面。不令人見轉風流。(無準範)",
    "X66n1297_010:0343b06": "天生個[打-丁+羕]鐵崑崙。機智偏能入海門。無限差珍收拾",
    "X66n1297_010:0343b07": "了。却來空手敘寒溫。(簡翁敬)",
    "X66n1297_010:0343b08": "一聲[囗@力]地髑髏乾。大笑呵呵露一斑。謾道他家無活",
    "X66n1297_010:0343b09": "計。風流賣盡足傍觀。(本珠明)",
    "X66n1297_010:0343b10": "百丈因一女子哭上法堂。師曰作甚麼。曰父母俱",
    "X66n1297_010:0343b11": "喪請和尚選日。師曰明日來一時埋却。",
    "X66n1297_010:0343b12": "朝宗忍云。女子全身甲冑直透重關。百丈運籌帷幄",
    "X66n1297_010:0343b13": "決勝千里。要得邦家平怗。須是二老始得。",
    "X66n1297_010:0343b14": "百丈山頭坐不遙。女子山下哭嘷咷。一時埋向清凉",
    "X66n1297_010:0343b15": "地。至孝方能今古超。(汾陽昭)",
    "X66n1297_010:0343b16": "此理分明答教人。爺孃俱喪向師申。誰道分燈傳正",
    "X66n1297_010:0343b17": "法。一時埋却始為親。(延壽慧)",
    "X66n1297_010:0343b18": "父母俱喪。一時埋却。鷹疾草枯。鳥飛箭落。雄峰一路",
    "X66n1297_010:0343b19": "滑如苔。千古聲光阿喇喇。(石磵泐)",
    "X66n1297_010:0343b20": "百丈因黃蘗問。從上相承底事。如何指示於人。師",
    "X66n1297_010:0343b21": "據座。蘗曰後代兒孫將何傳授。師曰將謂你是箇",
    "X66n1297_010:0343b22": "人。便歸方丈。",
    "X66n1297_010:0343b23": "雲峰悅云。百丈老人大似憐兒不覺醜。雖然如是。盡",
    "X66n1297_010:0343b24": "法無民。　雲居愛云。到者裏能有幾人。　天童覺云。",
    "X66n1297_010:0343c01": "言滿天下無口過。行滿天下無怨惡。還他百丈老漢。",
    "X66n1297_010:0343c02": "黃蘗不是不知有。且要此話大行。還會百丈歸方丈",
    "X66n1297_010:0343c03": "麼。林間楓葉落。化外水天秋。　寶壽新云。總饒有收",
    "X66n1297_010:0343c04": "有放。未免夷嶽盈壑。由你一擡一捺。難逃續鳧截鶴。",
    "X66n1297_010:0343c05": "畢竟作麼生即得。也是掉棒打月。",
    "X66n1297_010:0343c06": "國泰由來自偃兵。路逢劍客也須呈。雖然猛虎不食",
    "X66n1297_010:0343c07": "子。正令他時作麼行。(本覺一)",
    "X66n1297_010:0343c08": "尋常父子最相親。纔說家私便不仁。曾向電光中走",
    "X66n1297_010:0343c09": "馬。不妨劍刃上橫身。虗堂獨照千峰月。枯木深含萬",
    "X66n1297_010:0343c10": "國春。不觸化機前已錯。那堪回首覓秦津。(幻寄庭)",
    "X66n1297_010:0343c11": "百丈因僧問抱璞投師請師一決。師曰昨夜南山",
    "X66n1297_010:0343c12": "虎齩大蟲。曰。不謬真詮。為甚不埀方便。師曰掩耳",
    "X66n1297_010:0343c13": "偷鈴漢。曰。不得中郎鑑。還同野舍薪。師便打。僧曰",
    "X66n1297_010:0343c14": "蒼天蒼天。師曰得與麼多口。曰罕遇知音。拂袖便",
    "X66n1297_010:0343c15": "出。師曰百丈今日輸却一半。至晚。侍者曰和尚被",
    "X66n1297_010:0343c16": "者僧不肯了。便休。師便打。者曰蒼天蒼天。師曰罕",
    "X66n1297_010:0343c17": "遇知音。者禮拜。師曰一狀領過。",
    "X66n1297_010:0343c18": "逢強即弱。遇柔即剛。你行我立。你頡我頏。扶過兮斷",
    "X66n1297_010:0343c19": "橋流水。推落兮三千仞之呂梁。補苴造化。錯雜陰陽。",
    "X66n1297_010:0343c20": "君不見。一喝曾聾三日耳。雷音直透大雄岡。(木陳忞)",
    "X66n1297_010:0343c21": "全殺活。能縱奪。血烹紅鼎中。放出遼天鶚。聊把玉鞭",
    "X66n1297_010:0343c22": "垂。收歸攪海鱷。地軸天關轉握中。或明或暗許誰度。",
    "X66n1297_010:0343c23": "(遠菴僼)",
    "X66n1297_010:0343c24": "百丈因溈山侍立次問誰。曰靈祐。師曰汝撥爐中",
    "X66n1297_010:0344a01": "有火否。山撥曰無。師躳起。深撥得少火。舉示之曰",
    "X66n1297_010:0344a02": "此不是火。山發悟。次日入山作務。師曰將得火來",
    "X66n1297_010:0344a03": "麼。曰將得來。師曰在甚處。山乃拈一枝柴吹兩吹",
    "X66n1297_010:0344a04": "度與師。師曰如蟲禦木。",
    "X66n1297_010:0344a05": "徑山杲云。百丈若無後語。洎被典座瞞。　天寧琦云。",
    "X66n1297_010:0344a06": "百丈却因後語。被人覰破。帶累典座隨邪逐惡。天寧",
    "X66n1297_010:0344a07": "幸是無事。汝諸人在者裏覓個甚麼。以拄杖一時趁",
    "X66n1297_010:0344a08": "散。",
    "X66n1297_010:0344a09": "拈起都來祇一星。豁然騰焰亘天明。連延野火猶難",
    "X66n1297_010:0344a10": "救。直得三年草不生。(保寧勇)",
    "X66n1297_010:0344a11": "力士曾遺額上珠。搜尋無處幾嗟吁。傍人為指珠元",
    "X66n1297_010:0344a12": "在。始覺平生用意麤。(大洪遂)",
    "X66n1297_010:0344a13": "用盡工夫夜欲闌。東挑西撥見還難。驀然荳爆寒灰",
    "X66n1297_010:0344a14": "裏。便把柴頭作火看。(別山智)",
    "X66n1297_010:0344a15": "重重何必逞風流。個事纔知便合休。縱使見烟非是",
    "X66n1297_010:0344a16": "火。也須燒手更燒頭。(寶葉源)",
    "X66n1297_010:0344a17": "根尋到底得星兒。冷焰騰煇是此時。拈一莖茅輕點",
    "X66n1297_010:0344a18": "著。不知燒殺五須彌。(雪巖欽)",
    "X66n1297_010:0344a19": "百丈謂眾曰。有一人長不喫飯不道饑。有一人終",
    "X66n1297_010:0344a20": "日喫飯不道飽。眾無對。",
    "X66n1297_010:0344a21": "夾山豫云。百丈大師說饑說飽。喫與不喫則且置。且",
    "X66n1297_010:0344a22": "道你還識此人麼。潦倒疎慵無事客。閒眠高臥對青",
    "X66n1297_010:0344a23": "山。",
    "X66n1297_010:0344a24": "池州南泉普願禪師(馬祖一嗣)示眾。喚作如如早是變",
    "X66n1297_010:0344b01": "了也。今時師僧須向異類中行。歸宗聞曰。雖行畜",
    "X66n1297_010:0344b02": "生行。不得畜生報。師曰孟八郎又恁麼去也。",
    "X66n1297_010:0344b03": "德山密云。南泉中毒也。　瑯琊覺云。山僧則不然。遇",
    "X66n1297_010:0344b04": "水喫水。遇草喫草。焉知畜生行。　法華舉云。作麼是",
    "X66n1297_010:0344b05": "異類中行。石牛常臥三春霧。木馬時嘶秋夜泉。　愚",
    "X66n1297_010:0344b06": "菴盂云。似地擎山不知山之孤峻。如石含玉不知玉",
    "X66n1297_010:0344b07": "之無瑕。大通智勝遷座而成正覺。善財童子別峰而",
    "X66n1297_010:0344b08": "見德雲。僧云智不到處切忌道著。道著即頭角生。却",
    "X66n1297_010:0344b09": "為甚麼作者般語話。咄。孟八郎又與麼去也。　慧雲",
    "X66n1297_010:0344b10": "盛云。南泉既行荒艸。歸宗又入深村。不知今時師僧",
    "X66n1297_010:0344b11": "如何進退。設有恁麼去。也是瞎驢趁大隊。",
    "X66n1297_010:0344b12": "張公移住在深村。被賊潛身入後門。鍋子一時偷去",
    "X66n1297_010:0344b13": "了。更來敲椀翫兒孫。(保寧勇)",
    "X66n1297_010:0344b14": "喚作如如已變名。廓然無聖豈容情。其間妙叶皆同",
    "X66n1297_010:0344b15": "類。不有玄暉辨濁清。(護國欽)",
    "X66n1297_010:0344b16": "涅槃寂滅本無名。喚作如如早變生。若問經中何極",
    "X66n1297_010:0344b17": "則。石人夜聽木鷄鳴。(本覺一)",
    "X66n1297_010:0344b18": "寒披襟上胡牀睡。說甚三頭與六臂。孟八郎恁麼去。",
    "X66n1297_010:0344b19": "張公喫酒李公醉。(雪刃起)",
    "X66n1297_010:0344b20": "南泉示眾。文殊普賢昨夜三更起佛見法見。每人",
    "X66n1297_010:0344b21": "與二十棒。趁出院也。趙州曰和尚棒教誰喫。師曰",
    "X66n1297_010:0344b22": "王老師過在什麼處。州禮拜而出。",
    "X66n1297_010:0344b23": "雲門偃云。深領和尚慈悲。某甲歸衣鉢下得個安樂。",
    "X66n1297_010:0344b24": "又代云。與眾除害。　報慈遂徵云。且道趙州禮拜。是",
    "X66n1297_010:0344c01": "肎南泉。不肎南泉。　昭覺勤云。南泉動絃。趙州別曲。",
    "X66n1297_010:0344c02": "苦痛蒼天。寒山拾得。若是崇寧則不然。燈籠露柱昨",
    "X66n1297_010:0344c03": "夜起佛見法見。各與二十棒。令歸本位去也。或有個",
    "X66n1297_010:0344c04": "漢出云和尚棒教誰喫。祇對他道落賓落主。　高峰",
    "X66n1297_010:0344c05": "妙云。南泉雖則頂門具眼。賞罰分明。檢點將來也是",
    "X66n1297_010:0344c06": "虗空裏釘橛。若無趙州後語。未審如何折合。今日忽",
    "X66n1297_010:0344c07": "有人起佛見法見。但向他道善哉善哉。時節若至其",
    "X66n1297_010:0344c08": "理自彰。",
    "X66n1297_010:0344c09": "普賢昨夜鬬文殊。趁出還同兩手祛。却道趙州行正",
    "X66n1297_010:0344c10": "令。從茲王老一時無。(佛印元)",
    "X66n1297_010:0344c11": "霧起龍吟。風生虎嘯。兩口一舌。異音同調。文殊普賢",
    "X66n1297_010:0344c12": "佛法見。南泉趙州日月面。據令而行指顧間。盡情貶",
    "X66n1297_010:0344c13": "向鐵圍山。(圓悟勤)",
    "X66n1297_010:0344c14": "鴛鴦繡出世無雙。好手元來更有強。呈罷各歸香閣",
    "X66n1297_010:0344c15": "去。金鍼難把度蕭郎。(佛燈珣)",
    "X66n1297_010:0344c16": "二俱不了。隨合多少。縱使夜行。投明未到。(月堂昌)",
    "X66n1297_010:0344c17": "布鼓當軒為擊來。臥龍驚起出巖隈。千峰秀色憑誰",
    "X66n1297_010:0344c18": "寫。一帶澄江古鏡開。(無菴全)",
    "X66n1297_010:0344c19": "春風吹落碧桃花。一片流經十萬家。誰在畵樓沽酒",
    "X66n1297_010:0344c20": "處。相邀來喫趙州茶。(石鼓夷)",
    "X66n1297_010:0344c21": "南泉到莊所。莊主預備迎奉。師曰老僧居常出入",
    "X66n1297_010:0344c22": "不與人知。何得排辦如此。莊曰昨夜土地報和尚",
    "X66n1297_010:0344c23": "今日來。師曰。王老師修行無力。被鬼神覰破。侍者",
    "X66n1297_010:0344c24": "便問。既是善知識。為甚被鬼神覰見。師曰土地前",
    "X66n1297_010:0345a01": "更下一分飯。",
    "X66n1297_010:0345a02": "報慈遂云。甚麼處是土地前更下一分飯。　因聖穎",
    "X66n1297_010:0345a03": "云。南泉被者僧一問。未免向鬼窟裏作活計。　雲居",
    "X66n1297_010:0345a04": "錫徵云。土地前一分飯。是賞伊。是罰伊。祇如土地覰",
    "X66n1297_010:0345a05": "見。是南泉。不是南泉。　翠巖真云。眾中多有道蘇嚧",
    "X66n1297_010:0345a06": "蘇嚧便是土地前一分飯。如斯理論。深屈古人。何故。",
    "X66n1297_010:0345a07": "祇知枝詞蔓說。不知南泉道理。還會麼。執之失度必",
    "X66n1297_010:0345a08": "入邪路。放之自然體無去住。　天童覺云。老僧當時",
    "X66n1297_010:0345a09": "若見莊主與麼道。便與捉住云放汝不得。何故。來說",
    "X66n1297_010:0345a10": "是非者便是是非人。　報恩秀云。天童雖解捉鬼賣。",
    "X66n1297_010:0345a11": "未免莊頭鬼亂。山僧即不然。若見莊主與麼道。便與",
    "X66n1297_010:0345a12": "彈指三下云。唵度嚕度嚕地尾娑訶。",
    "X66n1297_010:0345a13": "石上栽花分外奇。枝頭春色暗芳菲。馨香徧界無人",
    "X66n1297_010:0345a14": "臭。一任狂風取次吹。(伊菴權)",
    "X66n1297_010:0345a15": "春色滿園關不住。一枝紅杏出牆來。莫訝王孫多意",
    "X66n1297_010:0345a16": "氣。從來韻致付天才。(肖風哲)",
    "X66n1297_010:0345a17": "南泉曰。江西馬祖說即心即佛。王老師不恁麼。不",
    "X66n1297_010:0345a18": "是心不是佛不是物。恁麼道還有過麼。趙州禮拜",
    "X66n1297_010:0345a19": "而出。僧隨問上座禮拜便出意作麼生。州曰汝却",
    "X66n1297_010:0345a20": "問取和尚。僧問師曰諗上座意作麼生。師曰它却",
    "X66n1297_010:0345a21": "領得老僧意旨。",
    "X66n1297_010:0345a22": "黃龍心云。古人恁麼道。譬如管中窺豹。但見一斑。設",
    "X66n1297_010:0345a23": "使入林不動艸。入水不動波。猶是騎馬向冰棱上行。",
    "X66n1297_010:0345a24": "若是射鵰底手。何不向蛇頭揩癢。良久云。鴛鴦繡出",
    "X66n1297_010:0345b01": "自金鍼。　徑山杲云。兩個老漢雖善靴裏動指。殊不",
    "X66n1297_010:0345b02": "知旁觀者醜。　天寧琦云。南泉趙州總被者僧一狀",
    "X66n1297_010:0345b03": "領過。",
    "X66n1297_010:0345b04": "不是心兮不是物。那吒夜入蒼龍窟。鐵鞭擊碎明月",
    "X66n1297_010:0345b05": "珠。從教大地如翻墨。(雪竇宗)",
    "X66n1297_010:0345b06": "深深深。汲古今。淺淺淺。渾成現。水瑩玉壺。江澄素練。",
    "X66n1297_010:0345b07": "跳出桃花三汲浪。戴角擎頭乘快便。點額魚馬。師口",
    "X66n1297_010:0345b08": "下空躊躇。(圓悟勤)",
    "X66n1297_010:0345b09": "剔起便行三萬里。祇今休去八千年。分明更為從頭",
    "X66n1297_010:0345b10": "舉。一任諸方取次傳。(鼓山珪)",
    "X66n1297_010:0345b11": "金剛南際老番王。反著襴衫入大唐。牛首栴檀多賣",
    "X66n1297_010:0345b12": "了。惟垂鼻孔不囊藏。(正堂辨)",
    "X66n1297_010:0345b13": "不是心不是佛不是物。通身一具金鎖骨。趙州參見",
    "X66n1297_010:0345b14": "老南泉。解道鎮州出蘿蔔。(吳元昭)",
    "X66n1297_010:0345b15": "不是心不是佛不是物。以拂子擊禪牀。為君擊碎精",
    "X66n1297_010:0345b16": "靈窟。天上人間知不知。鼻孔依前空突兀。(誰菴演)",
    "X66n1297_010:0345b17": "突出難辨辨得出。師子翻身師子窟。哮[口*后]一聲天地",
    "X66n1297_010:0345b18": "空。驚起須彌高突兀。(月林觀)",
    "X66n1297_010:0345b19": "不是心佛不是物。六六依然三十六。因思長慶陸大",
    "X66n1297_010:0345b20": "夫。解道合笑不合哭。(尼無著持)",
    "X66n1297_010:0345b21": "華嶽三峯翠插天。上頭無路可躋攀。不知誰有神仙",
    "X66n1297_010:0345b22": "手。折取峰頭十丈蓮。(開善謙)",
    "X66n1297_010:0345b23": "剃頭頭生光。洗脚脚清爽。脫衣上牀眠。[打-丁+瓜]著通身癢。",
    "X66n1297_010:0345b24": "(雪菴瑾)",
    "X66n1297_010:0345c01": "夫子不識字。達磨不會禪。大唐天子國。依舊化三千。",
    "X66n1297_010:0345c02": "(松源岳)",
    "X66n1297_010:0345c03": "破業亡家後。渾身沒處安。倒拈無孔笛。吹過汨羅灣。",
    "X66n1297_010:0345c04": "(如菴用)",
    "X66n1297_010:0345c05": "不是心佛物。開口已話墮。更擬問如何。好與劈面唾。",
    "X66n1297_010:0345c06": "(殺六巖輝)",
    "X66n1297_010:0345c07": "百尺朱樓臨峽衺。新妝能唱美人車。皆言賤妾紅顏",
    "X66n1297_010:0345c08": "好。要自狂夫不憶家。(弘覺忞)",
    "X66n1297_010:0345c09": "天外銀河直下飛。謫仙題就已遲遲。如何擲筆懸巖",
    "X66n1297_010:0345c10": "畔。亂撒冰珠總是詩。(神仙瀛)",
    "X66n1297_010:0345c11": "秋風落鴈聲聲羽。暮雨青來點點山。惆悵不堪回首",
    "X66n1297_010:0345c12": "再。白雲盡處是鄉關。(日休寤)",
    "X66n1297_010:0345c13": "南泉問黃檗。黃金為世界。白銀為壁落。是什麼人",
    "X66n1297_010:0345c14": "居處。曰是聖人居處。師曰更有一人居何國土。檗",
    "X66n1297_010:0345c15": "叉手而立。師曰道不得何不問王老師。檗却問更",
    "X66n1297_010:0345c16": "有一人居何國土。師曰可惜許。",
    "X66n1297_010:0345c17": "天寧琦云。直是好笑。當時若作黃檗。待道更有一人",
    "X66n1297_010:0345c18": "居何國土。但云者野狐精。南泉通身是口也須飲氣",
    "X66n1297_010:0345c19": "吞聲。　能仁鑑云。潛行密用如愚若魯。還他黃檗。若",
    "X66n1297_010:0345c20": "是家有諍子。國有諍臣。猶欠一著。待云道不得何不",
    "X66n1297_010:0345c21": "問王老師。但云可惜許。縱使南泉通身伎倆。到者裏",
    "X66n1297_010:0345c22": "施展不開。　自聞心云。南泉慣向虛空釘橛。黃檗善",
    "X66n1297_010:0345c23": "能陸地張帆。雖然二俱作家。檢點未是好手。當時若",
    "X66n1297_010:0345c24": "問萬峰更有一人居何國土。但厲聲云道甚麼。擬動",
    "X66n1297_010:0346a01": "眉輪。劈脊便棒。非惟捉敗者賊。亦免使露布葛藤。",
    "X66n1297_010:0346a02": "南泉問黃檗。定慧等學。明見佛性是否。曰十二時",
    "X66n1297_010:0346a03": "中不依倚一物始得。師曰莫便是長老見處否。曰",
    "X66n1297_010:0346a04": "不敢。師曰。漿水錢且置。艸鞵錢教誰還。",
    "X66n1297_010:0346a05": "雲峰悅云。若不同牀睡。焉知被底穿。　徑山杲云。路",
    "X66n1297_010:0346a06": "逢劍客須呈劍。不是詩人不獻詩。　天寧琦云。又是",
    "X66n1297_010:0346a07": "得便宜。又是落便宜。　愚菴盂云。老僧則不然。南泉",
    "X66n1297_010:0346a08": "還漿水錢。黃檗償艸鞵錢。不見道。賊是小人。智過君",
    "X66n1297_010:0346a09": "子。　法林音云。二老每人好與二十棒。且道過在甚",
    "X66n1297_010:0346a10": "麼處。",
    "X66n1297_010:0346a11": "兩陣交鋒戰不難。埋兵挑鬬何人曉。祇解輪槍趁勢",
    "X66n1297_010:0346a12": "來。喪身失命有多少。(海印信)",
    "X66n1297_010:0346a13": "獵獵奔馳勢不休。艸深風勁更堪愁。翻身獅子無尋",
    "X66n1297_010:0346a14": "處。空使行人說路頭。(佛慧泉)",
    "X66n1297_010:0346a15": "昨夜銀蟾跨箕尾。驀然一陣天風起。卷盡千重萬重",
    "X66n1297_010:0346a16": "雲。碧空寂寂凝如洗。(佛鑑懃)",
    "X66n1297_010:0346a17": "李下不得整冠。瓜田豈可納履。行藏自要分明。免見",
    "X66n1297_010:0346a18": "傍人說你。(懶菴樞)",
    "X66n1297_010:0346a19": "帀帀機輪深陷虎。當陽坐斷眼通身。明投暗合無回",
    "X66n1297_010:0346a20": "互。雨散雲収日月新。([、/(、*、)]三圓)",
    "X66n1297_010:0346a21": "南泉因僧問師歸丈室將何指南。師曰。昨夜三更",
    "X66n1297_010:0346a22": "失却牛。天明起來失却火。",
    "X66n1297_010:0346a23": "龍翔訢云。大小南泉和泥合水中。峰則不然。或有人",
    "X66n1297_010:0346a24": "問。即向道拄杖子今日開封。　天界盛云。恁麼則住",
    "X66n1297_010:0346b01": "持不易。雖然。須是王老師始得。　芙蓉覺云。南泉將",
    "X66n1297_010:0346b02": "三百六十骨節。八萬四千毛竅。一時攃在者僧面前",
    "X66n1297_010:0346b03": "了也。龍淵則不然。或有人問將何指南。向道饑飡渴",
    "X66n1297_010:0346b04": "飲。閒坐困眠。",
    "X66n1297_010:0346b05": "昨夜三更失却牛。天明起來失却火。腰未繫兮鞵未",
    "X66n1297_010:0346b06": "穿。面不洗兮頭不裹。(保寧勇)",
    "X66n1297_010:0346b07": "奴顏婢膝走人間。羞見羊裘七里灘。文叔雖為天子",
    "X66n1297_010:0346b08": "貴。子陵元作故人看。(希叟曇)",
    "X66n1297_010:0346b09": "野老忘機事事閒。柴門雖設未曾關。偶然拾得無鬚",
    "X66n1297_010:0346b10": "鎖。依舊拋他途路閒。(覺浪盛)",
    "X66n1297_010:0346b11": "相逢月下是瑤臺。藉艸清樽連夜開。明日酒醒應滿",
    "X66n1297_010:0346b12": "地。空教饑鶴啄莓苔。(蔗菴範)",
    "X66n1297_010:0346b13": "南泉曰我十八上便解作活計。趙州曰我十八上",
    "X66n1297_010:0346b14": "便解破家散宅。",
    "X66n1297_010:0346b15": "神鼎諲云。你道破家散宅底好。解作活計底好。初參",
    "X66n1297_010:0346b16": "之士須取前語。久參先德直須破家。更有一言。萬里",
    "X66n1297_010:0346b17": "厓州。　法林音云。神鼎老人錯下名言。喝一喝云。一",
    "X66n1297_010:0346b18": "喝華山分兩路。萬年流水不知春。　普賢素云。十八",
    "X66n1297_010:0346b19": "上便解作活計。囊無繫蟻之絲。廚乏聚蠅之糝。十八",
    "X66n1297_010:0346b20": "上便解破家散宅。南頭買賤北頭賣貴。檢點將來。各",
    "X66n1297_010:0346b21": "好與三十棒。者裏且放過一著。何故。曾為浪子偏憐",
    "X66n1297_010:0346b22": "客。自愛貪杯惜醉人。",
    "X66n1297_010:0346b23": "南泉因山下有一菴主。人謂近日南泉和尚出世",
    "X66n1297_010:0346b24": "何不去禮拜。主曰非但南泉。直饒千佛出興亦不",
    "X66n1297_010:0346c01": "能去。師聞乃令趙州去勘。州去便設拜。主不顧。州",
    "X66n1297_010:0346c02": "從西過東。從東過西。主亦不顧。州曰艸賊大敗。遂",
    "X66n1297_010:0346c03": "拽下簾子便歸。舉似師。師曰我從來疑著者漢。次",
    "X66n1297_010:0346c04": "日師乃與沙彌攜茶一缾盞三隻到菴。擲向地上",
    "X66n1297_010:0346c05": "乃曰。作日底昨日底。主曰昨日底是什麼。師於沙",
    "X66n1297_010:0346c06": "彌背上拍一下曰。賺我來賺我來。",
    "X66n1297_010:0346c07": "雪竇顯云。南泉趙州被者擔板漢勘破了。　溈山喆",
    "X66n1297_010:0346c08": "云。菴主坐觀成敗。南泉趙州向淨地上喫交。　智海",
    "X66n1297_010:0346c09": "禾云。是即是。菴主祇解把定封疆。不能同生同死。當",
    "X66n1297_010:0346c10": "時趙州禮拜。但云者賊我識得你。待伊從東過西從",
    "X66n1297_010:0346c11": "西過東。便拽拄杖趁出。看趙州別有什麼伎倆。　甌",
    "X66n1297_010:0346c12": "峰承云。那裏是者擔板漢勘破南泉趙州處。若是明",
    "X66n1297_010:0346c13": "眼衲僧。向者裏勘破雪竇也不難。",
    "X66n1297_010:0346c14": "宮烏棲去玉樓深。微月生簷夜夜心。香輦不回花自",
    "X66n1297_010:0346c15": "發。春來空帶辟寒金。(入就雪)",
    "X66n1297_010:0346c16": "好個擔板漢。橫身一條鐵。智勇李將軍。兩度拗不折。",
    "X66n1297_010:0346c17": "出師重決龍蛇陣。當鋒連下頂門楔。馬陵道下死龐",
    "X66n1297_010:0346c18": "涓。千古英雄常淚血。(達變權)",
    "X66n1297_010:0346c19": "俊鷂翻霄趁不及。涵秋鑑出難逃匿。令人千古憶嫖",
    "X66n1297_010:0346c20": "姚。一戰清風生八極。(遠菴僼)",
    "X66n1297_010:0346c21": "肌骨天生潔且貞。自來心事若冰清。錦衣公子空相",
    "X66n1297_010:0346c22": "憶。費盡重重擲玉聲。(聞普信)",
    "X66n1297_010:0346c23": "南泉因東西兩堂爭貓兒。師見乃提起貓曰。道得",
    "X66n1297_010:0346c24": "即救取貓兒。道不得即斬却。眾無語。師便斬之。趙",
    "X66n1297_010:0347a01": "州自外歸。師舉前話示之。州乃脫艸履安頭上而",
    "X66n1297_010:0347a02": "出。師曰汝若在即救得貓兒也。",
    "X66n1297_010:0347a03": "保福展云。雖然如是。也祇是破艸鞵。　翠巖芝云。大",
    "X66n1297_010:0347a04": "小趙州祇可自救。法林音云。大小趙州自救不了。",
    "X66n1297_010:0347a05": "　雪峰存問德山。南泉斬貓意旨如何。山以拄杖便打",
    "X66n1297_010:0347a06": "趁出。復召云會麼。峰云不會。山云我與麼老婆。猶自",
    "X66n1297_010:0347a07": "不會。　大溈智云。南泉據令而行。趙州見機而作。雖",
    "X66n1297_010:0347a08": "然如是。未免挂人脣吻。大溈要與南泉把臂共行。遂",
    "X66n1297_010:0347a09": "拈拂子云。若道得即奪取去。眾無語。乃云。啼得血流",
    "X66n1297_010:0347a10": "無用處。不如緘口過殘春。　中峰本云。南泉劍。為不",
    "X66n1297_010:0347a11": "平離寶匣。趙州藥。因救病出金瓶。雖然慶快一時。爭",
    "X66n1297_010:0347a12": "奈古佛家風掃土矣。　報恩秀云。正當恁麼時。盡十",
    "X66n1297_010:0347a13": "方世界情與無情一齊向王老師手中乞命。當時有",
    "X66n1297_010:0347a14": "個漢出來展開兩手。不然攔胸抱住云却勞和尚神",
    "X66n1297_010:0347a15": "用。縱南泉別行正令。敢保救得貓兒。　博山來云。生",
    "X66n1297_010:0347a16": "擒活捉。王老師全提。起死回生。諗古佛手段。救得救",
    "X66n1297_010:0347a17": "不得總不干他事。且道節文在什麼處。　愚菴盂云。",
    "X66n1297_010:0347a18": "還識南泉麼。他是生鐵鑄就渾鋼打成。要向驪龍頷",
    "X66n1297_010:0347a19": "下摘珠。阿修羅手中奪印。趙州雖善來機。也是得張",
    "X66n1297_010:0347a20": "白狐裘。脫秦虎口。者兩堂是蘇秦張儀投秦入趙。豈",
    "X66n1297_010:0347a21": "知天然王道寧可以口舌勝耶。　吳聖玉云。南泉據",
    "X66n1297_010:0347a22": "虎頭。趙州收虎尾。死貓兒却被二老弄活。爭奈兩堂",
    "X66n1297_010:0347a23": "雲水一死不再活。如今要得活麼。擘眼云。貓。",
    "X66n1297_010:0347a24": "提起兩堂應盡見。拈刀要取活狸奴。可憐皮下皆無",
    "X66n1297_010:0347b01": "血。直得橫屍滿道途。(白雲端)",
    "X66n1297_010:0347b02": "雪刃含光射斗牛。不惟天地鬼神愁。命根落在南泉",
    "X66n1297_010:0347b03": "手。直下看看兩段休。(保寧勇二)",
    "X66n1297_010:0347b04": "狸奴頭上角重生。王老門前獨夜行。天曉不知何處",
    "X66n1297_010:0347b05": "去。楚山無限謾崢嶸。",
    "X66n1297_010:0347b06": "伯牙之琴。鸞膠可續。調古風淳。霜月可掬。南泉南泉。",
    "X66n1297_010:0347b07": "龍象繼躅。(佛心才二)",
    "X66n1297_010:0347b08": "艸鞵頭戴與誰論。四海無風浪自平。解道曲終人不",
    "X66n1297_010:0347b09": "見。江頭贏得數峰青。",
    "X66n1297_010:0347b10": "五色狸奴盡力爭。及乎按劍總生盲。分身兩處重相",
    "X66n1297_010:0347b11": "為。直得悲風動地生。(龍門遠二)",
    "X66n1297_010:0347b12": "安國安家不在兵。魯連一箭亦多情。三千劍客今何",
    "X66n1297_010:0347b13": "在。獨許將軍建太平。",
    "X66n1297_010:0347b14": "手握乾坤殺活機。縱橫施設在臨時。滿堂兔馬非龍",
    "X66n1297_010:0347b15": "象。大用堂堂總不知。(胡安國)",
    "X66n1297_010:0347b16": "南泉提起下刀誅。六臂修羅救得無。設使兩堂俱道",
    "X66n1297_010:0347b17": "得。也應流血滿街衢。(光孝慜)",
    "X66n1297_010:0347b18": "克己堂前開飯店。股肱屋裏販揚州。頭戴艸鞵呈醜",
    "X66n1297_010:0347b19": "拙。湊成一對好風流。(或菴體)",
    "X66n1297_010:0347b20": "盡力提持祇一刀。狸奴從此脫皮毛。血流滿地成狼",
    "X66n1297_010:0347b21": "藉。暗為春風染小桃。(無凖範)",
    "X66n1297_010:0347b22": "一刀成兩段。釋得二僧爭。艸鞵頭戴出。貓兒無再生。",
    "X66n1297_010:0347b23": "(橫川珙)",
    "X66n1297_010:0347b24": "設使南泉不舉刀。艸鞵何地賣風騷。相逢若問兩堂",
    "X66n1297_010:0347c01": "客。鼻直眉橫總姓貓。(紫柏可)",
    "X66n1297_010:0347c02": "乾魚怕死不吞鉤。却有螺螄跳上舟。還把螺螄來作",
    "X66n1297_010:0347c03": "餌。釣空跛鱉始方休。(久默音)",
    "X66n1297_010:0347c04": "誓掃匈奴不顧身。三千貂錦喪邊塵。可憐無定河邊",
    "X66n1297_010:0347c05": "骨。猶是春閨夢裏人。(綠雨蕉)",
    "X66n1297_010:0347c06": "南泉因趙州問離四句絕百非請師道。師便下座",
    "X66n1297_010:0347c07": "歸方丈。州曰。者老和尚尋常口吧吧地。今日被我",
    "X66n1297_010:0347c08": "一問。直得無言可對。侍者曰莫道和尚無語好。州",
    "X66n1297_010:0347c09": "打一掌曰。者一掌合是王老師喫。",
    "X66n1297_010:0347c10": "白巖符云。老趙州大似個新出紅爐底彈子。犯著則",
    "X66n1297_010:0347c11": "簉破面門。雖然。總不出王老師圈圚。且道那裏是王",
    "X66n1297_010:0347c12": "老師圈圚。",
    "X66n1297_010:0347c13": "離四句。絕百非。作者相諳識得伊。跳下禪牀便歸去。",
    "X66n1297_010:0347c14": "從他鷂子搏天飛。(智門祚)",
    "X66n1297_010:0347c16": "宗鑑法林卷十"
}