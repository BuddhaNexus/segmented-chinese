{
    "X78n1554_001:0575a04": "希叟和尚正宗贊目錄",
    "X78n1554_001:0575a06": "卷第一",
    "X78n1554_001:0575a07": "菩提達磨大師六祖大鑑禪師",
    "X78n1554_001:0575a08": "江西馬祖禪師南嶽石頭禪師",
    "X78n1554_001:0575a09": "南泉願禪師百丈大智禪師",
    "X78n1554_001:0575a10": "趙州真際禪師黃蘗斷際禪師",
    "X78n1554_001:0575a11": "睦州陳尊宿德山見性禪師",
    "X78n1554_001:0575a12": "巖頭奯禪師雪峯真覺禪師",
    "X78n1554_001:0575a13": "卷第二",
    "X78n1554_001:0575a14": "臨濟宗",
    "X78n1554_001:0575a15": "臨濟慧照禪師興化獎禪師",
    "X78n1554_001:0575a16": "南院顒禪師風穴沼禪師",
    "X78n1554_001:0575a17": "首山念禪師汾陽昭禪師",
    "X78n1554_001:0575a18": "葉縣省禪師浮山圓鑒禪師",
    "X78n1554_001:0575a19": "慈明圓禪師楊岐會禪師",
    "X78n1554_001:0575a20": "黃龍南禪師寶覺心禪師",
    "X78n1554_001:0575a21": "白雲端禪師保寧勇禪師",
    "X78n1554_001:0575a22": "真淨文禪師五祖演禪師",
    "X78n1554_001:0575a23": "圓悟勤禪師南堂靜禪師",
    "X78n1554_001:0575a24": "佛鑑懃禪師佛眼遠禪師",
    "X78n1554_001:0575b01": "大慧杲禪師虎丘隆禪師",
    "X78n1554_001:0575b02": "應庵華禪師卍菴顏禪師",
    "X78n1554_001:0575b03": "懶菴需禪師密菴傑禪師",
    "X78n1554_001:0575b04": "卷第三",
    "X78n1554_001:0575b05": "曹洞宗",
    "X78n1554_001:0575b06": "洞山悟本禪師曹山元證禪師",
    "X78n1554_001:0575b07": "雲居宏覺禪師同安丕禪師",
    "X78n1554_001:0575b08": "同安志禪師梁山觀禪師",
    "X78n1554_001:0575b09": "大陽玄禪師投子青禪師",
    "X78n1554_001:0575b10": "芙蓉楷禪師丹霞淳禪師",
    "X78n1554_001:0575b11": "真歇了禪師宏智覺禪師",
    "X78n1554_001:0575b12": "天童珏禪師自得暉禪師",
    "X78n1554_001:0575b13": "卷第四",
    "X78n1554_001:0575b14": "雲門宗",
    "X78n1554_001:0575b15": "雲門匡真禪師香林遠禪師",
    "X78n1554_001:0575b16": "洞山初禪師智門祚禪師",
    "X78n1554_001:0575b17": "雪竇明覺禪師洞山聦禪師",
    "X78n1554_001:0575b18": "雲居舜禪師大覺璉禪師",
    "X78n1554_001:0575b19": "天衣懷禪師圓照本禪師",
    "X78n1554_001:0575b20": "圓通秀禪師大通本禪師",
    "X78n1554_001:0575b21": "雪峯慧禪師月堂昌禪師",
    "X78n1554_001:0575b22": "溈仰宗",
    "X78n1554_001:0575b23": "溈山大圓禪師仰山智通禪師",
    "X78n1554_001:0575b24": "南塔湧禪師芭蕉清禪師",
    "X78n1554_001:0575c01": "芭蕉徹禪師",
    "X78n1554_001:0575c02": "法眼宗",
    "X78n1554_001:0575c03": "清涼法眼禪師天台韶國師",
    "X78n1554_001:0575c04": "永明智覺禪師",
    "X78n1554_001:0575c06": "目錄(終)",
    "X78n1554_001:0575c11": "五家正宗贊",
    "X78n1554_001:0575c13": "五家正宗贊并序",
    "X78n1554_001:0575c15": "游聖人之門者。難為言。此特閨門兒女子軟紅輕",
    "X78n1554_001:0575c16": "襪踏地怕痛之論。又烏足為參學法。衲僧家。千聖",
    "X78n1554_001:0575c17": "頂[寧*頁]。瞥轉玄樞。翻鐵面皮。爺也不識。示一機如大",
    "X78n1554_001:0575c18": "火聚。出一言如生鐵橛。無儞近傍處。無儞咬嚼處",
    "X78n1554_001:0575c19": "針砭古今。活必死疾。又何聖可稱。何門可游。何言",
    "X78n1554_001:0575c20": "可忌。終日言而盡道。言滿天下無口過。或褒或貶",
    "X78n1554_001:0575c21": "或抑或揚。曲盡其奧。襃非勸節。貶非窮鄉。抑非廉",
    "X78n1554_001:0575c22": "人。揚非舉善。息黥補劓。截鶴續鳧。倒用橫施。著著",
    "X78n1554_001:0575c23": "有出身之路。肯桎梏籠檻。分甘為淺丈夫哉。愚生",
    "X78n1554_001:0575c24": "也魯。瘦藤挑月。破笠包雲。奔走江湖幾五十載。雖",
    "X78n1554_001:0576a01": "透關眼未甚明。至理言未甚的。然於古人不恰好",
    "X78n1554_001:0576a02": "處。略窺涯涘。試將五彩黼黻太虗。似不量其力也",
    "X78n1554_001:0576a03": "前謂褒貶抑揚。當俟金錍刮膜。出語驚群者。重為",
    "X78n1554_001:0576a04": "點發。雖然。翠巖眉毛。寧免拖地。",
    "X78n1554_001:0576a05": "寶祐甲寅西蜀比丘紹曇百拜書于靈鷲放山室。",
    "X78n1554_001:0576a06": "初祖菩提達磨大師",
    "X78n1554_001:0576a07": "師。南印度香至王之子。姓剎帝利。本名菩提多羅。因",
    "X78n1554_001:0576a08": "二十七祖般若多羅尊者行化至本國。其王施無價",
    "X78n1554_001:0576a09": "寶珠。時王有三子。尊者欲試其所得。以所施珠問三",
    "X78n1554_001:0576a10": "王子曰。此珠圓明。有能及此否。師曰。此是世寶。未足",
    "X78n1554_001:0576a11": "為上。於諸寶中。法寶為上。此是世光。未足為上。於諸",
    "X78n1554_001:0576a12": "光中。智光為上。此是世明。未足為上。於諸明中。心明",
    "X78n1554_001:0576a13": "為上。此珠光明。不能自照。要假智光。光辨於此。既辨",
    "X78n1554_001:0576a14": "此已。即知是珠。既知是珠。即明其寶。若明其寶。寶不",
    "X78n1554_001:0576a15": "自寶。若辨其珠。珠不自珠。珠不自珠者。要假智珠而",
    "X78n1554_001:0576a16": "辨世珠。寶不自寶者。要假智寶以明法寶。然則。師有",
    "X78n1554_001:0576a17": "其道。其寶即現。眾生有道。心寶亦然。尊者歎其辯慧。",
    "X78n1554_001:0576a18": "改號菩提達磨。及香至厭世之後。遂出家矣。師降六",
    "X78n1554_001:0576a19": "宗。一曰有相．二曰無相．三曰定慧．四曰戒行．五曰無",
    "X78n1554_001:0576a20": "得．六曰寂靜。後值異見王輕毀三寶。有弟子宗勝潛",
    "X78n1554_001:0576a21": "至王所。廣說法要。往返徵詰。師懸知宗勝義墮。遽告",
    "X78n1554_001:0576a22": "波羅提曰。汝可速救。羅提稟云。願假神力。言已。雲生",
    "X78n1554_001:0576a23": "足下。至王前默然而住。時王正問宗勝。忽見羅提乘",
    "X78n1554_001:0576a24": "雲而至。愕然忘其問答。曰。乘空之者。是正是邪。答曰。",
    "X78n1554_001:0576b01": "我非邪正。而來正邪。王心若正。我無邪正。王雖驚異。",
    "X78n1554_001:0576b02": "而慢心方熾。即擯宗勝令出。羅提曰。王既有道。何擯",
    "X78n1554_001:0576b03": "沙門。我雖無解。願王致問。王怒而問曰。何者是佛。答",
    "X78n1554_001:0576b04": "曰。見性是佛。王曰。師見性不。答曰。我見佛性。王曰。性",
    "X78n1554_001:0576b05": "在何處。答曰。性在作用。王曰。是何作用。我今不見。答",
    "X78n1554_001:0576b06": "曰。今見作用。王自不見。王曰。於我有不。答曰。王若作",
    "X78n1554_001:0576b07": "用。無有不是。王若不用。體亦難見。王曰。若當用時。幾",
    "X78n1554_001:0576b08": "處出現。答曰。若出現時。當有其八。王曰。其八出現。當",
    "X78n1554_001:0576b09": "為我說。羅提說偈曰。在胎為身。處世為人。在眼曰見。",
    "X78n1554_001:0576b10": "在耳曰聞。在鼻辨香。在口談論。在手執捉。在足運奔",
    "X78n1554_001:0576b11": "遍現俱該沙界。收攝在一微塵。識者知是佛性。不識",
    "X78n1554_001:0576b12": "喚作精魂。王聞偈已。心即開悟。乃悔謝前非。咨詢法",
    "X78n1554_001:0576b13": "要。師一日曰。吾觀赤縣神州有大根器。遂踰海越漠。",
    "X78n1554_001:0576b14": "為法求人。初至。見梁武帝。帝問。如何是聖諦第一義",
    "X78n1554_001:0576b15": "師曰。廓然無聖。帝曰。對朕者誰。師曰。不識。帝不契。遂",
    "X78n1554_001:0576b16": "折蘆渡江。至少林。面壁九年。得二祖於深雪中。曾謂",
    "X78n1554_001:0576b17": "曰。外息諸緣。內心無喘。心如墻壁。可以入道。後傳衣。",
    "X78n1554_001:0576b18": "付偈曰。吾本來茲土。傳法救迷情。一花開五葉。結果",
    "X78n1554_001:0576b19": "自然成。流支．光統數加藥害。至第六度遂不救。讖曰",
    "X78n1554_001:0576b20": "江槎分玉浪。管炬開金鎻。五口相共行。九十無彼我",
    "X78n1554_001:0576b21": "師知緣盡。欲返天竺。令弟子各言其志。道副得皮。總",
    "X78n1554_001:0576b22": "持得肉。道育得骨。二祖得髓。師入滅後。葬于熊耳。後",
    "X78n1554_001:0576b23": "宋雲使西域還。遇師於葱嶺。見師手携隻履而返。歸",
    "X78n1554_001:0576b24": "奏帝。開壙。果見空棺隻履存焉。",
    "X78n1554_001:0576c01": "贊曰。",
    "X78n1554_001:0576c02": "　隆準龍顏　　碧瞳天相",
    "X78n1554_001:0576c03": "　棄金輪為聖道出家",
    "X78n1554_001:0576c04": "　辨寶珠與阿師相抗",
    "X78n1554_001:0576c05": "　足生雲　　驅弟子除異見之邪",
    "X78n1554_001:0576c06": "　舌翻瀾　　聽合國起六宗之謗",
    "X78n1554_001:0576c07": "　神洲赤縣接大乘根",
    "X78n1554_001:0576c08": "　東土西天示衲僧樣",
    "X78n1554_001:0576c09": "　廓然無聖　　逆龍鱗一葦橫江",
    "X78n1554_001:0576c10": "　寂爾觀心　　坐鬼窟九年摸象",
    "X78n1554_001:0576c11": "　一花開五葉　　放庭雪沒人腰",
    "X78n1554_001:0576c12": "　毒藥作醍醐　　笑江槎分玉浪",
    "X78n1554_001:0576c13": "　如墻如壁　　幾曾當教外別傳",
    "X78n1554_001:0576c14": "　分髓分皮　　正好喫手中痛棒",
    "X78n1554_001:0576c15": "詐死忙携隻履歸。惜大唐國一時人。開眼被胡兒",
    "X78n1554_001:0576c16": "欺誑。",
    "X78n1554_001:0576c17": "曹溪六祖大鑑禪師",
    "X78n1554_001:0576c18": "師諱慧能。新州人。俗姓盧。家貧。樵釆以給。一日。負樵",
    "X78n1554_001:0576c19": "至市。聞客誦金剛經。至應無所住而生其心處。悚然",
    "X78n1554_001:0576c20": "問客曰。此何法也。得於何人。客曰。此名金剛經。得於",
    "X78n1554_001:0576c21": "黃梅忍大師。師遂白其母。至黃梅。謁五祖。祖曰。汝自",
    "X78n1554_001:0576c22": "何來。曰。嶺南。祖曰。欲須何事。曰。惟求作佛。祖曰。嶺南",
    "X78n1554_001:0576c23": "人無佛性。若為作佛。曰。人有南北。佛性豈然。祖異之。",
    "X78n1554_001:0576c24": "乃曰。著槽廠去。師禮而退。遂負石舂米。後聞人舉北",
    "X78n1554_001:0577a01": "秀頌曰。身似菩提樹。心如明鏡臺。時時勤拂拭。莫使",
    "X78n1554_001:0577a02": "惹塵埃。師即倩人書偈其傍。曰。菩提本無樹。明鏡亦",
    "X78n1554_001:0577a03": "非臺。本來無一物。何處惹塵埃。祖因付衣鉢。潛至大",
    "X78n1554_001:0577a04": "庾嶺。明上座逐之。師以衣置於石上。曰。此衣表信。可",
    "X78n1554_001:0577a05": "力爭耶。明曰。我來求法。非為衣也。師曰。不思善。不思",
    "X78n1554_001:0577a06": "惡。正恁麼時。如何是明上座父母未生以前本來面",
    "X78n1554_001:0577a07": "目。明大悟。師於儀鳳元年丙子正月八日屆南海。遇",
    "X78n1554_001:0577a08": "印宗法師於法性寺講經。聞二僧辨風幡。一云風動。",
    "X78n1554_001:0577a09": "一云幡動。爭之不已。師曰。可容俗流輙預高論否。直",
    "X78n1554_001:0577a10": "以風幡非動。動自心耳。印宗聞之。遂與披剃。韶州刺",
    "X78n1554_001:0577a11": "史韋據請於大梵寺轉法輪。并受無相心地戒。門人",
    "X78n1554_001:0577a12": "紀錄。目為壇經。南嶽讓和尚因嵩山安和尚啟發之。",
    "X78n1554_001:0577a13": "乃直詣參師。師問曰。什麼處來。岳曰。嵩山來。師曰。什",
    "X78n1554_001:0577a14": "麼物恁麼來。曰。說似一物即不中。師曰。還假修證否",
    "X78n1554_001:0577a15": "曰。修證即不無。污染即不得。師曰。即此不污染。諸佛",
    "X78n1554_001:0577a16": "之所護念。汝既如是。吾亦如是。青原和尚參師。問曰。",
    "X78n1554_001:0577a17": "當何所務即不落階級。師曰。汝曾作什麼來。原曰。聖",
    "X78n1554_001:0577a18": "諦亦不為。師曰。落何階級。原曰。聖諦尚不為。何階級",
    "X78n1554_001:0577a19": "之有。師深肯之。師將順寂。欲往新州。眾曰。師從此去。",
    "X78n1554_001:0577a20": "早晚却回。師曰。葉落歸根。來時無口。又說偈曰。心地",
    "X78n1554_001:0577a21": "含諸種。普雨悉皆生。頓悟花情已。菩提果自成。",
    "X78n1554_001:0577a22": "贊曰。",
    "X78n1554_001:0577a23": "　震旦心宗　　嶺南蠻種",
    "X78n1554_001:0577a24": "　一字不識書　　採薪勤母奉",
    "X78n1554_001:0577b01": "　黃梅碓頭和糠搗出　　石墜覺腰輕",
    "X78n1554_001:0577b02": "　新州市上平地攧翻　　擔折知柴重",
    "X78n1554_001:0577b03": "　鱷魚眼睛光轆轆　　嗔明上座為衣鉢爭",
    "X78n1554_001:0577b04": "　毒虵口氣冷氷氷　　斥印宗僧非風幡動",
    "X78n1554_001:0577b05": "　污染即不得　　蕩南岳家財一物無",
    "X78n1554_001:0577b06": "　聖諦尚不為　　鼓青原波浪千尋湧",
    "X78n1554_001:0577b07": "　開作家爐鞴　　村獦獠收幾塊精金",
    "X78n1554_001:0577b08": "　說成帙壇經　　臭皮囊盛許多骨董",
    "X78n1554_001:0577b09": "　葉落歸根來時無口　　死欵難翻",
    "X78n1554_001:0577b10": "　地含諸種普雨皆生　　開眼說夢",
    "X78n1554_001:0577b11": "千古曹溪鏡樣清。非劈箭截流機。浸殺底堪作何",
    "X78n1554_001:0577b12": "用。",
    "X78n1554_001:0577b13": "江西馬祖禪師",
    "X78n1554_001:0577b14": "師諱道一。漢州什邡人。姓馬氏。容皃奇異。虎視牛行。",
    "X78n1554_001:0577b15": "得法南岳。後歸蜀鄉。人喧迎之。溪邊婆子云。將謂有",
    "X78n1554_001:0577b16": "何奇特。元是馬簸箕家小子。師遂曰。勸君莫還鄉。還",
    "X78n1554_001:0577b17": "鄉道不成。溪邊老婆子。喚我舊時名。再返江西。西天",
    "X78n1554_001:0577b18": "二十七祖般若多羅讖云。金鷄解銜一粒粟。供養十",
    "X78n1554_001:0577b19": "方羅漢僧。六祖謂南嶽云。爾後出一馬駒。蹈殺天下",
    "X78n1554_001:0577b20": "人去在。石鞏為獵時。從師菴前過。師見。問曰。汝是何",
    "X78n1554_001:0577b21": "人。曰。獵者。師曰。汝解射不。曰。解射。師曰。汝一箭射幾",
    "X78n1554_001:0577b22": "箇。曰。一箭射一箇。師曰。汝不解射。曰。和尚解射不。師",
    "X78n1554_001:0577b23": "曰。解射。曰。一箭射幾箇。師曰。一箭射一群。曰。彼此生",
    "X78n1554_001:0577b24": "命。何用射他一群。師曰。汝既知如是。何不自射。曰。若",
    "X78n1554_001:0577c01": "教某甲自射。直是無下手處。師曰。者漢曠劫無明。一",
    "X78n1554_001:0577c02": "時頓息。鞏遂擲弓箭。投師出家。師與百丈行次。見水",
    "X78n1554_001:0577c03": "鴨。師問。水鴨子在何處。丈曰。飛過去也。師遂揑丈鼻。",
    "X78n1554_001:0577c04": "丈作痛聲。師曰。又道飛過去也。丈乃有省。遂歸寮中",
    "X78n1554_001:0577c05": "大哭。同事問曰。有何事。丈曰。汝去問和尚。同事往方",
    "X78n1554_001:0577c06": "丈。問曰。不知海侍者有何事而哭。令某甲來問和尚",
    "X78n1554_001:0577c07": "師曰。汝自去問他。同事歸問。丈大笑。同事曰。適來哭。",
    "X78n1554_001:0577c08": "而今笑。丈曰。適來哭。而今笑。龐居士參次。問云。不與",
    "X78n1554_001:0577c09": "萬法為侶者是什麼人。師云。待汝一口吸盡西江水",
    "X78n1554_001:0577c10": "即向汝道。士於此有省。師與百丈．南泉．智藏翫月次。",
    "X78n1554_001:0577c11": "師曰。正恁麼時如何。藏曰。正好修行。丈曰。正好供養。",
    "X78n1554_001:0577c12": "南泉拂袖便行。師曰。經歸藏。禪歸海。唯有普願獨超",
    "X78n1554_001:0577c13": "物外。後示寂于泐潭。",
    "X78n1554_001:0577c14": "贊曰。",
    "X78n1554_001:0577c15": "　虎視牛行　　虬髭鐵面",
    "X78n1554_001:0577c16": "　滅菩提達磨之心宗",
    "X78n1554_001:0577c17": "　應般若多羅之懸讖",
    "X78n1554_001:0577c18": "　金雞解銜一粒粟　　禍孽潛萠",
    "X78n1554_001:0577c19": "　馬駒蹈殺天下人　　惡聲難掩",
    "X78n1554_001:0577c20": "　射鹿印石鞏無明蕩除",
    "X78n1554_001:0577c21": "　過鴨將百丈鼻頭揑轉",
    "X78n1554_001:0577c22": "　吸江口　　[祝/土]殺龐公",
    "X78n1554_001:0577c23": "　翫月機　　坑埋普願",
    "X78n1554_001:0577c24": "　八十四人阿轆轆　　成團如破鑪脊上蒼蠅",
    "X78n1554_001:0578a01": "　七千餘里走區區　　被人喚馬簸箕家小囝",
    "X78n1554_001:0578a02": "　赤手逗曹溪正脉　　古今分宗派滔滔",
    "X78n1554_001:0578a03": "　即心得臨濟克家　　兒孫上傳燈袞袞",
    "X78n1554_001:0578a04": "稽首真空大法王。蕩蕩乎民無得而稱焉。擬覔踪",
    "X78n1554_001:0578a05": "由。太虗閃電。",
    "X78n1554_001:0578a06": "南嶽石頭禪師",
    "X78n1554_001:0578a07": "師嗣青原。諱希遷。端州人。姓陳氏。在俗時。每厭鄉洞",
    "X78n1554_001:0578a08": "民多淫祀。輙奪牛毀祠而歸。鄉老不能禁。師參青原。",
    "X78n1554_001:0578a09": "原令馳書與南嶽。曰。汝達書了。速回。吾有箇鈯斧子",
    "X78n1554_001:0578a10": "與汝住山去。師至彼。未呈書。便問。不慕諸聖。不重己",
    "X78n1554_001:0578a11": "靈時如何。讓曰。子問太高生。何不向下問。師曰。寧可",
    "X78n1554_001:0578a12": "永劫沈淪。不求諸聖解脫。讓便休。師回。原問曰。子去",
    "X78n1554_001:0578a13": "未久。送書達不。師曰。信亦不通。書亦不達。去時蒙和",
    "X78n1554_001:0578a14": "尚許箇鈯斧子。便請。原垂一足。師禮拜。異日問。曹溪",
    "X78n1554_001:0578a15": "大師還識和尚否。原曰。汝還識吾否。師曰。識又爭能",
    "X78n1554_001:0578a16": "識。原曰。眾角雖多。一麟足矣。師一日夢與六祖乘一",
    "X78n1554_001:0578a17": "龜游泳深池。覺原之曰。靈龜。智也。池。聖海也。吾與祖",
    "X78n1554_001:0578a18": "師同乘靈智。游於聖海也。師天寶間之衡山。南寺之",
    "X78n1554_001:0578a19": "東。有石狀如臺。乃結菴其上。時號石頭和尚。鄧隱峯",
    "X78n1554_001:0578a20": "辭馬祖。祖問。甚處去。峯曰。石頭去。祖曰。石頭路滑。峯",
    "X78n1554_001:0578a21": "曰。竿木隨身。逢場作戲。便行到師處。繞禪床一匝。振",
    "X78n1554_001:0578a22": "錫一下。乃問。是何宗旨。師曰。蒼天。蒼天。峯無語。却回。",
    "X78n1554_001:0578a23": "舉似祖。祖曰。更去問。待他有答。汝便噓兩聲。峯再去。",
    "X78n1554_001:0578a24": "如前問。師噓兩聲。峯又無語。回。舉似祖。祖云。向汝道",
    "X78n1554_001:0578b01": "石頭路滑。藥山一日在石上坐。師見。問曰。汝在者裏",
    "X78n1554_001:0578b02": "作什麼。山曰。一物不為。師曰。恁麼則閑坐也。山曰。閑",
    "X78n1554_001:0578b03": "坐即為也。師曰。汝道不為。不為箇什麼。山曰。千聖亦",
    "X78n1554_001:0578b04": "不識。師乃以偈歎之曰。從來共住不知名。任運相將",
    "X78n1554_001:0578b05": "只麼行。自古上賢猶不識。造次之流豈可明。僧問。如",
    "X78n1554_001:0578b06": "何是禪。答曰。碌磚。如何是道。答曰。木頭。師著參同契．",
    "X78n1554_001:0578b07": "草菴歌行於世。",
    "X78n1554_001:0578b08": "贊曰。",
    "X78n1554_001:0578b09": "　端州生緣　　曹溪得度",
    "X78n1554_001:0578b10": "　鱉鼻蛇毒要傷人　　破鏡鳥心專食母",
    "X78n1554_001:0578b11": "　厭洞民多淫祀　　毀叢祠奪牛歸",
    "X78n1554_001:0578b12": "　與嶽僧通信書　　挾鈯斧住山去",
    "X78n1554_001:0578b13": "　眾角雖多一麟足　　又爭能識得青原",
    "X78n1554_001:0578b14": "　深池同載一龜游　　竟何曾夢見六祖",
    "X78n1554_001:0578b15": "　臨機多滑路　　推隱峯束手墮懸崖",
    "X78n1554_001:0578b16": "　共住不知名　　對藥山熟睡饒譫語",
    "X78n1554_001:0578b17": "　貼身死計　　磐石坐生雲",
    "X78n1554_001:0578b18": "　信口答禪　　碌磚拋似雨",
    "X78n1554_001:0578b19": "　青松下閑謳一曲　　草庵歌不落宮商",
    "X78n1554_001:0578b20": "　亂山中狂呌數聲　　參同契是何言句",
    "X78n1554_001:0578b21": "惜曹溪旁出一枝。到情忘義斷時。生五逆孫。繼不",
    "X78n1554_001:0578b22": "孝子。",
    "X78n1554_001:0578b23": "南泉願禪師",
    "X78n1554_001:0578b24": "師諱普願。鄭州人。姓王氏。初見馬祖。契悟後。住南泉。",
    "X78n1554_001:0578c01": "上堂曰。王老師自少養一頭水牯牛。擬向溪東牧。不",
    "X78n1554_001:0578c02": "免食他國王水草。擬向溪西牧。亦不免食他國王水",
    "X78n1554_001:0578c03": "草。不如隨分納些些。總不見得。山下有一菴主。人謂",
    "X78n1554_001:0578c04": "曰。近日南泉和尚出世。何不去禮拜。曰。非但南泉出",
    "X78n1554_001:0578c05": "世。直饒千佛出興。我亦不去。師聞。乃令趙州去勘。州",
    "X78n1554_001:0578c06": "去。便設禮。主不顧。州從西過東。從東過西。主亦不顧。",
    "X78n1554_001:0578c07": "州曰。草賊大敗。遂拽下簾子便歸。舉似師。師曰。我從",
    "X78n1554_001:0578c08": "來疑著者漢。師一日到莊。莊主預備油糍迎奉。師曰。",
    "X78n1554_001:0578c09": "老僧居常出入。不與人知。何得排辨如此。主曰。昨夜",
    "X78n1554_001:0578c10": "土地報道。和尚今日來。師曰。王老師修行無力。被鬼",
    "X78n1554_001:0578c11": "神覷見。時有僧問。既是大善知識。為什麼却被鬼神",
    "X78n1554_001:0578c12": "覷見。師曰。土地前更下一分飯。一日。兩堂首座爭貓",
    "X78n1554_001:0578c13": "兒。來白師。師持刀提起猫兒曰。道得即救取猫兒。道",
    "X78n1554_001:0578c14": "不得即斬却。二俱無對。師便斬之。至晚。趙州自外歸。",
    "X78n1554_001:0578c15": "師舉前話示之。趙州脫鞋安頭上便出。師曰。子若在。",
    "X78n1554_001:0578c16": "救得猫兒。示眾曰。王老師賣身去也。阿誰買。時有僧",
    "X78n1554_001:0578c17": "出眾曰。某甲買。師曰。不作貴。不作賤。汝作麼生買。僧",
    "X78n1554_001:0578c18": "無對。僧問。師居丈室。將何指南。師曰。昨夜三更失却",
    "X78n1554_001:0578c19": "牛。天明起來失却火。師在山作務次。僧問。南泉路向",
    "X78n1554_001:0578c20": "甚處去。師拈起鎌子云。我者鎌子三十錢買得。僧曰。",
    "X78n1554_001:0578c21": "不問茅鎌子。南泉路向甚處去。師曰。我使得正快。陸",
    "X78n1554_001:0578c22": "亘大夫與人雙陸次。見師。陸指骰子曰。恁麼不恁麼。",
    "X78n1554_001:0578c23": "信彩去時如何。師拈起骰子云。臭骨頭十八。陸又問。",
    "X78n1554_001:0578c24": "弟子家中有一片石。或時坐。或時臥。如今擬鐫作佛。",
    "X78n1554_001:0579a01": "得不。師曰。得。陸曰。莫不得不。師曰。不得。師住菴時。一",
    "X78n1554_001:0579a02": "僧到。師向道。我上山作務。待齋時。作飯自喫了。送一",
    "X78n1554_001:0579a03": "分上來。少時。其僧自作喫了。一時打破家生。就師床",
    "X78n1554_001:0579a04": "臥。師待不來。歸。見僧牀上臥。師亦就邊臥。僧便起去",
    "X78n1554_001:0579a05": "師後曰。我往前住菴時。有箇伶俐道者。至今不見消",
    "X78n1554_001:0579a06": "息。陸亘一日向師道。肇法師也奇恠。解道。天地與我",
    "X78n1554_001:0579a07": "同根。萬物與我一體。師指庭前花曰。大夫。時人見此",
    "X78n1554_001:0579a08": "一株花。如夢相似。陸罔測。師問座主曰。與我講經得",
    "X78n1554_001:0579a09": "麼。座曰。某甲與和尚講經。和尚與某甲說禪始得。師",
    "X78n1554_001:0579a10": "曰。不可將金彈子博銀彈子去。上堂曰。諸和尚子。王",
    "X78n1554_001:0579a11": "老師十八上解作活計。如今有解作活計者麼。出來。",
    "X78n1554_001:0579a12": "共汝商量。也須是住山人始得。良久。顧視大眾。合掌",
    "X78n1554_001:0579a13": "曰。珍重。無事各自修行。一日。甘贄行者來設粥。云。請",
    "X78n1554_001:0579a14": "和尚念誦。師云。甘贄行者設粥。請大眾為狸奴白牯",
    "X78n1554_001:0579a15": "念摩訶般若波羅蜜。贄禮拜。便出去。師到厨內打破",
    "X78n1554_001:0579a16": "鍋子。",
    "X78n1554_001:0579a17": "贊曰。",
    "X78n1554_001:0579a18": "　咄這王老師　　遍地栽荊棘",
    "X78n1554_001:0579a19": "　牧牯牛東西溪上　　索頭在手未會放收",
    "X78n1554_001:0579a20": "　斬猫兒上下堂前　　暗地絣繩難分曲直",
    "X78n1554_001:0579a21": "　亂拋骰子　　臭骨頭十八點喝成",
    "X78n1554_001:0579a22": "　錯指路頭　　茅鎌子三十錢買得",
    "X78n1554_001:0579a23": "　不作貴不作賤　　賣渾身誰肯商量",
    "X78n1554_001:0579a24": "　失却火失却牛　　居丈室有何奇特",
    "X78n1554_001:0579b01": "　被鬼神覷見了　　莊上喫片油糍",
    "X78n1554_001:0579b02": "　與趙州相見來　　鎮州出大蘿蔔",
    "X78n1554_001:0579b03": "　一株花如夢相似　　孰云天地同根",
    "X78n1554_001:0579b04": "　十八歲活計做成　　難使兒孫取則",
    "X78n1554_001:0579b05": "　許陸亘開鐫坐石　　逐惡隨邪",
    "X78n1554_001:0579b06": "　為甘贄打破粥鍋　　開門放賊",
    "X78n1554_001:0579b07": "　佛出世亦不去　　聱頭庵主未免狐疑",
    "X78n1554_001:0579b08": "　飯飽後恣噇眠　　靈利道者不知消息",
    "X78n1554_001:0579b09": "將金彈子換銀彈子。長處無多哽。要做阿轆轆善",
    "X78n1554_001:0579b10": "知識。",
    "X78n1554_001:0579b11": "百丈大智禪師",
    "X78n1554_001:0579b12": "師嗣馬祖。諱懷海。福州人。姓王氏。師再參祖。侍立次。",
    "X78n1554_001:0579b13": "祖目視繩床角拂子。師曰。即此用。離此用。祖曰。汝向",
    "X78n1554_001:0579b14": "後開兩片皮。將何為人。師取拂子豎起。祖曰。即此用。",
    "X78n1554_001:0579b15": "離此用。師掛拂子舊處。祖震威一喝。師便禮拜。後檀",
    "X78n1554_001:0579b16": "信請於洪州新吳界。住大雄山。居處巖巒嶮峻。故號",
    "X78n1554_001:0579b17": "百丈。師處之。未期月。參玄之士。四方羣集。溈山．黃蘗",
    "X78n1554_001:0579b18": "當其首。一日。師謂眾曰。佛法不是小事。老僧昔被馬",
    "X78n1554_001:0579b19": "大師一喝。直得三日耳聾。黃[薜/米]聞。不覺吐舌。師曰。子",
    "X78n1554_001:0579b20": "已後莫承嗣馬祖去麼。蘗云。不然。今日因和尚舉。得",
    "X78n1554_001:0579b21": "見馬祖大機大用。然且不識馬祖。若嗣馬祖。已後喪",
    "X78n1554_001:0579b22": "我兒孫。師曰。見與師齊。減師半德。見過於師。方堪傳",
    "X78n1554_001:0579b23": "授。子甚有超師之見。蘗便禮拜。師每上堂。有一老人",
    "X78n1554_001:0579b24": "隨眾聽法。一日眾退。唯老人不去。師問。汝是何人。老",
    "X78n1554_001:0579c01": "曰。某非人也。於過去迦葉佛時曾住此山。因學人問。",
    "X78n1554_001:0579c02": "大修行人還落因果也無。某云。不落因果。遂五百生",
    "X78n1554_001:0579c03": "墮野狐身。今請和尚代一轉。貴脫野狐身。師曰。儞問",
    "X78n1554_001:0579c04": "老曰。大修行人還落因果也無。師曰。不昧因果。老於",
    "X78n1554_001:0579c05": "言下大悟。作禮曰。某已脫野狐身。住在山後。敢乞依",
    "X78n1554_001:0579c06": "亡僧津送。師令維那白槌告眾。食後送亡僧。食後。師",
    "X78n1554_001:0579c07": "領眾至山後巖下。以杖挑出一死狐。乃依法火葬。司",
    "X78n1554_001:0579c08": "馬頭陀自湖南來見師。云。溈山奇絕。可聚千五百眾",
    "X78n1554_001:0579c09": "師曰。老僧欲住。可乎。陀云。非和尚所住。師曰。何也。陀",
    "X78n1554_001:0579c10": "曰。和尚是骨人。彼是肉山。設居之。徒不盈千。師曰。吾",
    "X78n1554_001:0579c11": "眾中莫有人住得不。陀曰。待歷觀之。師令侍者喚第",
    "X78n1554_001:0579c12": "一座來。師曰。此人如何。陀令謦欬。行數步。曰。此人不",
    "X78n1554_001:0579c13": "可。又令喚典座來。陀曰。此正是溈山主也。師是夜召",
    "X78n1554_001:0579c14": "祐入室。囑曰。吾化緣在此。溈山勝境。汝當居之。嗣續",
    "X78n1554_001:0579c15": "吾宗。廣度後學。時華林聞之。曰。某甲忝居上首。祐公",
    "X78n1554_001:0579c16": "何得住持。師曰。若能對眾下得一轉語出格。當與住",
    "X78n1554_001:0579c17": "持。即指淨瓶問曰。不得喚作淨瓶。汝喚作什麼。華曰。",
    "X78n1554_001:0579c18": "不可喚作木揬。師不肯。乃問祐。祐踢倒淨瓶。師咲云。",
    "X78n1554_001:0579c19": "第一座輸却山子也。祐遂往焉。師作清規。",
    "X78n1554_001:0579c20": "贊曰。",
    "X78n1554_001:0579c21": "　出格胚腪　　鈞陶巧匠",
    "X78n1554_001:0579c22": "　瘦骨稜稜玉削成　　碧眸冏冏星流樣",
    "X78n1554_001:0579c23": "　脫野狐不昧因果　　知歷代贊幾何罵幾何",
    "X78n1554_001:0579c24": "　鬪水鴨落盡便宜　　走歸家哭一上笑一上",
    "X78n1554_001:0580a01": "　淨瓶踢倒　　放山子荷钁入千峯",
    "X78n1554_001:0580a02": "　拂子拈來　　恠馬師平地埋青嶂",
    "X78n1554_001:0580a03": "　一生鼻頭痛　　刻骨冤不易消融",
    "X78n1554_001:0580a04": "　三日耳朵聾　　入心毒卒難洗蕩",
    "X78n1554_001:0580a05": "　共游惡業蛟龍窟　　子黃蘗友龐公",
    "X78n1554_001:0580a06": "　同奪生獰虎兕胎　　兄南泉弟知藏",
    "X78n1554_001:0580a07": "　清規井井　　深掘陷人坑",
    "X78n1554_001:0580a08": "　華胄繩繩　　密布縵天網",
    "X78n1554_001:0580a09": "策奇勛。不減叔孫通與老臊胡。作萬古城池。阿誰",
    "X78n1554_001:0580a10": "近傍。",
    "X78n1554_001:0580a11": "趙州真際禪師",
    "X78n1554_001:0580a12": "師嗣南泉。諱從諗。曹州人。姓郝氏。一日。問南泉曰。如",
    "X78n1554_001:0580a13": "何是道。泉曰。平常心是道。師曰。還可趣向也無。曰。擬",
    "X78n1554_001:0580a14": "向即乖。師曰。不擬。爭知是道。曰。道不屬知。不屬不知。",
    "X78n1554_001:0580a15": "知是妄覺。不知是無記。若真達不疑之道。猶如太虗",
    "X78n1554_001:0580a16": "廓然虗豁。豈可強是非耶。師於言下悟理。有僧游五",
    "X78n1554_001:0580a17": "臺。問婆子曰。臺山路向甚處去。婆曰。驀直去。僧便去",
    "X78n1554_001:0580a18": "婆曰。好箇師僧。又恁麼去。後僧舉似師。師曰。待我去",
    "X78n1554_001:0580a19": "勘破。明日便去。問。臺山路向甚處去。婆曰。驀直去。師",
    "X78n1554_001:0580a20": "便去。婆曰。好箇師僧。又恁麼去。師歸。謂僧曰。臺山婆",
    "X78n1554_001:0580a21": "子為汝勘破了也。僧問。久響趙州石橋。到來只見略",
    "X78n1554_001:0580a22": "彴。師曰。汝只見略彴。不見石橋。曰。如何是石橋。師曰。",
    "X78n1554_001:0580a23": "度驢度馬。一日。真定帥王公携諸子入院。師坐而問",
    "X78n1554_001:0580a24": "曰。大王會麼。王曰。不會。師曰。自小持齋身已老。見人",
    "X78n1554_001:0580b01": "無力下禪床。王尤加禮重。僧問。狗子還有佛性也無",
    "X78n1554_001:0580b02": "師曰。無。僧云。一切眾生皆有佛性。狗子因甚却無。師",
    "X78n1554_001:0580b03": "曰。為伊有業識在。師到黃蘗。蘗見來。便閉方丈門。師",
    "X78n1554_001:0580b04": "乃把火於法堂。呌云。救火。救火。蘗開門捉住曰。道。道",
    "X78n1554_001:0580b05": "師曰。賊過後張弓。到茱萸。執主丈。法堂上從東過西。",
    "X78n1554_001:0580b06": "萸曰。作什麼。師曰。探水。萸曰。我者裏一滴也無。探箇",
    "X78n1554_001:0580b07": "什麼。師以丈倚壁便行。僧問。如何是祖師西來意。師",
    "X78n1554_001:0580b08": "曰。庭前栢樹子。後法眼問覺鐵觜。聞趙州有栢樹子",
    "X78n1554_001:0580b09": "話。是否。覺曰。先師無此語。莫謗先師好。僧問雪峯。古",
    "X78n1554_001:0580b10": "澗寒泉時如何。峯曰。瞪目不見底。曰。飲者如何。曰。不",
    "X78n1554_001:0580b11": "從口入。師聞曰。不可從鼻孔裏入。僧便問。古澗寒泉",
    "X78n1554_001:0580b12": "時如何。師曰。苦。曰。飲者如何。曰。死。僧舉似雪峯。峯遙",
    "X78n1554_001:0580b13": "望作禮曰。趙州古佛從此不答話。嚴陽問。一物不將",
    "X78n1554_001:0580b14": "來時如何。師曰。放下著。曰。既是一物不將來。放下箇",
    "X78n1554_001:0580b15": "什麼。曰。放不下。擔取去。嚴有省。",
    "X78n1554_001:0580b16": "贊曰。",
    "X78n1554_001:0580b17": "　禪在口皮邊　　換盡衲僧眼",
    "X78n1554_001:0580b18": "　中南泉毒　　太虗寥廓豈強是非",
    "X78n1554_001:0580b19": "　死雪峯心　　古澗寒泉分明剖判",
    "X78n1554_001:0580b20": "　見大王不下床接　　表吾宗尊法有人",
    "X78n1554_001:0580b21": "　勘庵主拽下簾歸　　知王老疑著者漢",
    "X78n1554_001:0580b22": "　茱萸探水　　靠丈立生根",
    "X78n1554_001:0580b23": "　黃蘗救焚　　開門驚落膽",
    "X78n1554_001:0580b24": "　狗子無佛性　　露刃劒冷燄含霜",
    "X78n1554_001:0580c01": "　臺山勘破婆　　葛藤樁一刀截斷",
    "X78n1554_001:0580c02": "　覺鐵觜謂先師無此語　　費口分踈",
    "X78n1554_001:0580c03": "　嚴尊者問一物不將來　　全肩荷擔",
    "X78n1554_001:0580c04": "架略彴。非惟度馬度驢。亘百世。援沈迷。使平步摩",
    "X78n1554_001:0580c05": "訶衍岸。",
    "X78n1554_001:0580c06": "黃蘗斷際禪師",
    "X78n1554_001:0580c07": "師嗣百丈。諱希運。閩人。初游天台。逢一僧。與之言笑",
    "X78n1554_001:0580c08": "如舊識。熟視之。目光射人。乃偕行。澗水暴漲。植杖而",
    "X78n1554_001:0580c09": "止。其僧牽師同度。師曰。兄自度。彼即褰衣躡足。履波",
    "X78n1554_001:0580c10": "如地。回顧師曰。渡來。渡來。師咄曰。者自了漢。吾早知。",
    "X78n1554_001:0580c11": "當斫汝脛。僧嘆曰。真大乘法器。我所不及。言訖不見",
    "X78n1554_001:0580c12": "百丈一日問師。甚處去來。師曰。大雄山下釆菌子來",
    "X78n1554_001:0580c13": "丈曰。還見大虫麼。師便作虎聲。丈拈斧作斫勢。師打",
    "X78n1554_001:0580c14": "丈一摑。丈吟吟而笑便歸。上堂曰。大雄山下有一大",
    "X78n1554_001:0580c15": "虫。汝等諸人也須好看。百丈老漢今日親遭一口。師",
    "X78n1554_001:0580c16": "在南泉作首座。一日。持鉢向南泉位坐。泉入堂見。謂",
    "X78n1554_001:0580c17": "師曰。首座幾時行道。師曰。威音已前。泉云。猶是王老",
    "X78n1554_001:0580c18": "師兒孫在。師遂過第二位。師辭。泉門送。提起師笠曰。",
    "X78n1554_001:0580c19": "長老身材沒量大。笠子太小生。師曰。雖然。大千世界",
    "X78n1554_001:0580c20": "總在裏許。泉曰。王老師[(口*斬)/耳]。師戴笠便行。師在鹽官。殿",
    "X78n1554_001:0580c21": "上禮佛次。時唐宣宗為沙彌。問云。不著佛求。不著法",
    "X78n1554_001:0580c22": "求。不著僧求。長老禮拜當何所為。師曰。不著佛求。不",
    "X78n1554_001:0580c23": "著法求。不著僧求。常禮如是事。彌曰。用禮奚為。師掌",
    "X78n1554_001:0580c24": "彌。彌曰。太麤生。師曰。者裏是什麼所在。說麤說細。隨",
    "X78n1554_001:0581a01": "後又掌。及宗即位。乃封為麤行沙門。裴相國諫之曰。",
    "X78n1554_001:0581a02": "三掌為陛下斷三際。易為斷際。師曾有六人新到。五",
    "X78n1554_001:0581a03": "人作禮。中有一人提起坐具作一圓相。師曰。我聞有",
    "X78n1554_001:0581a04": "一雙獵犬甚惡。僧曰。尋羚羊聲來。師曰。羚羊無聲到",
    "X78n1554_001:0581a05": "儞尋。僧曰。尋羚羊跡來。師曰。羚羊無跡到儞尋。曰。尋",
    "X78n1554_001:0581a06": "羚羊蹤來。曰。羚羊無蹤到儞尋。曰。恁麼則死羚羊也。",
    "X78n1554_001:0581a07": "師便休去。明日陞堂。曰。昨日尋羚羊僧出來。僧便出",
    "X78n1554_001:0581a08": "師曰。昨日公案未了。老僧休去。儞作麼生。僧無語。師",
    "X78n1554_001:0581a09": "曰。將謂是本色衲子。元來是義學沙門。打出。示眾云。",
    "X78n1554_001:0581a10": "汝等諸人盡是噇酒糟漢。恁麼行脚。何處有今日。還",
    "X78n1554_001:0581a11": "知大唐國裏無禪師麼。時有僧出云。只如諸方匡徒",
    "X78n1554_001:0581a12": "領眾又作麼生。師曰。不道無禪。只是無師。師俗居貧。",
    "X78n1554_001:0581a13": "母老。聞師住黃蘗。特來相見。師不顧。母為飢寒。至大",
    "X78n1554_001:0581a14": "義渡頭。失脚攧死。後果生天。夢師曰。我當時若受汝",
    "X78n1554_001:0581a15": "一粒米。當墮地獄。寧有今日。再拜而去。師一日揑拳",
    "X78n1554_001:0581a16": "云。天下老和尚總在者裡。我若放一線道。從汝七縱",
    "X78n1554_001:0581a17": "八橫。若不放過。不消一揑。問。不消一揑時如何。師曰。",
    "X78n1554_001:0581a18": "普。裴相國捧一尊佛跪前曰。請師安名。師喚曰。裴休",
    "X78n1554_001:0581a19": "休曰。諾。師曰。與汝安名竟。千頃南參師。師曰。未現三",
    "X78n1554_001:0581a20": "界影像時如何。南曰。即今豈是有耶。師曰。有無且置。",
    "X78n1554_001:0581a21": "即今如何。南曰。非古今。師曰。吾之法眼已在汝躬。師",
    "X78n1554_001:0581a22": "曰。且當人事。宜不能體會得。但知學言語。向皮袋裏",
    "X78n1554_001:0581a23": "安著。到處稱我會禪。還替得生死麼。輕忽老宿。入地",
    "X78n1554_001:0581a24": "獄如箭。",
    "X78n1554_001:0581b01": "贊曰。",
    "X78n1554_001:0581b02": "　麤行沙門　　略無拘撿",
    "X78n1554_001:0581b03": "　掌大唐天子　　面似血紅",
    "X78n1554_001:0581b04": "　打臨濟廝兒　　棒如雨點",
    "X78n1554_001:0581b05": "　大雄山下突出虎　　未具爪牙",
    "X78n1554_001:0581b06": "　大義渡頭攧殺娘　　不分恩怨",
    "X78n1554_001:0581b07": "　在威音已前行道爭坐位　　平地喫交",
    "X78n1554_001:0581b08": "　聞百丈三日耳聾驚吐舌　　和根翻轉",
    "X78n1554_001:0581b09": "　羚羊絕蹤跡　　軒知獵犬難尋",
    "X78n1554_001:0581b10": "　澗水漲波濤　　却被胡僧欺騙",
    "X78n1554_001:0581b11": "　小笠藏大千世界　　甚處著王老師",
    "X78n1554_001:0581b12": "　麤拳捏天下師僧　　有時通一絲線",
    "X78n1554_001:0581b13": "　謂千頃南法眼在汝　　剛要鬼分贓",
    "X78n1554_001:0581b14": "　與裴相國古佛安名　　白遭渠污染",
    "X78n1554_001:0581b15": "噇酒糟漢還知大唐國裏無禪師麼。輕忽老僧。入",
    "X78n1554_001:0581b16": "地獄如箭。",
    "X78n1554_001:0581b17": "睦州陳尊宿",
    "X78n1554_001:0581b18": "師諱道蹤。俗姓陳。江南李王之裔。因游開元寺禮佛。",
    "X78n1554_001:0581b19": "見僧如故。歸白父母。願求出家。許之。受具。游方。契旨",
    "X78n1554_001:0581b20": "於黃蘗。後為四眾請住觀音寺。常百餘眾。學者咨扣。",
    "X78n1554_001:0581b21": "隨問遽答。詞語峻嶮。無以嬰其鋒。由是諸方以尊宿",
    "X78n1554_001:0581b22": "稱之。甞首座黃蘗。時臨濟方入眾。師目為大器。指見",
    "X78n1554_001:0581b23": "蘗問佛法大旨。蘗三度賜棒。雲門初參師。師扄門拶",
    "X78n1554_001:0581b24": "折雲脚。乃云。秦時[車*度]轢鑽。雲大悟。仍指見雪峰。師後",
    "X78n1554_001:0581c01": "歸開元。以母老無親。奉居閑房。日織蒲鞋。鬻米供奉。",
    "X78n1554_001:0581c02": "故號陳蒲鞋。巢寇至境。師標大履於城門。巢盡力不",
    "X78n1554_001:0581c03": "能舉。歎曰。睦州有大聖人。舍城而去。遂免擾。師問座",
    "X78n1554_001:0581c04": "主。講什麼經。曰。涅槃經。曰。問一段義。得麼。曰。得。師以",
    "X78n1554_001:0581c05": "脚踢空中。吹一吹。曰。是什麼義。曰。經中無此義。曰。脫",
    "X78n1554_001:0581c06": "空謾語漢。五百力士揭石義。却道無。有一秀才訪師。",
    "X78n1554_001:0581c07": "稱會二十四家書。師以拄杖空中點一點。曰。會麼。才",
    "X78n1554_001:0581c08": "罔測。曰。又道會二十四家書。永字八法也不識。僧參",
    "X78n1554_001:0581c09": "次。師問。汝是新到否。曰。是。曰。且放下葛藤。會麼。曰。不",
    "X78n1554_001:0581c10": "會。曰。擔枷陳狀。自領出去。僧便去。師曰。來。來。我實問",
    "X78n1554_001:0581c11": "汝甚處來。曰。江西。師曰。泐潭和尚在汝背後。怕儞亂",
    "X78n1554_001:0581c12": "道。見麼。僧無語。師應機多云擔板漢。門牆嶮峻。少有",
    "X78n1554_001:0581c13": "許可。後接陳操尚書一人。",
    "X78n1554_001:0581c14": "贊曰。",
    "X78n1554_001:0581c15": "　者漢一生擔板　　肯被它人移換",
    "X78n1554_001:0581c16": "　斷佛祖命脉　　不假鈆刀",
    "X78n1554_001:0581c17": "　換衲僧眼睛　　只消泥彈",
    "X78n1554_001:0581c18": "　指臨濟參黃蘗　　生虵入竹筒",
    "X78n1554_001:0581c19": "　接雲門嗣雪峰　　烏龜生鵠卵",
    "X78n1554_001:0581c20": "　五百力士揭石義　　將脚尖虗處踢翻",
    "X78n1554_001:0581c21": "　二十四家破體書　　以主丈空中點看",
    "X78n1554_001:0581c22": "　叱新到放下江西爛葛藤",
    "X78n1554_001:0581c23": "　沒巴鼻拋出秦時[車*度]轢鑽",
    "X78n1554_001:0581c24": "　閑房養母　　破蒲鞋能直幾文錢",
    "X78n1554_001:0582a01": "　古寺藏身　　潑家私當甚破漆椀",
    "X78n1554_001:0582a02": "　當門懸大履　　虗得聖人名",
    "X78n1554_001:0582a03": "　分座振頹綱　　瞎却人天眼",
    "X78n1554_001:0582a04": "氣衝牛斗薄諸方。將死雀就地彈。用盡機關。末後",
    "X78n1554_001:0582a05": "只接得箇俗漢。",
    "X78n1554_001:0582a06": "德山見性禪師",
    "X78n1554_001:0582a07": "師諱宣鑑。嗣龍潭。簡州人。性周氏。初講金剛經。名冠",
    "X78n1554_001:0582a08": "成都。時稱周金剛。嘗與同學曰。一毛吞海。海性無虧",
    "X78n1554_001:0582a09": "纖芥投針。鋒利不動。學與無學。惟我知焉。聞南方禪",
    "X78n1554_001:0582a10": "席頗盛。師氣不平。乃曰。出家兒千劫學佛細行。萬劫",
    "X78n1554_001:0582a11": "學佛威儀。不得成佛。南方魔子敢言直指人心。見性",
    "X78n1554_001:0582a12": "成佛。當破其窟宅。滅其種類。以報佛恩。遂負青龍鈔",
    "X78n1554_001:0582a13": "出蜀。至澧陽路上。見一婆子賣餅。因息肩買點心。婆",
    "X78n1554_001:0582a14": "指擔曰。者是什麼文字。曰。青龍疏鈔。曰。講何經。曰。金",
    "X78n1554_001:0582a15": "剛經。曰。我有一問。若答得。即與點心。答不得。且別處",
    "X78n1554_001:0582a16": "去。經中道。過去心不可得。現在心不可得。未來心不",
    "X78n1554_001:0582a17": "可得。未審上座點那箇心。師無語。徑往龍潭。曰。久嚮",
    "X78n1554_001:0582a18": "龍潭。及乎到來。潭又不見。龍又不現。潭曰。子親到龍",
    "X78n1554_001:0582a19": "潭。師無對。遂止息焉。一夕。侍立次。潭曰。更深。何不下",
    "X78n1554_001:0582a20": "去。珍重便出。却回。曰。外面黑。潭點紙燭度與。師接得。",
    "X78n1554_001:0582a21": "潭便吹滅。師大悟。便禮拜。潭曰。子見箇什麼。師曰。從",
    "X78n1554_001:0582a22": "今向去。更不疑天下老和尚舌頭。至來日。潭陞座。謂",
    "X78n1554_001:0582a23": "眾曰。可中有箇漢。牙如劒樹。口似血盆。一棒打不回",
    "X78n1554_001:0582a24": "頭。他日向孤峯頂上立吾道去在。師遂將疏鈔堆法",
    "X78n1554_001:0582b01": "堂前。舉火云。窮諸玄辯。若一毫置於太虗。竭世樞機。",
    "X78n1554_001:0582b02": "似一滴投於巨壑。遂焚之。於是禮辭。直抵溈山。挾複",
    "X78n1554_001:0582b03": "子上法堂。從東過西。從西過東。顧視方丈曰。有麼。有",
    "X78n1554_001:0582b04": "麼。山坐不顧。師曰。無。無。便出。至門首。乃曰。雖然。也不",
    "X78n1554_001:0582b05": "得草草。遂具威儀。再入相見。纔跨門。提起坐具。曰。和",
    "X78n1554_001:0582b06": "尚。山擬取拂子。師便喝。拂袖而出。至晚。問首座。今日",
    "X78n1554_001:0582b07": "新到在不。座曰。當時背却法堂。著草鞋出去也。山曰。",
    "X78n1554_001:0582b08": "此子已後向孤峯頂上盤結草菴。呵佛罵祖去在。師",
    "X78n1554_001:0582b09": "一日齋遲。自托鉢過堂。時雪峰為典座。曰。鐘未鳴。鼓",
    "X78n1554_001:0582b10": "未響。托鉢甚處去。師便歸方丈。峰舉似岩頭。頭曰。大",
    "X78n1554_001:0582b11": "小德山未會末後句。師聞。令侍者請巖至。謂曰。汝不",
    "X78n1554_001:0582b12": "肯老僧那。巖密啟其意。次日上堂。便與尋常不同。巖",
    "X78n1554_001:0582b13": "於僧堂前撫掌曰。且喜堂頭老漢會末後句。雖然。也",
    "X78n1554_001:0582b14": "只得三年。後三年果遷化。示眾曰。汝但無心於事。無",
    "X78n1554_001:0582b15": "事於心。自然虗而靈。空而妙。若毫端許言之本末者。",
    "X78n1554_001:0582b16": "皆為自欺。何故。毫釐繫念。三途業因。瞥爾情生。萬劫",
    "X78n1554_001:0582b17": "羈鎻。聖名凡號。總是虗聲。殊相劣形。皆為妄色。汝欲",
    "X78n1554_001:0582b18": "求之。得無累乎。及其厭之。又成大患。終無所益。雪峯",
    "X78n1554_001:0582b19": "問師。從上宗乘事。某甲還有分也無。師曰。道甚麼。峯",
    "X78n1554_001:0582b20": "有省。廓侍者問。從上諸聖向甚處去。師曰。作麼。作麼",
    "X78n1554_001:0582b21": "廓曰。勑點飛龍馬。跛鱉出頭來。師休去。來日浴出。廓",
    "X78n1554_001:0582b22": "度湯與師。師撫背云。昨日公案如何。廓曰。者老漢今",
    "X78n1554_001:0582b23": "日方始瞥地。師休去。師一日同瓦棺入山斫木。師將",
    "X78n1554_001:0582b24": "一椀水與棺。棺接得便喫。師曰。會麼。棺曰。不會。師又",
    "X78n1554_001:0582c01": "將一椀水與棺。棺接得又喫。師曰。會麼。棺曰。不會。師",
    "X78n1554_001:0582c02": "曰。何不成褫取不會底。棺曰。不會。又成褫箇什麼。師",
    "X78n1554_001:0582c03": "曰。子大似箇鐵橛。師隔江見高亭云。不審。師乃搖扇",
    "X78n1554_001:0582c04": "招之。高亭開悟。便橫趍而去。師凡住院。拆却佛殿。獨",
    "X78n1554_001:0582c05": "存法堂而已。",
    "X78n1554_001:0582c06": "贊曰。",
    "X78n1554_001:0582c07": "　擔鈔走南方　　擔滅諸魔子",
    "X78n1554_001:0582c08": "　逢臭老婆點出三心",
    "X78n1554_001:0582c09": "　看小當仁啞無一語",
    "X78n1554_001:0582c10": "　龍潭吹滅紙燭　　破蕩家財",
    "X78n1554_001:0582c11": "　德嶠盤結草菴　　呵罵佛祖",
    "X78n1554_001:0582c12": "　到溈山背著草鞋出　　活弄目前機",
    "X78n1554_001:0582c13": "　問巖頭不肯老僧那　　會得末後句",
    "X78n1554_001:0582c14": "　虗而靈空而妙　　逢人拋擲爛泥團",
    "X78n1554_001:0582c15": "　毛吞海芥投針　　對眾拗折金剛杵",
    "X78n1554_001:0582c16": "　鱉鼻蛇毒因宗乘車入心",
    "X78n1554_001:0582c17": "　飛龍馬驟向作麼中馳步",
    "X78n1554_001:0582c18": "　斫木要瓦棺成褫便休",
    "X78n1554_001:0582c19": "　搖扇喜高亭橫趍而去",
    "X78n1554_001:0582c20": "誠所謂拆佛殿。咬猪狗。不近人情底老尊慈。想不",
    "X78n1554_001:0582c21": "是花錦地。戀繁華。央庠底座主。",
    "X78n1554_001:0582c22": "巖頭奯禪師",
    "X78n1554_001:0582c23": "師諱全奯。嗣德山。泉州人。姓柯氏。一日參山。方跨門。",
    "X78n1554_001:0582c24": "便問。是凡是聖。山便喝。師禮拜。有僧舉似洞山。山曰。",
    "X78n1554_001:0583a01": "若不是奯公。大難承當。師曰。洞山老人不識好惡。錯",
    "X78n1554_001:0583a02": "下名言。我當時一手擡一手搦。一日。與雪峰．欽山聚",
    "X78n1554_001:0583a03": "話次。見一椀水。欽曰。水清月現。峰曰。水清月不現。師",
    "X78n1554_001:0583a04": "踢而去。師與雪峰同辭德山。山問。甚處去。師曰。暫離",
    "X78n1554_001:0583a05": "和尚去。山曰。子他後作麼生。師曰。不忘和尚。曰。子憑",
    "X78n1554_001:0583a06": "何有此說。師曰。豈不聞。智與師齊。減師半德。智過於",
    "X78n1554_001:0583a07": "師。方堪傳授。曰。如是。如是。善自護持。師在鄂州巖頭。",
    "X78n1554_001:0583a08": "值沙汰。於湖邊作渡子。兩岸各掛一板。有人過渡。打",
    "X78n1554_001:0583a09": "板一下。師曰。阿誰。曰。要過那邊去。師乃舞棹迎之。一",
    "X78n1554_001:0583a10": "日。因婆子抱一子來。乃曰。呈橈舞棹即不問。且道婆",
    "X78n1554_001:0583a11": "子手中兒甚處得來。師便打。婆曰。婆生七子。六箇不",
    "X78n1554_001:0583a12": "遇知音。只者一箇。也不消得。便拋向水中。師後菴于",
    "X78n1554_001:0583a13": "洞庭臥龍山。徒侶臻集。僧問。無師還有出身處也無",
    "X78n1554_001:0583a14": "師曰。聲前古毳爛。上堂云。吾甞究涅槃經七八年。於",
    "X78n1554_001:0583a15": "中有一兩段義。似衲僧說話。又云。休。休。時有僧出作",
    "X78n1554_001:0583a16": "禮云。請和尚為眾舉。師遂云。吾教意如∴字三點。第",
    "X78n1554_001:0583a17": "一向東方下一點。點開諸菩薩眼。第二向西方下一",
    "X78n1554_001:0583a18": "點。點諸菩薩命根。第三向上方下一點。點開諸菩薩",
    "X78n1554_001:0583a19": "頂門。此是經中第一段義。吾教意如摩醯首羅擘開",
    "X78n1554_001:0583a20": "面門。豎亞一隻眼。此是第二段義。吾教意如塗毒鼓。",
    "X78n1554_001:0583a21": "擊一聲。遠近聞者俱喪。此是第三段義。時小嚴上座",
    "X78n1554_001:0583a22": "問。如何是塗毒鼓。師以兩手按膝。亞身曰。韓信臨朝",
    "X78n1554_001:0583a23": "底。嚴無對。羅山謁石霜。問。去住不寧時如何。霜曰。直",
    "X78n1554_001:0583a24": "須盡却。山不愜意。乃參師。問同前語。曰。從他去住。管",
    "X78n1554_001:0583b01": "他作麼。遂服膺。一日。又問曰。和尚豈不是三十年前",
    "X78n1554_001:0583b02": "在洞山而不肯洞山。曰。是。又曰。和尚豈不是嗣德山",
    "X78n1554_001:0583b03": "而不肯德山。曰。是。曰。不肯德山則不問。只如洞山有",
    "X78n1554_001:0583b04": "何虧缺。師良久曰。洞山好佛。只是無光。山禮拜。師問",
    "X78n1554_001:0583b05": "僧。甚處來。曰。西京來。師曰。黃巢過後。還收得劒麼。曰。",
    "X78n1554_001:0583b06": "收得。師近前引頸云。[囗@力]。僧曰。師頭落也。師呵呵大笑",
    "X78n1554_001:0583b07": "僧後到雪峰。峰問。甚處來。曰。巖頭來。曰。巖頭有何言",
    "X78n1554_001:0583b08": "句。僧舉前話。峰打三十棒趁出。僧問。如何是道。曰。破",
    "X78n1554_001:0583b09": "草鞋拋向湖邊著。僧問。古帆未掛時如何。曰。小魚吞",
    "X78n1554_001:0583b10": "大魚。曰。掛後如何。曰。後園驢喫草。瑞巖問。如何是本",
    "X78n1554_001:0583b11": "常理。師云。動也。曰。動時如何。曰。不是本常理。巖沈思",
    "X78n1554_001:0583b12": "師曰。肯則未脫根塵。不肯則永沈生死。巖於言下頓",
    "X78n1554_001:0583b13": "悟。後凡有問佛．問法．問禪．問道。皆作噓聲。一日。謂眾",
    "X78n1554_001:0583b14": "曰。老漢去時。大呌一聲了去。一日。賊大至。責以無供",
    "X78n1554_001:0583b15": "饋。遂剚刀焉。師神色自若。大呌一聲而終。聞數十里。",
    "X78n1554_001:0583b16": "唐光啟三年四月八也。",
    "X78n1554_001:0583b17": "贊曰。",
    "X78n1554_001:0583b18": "　智過師　　誰信儞",
    "X78n1554_001:0583b19": "　遭一喝大難承當　　用一噓全沒巴鼻",
    "X78n1554_001:0583b20": "　橫點頭三十載　　謂洞山佛無光",
    "X78n1554_001:0583b21": "　撾塗毒一兩聲　　聽韓信臨朝底",
    "X78n1554_001:0583b22": "　舞棹洞庭湖畔　　引臭老婆拋却兒",
    "X78n1554_001:0583b23": "　阻雪鰲山店頭　　呵魔頭僧去打睡",
    "X78n1554_001:0583b24": "　聲前古毳爛　　謾當機籌",
    "X78n1554_001:0583c01": "　後園驢喫草　　是何宗旨",
    "X78n1554_001:0583c02": "　劒從收後嬰鋒去　　錯付者僧頭",
    "X78n1554_001:0583c03": "　鐘未鳴時托鉢回　　密啟先師意",
    "X78n1554_001:0583c04": "　問大道端倪處　　急須颺下草鞋",
    "X78n1554_001:0583c05": "　與同行共話閒　　可惜踢翻椀水",
    "X78n1554_001:0583c06": "　謂羅山從他去住　　未有不寧時",
    "X78n1554_001:0583c07": "　肯瑞巖未脫根塵　　不是本常理",
    "X78n1554_001:0583c08": "生平脫洒。視生死如游戲園林。末後大呌一聲。聞",
    "X78n1554_001:0583c09": "數十里。",
    "X78n1554_001:0583c10": "雪峯真覺禪師",
    "X78n1554_001:0583c11": "師諱義存。泉州曾氏子。出嶺。首謁鹽官。三到投子。九",
    "X78n1554_001:0583c12": "上洞山。因緣不契。後參德山。遂悟於言下。師辭洞山。",
    "X78n1554_001:0583c13": "山問。子向甚麼處去。師云。歸嶺去。山云。當時從甚路",
    "X78n1554_001:0583c14": "出。師云。飛猿嶺出。山云。今從甚路去。師云。飛猿嶺去。山",
    "X78n1554_001:0583c15": "云。有一人不從飛猿嶺去。子還識麼。師云。不識。山云。",
    "X78n1554_001:0583c16": "為甚麼不識。師云。他無面目。山云。子既不識。爭知無",
    "X78n1554_001:0583c17": "面目。師無對。師同巖頭到澧州鰲山店。阻雪。頭唯打",
    "X78n1554_001:0583c18": "睡。師一向坐禪。一日。喚巖曰。師兄。起來。巖曰。作麼。師",
    "X78n1554_001:0583c19": "曰。今生不著便。共文邃箇漢行脚。到處被佗帶累。師",
    "X78n1554_001:0583c20": "兄如今又只管打睡。巖喝云。噇眠去。每日恰似七村",
    "X78n1554_001:0583c21": "裏土地。他時後日魔魅人家男女去在。師點胸云。某",
    "X78n1554_001:0583c22": "甲這裏未穩在。巖曰。將謂儞他後向孤峯頂上盤結",
    "X78n1554_001:0583c23": "草庵。呵佛罵祖去在。猶作者箇語話。師曰。我實未穩",
    "X78n1554_001:0583c24": "在。巖曰。若實如此。據汝見處。一一通來。是處與儞證",
    "X78n1554_001:0584a01": "明。不是處與儞剗却。師曰。我初到鹽官。聞舉色空義。",
    "X78n1554_001:0584a02": "得箇入處。巖曰。此去三十年。切忌舉著。師曰。又因洞",
    "X78n1554_001:0584a03": "山過水悟道頌。有箇省處。岩曰。若恁麼。自救也不了",
    "X78n1554_001:0584a04": "師云。某甲因問德山。從上宗乘中事。學人還有分也",
    "X78n1554_001:0584a05": "無。山打一棒。云。道甚麼。我當下如桶底脫相似。被巖",
    "X78n1554_001:0584a06": "頭震威一喝。云。豈不聞道。從門入者。不是家珍。師曰。",
    "X78n1554_001:0584a07": "如何即是。巖曰。他後若欲播揚大教。須一一從自己",
    "X78n1554_001:0584a08": "胸襟流出。將來與我蓋天蓋地去。師於言下大悟。連",
    "X78n1554_001:0584a09": "聲呌曰。師兄。今日始是鰲山成道。師行脚時。參烏石",
    "X78n1554_001:0584a10": "觀。纔敲門。觀問。誰。曰。鳳凰兒。曰。來作麼。曰。來啗老觀",
    "X78n1554_001:0584a11": "觀便開門搊住曰。道。道。師擬議。觀托開。閉却門。師住",
    "X78n1554_001:0584a12": "院後。示眾曰。我當時若入得老觀門。儞者一隊噇酒",
    "X78n1554_001:0584a13": "糟漢向甚處摸索。上堂。南山有一条鱉鼻蛇。汝等諸",
    "X78n1554_001:0584a14": "人切須好看。時長慶出云。今日堂中大有人喪身失",
    "X78n1554_001:0584a15": "命。雲門以拄杖攛向面前。作怕勢。僧舉似玄沙。沙云。",
    "X78n1554_001:0584a16": "須是稜兄始得。然雖如是。我即不然。僧云。和尚作麼",
    "X78n1554_001:0584a17": "生。沙云。用南山作麼。上堂。盡大地撮來如粟米粒大。",
    "X78n1554_001:0584a18": "拋向面前。漆桶不會。打鼓普請看。玄沙一日謂師曰。",
    "X78n1554_001:0584a19": "某甲如今大用去。和尚作麼生。師將三箇木毬一時",
    "X78n1554_001:0584a20": "輥出。沙作斫碑勢。師曰。儞親在靈山。方得如此。沙曰。",
    "X78n1554_001:0584a21": "也是自家事。閩帥施銀交床。僧問。和尚受大王如此",
    "X78n1554_001:0584a22": "供養。將何報答。師以手托地曰。輕打我。師象骨巖接",
    "X78n1554_001:0584a23": "人。後欲往松山建寺安眾。問大師借庵基。尼不肯。因",
    "X78n1554_001:0584a24": "與坐禪。約曰。未滿七日出定者輸。尼至六日開眼。師",
    "X78n1554_001:0584b01": "遂奪其基建寺。師親書碑於磨院。云。山前竟日無狼",
    "X78n1554_001:0584b02": "虎。磨下終年絕雀兒。至今虎雀絕無。",
    "X78n1554_001:0584b03": "贊曰。",
    "X78n1554_001:0584b04": "　得處頗辛勤　　用時無巧妙",
    "X78n1554_001:0584b05": "　入飛猿嶺不識一人",
    "X78n1554_001:0584b06": "　生蠱毒鄉寧無少過",
    "X78n1554_001:0584b07": "　焦磚打著連底凍　　就德山點發不假多談",
    "X78n1554_001:0584b08": "　赤眼撞著火柴頭　　與巖頭同行只消一箇",
    "X78n1554_001:0584b09": "　鰲山店頭成道　　半夜發狂",
    "X78n1554_001:0584b10": "　象骨巖下跺跟　　全身放倒",
    "X78n1554_001:0584b11": "　圓木毬輥出　　玄沙火急作牌",
    "X78n1554_001:0584b12": "　鱉鼻虵攛來　　雲門郎忙打草",
    "X78n1554_001:0584b13": "　開門輕擬議　　被老觀搊住非鳳凰兒",
    "X78n1554_001:0584b14": "　打鼓普請看　　盡大地撮來如粟粒大",
    "X78n1554_001:0584b15": "　千七百人善知識　　盡從杓頭上舀來",
    "X78n1554_001:0584b16": "　五六十里雪峯山　　只向蒲團頭奪了",
    "X78n1554_001:0584b17": "　松山小塔卵石子　　亂疊幾層",
    "X78n1554_001:0584b18": "　古澗寒泉牛蹄渦　　能深多少",
    "X78n1554_001:0584b19": "　山前竟日無狼子　　且聽老僧行",
    "X78n1554_001:0584b20": "　磨下終年絕雀兒　　不愁齋米耗",
    "X78n1554_001:0584b21": "一生受大王供養。何以報恩。手托地疾呼。輕打我",
    "X78n1554_001:0584b22": "輕打我。",
    "X78n1554_001:0584b24": "五家正宗贊卷第一"
}