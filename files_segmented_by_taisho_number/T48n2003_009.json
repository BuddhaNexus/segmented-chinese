{
    "T48n2003_009:0207b06": "8佛果圜悟禪師碧巖錄卷第九",
    "T48n2003_009:0207b08": "垂示云。攙旗奪鼓。千聖莫窮。坐斷誵訛。萬機",
    "T48n2003_009:0207b09": "不到。不是神通妙用。亦非本體如然。且道。憑",
    "T48n2003_009:0207b10": "箇什麼。得恁麼奇特。",
    "T48n2003_009:0207b11": "【八一】舉。僧問藥山。平田淺草麈鹿成群。如何",
    "T48n2003_009:0207b12": "射得麈中麈把髻投衙。擎頭帶角出來。腦後拔箭山云。看箭就身打劫。",
    "T48n2003_009:0207b13": "下坡不走。快便難逢。著僧放身便倒灼然不同。一死更不再活。弄精魂漢山",
    "T48n2003_009:0207b14": "云。侍者拕出這死漢據令而行。不勞再勘。前箭猶輕。後箭深僧",
    "T48n2003_009:0207b15": "便走棺木裏瞠眼。死中得活。猶有氣息在山云。弄泥團漢有什",
    "T48n2003_009:0207b16": "麼限可惜許放過。據令而行。雪上加霜雪竇拈云。三步雖活",
    "T48n2003_009:0207b17": "五步須死一手擡一手搦。直饒走百步。也須喪身失命。復云。看箭。且道。雪竇意落在",
    "T48n2003_009:0207b18": "什麼處。若是同死同生。藥山直得目瞪口呿。一向似無孔鎚。堪作何用　麈音主　瞪",
    "T48n2003_009:0207b19": "直耕切。怒目直視也　呿袪遮立伽二切。張口貌。",
    "T48n2003_009:0207b20": "這公案。洞下謂之借事問。亦謂之辨主問。用",
    "T48n2003_009:0207b21": "明當機。鹿與麈尋常易射。唯有麈中麈。是",
    "T48n2003_009:0207b22": "鹿中之王。最是難射。此麈鹿常於崖石上利",
    "T48n2003_009:0207b23": "其角。如鋒鋩頴利。以身護惜群鹿。虎亦不能",
    "T48n2003_009:0207b24": "近傍。這僧亦似惺惺。引來問藥山。用明第一",
    "T48n2003_009:0207b25": "機。山云。看箭。作家宗師。不妨奇特。如擊石",
    "T48n2003_009:0207b26": "火。似閃電光。豈不見。三平初參石鞏。鞏才見",
    "T48n2003_009:0207b27": "來。便作彎弓勢云。看箭。三平撥開胸云。此是",
    "T48n2003_009:0207b28": "殺人箭活人箭。鞏彈弓弦三下。三平便禮拜。",
    "T48n2003_009:0207b29": "鞏云。三十年。一張弓兩隻箭。今日只射得半",
    "T48n2003_009:0207c01": "箇聖人。便拗折弓箭。三平後舉似大顛。顛云。",
    "T48n2003_009:0207c02": "既是活人箭。為什麼向弓弦上辨。三平無語。",
    "T48n2003_009:0207c03": "顛云。三十年後。要人舉此話。也難得。法燈有",
    "T48n2003_009:0207c04": "頌云。古有石鞏師。架弓矢而坐。如是三十年。",
    "T48n2003_009:0207c05": "知音無一箇。三平中的來。父子相投和。子細",
    "T48n2003_009:0207c06": "返思量。元伊是射垛。石鞏作略。與藥山一般。",
    "T48n2003_009:0207c07": "三平頂門具眼。向一句下便中的。一似藥山",
    "T48n2003_009:0207c08": "道看箭。其僧便作麈放身倒。這僧也似作家。",
    "T48n2003_009:0207c09": "只是有頭無尾。既做圈繢要陷藥山。爭奈藥",
    "T48n2003_009:0207c10": "山是作家。一向逼將去。山云。侍者拕出這死",
    "T48n2003_009:0207c11": "漢。如展陣向前相似。其僧便走也好。是則是。",
    "T48n2003_009:0207c12": "爭奈不脫灑。粘脚粘手。所以藥山云。弄泥",
    "T48n2003_009:0207c13": "團漢有什麼限。藥山當時。若無後語。千古之",
    "T48n2003_009:0207c14": "下遭人檢點。山云。看箭。這僧便倒。且道。是",
    "T48n2003_009:0207c15": "會是不會。若道是會。藥山因什麼。却恁麼道。",
    "T48n2003_009:0207c16": "弄泥團漢。這箇最惡。正似僧問德山。學人仗",
    "T48n2003_009:0207c17": "鏌鎁劍。擬取師頭時如何。山引頸近前云。㘞。",
    "T48n2003_009:0207c18": "僧云。師頭落也。德山低頭歸方丈。又巖頭問",
    "T48n2003_009:0207c19": "僧。什麼處來。僧云。西京來。巖頭云。黃巢過",
    "T48n2003_009:0207c20": "後。曾收得劍麼。僧云。收得。巖頭引頸。近前",
    "T48n2003_009:0207c21": "云。㘞。僧云。師頭落也。巖頭呵呵大笑。這般",
    "T48n2003_009:0207c22": "公案。都是陷虎之機。正類此。恰是藥山不管",
    "T48n2003_009:0207c23": "他。只為識得破。只管逼將去。雪竇云。這僧三",
    "T48n2003_009:0207c24": "步雖活。五步須死。這僧雖甚解看箭。便放身",
    "T48n2003_009:0207c25": "倒。山云。侍者拕出這死漢。僧便走。雪竇道。",
    "T48n2003_009:0207c26": "只恐三步外不活。當時若跳出五步外。天下",
    "T48n2003_009:0207c27": "人便不奈他何。作家相見。須是賓主始終互",
    "T48n2003_009:0207c28": "換。無有間斷。方有自由自在分。這僧當時既",
    "T48n2003_009:0207c29": "不能始終。所以遭雪竇檢點。後面亦自用他",
    "T48n2003_009:0208a01": "語。頌云。",
    "T48n2003_009:0208a02": "麈中麈高著眼看。擎頭戴角去也　　君看取何似生第二頭走。要射便射。看作什",
    "T48n2003_009:0208a03": "麼下一箭中也。須知藥山好手　　走三步活鱍鱍地。只得三步。死了多時　　五",
    "T48n2003_009:0208a04": "步若活作什麼。跳百步。忽有箇死中得活時如何成群趁虎二俱並照。須",
    "T48n2003_009:0208a05": "與他倒退始得。天下衲僧放他出頭。也只在草窠裏正眼從來付獵人爭奈藥山",
    "T48n2003_009:0208a06": "未肯承當這話。藥山則故是雪竇又作麼生。也不干藥山事。也不干雪竇事。也不干山僧事。也不干上",
    "T48n2003_009:0208a07": "座事雪竇高聲云。　　看箭一狀領過。也須與他倒退始得。打云。已塞却爾咽",
    "T48n2003_009:0208a08": "喉了也",
    "T48n2003_009:0208a09": "麈中麈。君看取。衲僧家須是具麈中麈底眼。",
    "T48n2003_009:0208a10": "有麈中麈底頭角。有機關有作略。任是插翼",
    "T48n2003_009:0208a11": "猛虎戴角大蟲。也只得全身遠害。這僧當時",
    "T48n2003_009:0208a12": "放身便倒自道。我是麈。下一箭。走三步。山",
    "T48n2003_009:0208a13": "云。看箭。僧便倒。山云。侍者拕出這死漢。這",
    "T48n2003_009:0208a14": "僧便走也甚好。爭奈只走得三步。五步若活。",
    "T48n2003_009:0208a15": "成群趁虎。雪竇道。只恐五步須死。當時若",
    "T48n2003_009:0208a16": "跳得出五步外活時。便能成群去趁虎。其麈",
    "T48n2003_009:0208a17": "中麈。角利如鎗。虎見亦畏之而走。麈為鹿中",
    "T48n2003_009:0208a18": "王。常引群鹿。趁虎入別山。雪竇後面頌藥山",
    "T48n2003_009:0208a19": "亦有當機出身處。正眼從來付獵人。藥山如",
    "T48n2003_009:0208a20": "能射獵人。其僧如麈。雪竇是時因上堂。舉此",
    "T48n2003_009:0208a21": "語束為一團話。高聲道一句云。看箭。坐者立",
    "T48n2003_009:0208a22": "者。一時起不得。",
    "T48n2003_009:0208a23": "垂示云。竿頭絲線具眼方知。格外之機作家",
    "T48n2003_009:0208a24": "方辨。且道作麼生是竿頭絲線格外之機。試",
    "T48n2003_009:0208a25": "舉看。",
    "T48n2003_009:0208a26": "【八二】舉。僧問大龍。色身敗壞。如何是堅固法",
    "T48n2003_009:0208a27": "身話作兩橛。分開也好龍云。山花開似錦。㵎水湛如藍",
    "T48n2003_009:0208a28": "無孔笛子撞著氈拍板。渾崙擘不破。人從陳州來。却往許州去。",
    "T48n2003_009:0208b01": "此事若向言語上覓。一如掉棒打月。且得沒",
    "T48n2003_009:0208b02": "交涉。古人分明道。欲得親切。莫將問來問。何",
    "T48n2003_009:0208b03": "故問在答處。答在問處。這僧擔一檐莽鹵。換",
    "T48n2003_009:0208b04": "一檐鶻突。致箇問端。敗缺不少。若不是大龍。",
    "T48n2003_009:0208b05": "爭得蓋天蓋地。他恁麼問。大龍恁麼答。一合",
    "T48n2003_009:0208b06": "相。更不移易一絲毫頭。一似見兔放鷹。看孔",
    "T48n2003_009:0208b07": "著楔。三乘十二分教。還有這箇時節麼。也不",
    "T48n2003_009:0208b08": "妨奇特。只是言語無味。杜塞人口。是故道。一",
    "T48n2003_009:0208b09": "片白雲橫谷口。幾多歸鳥夜迷巢。有者道。只",
    "T48n2003_009:0208b10": "是信口答將去。若恁麼會。盡是滅胡種族漢。",
    "T48n2003_009:0208b11": "殊不知。古人一機一境。敲枷打鎖。一句一言。",
    "T48n2003_009:0208b12": "渾金璞玉。若是衲僧眼腦。有時把住。有時放",
    "T48n2003_009:0208b13": "行。照用同時。人境俱奪。雙放雙收。臨時通",
    "T48n2003_009:0208b14": "變。若無大用大機。爭解恁麼籠天罩地。大似",
    "T48n2003_009:0208b15": "明鏡當臺。胡來胡現漢來漢現。此公案與花",
    "T48n2003_009:0208b16": "藥欄話一般。然意却不同。這僧問處不明。大",
    "T48n2003_009:0208b17": "龍答處恰好。不見僧問雲門。樹凋葉落時如",
    "T48n2003_009:0208b18": "何。門云。體露金風。此謂之箭鋒相拄。這僧問",
    "T48n2003_009:0208b19": "大龍。色身敗壞。如何是堅固法身。大龍云。山",
    "T48n2003_009:0208b20": "花開似錦。㵎水湛如藍。一如君向西秦我之",
    "T48n2003_009:0208b21": "東魯。他既恁麼行。我却不恁麼行。與他雲",
    "T48n2003_009:0208b22": "門一倍相返。那箇恁麼行却易見。這箇却不",
    "T48n2003_009:0208b23": "恁麼行却難見。大龍不妨三寸甚密。雪竇頌",
    "T48n2003_009:0208b24": "云。",
    "T48n2003_009:0208b25": "問曾不知東西不辨。弄物不知名。買㡌相頭　　答還不會南北不分。換",
    "T48n2003_009:0208b26": "却髑髏。江南江北月冷風高何似生。今日正當這時節。天下人有眼不曾見。有耳不曾聞",
    "T48n2003_009:0208b27": "古巖寒檜不雨時更好。無孔笛子撞著氈拍板　　堪笑路逢達道人",
    "T48n2003_009:0208b28": "也須是親到這裏始得。還我拄杖子來。成群作隊恁麼來不將語默對向什麼處見大",
    "T48n2003_009:0208b29": "龍。將箇什麼對他好手把白玉鞭一至七拗折了也　　驪珠盡擊碎",
    "T48n2003_009:0208c01": "留與後人看。可惜許不擊碎放過一著。又恁麼去　　增瑕纇弄泥團作什麼。",
    "T48n2003_009:0208c02": "轉見郎當。過犯彌天國有憲章識法者懼。朝打三千暮打八百　　三千條",
    "T48n2003_009:0208c03": "罪只道得一半在。八萬四千無量劫來墮無間業。也未還得一半在",
    "T48n2003_009:0208c04": "雪竇頌得。最有工夫。前來頌雲門話。却云。問",
    "T48n2003_009:0208c05": "既有宗。答亦攸同。這箇却不恁麼。却云。問曾",
    "T48n2003_009:0208c06": "不知。答還不會。大龍答處傍瞥。直是奇特。分",
    "T48n2003_009:0208c07": "明是誰恁麼問。未問已前。早納敗缺了也。他",
    "T48n2003_009:0208c08": "答處俯能恰好。應機宜道。山花開似錦。㵎",
    "T48n2003_009:0208c09": "水湛如藍。爾諸人如今作麼生會大龍意。答",
    "T48n2003_009:0208c10": "處傍瞥。直是奇特。所以雪竇頌出。教人知道",
    "T48n2003_009:0208c11": "月冷風高。更撞著古巖寒檜。且道他意作麼",
    "T48n2003_009:0208c12": "生會。所以適來道。無孔笛子撞著氈拍板。只",
    "T48n2003_009:0208c13": "這四句頌了也。雪竇又怕人作道理。却云。堪",
    "T48n2003_009:0208c14": "笑路逢達道人。不將語默對。此事且不是見",
    "T48n2003_009:0208c15": "聞覺知。亦非思量分別。所以云。的的無兼帶。",
    "T48n2003_009:0208c16": "獨運何依賴。路逢達道人。不將語默對。此是",
    "T48n2003_009:0208c17": "香巖頌雪竇引用也。不見僧問趙州。不將語",
    "T48n2003_009:0208c18": "默對。未審將什麼對。州云。呈漆器。這箇便同",
    "T48n2003_009:0208c19": "適來話。不落爾情塵意想。一似什麼。手把白",
    "T48n2003_009:0208c20": "玉鞭驪珠盡擊碎。是故祖令當行十方坐斷。",
    "T48n2003_009:0208c21": "此是劍刃上事。須是有恁麼作略。若不恁麼。",
    "T48n2003_009:0208c22": "總辜負從上諸聖。到這裏要無些子事。自有",
    "T48n2003_009:0208c23": "好處。便是向上人行履處也。既不擊碎。必增",
    "T48n2003_009:0208c24": "瑕纇。便見漏逗。畢竟是作麼生得是。國有憲",
    "T48n2003_009:0208c25": "章三千條罪。五刑之屬三千。莫大於不孝。憲",
    "T48n2003_009:0208c26": "是法章是條。三千條罪。一時犯了也。何故如",
    "T48n2003_009:0208c27": "此。只為不以本分事接人。若是大龍必不恁",
    "T48n2003_009:0208c28": "麼也。",
    "T48n2003_009:0208c29": "【八三】舉。雲門示眾云。古佛與露柱相交。是第",
    "T48n2003_009:0209a01": "幾機三千里外沒交涉。七花八裂自代云東家人死。西家人助哀。一合相不可得",
    "T48n2003_009:0209a02": "南山起雲乾坤莫覩。刀斫不入北山下雨點滴不施。半河南半河北。",
    "T48n2003_009:0209a03": "雲門大師。出八十餘員善知識。遷化後七十",
    "T48n2003_009:0209a04": "餘年。開塔觀之。儼然如故。他見地明白。機境",
    "T48n2003_009:0209a05": "迅速。大凡垂語別語代語。直下孤峻。只這公",
    "T48n2003_009:0209a06": "案。如擊石火。似閃電光。直是神出鬼沒。慶藏",
    "T48n2003_009:0209a07": "主云。一大藏教還有這般說話麼。如今人多",
    "T48n2003_009:0209a08": "向情解上作活計。道佛是三界導師四生慈",
    "T48n2003_009:0209a09": "父。既是古佛。為什麼却與露柱相交。若恁",
    "T48n2003_009:0209a10": "麼會。卒摸索不著。有者喚作無中唱出。殊不",
    "T48n2003_009:0209a11": "知宗師家說話。絕意識絕情量。絕生死絕法",
    "T48n2003_009:0209a12": "塵。入正位更不存一法。爾纔作道理計較。便",
    "T48n2003_009:0209a13": "纏脚纏手。且道他古人意作麼生。但只使心",
    "T48n2003_009:0209a14": "境一如。好惡是非。撼動他不得。便說有也得",
    "T48n2003_009:0209a15": "無也得。有機也得無機也得。到這裏拍拍是",
    "T48n2003_009:0209a16": "令。五祖先師道。大小雲門元來膽小。若是山",
    "T48n2003_009:0209a17": "僧。只向他道第八機。他道。古佛與露柱相交。",
    "T48n2003_009:0209a18": "是第幾機。一時間且向目前包裹。僧問。未審",
    "T48n2003_009:0209a19": "意旨如何。門云。一條絛三十文買。他有定乾",
    "T48n2003_009:0209a20": "坤底眼。既無人會。後來自代云。南山起雲北",
    "T48n2003_009:0209a21": "山下雨。且與後學通箇入路。所以雪竇只拈",
    "T48n2003_009:0209a22": "他定乾坤處教人見。若纔犯計較露箇鋒鋩。",
    "T48n2003_009:0209a23": "則當面蹉過。只要原他雲門宗旨。明他峻機。",
    "T48n2003_009:0209a24": "所以頌出云。",
    "T48n2003_009:0209a25": "南山雲乾坤莫覩。刀斫不入　　北山雨點滴不施。半河南半河北　　四七",
    "T48n2003_009:0209a26": "二三面相覩幾處覓不見。帶累傍人。露柱掛燈籠新羅國裏曾",
    "T48n2003_009:0209a27": "上堂東湧西沒。東行不見西行利。那裏得這消息來大唐國裏未打鼓",
    "T48n2003_009:0209a28": "遲一刻。還我話頭來。先行不到。末後太過苦中樂教阿誰知　　樂中苦兩重公案。使",
    "T48n2003_009:0209b01": "誰舉。苦便苦樂便樂。那裏有兩頭三面來誰道黃金如糞土具眼者辨。試",
    "T48n2003_009:0209b02": "拂試看。阿剌剌。可惜許。且道是古佛是露柱",
    "T48n2003_009:0209b03": "南山雲北山雨。雪竇買帽相頭。看風使帆。向",
    "T48n2003_009:0209b04": "劍刃上與爾下箇注脚。直得四七二三面相",
    "T48n2003_009:0209b05": "覩。也莫錯會。此只頌古佛與露柱相交。是第",
    "T48n2003_009:0209b06": "幾機了也。後面劈開路。打葛藤要見他意。新",
    "T48n2003_009:0209b07": "羅國裏曾上堂。大唐國裏未打鼓。雪竇向電",
    "T48n2003_009:0209b08": "轉星飛處便道。苦中樂樂中苦。雪竇似堆一",
    "T48n2003_009:0209b09": "堆七珍八寶。在這裏了。所以末後有這一句",
    "T48n2003_009:0209b10": "子。云。誰道黃金如糞土。此一句是禪月行路",
    "T48n2003_009:0209b11": "難詩。雪竇引來用。禪月云。山高海深人不測。",
    "T48n2003_009:0209b12": "古往今來轉青碧。淺近輕浮莫與交。地卑只",
    "T48n2003_009:0209b13": "解生荊棘。誰道黃金如糞土。張耳陳餘斷消",
    "T48n2003_009:0209b14": "息。行路難行路難。君自看。且莫土曠人稀。雲",
    "T48n2003_009:0209b15": "居羅漢。",
    "T48n2003_009:0209b16": "垂示云。道是是無可是。言非非無可非。是非",
    "T48n2003_009:0209b17": "已去。得失兩忘。淨裸裸赤灑灑。且道。面前背",
    "T48n2003_009:0209b18": "後是箇什麼。或有箇衲僧出來道。面前是佛",
    "T48n2003_009:0209b19": "殿三門。背後是寢堂方丈。且道。此人還具眼",
    "T48n2003_009:0209b20": "也無。若辨得此人。許爾親見古人來。",
    "T48n2003_009:0209b21": "【八四】舉。維摩詰問文殊師利這漢太殺合閙一場。合取口何等",
    "T48n2003_009:0209b22": "是菩薩入不二法門知而故犯文殊曰。如我意者道什",
    "T48n2003_009:0209b23": "麼。直得分疎不下。擔枷過狀。把髻投衙於一切法喚什麼作一切法無言無",
    "T48n2003_009:0209b24": "說道什麼無示無識瞞別人即得離諸問答道什麼是為",
    "T48n2003_009:0209b25": "入不二法門用入作什麼。用許多葛藤作什麼於是文殊師利",
    "T48n2003_009:0209b26": "問維摩詰。我等各自說已。仁者當說。何等",
    "T48n2003_009:0209b27": "是菩薩入不二法門這一靠莫道金粟如來。設使三世諸佛。也開口不得。",
    "T48n2003_009:0209b28": "倒轉鎗頭來也。刺殺一人。中箭還似射人時雪竇云。維摩道什麼咄。萬",
    "T48n2003_009:0209c01": "箭攢心。替他說道理復云。勘破了也非但當時。即今也恁麼。雪竇也是賊過後",
    "T48n2003_009:0209c02": "張弓。雖然為眾竭力。爭奈禍出私門。且道雪竇還見得落處麼。夢也未夢見。說什麼勘破。嶮。金毛",
    "T48n2003_009:0209c03": "獅子也摸索不著。",
    "T48n2003_009:0209c04": "維摩詰令諸大菩薩各說不二法門。時三十",
    "T48n2003_009:0209c05": "二菩薩。皆以二見有為無為真俗二諦。合為",
    "T48n2003_009:0209c06": "一見。為不二法門。後問文殊。文殊云。如我意",
    "T48n2003_009:0209c07": "者。於一切法。無言無說。無示無識。離諸問",
    "T48n2003_009:0209c08": "答。是為入不二法門。蓋為三十二人以言遣",
    "T48n2003_009:0209c09": "言。文殊以無言遣言。一時掃蕩總不要。是為",
    "T48n2003_009:0209c10": "入不二法門。殊不知靈龜曳尾。拂迹成痕。又",
    "T48n2003_009:0209c11": "如掃󰆠掃塵相似。塵雖去。󰆠迹猶存。末後依",
    "T48n2003_009:0209c12": "前除蹤跡。於是文殊却問維摩詰云。我等各",
    "T48n2003_009:0209c13": "自說已。仁者當自說。何等是菩薩入不二法",
    "T48n2003_009:0209c14": "門。維摩詰默然。若是活漢。終不去死水裏浸",
    "T48n2003_009:0209c15": "却。若作恁麼見解。似狂狗逐塊。雪竇亦不說",
    "T48n2003_009:0209c16": "良久。亦不說默然據坐。只去急急處云。維摩",
    "T48n2003_009:0209c17": "道什麼。只如雪竇恁麼道。還見維摩麼。夢",
    "T48n2003_009:0209c18": "也未夢見在。維摩乃過去古佛。亦有眷屬。助",
    "T48n2003_009:0209c19": "佛宣化。具不可思議辯才。有不可思議境界。",
    "T48n2003_009:0209c20": "有不可思議神通妙用。於方丈室中。容三萬",
    "T48n2003_009:0209c21": "二千獅子寶座。與八萬大眾。亦不寬狹。且道",
    "T48n2003_009:0209c22": "是什麼道理。喚作神通妙用得麼。且莫錯會。",
    "T48n2003_009:0209c23": "若是不二法門。雖同得同證方乃相共證知。",
    "T48n2003_009:0209c24": "獨有文殊。可與酬對。雖然恁麼。還免得雪竇",
    "T48n2003_009:0209c25": "檢責也無。雪竇恁麼道。也要與這二人相見",
    "T48n2003_009:0209c26": "云。維摩道什麼。又云。勘破了也。爾且道是什",
    "T48n2003_009:0209c27": "麼處。是勘破處。只這些子。不拘得失。不落是",
    "T48n2003_009:0209c28": "非。如萬仞懸崖。向上捨得性命。跳得過去。許",
    "T48n2003_009:0209c29": "爾親見維摩。如捨不得。大似群羊觸藩。雪竇",
    "T48n2003_009:0210a01": "故然是捨得性命底人。所以頌出云。",
    "T48n2003_009:0210a02": "咄這維摩老咄他作什麼。朝打三千暮打八百。咄得不濟事。好與三十棒　　悲",
    "T48n2003_009:0210a03": "生空懊惱悲他作什麼。自有金剛王寶劍。為他閑事長無明。勞而無功臥疾",
    "T48n2003_009:0210a04": "毘耶離因誰致得。帶累一切人全身太枯槁病則且置。為什麼口似匾擔。",
    "T48n2003_009:0210a05": "飯也喫不得。喘也喘不得七佛祖師來客來須看。賊來須打。成群作隊。也須是作家",
    "T48n2003_009:0210a06": "始得一室且頻掃猶有這箇在。元來在鬼窟裏作活計　　請問不二門",
    "T48n2003_009:0210a07": "若有可說。被他說了也。打云。和闍黎。也尋不見當時便靠倒蒼天蒼天。道什麼",
    "T48n2003_009:0210a08": "不靠倒死中得活。猶有氣息在　　金毛獅子無處討咄。還見麼。",
    "T48n2003_009:0210a09": "蒼天蒼天",
    "T48n2003_009:0210a10": "雪竇道。咄這維摩老。頭上先下一咄作什麼。",
    "T48n2003_009:0210a11": "以金剛王寶劍。當頭直截。須朝打三千暮打",
    "T48n2003_009:0210a12": "八百始得。梵語云維摩詰。此云無垢稱。亦云",
    "T48n2003_009:0210a13": "淨名。乃過去金粟如來也。不見僧問雲居簡",
    "T48n2003_009:0210a14": "和尚。既是金粟如來。為什麼却於釋迦如來",
    "T48n2003_009:0210a15": "會中聽法。簡云。他不爭人我。大解脫人不拘",
    "T48n2003_009:0210a16": "成佛不成佛。若道他修行務成佛道。轉沒交",
    "T48n2003_009:0210a17": "涉。譬如圓覺經云。以輪迴心。生輪迴見。入於",
    "T48n2003_009:0210a18": "如來大寂滅海。終不能至。永嘉云。或是或",
    "T48n2003_009:0210a19": "非人不識。逆行順行天莫測。若順行則趣佛",
    "T48n2003_009:0210a20": "果位中。若逆行則入眾生境界。壽禪師道。直",
    "T48n2003_009:0210a21": "饒爾磨鍊得到這田地。亦未可順汝意在。直",
    "T48n2003_009:0210a22": "待證無漏聖身。始可逆行順行。所以雪竇道。",
    "T48n2003_009:0210a23": "悲生空懊惱。維摩經云。為眾生有病故。我",
    "T48n2003_009:0210a24": "亦有病。懊惱則悲絕也。臥疾毘耶離。維摩示",
    "T48n2003_009:0210a25": "疾於毘耶離城也。唐時王玄策使西域過其",
    "T48n2003_009:0210a26": "居。遂以手板縱橫量其室得十笏。因名方丈。",
    "T48n2003_009:0210a27": "全身太枯槁。因以身疾。廣為說法云。是身無",
    "T48n2003_009:0210a28": "常無強無力無堅。速朽之法。不可信也。為苦",
    "T48n2003_009:0210b01": "為惱。眾病所集。乃至陰界入所共合成。七",
    "T48n2003_009:0210b02": "佛祖師來。文殊是七佛祖師。承世尊旨往彼",
    "T48n2003_009:0210b03": "問疾。一室且頻掃。方丈內皆除去所有。唯留",
    "T48n2003_009:0210b04": "一榻等文殊至。請問不二法門也。所以雪竇",
    "T48n2003_009:0210b05": "道。請問不二門。當時便靠倒。維摩口似匾檐。",
    "T48n2003_009:0210b06": "如今禪和子便道。無語是靠倒。且莫錯認定",
    "T48n2003_009:0210b07": "盤星。雪竇拶到萬仞懸崖上。却云不靠倒。一",
    "T48n2003_009:0210b08": "手擡一手搦。他有這般手脚。直是用得玲瓏。",
    "T48n2003_009:0210b09": "此頌前面拈云維摩道什麼。金毛獅子無處",
    "T48n2003_009:0210b10": "討。非但當時。即今也恁麼。還見維摩老麼。盡",
    "T48n2003_009:0210b11": "山河大地草木叢林。皆變作金毛獅子。也摸",
    "T48n2003_009:0210b12": "索不著。",
    "T48n2003_009:0210b13": "垂示云。把定世界不漏纖毫。盡大地人亡鋒",
    "T48n2003_009:0210b14": "結舌。是衲僧正令。頂門放光。照破四天下。是",
    "T48n2003_009:0210b15": "衲僧金剛眼睛。點鐵成金。點金成鐵。忽擒忽",
    "T48n2003_009:0210b16": "縱。是衲僧拄杖子。坐斷天下人舌頭。直得無",
    "T48n2003_009:0210b17": "出氣處。倒退三千里。是衲僧氣宇。且道總不",
    "T48n2003_009:0210b18": "恁麼時。畢竟是箇什麼人。試舉看。",
    "T48n2003_009:0210b19": "【八五】舉。僧到桐峯庵主處便問。這裏忽逢大蟲",
    "T48n2003_009:0210b20": "時。又作麼生作家弄影漢。草窠裏一箇半箇庵主便作虎聲",
    "T48n2003_009:0210b21": "將錯就錯。却有牙爪。同生同死。承言須會宗僧便作怕勢兩箇弄泥團漢。見機而",
    "T48n2003_009:0210b22": "作。似則也似。是則未是庵主呵呵大笑猶較些子。笑中有刀。亦能放亦",
    "T48n2003_009:0210b23": "能收僧云。這老賊也須識破。敗也。兩箇都放行庵主云。爭",
    "T48n2003_009:0210b24": "奈老僧何劈耳便掌。可惜放過。雪上加霜又一重僧休去恁麼休去。二",
    "T48n2003_009:0210b25": "俱不了。蒼天蒼天雪竇云。是則是兩箇惡賊。只解掩",
    "T48n2003_009:0210b26": "耳偷鈴言猶在耳。遭他雪竇點檢。且道當時合作麼生免得點檢。天下衲僧不到。",
    "T48n2003_009:0210b27": "大雄宗派下。出四庵主。大梅白雲。虎溪桐峯。",
    "T48n2003_009:0210b28": "看他兩人恁麼眼親手辨。且道誵訛在什麼",
    "T48n2003_009:0210c01": "處。古人一機一境。一言一句。雖然出在臨時。",
    "T48n2003_009:0210c02": "若是眼目周正。自然活鱍鱍地。雪竇拈教人",
    "T48n2003_009:0210c03": "識邪正辨得失。雖然如此。在他達人分上。雖",
    "T48n2003_009:0210c04": "處得失。却無得失。若以得失見他古人。則",
    "T48n2003_009:0210c05": "沒交涉。如今人須是各各窮到無得失處。然",
    "T48n2003_009:0210c06": "後以得失辨人。若一向去揀擇言句處用心。",
    "T48n2003_009:0210c07": "又到幾時得了去。不見雲門大師道。行脚漢",
    "T48n2003_009:0210c08": "莫只空遊州獵縣。只欲得提搦閑言語。待老",
    "T48n2003_009:0210c09": "和尚口動。便問禪問道。向上向下。如何若",
    "T48n2003_009:0210c10": "何。大卷抄將去。𡎺向肚皮裏卜度。到處火爐",
    "T48n2003_009:0210c11": "邊。三箇五箇聚頭舉口。喃喃地便道。這箇是",
    "T48n2003_009:0210c12": "公才語。這箇是就身打出語。這箇是事上道",
    "T48n2003_009:0210c13": "底語。這箇是體裏語。體爾屋裏老爺老娘。噇",
    "T48n2003_009:0210c14": "却飯了。只管說夢。便道我會佛法了也。將知",
    "T48n2003_009:0210c15": "恁麼行脚。驢年得休歇去。古人暫時間拈弄。",
    "T48n2003_009:0210c16": "豈有勝負得失是非等見。桐峯見臨濟。其時",
    "T48n2003_009:0210c17": "在深山卓庵。這僧到彼中遂問。這裏忽逢大",
    "T48n2003_009:0210c18": "蟲時又作麼生。峯便作虎聲。也好就事便行。",
    "T48n2003_009:0210c19": "這僧也會將錯就錯。便作怕勢。庵主呵呵大",
    "T48n2003_009:0210c20": "笑。僧云。這老賊。峯云。爭奈老僧何。是則是",
    "T48n2003_009:0210c21": "二俱不了。千古之下遭人點檢。所以雪竇道。",
    "T48n2003_009:0210c22": "是則是兩箇惡賊。只解掩耳偷鈴。他二人雖",
    "T48n2003_009:0210c23": "皆是賊。當機却不用。所以掩耳偷鈴。此二老",
    "T48n2003_009:0210c24": "如排百萬軍陣。却只鬪掃󰆠。若論此事。須是",
    "T48n2003_009:0210c25": "殺人不眨眼底手脚。若一向縱而不擒。一向",
    "T48n2003_009:0210c26": "殺而不活。不免遭人怪笑。雖然如是。他古",
    "T48n2003_009:0210c27": "人亦無許多事。看他兩箇恁麼。總是見機而",
    "T48n2003_009:0210c28": "作。五祖道。神通遊戲三昧。慧炬三昧。莊嚴王",
    "T48n2003_009:0210c29": "三昧。自是後人脚跟不點地。只去點檢古人",
    "T48n2003_009:0211a01": "便道。有得有失。有底道。分明是庵主落節。且",
    "T48n2003_009:0211a02": "得沒交涉。雪竇道。他二人相見皆有放過處。",
    "T48n2003_009:0211a03": "其僧道。這裏忽逢大蟲時又作麼生。峯便作",
    "T48n2003_009:0211a04": "虎聲。此便是放過處。乃至道。爭奈老僧何。此",
    "T48n2003_009:0211a05": "亦是放過處。著著落在第二機。雪竇道。要",
    "T48n2003_009:0211a06": "用便用。如今人聞恁麼道。便道當時好與行",
    "T48n2003_009:0211a07": "令。且莫盲枷瞎棒。只如德山入門便棒。臨濟",
    "T48n2003_009:0211a08": "入門便喝。且道古人意如何。雪竇後面。便只",
    "T48n2003_009:0211a09": "如此頌出。且道畢竟作麼生免得掩耳偷鈴",
    "T48n2003_009:0211a10": "去。頌云。",
    "T48n2003_009:0211a11": "見之不取蹉過了也。已是千里萬里　　思之千里悔不慎當初。蒼天蒼天",
    "T48n2003_009:0211a12": "好箇斑斑闍黎自領出去。爭奈未解用在　　爪牙未備只恐用處不明。待",
    "T48n2003_009:0211a13": "爪牙備向爾道君不見。大雄山下忽相逢有條攀條。無條攀例",
    "T48n2003_009:0211a14": "落落聲光皆振地這大蟲却恁麼去。猶較些子。幾箇男兒是丈夫　　大丈",
    "T48n2003_009:0211a15": "夫見也無老婆心切。若解開眼同生同死。雪竇打葛藤收虎尾兮捋",
    "T48n2003_009:0211a16": "虎鬚忽然突出如何收。收天下衲僧在這裏。忽有箇出來便與一拶。若無收放爾三十棒。教爾轉",
    "T48n2003_009:0211a17": "身吐氣。喝打云。何不道這老賊",
    "T48n2003_009:0211a18": "見之不取。思之千里。正當嶮處都不能使。等",
    "T48n2003_009:0211a19": "他道爭奈老僧何。好與本分草料。當時若下",
    "T48n2003_009:0211a20": "得這手脚。他必須有後語。二人只解放不解",
    "T48n2003_009:0211a21": "收。見之不取。早是白雲萬里。更說什麼思之",
    "T48n2003_009:0211a22": "千里。好箇斑斑爪牙未備。是則是箇大蟲。也",
    "T48n2003_009:0211a23": "解藏牙伏爪。爭奈不解咬人。君不見。大雄山",
    "T48n2003_009:0211a24": "下忽相逢。落落聲光皆振地。百丈一日問黃",
    "T48n2003_009:0211a25": "檗云。什麼處來。檗云。山下採菌子來。丈云。",
    "T48n2003_009:0211a26": "還見大蟲麼。檗便作虎聲。丈於腰下取斧作",
    "T48n2003_009:0211a27": "斫勢。檗約住便掌。丈至晚上堂云。大雄山下",
    "T48n2003_009:0211a28": "有一虎。汝等諸人出入切須好看。老僧今日",
    "T48n2003_009:0211b01": "親遭一口。後來溈山問仰山。黃檗虎話作麼",
    "T48n2003_009:0211b02": "生。仰云。和尚尊意如何。溈山云。百丈當時合",
    "T48n2003_009:0211b03": "一斧斫殺。因什麼到如此。仰山云。不然。溈山",
    "T48n2003_009:0211b04": "云。子又作麼生。仰山云。不唯騎虎頭。亦解收",
    "T48n2003_009:0211b05": "虎尾。溈山云。寂子甚有嶮崖之句。雪竇引用",
    "T48n2003_009:0211b06": "明前面公案。聲光落落振於大地也。這箇些",
    "T48n2003_009:0211b07": "子轉變自在。要句中有出身之路。大丈夫見",
    "T48n2003_009:0211b08": "也無。還見麼。收虎尾兮捋虎鬚。也須是本分。",
    "T48n2003_009:0211b09": "任爾收虎尾捋虎鬚。未免一時穿却鼻孔。",
    "T48n2003_009:0211b10": "垂示云。把定世界不漏絲毫。截斷眾流不存",
    "T48n2003_009:0211b11": "涓滴。開口便錯擬議即差。且道作麼生是透",
    "T48n2003_009:0211b12": "關底眼。試道看。",
    "T48n2003_009:0211b13": "【八六】舉。雲門垂語云。人人盡有光明在黑漆桶看",
    "T48n2003_009:0211b14": "時不見暗昏昏看時瞎作麼生是諸人光明山是山水",
    "T48n2003_009:0211b15": "是水。漆桶裏洗黑汁自代云。厨庫三門老婆心切。打葛藤作什麼又",
    "T48n2003_009:0211b16": "云。好事不如無自知較一半。猶較些子。",
    "T48n2003_009:0211b17": "雲門室中垂語接人。爾等諸人脚跟下。各各",
    "T48n2003_009:0211b18": "有一段光明。輝騰今古逈絕見知。雖然光明。",
    "T48n2003_009:0211b19": "恰到問著又不會。豈不是暗昏昏地。二十年",
    "T48n2003_009:0211b20": "垂示。都無人會他意。香林後來請代語。門云。",
    "T48n2003_009:0211b21": "厨庫三門。又云。好事不如無。尋常代語只一",
    "T48n2003_009:0211b22": "句。為什麼這裏却兩句。前頭一句為爾略開",
    "T48n2003_009:0211b23": "一線路教爾見。若是箇漢。聊聞舉著剔起便",
    "T48n2003_009:0211b24": "行。他怕人滯在此。又云。好事不如無。依前與",
    "T48n2003_009:0211b25": "爾掃却。如今人纔聞舉著光明。便去瞠眼云。",
    "T48n2003_009:0211b26": "那裏是厨庫。那裏是三門。且得沒交涉。所以",
    "T48n2003_009:0211b27": "道。識取鉤頭意。莫認定盤星。此事不在眼上。",
    "T48n2003_009:0211b28": "亦不在境上。須是絕知見忘得失。淨裸裸赤",
    "T48n2003_009:0211b29": "灑灑。各各當人分上究取始得。雲門云。日裏",
    "T48n2003_009:0211c01": "來往日裏辨人。忽然半夜無日月燈光。曾到",
    "T48n2003_009:0211c02": "處則故是。未曾到處取一件物。還取得麼。參",
    "T48n2003_009:0211c03": "同契云。當明中有暗。勿以暗相覩。當暗中有",
    "T48n2003_009:0211c04": "明。勿以明相遇。若坐斷明暗。且道是箇什麼。",
    "T48n2003_009:0211c05": "所以道。心花發明。照十方剎。盤山云。光非照",
    "T48n2003_009:0211c06": "境。境亦非存。光境俱忘。復是何物。又云。即",
    "T48n2003_009:0211c07": "此見聞非見聞。無餘聲色可呈君。箇中若了",
    "T48n2003_009:0211c08": "全無事。體用何妨分不分。但會取末後一句",
    "T48n2003_009:0211c09": "了。却去前頭游戲。畢竟不在裏頭作活計。古",
    "T48n2003_009:0211c10": "人道。以無住本。立一切法。不得去這裏弄光",
    "T48n2003_009:0211c11": "影弄精魂。又不得作無事會。古人道。寧可起",
    "T48n2003_009:0211c12": "有見如須彌山。不可起無見如芥子許。二乘",
    "T48n2003_009:0211c13": "人多偏墜此見。雪竇頌云。",
    "T48n2003_009:0211c14": "自照列孤明森羅萬象。賓主交參。列轉鼻孔。瞎漢作什麼　　為君通一",
    "T48n2003_009:0211c15": "線何止一線。十日並照。放一線道即得花謝樹無影打葛藤有什麼了期。向什麼",
    "T48n2003_009:0211c16": "處摸索。黑漆桶裏盛黑汁看時誰不見瞎。不可總扶籬摸壁。兩瞎三瞎　　見不",
    "T48n2003_009:0211c17": "見兩頭俱坐斷。瞎倒騎牛兮入佛殿中。三門合掌。還我話頭來。打",
    "T48n2003_009:0211c18": "云。向什麼處去也。雪竇也只向鬼窟裏作活計。還會麼。半夜日頭出。日午打三更",
    "T48n2003_009:0211c19": "自照列孤明。自家脚跟下。本有此一段光明。",
    "T48n2003_009:0211c20": "只是尋常用得暗。所以雲門大師。與爾羅列",
    "T48n2003_009:0211c21": "此光明。在爾面前。且作麼生是諸人光明。厨",
    "T48n2003_009:0211c22": "庫三門。此是雲門列孤明處也。盤山道。心月",
    "T48n2003_009:0211c23": "孤圓光吞萬像。這箇便是真常獨露。然後與",
    "T48n2003_009:0211c24": "君通一線。亦怕人著在厨庫三門處。厨庫三",
    "T48n2003_009:0211c25": "門則且從却。朝花亦謝樹亦無影。日又落月",
    "T48n2003_009:0211c26": "又暗。盡乾坤大地。黑漫漫地。諸人還見麼。看",
    "T48n2003_009:0211c27": "時誰不見。且道是誰不見。到這裏。當明中有",
    "T48n2003_009:0211c28": "暗。暗中有明。皆如前後步自可見。雪竇道。見",
    "T48n2003_009:0212a01": "不見。頌好事不如無。合見又不見。合明又不",
    "T48n2003_009:0212a02": "明。倒騎牛兮入佛殿。入黑漆桶裏去也。須是",
    "T48n2003_009:0212a03": "爾自騎牛入佛殿。看道是箇什麼道理。",
    "T48n2003_009:0212a04": "垂示云。明眼漢沒窠臼。有時孤峯頂上草漫",
    "T48n2003_009:0212a05": "漫。有時鬧市裏頭赤灑灑。忽若忿怒那吒。現",
    "T48n2003_009:0212a06": "三頭六臂。忽若日面月面。放普攝慈光。於一",
    "T48n2003_009:0212a07": "塵現一切身。為隨類人。和泥合水。忽若撥",
    "T48n2003_009:0212a08": "著向上竅。佛眼也覻不著。設使千聖出頭來。",
    "T48n2003_009:0212a09": "也須倒退三千里。還有同得同證者麼。試舉",
    "T48n2003_009:0212a10": "看。",
    "T48n2003_009:0212a11": "【八七】舉。雲門示眾云。藥病相治一合相不可得盡大地",
    "T48n2003_009:0212a12": "是藥苦瓠連根苦。擺向一邊那箇是自己甜瓜徹蔕甜。那裏得這消息來",
    "T48n2003_009:0212a13": "治澄之切。攻理也。音持。",
    "T48n2003_009:0212a14": "雲門道。藥病相治。盡大地是藥那箇是自己。",
    "T48n2003_009:0212a15": "諸人還有出身處麼。二六時中。管取壁立千",
    "T48n2003_009:0212a16": "仞。德山棒如雨點。臨濟喝似雷奔。則且致。釋",
    "T48n2003_009:0212a17": "迦自釋迦。彌勒自彌勒。未知落處者。往往",
    "T48n2003_009:0212a18": "喚作藥病相投會去。世尊四十九年。三百餘",
    "T48n2003_009:0212a19": "會。應機設教。皆是應病與藥。如將蜜果換苦",
    "T48n2003_009:0212a20": "葫蘆相似。既淘汝諸人業根。令灑灑落落。盡",
    "T48n2003_009:0212a21": "大地是藥。爾向什麼處插嘴。若插得嘴。許",
    "T48n2003_009:0212a22": "爾有轉身吐氣處。便親見雲門。爾若回顧躊",
    "T48n2003_009:0212a23": "躇。管取插嘴不得。雲門在爾脚跟底。藥病相",
    "T48n2003_009:0212a24": "治。也只是尋常語論。爾若著有。與爾說無。爾",
    "T48n2003_009:0212a25": "若著無。與爾說有。爾若著不有不無。與爾去",
    "T48n2003_009:0212a26": "糞掃堆上。現丈六金身。頭出頭沒。只如今盡",
    "T48n2003_009:0212a27": "大地森羅萬象乃至自己。一時是藥。當恁麼",
    "T48n2003_009:0212a28": "時。却喚那箇是自己。爾一向喚作藥。彌勒佛",
    "T48n2003_009:0212a29": "下生。也未夢見雲門在。畢竟如何。識取鉤頭",
    "T48n2003_009:0212b01": "意。莫認定盤星。文殊一日。令善財去採藥云。",
    "T48n2003_009:0212b02": "不是藥者採將來。善財遍採。無不是藥。却來",
    "T48n2003_009:0212b03": "白云。無不是藥者。文殊云。是藥者採將來。善",
    "T48n2003_009:0212b04": "財乃拈一枝草。度與文殊。文殊提起示眾云。",
    "T48n2003_009:0212b05": "此藥亦能殺人。亦能活人。此藥病相治話。最",
    "T48n2003_009:0212b06": "難看。雲門室中尋常用接人。金鵝長老。一",
    "T48n2003_009:0212b07": "日訪雪竇。他是箇作家。乃臨濟下尊宿。與雪",
    "T48n2003_009:0212b08": "竇論此藥病相治話。一夜至天光。方能盡善。",
    "T48n2003_009:0212b09": "到這裏。學解思量計較。總使不著。雪竇後有",
    "T48n2003_009:0212b10": "頌送他道。藥病相治見最難。萬重關鎖太無",
    "T48n2003_009:0212b11": "端。金鵝道者來相訪。學海波瀾一夜乾。雪竇",
    "T48n2003_009:0212b12": "後面頌得最有工夫。他意亦在賓亦在主。自",
    "T48n2003_009:0212b13": "可見也。頌云。",
    "T48n2003_009:0212b14": "盡大地是藥教誰辨的。撒沙撒土。架高處著　　古今何太錯言中",
    "T48n2003_009:0212b15": "有響。一筆句下。咄閉門不造車大小雪竇為眾竭力。禍出私門。坦蕩不掛一絲",
    "T48n2003_009:0212b16": "毫。阿誰有閑工夫。向鬼窟裏作活計通途自寥廓脚下便入草。上馬見路。信",
    "T48n2003_009:0212b17": "手拈來。不妨奇特錯錯雙劍倚空飛。一箭落雙雕　　鼻孔遼天亦穿却",
    "T48n2003_009:0212b18": "頭落也。打云。穿却了也",
    "T48n2003_009:0212b19": "盡大地是藥。古今何太錯。爾若喚作藥會。自",
    "T48n2003_009:0212b20": "古自今。一時錯了也。雪竇云。有般漢不解截",
    "T48n2003_009:0212b21": "斷太梅脚跟。只管道貪程太速。他解截雲門",
    "T48n2003_009:0212b22": "脚跟。為雲門這一句惑亂天下人。雲門云。拄",
    "T48n2003_009:0212b23": "杖子是浪。許爾七縱八橫。盡大地是浪。看爾",
    "T48n2003_009:0212b24": "頭出頭沒。閉門不造車。通途自寥廓。雪竇道。",
    "T48n2003_009:0212b25": "為爾通一線路。爾若閉門造車。出門合轍。濟",
    "T48n2003_009:0212b26": "箇甚事。我這裏閉門也不造車。出門自然寥",
    "T48n2003_009:0212b27": "廓。他這裏略露些子縫罅。教人見。又連忙却",
    "T48n2003_009:0212b28": "道。錯錯。前頭也錯。後頭也錯。誰知雪竇開一",
    "T48n2003_009:0212c01": "線路。也是錯。既然鼻孔遼天。為什麼也穿却。",
    "T48n2003_009:0212c02": "要會麼。且參三十年。爾有拄杖子。我與爾拄",
    "T48n2003_009:0212c03": "杖子。爾若無拄杖子。不免被人穿却鼻孔。",
    "T48n2003_009:0212c04": "垂示云。門庭施設。且恁麼。破二作三。入理深",
    "T48n2003_009:0212c05": "談。也須是七穿八穴。當機敲點。擊碎金鎖玄",
    "T48n2003_009:0212c06": "關。據令而行。直得掃蹤滅跡。且道誵訛在什",
    "T48n2003_009:0212c07": "麼處。具頂門眼者。請試舉看。",
    "T48n2003_009:0212c08": "【八八】舉。玄沙示眾云。諸方老宿。盡道接物利",
    "T48n2003_009:0212c09": "生隨分開箇鋪席。隨家豐儉忽遇三種病人來。作麼生接",
    "T48n2003_009:0212c10": "打草只要蛇驚。山僧直得目瞪口呿。管取倒退三千里患盲者。拈鎚竪拂。",
    "T48n2003_009:0212c11": "他又不見端的瞎。是則接物利生。未必不見在患聾者。語言三",
    "T48n2003_009:0212c12": "昧。他又不聞端的聾。是則接物利生。未必聾在。是那箇未聞在患啞者",
    "T48n2003_009:0212c13": "教伊說。又說不得端的啞。是則接物利生。未必啞在。是那箇未說在且",
    "T48n2003_009:0212c14": "作麼生接。若接此人不得。佛法無靈驗誠哉",
    "T48n2003_009:0212c15": "是言。山僧拱手歸降。已接了也。便打僧請益雲門也要諸方共知。著雲",
    "T48n2003_009:0212c16": "門云。汝禮拜著風行草偃。咄僧禮拜起這僧拗折拄杖子也雲",
    "T48n2003_009:0212c17": "門以拄杖挃。僧退後。門云。汝不是患盲",
    "T48n2003_009:0212c18": "端的瞎。莫道這僧患盲好復喚近前來。僧近前第二杓惡水澆。觀音來",
    "T48n2003_009:0212c19": "也。當時好與一喝門云。汝不是患聾端的聾。莫道這僧患聾好門乃",
    "T48n2003_009:0212c20": "云。還會麼何不與本分草料。當時好莫作聲僧云。不會兩重公案。蒼",
    "T48n2003_009:0212c21": "天蒼天門云。汝不是患啞端的啞。口吧吧地。莫道這僧啞好僧",
    "T48n2003_009:0212c22": "於此有省賊過後張弓。討什麼碗　瞪持陵切。怒目直視也　呿去伽切。",
    "T48n2003_009:0212c23": "張口貌　挃陟栗切。音窒撞空也。",
    "T48n2003_009:0212c24": "玄沙參到絕情塵意想。淨裸裸赤灑灑地處。",
    "T48n2003_009:0212c25": "方解恁麼道。是時諸方。列剎相望。尋常示眾",
    "T48n2003_009:0212c26": "道。諸方老宿。盡道接物利生。忽遇三種病人",
    "T48n2003_009:0212c27": "來時。作麼生接。患盲者。拈鎚竪拂他又不見。",
    "T48n2003_009:0213a01": "患聾者。語言三昧他又不聞。患啞者。教他說",
    "T48n2003_009:0213a02": "又說不得。且作麼生接。若接此人不得。佛法",
    "T48n2003_009:0213a03": "無靈驗。如今人若作盲聾瘖啞會。卒摸索不",
    "T48n2003_009:0213a04": "著。所以道。莫向句中死却。須是會他玄沙意",
    "T48n2003_009:0213a05": "始得。玄沙常以此語接人。有僧久在玄沙處。",
    "T48n2003_009:0213a06": "一日上堂。僧問和尚云。三種病人話。還許學",
    "T48n2003_009:0213a07": "人說道理也無。玄沙云許。僧便珍重下去。沙",
    "T48n2003_009:0213a08": "云。不是不是。這僧會得他玄沙意。後來法眼",
    "T48n2003_009:0213a09": "云。我聞地藏和尚舉這僧語。方會三種病人",
    "T48n2003_009:0213a10": "話。若道這僧不會。法眼為什麼却恁麼道。若",
    "T48n2003_009:0213a11": "道他會。玄沙為什麼。却道不是不是。一日地",
    "T48n2003_009:0213a12": "藏道。某甲聞。和尚有三種病人話是否。沙云",
    "T48n2003_009:0213a13": "是。藏云。珪琛現有眼耳鼻舌。和尚作麼生接。",
    "T48n2003_009:0213a14": "玄沙便休去。若會得玄沙意。豈在言句上。他",
    "T48n2003_009:0213a15": "會底自然殊別。後有僧舉似雲門。門便會他",
    "T48n2003_009:0213a16": "意云。汝禮拜著。僧禮拜起。門以拄杖挃。這僧",
    "T48n2003_009:0213a17": "退後。門云。汝不是患盲。復喚近前來。僧近",
    "T48n2003_009:0213a18": "前。門云。汝不是患聾。乃云會麼僧云。不會。",
    "T48n2003_009:0213a19": "門云。汝不是患啞。其僧於此有省。當時若是",
    "T48n2003_009:0213a20": "箇漢。等他道禮拜著。便與掀倒禪床。豈見有",
    "T48n2003_009:0213a21": "許多葛藤。且道雲門與玄沙會處。是同是別。",
    "T48n2003_009:0213a22": "他兩人會處都只一般。看他古人出來。作千",
    "T48n2003_009:0213a23": "萬種方便。意在鉤頭上。多少苦口。只令諸人",
    "T48n2003_009:0213a24": "各各明此一段事。五祖老師云。一人說得却",
    "T48n2003_009:0213a25": "不會。一人却會說不得。二人若來參。如何辨",
    "T48n2003_009:0213a26": "得他。若辨這兩人不得。管取為人解粘去縛",
    "T48n2003_009:0213a27": "不得在。若辨得。纔見入門。我便著草鞋向爾",
    "T48n2003_009:0213a28": "肚裏走幾遭了也。猶自不省。討什麼碗出去。",
    "T48n2003_009:0213a29": "且莫作盲聾瘖啞會好。若恁麼計較。所以道。",
    "T48n2003_009:0213b01": "眼見色如盲等。耳聞聲如聾等。又道。滿眼不",
    "T48n2003_009:0213b02": "視色。滿耳不聞聲。文殊常觸目。觀音塞耳根。",
    "T48n2003_009:0213b03": "到這裏眼見如盲相似。耳聞如聾相似。方能",
    "T48n2003_009:0213b04": "與玄沙意不爭多。諸人還識盲聾瘖啞底漢",
    "T48n2003_009:0213b05": "子落處麼。看取雪竇頌云。",
    "T48n2003_009:0213b06": "盲聾瘖啞已在言前。三竅俱明。已做一段了也　　杳絕機宜向什麼處摸索。",
    "T48n2003_009:0213b07": "還做計較得麼。有什麼交涉天上天下正理自由。我也恁麼　　堪笑堪悲",
    "T48n2003_009:0213b08": "笑箇什麼。悲箇什麼。半明半暗離婁不辨正色瞎漢。巧匠不留蹤。端的瞎",
    "T48n2003_009:0213b09": "師曠豈識玄絲聾漢。大功不立賞。端的聾　　爭如獨坐虛",
    "T48n2003_009:0213b10": "窓下須是恁麼始得。莫向鬼窟裏作活計。一時打破漆桶葉落花開自有",
    "T48n2003_009:0213b11": "時即今什麼時節。切不得作無事會。今日也從朝至暮。明日也從朝至暮。復云。還會",
    "T48n2003_009:0213b12": "也無重說偈言無孔鐵鎚自領出去。可惜放過。便打",
    "T48n2003_009:0213b13": "盲聾瘖啞杳絕機宜。盡爾見與不見聞與不",
    "T48n2003_009:0213b14": "聞說與不說。雪竇一時與爾掃却了也。直得",
    "T48n2003_009:0213b15": "盲聾瘖啞見解。機宜計較。一時杳絕。總用不",
    "T48n2003_009:0213b16": "著。這箇向上事。可謂真盲真聾真啞。無機",
    "T48n2003_009:0213b17": "無宜。天上天下堪笑堪悲。雪竇一手擡一手",
    "T48n2003_009:0213b18": "搦。且道笑箇什麼悲箇什麼。堪笑是啞却不",
    "T48n2003_009:0213b19": "啞。是聾却不聾。堪悲明明不盲却盲。明明不",
    "T48n2003_009:0213b20": "聾却聾。離婁不辨正色。不能辨青黃赤白。正",
    "T48n2003_009:0213b21": "是瞎。離婁黃帝時人。百步外能見秋毫之末。",
    "T48n2003_009:0213b22": "其目甚明。黃帝游於赤水沈珠。令離朱尋之",
    "T48n2003_009:0213b23": "不見。令喫詬尋之亦不得。後令象罔尋之方",
    "T48n2003_009:0213b24": "獲之。故云。象罔到時光燦爛。離婁行處浪",
    "T48n2003_009:0213b25": "滔天。這箇高處一著。直是離婁之目亦辨他",
    "T48n2003_009:0213b26": "正色不得。師曠豈識玄絲。周時絳州晉景公",
    "T48n2003_009:0213b27": "之子。師曠字子野一云。晉平公之樂太師也善別五音六",
    "T48n2003_009:0213b28": "律。隔山聞蟻鬪。時晉與楚爭󰊉。師曠唯鼓琴。",
    "T48n2003_009:0213c01": "撥動風絃。知戰楚必無功。雖然如是。雪竇道。",
    "T48n2003_009:0213c02": "他尚未識玄絲在。不聾却是聾底人。這箇高",
    "T48n2003_009:0213c03": "處玄音。直是師曠亦識不得。雪竇道。我亦不",
    "T48n2003_009:0213c04": "作離婁。亦不作師曠。爭如獨坐虛窓下。葉落",
    "T48n2003_009:0213c05": "花開自有時。若到此境界。雖然見似不見。聞",
    "T48n2003_009:0213c06": "似不聞。說似不說。飢即喫飯。困即打眠。任他",
    "T48n2003_009:0213c07": "葉落花開。葉落時是秋。花開時是春。各各",
    "T48n2003_009:0213c08": "自有時節。雪竇與爾一時掃蕩了也。又放一",
    "T48n2003_009:0213c09": "線道云。還會也無。雪竇力盡神疲。只道得箇",
    "T48n2003_009:0213c10": "無孔鐵鎚。這一句急著眼看方見。若擬議又",
    "T48n2003_009:0213c11": "蹉過。師舉拂子云。還見麼。遂敲禪床一下云。",
    "T48n2003_009:0213c12": "還聞麼。下禪床云。還說得麼。",
    "T48n2003_009:0213c13": "垂示云。通身是眼見不到。通身是耳聞不及。",
    "T48n2003_009:0213c14": "通身是口說不著。通身是心鑒不出。通身即",
    "T48n2003_009:0213c15": "且止。忽若無眼作麼生見。無耳作麼生聞。無",
    "T48n2003_009:0213c16": "口作麼生說。無心作麼生鑒。若向箇裏撥轉",
    "T48n2003_009:0213c17": "得一線道。便與古佛同參。參則且止。且道參",
    "T48n2003_009:0213c18": "箇什麼人。",
    "T48n2003_009:0213c19": "【八九】舉。雲巖問道吾。大悲菩薩。用許多手眼",
    "T48n2003_009:0213c20": "作什麼當時好與本分草料。爾尋常走上走下作什麼。闍黎問作什麼。吾云。如人",
    "T48n2003_009:0213c21": "夜半背手摸枕子何不用本分草料。一盲引眾盲巖云。我",
    "T48n2003_009:0213c22": "會也將錯就錯。賺殺一船人。同坑無異土。未免傷鋒犯手吾云。汝作麼",
    "T48n2003_009:0213c23": "生會何勞更問。也要問過。好與一拶巖云。遍身是手眼有什麼交涉。",
    "T48n2003_009:0213c24": "鬼窟裏作活計。泥裏洗土塊吾云。道即太殺道。只道得八",
    "T48n2003_009:0213c25": "成同坑無異土。奴見婢慇懃。癩兒牽伴巖云。師兄作麼生取人處分爭得。",
    "T48n2003_009:0213c26": "也好與一拶吾云。通身是手眼鰕跳不出斗。換却爾眼睛。移却舌頭。還",
    "T48n2003_009:0213c27": "得十成也未。喚爹作爺。",
    "T48n2003_009:0213c28": "雲巖與道吾同參藥山。四十年脇不著席。藥",
    "T48n2003_009:0214a01": "山出曹洞一宗。有三人法道盛行。雲巖下洞",
    "T48n2003_009:0214a02": "山。道吾下石霜船子下夾山。大悲菩薩有八",
    "T48n2003_009:0214a03": "萬四千母陀羅臂。大悲有許多手眼。諸人還",
    "T48n2003_009:0214a04": "有也無。百丈云。一切語言文字。俱皆宛轉歸",
    "T48n2003_009:0214a05": "于自己。雲巖常隨道吾咨參決擇。一日問他",
    "T48n2003_009:0214a06": "道。大悲菩薩用許多手眼作什麼。當初好與",
    "T48n2003_009:0214a07": "他劈脊便棒。免見後有許多葛藤。道吾慈悲",
    "T48n2003_009:0214a08": "不能如此。却與他說道理。意要教他便會。却",
    "T48n2003_009:0214a09": "道如人夜半背手摸枕子。當深夜無燈光時。",
    "T48n2003_009:0214a10": "將手摸枕子。且道眼在什麼處。他便道我",
    "T48n2003_009:0214a11": "會也。吾云汝作麼生會。巖云遍身是手眼。吾",
    "T48n2003_009:0214a12": "云。道即太殺道。只道得八成。巖云。師兄又作",
    "T48n2003_009:0214a13": "麼生。吾云。通身是手眼。且道遍身是底是。通",
    "T48n2003_009:0214a14": "身是底是。雖似爛泥却脫灑。如今人多去作",
    "T48n2003_009:0214a15": "情解道。遍身底不是。通身底是。只管咬他古",
    "T48n2003_009:0214a16": "人言句。於古人言下死了。殊不知。古人意不",
    "T48n2003_009:0214a17": "在言句上。此皆是事不獲已而用之。如今下",
    "T48n2003_009:0214a18": "注脚。立格則道。若透得此公案。便作罷參會。",
    "T48n2003_009:0214a19": "以手摸渾身。摸燈籠露柱。盡作通身話會。若",
    "T48n2003_009:0214a20": "恁麼會。壞他古人不少。所以道。他參活句不",
    "T48n2003_009:0214a21": "參死句。須是絕情塵意想。淨裸裸赤灑灑地。",
    "T48n2003_009:0214a22": "方可見得大悲話。不見曹山問僧。應物現形",
    "T48n2003_009:0214a23": "如水中月時如何。僧云。如驢覰井。山云。道即",
    "T48n2003_009:0214a24": "殺道只道得八成。僧云。和尚又作麼生。山云。",
    "T48n2003_009:0214a25": "如井覷驢。便同此意也。爾若去語上見。總出",
    "T48n2003_009:0214a26": "道吾雲巖圈繢不得。雪竇作家。更不向句下",
    "T48n2003_009:0214a27": "死。直向頭上行。頌云。",
    "T48n2003_009:0214a28": "遍身是四肢八節。未是衲僧極則處　　通身是頂門上有半邊。猶在窠窟裏。瞎　　拈",
    "T48n2003_009:0214a29": "來猶較十萬里放過則不可。何止十萬里展翅鵬騰六合",
    "T48n2003_009:0214b01": "雲些子境界。將謂奇特。點搏風鼓蕩四溟水些子塵埃。將謂天下人",
    "T48n2003_009:0214b02": "不奈爾何。過是何埃壒兮忽生重為禪人下注脚。斬拈却著那裏　　那",
    "T48n2003_009:0214b03": "箇毫釐兮未止別別。吹散了也。截君不見又恁麼去　　網珠",
    "T48n2003_009:0214b04": "垂範影重重大小大雪竇作這箇去就。可惜許。依舊打葛藤棒頭手",
    "T48n2003_009:0214b05": "眼從何起咄。賊過後張弓。放爾不得。盡大地人無出氣處。放得又須喫棒。又打咄云。",
    "T48n2003_009:0214b06": "且道山僧底是雪竇底是咄三喝四喝後作麼生　　𡏖於蓋切。塵也通作堨",
    "T48n2003_009:0214b07": "遍身是通身是。若道背手摸枕子底便是。以",
    "T48n2003_009:0214b08": "手摸身底便是。若作恁麼見解。盡向鬼窟裏",
    "T48n2003_009:0214b09": "作活計。畢竟遍身通身都不是。若要以情識",
    "T48n2003_009:0214b10": "去見他大悲話。直是猶較十萬里。雪竇弄得",
    "T48n2003_009:0214b11": "一句活道。拈來猶較十萬里。後句頌雲巖道",
    "T48n2003_009:0214b12": "吾奇特處云。展翅鵬騰六合雲。搏風鼓蕩四",
    "T48n2003_009:0214b13": "溟水。大鵬吞龍以翼搏風鼓浪。其水開三千",
    "T48n2003_009:0214b14": "里。遂取龍吞之。雪竇道。爾若大鵬能搏風",
    "T48n2003_009:0214b15": "鼓浪。也太殺雄壯。若以大悲千手眼觀之。只",
    "T48n2003_009:0214b16": "是些子塵埃忽生相似。又似一毫釐風吹未",
    "T48n2003_009:0214b17": "止相似。雪竇道。爾若以手摸身用作手眼堪",
    "T48n2003_009:0214b18": "作何用。於是大悲話上。直是未在。所以道。是",
    "T48n2003_009:0214b19": "何埃壒兮忽生。那箇毫釐兮未止。雪竇自謂",
    "T48n2003_009:0214b20": "作家。一時拂迹了也。爭奈後面依舊漏逗說",
    "T48n2003_009:0214b21": "箇諭子。依前只在圈繢裏。君不見。網珠垂範",
    "T48n2003_009:0214b22": "影重重。雪竇引帝網明珠。以用垂範。手眼且",
    "T48n2003_009:0214b23": "道落在什麼處。華嚴宗中。立四法界。一理法",
    "T48n2003_009:0214b24": "界。明一味平等故。二事法界。明全理成事故。",
    "T48n2003_009:0214b25": "三理事無礙法界。明理事相融大小無礙故。",
    "T48n2003_009:0214b26": "四事事無礙法界。明一事遍入一切事。一切",
    "T48n2003_009:0214b27": "事遍攝一切事。同時交參無礙故。所以道。一",
    "T48n2003_009:0214b28": "塵纔舉大地全收。一一塵含無邊法界。一塵",
    "T48n2003_009:0214c01": "既爾諸塵亦然。網珠者。乃天帝釋善法堂前。",
    "T48n2003_009:0214c02": "以摩尼珠為網。凡一珠中映現百千珠。而百",
    "T48n2003_009:0214c03": "千珠俱現一珠中。交映重重。主伴無盡。此用",
    "T48n2003_009:0214c04": "明事事無礙法界也。昔賢首國師。立為鏡燈",
    "T48n2003_009:0214c05": "諭。圓列十鏡。中設一燈。若看東鏡。則九鏡鏡",
    "T48n2003_009:0214c06": "燈歷然齊現。若看南鏡則鏡鏡如然。所以世",
    "T48n2003_009:0214c07": "尊初成正覺。不離菩提道場。而遍昇忉利諸",
    "T48n2003_009:0214c08": "天。乃至於一切處。七處九會。說華嚴經。雪竇",
    "T48n2003_009:0214c09": "以帝網珠。垂示事事無礙法界。然六相義甚",
    "T48n2003_009:0214c10": "明白。即總即別。即同即異。即成即壞。舉一相",
    "T48n2003_009:0214c11": "則六相俱該。但為眾生日用而不知。雪竇拈",
    "T48n2003_009:0214c12": "帝網明珠。垂範況此大悲話。直是如此。爾若",
    "T48n2003_009:0214c13": "善能向此珠網中。明得拄杖子。神通妙用。出",
    "T48n2003_009:0214c14": "入無礙。方可見得手眼。所以雪竇云。棒頭",
    "T48n2003_009:0214c15": "手眼從何起。教爾棒頭取證喝下承當。只如",
    "T48n2003_009:0214c16": "德山入門便棒。且道手眼在什麼處。臨濟入",
    "T48n2003_009:0214c17": "門便喝。且道手眼在什麼處。且道雪竇末後。",
    "T48n2003_009:0214c18": "為什麼更著箇咄字參。",
    "T48n2003_009:0214c19": "垂示云。聲前一句千聖不傳。面前一絲長時",
    "T48n2003_009:0214c20": "無間。淨裸裸赤灑灑。頭鬔鬆耳卓朔。且道作",
    "T48n2003_009:0214c21": "麼生。試舉看。",
    "T48n2003_009:0214c22": "【九〇】舉。僧問智門。如何是般若體通身無影象。坐斷天下人舌",
    "T48n2003_009:0214c23": "頭。用體作什麼門云。蚌含明月光吞萬象。即且止。棒頭正眼事如何。曲不藏",
    "T48n2003_009:0214c24": "直。雪上加霜又一重僧云。如何是般若用倒退三千里。要用作什麼",
    "T48n2003_009:0214c25": "門云。兔子懷胎嶮。苦瓠連根苦。甜瓜徹帶甜。向光影中作活計。不出智",
    "T48n2003_009:0214c26": "門窠窟。若有箇出來。且道是般若體是般若用。且要土上加泥。",
    "T48n2003_009:0214c27": "智門道。蚌含明月兔子。懷胎。都用中秋意。雖",
    "T48n2003_009:0214c28": "然如此。古人意却不在蚌兔上。他是雲門會",
    "T48n2003_009:0215a01": "下尊宿。一句語須具三句。所謂函蓋乾坤句。",
    "T48n2003_009:0215a02": "截斷眾流句。隨波逐浪句。亦不消安排。自然",
    "T48n2003_009:0215a03": "恰好。便去嶮處。答這僧話。略露些子鋒鋩。不",
    "T48n2003_009:0215a04": "妨奇特。雖然恁麼。他古人終不去弄光影。只",
    "T48n2003_009:0215a05": "與爾指些路頭教人見。這僧問。如何是般若",
    "T48n2003_009:0215a06": "體。智門云。蚌含明月。漢江出蚌。蚌中有明",
    "T48n2003_009:0215a07": "珠。到中秋月出。蚌於水面浮。開口含月光。感",
    "T48n2003_009:0215a08": "而產珠。合浦珠是也。若中秋有月則珠多。無",
    "T48n2003_009:0215a09": "月則珠少。如何是般若用。門云。兔子懷胎。此",
    "T48n2003_009:0215a10": "意亦無異。兔屬陰。中秋月生。開口吞其光。便",
    "T48n2003_009:0215a11": "乃懷胎。口中產兒。亦是有月則多。無月則少。",
    "T48n2003_009:0215a12": "他古人答處。無許多事。他只借其意。而答般",
    "T48n2003_009:0215a13": "若光也。雖然恁麼。他意不在言句上。自是",
    "T48n2003_009:0215a14": "後人。去言句上作活計。不見盤山道。心月孤",
    "T48n2003_009:0215a15": "圓光吞萬象。光非照境境亦非存。光境俱亡",
    "T48n2003_009:0215a16": "復是何物。如今人但瞠眼喚作光。只去情上",
    "T48n2003_009:0215a17": "生解。空裏釘橛。古人道。汝等諸人。六根門頭",
    "T48n2003_009:0215a18": "晝夜放大光明。照破山河大地。不只止眼根",
    "T48n2003_009:0215a19": "放光。鼻舌身意亦皆放光也。到這裏直須打",
    "T48n2003_009:0215a20": "疊六根下無一星事。淨裸裸赤灑灑地。方見",
    "T48n2003_009:0215a21": "此話落處。雪竇正恁麼頌出。",
    "T48n2003_009:0215a22": "一片虛凝絕謂情擬心即差動念即隔。佛眼也覰不見　　人天從",
    "T48n2003_009:0215a23": "此見空生須菩提好與三十棒。用這老漢作什麼。設使須菩提也倒退三千里蚌含",
    "T48n2003_009:0215a24": "玄兔深深意也須是當人始得。有什麼意。何須更用深深意曾與禪家",
    "T48n2003_009:0215a25": "作戰爭干戈已息天下太平。還會麼。打云。闍黎喫得多少",
    "T48n2003_009:0215a26": "一片虛凝絕謂情。雪竇一句便頌得好。自然",
    "T48n2003_009:0215a27": "見得古人意。六根湛然。是箇什麼。只這一片",
    "T48n2003_009:0215a28": "虛明凝寂。不消去天上討。也不必向別人求。",
    "T48n2003_009:0215a29": "自然常光現前。是處壁立千仞。謂情即是絕",
    "T48n2003_009:0215b01": "言謂情塵也。法眼圓成實性頌云。理極忘情",
    "T48n2003_009:0215b02": "謂。如何得諭齊。到頭霜夜月。任運落前溪。果",
    "T48n2003_009:0215b03": "熟兼猿重。山遙似路迷。舉頭殘照在。元是",
    "T48n2003_009:0215b04": "住居西。所以道。心是根法是塵。兩種猶如鏡",
    "T48n2003_009:0215b05": "上痕。塵垢盡時光始現。心法雙忘性即真。又",
    "T48n2003_009:0215b06": "道三間茅屋從來住。一道神光萬境閑。莫把",
    "T48n2003_009:0215b07": "是非來辨我。浮生穿鑿不相關。只此頌亦見",
    "T48n2003_009:0215b08": "一片虛凝絕謂情也。人天從此見空生。不見",
    "T48n2003_009:0215b09": "須菩提巖中宴坐。諸天雨花讚歎。尊者云。空",
    "T48n2003_009:0215b10": "中雨花讚歎。復是何人。天云。我是梵天。尊者",
    "T48n2003_009:0215b11": "云。汝云何讚歎。天云。我重尊者善說般若波",
    "T48n2003_009:0215b12": "羅蜜多。尊者云。我於般若未甞說一字。汝云",
    "T48n2003_009:0215b13": "何讚歎。天云。尊者無說。我乃無聞。無說無聞",
    "T48n2003_009:0215b14": "是真般若。又復動地雨花。看他須菩提善說",
    "T48n2003_009:0215b15": "般若。且不說體用。若於此見得。便可見智門",
    "T48n2003_009:0215b16": "道蚌含明月兔子懷胎。古人意雖不在言句",
    "T48n2003_009:0215b17": "上。爭奈答處有深深之旨。惹得雪竇道蚌含",
    "T48n2003_009:0215b18": "玄兔深深意。到這裏曾與禪家作戰爭。天下",
    "T48n2003_009:0215b19": "禪和子。鬧浩浩地商量。未甞有一人夢見在。",
    "T48n2003_009:0215b20": "若要與智門雪竇同參。也須是自著眼始得。",
    "T48n2003_009:0215b21": "佛果圜悟禪師碧巖錄卷第九終"
}