{
    "T13n0415_006:0851a07": "大方等大集經菩薩念佛三昧",
    "T13n0415_006:0851a08": "分卷第六",
    "T13n0415_006:0851a10": "隋天竺三藏達磨笈多譯",
    "T13n0415_006:0851a11": "佛作神通品第七",
    "T13n0415_006:0851a12": "爾時，世尊自袈裟內出金色手，摩彼不空見",
    "T13n0415_006:0851a13": "菩薩摩訶薩頂，復出廣長舌相，即告不空見",
    "T13n0415_006:0851a14": "菩薩言：「善哉善哉，汝不空見！汝今乃能為諸",
    "T13n0415_006:0851a15": "眾生如是歎說如來、應供、等正覺真實功德",
    "T13n0415_006:0851a16": "也。「不空見！若有說言：『世間眾生無救護時，是",
    "T13n0415_006:0851a17": "中必有能救護者出現世間為作救護。』不空",
    "T13n0415_006:0851a18": "見！當知即是善說如來也。「復次，不空見！若復",
    "T13n0415_006:0851a19": "說言：『世間眾生無歸趣時，是時必有不思議",
    "T13n0415_006:0851a20": "辯才、無量辯才出現於世，能與眾生作大歸",
    "T13n0415_006:0851a21": "依。』不空見！當知即是善說如來也。「復次，不空",
    "T13n0415_006:0851a22": "見！若復說言：『世間眾生多貪欲行、多瞋恚行、",
    "T13n0415_006:0851a23": "多愚癡行，是時必有無欲、恚、癡大師出世為",
    "T13n0415_006:0851a24": "除三毒。』不空見！當知即是善說如來也。「復次，",
    "T13n0415_006:0851a25": "不空見！若復說言：『世間眾生多慳悋時、多嫉",
    "T13n0415_006:0851a26": "妬時，是時必有遠離慳嫉、好行布施大師出",
    "T13n0415_006:0851a27": "興為破慳嫉。』不空見！當知即是善說如來也。",
    "T13n0415_006:0851a28": "「復次，不空見！若復說言：『世間眾生無有慚愧、",
    "T13n0415_006:0851a29": "羞恥之行，是時必有慚愧、羞恥大師出世除",
    "T13n0415_006:0851b01": "無慚恥。』不空見！當知即是善說如來也。「復",
    "T13n0415_006:0851b02": "次，不空見！若復說言：『世間眾生多行憍慢、貢",
    "T13n0415_006:0851b03": "高之事，是時必有和敬、調柔大師出世為除",
    "T13n0415_006:0851b04": "憍慢。』不空見！當知即是善說如來也。「復次，不",
    "T13n0415_006:0851b05": "空見！若復說言：『世間眾生無有慈悲、不能喜",
    "T13n0415_006:0851b06": "捨、多行瞋恚、穢濁毒心，是時必有斷除瞋毒、",
    "T13n0415_006:0851b07": "具足四等導師出世教修慈悲、大利益事。』不",
    "T13n0415_006:0851b08": "空見！當知即是善說如來也。「復次，不空見！若",
    "T13n0415_006:0851b09": "復說言：『世若多惡、無善眾生，其有能教令生",
    "T13n0415_006:0851b10": "善根、先有善根令其增廣如是利益大師出",
    "T13n0415_006:0851b11": "興。』不空見！當知則是善說如來也。「復次，不空",
    "T13n0415_006:0851b12": "見！若復說言：『五濁惡世眾生病增，世有大人",
    "T13n0415_006:0851b13": "能行利益，導以出法安樂眾生。』不空見！當知",
    "T13n0415_006:0851b14": "是言則謂我也。所以者何？吾今出於五濁惡",
    "T13n0415_006:0851b15": "世，宣揚妙法、斷除邪垢，能多利益諸眾生故。」",
    "T13n0415_006:0851b16": "爾時，世尊手摩不空見菩薩頂時，即以神力",
    "T13n0415_006:0851b17": "於一念間令此大眾咸見東方無量無邊不",
    "T13n0415_006:0851b18": "可說阿僧祇現在一切諸佛國土，彼國土中",
    "T13n0415_006:0851b19": "諸佛、世尊未滅度者，及彼眾生一切境界皆",
    "T13n0415_006:0851b20": "悉現前，亦聞彼佛說法音聲，亦見彼剎清淨",
    "T13n0415_006:0851b21": "莊嚴種種具足；如是乃至南、西、北方、四維、上、",
    "T13n0415_006:0851b22": "下十方所有諸佛淨土，一切境界明了現前，",
    "T13n0415_006:0851b23": "若觀掌中菴摩勒果。",
    "T13n0415_006:0851b24": "又復世尊以手摩彼不空見菩薩摩訶薩頂",
    "T13n0415_006:0851b25": "時，以佛神力及不空見本願因緣，於一念間",
    "T13n0415_006:0851b26": "即見十方無量無邊阿僧祇不可數過去諸佛",
    "T13n0415_006:0851b27": "入涅槃者，乃至彼剎清淨莊嚴，了了分明若",
    "T13n0415_006:0851b28": "觀手掌；又蒙佛力，亦見當來諸佛、世尊、清淨",
    "T13n0415_006:0851b29": "剎土莊嚴具足。",
    "T13n0415_006:0851c01": "爾時，不空見菩薩摩訶薩以本願力承佛威",
    "T13n0415_006:0851c02": "神盡見十方三世諸佛及彼佛剎清淨莊嚴",
    "T13n0415_006:0851c03": "已，為重宣此義，即從坐起，正持威儀，偏袒右",
    "T13n0415_006:0851c04": "肩，右膝著地，合掌向佛，以偈頌曰：",
    "T13n0415_006:0851c05": "「三千世界所有水，　　若人欲量皆可知；",
    "T13n0415_006:0851c06": "　調御丈夫天人師，　　戒行深遠孰能測？",
    "T13n0415_006:0851c07": "　須彌高廣最巍巍，　　羸老病人口吹散；",
    "T13n0415_006:0851c08": "　世尊初入於禪定，　　億百千劫難可了。",
    "T13n0415_006:0851c09": "　虛空足量能盡邊，　　四方亦可步其際；",
    "T13n0415_006:0851c10": "　世尊大師等正覺，　　智慧甚深無源底。",
    "T13n0415_006:0851c11": "　虛空平等無罣礙，　　可為暴風所飄動；",
    "T13n0415_006:0851c12": "　如來本性無煩惱，　　貪、恚、癡毒何所居？",
    "T13n0415_006:0851c13": "　日輪圓滿處空中，　　清淨光明遍世界；",
    "T13n0415_006:0851c14": "　如是阿羅仙種姓，　　於此天眾而曜暉。",
    "T13n0415_006:0851c15": "　又如秋月合昴宿，　　威光超世挺眾星；",
    "T13n0415_006:0851c16": "　如是滿月大法王，　　炎赫獨出天人上。",
    "T13n0415_006:0851c17": "　若優曇華甚希有，　　時乃一遇不世出；",
    "T13n0415_006:0851c18": "　諸天中天調御師，　　有時而現隨意感。",
    "T13n0415_006:0851c19": "　世尊妙手摩我頂，　　金色百福相莊嚴，",
    "T13n0415_006:0851c20": "　不可毀壞悉具足，　　其為利益斯若是。",
    "T13n0415_006:0851c21": "　世尊真言及實語，　　人中法王轉正輪，",
    "T13n0415_006:0851c22": "　普遍十方世界中，　　甚為利益悉自在。",
    "T13n0415_006:0851c23": "　蒙世尊手摩頂時，　　我見十方最上人，",
    "T13n0415_006:0851c24": "　如恒河中說沙數，　　大威德仙眾多彼；",
    "T13n0415_006:0851c25": "　大牟尼尊手加我，　　即見諸佛如彌陀，",
    "T13n0415_006:0851c26": "　猶恒河中算沙數，　　人中最勝眾多彼；",
    "T13n0415_006:0851c27": "　如來慈手親摩覺，　　安樂世界我見知，",
    "T13n0415_006:0851c28": "　阿閦應供兩足尊，　　大悲光明作饒益。",
    "T13n0415_006:0851c29": "　我蒙世尊神手觸，　　盡見世間滅度尊，",
    "T13n0415_006:0852a01": "　於一念頃如恒沙，　　大慈降伏諸根者；",
    "T13n0415_006:0852a02": "　世尊以手摩我時，　　亦覩彌勒昔諸願，",
    "T13n0415_006:0852a03": "　如彼當來一切事，　　了了明白無復疑。",
    "T13n0415_006:0852a04": "　過去諸佛我已見，　　未來、現在亦復然，",
    "T13n0415_006:0852a05": "　十方三世諸如來，　　神通德力難稱說。",
    "T13n0415_006:0852a06": "　世尊以手摩我時，　　普見十方救世者，",
    "T13n0415_006:0852a07": "　并覩諸佛清淨剎，　　我因更發最上願。",
    "T13n0415_006:0852a08": "　諸佛神通難思議，　　戒、定、智慧亦如是，",
    "T13n0415_006:0852a09": "　諸餘功德不可說，　　唯願如今常教示。",
    "T13n0415_006:0852a10": "　如來下手摩我時，　　即見十方諸塔廟，",
    "T13n0415_006:0852a11": "　眾寶金色如恒沙，　　具足種種微妙供。",
    "T13n0415_006:0852a12": "　諸佛皆具大名稱，　　彼彼相好充十方，",
    "T13n0415_006:0852a13": "　百千樂音以供養，　　我見彼剎悉如是。",
    "T13n0415_006:0852a14": "　彼剎復有諸佛塔，　　金縷間錯寶頗梨，",
    "T13n0415_006:0852a15": "　高大過於一由旬，　　端正莊嚴皆若此。",
    "T13n0415_006:0852a16": "　復見大尊諸塔廟，　　眾寶雜廁甚精華，",
    "T13n0415_006:0852a17": "　亦有住於虛空中，　　常以天華散其上。",
    "T13n0415_006:0852a18": "　我復見彼諸勝塔，　　涌出高滿十二旬，",
    "T13n0415_006:0852a19": "　彼諸佛所名燈然，　　光明遍照十方剎。",
    "T13n0415_006:0852a20": "　世尊以手摩頂時，　　我見妙塔不可說，",
    "T13n0415_006:0852a21": "　彼佛各有大名稱，　　其間皆悉如來力。",
    "T13n0415_006:0852a22": "　世尊手摩我頂時，　　於是得見諸佛剎，",
    "T13n0415_006:0852a23": "　彼或燒身、或受辱，　　種種行類不可宣，",
    "T13n0415_006:0852a24": "　各於自剎修苦行，　　無有晝夜如救然，",
    "T13n0415_006:0852a25": "　勇猛弘誓度眾生，　　皆為無上菩提故。",
    "T13n0415_006:0852a26": "　我又覩見十方剎，　　有諸菩薩常辛勤，",
    "T13n0415_006:0852a27": "　自剜身肉然多燈，　　彼為菩提光明故。",
    "T13n0415_006:0852a28": "　我又復見清淨身，　　於諸佛前常立住，",
    "T13n0415_006:0852a29": "　至彼世尊涅槃已，　　為求菩提大德故。",
    "T13n0415_006:0852b01": "　我又復見為法人，　　香油灌身然燈炬，",
    "T13n0415_006:0852b02": "　苦身精意遍十方，　　終不繫心財食類。",
    "T13n0415_006:0852b03": "　我又更見諸丈夫，　　恒捨頭、目、及身、手、",
    "T13n0415_006:0852b04": "　妻子、王位、與國城，　　志令群生獲安樂。",
    "T13n0415_006:0852b05": "　如我所見無遺餘，　　不可口言而宣說，",
    "T13n0415_006:0852b06": "　我所知見最勝等，　　蒙佛威靈故遍觀。",
    "T13n0415_006:0852b07": "　世尊威神加持故，　　令我見斯希有事，",
    "T13n0415_006:0852b08": "　吉祥第一天中天，　　我今歸依最無上。」",
    "T13n0415_006:0852b09": "菩薩念佛三昧分見無邊佛廣請問品第",
    "T13n0415_006:0852b10": "八",
    "T13n0415_006:0852b11": "爾時，不空見菩薩摩訶薩白佛言：「世尊！今此",
    "T13n0415_006:0852b12": "一切天人大眾，既見世尊久處禪定、默無言",
    "T13n0415_006:0852b13": "說，咸生渴仰，唯願世尊俯就斯座。」爾時，世",
    "T13n0415_006:0852b14": "尊聞不空見菩薩摩訶薩為彼天人大眾請",
    "T13n0415_006:0852b15": "已，端身正念，默然許之。",
    "T13n0415_006:0852b16": "爾時，不空見菩薩既蒙默許，偏袒右臂，右膝",
    "T13n0415_006:0852b17": "著地，合掌向佛，復白佛言：「世尊！我今欲問，若",
    "T13n0415_006:0852b18": "聖聽者乃敢發言。」佛告不空見：「如來、應供、",
    "T13n0415_006:0852b19": "等正覺隨汝所問，當為汝說，斷汝所疑，令爾",
    "T13n0415_006:0852b20": "心喜，然是天、人、梵、魔、沙門、婆羅門等皆當證",
    "T13n0415_006:0852b21": "知。」時不空見菩薩摩訶薩承佛教已，即便白",
    "T13n0415_006:0852b22": "言：「世尊！菩薩摩訶薩應當思惟何等三昧？應",
    "T13n0415_006:0852b23": "當親近何等三昧？應當修行何等三昧？如是，",
    "T13n0415_006:0852b24": "菩薩思惟、親近、及以修行此三昧已，現見何",
    "T13n0415_006:0852b25": "法而得安樂？云何當得如大海，多聞受故？云",
    "T13n0415_006:0852b26": "何當得如須彌山，菩提心安住不傾故？云何",
    "T13n0415_006:0852b27": "當得如大鐵圍山，一切外道邪論不能動故？",
    "T13n0415_006:0852b28": "云何當得如虛空，一切法無礙故？云何當得",
    "T13n0415_006:0852b29": "如虛空，心無染著故？云何當得如日輪，破除",
    "T13n0415_006:0852c01": "一切無明闇故？云何當得如月輪，白淨法圓",
    "T13n0415_006:0852c02": "滿故？云何當得如燈輪，作法光明故？云何當",
    "T13n0415_006:0852c03": "得如大炬，一切受陰滅故？云何當得如火聚，",
    "T13n0415_006:0852c04": "焚燒一切諸煩惱故？云何當得如河、池、泉源，",
    "T13n0415_006:0852c05": "一切眾生隨意受用故？云何當得如大船，一",
    "T13n0415_006:0852c06": "切眾生度彼岸故？云何當得如橋梁，不沒生",
    "T13n0415_006:0852c07": "死煩惱中故？云何當得降伏眾敵，破壞魔軍",
    "T13n0415_006:0852c08": "諸憍慢故？云何當得如波利質多羅樹，為一",
    "T13n0415_006:0852c09": "切諸方所有眾生開七菩提華，香風普熏故？",
    "T13n0415_006:0852c10": "云何當得如優曇鉢華，希有難得故？云何當",
    "T13n0415_006:0852c11": "得如藥王，等療一切眾生病苦故？云何當得",
    "T13n0415_006:0852c12": "如大醫王，起大悲心愍痛眾生故？云何當",
    "T13n0415_006:0852c13": "得如栴檀樹，除眾熱惱作清涼故？云何當得",
    "T13n0415_006:0852c14": "如大雲雨，等注法雨令滿足故？云何當得如",
    "T13n0415_006:0852c15": "蜜器，能具足說一味法故？云何當得如師子",
    "T13n0415_006:0852c16": "吼，能與一切眾生無怖畏故？云何當得如父",
    "T13n0415_006:0852c17": "母，等與一切眾生安樂利益故？云何當得見",
    "T13n0415_006:0852c18": "真法，至如、法性、實際彼岸故？云何當得解釋",
    "T13n0415_006:0852c19": "深趣，至實義彼岸故？云何當得巧說法辯，至",
    "T13n0415_006:0852c20": "能分別彼岸故？云何當得善巧說法，至具足",
    "T13n0415_006:0852c21": "方便彼岸故？云何當得分別了義，善知字句",
    "T13n0415_006:0852c22": "法故？云何當得正意、正行，具知足故？云何當",
    "T13n0415_006:0852c23": "得統御大眾，無所畏故？云何當得說如實義，",
    "T13n0415_006:0852c24": "入實際故？云何當得如大海，一切法同一味",
    "T13n0415_006:0852c25": "故？云何當得如大山，三昧安靜無能動搖故？",
    "T13n0415_006:0852c26": "云何當得如門闑(亦云帝釋幢也)，菩提心不可動轉",
    "T13n0415_006:0852c27": "故？云何當得堅固力，心志具故？云何當得具",
    "T13n0415_006:0852c28": "足威儀，不作虛諂故？云何當得端正身，為他",
    "T13n0415_006:0852c29": "歡喜說法故？云何當得最妙，最上色相故？云",
    "T13n0415_006:0853a01": "何當得尊貴，大姓家生故？云何當得大法王，",
    "T13n0415_006:0853a02": "福報功德故？云何當得具足無量辯才故？云",
    "T13n0415_006:0853a03": "何當得不取著辯才故？云何當得不錯辯才",
    "T13n0415_006:0853a04": "故？云何當得分別種種名字句辯才故？云",
    "T13n0415_006:0853a05": "何當得不思議辯才故？云何當得無邊辯才",
    "T13n0415_006:0853a06": "故？云何當得解脫辯才故？云何當得同義",
    "T13n0415_006:0853a07": "(亦云成就也)辯才故？云何當得隨他意義辯才故？",
    "T13n0415_006:0853a08": "云何當得漸親近辯才故？云何當得所問能",
    "T13n0415_006:0853a09": "答辯才故？云何當得無問自說辯才故？云何",
    "T13n0415_006:0853a10": "當得不毀壞辯才故？云何當得無退轉辯才",
    "T13n0415_006:0853a11": "故？云何當得甚深句字種種說辯才故？云何",
    "T13n0415_006:0853a12": "當得無量無邊譬況辯才故？云何當得未證",
    "T13n0415_006:0853a13": "大菩提已能具足梵音聲故？云何當得第一",
    "T13n0415_006:0853a14": "微妙音聲故？云何當得迦陵頻伽音聲故？云",
    "T13n0415_006:0853a15": "何當得師子王音聲故？云何當得大龍王音聲",
    "T13n0415_006:0853a16": "故？云何當得大牛王音聲故？云何當得大鍾",
    "T13n0415_006:0853a17": "鼓音聲故？云何當得勝妙歌讚音聲故？云何",
    "T13n0415_006:0853a18": "當得樂絃音聲故？云何當得哀婉清美音聲",
    "T13n0415_006:0853a19": "故？云何當得風雲雷震音聲故？云何當得甚",
    "T13n0415_006:0853a20": "深莊嚴辯才音聲故？云何當得諸妙語言、文",
    "T13n0415_006:0853a21": "字、章句真正莊嚴辯才音聲故？云何當得甚",
    "T13n0415_006:0853a22": "深能大巧說音聲故？云何當得種種譬喻辯",
    "T13n0415_006:0853a23": "才音聲故？云何當得一切世間最勝供養音",
    "T13n0415_006:0853a24": "聲故？云何當得共他論義辯才音聲故？云何",
    "T13n0415_006:0853a25": "當得神通彼岸音聲故？云何當得不忘失法音",
    "T13n0415_006:0853a26": "聲故？云何當得不缺少善法音聲故？云何當",
    "T13n0415_006:0853a27": "得諸善根行具足他讚音聲故？如是，一切悉",
    "T13n0415_006:0853a28": "皆具足。」爾時，不空見菩薩摩訶薩發如是等",
    "T13n0415_006:0853a29": "諸疑問已，為重宣此義，以偈問曰：",
    "T13n0415_006:0853b01": "「具足金色百福相，　　能覺一法利無邊，",
    "T13n0415_006:0853b02": "　最勝功德我今問，　　何等三昧先應思？",
    "T13n0415_006:0853b03": "　如來妙智無等倫，　　世間寧有加上者？",
    "T13n0415_006:0853b04": "　我今請尊修何定，　　所獲功德不思議？",
    "T13n0415_006:0853b05": "　天人大師上調御！　　思惟是定何功德？",
    "T13n0415_006:0853b06": "　菩薩於此云何修，　　而能安樂於一切？",
    "T13n0415_006:0853b07": "　云何自然多聞海？　　云何守護決定心，",
    "T13n0415_006:0853b08": "　得住諸佛功德處？　　云何如大鐵圍山，",
    "T13n0415_006:0853b09": "　是中都無恚恨心，　　而能降伏諸外道？",
    "T13n0415_006:0853b10": "　云何無礙如虛空？　　云何復得心自在？",
    "T13n0415_006:0853b11": "　云何如日復如月？　　云何同炬亦如燈？",
    "T13n0415_006:0853b12": "　云何為眾作光明？　　云何復須觀三昧？",
    "T13n0415_006:0853b13": "　云何解脫諸煩惱？　　云何能度生死岸？",
    "T13n0415_006:0853b14": "　云何發心苦輪中，　　獨超三界無與等？",
    "T13n0415_006:0853b15": "　云何波利質多樹，　　大人相好妙莊嚴？",
    "T13n0415_006:0853b16": "　云何如彼優曇華，　　勇健雄猛不出世？",
    "T13n0415_006:0853b17": "　云何施藥不望報、　　良醫救苦調御師，",
    "T13n0415_006:0853b18": "　能除眾生諸熱病，　　安住淨戒得清涼？",
    "T13n0415_006:0853b19": "　云何當得如法寶，　　無量功德度彼岸？",
    "T13n0415_006:0853b20": "　云何甚深微妙法，　　猶蜜甜味妙無加？",
    "T13n0415_006:0853b21": "　云何得此師子音，　　能令眾生無怖畏？",
    "T13n0415_006:0853b22": "　云何等益如父母，　　得彼深樂不思議？",
    "T13n0415_006:0853b23": "　云何能得妙辯才，　　行於菩提大名稱？",
    "T13n0415_006:0853b24": "　云何說彼最勝道？　　云何而得無礙智？",
    "T13n0415_006:0853b25": "　云何於義能巧便？　　云何妙知諸法相？",
    "T13n0415_006:0853b26": "　云何分別名句身？　　云何世法及出世？",
    "T13n0415_006:0853b27": "　云何正念與正行？　　云何知足具思惟？",
    "T13n0415_006:0853b28": "　云何多聞如大海？　　云何歎佛真實德？",
    "T13n0415_006:0853b29": "　云何說彼諸眾生，　　生死根本如實際？",
    "T13n0415_006:0853c01": "　云何諸法無差別，　　猶如大海同一醎？",
    "T13n0415_006:0853c02": "　云何如山定無動，　　不退轉心如門闑？",
    "T13n0415_006:0853c03": "　云何一心無餘業，　　但求無上大菩提？",
    "T13n0415_006:0853c04": "　云何具足諸威儀，　　身相端嚴見者喜？",
    "T13n0415_006:0853c05": "　云何常生大姓家，　　亦受法王大福聚？",
    "T13n0415_006:0853c06": "　云何得彼無量辯，　　所有言論世莫思？",
    "T13n0415_006:0853c07": "　云何字句義深微？　　我今請問護世者。",
    "T13n0415_006:0853c08": "　云何無上難得勝，　　親近真辯無遺忘？",
    "T13n0415_006:0853c09": "　云何同義稱根性，　　若問、不問斯相應？",
    "T13n0415_006:0853c10": "　云何未證具梵音，　　其聲清婉甚微妙，",
    "T13n0415_006:0853c11": "　迦陵頻伽聲可愛，　　大智雄猛聲遠聞？",
    "T13n0415_006:0853c12": "　云何師子、大龍音，　　更得深重牛王吼？",
    "T13n0415_006:0853c13": "　云何世尊得絃樂，　　具足種種諸器聲？",
    "T13n0415_006:0853c14": "　云何獲彼甜味音，　　而常演說眾欣樂？",
    "T13n0415_006:0853c15": "　云何功德音無毀，　　其出如風若震雷？",
    "T13n0415_006:0853c16": "　云何多種譬喻音，　　能宣甚深諸言說？",
    "T13n0415_006:0853c17": "　云何所出善語音？　　云何諸法不忘失？",
    "T13n0415_006:0853c18": "　云何有中獲宿命？　　彼諸神通云何修？",
    "T13n0415_006:0853c19": "　云何修行無疲倦，　　遍知一切諸善法？",
    "T13n0415_006:0853c20": "　如是諸法不思議，　　自然輪轉遍十方，",
    "T13n0415_006:0853c21": "　世尊！我皆無復疑，　　是故今問歸依處。」",
    "T13n0415_006:0853c22": "爾時，不空見菩薩摩訶薩慇懃鄭重如是問",
    "T13n0415_006:0853c23": "已，即以神力身昇虛空，於虛空中自然化作",
    "T13n0415_006:0853c24": "天寶華蓋，莊嚴微妙，七寶所成——謂金、銀、琉璃、",
    "T13n0415_006:0853c25": "頗梨、馬瑙、車璩、真珠——具如是等種種寶飾。彼",
    "T13n0415_006:0853c26": "寶蓋中雨種種華，而彼眾華右遶三匝住佛頂",
    "T13n0415_006:0853c27": "上，即彼華中以偈歎曰：",
    "T13n0415_006:0853c28": "「歸命丈夫大調御，　　無上正覺兩足尊，",
    "T13n0415_006:0853c29": "　一切世間天人輩，　　寧有可以比類者？",
    "T13n0415_006:0854a01": "　長夜黑暗諸眾生，　　愚癡顛倒墮邪道；",
    "T13n0415_006:0854a02": "　極尊明智世間眼，　　能令還復平正路。",
    "T13n0415_006:0854a03": "　失於清白法種子，　　眾生煩惱內燒心；",
    "T13n0415_006:0854a04": "　勝尊猶如世父母，　　能令安止白法處。",
    "T13n0415_006:0854a05": "　遺喪善法深利人，　　後世方將可怖畏，",
    "T13n0415_006:0854a06": "　最尊成就大慈行，　　為諸眾生真導師。",
    "T13n0415_006:0854a07": "　一切眾生無善利、　　無有覆護、無救者，",
    "T13n0415_006:0854a08": "　希有大悲教世師，　　世尊真為作救護。」",
    "T13n0415_006:0854a09": "爾時，華中說是偈已，彼華方至如來足上，須",
    "T13n0415_006:0854a10": "臾即飛，遍往三千大千世界遍諸佛前施散",
    "T13n0415_006:0854a11": "供養。彼寶蓋中復出栴檀末團大如車輪，至",
    "T13n0415_006:0854a12": "如來身忽然不現，而彼栴檀香氣微妙，充滿",
    "T13n0415_006:0854a13": "三千大千世界。所有眾生得聞此香皆悉受",
    "T13n0415_006:0854a14": "於上妙快樂，猶如菩薩入第四禪。爾時，不空",
    "T13n0415_006:0854a15": "見菩薩摩訶薩示現如是神通事已，即白佛",
    "T13n0415_006:0854a16": "言：「世尊！是諸菩薩摩訶薩等，云何當得如斯",
    "T13n0415_006:0854a17": "智慧——所謂大智慧、速疾智慧、機捷智慧、猛利",
    "T13n0415_006:0854a18": "智慧、無相智慧、巧入智慧、甚深智慧、廣普",
    "T13n0415_006:0854a19": "智慧、無畏智慧、圓滿智慧？云何復得不可算",
    "T13n0415_006:0854a20": "數不可稱量諸妙善根——所謂：心如金剛善根，",
    "T13n0415_006:0854a21": "穿徹一切法故；心如迦隣提衣柔軟善根，能",
    "T13n0415_006:0854a22": "作業故；心如大海善根，攝諸戒聚故；心如平",
    "T13n0415_006:0854a23": "石善根，住持一切事業故；心如山王善根，發",
    "T13n0415_006:0854a24": "生一切善法故；心如大地善根，負持眾生事",
    "T13n0415_006:0854a25": "業故；得心不隨他行善根，遠離非法教誨故；",
    "T13n0415_006:0854a26": "得心善修行善根，一切法安住故；得不壞信",
    "T13n0415_006:0854a27": "善根，於諸如來所行之處不疑惑故，住一世",
    "T13n0415_006:0854a28": "界自然遍見十方諸佛、亦聞彼佛宣說妙法，",
    "T13n0415_006:0854a29": "復見菩薩聲聞大眾，又覩佛剎清淨莊嚴，受用",
    "T13n0415_006:0854b01": "等事悉無疑故；乃至攝受決定善根，於一切",
    "T13n0415_006:0854b02": "時自利利他故。「世尊！如我今者，實為自利、復",
    "T13n0415_006:0854b03": "欲利益諸眾生故，請問如來也。世尊！我今復",
    "T13n0415_006:0854b04": "為弘廣眾生淨信心故，請問如來也。世尊！我",
    "T13n0415_006:0854b05": "今復為彼諸菩薩摩訶薩輩具足圓滿不思",
    "T13n0415_006:0854b06": "議善根故，請問如來也。世尊！我復為斯被大",
    "T13n0415_006:0854b07": "精進弘誓鎧甲諸大菩薩摩訶薩故，請問如來",
    "T13n0415_006:0854b08": "也。「世尊！有諸菩薩摩訶薩輩於生死中發大",
    "T13n0415_006:0854b09": "精進，為一切眾生而亦不取眾生之相，然是",
    "T13n0415_006:0854b10": "菩薩摩訶薩雖於生死煩惱中長夜度脫一",
    "T13n0415_006:0854b11": "切眾生，而實不住生死煩惱想。世尊！我為如",
    "T13n0415_006:0854b12": "是諸眾生故，請問如來也。「世尊！有諸菩薩摩",
    "T13n0415_006:0854b13": "訶薩等行慈悲時，於諸眾生都無瞋恨。設諸",
    "T13n0415_006:0854b14": "眾生訶責、罵辱、楚撻、撾打種種苦迫，如是菩",
    "T13n0415_006:0854b15": "薩於眾生所終無報答，乃至不起嫌心、不失",
    "T13n0415_006:0854b16": "本願、無異分別及餘思惟，一心修行大慈大",
    "T13n0415_006:0854b17": "悲。世尊！我為如是住於大乘諸菩薩故，請問",
    "T13n0415_006:0854b18": "如來也。「世尊！有諸菩薩摩訶薩輩為眾生故，",
    "T13n0415_006:0854b19": "欲捨己樂及諸樂具、欲受一切熾然大苦，發",
    "T13n0415_006:0854b20": "如斯念：『我當云何令一切眾生得最勝樂、令",
    "T13n0415_006:0854b21": "一切眾生得大法明？』世尊！彼諸菩薩如是念",
    "T13n0415_006:0854b22": "時，凡所有物——若內、若外——無不施者、無不益者、",
    "T13n0415_006:0854b23": "無不饒者。世尊！我為如斯諸菩薩故，請問如",
    "T13n0415_006:0854b24": "來也。「世尊！有諸菩薩摩訶薩輩被著如是精",
    "T13n0415_006:0854b25": "進鎧時，發如斯念：『我今當應為一一眾生於",
    "T13n0415_006:0854b26": "恒河沙劫住大地獄、受諸苦惱，猶入出息，不",
    "T13n0415_006:0854b27": "以為苦亦不退沒菩提之心。』世尊！我復為",
    "T13n0415_006:0854b28": "是諸菩薩故，請問如來也。「世尊！有諸菩薩摩",
    "T13n0415_006:0854b29": "訶薩輩被著如是精進鎧已，發如斯念：『我今",
    "T13n0415_006:0854c01": "當為一切眾生執諸事業、廝役服勤，種種承",
    "T13n0415_006:0854c02": "事不以為苦。於是，或為奴婢、或為僕隷、或為",
    "T13n0415_006:0854c03": "儐從、或為弟子。我應如是，乃至為作種種眷",
    "T13n0415_006:0854c04": "屬成熟眾生。』世尊！我復為是諸菩薩故，請問",
    "T13n0415_006:0854c05": "如來也。「世尊！有諸菩薩摩訶薩輩為一切眾",
    "T13n0415_006:0854c06": "生故，發大勇猛，修諸苦行，捨身、手、足、頭、目、髓、",
    "T13n0415_006:0854c07": "腦，或時節節支解其形、析骨消髓，不以為苦、",
    "T13n0415_006:0854c08": "無有休懈，方更熾然於阿耨多羅三藐三菩",
    "T13n0415_006:0854c09": "提事。世尊！我為如斯諸菩薩故，請世尊耳。」爾",
    "T13n0415_006:0854c10": "時，不空見菩薩摩訶薩如是問已，為重宣此",
    "T13n0415_006:0854c11": "義，以偈頌曰：",
    "T13n0415_006:0854c12": "「我問天師諸勝智，　　大智彼等云何成？",
    "T13n0415_006:0854c13": "　云何速智及捷疾，　　利智聰明能通達？",
    "T13n0415_006:0854c14": "　何因得彼甚深智？　　盡無邊智為我宣，",
    "T13n0415_006:0854c15": "　弘廣普遍一切智，　　是為最勝求菩提。",
    "T13n0415_006:0854c16": "　云何當得無怖畏？　　具足善巧為我說。",
    "T13n0415_006:0854c17": "　云何而得金剛心，　　一切法中無疑惑？",
    "T13n0415_006:0854c18": "　云何得是柔軟心，　　戒行清明淨如海？",
    "T13n0415_006:0854c19": "　云何如山不動轉，　　菩提決定願莊嚴？",
    "T13n0415_006:0854c20": "　云何行行不隨他，　　於義明了得安住？",
    "T13n0415_006:0854c21": "　云何而得不壞信，　　諸佛所作無復疑？",
    "T13n0415_006:0854c22": "　云何得彼生念智，　　住於一界現十方，",
    "T13n0415_006:0854c23": "　遍覩諸佛及聞法，　　并大集眾亦明了？",
    "T13n0415_006:0854c24": "　其身不離於一剎，　　而能供養十方尊，",
    "T13n0415_006:0854c25": "　妙華、眾香及塗香，　　諸餘眾具難可說；",
    "T13n0415_006:0854c26": "　心住此剎無他緣，　　身現十方無量土，",
    "T13n0415_006:0854c27": "　親承奉事彼諸佛，　　悉由神通力無邊。",
    "T13n0415_006:0854c28": "　無請我今為行慈，　　住於慚愧修行者，",
    "T13n0415_006:0854c29": "　不自利己常益他，　　為斯我請大名稱。",
    "T13n0415_006:0855a01": "　諸有發心求佛智，　　善根成熟不思議，",
    "T13n0415_006:0855a02": "　如是三昧云何修？　　我故為彼問無著。",
    "T13n0415_006:0855a03": "　被此忍鎧為眾生：　　『我要當拔諸重苦。』",
    "T13n0415_006:0855a04": "　彼等已離眾生想，　　為斯故問正覺真。",
    "T13n0415_006:0855a05": "　彼輩常住平等心，　　觀察眾生無異想，",
    "T13n0415_006:0855a06": "　常能成就慈悲者，　　我為彼故問如來。",
    "T13n0415_006:0855a07": "　是中應行何等法，　　速得如是不思議，",
    "T13n0415_006:0855a08": "　所得功德無有邊？　　我為彼故請調御。",
    "T13n0415_006:0855a09": "　被弘誓鎧勇猛人，　　為一眾生恒沙劫，",
    "T13n0415_006:0855a10": "　大地獄中受焰苦，　　善哉安樂諸眾生。",
    "T13n0415_006:0855a11": "　彼等無睡亦無疲，　　內外諸物無不施，",
    "T13n0415_006:0855a12": "　如是攝受眾生者，　　我今為彼問普觀。",
    "T13n0415_006:0855a13": "　呵責、毀辱、及捶罵，　　身受煎迫眾事苦，",
    "T13n0415_006:0855a14": "　為他奴婢及僕隸，　　皆由斯輩請世尊。",
    "T13n0415_006:0855a15": "　無量百千數億頭，　　有來求索皆能捨，",
    "T13n0415_006:0855a16": "　當捨頭時極歡喜，　　為求無上妙菩提；",
    "T13n0415_006:0855a17": "　為諸眾生而更捨，　　手、足、及以身餘肢，",
    "T13n0415_006:0855a18": "　救解失道眾生類，　　除撥生死還正路；",
    "T13n0415_006:0855a19": "　又施妻妾及男女，　　七寶、珠玉、及金、銀，",
    "T13n0415_006:0855a20": "　亦捨上妙眾器具，　　我為彼故問如來。",
    "T13n0415_006:0855a21": "　捨身命財無厭倦，　　長夜聽說不疲勞，",
    "T13n0415_006:0855a22": "　心常寂滅行頭陀，　　我以彼故問正覺。",
    "T13n0415_006:0855a23": "　真實妙語恒繫心，　　麁鄙惡言聞即離，",
    "T13n0415_006:0855a24": "　而於他所無嫌恨，　　我緣彼故諮自在。",
    "T13n0415_006:0855a25": "　常以慈心觀眾生，　　其猶父母愛一子，",
    "T13n0415_006:0855a26": "　而於怨親行平等，　　故我為彼請人王。",
    "T13n0415_006:0855a27": "　現有如斯諸功德，　　然我今日以宣陳，",
    "T13n0415_006:0855a28": "　其或未具諸眾等，　　我亦為是諮問佛。",
    "T13n0415_006:0855a29": "　世尊！我今有善根，　　初發問時便剋獲，",
    "T13n0415_006:0855b01": "　藉此菩薩諸功德，　　速證寂靜三昧王。」",
    "T13n0415_006:0855b02": "大方等大集經菩薩念佛三昧分卷第六"
}