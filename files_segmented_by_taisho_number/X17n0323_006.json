{
    "X17n0323_006:0213c12": "楞伽阿跋多羅寶經通義卷第六",
    "X17n0323_006:0213c13": "一切佛語心品第一之四(餘)",
    "X17n0323_006:0213c14": "爾時大慧菩薩復白佛言世尊惟願為說一切菩薩",
    "X17n0323_006:0213c15": "聲聞緣覺滅正受次第相續若善於滅正受次第相",
    "X17n0323_006:0213c16": "續相者我及餘菩薩終不妄捨滅正受樂門不墮一",
    "X17n0323_006:0213c17": "切聲聞緣覺外道愚癡佛告大慧諦聽諦聽善思念",
    "X17n0323_006:0213c18": "之當為汝說大慧白佛言世尊惟願為說佛告大慧",
    "X17n0323_006:0213c19": "六地菩薩摩訶薩及聲聞緣覺入滅正受第七地菩",
    "X17n0323_006:0213c20": "薩摩訶薩念念正受離一切性自性相正受非聲聞",
    "X17n0323_006:0213c21": "緣覺諸聲聞緣覺墮有行覺攝所攝相滅正受是故",
    "X17n0323_006:0213c22": "七地非念正受得一切法無差別相非分得種種相",
    "X17n0323_006:0213c23": "性覺一切法善不善性相正受是故七地無善念正",
    "X17n0323_006:0213c24": "受大慧八地菩薩及聲聞緣覺心意意識妄想相滅",
    "X17n0323_006:0214a01": "初地乃至七地菩薩摩訶薩觀三界心意意識量離",
    "X17n0323_006:0214a02": "我我所自妄想修墮外性種種相愚夫二種自心攝",
    "X17n0323_006:0214a03": "所攝向無知不覺無始過惡虗偽習氣所熏。",
    "X17n0323_006:0214a04": "滅定正受其名一也不問以辨之安知入者之淺",
    "X17n0323_006:0214a05": "深十地次第其位一也不言以示之孰知歷者之",
    "X17n0323_006:0214a06": "共別故大慧問以三乘同入滅定而有次第淺深",
    "X17n0323_006:0214a07": "歷於十地而有相續共別苟善其相則於大滅定",
    "X17n0323_006:0214a08": "而不捨於小正受而不墮問文可知答中位相進",
    "X17n0323_006:0214a09": "否多途凡四義初以六七對明淺深則六地三乘",
    "X17n0323_006:0214a10": "同入滅定此位最淺故菩薩所得定未異二乘七",
    "X17n0323_006:0214a11": "地菩薩念念正受等者念念則出入無間離一切",
    "X17n0323_006:0214a12": "性自性相正受則不取攝所攝一切相故不同二",
    "X17n0323_006:0214a13": "乘墮有行覺必滅諸相然後為定是故七地為非",
    "X17n0323_006:0214a14": "念正受謂非彼住念之正受也又曰得一切法無",
    "X17n0323_006:0214a15": "差別相則覺一切法善不善性相無有差別非彼",
    "X17n0323_006:0214a16": "二乘於其定中分得一兩相者故曰非分得種種",
    "X17n0323_006:0214a17": "相性是為無善念正受謂至七地尚不住於善況",
    "X17n0323_006:0214a18": "不善念乎則其為無差別相正受可知矣據此七",
    "X17n0323_006:0214a19": "地已過二乘唯言菩薩而於後地復存二乘者今",
    "X17n0323_006:0214a20": "以意求當是一往欲辨六七異相且約共別存沒",
    "X17n0323_006:0214a21": "言之非謂後位不兼二乘亦可望前六地俱名菩",
    "X17n0323_006:0214a22": "薩故所異者異前二乘爾明教眼者更詳二約七",
    "X17n0323_006:0214a23": "八以辨異相即心意識妄想相有滅未滅故過德",
    "X17n0323_006:0214a24": "不同謂八地三乘妄想識滅故唯德若初地至七",
    "X17n0323_006:0214b01": "地觀而未滅離而能修則猶存過德之間謂離我",
    "X17n0323_006:0214b02": "我所自妄想修者德也墮外性種種相而為愚夫",
    "X17n0323_006:0214b03": "有無二心所攝者過也所以過則由向無知惡習",
    "X17n0323_006:0214b04": "所熏故勝劣於是可知(一)。",
    "X17n0323_006:0214b05": "大慧八地菩薩摩訶薩聲聞緣覺涅槃菩薩者三昧",
    "X17n0323_006:0214b06": "覺所持是故三昧門樂不般涅槃若不持者如來地",
    "X17n0323_006:0214b07": "不滿足弃捨一切有為眾生事故佛種則應斷諸佛",
    "X17n0323_006:0214b08": "世尊為示如來不可思議無量功德聲聞緣覺三昧",
    "X17n0323_006:0214b09": "門得樂所牽故作涅槃想大慧我分部七地善修心",
    "X17n0323_006:0214b10": "意意識相善修我我所攝受人法無我生滅自共相",
    "X17n0323_006:0214b11": "善四無礙決定力三昧門地次第相續入道品法不",
    "X17n0323_006:0214b12": "令菩薩摩訶薩不覺自共相不善七地墮外道邪經",
    "X17n0323_006:0214b13": "故立地次第大慧彼實無有若生若滅除自心現量",
    "X17n0323_006:0214b14": "所謂地次第相續及三界種種行愚夫所不覺愚夫所",
    "X17n0323_006:0214b15": "不覺者謂我及諸佛說地次第相續及說三界種行。",
    "X17n0323_006:0214b16": "三明八地三乘同一涅槃而有取不取異則曰菩",
    "X17n0323_006:0214b17": "薩者三昧覺所持等謂如幻三昧覺力所持故雖",
    "X17n0323_006:0214b18": "入三昧門樂而不取涅槃若不持者反以不持顯",
    "X17n0323_006:0214b19": "持者之德言如來地不滿足則自行虧也棄捨一",
    "X17n0323_006:0214b20": "切為眾生事則化他失也自他既失則佛種應斷",
    "X17n0323_006:0214b21": "故諸佛為示不思議功德所以勸進也二乘反是",
    "X17n0323_006:0214b22": "所以失也我分部七地下總結示意謂即七地兼",
    "X17n0323_006:0214b23": "前望後分別部類有善不善滅不滅等異意令善",
    "X17n0323_006:0214b24": "修心意意識相則達識性本空除其妄想也善修",
    "X17n0323_006:0214c01": "我我所了人法無所著則攝受二無我性不墮生",
    "X17n0323_006:0214c02": "滅自共相善四無礙決定力三昧門則定慧均等",
    "X17n0323_006:0214c03": "無偏過之失由是地次第相續入道品法則進入",
    "X17n0323_006:0214c04": "後位之資也不令菩薩等者則是不令不善者墮",
    "X17n0323_006:0214c05": "於七地為愚夫二邊邪徑所攝此地相次第所以",
    "X17n0323_006:0214c06": "立也言修有善不善者謂離相則善著則不善故",
    "X17n0323_006:0214c07": "善修者雖心意意識我我所等亦足為入道之所",
    "X17n0323_006:0214c08": "苟為不善雖定慧等法亦不無偏失故知善與不",
    "X17n0323_006:0214c09": "善在人而不在法故曰彼實無有若生若滅除自",
    "X17n0323_006:0214c10": "心現量等謂前所分別地次第相續及三界種種",
    "X17n0323_006:0214c11": "行如四禪八定等雖前後轉進若有生滅除自心",
    "X17n0323_006:0214c12": "量建立本無其實而愚者不覺謂是佛所施設豈",
    "X17n0323_006:0214c13": "理也哉故今所不與推是而言凡佛有所說一依",
    "X17n0323_006:0214c14": "眾生心量分別其於佛法何有乎(二)。",
    "X17n0323_006:0214c15": "復次大慧聲聞緣覺第八菩薩地滅三昧門樂醉所",
    "X17n0323_006:0214c16": "醉不善自心現量自共相習氣所障墮人法無我法",
    "X17n0323_006:0214c17": "攝受見妄想涅槃想非寂滅智慧覺大慧菩薩者見",
    "X17n0323_006:0214c18": "滅三昧門樂本願哀愍大悲成就知分明十無盡句",
    "X17n0323_006:0214c19": "不妄想涅槃想彼已涅槃妄想不生故離攝所攝妄",
    "X17n0323_006:0214c20": "想覺了自心現量一切諸法妄想不生不墮心意意",
    "X17n0323_006:0214c21": "識外性自性相計著妄想非佛法因不生隨智慧生",
    "X17n0323_006:0214c22": "得如來自覺地如人夢中方便度水未度而覺覺已",
    "X17n0323_006:0214c23": "思惟為正為邪非正非邪餘無始見聞覺識因想種",
    "X17n0323_006:0214c24": "種習氣種種形處墮有無想心意意識夢現。",
    "X17n0323_006:0215a01": "四示八地復有共別按台宗明義應分二種一者",
    "X17n0323_006:0215a02": "三乘共行則菩薩有共二乘證得而不免過者四",
    "X17n0323_006:0215a03": "一同為滅定所醉而不能化他益物二不善自心",
    "X17n0323_006:0215a04": "現量為諸法自共相習氣所障三墮人法無我起",
    "X17n0323_006:0215a05": "法攝受見正言著法之見也四於涅槃起著想故",
    "X17n0323_006:0215a06": "非究竟寂滅覺竝如文云云所謂鈍同二乘是也",
    "X17n0323_006:0215a07": "但明共位有進退爾(云云)二者別立忍名則曰菩",
    "X17n0323_006:0215a08": "薩者見三昧門樂等一一翻前過相以彰八地利",
    "X17n0323_006:0215a09": "智獨菩薩德文離不次對釋可知既一切妄想不",
    "X17n0323_006:0215a10": "生則無復生因故曰非佛法因不生隨智慧生謂",
    "X17n0323_006:0215a11": "以成就佛法為因則生非是則不生隨智慧則生",
    "X17n0323_006:0215a12": "非是亦不生是則未甞生未嘗不生惟道是從有",
    "X17n0323_006:0215a13": "生不生終於究竟得如來自覺地皆以此理也如",
    "X17n0323_006:0215a14": "人夢中下譬上自他法也大意則謂夢時非無覺",
    "X17n0323_006:0215a15": "已無有而實非實非虗以喻八地菩薩始於見法",
    "X17n0323_006:0215a16": "終於度生一以如幻三昧建立故如夢時作用及",
    "X17n0323_006:0215a17": "得無生忍顯無功用道如覺己無得而言未度而",
    "X17n0323_006:0215a18": "覺者位未極故未到彼岸也為正為邪者審其虗",
    "X17n0323_006:0215a19": "實也非正非邪者極言其理也故自覺己言之孰",
    "X17n0323_006:0215a20": "得謂之實自夢事言之孰得謂之虗言餘無始見",
    "X17n0323_006:0215a21": "聞覺識因想者然真淨界中無佛無生尚何修因",
    "X17n0323_006:0215a22": "度生之有但未復真淨尚餘無始覺識以為因想",
    "X17n0323_006:0215a23": "則到夢之由也因其以種種習氣而有種種眾生",
    "X17n0323_006:0215a24": "形處於其境界墮有無想故有心意意識夢事隨",
    "X17n0323_006:0215b01": "現若無始覺識因想滅則一切法無有如覺己皆",
    "X17n0323_006:0215b02": "不可得也(三)。",
    "X17n0323_006:0215b03": "大慧如是菩薩摩訶薩於第八菩薩地見妄想生從",
    "X17n0323_006:0215b04": "初地轉進至第七地見一切法如幻等方便度攝所",
    "X17n0323_006:0215b05": "攝心妄想行已作佛法方便未得者令得大慧此是",
    "X17n0323_006:0215b06": "菩薩涅槃方便不壞離心意意識得無生法忍大慧",
    "X17n0323_006:0215b07": "於第一義無次第相續說無所有妄想寂滅法爾時",
    "X17n0323_006:0215b08": "世尊欲重宣此義而說偈言。",
    "X17n0323_006:0215b09": "心量無所有此住及佛地去來及現在三世諸佛說",
    "X17n0323_006:0215b10": "心量地第七無所有第八二地名為住佛地名最勝",
    "X17n0323_006:0215b11": "自覺智及淨此則是我地自在最勝處清淨妙莊嚴",
    "X17n0323_006:0215b12": "照曜如盛火光明悉遍至熾燄不壞目周輪化三有",
    "X17n0323_006:0215b13": "化現在三有或有光時化於彼演說乘皆是如來地",
    "X17n0323_006:0215b14": "十地則為初初則為八地第九則為七七亦復為八",
    "X17n0323_006:0215b15": "第二為第三第四為第五第三為第六無所有何次。",
    "X17n0323_006:0215b16": "此下合上譬也謂是菩薩見妄想生即所夢生死",
    "X17n0323_006:0215b17": "大河之譬也從初地轉進至第七地見一切法如",
    "X17n0323_006:0215b18": "幻等方便即能度方便義也度攝所攝妄想行已",
    "X17n0323_006:0215b19": "即自行度根境等一切妄想義也作佛法方便未",
    "X17n0323_006:0215b20": "得者令得即以自度而復度他亦猶未度者令度",
    "X17n0323_006:0215b21": "義也此是菩薩涅槃方便不壞者正言菩薩雖得",
    "X17n0323_006:0215b22": "涅槃而不壞方便度生事也離心意意識得無生",
    "X17n0323_006:0215b23": "法忍者即至第八地得無功用道如覺已無得之",
    "X17n0323_006:0215b24": "譬也是亦結示忍名故曰得無生忍此共別相非",
    "X17n0323_006:0215c01": "一宗教門莫識旨歸亦見此經兼該通乘此其三",
    "X17n0323_006:0215c02": "也於第一義下結示上所說地次第相續等其文",
    "X17n0323_006:0215c03": "葢略正應言於第一義無次第中說有次第無相",
    "X17n0323_006:0215c04": "續中說有相續無所有妄想中說妄想寂滅法良",
    "X17n0323_006:0215c05": "以第一義諦中一法不可得況次第相續乎然皆",
    "X17n0323_006:0215c06": "依眾生心量方便化門於本無中分別說爾心量",
    "X17n0323_006:0215c07": "苟盡則第一義空逈無所有猶如太虗不存鳥跡",
    "X17n0323_006:0215c08": "所謂說無所有妄想寂滅法者亦無名相中假名",
    "X17n0323_006:0215c09": "相說爾能契此理說本無說也偈初八句先總次",
    "X17n0323_006:0215c10": "別別者謂七地猶存心量八地則無所有故約七",
    "X17n0323_006:0215c11": "八對明分齊偏得住名八地雖無所有猶有定住",
    "X17n0323_006:0215c12": "唯以佛地名為最勝則因果歷然教道之說不同",
    "X17n0323_006:0215c13": "後文皆如來地證道所說無有定次自覺智及淨",
    "X17n0323_006:0215c14": "下別頌佛地功德殊勝如婆伽婆六義此見其五",
    "X17n0323_006:0215c15": "謂自覺智及淨者名稱也最勝處者吉祥也餘三",
    "X17n0323_006:0215c16": "名義顯然可知既具其五豈不尊貴乎(云云)不壞",
    "X17n0323_006:0215c17": "目者謂如來光明雖復熾盛而俯同萬物等一照",
    "X17n0323_006:0215c18": "燭不同日電等光奪壞人目也周輪化三有者亦",
    "X17n0323_006:0215c19": "曰周流謂如來周流三界化過現世間及被未來",
    "X17n0323_006:0215c20": "演說諸乘故曰於彼皆是如來地者則又頌上於",
    "X17n0323_006:0215c21": "第一義無次第相續故曰十地則為初等即以不",
    "X17n0323_006:0215c22": "次顯其圓融究竟而言寂滅真如有何位次不同",
    "X17n0323_006:0215c23": "教道定有次第也(四)。○右第五章。",
    "X17n0323_006:0215c24": "爾時大慧菩薩復白佛言世尊如來應供等正覺為",
    "X17n0323_006:0216a01": "常為無常佛告大慧如來應供等正覺非常非無常",
    "X17n0323_006:0216a02": "謂二俱有過若常者有作主過常者一切外道說作",
    "X17n0323_006:0216a03": "者無所作是故如來常非常非作常有過故若如來",
    "X17n0323_006:0216a04": "無常者有作無常過陰所相相無性陰壞則應斷而",
    "X17n0323_006:0216a05": "如來不斷大慧一切所作皆無常如瓶衣等一切皆",
    "X17n0323_006:0216a06": "無常過一切智眾具方便應無義以所作故一切所",
    "X17n0323_006:0216a07": "作皆應是如來無差別因性故是故大慧如來非常",
    "X17n0323_006:0216a08": "非無常復次大慧如來非如虗空常如虗空常者自",
    "X17n0323_006:0216a09": "覺聖智眾具無義過大慧譬如虗空非常非無常離",
    "X17n0323_006:0216a10": "常無常一異俱不俱常無常過故不可說是故如來",
    "X17n0323_006:0216a11": "非常復次大慧若如來無生常者如兔馬等角以無",
    "X17n0323_006:0216a12": "生常故方便無義以無生常過故如來非常復次大",
    "X17n0323_006:0216a13": "慧更有餘事知如來常所以者何謂無間所得智常",
    "X17n0323_006:0216a14": "故如來常大慧若如來出世若不出世法畢定住聲",
    "X17n0323_006:0216a15": "聞緣覺諸佛如來無間住不住虗空亦非愚夫之所",
    "X17n0323_006:0216a16": "覺知。",
    "X17n0323_006:0216a17": "前言常無常者屢矣而獨未明如來所證果法為",
    "X17n0323_006:0216a18": "常為無常以理言之前諸所說豈復外此苟不別",
    "X17n0323_006:0216a19": "明惑者昧焉故復為未了者請答中先言果證非",
    "X17n0323_006:0216a20": "常非無常葢其所證理絕百非圓離眾過異彼外",
    "X17n0323_006:0216a21": "計故言雙非二俱有過若常有作主過者謂如來",
    "X17n0323_006:0216a22": "尚無我相豈容保常有作主宰之過又曰常者一",
    "X17n0323_006:0216a23": "切外道說則邪計作者為常是有所作也而如來",
    "X17n0323_006:0216a24": "說作者無所作故常而非常非彼有作之常為有",
    "X17n0323_006:0216b01": "過故若如來無常者有作無常過正言無常同於",
    "X17n0323_006:0216b02": "有作若同有作則是五陰相所相其相無性故陰",
    "X17n0323_006:0216b03": "壞則斷而如來之常不應斷又曰一切所作皆無",
    "X17n0323_006:0216b04": "常如瓶衣等者謂若一切皆歸無常如世間瓶衣",
    "X17n0323_006:0216b05": "等物則顯如來修德無功故曰一切智眾具方便",
    "X17n0323_006:0216b06": "皆應無實義若同所作則一切所作皆應是佛以",
    "X17n0323_006:0216b07": "無別因性故故結云云然性德圓離雖曰俱非而",
    "X17n0323_006:0216b08": "果證亦得是常但常義多途故復遮二種非義則",
    "X17n0323_006:0216b09": "曰非如虗空等常謂虗空之常頑虗無義非同如",
    "X17n0323_006:0216b10": "來自覺聖智眾德修顯縱以空性為言而空離四",
    "X17n0323_006:0216b11": "句不可偏說若同無生常者如兔馬等角亦本無",
    "X17n0323_006:0216b12": "生無方便等義豈同常德故二皆有過然則果以",
    "X17n0323_006:0216b13": "何義言如來常邪即以三義故知之故曰謂無間",
    "X17n0323_006:0216b14": "所得智常等即金剛後心無礙道所得智以是顯",
    "X17n0323_006:0216b15": "德一證永常一也二法畢定住故謂一切諸法畢",
    "X17n0323_006:0216b16": "定住於常寂之理所謂有佛無佛性相常然而唯",
    "X17n0323_006:0216b17": "如來能顯所以常也三間無住故即向如來種性",
    "X17n0323_006:0216b18": "四法無間皆得常住則非住於虗空而兼言二乘",
    "X17n0323_006:0216b19": "者示各有種性以因顯果也此三亦可義配三德",
    "X17n0323_006:0216b20": "(云云一)。",
    "X17n0323_006:0216b21": "大慧如來所得智是般若所熏非心意意識彼諸陰",
    "X17n0323_006:0216b22": "界入處所熏大慧一切三有皆是不實妄想所生如",
    "X17n0323_006:0216b23": "來不從不實虗妄想生大慧以二法故有常無常非",
    "X17n0323_006:0216b24": "不二不二者寂靜一切法無二生相故是故如來應",
    "X17n0323_006:0216c01": "供等正覺非常非無常大慧乃至言說分別生則有",
    "X17n0323_006:0216c02": "常無常過分別覺滅者則離愚夫常無常見不寂靜",
    "X17n0323_006:0216c03": "慧者永離常無常非常無常熏爾時世尊欲重宣此",
    "X17n0323_006:0216c04": "義而說偈言。",
    "X17n0323_006:0216c05": "眾具無義者生常無常過若無分別覺永離常無常",
    "X17n0323_006:0216c06": "從其所立宗則有眾雜義等觀自心德言說不可得。",
    "X17n0323_006:0216c07": "將以無常顯常以二法顯不二故復陳三義明之",
    "X17n0323_006:0216c08": "則所謂常及雙非皆究竟果德名偏義圓其理一",
    "X17n0323_006:0216c09": "也言如來所得智是般若所熏者謂修德之智全",
    "X17n0323_006:0216c10": "性德般若之所熏發不同九界心識為彼陰入等",
    "X17n0323_006:0216c11": "熏又言如來不從不實虗妄想生則唯從真實功",
    "X17n0323_006:0216c12": "德生以因驗果理無差忒此以無常顯常也又曰",
    "X17n0323_006:0216c13": "以二法故有常無常非不二者謂若以生死涅槃",
    "X17n0323_006:0216c14": "為二法則有常與無常非所謂不二而如來既證",
    "X17n0323_006:0216c15": "諸法一相所謂無相則不二寂靜故無二種生相",
    "X17n0323_006:0216c16": "是即非常非無常以二顯不二也然言至於此可",
    "X17n0323_006:0216c17": "謂極其理矣而執言者墮分別言想則二與不二",
    "X17n0323_006:0216c18": "待對不忘猶為不寂故復遣之曰乃至言說分別",
    "X17n0323_006:0216c19": "生財有常無常過極言亦應有非常非無常過惟",
    "X17n0323_006:0216c20": "言語斷覺想滅無所分別則離愚夫等諸見過永",
    "X17n0323_006:0216c21": "離諸見過熏文從略說互見言之是為究竟寂靜",
    "X17n0323_006:0216c22": "慧者但離諸見雖常無常無非玅用況非常非無",
    "X17n0323_006:0216c23": "常乎或本多不字殊乖文旨偈言眾具無義者謂",
    "X17n0323_006:0216c24": "凡非如來脩德所顯故常無常皆悉有過則以聖",
    "X17n0323_006:0217a01": "奪凡也若無分別覺永離常無常則以理泯情也",
    "X17n0323_006:0217a02": "從其所立宗者如外道所計邪常及七種無常見",
    "X17n0323_006:0217a03": "皆所謂眾雜義也若夫以等觀心了自心量心量",
    "X17n0323_006:0217a04": "無有則生死涅槃本來平等故一切言說悉不可",
    "X17n0323_006:0217a05": "得(二)。○右第六章。",
    "X17n0323_006:0217a06": "爾時大慧菩薩復白佛言世尊惟願世尊更為我說",
    "X17n0323_006:0217a07": "陰界入生滅彼無有我誰生誰滅愚夫者依於生滅",
    "X17n0323_006:0217a08": "不覺苦盡不識涅槃佛言善哉諦聽當為汝說大慧",
    "X17n0323_006:0217a09": "白佛言唯然受教佛告大慧如來之藏是善不善因",
    "X17n0323_006:0217a10": "能徧興造一切趣生譬如伎兒變現諸趣離我我所",
    "X17n0323_006:0217a11": "不覺彼故三緣和合方便而生外道不覺計著作者",
    "X17n0323_006:0217a12": "為無始虗偽惡習所熏名為識藏生無明住地與七",
    "X17n0323_006:0217a13": "識俱如海浪身常生不斷離無常過離於我論自性",
    "X17n0323_006:0217a14": "無垢畢竟清淨。",
    "X17n0323_006:0217a15": "陰界入生滅前文固言之矣而大慧復有疑請者",
    "X17n0323_006:0217a16": "意謂陰界入法有迷有解以解則彼無有我誰為",
    "X17n0323_006:0217a17": "生滅以迷則愚夫依於生滅不覺苦盡不識涅槃",
    "X17n0323_006:0217a18": "凡夫何由出生死邪故請云云佛答中先總次別",
    "X17n0323_006:0217a19": "總文有法譬不言陰界入直告以如來之藏是善",
    "X17n0323_006:0217a20": "不善因蓋如來藏者本也陰界入者末也以末而",
    "X17n0323_006:0217a21": "不以本是迷與解相循為難終莫能解以本而不",
    "X17n0323_006:0217a22": "以末是迷解同出一理故迷解之外有未嘗迷解",
    "X17n0323_006:0217a23": "者為迷為解即如來藏隨緣為善不善因能徧興",
    "X17n0323_006:0217a24": "造一切趣生故有十界迷解之異迷則為生滅解",
    "X17n0323_006:0217b01": "則為無我此惑智所以相翻雖互為有無而理不",
    "X17n0323_006:0217b02": "相悖即酬問之大旨也譬如伎兒下譬也喻上隨",
    "X17n0323_006:0217b03": "緣造法猶如伎兒變現諸趣而本離我我所是則",
    "X17n0323_006:0217b04": "生滅無我理在其中亦猶伎者能變諸形而無有",
    "X17n0323_006:0217b05": "我故也次別又二先言如來藏有覺不覺以不覺",
    "X17n0323_006:0217b06": "故則有生滅故曰不覺彼故等謂不覺彼藏識性",
    "X17n0323_006:0217b07": "離於三緣合處計以為我或計為作者從是有生",
    "X17n0323_006:0217b08": "有滅皆由無始習氣熏如來藏轉名識藏生無明",
    "X17n0323_006:0217b09": "住地言其始起也與意等七識俱則復起餘四住",
    "X17n0323_006:0217b10": "地煩惱可知故曰如海浪身常生不斷則自本而",
    "X17n0323_006:0217b11": "起末由八識而至六識身亦即六道身也故自末",
    "X17n0323_006:0217b12": "言之唯無常我見而已若由聞教還依藏理了本",
    "X17n0323_006:0217b13": "真常離於我論則但除其末理自復本故曰自性",
    "X17n0323_006:0217b14": "無垢畢竟清淨此則八識之起滅也(一)。",
    "X17n0323_006:0217b15": "其餘諸識有生有滅意意識等念念有七因不實妄",
    "X17n0323_006:0217b16": "想取諸境界種種形處計著名相不覺自心所現色",
    "X17n0323_006:0217b17": "相不覺苦樂不至解脫名相諸纏貪生生貪若因若",
    "X17n0323_006:0217b18": "攀緣彼諸受根滅次第不生餘自心妄想不知苦樂",
    "X17n0323_006:0217b19": "入滅受想正受第四禪善真諦解脫脩行者作解脫",
    "X17n0323_006:0217b20": "想不離不轉名如來藏識藏七識流轉不滅所以者",
    "X17n0323_006:0217b21": "何彼因攀緣諸識生故非聲聞緣覺脩行境界不覺",
    "X17n0323_006:0217b22": "無我自共相攝受生陰界入見如來藏五法自性人",
    "X17n0323_006:0217b23": "法無我則滅。",
    "X17n0323_006:0217b24": "次言諸識有生滅者謂餘意意識等念念有七則",
    "X17n0323_006:0217c01": "起必俱時也因不實妄想等謂六識也以六識取",
    "X17n0323_006:0217c02": "境故有種種形處謂六塵也六塵既形著諸名相",
    "X17n0323_006:0217c03": "而不覺是八識自心所現色相則以末而迷本不",
    "X17n0323_006:0217c04": "覺苦樂等正言七識自相謂不覺苦樂則不同六",
    "X17n0323_006:0217c05": "識不至解脫則不同八識亦曰不受苦樂因及非",
    "X17n0323_006:0217c06": "涅槃因等即其義也但著名相與貪相生至於發",
    "X17n0323_006:0217c07": "起六識則為彼因及彼攀緣皆所謂生相也言滅",
    "X17n0323_006:0217c08": "相則曰彼諸受根滅及想行等次第不生唯餘自",
    "X17n0323_006:0217c09": "心微細妄識入滅想正受即四無色定及第四禪",
    "X17n0323_006:0217c10": "唯一心支而亦言不知苦樂者此以滅想云爾善",
    "X17n0323_006:0217c11": "真諦解脫脩行者即聲聞所脩於此滅定作解脫",
    "X17n0323_006:0217c12": "想非究竟滅也不離不轉下總判結答也即總判",
    "X17n0323_006:0217c13": "前諸識有離不離轉不轉之異故曰不離不轉者",
    "X17n0323_006:0217c14": "如來藏識也謂不離意意識等而未始有轉以具",
    "X17n0323_006:0217c15": "隨緣不變二義故也不離而轉者識藏也即第八",
    "X17n0323_006:0217c16": "貪藏種子識葢不離藏識而轉為諸識所依故也",
    "X17n0323_006:0217c17": "以顯七識亦離亦轉故曰七識流轉不滅亦離者",
    "X17n0323_006:0217c18": "以藏識雖未始離七識而七識自離是亦情離而",
    "X17n0323_006:0217c19": "體不離也而亦轉者以七識與六識為因及彼攀",
    "X17n0323_006:0217c20": "緣生於諸緣故言流轉不滅等二乘於此但知作",
    "X17n0323_006:0217c21": "解脫想而不知轉依八識實不可滅故非其境界",
    "X17n0323_006:0217c22": "不覺無我等者正酬結所問謂若於此不覺無我",
    "X17n0323_006:0217c23": "以自共相攝受生陰界入法則猶生滅非生滅盡",
    "X17n0323_006:0217c24": "若見如來藏則五法自性皆無我相豈陰界入而",
    "X17n0323_006:0218a01": "不滅互故知若明其本末將自除所以本末實相",
    "X17n0323_006:0218a02": "顯發由是明之總別相貫本末交映如來酬答文",
    "X17n0323_006:0218a03": "旨若此可不究其始末乎(二)。",
    "X17n0323_006:0218a04": "地次第相續轉進餘外道見不能傾動是名住菩薩",
    "X17n0323_006:0218a05": "不動地得十三昧道門樂三昧覺所持觀察不思議",
    "X17n0323_006:0218a06": "佛法自願不受三昧門樂及實際向自覺聖趣不共",
    "X17n0323_006:0218a07": "一切聲聞緣覺及諸外道所脩行道得十賢聖種性",
    "X17n0323_006:0218a08": "道及身智意生離三昧行是故大慧菩薩摩訶薩欲",
    "X17n0323_006:0218a09": "求勝進者當淨如來藏及識藏名大慧若無識藏名",
    "X17n0323_006:0218a10": "如來藏者則無生滅大慧然諸凡聖悉有生滅脩行",
    "X17n0323_006:0218a11": "者自覺聖趣現法樂住不捨方便大慧此如來藏識",
    "X17n0323_006:0218a12": "藏一切聲聞緣覺心想所見雖自性清淨客境所覆",
    "X17n0323_006:0218a13": "故猶見不淨非諸如來大慧如來者現前境界猶如",
    "X17n0323_006:0218a14": "掌中視阿摩勒果大慧我於此義以神力建立令勝",
    "X17n0323_006:0218a15": "鬘夫人及利智滿足諸菩薩等宣揚演說如來藏及",
    "X17n0323_006:0218a16": "識藏名七識俱生聲聞計著見人法無我故勝鬘夫",
    "X17n0323_006:0218a17": "人承佛威神說如來境界非聲聞緣覺及外道境界",
    "X17n0323_006:0218a18": "如來藏識藏唯佛及餘利智依義菩薩智慧境界是",
    "X17n0323_006:0218a19": "故汝及餘菩薩摩訶薩於如來藏識藏當勤脩學莫",
    "X17n0323_006:0218a20": "但聞覺作知足想爾時世尊欲重宣此義而說偈言。",
    "X17n0323_006:0218a21": "甚深如來藏而與七識俱二種攝受生智者則遠離",
    "X17n0323_006:0218a22": "如鏡像現心無始習所熏如實觀察者諸事悉無事",
    "X17n0323_006:0218a23": "如愚見指月觀指不觀月計著名字者不見我真實",
    "X17n0323_006:0218a24": "心為工伎兒意如和伎者五識為伴侶妄想觀伎眾。",
    "X17n0323_006:0218b01": "由前所悟得入初地次第轉進依位顯德餘外道",
    "X17n0323_006:0218b02": "見所不能動即第八不動地也得十三昧道門樂",
    "X17n0323_006:0218b03": "即此地證十種三昧數如別列自願即本願也以",
    "X17n0323_006:0218b04": "本願故不受三昧樂及住實際則起化利物也十",
    "X17n0323_006:0218b05": "賢聖者望極位故聖亦名賢如普賢之例身智意",
    "X17n0323_006:0218b06": "生者分得三身謂一身一智法報也意生則應身",
    "X17n0323_006:0218b07": "也離三昧行者仍上意生言之雖由三昧而無作",
    "X17n0323_006:0218b08": "行也當淨如來藏及識藏名者如來之藏本無可",
    "X17n0323_006:0218b09": "淨淨其覆者爾識藏以名言者謂如來藏變起妄",
    "X17n0323_006:0218b10": "識無別體故特其名而已若無識藏名則轉妄識",
    "X17n0323_006:0218b11": "復本藏理故無生滅凡諸真妄名轉體不轉者見",
    "X17n0323_006:0218b12": "於是矣然則聖無生滅邪故曰然諸凡聖悉有生",
    "X17n0323_006:0218b13": "滅言脩行者還約因位言之謂諸因聖雖得自覺",
    "X17n0323_006:0218b14": "聖樂而不捨方便故亦有生滅此言方便有二種",
    "X17n0323_006:0218b15": "謂一者自行增道方便二者化他益物方便皆有",
    "X17n0323_006:0218b16": "生滅義也二乘於此方便既皆無有則見應淨邪",
    "X17n0323_006:0218b17": "故復曰此如來藏等謂二乘雖無彼生滅而心想",
    "X17n0323_006:0218b18": "猶在客塵所覆見猶不淨非如來究竟清淨也故",
    "X17n0323_006:0218b19": "知言自性清淨者在法不在人亦有生滅者在人",
    "X17n0323_006:0218b20": "不在法反而言之亦復何定即不定處理在是矣",
    "X17n0323_006:0218b21": "又曰如來者現前境界等謂若如來見如來藏不",
    "X17n0323_006:0218b22": "離現前境界了無所覆亦無見相無見而見其猶",
    "X17n0323_006:0218b23": "掌果雖然畢竟是箇甚麼我於此義下指經顯證",
    "X17n0323_006:0218b24": "也然如來之說本不假證但於彼經已廣明竟故",
    "X17n0323_006:0218c01": "此略文得以指之抑文有與奪故託勝鬘以言之",
    "X17n0323_006:0218c02": "爾而言如來藏識等諸識俱生者凡夫也聲聞於",
    "X17n0323_006:0218c03": "此計著無我曾不知執無我者正是於我為此所",
    "X17n0323_006:0218c04": "蔽故於如來藏非其境界若如來藏無我相者我",
    "X17n0323_006:0218c05": "亦不可得故勸脩覺良在於此偈言甚深如來藏",
    "X17n0323_006:0218c06": "等者頌上如來藏心以無始惡習所熏故與七識",
    "X17n0323_006:0218c07": "俱乃至由自共相二種攝受則有陰界入生若見",
    "X17n0323_006:0218c08": "如來藏人法無我則滅故曰智者則遠離也如鏡",
    "X17n0323_006:0218c09": "象現心等譬上法也謂八識心體本來無物由無",
    "X17n0323_006:0218c10": "始妄熏故有七識等法生如鏡象之現也若如實",
    "X17n0323_006:0218c11": "觀察稱性遠離則象事本虗故曰諸事悉無事次",
    "X17n0323_006:0218c12": "別出指月喻以喻假名實法有得有失苟不能遣",
    "X17n0323_006:0218c13": "言契理政如觀指而不觀月也心如工伎兒等追",
    "X17n0323_006:0218c14": "頌上喻可以意得(三)。○右第七章。",
    "X17n0323_006:0218c15": "爾時大慧菩薩白佛言世尊惟願為說五法自性識",
    "X17n0323_006:0218c16": "二種無我究竟分別相我及餘菩薩摩訶薩於一切",
    "X17n0323_006:0218c17": "地次第相續分別此法入一切佛法入一切佛法者",
    "X17n0323_006:0218c18": "乃至如來自覺地佛告大慧諦聽諦聽善思念之大",
    "X17n0323_006:0218c19": "慧白佛言唯然受教佛告大慧五法自性識二種無",
    "X17n0323_006:0218c20": "我分別趣相者謂名相妄想正智如如若脩行者脩",
    "X17n0323_006:0218c21": "行入如來自覺聖趣離於斷常有無等見現法樂正",
    "X17n0323_006:0218c22": "受住現在前大慧不覺彼五法自性識二無我自心",
    "X17n0323_006:0218c23": "現外性凡夫妄想非諸聖賢大慧白佛言世尊云何",
    "X17n0323_006:0218c24": "愚夫妄想生非諸聖賢佛告大慧愚夫計著俗數名",
    "X17n0323_006:0219a01": "相隨心流散流散已種種相像貌墮我我所見希望",
    "X17n0323_006:0219a02": "計著玅色計著已無知覆障故生染著染著已貪恚",
    "X17n0323_006:0219a03": "癡所生業積集積集已妄想自纏如蠶作繭墮生死",
    "X17n0323_006:0219a04": "海諸趣曠野如汲井輪以愚癡故不能知如幻野馬",
    "X17n0323_006:0219a05": "水月自性離我我所起於一切不實妄想離相所相",
    "X17n0323_006:0219a06": "及生住滅從自心妄想生非自在時節微塵勝玅生",
    "X17n0323_006:0219a07": "愚癡凡夫隨名相流大慧彼相者眼識所照名為色",
    "X17n0323_006:0219a08": "耳鼻舌身意意識所照名為聲香味觸法是名為相",
    "X17n0323_006:0219a09": "大慧彼妄想者施設眾名顯示諸相如此不異象馬",
    "X17n0323_006:0219a10": "車步男女等名是名妄想。",
    "X17n0323_006:0219a11": "五法向雖已明而未嘗約諸地分別示其所以入",
    "X17n0323_006:0219a12": "一切佛法至如來地者故復請之答中先通示五",
    "X17n0323_006:0219a13": "法迷悟相謂脩行者趣入則五法通是悟相故曰",
    "X17n0323_006:0219a14": "若脩行者等若反是不覺則五法通是迷相故曰",
    "X17n0323_006:0219a15": "不覺彼五法等故知法無自性迷悟在人此特發",
    "X17n0323_006:0219a16": "其緒言爾所以趣入等相備見後文次徵釋中先",
    "X17n0323_006:0219a17": "別約名相等三就凡夫法以示迷相謂依六塵等",
    "X17n0323_006:0219a18": "俗數名相起諸分別其心流散不能自反墮我我",
    "X17n0323_006:0219a19": "所見希望計著玅色色非麤玅著則成麤玅體本",
    "X17n0323_006:0219a20": "融達之即離因妄想生於三道即無知覆障等惑",
    "X17n0323_006:0219a21": "也所生業積集等業也墮生死海等報也如蠶作",
    "X17n0323_006:0219a22": "繭者為自纏縛之譬也如汲井輪者為受輪回之",
    "X17n0323_006:0219a23": "譬也如幻野馬等為不知幻性離我我所之譬也",
    "X17n0323_006:0219a24": "起於一切不實妄想者謂於六塵等名相處起諸",
    "X17n0323_006:0219b01": "妄想成於三道夫妄本不實起於幻相幻相本離",
    "X17n0323_006:0219b02": "故離相所相亦無生住滅可得則歸諸自心而已",
    "X17n0323_006:0219b03": "然心不自心亦不從外道諸異因生還自愚夫依",
    "X17n0323_006:0219b04": "名相生故曰愚癡凡夫等是名相妄想互為生起",
    "X17n0323_006:0219b05": "抑由不知幻相故妄想生若知幻相妄想即滅此",
    "X17n0323_006:0219b06": "文所以反覆言之也又曰彼相者追釋名相二法",
    "X17n0323_006:0219b07": "不出六識取彼六塵名之者名也所取者相也顯",
    "X17n0323_006:0219b08": "示施設諸名相者妄想也故曰如此不異等如象",
    "X17n0323_006:0219b09": "馬車步四兵及男女等名相既立一一分別此如",
    "X17n0323_006:0219b10": "是此不異於無定法生於定見則妄想而已矣此",
    "X17n0323_006:0219b11": "之謂凡夫法(一)。",
    "X17n0323_006:0219b12": "大慧正智者彼名相不可得猶如過客諸識不生不",
    "X17n0323_006:0219b13": "斷不常不墮一切外道聲聞緣覺之地復次大慧菩",
    "X17n0323_006:0219b14": "薩摩訶薩以此正智不立名相非不立名相捨離二",
    "X17n0323_006:0219b15": "見建立及誹謗知名相不生是名如如大慧菩薩摩",
    "X17n0323_006:0219b16": "訶薩住如如者得無所有境界故得菩薩歡喜地得",
    "X17n0323_006:0219b17": "菩薩歡喜地已永離一切外道惡趣正住出世間趣",
    "X17n0323_006:0219b18": "法相成熟分別幻等一切法自覺法趣相離諸妄想",
    "X17n0323_006:0219b19": "見性異相次第乃至法雲地於其中間三昧力自在",
    "X17n0323_006:0219b20": "神通開敷得如來地已種種變化圓照示現成熟眾",
    "X17n0323_006:0219b21": "生如水中月善究竟滿足十無盡句為種種意解眾",
    "X17n0323_006:0219b22": "生分別說法法身離意所作是名菩薩入如如所得。",
    "X17n0323_006:0219b23": "次約正智如如就聖賢法以明悟相則曰正智者",
    "X17n0323_006:0219b24": "等謂彼名相不可得則各相等義在其間以本無",
    "X17n0323_006:0219c01": "自性通皆屬悟不起斷常等見是為正智言如過",
    "X17n0323_006:0219c02": "客諸識不生者過客猶路人也以譬名相初無自",
    "X17n0323_006:0219c03": "性而有智者終不於彼生諸分別故曰諸識不生",
    "X17n0323_006:0219c04": "聖賢正智視彼名相亦復如之菩薩以此正智不",
    "X17n0323_006:0219c05": "立名相者謂菩薩以正智破名相妄想而亦不自",
    "X17n0323_006:0219c06": "立其名相自若不亡還為所破然則既曰正智豈",
    "X17n0323_006:0219c07": "非名乎不斷不常豈非相乎故曰非不立名相但",
    "X17n0323_006:0219c08": "其為正智既捨離二邊不墮二謗則其性不生以",
    "X17n0323_006:0219c09": "不生者即如如義菩薩住如如下示如如所得相",
    "X17n0323_006:0219c10": "夫既曰如如豈有得乎然以無得而得亦得自他",
    "X17n0323_006:0219c11": "因果之法故曰得無所有境界即菩薩歡喜地也",
    "X17n0323_006:0219c12": "不離而離離一切外道惡趣無住而住住出世間",
    "X17n0323_006:0219c13": "之正趣無分別而分別了一切法皆悉如幻無證",
    "X17n0323_006:0219c14": "而證證自覺法趣相亦離諸妄想見性異相即能",
    "X17n0323_006:0219c15": "見及異相也前文所謂相見俱離是也葢菩薩將",
    "X17n0323_006:0219c16": "自淺階深以至於極故凡能所同異一切俱離而",
    "X17n0323_006:0219c17": "入一如法爾然也至於三昧力等種種功德由之",
    "X17n0323_006:0219c18": "開發自果及他由之建立從始洎終究竟法身任",
    "X17n0323_006:0219c19": "運稱性離意所作一□如如而得成辦故曰是名",
    "X17n0323_006:0219c20": "菩薩入如如所得(二)。",
    "X17n0323_006:0219c21": "爾時大慧菩薩白佛言世尊云何世尊為三種自性",
    "X17n0323_006:0219c22": "入於五法為各有自相宗佛告大慧三種自性及八",
    "X17n0323_006:0219c23": "識二種無我悉入五法大慧彼名及相是妄想自性",
    "X17n0323_006:0219c24": "大慧若依彼妄想生心心法名俱時生如日光俱種",
    "X17n0323_006:0220a01": "種相各別分別持是名緣起自性大慧正智如如者",
    "X17n0323_006:0220a02": "不可壞故名成自性復次大慧自心現妄想八種分",
    "X17n0323_006:0220a03": "別謂識藏意意識及五識身相者不實相妄想故我",
    "X17n0323_006:0220a04": "我所二攝受滅二無我生是故大慧此五法者聲聞",
    "X17n0323_006:0220a05": "緣覺菩薩如來自覺聖智諸地相續次第一切佛法",
    "X17n0323_006:0220a06": "悉入其中復次大慧五法者相名妄想如如正智大",
    "X17n0323_006:0220a07": "慧相者若處所形相色像等現是名為相若彼有如",
    "X17n0323_006:0220a08": "是相名為瓶等即此非餘是說為名施設眾名顯示",
    "X17n0323_006:0220a09": "諸相瓶等心心法是名妄想彼名彼相畢竟不可得",
    "X17n0323_006:0220a10": "始終無覺於諸法無展轉離不實妄想是名如如真",
    "X17n0323_006:0220a11": "實決定究竟自性不可得彼是如相我及諸佛隨順",
    "X17n0323_006:0220a12": "入處普為眾生如實演說施設顯示於彼隨入正覺",
    "X17n0323_006:0220a13": "不斷不常妄想不起隨順自覺聖趣一切外道聲聞",
    "X17n0323_006:0220a14": "緣覺所不得相是名正智大慧是名五法三種自性",
    "X17n0323_006:0220a15": "八識二種無我一切佛法悉入其中是故大慧當自",
    "X17n0323_006:0220a16": "方便學亦教他人勿隨於他爾時世尊欲重宣此義",
    "X17n0323_006:0220a17": "而說偈言。",
    "X17n0323_006:0220a18": "五法三自性及與八種識二種無有我悉攝摩訶衍",
    "X17n0323_006:0220a19": "名相虗妄想自性二種相正智及如如是則為成相。",
    "X17n0323_006:0220a20": "既申五法即三自性義在其中如前後會攝故復",
    "X17n0323_006:0220a21": "問其攝入之外亦有自相宗邪答中先答總入可",
    "X17n0323_006:0220a22": "知次別配法相初以名相對妄想者從所因言也",
    "X17n0323_006:0220a23": "以彼妄想反屬緣起者從所起說也即依妄想生",
    "X17n0323_006:0220a24": "心心法是其所起故既俱時生則如日光持種種",
    "X17n0323_006:0220b01": "相而分別不謬故曰各各分別持即日光以譬妄",
    "X17n0323_006:0220b02": "想種種相以譬緣起正智如如以配成性其義可",
    "X17n0323_006:0220b03": "知五法攝八識者即自心現妄想一也而通八種",
    "X17n0323_006:0220b04": "分別謂識藏即妄想之本意則執我妄想之主意",
    "X17n0323_006:0220b05": "識及五識妄想之相故八識雖異皆妄想也若亦",
    "X17n0323_006:0220b06": "兼餘義則如此分別者八識之名相也了知識性",
    "X17n0323_006:0220b07": "不墮二邊而卒於不生者即正智如如是五法亦",
    "X17n0323_006:0220b08": "可通配八識也我我所二攝受滅故二無我生者",
    "X17n0323_006:0220b09": "由妄想等即有我我所以滅即無我則正智如如",
    "X17n0323_006:0220b10": "是則識等雖異同歸五法無別自相宗明矣又曰",
    "X17n0323_006:0220b11": "聲聞緣覺乃至一切佛法悉入其中者總結示也",
    "X17n0323_006:0220b12": "如前三乘及如來地自他因果一切佛法亦悉入",
    "X17n0323_006:0220b13": "今五中了無剩法然猶約有法言之若乃五法無",
    "X17n0323_006:0220b14": "法餘法亦無孰為入者則一切佛法道在其中矣",
    "X17n0323_006:0220b15": "復次五法下重示異義則列名釋義復自一途大",
    "X17n0323_006:0220b16": "同小異不無所以相名反上不出名實互有前後",
    "X17n0323_006:0220b17": "餘二前後者前約自行故先智後如此兼化他則",
    "X17n0323_006:0220b18": "反其次故曰我及諸佛隨順入處者如如也普為",
    "X17n0323_006:0220b19": "眾生如實演說等正智也故知此文兼於化他言",
    "X17n0323_006:0220b20": "瓶等心心法者謂因瓶等名相則有心心數法能",
    "X17n0323_006:0220b21": "緣妄想始終無覺等者示名相不可得處即如如",
    "X17n0323_006:0220b22": "義謂名相妄想各不相到故始終無覺知者而彼",
    "X17n0323_006:0220b23": "諸法各各自住故無展轉續待之相以是推之法",
    "X17n0323_006:0220b24": "無自性故離不實妄想則如如也真實決定等者",
    "X17n0323_006:0220c01": "重指如相是諸佛入處依於自證如實演說不斷",
    "X17n0323_006:0220c02": "不常非凡小偏邪所得故名正智又曰一切佛法",
    "X17n0323_006:0220c03": "悉入其中者約互攝義通結四種故與上異勸文",
    "X17n0323_006:0220c04": "言勿隨於他者隨他則失於自己偈言摩訶衍者",
    "X17n0323_006:0220c05": "大乘也謂上四法攝受一切大乘反而言之一切",
    "X17n0323_006:0220c06": "佛法亦徧攝今四法也(三)。○右第八章。",
    "X17n0323_006:0220c07": "爾時大慧菩薩復白佛言世尊如世尊所說句過去",
    "X17n0323_006:0220c08": "諸佛如恒河沙未來現在亦復如是云何世尊為如",
    "X17n0323_006:0220c09": "說而受為更有餘義惟願如來哀愍解說佛告大慧",
    "X17n0323_006:0220c10": "莫如說受三世諸佛量非如恒河沙所以者何過世",
    "X17n0323_006:0220c11": "間望非譬所譬以凡愚計常外道妄想長養惡見生",
    "X17n0323_006:0220c12": "死無窮欲令厭離生死趣輪精勤勝進故為彼說言",
    "X17n0323_006:0220c13": "諸佛易見非如優曇鉢華難得見故息方便求有時",
    "X17n0323_006:0220c14": "復觀諸受化者作是說言佛難值遇如優曇鉢華優",
    "X17n0323_006:0220c15": "曇鉢華無已見今見當見如來者世間悉見不以建",
    "X17n0323_006:0220c16": "立自通故說言如來出世如優曇鉢華大慧自建立",
    "X17n0323_006:0220c17": "自通者過世間望彼諸凡愚所不能信自覺聖智境",
    "X17n0323_006:0220c18": "界無以為譬真實如來過心意意識所見之相不可",
    "X17n0323_006:0220c19": "為譬大慧然我說譬佛如恒河沙無有過咎。",
    "X17n0323_006:0220c20": "三世諸佛如恒河沙經教言之多矣往往聞者必",
    "X17n0323_006:0220c21": "曰其數云爾大慧意其別有所在故復請云云佛",
    "X17n0323_006:0220c22": "答中先止其非曰莫如說受謂止言數而已蓋諸",
    "X17n0323_006:0220c23": "佛數量過於此故亦過世間心量所望故非譬所",
    "X17n0323_006:0220c24": "譬豈特恒沙而已文先寄曇華以開譬端示凡譬",
    "X17n0323_006:0221a01": "喻義不一揆也則曰凡愚計常等謂彼凡外有未",
    "X17n0323_006:0221a02": "受化者生死無窮如來為說諸佛易見非如曇華",
    "X17n0323_006:0221a03": "令其不生退想息方便求而求佛道此則反喻以",
    "X17n0323_006:0221a04": "難顯易所以進之也又曰有時復觀諸受化者為",
    "X17n0323_006:0221a05": "說佛難值遇猶如曇華令其希慕求道此則順譬",
    "X17n0323_006:0221a06": "所以策之也進之策之所以誘物其致一也然皆",
    "X17n0323_006:0221a07": "化用邊事非謂建立自通則又結示能喻所喻有",
    "X17n0323_006:0221a08": "難有易故曰優曇鉢華無已見今見當見則能喻",
    "X17n0323_006:0221a09": "唯難見如來者世間悉見則所喻有難易文但言",
    "X17n0323_006:0221a10": "易亦法譬互見爾所謂自通等者即如來自覺聖",
    "X17n0323_006:0221a11": "智境界真實法身則非難非易過世間望故非凡",
    "X17n0323_006:0221a12": "愚所信亦非心意識量之所能見無譬為譬此其",
    "X17n0323_006:0221a13": "為自通境界也然則譬佛如恒沙何也抑言之過",
    "X17n0323_006:0221a14": "邪故復宗釋疑正酬所請曰無有過各凡略有七",
    "X17n0323_006:0221a15": "義所以言之如次文(一)。",
    "X17n0323_006:0221a16": "大慧譬如恒沙一切魚[敞/魚]輸收摩羅師子象馬人獸",
    "X17n0323_006:0221a17": "踐踏沙不念言彼惱亂我而生妄想自性清淨無諸",
    "X17n0323_006:0221a18": "垢汙如來應供等正覺自覺聖智恒河大力神通自",
    "X17n0323_006:0221a19": "在等沙一切外道諸人獸等一切惱亂如來不念而",
    "X17n0323_006:0221a20": "生妄想如來寂然無有念想如來本願以三昧樂安",
    "X17n0323_006:0221a21": "眾生故無有惱亂猶如恒沙等無有異又斷貪恚故",
    "X17n0323_006:0221a22": "譬如恒沙是地自性劫盡燒時燒一切地而彼地大",
    "X17n0323_006:0221a23": "不捨自性與火大俱生故其餘愚夫作地燒想而地",
    "X17n0323_006:0221a24": "不燒以火因故如是大慧如來法身如恒沙不壞大",
    "X17n0323_006:0221b01": "慧譬如恒沙無有限量如來光明亦復如是無有限",
    "X17n0323_006:0221b02": "量為成熟眾生故普照一切諸佛大眾大慧譬如恒",
    "X17n0323_006:0221b03": "沙別求異沙永不可得如是大慧如來應供等正覺",
    "X17n0323_006:0221b04": "無生死生滅有因緣斷故大慧譬如恒沙增減不可",
    "X17n0323_006:0221b05": "得知如是大慧如來智慧成熟眾生不增不減非身",
    "X17n0323_006:0221b06": "法故身法者有壞如來法身非是身法如厭洹沙油",
    "X17n0323_006:0221b07": "不可得如是一切極苦眾生逼迫如來乃至眾生未",
    "X17n0323_006:0221b08": "得涅槃不捨法界自三昧願樂以大悲故大慧譬如",
    "X17n0323_006:0221b09": "恒沙隨水而流非無水也如是大慧如來所說一切",
    "X17n0323_006:0221b10": "諸法隨涅槃流是故說言如恒河沙如來不隨諸去",
    "X17n0323_006:0221b11": "流轉去是壞義故大慧生死本際不可知不知故云",
    "X17n0323_006:0221b12": "何說去大慧去者斷義而愚夫不知。",
    "X17n0323_006:0221b13": "一沙不念彼惱亂故以譬如來聖智無念不生妄",
    "X17n0323_006:0221b14": "想如文可知二沙性不壞以譬如來法身常住言",
    "X17n0323_006:0221b15": "是地自性者有事有理以事則同一堅性故為沙",
    "X17n0323_006:0221b16": "為石是堅之至者以理則與彼堅濕煖動均一真",
    "X17n0323_006:0221b17": "性亦離異不異如前不生之性故劫盡燒時燒一",
    "X17n0323_006:0221b18": "切地而彼地大不捨自性正謂此性也故地之性",
    "X17n0323_006:0221b19": "即火之性地大生時與火俱生火事滅時而性不",
    "X17n0323_006:0221b20": "滅若火大即性亦得云火事如故又曰火因者謂",
    "X17n0323_006:0221b21": "火無所依必因地而有是地與火為相續體故地",
    "X17n0323_006:0221b22": "無火而不燒火無地而不續惟其不自焚故兩不",
    "X17n0323_006:0221b23": "相壞此地所以不得而燒而愚者見為燒爾若以",
    "X17n0323_006:0221b24": "堅濕煖動為自性者此則政相凌奪安得俱生而",
    "X17n0323_006:0221c01": "不燒邪三沙無限量譬如來光明無量四無異沙",
    "X17n0323_006:0221c02": "譬如來無分段之生死及變易之生滅以內外諸",
    "X17n0323_006:0221c03": "有因緣斷故五沙無增減譬如來以智慧成熟眾",
    "X17n0323_006:0221c04": "生而於法身體無增減不同色身之法有壞滅故",
    "X17n0323_006:0221c05": "六如厭沙無油譬如來雖為眾生極苦逼迫而不",
    "X17n0323_006:0221c06": "捨本願如油不可得七如恒沙隨流愚人但見沙",
    "X17n0323_006:0221c07": "流而不見水以智觀之非無水也譬如來說一切",
    "X17n0323_006:0221c08": "法隨順涅槃有如順流而非去義故曰如來不隨",
    "X17n0323_006:0221c09": "諸去流轉謂於法悟性不隨相轉故不同去流以",
    "X17n0323_006:0221c10": "去是生死壞滅義故若以法顯譬而流亦無流以",
    "X17n0323_006:0221c11": "前後流均一水故又曰生死本際不可知者是復",
    "X17n0323_006:0221c12": "以生死對涅槃若以本際言之則皆不可知覆釋",
    "X17n0323_006:0221c13": "上不隨去流義以其生死本際際於涅槃理極事",
    "X17n0323_006:0221c14": "徧徧一切法故無去來之異此以不知而釋不去",
    "X17n0323_006:0221c15": "故曰不知云何說去若以去者是生死後際永斷",
    "X17n0323_006:0221c16": "之義固非愚夫所知是亦不知也(二)。",
    "X17n0323_006:0221c17": "大慧白佛言世尊若眾生生死本際不可知者云何",
    "X17n0323_006:0221c18": "解脫可知佛告大慧無始虗偽過惡妄想習氣因滅",
    "X17n0323_006:0221c19": "自心現知外義妄想身轉解脫不滅是故無邊非都",
    "X17n0323_006:0221c20": "無所有為彼妄想作無邊等異名觀察內外離於妄",
    "X17n0323_006:0221c21": "想無異眾生智及爾燄一切諸法悉皆寂靜不識自",
    "X17n0323_006:0221c22": "心現妄想故妄想生若識則滅爾時世尊欲重宣此",
    "X17n0323_006:0221c23": "義而說偈言。",
    "X17n0323_006:0221c24": "觀察諸導師猶如恒河沙不壞亦不去亦復不究竟",
    "X17n0323_006:0222a01": "是則為平等觀察諸如來猶如恒沙等悉離一切過",
    "X17n0323_006:0222a02": "隨流而性常是則佛正覺。",
    "X17n0323_006:0222a03": "大慧因以生死解脫對問知不知義葢二者迷悟",
    "X17n0323_006:0222a04": "前後之際極其理既等云何一可知一不可知答",
    "X17n0323_006:0222a05": "中先示解脫之由由於妄想身轉故曰無始虗偽",
    "X17n0323_006:0222a06": "等謂以妄想習氣因滅故自心現知外義正言以",
    "X17n0323_006:0222a07": "自心現知於外境則自心現妄想身轉故而得解",
    "X17n0323_006:0222a08": "脫故妄想轉即是解脫而解脫實不滅惟其妄想",
    "X17n0323_006:0222a09": "解脫本只一體不見有際畔可得故曰無邊無邊",
    "X17n0323_006:0222a10": "則不可知義雖不可知而以妄想不轉而轉則解",
    "X17n0323_006:0222a11": "脫亦無得而得故曰非都無所有等謂非無為彼",
    "X17n0323_006:0222a12": "妄想轉處作異名者異名即解脫也是亦可知義",
    "X17n0323_006:0222a13": "台宗所謂名轉體不轉者頗與今文合以彼釋此",
    "X17n0323_006:0222a14": "其義善成然以佛出生死是亦可知但了生死無",
    "X17n0323_006:0222a15": "生死故知而不知然而知不知之外復誰知邪觀",
    "X17n0323_006:0222a16": "察內外者向以自心現知外義則外無外想還以",
    "X17n0323_006:0222a17": "此理而照內心則內外一如離於妄想矣唯一真",
    "X17n0323_006:0222a18": "如更無別法亦無眾生可異智及爾炎了無待對",
    "X17n0323_006:0222a19": "一切諸法平等一切則寂靜也不識自心現者重",
    "X17n0323_006:0222a20": "結示釋成要哉斯言其妄想生滅唯於自心識與",
    "X17n0323_006:0222a21": "不識而已矣苟識自心妄無不滅然有言識而妄",
    "X17n0323_006:0222a22": "不滅者是未為真識故也偈言觀察諸導師等略",
    "X17n0323_006:0222a23": "頌上譬中諸義存沒不次帖釋可知亦復不究竟",
    "X17n0323_006:0222a24": "者然以佛為究竟則假名得對終乖一如非所以",
    "X17n0323_006:0222b01": "平等故復遣之法應爾耳(三)。○右第九章。",
    "X17n0323_006:0222b02": "爾時大慧菩薩復白佛言世尊惟願為說一切諸法",
    "X17n0323_006:0222b03": "剎那壞相世尊云何一切法剎那佛告大慧諦聽諦",
    "X17n0323_006:0222b04": "聽善思念之當為汝說佛告大慧一切法者謂善不",
    "X17n0323_006:0222b05": "善無記有為無為世間出世間有罪無罪有漏無漏",
    "X17n0323_006:0222b06": "受不受大慧略說心意意識及習氣是五受陰因是",
    "X17n0323_006:0222b07": "心意意識習氣長養凡愚善不善妄想大慧修三昧",
    "X17n0323_006:0222b08": "樂三昧正受現法樂住名為賢聖善無漏大慧善不",
    "X17n0323_006:0222b09": "善者謂八識何等為八謂如來藏名識藏心意意識",
    "X17n0323_006:0222b10": "及五識身非外道所說大慧五識身者心意意識俱",
    "X17n0323_006:0222b11": "善不善相展轉變壞相續流注不壞身生亦生亦滅",
    "X17n0323_006:0222b12": "不覺自心現次第滅餘識生形相差別攝受意識五",
    "X17n0323_006:0222b13": "識俱相應生剎那時不住名為剎那。",
    "X17n0323_006:0222b14": "夫剎那者時之最促念之極微者也故以心念起",
    "X17n0323_006:0222b15": "滅不停為剎那又物之無常變壞者亦曰剎那是",
    "X17n0323_006:0222b16": "皆眾生虗妄識相如來示之意在即剎那無剎那",
    "X17n0323_006:0222b17": "了性真常爾而大慧請說剎那壞相豈能當如來",
    "X17n0323_006:0222b18": "之意手亦責之如後然因請故得詳其說於中先",
    "X17n0323_006:0222b19": "示一切法謂善不善等始言三性則法之有為故",
    "X17n0323_006:0222b20": "繼言無為以配之餘世間等各以類言至於言受",
    "X17n0323_006:0222b21": "則攝上諸法言不受則有無皆非不受亦不受獨",
    "X17n0323_006:0222b22": "得其至此法非法之大凡也次明剎那非剎那相",
    "X17n0323_006:0222b23": "先略說者為下廣明張本謂心意意識及色等習",
    "X17n0323_006:0222b24": "氣為五受陰因以是識習長養善不善妄想故有",
    "X17n0323_006:0222c01": "六凡有漏剎那言修三昧樂等即無漏因果惟空",
    "X17n0323_006:0222c02": "與定則是三乘無漏非剎那也次善不善者下廣",
    "X17n0323_006:0222c03": "明二相名雖疊上實則通示能生八識故曰謂如",
    "X17n0323_006:0222c04": "來藏等名識藏□指第八妄識如前識藏名是也",
    "X17n0323_006:0222c05": "而是八識名相出於正教故非外道說言五識身",
    "X17n0323_006:0222c06": "者正明剎那相謂心意意識俱則能生雖通所生",
    "X17n0323_006:0222c07": "則別故正約五識示之即眼等五識俱彼心心意",
    "X17n0323_006:0222c08": "識同時取境有善不善相或次第起或間雜起故",
    "X17n0323_006:0222c09": "曰展轉變壞相續流注根境之間未始間斷從本",
    "X17n0323_006:0222c10": "言之亦自八識不壞身生而亦生亦滅由不覺自",
    "X17n0323_006:0222c11": "心所現唯依五根有生有滅故曰次第滅餘識生",
    "X17n0323_006:0222c12": "攝受五塵形相差別故五識生時意識俱生故曰",
    "X17n0323_006:0222c13": "俱相應生不俱則不能分別也以是識故起滅不",
    "X17n0323_006:0222c14": "停不於此則於彼無時暫息故曰剎那時不住即",
    "X17n0323_006:0222c15": "剎那之想也(一)。",
    "X17n0323_006:0222c16": "大慧剎那者名識藏如來藏意俱生識習氣剎那無",
    "X17n0323_006:0222c17": "漏習氣非剎那非凡愚所覺計著剎那論故不覺一",
    "X17n0323_006:0222c18": "切法剎那非剎那以斷見壞無為法大慧七識不流",
    "X17n0323_006:0222c19": "轉不受苦樂非涅槃因大慧如來藏者受苦樂與因",
    "X17n0323_006:0222c20": "俱若生若滅四住地無明住地所醉凡愚不覺剎那",
    "X17n0323_006:0222c21": "見妄想熏心。",
    "X17n0323_006:0222c22": "剎那者下重結前起後是二種相雖通依諸識生",
    "X17n0323_006:0222c23": "起而所從則別故曰名識藏等是則以諸識從識",
    "X17n0323_006:0222c24": "習氣者剎那也從無漏習氣者非剎那也然善無",
    "X17n0323_006:0223a01": "漏法本唯空空而猶名習氣者謂其體是七識執",
    "X17n0323_006:0223a02": "想猶在故雖非剎那未為究竟真常無漏要是三",
    "X17n0323_006:0223a03": "乘聖賢境界故曰非凡愚所覺彼凡愚此唯作剎",
    "X17n0323_006:0223a04": "那論計著不唯不覺非剎那亦不自知其為剎那",
    "X17n0323_006:0223a05": "以全體在剎那故也脫或凡外塵勞念息幾至無",
    "X17n0323_006:0223a06": "為則又計為斷見故曰以斷見壞無為法惡識所",
    "X17n0323_006:0223a07": "以無為者哉又曰七識不流轉者承上無漏之義",
    "X17n0323_006:0223a08": "對明七八異相則七識以三義故異餘諸識而非",
    "X17n0323_006:0223a09": "剎那謂不流轉不受苦樂故異六識非涅槃因故",
    "X17n0323_006:0223a10": "異八識教門一往以對二乘良有以也然向言七",
    "X17n0323_006:0223a11": "識流轉今何反之亦以二義故前後不同一者克",
    "X17n0323_006:0223a12": "體則唯妄想執我而已如今文是也二者從緣雖",
    "X17n0323_006:0223a13": "不自有為以從緣故亦與諸識流轉不滅如前文",
    "X17n0323_006:0223a14": "是也如來藏者正明八識以不變性本非剎那而",
    "X17n0323_006:0223a15": "以隨緣受熏轉為識藏變起諸識則反上三義故",
    "X17n0323_006:0223a16": "受苦樂亦與因俱若生若滅一也為五住煩惱所",
    "X17n0323_006:0223a17": "醉凡愚不覺成剎那見故亦流轉二也而以妄想",
    "X17n0323_006:0223a18": "熏發本心故或致涅槃因三也然皆如來藏所從",
    "X17n0323_006:0223a19": "出則流轉非流轉剎那非剎那涅槃非涅槃染淨",
    "X17n0323_006:0223a20": "二熏本一而已此所以異於七識也(二)。",
    "X17n0323_006:0223a21": "復次大慧如金金剛佛舍利得奇特性終不損壞大",
    "X17n0323_006:0223a22": "慧若得無間有剎那者聖應非聖而聖未曾不聖如",
    "X17n0323_006:0223a23": "金金剛雖經劫數稱量不減云何凡愚不善於我隱",
    "X17n0323_006:0223a24": "覆之說於內外一切法作剎那想。",
    "X17n0323_006:0223b01": "然以剎那則有損壞非則反是理之然也如來本",
    "X17n0323_006:0223b02": "答剎那而直以不可損壞言者亦相顯爾於中先",
    "X17n0323_006:0223b03": "喻言如金金剛佛舍利得奇特性終不損壞者夫",
    "X17n0323_006:0223b04": "奇特□有事有理如金金剛以百鍊故鑛朴俱銷",
    "X17n0323_006:0223b05": "唯一精剛物不能壞則得事中奇特性也若佛舍",
    "X17n0323_006:0223b06": "利以萬行熏修垢妄都盡唯一精真無能壞者則",
    "X17n0323_006:0223b07": "得理中奇特性也如來所得真常亦復如是故曰",
    "X17n0323_006:0223b08": "終不損壞意言汝問剎那壞相豈不以生滅妄想",
    "X17n0323_006:0223b09": "故也若亦真常終無損壞此則答違上問法中言",
    "X17n0323_006:0223b10": "若得無間有剎那者謂我以無間道所證真常豈",
    "X17n0323_006:0223b11": "有剎那而不正言故寄言反顯爾則曰聖應非聖",
    "X17n0323_006:0223b12": "等夫聖未有不聖之理則知一證永常其無剎那",
    "X17n0323_006:0223b13": "明矣故合云云云何凡愚等者結斥不善如來密",
    "X17n0323_006:0223b14": "旨正顯諸法性非剎那聞者只合於起滅不停處",
    "X17n0323_006:0223b15": "了悟無生復本寂靜亦顯如來所得性常此則說",
    "X17n0323_006:0223b16": "剎那之密意也奈何不善於一切法作剎那想所",
    "X17n0323_006:0223b17": "以寄斥凡愚實責所問大慧領悟意必頓消(三)。○",
    "X17n0323_006:0223b18": "右第十章。",
    "X17n0323_006:0223b19": "大慧菩薩復白佛言世尊如世尊說六波羅蜜滿足",
    "X17n0323_006:0223b20": "得成正覺何等為六佛告大慧波羅蜜有三種分別",
    "X17n0323_006:0223b21": "謂世間出世間出世間上上大慧世間波羅蜜者我",
    "X17n0323_006:0223b22": "我所攝受計著攝受二邊為種種受生處樂色聲香",
    "X17n0323_006:0223b23": "味觸故滿足檀波羅蜜戒忍精進禪定智慧亦如是",
    "X17n0323_006:0223b24": "凡夫神通及生梵天大慧出世間波羅蜜者聲聞緣",
    "X17n0323_006:0223c01": "覺墮攝受涅槃故行六波羅蜜樂自己涅槃樂出世",
    "X17n0323_006:0223c02": "間上上波羅蜜者覺自心現妄想量攝受及自心二",
    "X17n0323_006:0223c03": "故不生妄想於諸趣攝受非分自心色想不計著為",
    "X17n0323_006:0223c04": "安樂一切眾生故生檀波羅蜜起上上方便即於彼",
    "X17n0323_006:0223c05": "緣妄想不生戒是尸波羅蜜即彼妄想不生忍知攝",
    "X17n0323_006:0223c06": "所攝是羼提波羅蜜初中後夜精勤方便隨順修行",
    "X17n0323_006:0223c07": "方便妄想不生是毗棃耶波羅蜜妄想悉滅不墮聲",
    "X17n0323_006:0223c08": "聞涅槃攝受是禪波羅蜜自心妄想非性智慧觀察",
    "X17n0323_006:0223c09": "不墮二邊先身轉勝而不可壞得自覺聖趣是般若",
    "X17n0323_006:0223c10": "波羅蜜。",
    "X17n0323_006:0223c11": "剎那生滅者生死此岸之事也真常不壞者涅槃",
    "X17n0323_006:0223c12": "彼岸之理也然則自此岸而達彼岸由剎那而究",
    "X17n0323_006:0223c13": "竟真常者其六度之功乎抑前章明不壞有四佛",
    "X17n0323_006:0223c14": "舍利其一也又曰住於正法得如來智具足斯由",
    "X17n0323_006:0223c15": "六度所熏大慧所以承是請問也答中言六度有",
    "X17n0323_006:0223c16": "三初世間六度言我我所攝受計著等者謂凡夫",
    "X17n0323_006:0223c17": "所修其過有四即計我我所著於二邊為求勝報",
    "X17n0323_006:0223c18": "樂著六塵夫計我我所則無為生之念著於二邊",
    "X17n0323_006:0223c19": "則不足以達中道彼岸為求勝報則不免於生死",
    "X17n0323_006:0223c20": "樂著六塵則非所謂無住相施凡夫神通及生梵",
    "X17n0323_006:0223c21": "天亦由修事度而得故因出之出世間六度即二",
    "X17n0323_006:0223c22": "乘所修雖依諦緣亦行是行故曰墮攝受涅槃故",
    "X17n0323_006:0223c23": "則但為自度而求涅槃故異菩薩出世間上上波",
    "X17n0323_006:0223c24": "羅蜜者即圓頓所修謂妄想量攝受者六塵也及",
    "X17n0323_006:0224a01": "自心二者內心與境為二也覺唯自心現則二而",
    "X17n0323_006:0224a02": "不二故妄想不生依是而修檀波羅蜜所修離相",
    "X17n0323_006:0224a03": "則不墮諸趣所攝故曰非分其於色等既皆自心",
    "X17n0323_006:0224a04": "則不復計著雖對六塵而無所有尚何行施之可",
    "X17n0323_006:0224a05": "得乎唯為安樂眾生而修是度皆反過為德即初",
    "X17n0323_006:0224a06": "檀度之意也亦兼通意則上上之方便也既了通",
    "X17n0323_006:0224a07": "已歷別爾修即以上善修之心於持戒等緣亦妄",
    "X17n0323_006:0224a08": "想不生一一稱性而持者戒也又曰是尸波羅蜜",
    "X17n0323_006:0224a09": "者重結究竟也故如是而行檀則無慳無施如是",
    "X17n0323_006:0224a10": "而持戒則非持非犯如是而安忍則不違不順如",
    "X17n0323_006:0224a11": "是而精進則何進何退如是而修定則無定無亂",
    "X17n0323_006:0224a12": "如是而習般若則非愚非慧自然不即二邊不離",
    "X17n0323_006:0224a13": "二邊安於中道直濟彼岸是謂上上波羅蜜相忍",
    "X17n0323_006:0224a14": "中言知攝所攝者恐脫一空字進度凡兩言方便",
    "X17n0323_006:0224a15": "者一則別相謂誦經等一則通相即兼五度皆須",
    "X17n0323_006:0224a16": "精進而行禪度言不墮聲聞涅槃攝受者謂聲聞",
    "X17n0323_006:0224a17": "定力偏多及為涅槃修禪故也而一一度言妄想",
    "X17n0323_006:0224a18": "不生或言悉滅非性等是則六度雖異率以離妄",
    "X17n0323_006:0224a19": "為本苟能離妄何行不成若不離妄無一而可此",
    "X17n0323_006:0224a20": "不可不知也先身轉勝而不可壞者謂六度增進",
    "X17n0323_006:0224a21": "乃至般若所得慧身轉勝前五不可破壞得自覺",
    "X17n0323_006:0224a22": "聖趣則又般若之至者於是三品雖通中下意實",
    "X17n0323_006:0224a23": "在上修者擇焉。○右第十一章。",
    "X17n0323_006:0224a24": "爾時世尊欲重宣此義而說偈言。",
    "X17n0323_006:0224b01": "空無常剎那愚夫妄想作如河燈種子而作剎那想",
    "X17n0323_006:0224b02": "剎那息煩亂寂靜離所作一切法不生我說剎那義",
    "X17n0323_006:0224b03": "物生則有滅不為愚者說無間相續性妄想之所熏",
    "X17n0323_006:0224b04": "無明為其因心則從彼生乃至色未生中間有何分",
    "X17n0323_006:0224b05": "相續次第滅餘心隨彼生不住於色時何所緣而生",
    "X17n0323_006:0224b06": "以從彼生故不如實因生云何無所成而知剎那壞",
    "X17n0323_006:0224b07": "修行者正受金剛佛舍利光音天宮殿世間不壞事",
    "X17n0323_006:0224b08": "住於正法得如來智具足比丘得平等云何見剎那",
    "X17n0323_006:0224b09": "揵闥婆幻等色無有剎那於不實色等視之若真實。",
    "X17n0323_006:0224b10": "此偈合置前剎那想下文差間爾偈言空無常剎",
    "X17n0323_006:0224b11": "那者謂虗空相常了不可得況言剎那起滅乎首",
    "X17n0323_006:0224b12": "言此者以見諸法體性本來寂靜猶如虗空而愚",
    "X17n0323_006:0224b13": "夫妄想或作常計或作剎那想如河流等是豈知",
    "X17n0323_006:0224b14": "空性本無也哉剎那息煩亂等正頌出隱覆義謂",
    "X17n0323_006:0224b15": "能了剎那則可以息煩亂體寂靜則自然離所作",
    "X17n0323_006:0224b16": "故一切法無生所以為說剎那之義也物生則有",
    "X17n0323_006:0224b17": "滅固生滅常理若為愚者說適滋名相如是說破",
    "X17n0323_006:0224b18": "生滅法文先示生相為所破謂無間相續性則剎",
    "X17n0323_006:0224b19": "那生滅由妄想所熏無明為固故剎那心相從彼",
    "X17n0323_006:0224b20": "而生次正破中初破生相言乃至色未生中間有",
    "X17n0323_006:0224b21": "何分者即承上心雖生而色未生中間自無所依",
    "X17n0323_006:0224b22": "之分是心無色而不生次第相續滅者謂色雖已",
    "X17n0323_006:0224b23": "生而心續滅是色心不相待縱餘心隨彼色生苟",
    "X17n0323_006:0224b24": "心不住於色復何所緣而生為其念念不住亦不",
    "X17n0323_006:0224c01": "取故是心雖有色亦無生性抑若從彼生則自無",
    "X17n0323_006:0224c02": "實性可得故曰不如實因生次破滅相者由向推",
    "X17n0323_006:0224c03": "之於中求剎那成不可得況知剎那壞乎壞即滅",
    "X17n0323_006:0224c04": "也既破生滅則復本真常故次頌不壞中初不壞",
    "X17n0323_006:0224c05": "法有四謂修行者正受一也金剛二也佛舍利三",
    "X17n0323_006:0224c06": "也光音天宮殿四也此天三災不壞復為後劫生",
    "X17n0323_006:0224c07": "成之如即二為世間法不壞二為出世法不壞次",
    "X17n0323_006:0224c08": "示能得人言住於正法得者謂如來以種智具足",
    "X17n0323_006:0224c09": "莊嚴比丘以平等正受皆以正法而得也餘二非",
    "X17n0323_006:0224c10": "此故亦有壞然一往爾云何見剎那者反頌上結",
    "X17n0323_006:0224c11": "斥謂苟不如上作剎那見當以何理見剎那邪故",
    "X17n0323_006:0224c12": "示之曰揵闥婆幻等即幻色固非剎那而於虗假",
    "X17n0323_006:0224c13": "之色當視若真實了本無生庶幾乎得矣(右本屬第十章",
    "X17n0323_006:0224c14": "之四)。",
    "X17n0323_006:0224c15": "爾時大慧菩薩復白佛言世尊世尊記阿羅漢得成",
    "X17n0323_006:0224c16": "阿耨多羅三藐三菩提與諸菩薩等無差別一切眾",
    "X17n0323_006:0224c17": "生法不涅槃誰至佛道從初得佛至般涅槃於其中",
    "X17n0323_006:0224c18": "間不說一字亦無所答如來常定故亦無慮亦無察",
    "X17n0323_006:0224c19": "化佛化作佛事何故說識剎那展轉壞相金剛力士",
    "X17n0323_006:0224c20": "常隨侍衛何不施設本際現魔魔業惡業果報旃遮",
    "X17n0323_006:0224c21": "摩納孫陀利女空鉢而出惡業障現云何如來得一",
    "X17n0323_006:0224c22": "切種智而不離諸過。",
    "X17n0323_006:0224c23": "舊釋此文凡作十問答往往文外穿鑿疣贅今以",
    "X17n0323_006:0224c24": "問答始末參照止應有六文先疊問初問記阿羅",
    "X17n0323_006:0225a01": "漢得成佛道與菩薩無異然於何處記邪或據前",
    "X17n0323_006:0225a02": "文三昧樂住聲聞當得如來最勝之身者若即其",
    "X17n0323_006:0225a03": "文則顯此經唯化佛說此復不可抑文別有謂如",
    "X17n0323_006:0225a04": "向釋今謂當是大慧別有所聞故特於此以發授",
    "X17n0323_006:0225a05": "記聲聞之意復當更明二問始終無說文先言一",
    "X17n0323_006:0225a06": "切眾生即涅槃相故法不涅槃使誰至於佛道而",
    "X17n0323_006:0225a07": "言從初得佛復誰入於涅槃而曰至般涅槃乃至",
    "X17n0323_006:0225a08": "始終不說一字耶因復再徵若以如來常在定故",
    "X17n0323_006:0225a09": "無說者則五十年所說皆應化佛施作邪三問說",
    "X17n0323_006:0225a10": "識壞相亦由上文有言無漏非剎那又曰七識不",
    "X17n0323_006:0225a11": "流轉則七識無漏不當壞滅何得復說識諸剎那",
    "X17n0323_006:0225a12": "展轉壞邪四問佛何假乎護五問何意不施設本",
    "X17n0323_006:0225a13": "際施設猶顯示也此因前文有言生死本際不可",
    "X17n0323_006:0225a14": "知果不可知則是不施設本際故復問其所以六",
    "X17n0323_006:0225a15": "問如來九惱(事緣如別出)意謂如來萬德普備眾善咸",
    "X17n0323_006:0225a16": "會安有至聖復嬰過難耶答如次文(一)。",
    "X17n0323_006:0225a17": "佛告大慧諦聽諦聽善思念之當為汝說大慧白佛",
    "X17n0323_006:0225a18": "言善哉世尊唯然受教佛告大慧為無餘涅槃故說",
    "X17n0323_006:0225a19": "誘進行菩薩行者故此及餘世界修菩薩行者樂聲",
    "X17n0323_006:0225a20": "聞乘涅槃為令離聲聞乘進向大乘化佛授聲聞記",
    "X17n0323_006:0225a21": "非是法佛大慧因是故記諸聲聞與菩薩不異大慧",
    "X17n0323_006:0225a22": "不異者聲聞緣覺諸佛如來煩惱障斷解脫一味非",
    "X17n0323_006:0225a23": "智障斷大慧智障者見法無我殊勝清淨煩惱障者",
    "X17n0323_006:0225a24": "先習見人無我斷七識滅法障解脫識藏習滅究竟",
    "X17n0323_006:0225b01": "清淨。",
    "X17n0323_006:0225b02": "以次答釋中初言為無餘涅槃故說者即聲聞子",
    "X17n0323_006:0225b03": "果二縛盡生無餘依界以非究竟故說彼授記已",
    "X17n0323_006:0225b04": "復須行行而意不在彼所以誘進始行者令行菩",
    "X17n0323_006:0225b05": "薩行故則曰此及餘世界修菩薩行等謂菩薩中",
    "X17n0323_006:0225b06": "有始修大行復樂小果為其說授記事以策進之",
    "X17n0323_006:0225b07": "使其自反進向大乘即此經言記聲聞之意故台",
    "X17n0323_006:0225b08": "宗有曰楞伽密對菩薩方等斥奪聲聞即其義也",
    "X17n0323_006:0225b09": "唯是法華正記二乘獨超一化今以二義區別其",
    "X17n0323_006:0225b10": "說曰一者所記為此不為彼義如上說二者能記",
    "X17n0323_006:0225b11": "是化而非法故曰化佛授聲聞記非是法佛言化",
    "X17n0323_006:0225b12": "佛則權言法佛則實故知二意同異明矣又曰與",
    "X17n0323_006:0225b13": "菩薩不異者一往約同斷煩惱障故得解脫一味",
    "X17n0323_006:0225b14": "云爾非謂無明智障斷也抑此經所說三乘多槩",
    "X17n0323_006:0225b15": "言之亦所以密與其進也次出異相則曰智障斷",
    "X17n0323_006:0225b16": "見法無我等約二無我以辨淺深而言先習見人",
    "X17n0323_006:0225b17": "無我斷者謂聲聞人先得人空故先所習見人無",
    "X17n0323_006:0225b18": "我智但斷見思煩惱而已而未斷無明故未見法",
    "X17n0323_006:0225b19": "無我智此一異也又曰七識滅法障解脫者亦以",
    "X17n0323_006:0225b20": "七八識滅而論二障有脫未脫二乘但滅七識故",
    "X17n0323_006:0225b21": "未盡淨此二異也是知同異未易輙論而末學欲",
    "X17n0323_006:0225b22": "以一槩盡局哉難矣(二)。",
    "X17n0323_006:0225b23": "因本住法故前後非性無盡本願故如來無慮無察",
    "X17n0323_006:0225b24": "而演說法正智所化故念不妄故無慮無察四住地",
    "X17n0323_006:0225c01": "無明住地習氣斷故二煩惱斷離二種死覺人法無",
    "X17n0323_006:0225c02": "我及二障斷大慧心意意識服識等七剎那習氣因",
    "X17n0323_006:0225c03": "善無漏品離不復輪轉大慧如來藏者輪轉涅槃苦",
    "X17n0323_006:0225c04": "樂因空亂意慧愚癡凡夫所不能覺。",
    "X17n0323_006:0225c05": "次答第二問言因本住法故前後非性者謂本住",
    "X17n0323_006:0225c06": "法則性無增減故前無佛道可得後無佛可涅槃",
    "X17n0323_006:0225c07": "中間亦無法可說故曰前後非性非性之性法界",
    "X17n0323_006:0225c08": "平等故云無說爾然以無盡本願為眾生故無說",
    "X17n0323_006:0225c09": "而說則曰無慮無察而演說法謂佛以無為智定",
    "X17n0323_006:0225c10": "寂而常照圓鑑法界如鏡現象如印印泥故不待",
    "X17n0323_006:0225c11": "慮而說察而知則未甞無說正智所化等復言無",
    "X17n0323_006:0225c12": "慮無察者由於正智所化寂念不妄故也又曰四",
    "X17n0323_006:0225c13": "住地等謂究竟果人所斷者二障所離者二死所",
    "X17n0323_006:0225c14": "證者二無我法門深極如是豈化佛之所為乎是",
    "X17n0323_006:0225c15": "亦抑大慧之問也心意意識下答第三問謂心意",
    "X17n0323_006:0225c16": "識三未始不俱而說識剎那有壞不壞者所從言",
    "X17n0323_006:0225c17": "異爾若以諸識從剎那習氣因則有壞從善無漏",
    "X17n0323_006:0225c18": "品則不壞以其性離非剎那故不復輪轉即不壞",
    "X17n0323_006:0225c19": "義然則剎那習氣者六識之分也善無漏品者七",
    "X17n0323_006:0225c20": "識之分也此猶六七對明壞不壞異若約七八相",
    "X17n0323_006:0225c21": "望則七識執我想心未亡故猶可壞唯八識不壞",
    "X17n0323_006:0225c22": "故特言眼識等七意存八識不壞故也次別顯藏",
    "X17n0323_006:0225c23": "識者謂如來藏在輪轉則與之為輪轉在涅槃亦",
    "X17n0323_006:0225c24": "與之為涅槃與之為苦樂而未始不淨與之為涅",
    "X17n0323_006:0226a01": "槃因而未始淨方其即則未始不離方其離則未",
    "X17n0323_006:0226a02": "始不即既非即非不即亦未始壞不壞故非凡小",
    "X17n0323_006:0226a03": "所覺言空亂意慧即指二乘義兼與奪謂以空亂",
    "X17n0323_006:0226a04": "意奪也而猶名慧與也(三)。",
    "X17n0323_006:0226a05": "大慧金剛力士所隨護者是化佛耳非真如來大慧",
    "X17n0323_006:0226a06": "真如來者離一切根量一切凡夫聲聞緣覺及外道",
    "X17n0323_006:0226a07": "根量悉滅得現法樂住無間法智忍故非金剛力士",
    "X17n0323_006:0226a08": "所護一切化佛不從業生化佛者非佛不離佛因陶",
    "X17n0323_006:0226a09": "家輪等眾生所作相而說法非自通處說自覺境界",
    "X17n0323_006:0226a10": "復次大慧愚夫依七識身滅起斷見不覺識藏故起",
    "X17n0323_006:0226a11": "常見自妄想故不知本際自妄想慧滅故解脫四住",
    "X17n0323_006:0226a12": "地無明住地習氣斷故一切過斷。",
    "X17n0323_006:0226a13": "答第四問中文有對有別對論則佛有真化故曰",
    "X17n0323_006:0226a14": "金剛力士所隨護者化佛也離一切根量等真佛",
    "X17n0323_006:0226a15": "也言離一切根量則不墮自他陰界入法得現法",
    "X17n0323_006:0226a16": "樂住無間法智忍故則究竟住於智斷功德法身",
    "X17n0323_006:0226a17": "常與定俱故不須護別論者雖化亦不護凡二意",
    "X17n0323_006:0226a18": "故葢化謂化現亦應也又無而歡有曰化皆隨宜",
    "X17n0323_006:0226a19": "應現不同凡夫隨實業生則不待護一也又曰化",
    "X17n0323_006:0226a20": "佛者非佛不離佛則從真起化故非一非異亦不",
    "X17n0323_006:0226a21": "待護二也但由化用必因眾生眾生有作須眾緣",
    "X17n0323_006:0226a22": "具故佛亦以緣具說法故曰因陶家輪等正取緣",
    "X17n0323_006:0226a23": "具義也然則不護而護而金剛力士獨得非化乎",
    "X17n0323_006:0226a24": "非自通處者不同真佛唯說自覺境界答第五問",
    "X17n0323_006:0226b01": "者非無本際可示但為眾生未能出自妄想外故",
    "X17n0323_006:0226b02": "於本際有所不知極其妄想不出斷常故曰愚夫",
    "X17n0323_006:0226b03": "依七識身滅等即限彼所知極於七識之外無所",
    "X17n0323_006:0226b04": "知故因起斷見而不覺識藏無盡見其念念相續",
    "X17n0323_006:0226b05": "故起常見由其自妄想內而不及外故不能知必",
    "X17n0323_006:0226b06": "待妄想轉滅即解脫等當自知爾故曰自妄想滅",
    "X17n0323_006:0226b07": "而言慧滅者示妄不自滅必由慧而滅夫然則五",
    "X17n0323_006:0226b08": "住二死究竟咸亡金剛法身豈復有魔業等事故",
    "X17n0323_006:0226b09": "自四住地下答第六問然皆為眾生故文便示現",
    "X17n0323_006:0226b10": "爾(四)。",
    "X17n0323_006:0226b11": "爾時世尊欲重宣此義而說偈言。",
    "X17n0323_006:0226b12": "三乘亦非乘如來不磨滅一切佛所記說離諸過惡",
    "X17n0323_006:0226b13": "為諸無間智及無餘涅槃誘進諸下劣是故隱覆說",
    "X17n0323_006:0226b14": "諸佛所起智即分別說道諸乘非為乘彼則非涅槃",
    "X17n0323_006:0226b15": "欲色有及見說是四住地意識之所起識宅意所住",
    "X17n0323_006:0226b16": "意及眼識等斷滅說無常或作涅槃見而為說常住。",
    "X17n0323_006:0226b17": "偈言三乘亦非乘者非實乘也如來不磨滅者謂",
    "X17n0323_006:0226b18": "真佛也惟其非乘故與授一乘記惟其是真佛故",
    "X17n0323_006:0226b19": "說離諸過惡即間頌初後二答亦兼頌第四問答",
    "X17n0323_006:0226b20": "也為諸無間智等覆頌初答意可知諸佛所起智",
    "X17n0323_006:0226b21": "者頌答次問也謂從初起道樹所得智後即分別",
    "X17n0323_006:0226b22": "說道此以其說頌無說非曰不說以非性言之故",
    "X17n0323_006:0226b23": "乘而非乘涅槃而非涅槃云不說爾欲色有及見",
    "X17n0323_006:0226b24": "頌四住地也意識之所起者頌第五答文謂意由",
    "X17n0323_006:0226c01": "八識而起而八識意之所住故喻之如宅以是言",
    "X17n0323_006:0226c02": "之自不容以七識身滅而起斷見彼又於第六識",
    "X17n0323_006:0226c03": "等斷滅處說無常或作涅槃見者此皆凡外自妄",
    "X17n0323_006:0226c04": "想見故不知本際如來為是說常住也(五)。○右第",
    "X17n0323_006:0226c05": "十二章。",
    "X17n0323_006:0226c06": "爾時大慧菩薩以偈問曰。",
    "X17n0323_006:0226c07": "彼諸菩薩等志求佛道者酒肉及與葱飲食為云何",
    "X17n0323_006:0226c08": "惟願無上尊哀愍為演說愚夫所貪著臭穢無名稱",
    "X17n0323_006:0226c09": "虎狼所甘嗜云何而可食食者生諸過不食為福善",
    "X17n0323_006:0226c10": "惟願為我說食不食罪福。",
    "X17n0323_006:0226c11": "大慧菩薩說偈問已復白佛言惟願世尊為我等說",
    "X17n0323_006:0226c12": "食不食肉功德過惡我及諸菩薩於現在未來當為",
    "X17n0323_006:0226c13": "種種希望食肉眾生分別說法令彼眾生慈心相向",
    "X17n0323_006:0226c14": "得慈心已各於住地清淨明了疾得究竟無上菩提",
    "X17n0323_006:0226c15": "聲聞緣覺自地止息已亦得速成無上菩提惡邪論",
    "X17n0323_006:0226c16": "法諸外道輩邪見斷常顛倒計著尚有遮法不聽食",
    "X17n0323_006:0226c17": "肉況復如來世間救護正法成就而食肉耶佛告大",
    "X17n0323_006:0226c18": "慧善哉善哉諦聽諦聽善思念之當為汝說大慧白",
    "X17n0323_006:0226c19": "佛言唯然受教佛告大慧有無量因緣不應食肉然",
    "X17n0323_006:0226c20": "我今當為汝略說謂一切眾生從本已來展轉因緣",
    "X17n0323_006:0226c21": "甞為六親以親想故不應食肉驢騾駱駝狐狗牛馬",
    "X17n0323_006:0226c22": "人獸等肉屠者雜賣故不應食肉不淨氣分所生長",
    "X17n0323_006:0226c23": "故不應食肉眾生聞氣悉生恐怖如旃陀羅及譚婆",
    "X17n0323_006:0226c24": "等狗見憎惡驚怖羣吠故不應食肉又令修行者慈",
    "X17n0323_006:0227a01": "心不生故不應食肉凡愚所嗜臭穢不淨無善名稱",
    "X17n0323_006:0227a02": "故不應食肉令諸呪術不成就故不應食肉以殺生",
    "X17n0323_006:0227a03": "者見形起識深味著故不應食肉彼食肉者諸天所",
    "X17n0323_006:0227a04": "棄故不應食肉令口氣臭故不應食肉多惡夢故不",
    "X17n0323_006:0227a05": "應食肉空閑林中虎狼聞香故不應食肉令飲食無",
    "X17n0323_006:0227a06": "節故不應食肉令修行者不生厭離故不應食肉我",
    "X17n0323_006:0227a07": "甞說言凡所飲食作食子肉想作服藥想故不應食",
    "X17n0323_006:0227a08": "肉聽食肉者無有是處復次大慧過去有王名師子",
    "X17n0323_006:0227a09": "蘇陀婆食種種肉遂至食人臣民不堪即便謀反斷",
    "X17n0323_006:0227a10": "其奉祿以食肉者有如是過故不應食肉復次大慧",
    "X17n0323_006:0227a11": "凡諸殺者為財利故殺生屠販彼諸愚癡食肉眾生",
    "X17n0323_006:0227a12": "以錢為網而捕諸肉彼殺生者若以財物若以鈎網",
    "X17n0323_006:0227a13": "取彼空行水陸眾生種種殺害屠販求利大慧亦無",
    "X17n0323_006:0227a14": "不教不求不想而有魚肉以是義故不應食肉大慧",
    "X17n0323_006:0227a15": "我有時說遮五種肉或制十種今於此經一切種一",
    "X17n0323_006:0227a16": "切時開除方便一切悉斷大慧如來應供等正覺尚",
    "X17n0323_006:0227a17": "無所食況食魚肉亦不教人以大悲前行故視一切",
    "X17n0323_006:0227a18": "眾生猶如一子是故不聽令食子肉爾時世尊欲重",
    "X17n0323_006:0227a19": "宣此義而說偈言。",
    "X17n0323_006:0227a20": "曾昔為親屬鄙穢不淨雜不淨所生長聞氣悉恐怖",
    "X17n0323_006:0227a21": "一切肉與葱及諸韮蒜等種種放逸酒修行常遠離",
    "X17n0323_006:0227a22": "亦常離麻油及諸穿孔牀以彼諸細蟲於中極恐怖",
    "X17n0323_006:0227a23": "飲食生放逸放逸生諸覺從覺生貪欲是故不應食",
    "X17n0323_006:0227a24": "由食生貪欲貪令心迷醉迷醉長愛欲生死不解脫",
    "X17n0323_006:0227b01": "為利殺眾生以財網諸肉二俱是惡業死墮呌呼獄",
    "X17n0323_006:0227b02": "若無教想求則無三淨肉彼非無因有是故不應食",
    "X17n0323_006:0227b03": "彼諸修行者由是悉遠離十方佛世尊一切咸訶責",
    "X17n0323_006:0227b04": "展轉更相食死墮虎狠類臭穢可厭惡所生常愚癡",
    "X17n0323_006:0227b05": "多生旃陀羅獵師譚婆種或生陀夷尼及諸食肉性",
    "X17n0323_006:0227b06": "羅剎猫狸等偏於是中生縛象與大雲央掘利魔羅",
    "X17n0323_006:0227b07": "及此楞伽經我悉制斷肉諸佛及菩薩聲聞所訶責",
    "X17n0323_006:0227b08": "食已無慙愧生生常癡冥先說見聞疑已斷一切肉",
    "X17n0323_006:0227b09": "妄想不覺知故生食肉處如彼貪欲過障礙聖解脫",
    "X17n0323_006:0227b10": "酒肉葱韮蒜悉為聖道障未來世眾生於肉愚癡說",
    "X17n0323_006:0227b11": "言此淨無罪佛聽我等食食如服藥想亦如食子肉",
    "X17n0323_006:0227b12": "知足生厭離修行行乞食安住慈心者我說常厭離",
    "X17n0323_006:0227b13": "虎狼諸惡獸恒可同遊止若食諸血肉眾生悉恐怖",
    "X17n0323_006:0227b14": "是故修行者慈心不食肉食肉無慈慧永背正解脫",
    "X17n0323_006:0227b15": "及違聖表相是故不應食得生梵志種及諸修行處",
    "X17n0323_006:0227b16": "智慧富貴家斯由不食肉。",
    "X17n0323_006:0227b17": "佛說心品將未大慧復請垂誡酒肉等以終之葢",
    "X17n0323_006:0227b18": "吾佛說化以一性平等為本以慈悲同體為心以",
    "X17n0323_006:0227b19": "為人入道為宗故莫先於清淨離過以濟物度生",
    "X17n0323_006:0227b20": "為事故莫上於罪福因果是以楞嚴正宗之後具",
    "X17n0323_006:0227b21": "明四種明誨三種漸次而於此經誡之彌篤亦可",
    "X17n0323_006:0227b22": "以之擬流通焉文先請通誡次請別誡佛答中備",
    "X17n0323_006:0227b23": "列不應食肉者凡十七緣(云云)次示遮制通局中初",
    "X17n0323_006:0227b24": "言小教方便或開五種謂見聞疑殺等自餘宜若",
    "X17n0323_006:0227c01": "開食或制十種謂人蛇象等而不及餘類似應通",
    "X17n0323_006:0227c02": "許者然尤謹言之但曰遮制而已曾無開許之□",
    "X17n0323_006:0227c03": "縱有一時方便亦不得已爾次言此經開除方便",
    "X17n0323_006:0227c04": "一切悉斷其言可謂深切矣而論者猶以聽制食",
    "X17n0323_006:0227c05": "肉為一疑難葢記者有言曰此經菩薩不應食肉",
    "X17n0323_006:0227c06": "故知仍存小教中開遂謂此經但制菩薩仍存小",
    "X17n0323_006:0227c07": "教開許者或謂記者之誤今謂非也正言楞伽當",
    "X17n0323_006:0227c08": "四阿含之後故存漸教之說異乎梵網頓制以見",
    "X17n0323_006:0227c09": "此經部當方等如是而已所謂存者特其文耳何",
    "X17n0323_006:0227c10": "謂猶存其事且以為誤邪不然經云一切悉□□",
    "X17n0323_006:0227c11": "言何謂乎嗚呼大為之防嚴為之制而世猶或□",
    "X17n0323_006:0227c12": "之況不為之誡乎有以見業習之深也至有不復",
    "X17n0323_006:0227c13": "讚歎梵行亦令他人入不律儀者吾知斯人自詒",
    "X17n0323_006:0227c14": "厥咎然此經言一切法唯自心現苟知善惡唯心",
    "X17n0323_006:0227c15": "奈何順妄想而違聖教哉戒之勉之。○右第十三",
    "X17n0323_006:0227c16": "章。",
    "X17n0323_006:0227c17": "楞伽阿跋多羅寶經卷第四竟",
    "X17n0323_006:0227c19": "楞伽阿跋"
}