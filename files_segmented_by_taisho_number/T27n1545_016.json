{
    "T27n1545_016:0077a17": "阿毘達磨大毘婆沙論卷第十六",
    "T27n1545_016:0077a19": "五百大阿羅漢等造",
    "T27n1545_016:0077a20": "三藏法師玄奘奉　詔譯",
    "T27n1545_016:0077a21": "雜蘊第一中智納息第二之八",
    "T27n1545_016:0077a22": "如佛世尊訶諸弟子。稱言癡人乃至廣說。",
    "T27n1545_016:0077a23": "問何故作此論。答欲令疑者得決定故。謂",
    "T27n1545_016:0077a24": "佛世尊愛恚永斷違順平等。拔諍論根滅憍",
    "T27n1545_016:0077a25": "慢本。視諸珍寶猶如瓦礫。於一切法覺照",
    "T27n1545_016:0077a26": "無遺。無相似愛及恚慢等。諸煩惱習已永斷",
    "T27n1545_016:0077a27": "故。非如獨覺及諸聲聞。雖斷煩惱而有餘",
    "T27n1545_016:0077a28": "習。貪愛習者如尊者阿難。憐諸釋種瞋恚",
    "T27n1545_016:0077a29": "習者如尊者畢陵伽筏蹉。語殑伽神言小",
    "T27n1545_016:0077b01": "婢止流吾今欲渡。憍慢習者如尊者舍利",
    "T27n1545_016:0077b02": "子棄擲醫藥。愚癡習者如尊者笈房鉢底。食",
    "T27n1545_016:0077b03": "前咳氣知食未銷不知後苦。而復更食。如",
    "T27n1545_016:0077b04": "是等事其類甚多。世尊雖無煩惱餘習。而",
    "T27n1545_016:0077b05": "或時有似愛等言。似愛言者如世尊說善來",
    "T27n1545_016:0077b06": "苾芻。能善出家猶具禁戒。似恚言者如世",
    "T27n1545_016:0077b07": "尊說。汝是釋種婢子釋種是汝大家。似慢",
    "T27n1545_016:0077b08": "言者如世尊說。我是如來應正等覺。成就十",
    "T27n1545_016:0077b09": "力得四無畏。似癡言者如世尊說。大王今",
    "T27n1545_016:0077b10": "者從何處來。告阿難言看天雨不。園中何",
    "T27n1545_016:0077b11": "故高聲大聲。或有生疑世尊已斷諸煩惱",
    "T27n1545_016:0077b12": "習。云何復有如是等類似煩惱言。欲令彼",
    "T27n1545_016:0077b13": "疑得決定解故作斯論。釋其因緣如此癡",
    "T27n1545_016:0077b14": "言彼亦爾故。問何故佛說似愛等言。答護所",
    "T27n1545_016:0077b15": "化田饒益彼故。謂世尊說似愛言者。欲",
    "T27n1545_016:0077b16": "令天授所破苾芻身心安隱及除疑故。謂提",
    "T27n1545_016:0077b17": "婆達多貪名利故破壞僧已。尊者舍利子",
    "T27n1545_016:0077b18": "及大目乾連化使還來。彼諸苾芻深生羞",
    "T27n1545_016:0077b19": "恥。身心戰掉復生疑惑。我隨天授不失",
    "T27n1545_016:0077b20": "戒耶。聞世尊說善來苾芻能善出家猶具",
    "T27n1545_016:0077b21": "禁戒。戰掉疑惑二事皆除。若佛爾時不作",
    "T27n1545_016:0077b22": "此語。彼懷愧惱吐血命終。又世尊說似恚",
    "T27n1545_016:0077b23": "言者。摧彼梵志憍慢幢故。謂彼梵志菴婆",
    "T27n1545_016:0077b24": "瑟吒。不量母卑而懷憍傲。障他出家當",
    "T27n1545_016:0077b25": "墮惡趣。由佛訶彼傲佷心摧。次第二身得",
    "T27n1545_016:0077b26": "生天上見四聖諦。又由訶彼補色羯羅",
    "T27n1545_016:0077b27": "娑利梵志。得入佛法逮殊勝果。又世尊說",
    "T27n1545_016:0077b28": "似慢言者。為令不知佛功德者知已歸依",
    "T27n1545_016:0077b29": "修勝行故。又世尊說似癡言者。為開彼王",
    "T27n1545_016:0077c01": "談論道故。為解阿難睡悶心故。又欲生彼",
    "T27n1545_016:0077c02": "樂靜心故。佛說此等似煩惱言。皆為有情",
    "T27n1545_016:0077c03": "獲利樂故。今訶弟子稱言癡人。亦為利",
    "T27n1545_016:0077c04": "生如後當說。問何緣獨覺及諸聲聞。雖斷",
    "T27n1545_016:0077c05": "煩惱而有餘習佛不爾耶。答聲聞獨覺慧",
    "T27n1545_016:0077c06": "不猛利。雖斷煩惱而有餘習。如世常火雖",
    "T27n1545_016:0077c07": "有所燒而餘灰燼。佛慧猛利斷諸煩惱令",
    "T27n1545_016:0077c08": "無餘習。如劫盡火隨所燒物無餘灰燼。",
    "T27n1545_016:0077c09": "由前所說種種因緣故作斯論。",
    "T27n1545_016:0077c10": "如佛世尊訶諸弟子。稱言癡人此有何義。",
    "T27n1545_016:0077c11": "答是訶責語。謂佛世尊訶責弟子稱言癡",
    "T27n1545_016:0077c12": "人。如今親教及軌範師。若有近住依止弟子。",
    "T27n1545_016:0077c13": "起諸過失便訶責言。汝為愚癡不明不善",
    "T27n1545_016:0077c14": "世尊亦爾。訶諸弟子稱言癡人。此中論文",
    "T27n1545_016:0077c15": "總有二分。一者釋佛訶弟子義。二者釋佛",
    "T27n1545_016:0077c16": "訶彼因緣。前所舉文即是初分。如今親教及",
    "T27n1545_016:0077c17": "軌範師。為遮弟子所起過失。或如父母遮",
    "T27n1545_016:0077c18": "防子過。有所訶責皆為饒益。無有惡心",
    "T27n1545_016:0077c19": "佛亦如是。謂佛所化略有四種。一宜讚嘆。",
    "T27n1545_016:0077c20": "二宜訶責。三宜捨置。四宜因他。宜讚嘆",
    "T27n1545_016:0077c21": "者。如佛讚嘆俱胝耳等。宜訶責者。如佛",
    "T27n1545_016:0077c22": "訶責鄔陀夷等。宜捨置者。如置無衣迦葉",
    "T27n1545_016:0077c23": "波等。如佛告彼婆羅門言。今非其時未可",
    "T27n1545_016:0077c24": "答汝。宜因他者。如佛為五苾芻轉正法",
    "T27n1545_016:0077c25": "輪。爾時八萬諸天皆得聖道。佛為頻毘娑",
    "T27n1545_016:0077c26": "羅王說法。爾時亦有八萬諸天。及摩揭陀九",
    "T27n1545_016:0077c27": "萬二千人皆得聖道。佛為帝釋說法。爾時",
    "T27n1545_016:0077c28": "亦有八萬諸天得入聖道。佛為羅怙羅說",
    "T27n1545_016:0077c29": "法。爾時亦有六萬諸天一時得道。諸如",
    "T27n1545_016:0078a01": "是等其類甚多。是故世尊應以訶責。而入",
    "T27n1545_016:0078a02": "道者必訶責之。有說。世尊大悲所逼故。常",
    "T27n1545_016:0078a03": "求覓利他方便。若不訶罵提婆達多汝是愚",
    "T27n1545_016:0078a04": "癡食涕唾者。則引無量愚癡眾生作諸惡",
    "T27n1545_016:0078a05": "事。又復數數觸惱世尊。若不毀呰無比女",
    "T27n1545_016:0078a06": "人。汝身穢惡不淨充滿。即彼欲心無由止",
    "T27n1545_016:0078a07": "息。故訶弟子稱言癡人。有說世尊所以訶",
    "T27n1545_016:0078a08": "責諸弟子者。欲使未種善根者能種善",
    "T27n1545_016:0078a09": "根。已種善根未成熟者速能成熟。若已成",
    "T27n1545_016:0078a10": "就未解脫者速得解脫。若不訶責失此善",
    "T27n1545_016:0078a11": "利。故佛為此稱言癡人。問言癡人者是何",
    "T27n1545_016:0078a12": "義耶。為從癡生故說為癡人。為現行癡故",
    "T27n1545_016:0078a13": "說為癡人。設爾何失。若從癡生故名癡人",
    "T27n1545_016:0078a14": "者。亦從貪恚慢見等生。世尊何故唯言癡",
    "T27n1545_016:0078a15": "人。若現行癡故名為癡人。契經不應說阿",
    "T27n1545_016:0078a16": "羅漢亦名癡人。如契經說遠去癡人勿我",
    "T27n1545_016:0078a17": "前住。又世尊責鄔陀夷言。癡人無眼云何乃",
    "T27n1545_016:0078a18": "與上座苾芻競甚深義。又餘煩惱亦有現",
    "T27n1545_016:0078a19": "行。何故唯說癡人非餘。有作是說。從癡",
    "T27n1545_016:0078a20": "生故名為癡人。問若爾亦從貪恚慢見等",
    "T27n1545_016:0078a21": "生。世尊何故唯言癡人。答癡遍行故。若佛",
    "T27n1545_016:0078a22": "知訶阿羅漢等以為癡人。於物有益即亦",
    "T27n1545_016:0078a23": "訶彼阿羅漢身亦癡生故。如契經說。無明",
    "T27n1545_016:0078a24": "所覆愛結所繫。愚夫感得有識之身智者",
    "T27n1545_016:0078a25": "亦爾。阿羅漢等說為智者。有餘師說。現行",
    "T27n1545_016:0078a26": "癡故名為癡人。問若爾契經不應說阿羅",
    "T27n1545_016:0078a27": "漢亦名癡人。答且契經說遠去癡人勿我",
    "T27n1545_016:0078a28": "前住者。是誦者謬誦應如是說。遠去苾芻",
    "T27n1545_016:0078a29": "勿我前住。世尊臨欲般涅槃時。尊者白淨",
    "T27n1545_016:0078b01": "在佛前住以扇扇佛。時有無量長壽諸天",
    "T27n1545_016:0078b02": "來詣佛所。嫌彼尊者當佛前住遮蔽我等。",
    "T27n1545_016:0078b03": "不見世尊而使我等失最後利。佛知彼意",
    "T27n1545_016:0078b04": "便作是言。遠去苾芻勿我前住。又世尊責",
    "T27n1545_016:0078b05": "鄔陀夷言。癡人無眼云何乃與上座苾芻競",
    "T27n1545_016:0078b06": "甚深義者。亦不相違以鄔陀夷爾時未得",
    "T27n1545_016:0078b07": "阿羅漢果。或言異生或言有學。有餘師說。",
    "T27n1545_016:0078b08": "阿羅漢等亦現行癡。不染無知猶未斷故。",
    "T27n1545_016:0078b09": "問諸餘煩惱亦有現行。何故唯說癡人非",
    "T27n1545_016:0078b10": "餘。答前已說言癡遍行故。隨起何地無明現",
    "T27n1545_016:0078b11": "前。則癡人名依彼而立。由此義故佛訶弟",
    "T27n1545_016:0078b12": "子稱言癡人。",
    "T27n1545_016:0078b13": "何故世尊訶諸弟子稱言癡人。答彼於世",
    "T27n1545_016:0078b14": "尊教誡教授。不隨義行不隨順不相續。此",
    "T27n1545_016:0078b15": "下論文即第二分。釋佛訶彼癡人因緣。教",
    "T27n1545_016:0078b16": "誡教授總顯佛語。能正行者名隨義行。彼諸",
    "T27n1545_016:0078b17": "弟子不能正行故名不隨義行。有說。如應",
    "T27n1545_016:0078b18": "行者名隨義行。彼諸弟子不如應行故名不",
    "T27n1545_016:0078b19": "隨義行。不隨順者於佛聖教不能隨順修",
    "T27n1545_016:0078b20": "功德故。不相續者不能長時流注相續修功",
    "T27n1545_016:0078b21": "德故。問教誡教授有何差別。答遮無利益",
    "T27n1545_016:0078b22": "故名教誡。與有利益故名教授。復次教住",
    "T27n1545_016:0078b23": "正念故名教誡。教住正知故名教授。復次",
    "T27n1545_016:0078b24": "令修有表故名教誡。令修無表故名教",
    "T27n1545_016:0078b25": "授。復次令修奢摩他故名教誡。令修毘鉢",
    "T27n1545_016:0078b26": "舍那故名教授。復次令修聖道故名教誡。",
    "T27n1545_016:0078b27": "令得聖果故名教授。復次令修世間善法",
    "T27n1545_016:0078b28": "故名教誡。令修出世善法故名教授。是謂",
    "T27n1545_016:0078b29": "教誡教授差別。復次彼於聖教作愚癡事。",
    "T27n1545_016:0078c01": "空無有果無出無味無有勝利。違越佛教",
    "T27n1545_016:0078c02": "於諸學處不能受學。故佛訶彼稱言癡人",
    "T27n1545_016:0078c03": "此中聖教意顯聖道。問彼云何於聖道作",
    "T27n1545_016:0078c04": "愚癡事耶。答彼不能令聖道成愚癡事。但",
    "T27n1545_016:0078c05": "彼相續增長愚癡障礙聖道。有說亦令聖",
    "T27n1545_016:0078c06": "道成愚癡事。謂令成遠不得自在不現行故。",
    "T27n1545_016:0078c07": "有說。為斷愚癡佛說聖教。彼聞聖教不",
    "T27n1545_016:0078c08": "斷愚癡轉更增長。是故說彼於佛聖教作",
    "T27n1545_016:0078c09": "愚癡事。空者顯彼無聖道胎。如女身中不",
    "T27n1545_016:0078c10": "任懷孕。空無子故說名石女。彼亦如是。雖",
    "T27n1545_016:0078c11": "聞佛教不能攝受聖道胎故。佛於彼身",
    "T27n1545_016:0078c12": "無士用果。虛棄功用故名為空。無有果者",
    "T27n1545_016:0078c13": "無有等流及解脫果。無出者無士用果。復",
    "T27n1545_016:0078c14": "次出者謂得彼於佛法無所得故說名無",
    "T27n1545_016:0078c15": "出。無味者彼於佛法無出家味無寂靜味。",
    "T27n1545_016:0078c16": "無聖道味無寂滅味故名無味。無勝利者",
    "T27n1545_016:0078c17": "果名勝利。彼不得果故無勝利。復次有二",
    "T27n1545_016:0078c18": "失故名無勝利。譬如良醫愍諸有疾四方",
    "T27n1545_016:0078c19": "求藥。得已與之病者輕賤投之糞壤。彼有",
    "T27n1545_016:0078c20": "二失。一者自疾不得除愈。二者良醫功為",
    "T27n1545_016:0078c21": "虛棄。世尊亦爾。三無數劫修習百千難行苦",
    "T27n1545_016:0078c22": "行。為諸有情求聖法藥。得已為說彼聞輕",
    "T27n1545_016:0078c23": "賤不自服行用求名利。彼有二失。一者不",
    "T27n1545_016:0078c24": "除自煩惱病。二者令佛唐捐其功。違越佛",
    "T27n1545_016:0078c25": "教者違越世尊聖教理趣。於諸學處不能",
    "T27n1545_016:0078c26": "受學者。不能修行法隨法行。復次彼於聖",
    "T27n1545_016:0078c27": "教作愚癡事者。彼斷聖教不令相續故。",
    "T27n1545_016:0078c28": "謂佛為彼說無上法。若聞正行轉為他說",
    "T27n1545_016:0078c29": "他。復正行更為餘說。如是展轉饒益無窮。",
    "T27n1545_016:0079a01": "乃名如來聖教不絕。彼聞聖教不能正行。",
    "T27n1545_016:0079a02": "亦復不能轉為他說自既無益復不利他。",
    "T27n1545_016:0079a03": "名斷聖教不令相續。由此說名作愚癡",
    "T27n1545_016:0079a04": "事。空者自身非法器故。無有果者令佛期",
    "T27n1545_016:0079a05": "心無有果故。謂佛欲令眾生聞法脫生死",
    "T27n1545_016:0079a06": "苦。彼聞法已不能修行離苦方便。是故令",
    "T27n1545_016:0079a07": "佛期心無果。無出者彼不能得本出家時",
    "T27n1545_016:0079a08": "所求勝事謂淨持戒。無味者無靜慮味。無勝",
    "T27n1545_016:0079a09": "利者無無倒慧。違越佛教者謂不得涅槃。",
    "T27n1545_016:0079a10": "佛為眾生得涅槃樂說正法教。彼不能證",
    "T27n1545_016:0079a11": "故名違越。於諸學處不能受學者。佛所",
    "T27n1545_016:0079a12": "施設種種學處不能受學。有雖受學不能",
    "T27n1545_016:0079a13": "恒修。如婆柁梨過雨四月方能受學。一坐食",
    "T27n1545_016:0079a14": "法有雖恒修而不圓滿。俱名不能受學學",
    "T27n1545_016:0079a15": "處。由此因緣佛訶弟子稱言癡人。",
    "T27n1545_016:0079a16": "有六因謂相應因乃至能作因。問何故作此",
    "T27n1545_016:0079a17": "論。答為止無因惡因論故。謂諸外道或執",
    "T27n1545_016:0079a18": "諸法無因而生。或復執有不平等因。為止",
    "T27n1545_016:0079a19": "彼意顯諸法生決定有因非不平等。有作",
    "T27n1545_016:0079a20": "是說有執因緣非實有物如譬喻者。為",
    "T27n1545_016:0079a21": "止彼意顯示因緣。若性若相皆是實有。復",
    "T27n1545_016:0079a22": "有說者欲以六因顯示四果。令其明了",
    "T27n1545_016:0079a23": "如觀掌內阿摩洛迦。謂以相應俱有二因",
    "T27n1545_016:0079a24": "顯士用果。以同類遍行二因顯等流果。以",
    "T27n1545_016:0079a25": "異熟因顯異熟果。以能作因顯增上果。由",
    "T27n1545_016:0079a26": "此因緣故作斯論。然此六因非契經說。契經",
    "T27n1545_016:0079a27": "但說有四緣。性謂因緣性廣說乃至增上緣",
    "T27n1545_016:0079a28": "性。今欲以因分別緣故說此六因。問為因",
    "T27n1545_016:0079a29": "攝緣緣攝因耶。答互相攝隨其事。謂前五",
    "T27n1545_016:0079b01": "因是因緣能作因是餘三緣。有作是說緣攝",
    "T27n1545_016:0079b02": "因非因攝緣。謂前五因是因緣能作因。是",
    "T27n1545_016:0079b03": "增上緣。等無間緣。及所緣緣非因所攝。復",
    "T27n1545_016:0079b04": "有說者六因亦是契經所說。謂增壹阿笈摩",
    "T27n1545_016:0079b05": "增六中說。時經久遠其文隱沒。尊者迦多衍",
    "T27n1545_016:0079b06": "尼子等。以願智力觀契經中說六因處。",
    "T27n1545_016:0079b07": "撰集製造阿毘達磨。是故於此分別六因。",
    "T27n1545_016:0079b08": "曾聞增壹阿笈摩經。從一法增乃至百法。",
    "T27n1545_016:0079b09": "今唯有一乃至十在餘皆隱沒。又於增一",
    "T27n1545_016:0079b10": "乃至十中。亦多隱沒在者極少。曾聞尊者",
    "T27n1545_016:0079b11": "商諾迦衣大阿羅漢。是尊者阿難陀同住弟",
    "T27n1545_016:0079b12": "子。是大德時縛迦親教授師。彼阿羅漢般涅",
    "T27n1545_016:0079b13": "槃時。即於是日有七萬七千本生經一萬阿",
    "T27n1545_016:0079b14": "毘達磨論隱沒不現。一論師滅尚有爾所經",
    "T27n1545_016:0079b15": "論隱沒。況從彼後迄至于今。若百若千諸",
    "T27n1545_016:0079b16": "論師。滅經論隨沒數豈可知。故此六因是契",
    "T27n1545_016:0079b17": "經說。有餘師說如是六因。雖無一經。次",
    "T27n1545_016:0079b18": "第具說。然於諸經處處散說。謂契經說是",
    "T27n1545_016:0079b19": "名見為根信證智相應。如是等經說相應",
    "T27n1545_016:0079b20": "因。又契經說。眼及色為緣生眼識三和合",
    "T27n1545_016:0079b21": "故。觸俱起受想思如是等經說俱有因。又",
    "T27n1545_016:0079b22": "契經說。如是補特伽羅成就善法及不善法。",
    "T27n1545_016:0079b23": "善法隱沒惡法出現。有隨俱行善根未斷以",
    "T27n1545_016:0079b24": "未斷故。從此善根猶有可起餘善根義。",
    "T27n1545_016:0079b25": "彼於當來有清淨法。如是等經說同類因。",
    "T27n1545_016:0079b26": "又契經說。諸邪見者。所有身業語業意業。",
    "T27n1545_016:0079b27": "諸有願求皆如所見。所有諸行皆是彼類如",
    "T27n1545_016:0079b28": "是諸法皆悉能招非欣愛樂不可意果。如是",
    "T27n1545_016:0079b29": "等經說遍行因。又契經說無處無容身語",
    "T27n1545_016:0079c01": "意惡行受可愛異熟。有處有容彼受不可",
    "T27n1545_016:0079c02": "愛異熟。如是等經說異熟因。又契經說。二",
    "T27n1545_016:0079c03": "因二緣能生正見。謂他音聲及內如理作意。",
    "T27n1545_016:0079c04": "如是等經說能作因。故此六因是佛所說。是",
    "T27n1545_016:0079c05": "故尊者依經作論。",
    "T27n1545_016:0079c06": "云何相應因乃至廣說。問何故作此論。答為",
    "T27n1545_016:0079c07": "止他宗顯正理故。謂或有執心心所法。前",
    "T27n1545_016:0079c08": "後而生非一時起。如譬喻者。彼作是說。心",
    "T27n1545_016:0079c09": "心所法依諸因緣前後而生。譬如商侶涉",
    "T27n1545_016:0079c10": "嶮隘路。一一而度無二並行。心心所法亦復",
    "T27n1545_016:0079c11": "如是。眾經和合一一而生。所待眾緣各有",
    "T27n1545_016:0079c12": "異故。阿毘達磨諸論師言。心心所法有別因",
    "T27n1545_016:0079c13": "故。可說眾緣和合有異有別因故。可說",
    "T27n1545_016:0079c14": "眾緣和合無異。謂心心所各各別。有生住異",
    "T27n1545_016:0079c15": "滅和合而生。是故可說和合有異。同依一",
    "T27n1545_016:0079c16": "根同緣一境而得生故。可說一切和合無",
    "T27n1545_016:0079c17": "異。是故一切心心所法。隨其所應俱時而",
    "T27n1545_016:0079c18": "起。或復有執諸法各與自性相應非與他",
    "T27n1545_016:0079c19": "性。彼作是說相喜樂義是相應義。無法與",
    "T27n1545_016:0079c20": "法共相喜樂。猶如自性與自性者。阿毘",
    "T27n1545_016:0079c21": "達磨諸論師言。二事和合可說相應。非於",
    "T27n1545_016:0079c22": "一物有相應義。亦無自體喜樂自體。能緣",
    "T27n1545_016:0079c23": "所緣有差別故。或復有執自性於自性非",
    "T27n1545_016:0079c24": "相應非不相應彼作是說要與他合方名",
    "T27n1545_016:0079c25": "相應。自於自性無他義故不名相應。互相",
    "T27n1545_016:0079c26": "憙樂是相應義。自於自性深喜樂故非不",
    "T27n1545_016:0079c27": "相應。阿毘達磨諸論師言。無有自性憙樂",
    "T27n1545_016:0079c28": "自性義如前說。",
    "T27n1545_016:0079c29": "或復有執。力任持義是相應義。彼作是說若",
    "T27n1545_016:0080a01": "法由彼法力任持生。此法與彼法相應。是",
    "T27n1545_016:0080a02": "故心與心相應心力持心令得生故。心所法",
    "T27n1545_016:0080a03": "與心相應。心力持彼令得生故。心不與心",
    "T27n1545_016:0080a04": "所法相應。非彼力持而得生故。心所法不",
    "T27n1545_016:0080a05": "與心所法相應。非互相持而得生故。阿毘",
    "T27n1545_016:0080a06": "達磨諸論師言。心與心所心所與心。心所",
    "T27n1545_016:0080a07": "皆展轉力持而得生故。更互相應一身二心",
    "T27n1545_016:0080a08": "不並起故。無相應義。為遮此等種種異執。",
    "T27n1545_016:0080a09": "顯示正理故作斯論。云何相應因。答受與",
    "T27n1545_016:0080a10": "受相應法為相應因。受相應法與受為相",
    "T27n1545_016:0080a11": "應因想思觸作意欲勝解念三摩地。慧與慧",
    "T27n1545_016:0080a12": "相應法為相應因。慧相應法與慧為相應",
    "T27n1545_016:0080a13": "因。是謂相應因。問此中何故不說心耶。答",
    "T27n1545_016:0080a14": "是作論者意欲爾故乃至廣說。或有說者。",
    "T27n1545_016:0080a15": "亦應說心而不說者。應知此中是有餘說。",
    "T27n1545_016:0080a16": "說六因義皆不盡故。若作盡理無餘說者。",
    "T27n1545_016:0080a17": "應作是說。云何相應因。謂一切心心所法。",
    "T27n1545_016:0080a18": "云何俱有因。謂一切有為法。云何同類因。",
    "T27n1545_016:0080a19": "謂一切過去現在法。云何遍行因。謂一切過",
    "T27n1545_016:0080a20": "去現在遍行隨眠。及彼相應俱有法。云何異",
    "T27n1545_016:0080a21": "熟因。謂一切不善及善有漏法。云何能作因。",
    "T27n1545_016:0080a22": "謂一切法。有作是說設作是說亦不盡理。",
    "T27n1545_016:0080a23": "不知何位誰與誰為因故。若說此中是有",
    "T27n1545_016:0080a24": "餘說於理為勝。諸作論者略標少法為根",
    "T27n1545_016:0080a25": "本故。有餘師說。心已說在此所說中。謂受",
    "T27n1545_016:0080a26": "相應慧相應法亦攝心故。問何故不說心之",
    "T27n1545_016:0080a27": "自相。答平等相似是相應義。心勝如王是故",
    "T27n1545_016:0080a28": "不說。如伽他言。",
    "T27n1545_016:0080a29": "　第六增上王　　染時染自取",
    "T27n1545_016:0080b01": "　不染而有染　　染者謂愚夫",
    "T27n1545_016:0080b02": "復有說者。以三摩地。有說即心說三摩地。",
    "T27n1545_016:0080b03": "即已說心故不別說。問何故但說十大地",
    "T27n1545_016:0080b04": "法。為相應因非餘法耶。答是作論者意欲",
    "T27n1545_016:0080b05": "爾故乃至廣說。有說應說而不說者當知",
    "T27n1545_016:0080b06": "此義有餘。有說若法一切界一切地一切趣。",
    "T27n1545_016:0080b07": "一切生一切種一切心。可得者此中說之。",
    "T27n1545_016:0080b08": "餘法不爾故此不說。問大地法是何義。答大",
    "T27n1545_016:0080b09": "者謂心如是十法。是心起處大之地故名為",
    "T27n1545_016:0080b10": "大地。大地即法名大地法。有說心名為大",
    "T27n1545_016:0080b11": "體用勝故。即大是地故名大地。是諸心所",
    "T27n1545_016:0080b12": "所依處故。受等十法於諸大地。遍可得故",
    "T27n1545_016:0080b13": "名大地法。有說受等十法遍諸心品故名",
    "T27n1545_016:0080b14": "為大。心是彼地故名大地。受等即是大地",
    "T27n1545_016:0080b15": "所有名大地法。問何故名心所。答是心所有",
    "T27n1545_016:0080b16": "故。問何故心心所法展轉為相應因。答展轉",
    "T27n1545_016:0080b17": "為因故。展轉力生故。展轉相引故。展轉相",
    "T27n1545_016:0080b18": "養故。展轉相增故。展轉相依故。如二蘆束相",
    "T27n1545_016:0080b19": "依而住。多繩相合能牽大木。多人連手能",
    "T27n1545_016:0080b20": "渡大河。有為諸法性羸劣故。展轉相依方辦",
    "T27n1545_016:0080b21": "事業義。問受言汝若離想能納境耶。答言",
    "T27n1545_016:0080b22": "不能。餘心心所為問亦爾。問相應因以何",
    "T27n1545_016:0080b23": "為自性。答一切心心所法即攝三蘊一蘊",
    "T27n1545_016:0080b24": "少分。一處一處少分七界一界少分。已說",
    "T27n1545_016:0080b25": "自性所以今當說。問相應是何義。答等義是",
    "T27n1545_016:0080b26": "相應義。問諸心所法或多或少。謂善心多",
    "T27n1545_016:0080b27": "不善心少。不善心多有覆無記心少。有覆無",
    "T27n1545_016:0080b28": "記心多無覆無記心少。欲界心多色界心少。",
    "T27n1545_016:0080b29": "色界心多無色界心少。有漏心多無漏心少。",
    "T27n1545_016:0080c01": "云何等義是相應義。答依體等義說名為",
    "T27n1545_016:0080c02": "等。若一心中二受一想可不名等。然一心",
    "T27n1545_016:0080c03": "中一受一想餘亦如是。故說等義是相應義。",
    "T27n1545_016:0080c04": "復次等不相離是相應義。復次等不別異是",
    "T27n1545_016:0080c05": "相應義。復次等運轉義是相應義。如車轉時",
    "T27n1545_016:0080c06": "眾分皆轉共辦一事。如是心車於境轉時。",
    "T27n1545_016:0080c07": "心所亦轉共成一事故名相應。復次等所作",
    "T27n1545_016:0080c08": "義是相應義。如秋鴿等一時詣場一時食一",
    "T27n1545_016:0080c09": "時起。非前非後心心所法亦復如是。一時趣",
    "T27n1545_016:0080c10": "境一時受境一時捨境故名相應。復次等相",
    "T27n1545_016:0080c11": "順義是相應義。如人相順即名相應。心心所",
    "T27n1545_016:0080c12": "法相順亦爾。復次等和合義是相應義。如",
    "T27n1545_016:0080c13": "水乳合說名相應。心心所法和合亦爾。霧尊",
    "T27n1545_016:0080c14": "者曰。四事等故說名相應。一時分等謂心",
    "T27n1545_016:0080c15": "心所同一剎那而現行故。二所依等謂心心",
    "T27n1545_016:0080c16": "所同依一根而現行故。三所緣等謂心心所。",
    "T27n1545_016:0080c17": "同緣一境而現行故。四行相等謂心心所。同",
    "T27n1545_016:0080c18": "一行相而現行故。",
    "T27n1545_016:0080c19": "復次五事等故說名相應。即前四事及物體",
    "T27n1545_016:0080c20": "等。謂心心所各唯一物。和合而起故名相",
    "T27n1545_016:0080c21": "應。復次如束蘆義是相應義。如一一蘆不",
    "T27n1545_016:0080c22": "能獨立。要多共束方能得住。心心所法亦",
    "T27n1545_016:0080c23": "復如是。要多相依方能行世。取果與果及",
    "T27n1545_016:0080c24": "取所緣。復次如合索義是相應義。如一一",
    "T27n1545_016:0080c25": "縷不能牽材木。多縷相合乃有牽用。心心",
    "T27n1545_016:0080c26": "所法亦復如是。廣如前說。復次如連手",
    "T27n1545_016:0080c27": "義是相應義。如河漂急獨不能渡。多人連",
    "T27n1545_016:0080c28": "手乃能渡之。心心所法亦復如是。廣如",
    "T27n1545_016:0080c29": "前說。復次如商侶義是相應義。如多商",
    "T27n1545_016:0081a01": "人共為伴侶能過險路。心心所法亦復如",
    "T27n1545_016:0081a02": "是廣說如前。尊者世友作如是說。相引生",
    "T27n1545_016:0081a03": "義是相應義。問若爾眼識意識亦互相引彼",
    "T27n1545_016:0081a04": "相應耶。答彼所依異若同所依互相引者乃",
    "T27n1545_016:0081a05": "是相應。復次不相離義是相應義。問若爾四",
    "T27n1545_016:0081a06": "大種亦不相離彼相應耶。答彼無所依。若",
    "T27n1545_016:0081a07": "有所依亦不相離乃是相應。復次有所緣",
    "T27n1545_016:0081a08": "義是相應義。問若爾六識皆有所緣彼相應",
    "T27n1545_016:0081a09": "耶。答彼所依異。若同所依有所緣者乃是",
    "T27n1545_016:0081a10": "相應。復次同所緣義是相應義。問若爾五識",
    "T27n1545_016:0081a11": "各與意識同一所緣應說相應。又多眼識",
    "T27n1545_016:0081a12": "應說相應。如多有情共觀初月等。答彼所",
    "T27n1545_016:0081a13": "依異。若同所依同所緣者。乃是相應。復次常",
    "T27n1545_016:0081a14": "和合義是相應義。問若爾壽煖識三亦常和",
    "T27n1545_016:0081a15": "合彼相應耶。答不爾壽煖二法無所依故。",
    "T27n1545_016:0081a16": "若有所依亦常和合乃是相應。復次恒俱生",
    "T27n1545_016:0081a17": "義是相應義。問若爾四大種恒俱生彼相應",
    "T27n1545_016:0081a18": "耶。答彼無所依若有所依。恒俱生者乃是",
    "T27n1545_016:0081a19": "相應。復次俱生住滅是相應義。問若爾隨心",
    "T27n1545_016:0081a20": "轉色隨心轉心。不相應行亦俱生住滅彼相",
    "T27n1545_016:0081a21": "應耶。答彼無所依。若有所依俱生住滅乃",
    "T27n1545_016:0081a22": "是相應。復次同一所依同一所緣。同一行相",
    "T27n1545_016:0081a23": "轉義是相應義。問云何知然。答寧知不然。",
    "T27n1545_016:0081a24": "復次同作一事義是相應義。問若爾諸忍與",
    "T27n1545_016:0081a25": "智同作一事彼相應耶。答彼不俱生。若",
    "T27n1545_016:0081a26": "俱時生同作一事乃是相應。大德說曰。同伴",
    "T27n1545_016:0081a27": "侶義是相應義。識與心所互相容受俱時",
    "T27n1545_016:0081a28": "而生。同取一境乃是相應。尊者妙音作如",
    "T27n1545_016:0081a29": "是說。所依所緣行相所作一切同義是相應",
    "T27n1545_016:0081b01": "義。所以者何。諸有為法性羸劣故。展轉力",
    "T27n1545_016:0081b02": "持方能起作。曾不見有一大地法。獨起作",
    "T27n1545_016:0081b03": "故。此相應因。定通三世有士用果。",
    "T27n1545_016:0081b04": "云何俱有因乃至廣說。問相應俱有二因何",
    "T27n1545_016:0081b05": "異。有說無異。一剎那受與想等法為二",
    "T27n1545_016:0081b06": "因故。是故於此應作是說。若相應因即俱",
    "T27n1545_016:0081b07": "有因。有俱有因非相應因。謂不相應俱有",
    "T27n1545_016:0081b08": "因是。如是說者二因有異。雖依一法而義",
    "T27n1545_016:0081b09": "別故。問若爾二因有何差別。答名即差別謂",
    "T27n1545_016:0081b10": "名相應因名俱有因。復次為伴侶義是相",
    "T27n1545_016:0081b11": "應因。同一果義是俱有因。復次同一所依一",
    "T27n1545_016:0081b12": "行相一所緣義是相應因。同一生一老一住",
    "T27n1545_016:0081b13": "一滅一果一等流一異熟義是俱有因。復次",
    "T27n1545_016:0081b14": "如執杖義是相應因。如執杖已有所作義",
    "T27n1545_016:0081b15": "是俱有因。復次如連手義是相應因。如連",
    "T27n1545_016:0081b16": "手已渡暴河義是俱有因。復次相隨順義是",
    "T27n1545_016:0081b17": "相應因。不相離義是俱有因。云何俱有因。答",
    "T27n1545_016:0081b18": "心與心所法為俱有因。心所法與心為俱",
    "T27n1545_016:0081b19": "有因。問何故前相應因中不說心。今俱有",
    "T27n1545_016:0081b20": "因中即說心耶。答平等義是相應因義。心",
    "T27n1545_016:0081b21": "王是勝與心所法。等義不顯故不說心。辦",
    "T27n1545_016:0081b22": "一事義是俱有因義。心心所法辦事義同故",
    "T27n1545_016:0081b23": "今說心。此中心者即一切心。心所法者亦一",
    "T27n1545_016:0081b24": "切心所法。如其所應展轉為俱有因。心與",
    "T27n1545_016:0081b25": "隨心轉身業語業為俱有因。隨心轉身業語",
    "T27n1545_016:0081b26": "業者。謂靜慮律儀無漏律儀。問何故此中不",
    "T27n1545_016:0081b27": "說隨心轉身業語業與心為俱有因耶。",
    "T27n1545_016:0081b28": "答是作論者意欲爾故乃至廣說。有說。應說",
    "T27n1545_016:0081b29": "而不說者當知此義有餘。前說此中所說",
    "T27n1545_016:0081c01": "因義皆不盡故。有說。此中初後廣說中間略",
    "T27n1545_016:0081c02": "說。義准可知是故不說。有餘師說心於隨",
    "T27n1545_016:0081c03": "心轉身語業能為因。不隨其事轉以是",
    "T27n1545_016:0081c04": "勝故。隨心轉身語業於心隨其事轉。不能",
    "T27n1545_016:0081c05": "為因以是劣故。如王於臣能與爵祿不",
    "T27n1545_016:0081c06": "隨其事轉。臣於王隨其事轉。不能與爵",
    "T27n1545_016:0081c07": "祿此亦如是。評曰。心與隨心轉身語業展",
    "T27n1545_016:0081c08": "轉為俱有因。所以者何。同一果故辦一事",
    "T27n1545_016:0081c09": "故。問若爾此中何故不說。答由前說三因",
    "T27n1545_016:0081c10": "故。",
    "T27n1545_016:0081c11": "心與隨心轉。不相應行為俱有因。隨心轉不",
    "T27n1545_016:0081c12": "相應行與心為俱有因。問何等隨心轉不相",
    "T27n1545_016:0081c13": "應行。與心展轉為因耶。答心心所法及隨心",
    "T27n1545_016:0081c14": "轉身語業生老住無常與心展轉為因。此中",
    "T27n1545_016:0081c15": "有說。心與自生老住無常為俱有因。唯自",
    "T27n1545_016:0081c16": "生住與心為俱有因。非老無常以能增益",
    "T27n1545_016:0081c17": "說名為因。老與無常衰滅法故不名為因。",
    "T27n1545_016:0081c18": "有說心與自生老住無常為俱有因。自生",
    "T27n1545_016:0081c19": "老住無常與心為俱有因。皆互相助辦一",
    "T27n1545_016:0081c20": "事故。有說心與心心所法及隨心轉身語",
    "T27n1545_016:0081c21": "業。生老住無常為俱有因。唯心生老住無",
    "T27n1545_016:0081c22": "常。與心為俱有因非餘生等。評曰。應作",
    "T27n1545_016:0081c23": "是說。心與心心所法及隨心轉身語業。生老",
    "T27n1545_016:0081c24": "住無常展轉為俱有因。云何知然品類足說。",
    "T27n1545_016:0081c25": "云何心俱有因法。謂一切心所法道俱有戒",
    "T27n1545_016:0081c26": "定俱有戒。及心彼諸法生老住無常。問若",
    "T27n1545_016:0081c27": "爾品類足說復云何通。如說或有苦諦以",
    "T27n1545_016:0081c28": "有身見為因。非與有身見為因。謂除過",
    "T27n1545_016:0081c29": "去現在見苦所斷隨眠。及彼相應苦諦。除",
    "T27n1545_016:0082a01": "過去現在見集所斷遍行隨眠。及彼相應苦",
    "T27n1545_016:0082a02": "諦。除未來有身見相應苦諦。除未來有身見",
    "T27n1545_016:0082a03": "生老住無常。諸餘染污苦諦。答品類足論應",
    "T27n1545_016:0082a04": "作是說。除過去現在見苦所斷隨眠。及彼",
    "T27n1545_016:0082a05": "相應俱有等苦諦。除過去現在見集所斷遍",
    "T27n1545_016:0082a06": "行隨眠。及彼相應俱有苦諦。除未來有身",
    "T27n1545_016:0082a07": "見相應苦諦。除未來有身見及彼相應法。",
    "T27n1545_016:0082a08": "生老住無常諸餘染污苦諦。應作是說而",
    "T27n1545_016:0082a09": "不說者。當知彼是有餘之說。",
    "T27n1545_016:0082a10": "復次俱生四大種展轉為俱有因。是謂俱有",
    "T27n1545_016:0082a11": "因。此中有欲令四大種體無偏增者。彼作",
    "T27n1545_016:0082a12": "是說地大種與三大種為俱有因。三大種",
    "T27n1545_016:0082a13": "與地大種為俱有因。乃至風大種亦爾。有",
    "T27n1545_016:0082a14": "說令四大種體有偏增者。彼作是說。地",
    "T27n1545_016:0082a15": "大種與四大種為俱有因。四大種與地大",
    "T27n1545_016:0082a16": "種為俱有因。所以者何。地大種有多體。於",
    "T27n1545_016:0082a17": "中一與多為俱有因。多與一為俱有因故。",
    "T27n1545_016:0082a18": "乃至風大種亦爾。評曰。應作是說。四大種",
    "T27n1545_016:0082a19": "體若有偏增若無偏增。地為三俱有因。",
    "T27n1545_016:0082a20": "三為地俱有因。所以者何。地不觀地生所",
    "T27n1545_016:0082a21": "造色。以一切法不觀自性及同類體為他",
    "T27n1545_016:0082a22": "因故。乃至風大種亦爾。問未生四大種亦",
    "T27n1545_016:0082a23": "是俱有因不。答亦是俱有因墮因義故。有因",
    "T27n1545_016:0082a24": "相故。有說彼非俱有因。此中但說俱生。四",
    "T27n1545_016:0082a25": "大種展轉為俱有因故。評曰。應作是說。生",
    "T27n1545_016:0082a26": "未生四大種皆展轉為俱有因。此中生言說",
    "T27n1545_016:0082a27": "可生義。或生相合如品類足說。云何因所",
    "T27n1545_016:0082a28": "生法。謂一切有為法。如彼生言說生未生",
    "T27n1545_016:0082a29": "此亦如是。問所造色為有俱有因不。答",
    "T27n1545_016:0082b01": "有一切有為法。皆有生等相為俱有因故。",
    "T27n1545_016:0082b02": "問所造色與所造色為俱有因不。答有為",
    "T27n1545_016:0082b03": "俱有因。如隨心轉所造色。問有對造色與",
    "T27n1545_016:0082b04": "有對造色為俱有因不。答無。有說。亦有如",
    "T27n1545_016:0082b05": "眼根等。有多極微俱生展轉為俱有因。評",
    "T27n1545_016:0082b06": "曰。彼不應作是說。如前說者好。所以者",
    "T27n1545_016:0082b07": "何。同一果義是俱有因義。彼非同一果故。",
    "T27n1545_016:0082b08": "然一切心皆有隨轉。諸心所法及生等相。",
    "T27n1545_016:0082b09": "非一切心皆有隨轉身語業色。隨心轉義總",
    "T27n1545_016:0082b10": "有十種。謂一起一住一滅一果一等流一異",
    "T27n1545_016:0082b11": "熟。善則善不善則不善。無記則無記隨",
    "T27n1545_016:0082b12": "一世中。一果者謂離繫果。一等流者謂等",
    "T27n1545_016:0082b13": "流果。一異熟者謂異熟果。隨法別說此十多",
    "T27n1545_016:0082b14": "少根蘊當說。問隨轉自性是何。答四蘊五",
    "T27n1545_016:0082b15": "蘊。欲界無色界四蘊無隨轉色故。色界五蘊",
    "T27n1545_016:0082b16": "有隨轉色故。已說自性所以今當說。問何",
    "T27n1545_016:0082b17": "故名隨轉。答相隨順義是隨轉義。相攝益義",
    "T27n1545_016:0082b18": "是隨轉義。辦一事義是隨轉義。隨心轉法義",
    "T27n1545_016:0082b19": "語心言汝所作事。我亦作之心心所法展轉",
    "T27n1545_016:0082b20": "相望。由五事故說名隨轉。謂所依故所緣",
    "T27n1545_016:0082b21": "故。行相故果故異熟故。心與隨心轉色心不",
    "T27n1545_016:0082b22": "相應行。展轉相望由二事故說名隨轉。謂",
    "T27n1545_016:0082b23": "果故異熟故。",
    "T27n1545_016:0082b24": "說一切有部發智大毘婆沙論卷第十六"
}