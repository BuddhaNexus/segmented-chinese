{
    "T23n1445_001:1041a24": "No. 1445",
    "T23n1445_001:1041a25": "根本說一切有部毘奈耶安居事",
    "T23n1445_001:1041a26": "一卷",
    "T23n1445_001:1041a28": "大唐三藏義淨奉　制譯",
    "T23n1445_001:1041a29": "佛在室羅伐城逝多林給孤獨園。爾時世尊",
    "T23n1445_001:1041b01": "與諸苾芻，於此住處三月雨安居。時有眾多",
    "T23n1445_001:1041b02": "苾芻，於其夏中，遂向餘處人間遊行，不善護",
    "T23n1445_001:1041b03": "身，傷殺虫蟻。時諸外道，咸起譏嫌，作如是",
    "T23n1445_001:1041b04": "語：「此沙門釋子，無有慈悲，夏中遊行，殺諸虫",
    "T23n1445_001:1041b05": "類，不異俗流。然諸禽獸，於四月中，尚居巢",
    "T23n1445_001:1041b06": "穴，不遠出外。然此禿頭沙門，不作安居，不知",
    "T23n1445_001:1041b07": "收攝，安在一處。既無軌式，誰復於斯以衣食",
    "T23n1445_001:1041b08": "施？」時諸苾芻以緣白佛，佛言：「我緣此事，今制",
    "T23n1445_001:1041b09": "苾芻作安居法，於三月中，住在一處。」時諸苾",
    "T23n1445_001:1041b10": "芻聞此語已，不知云何作安居法？佛言：「先於",
    "T23n1445_001:1041b11": "五月十五日，可於住處灑掃清淨牛糞塗地，",
    "T23n1445_001:1041b12": "所有臥具聚在一處，乃至洗足盆。眾既集已，",
    "T23n1445_001:1041b13": "應差一苾芻為掌臥具人。若有五法者，即不",
    "T23n1445_001:1041b14": "應差。云何為五？謂有愛、恚、怖、癡，不知臥具分",
    "T23n1445_001:1041b15": "與不分。翻前五法，是即應差。應如是差：敷坐",
    "T23n1445_001:1041b16": "席、鳴揵椎，言白眾集，先問苾芻某甲：『頗能",
    "T23n1445_001:1041b17": "為夏安居僧伽分臥具不？』彼答言：『能。』次一苾",
    "T23n1445_001:1041b18": "芻應先作白已，次為羯磨。",
    "T23n1445_001:1041b19": "「『大德僧伽聽！此苾芻某甲，樂與夏安居僧伽",
    "T23n1445_001:1041b20": "分臥具。若僧伽時至聽者，僧伽應許僧伽今",
    "T23n1445_001:1041b21": "差苾芻某甲，為夏安居僧伽作分臥具苾芻。",
    "T23n1445_001:1041b22": "白如是。』『大德僧伽聽！此苾芻某甲，樂與夏安",
    "T23n1445_001:1041b23": "居僧伽分臥具。僧伽今差某甲苾芻，為夏安",
    "T23n1445_001:1041b24": "居僧伽分臥具。若諸具壽聽某甲苾芻為夏",
    "T23n1445_001:1041b25": "安居僧伽分臥具者默然，若不許者說。』『僧伽",
    "T23n1445_001:1041b26": "已許某甲為夏安居僧伽作分臥具苾芻竟，",
    "T23n1445_001:1041b27": "僧伽已聽許，由其默然故，我今如是持。』」",
    "T23n1445_001:1041b28": "佛言：「我今為諸苾芻，制分臥具法。其授事之",
    "T23n1445_001:1041b29": "人，應先為僧料理籌已，次於明日敷坐席，鳴",
    "T23n1445_001:1041c01": "揵椎，言白復周。其籌悉應兩頭繫花，香泥拭",
    "T23n1445_001:1041c02": "飾，安竹箱中，名香普熏，白㲲覆上，籌長一肘，",
    "T23n1445_001:1041c03": "置上坐前。次宣制令：『大德僧伽聽！於此住處，",
    "T23n1445_001:1041c04": "所有制法，若諸大德樂此安居無違背者，當",
    "T23n1445_001:1041c05": "可受籌。諸苾芻眾，於此夏中不應更相詰責，",
    "T23n1445_001:1041c06": "云破見、破戒、破正行、破正命。如其仁等知有",
    "T23n1445_001:1041c07": "犯者，即於今時可論其事，無宜夏中更相舉",
    "T23n1445_001:1041c08": "發，惱諸苾芻不安樂住。』作是告已，次分臥具。",
    "T23n1445_001:1041c09": "令一苾芻擎籌盤在前，其收籌者持空盤隨後，",
    "T23n1445_001:1041c10": "大師教主先置一籌，次向上座前住，上座亦",
    "T23n1445_001:1041c11": "應少離本座，蹲踞合掌，受取其籌。然後安詳，",
    "T23n1445_001:1041c12": "置空盤上。如是次第，乃至行末。若有求寂身",
    "T23n1445_001:1041c13": "既不來，阿遮利耶、鄔波馱耶代取其籌。次取",
    "T23n1445_001:1041c14": "護寺天神籌。既總行已，應數其籌。白大眾言：",
    "T23n1445_001:1041c15": "『於此住處，現受籌者，苾芻有爾許、求寂若干。』",
    "T23n1445_001:1041c16": "又分臥具苾芻，持諸鎖鑰，安上座前，白言：『大",
    "T23n1445_001:1041c17": "德！某房有衣有利，如其樂者取之。』若上座不",
    "T23n1445_001:1041c18": "取此房，應與第二上座。若第二上座取此房",
    "T23n1445_001:1041c19": "者，其舊住房應與第三上座。如是展轉，乃至",
    "T23n1445_001:1041c20": "僧伽眾末。第一上座見與第二上座之時，便更",
    "T23n1445_001:1041c21": "索者，初索之時，不應即與；第二索時，亦不須",
    "T23n1445_001:1041c22": "與；第三索時應與，然上座得惡作罪。如是展",
    "T23n1445_001:1041c23": "轉乃至眾末，如前次第得越法罪，准上應知。」",
    "T23n1445_001:1041c24": "然於住處，所有房舍悉皆分盡。客苾芻來，無",
    "T23n1445_001:1041c25": "房可與。世尊告曰：「應留一房并其臥具，擬客",
    "T23n1445_001:1041c26": "苾芻。」時諸苾芻遂留門屋下廊簷前，及以踏",
    "T23n1445_001:1041c27": "道與客苾芻，佛言：「不應留門屋下乃至踏道",
    "T23n1445_001:1041c28": "與客苾芻。此之處所，乃是眾鳥所居，非人住",
    "T23n1445_001:1041c29": "處。」佛言：「應令一苾芻知僧伽利養，別留一房",
    "T23n1445_001:1042a01": "安置臥具。然彼苾芻，應自守護所有諸物，復",
    "T23n1445_001:1042a02": "應撿看虫及蜂窠。蜂若出窠，即應除去；兒若",
    "T23n1445_001:1042a03": "未出，應以線懸繫置餘處，長成自去。其有客",
    "T23n1445_001:1042a04": "苾芻來，應給臥具。若其人少，人各與一。必若",
    "T23n1445_001:1042a05": "人多，二人共一，或三共一。」有諸耆宿苾芻，既",
    "T23n1445_001:1042a06": "得重大氈褥，移動致難，不知云何？佛言：「若耆",
    "T23n1445_001:1042a07": "宿苾芻不能移動，有小苾芻，應令依止。分臥",
    "T23n1445_001:1042a08": "具已，即應告曰：『若無儭物，不應輒臥，亦不應",
    "T23n1445_001:1042a09": "以小物垢膩破碎踈薄之類，用替僧祇臥具。』",
    "T23n1445_001:1042a10": "其受事人巡房觀察，見非理者准事治罰。若",
    "T23n1445_001:1042a11": "小年者，應告二師，令其呵責。其撿行房舍苾",
    "T23n1445_001:1042a12": "芻，每月十五日，巡房觀察。若受用臥具不如",
    "T23n1445_001:1042a13": "法者，白大眾知，奪取臥具，仍為治罰。若依止",
    "T23n1445_001:1042a14": "門人，應告其師，收取臥具。「大眾和集時，應告",
    "T23n1445_001:1042a15": "白曰：『諸具壽！今此住處，有爾許人，當依某甲",
    "T23n1445_001:1042a16": "為施主，依某村坊為乞食處。以某甲為營",
    "T23n1445_001:1042a17": "事人，某甲為瞻病者，於此住處，應作安居。』時",
    "T23n1445_001:1042a18": "諸苾芻等，應撿行隣近村坊乞食之處。既觀",
    "T23n1445_001:1042a19": "察已，情愛樂者，各自念言：『我於此處，堪作安",
    "T23n1445_001:1042a20": "居。乃至同梵行者，不生憂惱。設復生時，速能",
    "T23n1445_001:1042a21": "除滅。所有安樂未生者令生，其已生者勸令",
    "T23n1445_001:1042a22": "增進。村坊乞食之處，不生勞苦。若我病患，有",
    "T23n1445_001:1042a23": "供侍人，給我醫藥，飲食所須，皆悉充濟。』作是",
    "T23n1445_001:1042a24": "念已，應入屏處，對一苾芻，具修威儀，隨年致",
    "T23n1445_001:1042a25": "禮，蹲踞合掌，作如是說：『具壽存念！今僧伽",
    "T23n1445_001:1042a26": "五月十六日，作夏安居。我苾芻某甲，亦於五",
    "T23n1445_001:1042a27": "月十六日，作夏安居。我苾芻某甲，於此住處",
    "T23n1445_001:1042a28": "界內，前三月夏安居。以某甲為施主，某甲為",
    "T23n1445_001:1042a29": "營事人，某甲為瞻病人，於此住處，乃至若有",
    "T23n1445_001:1042b01": "圮裂穿壞，當修補之。我於今夏，在此安居。』第",
    "T23n1445_001:1042b02": "二、第三亦如是說。所對苾芻，應云：『奧箄迦。』答",
    "T23n1445_001:1042b03": "云：『娑度。』若有因緣，不及前安居者，聽作後安",
    "T23n1445_001:1042b04": "居，准前應作。既安居已，不應出界宿。若有因",
    "T23n1445_001:1042b05": "緣，須出去者，不應經宿。」時眾村中，有一長",
    "T23n1445_001:1042b06": "者名曰憂陀延，其家大富，多有財物及以衣",
    "T23n1445_001:1042b07": "裳。是時長者於其家內，多出衣食，別為一庫，",
    "T23n1445_001:1042b08": "擬欲供養苾芻僧伽。即時遣信，往詣室羅伐",
    "T23n1445_001:1042b09": "城，請諸苾芻僧伽曰：「於某村中，長者某甲作",
    "T23n1445_001:1042b10": "如是言：『於我家中，多有衣服飲食。今欲供養",
    "T23n1445_001:1042b11": "大德！願垂哀受。』」時諸苾芻報使人曰：「其長者",
    "T23n1445_001:1042b12": "家，去此遠近？」答曰：「去此強三踰繕那。」諸苾芻",
    "T23n1445_001:1042b13": "等即作是念：「去此甚遠，我等欲去，齊暮得迴",
    "T23n1445_001:1042b14": "還不？」各作是言：「去此既遠，至暮不及迴來。」「世",
    "T23n1445_001:1042b15": "尊制我等安居，不得出界外宿，不知如何？」即",
    "T23n1445_001:1042b16": "便不去。時彼象村側近，別有苾芻於彼安居，",
    "T23n1445_001:1042b17": "即便受請。既受請已，多獲衣食，三月夏安居",
    "T23n1445_001:1042b18": "滿已，著衣持鉢，往室羅伐城。漸漸遊行，遂到",
    "T23n1445_001:1042b19": "彼城，詣一寺所。時有苾芻，即前迎接，代收衣",
    "T23n1445_001:1042b20": "鉢，安置房內。主人問曰：「從何而來？何處安",
    "T23n1445_001:1042b21": "居？」客便答曰：「我等比在象村之側，三月安居",
    "T23n1445_001:1042b22": "滿已，從彼而來。」主人問言：「汝等安居和合、乞",
    "T23n1445_001:1042b23": "食不以此為苦耶？」答曰：「我等於彼安居，甚為",
    "T23n1445_001:1042b24": "安樂衣食豐足，不以為苦。」即便問曰：「汝等云",
    "T23n1445_001:1042b25": "何於彼安居、衣食豐足，而不乏耶？」報言：「在彼",
    "T23n1445_001:1042b26": "側近，有一聚落名曰象村，村有長者名憂陀",
    "T23n1445_001:1042b27": "延，其家巨富，以深信心，作其福業，多持飲食",
    "T23n1445_001:1042b28": "及以衣服而來惠施，為此豐足。」時彼苾芻即",
    "T23n1445_001:1042b29": "作是言：「然彼長者亦曾來請。又問彼云：『去此",
    "T23n1445_001:1042c01": "幾許？』答曰：『三踰繕那。』作是念言：『若去至彼，",
    "T23n1445_001:1042c02": "恐夜不來。世尊不聽於安居內界外而宿。』即",
    "T23n1445_001:1042c03": "便不去。」時諸苾芻以緣白佛，佛作是念：「我",
    "T23n1445_001:1042c04": "之聲聞弟子，雖於衣食無貪著心，然欲令彼",
    "T23n1445_001:1042c05": "得安樂住故，復令施主得受用福，應開七日",
    "T23n1445_001:1042c06": "赴其請喚。」因集僧伽，告諸苾芻曰：「於安居中，",
    "T23n1445_001:1042c07": "有事須去出界外者，應請七日乃至一日當",
    "T23n1445_001:1042c08": "去。」佛令去者，苾芻不知何事應去？以緣白佛，",
    "T23n1445_001:1042c09": "佛言：「謂是鄔波索迦、鄔波斯迦、苾芻、苾芻",
    "T23n1445_001:1042c10": "尼、式叉摩拏、求寂男、求寂女等事。」不知何者",
    "T23n1445_001:1042c11": "是鄔波索迦等事？佛言：「若鄔波索迦家中有",
    "T23n1445_001:1042c12": "事，便以身所著衣并辦飲食，即令使者請諸",
    "T23n1445_001:1042c13": "苾芻：『唯願聖者來受供養。』此則名為鄔波索",
    "T23n1445_001:1042c14": "迦事。應對一苾芻蹲踞合掌受持七日法去。",
    "T23n1445_001:1042c15": "是謂鄔波索迦緣。「若鄔波索迦，欲與苾芻臥",
    "T23n1445_001:1042c16": "具等物，并種種衣食，喚苾芻曰：『唯願聖眾哀",
    "T23n1445_001:1042c17": "受我施衣食。』」佛言：「苾芻應守持七日法出界",
    "T23n1445_001:1042c18": "外。是名鄔波索迦緣。「若有鄔波索迦，為諸苾",
    "T23n1445_001:1042c19": "芻無飲食故，多造上味美好飲食，來喚苾芻。」",
    "T23n1445_001:1042c20": "佛言：「應受持七日法出界外。是名鄔波索迦",
    "T23n1445_001:1042c21": "事。",
    "T23n1445_001:1042c22": "「復有鄔波索迦，造窣覩波，欲安馱都，并辦種",
    "T23n1445_001:1042c23": "種香花。來請苾芻曰：『唯願大德助我功德。』」佛",
    "T23n1445_001:1042c24": "言：「苾芻應受持七日法去。是名鄔波索迦及",
    "T23n1445_001:1042c25": "以佛事。「更有餘鄔波索迦等，造塔安其相輪、",
    "T23n1445_001:1042c26": "或幢幡蓋、或著檀香，及欝金等種種諸香，供",
    "T23n1445_001:1042c27": "養於塔，并將飲食衣服供養。來請苾芻。」",
    "T23n1445_001:1042c28": "佛言：「應受持七日法去。是名鄔波索迦事。「若",
    "T23n1445_001:1042c29": "有鄔波索迦，或書寫蘇呾囉，及以修學，或寫",
    "T23n1445_001:1043a01": "摩㗌里迦，及以修學，并諸佛語。既寫了，欲設",
    "T23n1445_001:1043a02": "供，來請苾芻。」佛言：「應受持七日法去。是名鄔",
    "T23n1445_001:1043a03": "波索迦事。",
    "T23n1445_001:1043a04": "「若鄔波索迦，於略詮中并諸有疑，不能決了，",
    "T23n1445_001:1043a05": "欲問苾芻解其義句，設其飲食來請苾芻，為",
    "T23n1445_001:1043a06": "除疑故，得受持七日出界。是名鄔波索迦并",
    "T23n1445_001:1043a07": "及法事。",
    "T23n1445_001:1043a08": "「若鄔波索迦，忽然邪見，不信因果，來請苾芻",
    "T23n1445_001:1043a09": "為除邪見。」佛言：「苾芻應受持七日法出界，為",
    "T23n1445_001:1043a10": "除邪見。是名鄔波索迦事。",
    "T23n1445_001:1043a11": "「若鄔波索迦，為妻有娠，恐生災難，欲令母子",
    "T23n1445_001:1043a12": "平安，來請僧伽覆鉢供養。」佛言：「苾芻應受持",
    "T23n1445_001:1043a13": "七日法去。是名鄔波索迦事。",
    "T23n1445_001:1043a14": "「若鄔波索迦，為病患事，設諸飲食，并施衣服，",
    "T23n1445_001:1043a15": "來請苾芻，白言：『我病恐畏命盡，供養僧伽。』有",
    "T23n1445_001:1043a16": "如是事。」佛言：「得受持七日法去。是名鄔波索",
    "T23n1445_001:1043a17": "迦事。",
    "T23n1445_001:1043a18": "「云何鄔波斯迦事？廣如鄔波索迦事。",
    "T23n1445_001:1043a19": "「云何苾芻事？如有苾芻，剏造住處及園林，施",
    "T23n1445_001:1043a20": "四方僧伽。因為慶讚，設諸飲食，并施衣服，供",
    "T23n1445_001:1043a21": "養僧伽。令使請喚苾芻就時，諸苾芻應受持",
    "T23n1445_001:1043a22": "七日法去。是名苾芻緣。",
    "T23n1445_001:1043a23": "「又苾芻緣，施諸苾芻園已，復更施臥具，并",
    "T23n1445_001:1043a24": "與常請供養、或為設利羅造塔、或復塗檀及",
    "T23n1445_001:1043a25": "欝金等諸香、或安相輪，及幢幡蓋等，并設供",
    "T23n1445_001:1043a26": "養四部眾等，書寫經等。如上諸緣來請，苾芻",
    "T23n1445_001:1043a27": "應受七日法去。是名苾芻緣。",
    "T23n1445_001:1043a28": "「若有苾芻，欲治罰惡人，作諸羯磨等，來請苾",
    "T23n1445_001:1043a29": "芻僧伽，共為佐助，苾芻僧伽應受七日法去。",
    "T23n1445_001:1043b01": "是名苾芻緣。",
    "T23n1445_001:1043b02": "「若苾芻僧伽，欲治罰惡人作諸羯磨，來請苾",
    "T23n1445_001:1043b03": "芻：『汝來助我。』苾芻應受持七日法去。是名苾",
    "T23n1445_001:1043b04": "芻僧伽緣。",
    "T23n1445_001:1043b05": "「若有苾芻。病重困苦。遣使來請苾芻：『為我說",
    "T23n1445_001:1043b06": "法。』及請相看。」佛言：「苾芻應受持七日法去。是",
    "T23n1445_001:1043b07": "名苾芻緣。",
    "T23n1445_001:1043b08": "「云何苾芻尼等緣？一同苾芻，於中別者，供養",
    "T23n1445_001:1043b09": "苾芻僧伽，或供養法、或時施物，并學佛法及",
    "T23n1445_001:1043b10": "式叉摩拏女欲受近圓，來請苾芻及苾芻尼：",
    "T23n1445_001:1043b11": "『願來與我授其近圓。』是時二眾應受持七日",
    "T23n1445_001:1043b12": "法去。是名苾芻尼、式叉摩拏等緣。",
    "T23n1445_001:1043b13": "「云何名求寂緣？一同前法。「云何求寂女緣？餘",
    "T23n1445_001:1043b14": "同前說，於中別者，十二童女至年十八歲，",
    "T23n1445_001:1043b15": "請苾芻僧伽：『願為我授六法六隨法。』苾芻應",
    "T23n1445_001:1043b16": "去。是名求寂女緣。」",
    "T23n1445_001:1043b17": "若苾芻作安居已，或作是念：「我於此安居，無",
    "T23n1445_001:1043b18": "人供給我食，或當置死。」或有曾未學經，應",
    "T23n1445_001:1043b19": "須學者；曾來習定，應思惟者；或有未證應證",
    "T23n1445_001:1043b20": "者、未見求見者、未得求得者。若有是緣，欲離",
    "T23n1445_001:1043b21": "住處去者，佛言：「無犯！亦不破安居。」",
    "T23n1445_001:1043b22": "若作安居竟，忽有病生，知無醫藥。若其便住，",
    "T23n1445_001:1043b23": "恐命不全，如是命難等緣出去，佛言：「無犯，亦",
    "T23n1445_001:1043b24": "不破安居。」",
    "T23n1445_001:1043b25": "若苾芻安居已竟，若有病生，雖有湯藥，無人",
    "T23n1445_001:1043b26": "看病，恐有失命，佛言：「聽去，不破安居。」",
    "T23n1445_001:1043b27": "若苾芻作安居竟，有女人來至苾芻所，而作",
    "T23n1445_001:1043b28": "是言：「我有女新婦及婢，欲遣供養大德。」苾芻",
    "T23n1445_001:1043b29": "作念：「我若不去，恐失梵行，并有命難等起。」是",
    "T23n1445_001:1043c01": "謂梵行等緣，佛言：「移去者無犯，亦不破安居。",
    "T23n1445_001:1043c02": "若有男子黃門等緣，准上應去。」",
    "T23n1445_001:1043c03": "若苾芻作安居竟，若見女人而生欲想，不能",
    "T23n1445_001:1043c04": "禁止煩惱，恐失梵行，亦應離去。",
    "T23n1445_001:1043c05": "若苾芻作安居竟，見有伏藏，即作是念：「我住",
    "T23n1445_001:1043c06": "於此，恐當不能禁止其心，而便取物。」佛言：「移",
    "T23n1445_001:1043c07": "去無罪。」",
    "T23n1445_001:1043c08": "若苾芻於安居內，忽有親里眷屬來諫苾芻",
    "T23n1445_001:1043c09": "住止。苾芻嫌賤，移向餘處者，同前無過。又復",
    "T23n1445_001:1043c10": "苾芻，若有女、男、半擇迦等來請安居。既受彼",
    "T23n1445_001:1043c11": "請，然斯施主，或負他物、或復殺害他人、或劫",
    "T23n1445_001:1043c12": "奪他人財物、或於住處若有虎狼師子等惡",
    "T23n1445_001:1043c13": "獸諸難來怖施主、或時走去、或時身死。時彼",
    "T23n1445_001:1043c14": "苾芻作是念曰：「此之施主，請我安居，復有如",
    "T23n1445_001:1043c15": "前諸難事起，我今住此或失梵行、或失命等",
    "T23n1445_001:1043c16": "緣來。」移向餘處安居者，同前無犯。",
    "T23n1445_001:1043c17": "若時住處，多有病苦緣生，苾芻住此，不安樂",
    "T23n1445_001:1043c18": "者，佛言：「移向餘處安居，同前無犯。」",
    "T23n1445_001:1043c19": "又復若有女、男、半擇迦等，來請苾芻相就安",
    "T23n1445_001:1043c20": "居，或有王來捉彼施主，或殺、或奪財物，是時",
    "T23n1445_001:1043c21": "施主走向餘處。苾芻作念：「此之施主，遭斯恐",
    "T23n1445_001:1043c22": "怖，身既逃亡。我若住此，或失梵行，及命難等",
    "T23n1445_001:1043c23": "因緣。」移向餘處。同前無犯。",
    "T23n1445_001:1043c24": "若有施主來請苾芻而作安居。然斯施主，家",
    "T23n1445_001:1043c25": "內忽然失火，或時身死、或復逃去。苾芻作念：",
    "T23n1445_001:1043c26": "「此之施主，今忽遭火，或死或走。我獨居此，恐",
    "T23n1445_001:1043c27": "有命難并梵行難。」移向餘處，同前無犯。",
    "T23n1445_001:1043c28": "若有施主來請苾芻作安居事。於其住處下",
    "T23n1445_001:1043c29": "濕水多，恐後病生。移向餘處，同前無犯。",
    "T23n1445_001:1044a01": "若有施主來請苾芻作安居事。然於住處，側",
    "T23n1445_001:1044a02": "言：「何用住此剔頭，受其飢苦，住林樹下？可還",
    "T23n1445_001:1044a03": "歸家，多作福業，不須出家。」苾芻作念：「我若久",
    "T23n1445_001:1044a04": "住，或失梵行。」若有此緣，聽去無罪。",
    "T23n1445_001:1044a05": "若苾芻於安居內，或有王來嚴束四兵至其",
    "T23n1445_001:1044a06": "住處，遣捉苾芻，作如是言：「當如俗法驅役，或",
    "T23n1445_001:1044a07": "令還俗，或與娶妻，或奪衣鉢，或種種惱害。」有",
    "T23n1445_001:1044a08": "是難來，即時直去無犯，亦不破安居。",
    "T23n1445_001:1044a09": "若苾芻住處，有男子、女人及半擇迦，來請苾",
    "T23n1445_001:1044a10": "芻作安居，并供給衣食。後為王等難來，悉自",
    "T23n1445_001:1044a11": "逃走，無人供給。苾芻緣此，欲餘處去無犯。",
    "T23n1445_001:1044a12": "若苾芻於安居內，有諸賊來，或盜牛羊等，而",
    "T23n1445_001:1044a13": "為屠殺，作諸非法。來至苾芻所，作如是言：「汝",
    "T23n1445_001:1044a14": "等出去，我欲住此。」若有如是惡賊，來至寺內",
    "T23n1445_001:1044a15": "惱亂苾芻者，即應直去無犯。",
    "T23n1445_001:1044a16": "又若苾芻依止男、女及黃門類而作安居。時",
    "T23n1445_001:1044a17": "彼施主，為他拘執，怨家繫縛，非人所怖，走向",
    "T23n1445_001:1044a18": "餘方，因斯命過。時諸苾芻作如是念：「我此安",
    "T23n1445_001:1044a19": "居，有眾過患，無復施主。由此因緣，虧我梵",
    "T23n1445_001:1044a20": "行。」為沙門難緣，移向餘處，無破夏罪。所到之",
    "T23n1445_001:1044a21": "處，得為安居。即於此處，而作安居，不應出",
    "T23n1445_001:1044a22": "界。又復先是非人住處，苾芻於此而作安居，",
    "T23n1445_001:1044a23": "有諸老小無知之類，入此寺中遺放不淨，不",
    "T23n1445_001:1044a24": "堪親近。又近河水，其水漂漲，損失施主家資",
    "T23n1445_001:1044a25": "衣物，或死或走。苾芻作念：「此之施主，遭斯水",
    "T23n1445_001:1044a26": "難。我若住此，必有命梵行難生。」移向餘處，同",
    "T23n1445_001:1044a27": "前無犯。若有苾芻，於安居內，見有苾芻教餘",
    "T23n1445_001:1044a28": "苾芻，或作破僧伽事，并勸眾人及作破僧方",
    "T23n1445_001:1044a29": "便。時彼苾芻便作是念：「今於此處，現有破僧",
    "T23n1445_001:1044b01": "伽事，我若於此安居，然彼苾芻欲破僧伽，或",
    "T23n1445_001:1044b02": "教令破及以勸化，并作方便。」復作是念：「我今",
    "T23n1445_001:1044b03": "於此善說勸化，彼必不受，惡對於我。若久住",
    "T23n1445_001:1044b04": "此，有是事生。先已學者必當忘失，其未學",
    "T23n1445_001:1044b05": "者不能令進，不宜住此。」可移餘處就彼安居",
    "T23n1445_001:1044b06": "者，同前無犯。若苾芻於安居內，聞有苾芻欲",
    "T23n1445_001:1044b07": "作破僧伽事。而彼苾芻是其親友知識，即作",
    "T23n1445_001:1044b08": "是念：「我若取語，恐有破僧伽事得罪。若不取",
    "T23n1445_001:1044b09": "語，復是知識。」應受持七日出界外。若七日事",
    "T23n1445_001:1044b10": "不息者，過七日無罪。若不去者，得越法罪。",
    "T23n1445_001:1044b11": "若有苾芻，聞苾芻說餘處三月安居多得利",
    "T23n1445_001:1044b12": "物，此苾芻即欲於彼安居。復有苾芻言：「此處",
    "T23n1445_001:1044b13": "亦有利養，彼間亦得利養。既是一種，不及往",
    "T23n1445_001:1044b14": "彼。」苾芻於此安居，遂不得利。然彼先說苾芻",
    "T23n1445_001:1044b15": "得越法罪。",
    "T23n1445_001:1044b16": "若苾芻聞餘苾芻說：「某處有堪安居處。」此苾芻",
    "T23n1445_001:1044b17": "即便詣彼，共受籌已所應得物皆悉不得，彼",
    "T23n1445_001:1044b18": "先說苾芻得越法罪。若有苾芻聞諸苾芻說：",
    "T23n1445_001:1044b19": "「某住處前三月有安居處。」苾芻聞已，便去至",
    "T23n1445_001:1044b20": "彼，共受籌已，不得臥具，亦不堪住，彼說苾",
    "T23n1445_001:1044b21": "芻得突色訖里多罪。若有苾芻聞苾芻說：「於",
    "T23n1445_001:1044b22": "某處前三月有安居處。」彼即便去，既共受籌，",
    "T23n1445_001:1044b23": "分得臥具已，即便他行。別於餘處，亦不安居，",
    "T23n1445_001:1044b24": "得惡作罪，不成安居。若苾芻聞苾芻說：「於某",
    "T23n1445_001:1044b25": "處住處前三月有安居處。」彼時便去，受籌共",
    "T23n1445_001:1044b26": "分臥具，作安居已，自有緣事，不受持七日，出",
    "T23n1445_001:1044b27": "界外去，不成前安居，得惡作罪。",
    "T23n1445_001:1044b28": "若苾芻聞苾芻說言：「於某住處前三月有安居",
    "T23n1445_001:1044b29": "處。」即便往去，既至彼已，安居受籌，分臥具",
    "T23n1445_001:1044c01": "訖，有緣受持七日出界外，某住處不作三月",
    "T23n1445_001:1044c02": "安居。由先說者，得突色訖里多。受持七日苾",
    "T23n1445_001:1044c03": "芻，過七日不來者，破安居。然斯六種前安居",
    "T23n1445_001:1044c04": "法，與後安居法不異，並准前安居作。唯言後",
    "T23n1445_001:1044c05": "三月為異，餘如百一羯磨中廣說。",
    "T23n1445_001:1044c06": "根本說一切有部毘奈耶安居事一卷"
}