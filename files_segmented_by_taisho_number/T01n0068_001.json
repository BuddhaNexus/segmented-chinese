{
    "T01n0068_001:0868c23": "佛說賴吒和羅經",
    "T01n0068_001:0868c25": "吳月支優婆塞支謙譯",
    "T01n0068_001:0868c26": "聞如是：一時，佛與五百沙門俱遊拘留國，轉",
    "T01n0068_001:0868c27": "到黈羅歐吒國。國中人民婆羅門道人，皆聞",
    "T01n0068_001:0868c28": "佛轉遊到此國，聞佛功德妙達，無有貪婬瞋",
    "T01n0068_001:0868c29": "怒愚癡，人心所言者皆中正，但得佛道，自知",
    "T01n0068_001:0869a01": "所從來生，豫知去來現在之事；眼能徹視，知",
    "T01n0068_001:0869a02": "世間人民蚑行蠕動之類，所趣生死善惡之",
    "T01n0068_001:0869a03": "道；行即能飛能入地，出無間入無孔，自在變",
    "T01n0068_001:0869a04": "化所作；知世間人民及蚑行蠕動之類，心所",
    "T01n0068_001:0869a05": "念者皆豫知之；佛自制眼、自制耳、自制鼻、自",
    "T01n0068_001:0869a06": "制口、自制身、自制心；世間凡九十六種道，皆",
    "T01n0068_001:0869a07": "不及佛道；佛教天上天下人民，如父母教子，",
    "T01n0068_001:0869a08": "能使去惡就善。佛為天上天下人民作師，佛",
    "T01n0068_001:0869a09": "所教授諸天人民，皆得阿羅漢泥洹道。舉一",
    "T01n0068_001:0869a10": "國中人民皆言：「佛是吉祥之人，善說經戒，共",
    "T01n0068_001:0869a11": "往觀視其道德。」其國中人民，或有五十人為",
    "T01n0068_001:0869a12": "伴者，有百人為伴者，有五百人為伴者，共",
    "T01n0068_001:0869a13": "行到佛所，中有為佛跪者，中有繞佛三匝者，",
    "T01n0068_001:0869a14": "中有頭面著佛足者，中有叉手者，中有但說",
    "T01n0068_001:0869a15": "姓字者，人民皆坐。",
    "T01n0068_001:0869a16": "佛為人民說經戒，人民皆叉手向佛。眾座中",
    "T01n0068_001:0869a17": "有一長者子，名賴吒和羅，在座中聽佛說經",
    "T01n0068_001:0869a18": "以著心中。賴吒和羅自思惟：「如佛經戒者，不",
    "T01n0068_001:0869a19": "宜居家，居家者不能自淨學佛道也。」自思",
    "T01n0068_001:0869a20": "念：「不如除頭髮、被袈裟，行作沙門。」黈羅歐吒",
    "T01n0068_001:0869a21": "國人民聞經戒皆歡喜，繞佛三匝各自還歸。",
    "T01n0068_001:0869a22": "賴吒和羅中道屈還到佛所，前為佛作禮，叉",
    "T01n0068_001:0869a23": "手長跪白佛言：「我思念佛經戒不宜居家，居",
    "T01n0068_001:0869a24": "家者不能自淨學佛經道也。意欲除頭髮鬚、",
    "T01n0068_001:0869a25": "被袈裟，作沙門。願佛哀我，令我得作沙門。」佛",
    "T01n0068_001:0869a26": "言：「汝報父母未？」賴吒和羅言：「未報父母也。」",
    "T01n0068_001:0869a27": "佛言：「諸佛法，父母不聽者不得作沙門，亦不",
    "T01n0068_001:0869a28": "得與戒。」賴吒和羅言：「諾！請歸報父母。父母聽",
    "T01n0068_001:0869a29": "我作沙門者，我當來還。」佛言：「大善！自思議之。」",
    "T01n0068_001:0869b01": "賴吒和羅即為佛作禮，而歸到父母前，白言：",
    "T01n0068_001:0869b02": "「我所聞佛經戒不宜居家，居家者不能自淨",
    "T01n0068_001:0869b03": "學佛經道也。意欲除頭髮鬚、被袈裟，作沙門。」",
    "T01n0068_001:0869b04": "父母聞子語聲，皆相對啼泣言：「我曹夫婦少",
    "T01n0068_001:0869b05": "子姓，禱祀諸天日月，四面叩頭，求哀子姓",
    "T01n0068_001:0869b06": "令續門戶後，常恐我卒死門戶滅絕。我從天",
    "T01n0068_001:0869b07": "得汝一子耳，舉家共重愛，見汝不知厭足，",
    "T01n0068_001:0869b08": "設汝終亡，我夫婦當共坐守汝屍至老，今反",
    "T01n0068_001:0869b09": "欲生棄我曹去耶？」賴吒和羅語父母言：「如今",
    "T01n0068_001:0869b10": "不聽我到佛所作沙門者，從今以去不復飲、",
    "T01n0068_001:0869b11": "不復食、不復沐浴。今聽我作沙門者善，不者",
    "T01n0068_001:0869b12": "當就死耳！」便却委臥空地不食，一日二日",
    "T01n0068_001:0869b13": "三日四日至五日不食。賴吒和羅宗親九族",
    "T01n0068_001:0869b14": "中外，聞賴吒和羅從父母求欲作沙門，父母",
    "T01n0068_001:0869b15": "不聽，委臥空地絕穀水漿五日不食。中外宗",
    "T01n0068_001:0869b16": "親九族皆到賴吒和羅所，曉語令起沐浴飲",
    "T01n0068_001:0869b17": "食。語賴吒和羅言：「汝父母未有汝時，禱祀諸",
    "T01n0068_001:0869b18": "天日月，四面叩頭，求子姓適得汝一子耳。汝當",
    "T01n0068_001:0869b19": "供養父母，為續門戶後。設汝終亡，父母常欲",
    "T01n0068_001:0869b20": "坐守汝屍至老，何況欲生別離去乎？」賴吒",
    "T01n0068_001:0869b21": "和羅亦不應。宗親九族皆復到父母前，啼泣",
    "T01n0068_001:0869b22": "謂言：「此兒終不受我諫也。」賴吒和羅復有諸",
    "T01n0068_001:0869b23": "親厚知識，聞賴吒和羅欲到佛所作沙門，父",
    "T01n0068_001:0869b24": "母不聽委臥空地，不飲不食五日。親厚知識",
    "T01n0068_001:0869b25": "皆到賴吒和羅所，諫曉令起沐浴飲食，語言：",
    "T01n0068_001:0869b26": "「父母未有汝時，禱祀諸天日月，四面叩頭，求",
    "T01n0068_001:0869b27": "子姓，適得汝一子耳。汝當供養父母，為續門",
    "T01n0068_001:0869b28": "戶後。設汝終亡，父母常欲守汝屍至老，汝反",
    "T01n0068_001:0869b29": "欲生別離去耶？」賴吒和羅亦不應。親厚知識",
    "T01n0068_001:0869c01": "復到父母前，啼泣各自拭淚語父母言：「宜放",
    "T01n0068_001:0869c02": "是子聽令作沙門。所以者何？如使樂道作沙",
    "T01n0068_001:0869c03": "門者，後可生相見；設不樂道者，自當棄道來",
    "T01n0068_001:0869c04": "歸。當復如何乎？今反空使死亡，臭爛為虫",
    "T01n0068_001:0869c05": "蟻作食，用死人軀為？」今子大短氣沮欲死，父",
    "T01n0068_001:0869c06": "母家室妻子、妓人宗親知識，皆舉聲大哭。父",
    "T01n0068_001:0869c07": "母拭淚語賴吒和羅：「諸親厚知識與共約束，",
    "T01n0068_001:0869c08": "設放若作沙門以後，汝當復來歸，與我曹相",
    "T01n0068_001:0869c09": "見不？」賴吒和羅言：「放我去到佛所作沙門，使",
    "T01n0068_001:0869c10": "我生不死，會當來歸，與父母相見也。」父母聞",
    "T01n0068_001:0869c11": "子語聲便復大哭，即聽令去作沙門。賴吒和",
    "T01n0068_001:0869c12": "羅大歡喜自念：「我不食五日，身體大羸瘦。佛",
    "T01n0068_001:0869c13": "時從黈羅歐吒國至舍衛，相去五百里。且自",
    "T01n0068_001:0869c14": "養視，須我強健乃行。」賴吒和羅自養視數日，",
    "T01n0068_001:0869c15": "有氣力，前報父母言：「自安，我去到佛所作沙",
    "T01n0068_001:0869c16": "門。」父母復舉聲大哭，父母拭淚言：「可去，自愛",
    "T01n0068_001:0869c17": "也。」賴吒和羅便以頭面著父母足，起繞父母",
    "T01n0068_001:0869c18": "三匝，便去。轉到舍衛祇洹，前到佛所，為佛",
    "T01n0068_001:0869c19": "作禮，白言：「父母已聽我，佛寧可持我作沙門。」",
    "T01n0068_001:0869c20": "佛即用作沙門，被袈裟、受沙門經戒。佛使諸",
    "T01n0068_001:0869c21": "阿羅漢，日共教授。不敢毀傷經戒，自思惟",
    "T01n0068_001:0869c22": "經道，便得四禪。得第一須陀洹、第二斯陀含、",
    "T01n0068_001:0869c23": "第三阿那含、第四阿羅漢，便得四神足飛行，",
    "T01n0068_001:0869c24": "能以天眼達視、天耳達聽，天上天下人民",
    "T01n0068_001:0869c25": "及蚑行蠕動之類，皆聞知所言所念，自知宿",
    "T01n0068_001:0869c26": "命所從來生。隨佛十歲，如影隨人。十歲以後，",
    "T01n0068_001:0869c27": "意念：「我初去家時，與父母辭訣，期當復還相",
    "T01n0068_001:0869c28": "見。」賴吒和羅白佛言：「我初去家時，期當復還",
    "T01n0068_001:0869c29": "相見，願得行到父母所。」佛念賴吒和羅，不",
    "T01n0068_001:0870a01": "復能入愛欲中如在家時，已從愛欲得度脫。",
    "T01n0068_001:0870a02": "佛言：「大善。」即為佛作禮而去。轉行到黈羅歐",
    "T01n0068_001:0870a03": "吒國，晨起被袈裟、持應器，入父母里中，向家",
    "T01n0068_001:0870a04": "門乞食。舉家無肯應視者。所以者何？用沙門",
    "T01n0068_001:0870a05": "道故，生亡我大夫子，舉家惡見沙門，故不應",
    "T01n0068_001:0870a06": "視也。賴吒和羅到家門，無有乞者亦無應視",
    "T01n0068_001:0870a07": "者，無有白者但得罵詈，亦不憂不愁。適欲去",
    "T01n0068_001:0870a08": "家，有一婢欲出門棄臭豆羹滓，賴吒和羅還",
    "T01n0068_001:0870a09": "顧見婢，問言：「若用是臭豆羹為？」時婢言：「臭惡",
    "T01n0068_001:0870a10": "不可復食，故欲棄之。」賴吒和羅言：「如姉欲",
    "T01n0068_001:0870a11": "棄者，持用乞我。」婢便以著應器中。婢陰識賴",
    "T01n0068_001:0870a12": "吒和羅手足語聲，即念：「是我大夫子也。」即走",
    "T01n0068_001:0870a13": "入語其母：「大夫子已來在外。」母大喜語婢：",
    "T01n0068_001:0870a14": "「審如汝言者，今日即免汝為良民，便以我所",
    "T01n0068_001:0870a15": "著身上衣被珠環，悉賜與汝。」母便走至夫所，",
    "T01n0068_001:0870a16": "夫時適在中庭梳頭，語夫言：「婢見我子賴吒",
    "T01n0068_001:0870a17": "和羅來在是門。我語婢言：『汝審見賴吒和",
    "T01n0068_001:0870a18": "羅者，我悉脫身上衣被珠環，乞匄與汝，免汝",
    "T01n0068_001:0870a19": "為良民。』」母語夫言：「疾起分布行求索之。」夫即",
    "T01n0068_001:0870a20": "斂頭，走行於諸街曲里巷而求索之。見賴吒",
    "T01n0068_001:0870a21": "和羅於屏處仰頭視日，適得飯時，便止食臭",
    "T01n0068_001:0870a22": "豆羹滓。公便前言賴吒和羅：「汝不當來歸於",
    "T01n0068_001:0870a23": "家好坐食美飯耶？而反於是間止食臭豆羹",
    "T01n0068_001:0870a24": "滓為？」賴吒和羅語父言：「我棄家學道作沙門，",
    "T01n0068_001:0870a25": "無家，我當那所得家？」公呼共歸家，不肯隨",
    "T01n0068_001:0870a26": "去。公便宿請：「明日來，到家飯，行見汝母。」賴",
    "T01n0068_001:0870a27": "吒和羅言：「大善！」公歸語嫗言：「賴吒和羅審",
    "T01n0068_001:0870a28": "來在此，我已宿請，明日當來飯。子受請，所當",
    "T01n0068_001:0870a29": "具者便饒具之。」母即呼舍中奴婢皆著前，告",
    "T01n0068_001:0870b01": "言：「我初入門時，父母所送我，金銀白珠珍寶，",
    "T01n0068_001:0870b02": "悉出著中庭地，以物覆其上。」婢即受母教，悉",
    "T01n0068_001:0870b03": "出金銀白珠珍寶，積著庭中，物覆其上，高出",
    "T01n0068_001:0870b04": "人頭上。賴吒和羅，食時被袈裟、持應器，到父",
    "T01n0068_001:0870b05": "母家。父母遙見子來入門，母便取金銀積上",
    "T01n0068_001:0870b06": "覆去之，前以兩手把金銀散之。語賴吒和羅",
    "T01n0068_001:0870b07": "言：「見金銀珍寶，是汝母入門時所有也，汝父",
    "T01n0068_001:0870b08": "所有也，金銀珍寶無央數，汝可取，以布施飲",
    "T01n0068_001:0870b09": "食極自娛樂。用沙門作為？不如作白衣自在",
    "T01n0068_001:0870b10": "家也。」賴吒和羅語父母言：「如使大人用我言",
    "T01n0068_001:0870b11": "者，我欲誡大人一事。」父母言：「大佳！受教。」賴吒",
    "T01n0068_001:0870b12": "和羅言：「取寶物上覆皆用作囊，悉取珍寶盛",
    "T01n0068_001:0870b13": "著囊中，載著車上，持到恒水邊，視占深處以",
    "T01n0068_001:0870b14": "投其中。所以者何？畜財寶者，令人多憂，或",
    "T01n0068_001:0870b15": "恐縣官盜賊、或恐水火、或恐怨家。」父母便生",
    "T01n0068_001:0870b16": "意言：「賴吒和羅不可以財寶化也。試持故時",
    "T01n0068_001:0870b17": "諸美人妓女化還之耳。」母即到諸美人妓女",
    "T01n0068_001:0870b18": "所，教令悉沐浴莊嚴，著珠環服飾，如賴吒和",
    "T01n0068_001:0870b19": "羅在時所喜被服來出。母教諸美人妓女言：",
    "T01n0068_001:0870b20": "「汝出見賴吒和羅者，但言大家子！何所玉女",
    "T01n0068_001:0870b21": "勝我曹者，而棄我曹行學道，更求玉女乎？」諸",
    "T01n0068_001:0870b22": "美人妓女即受母教莊飾出，諸美人妓女語",
    "T01n0068_001:0870b23": "賴吒和羅言：「大家子！何所玉女勝我曹者？而",
    "T01n0068_001:0870b24": "棄我曹行學道，更求玉女乎？」賴吒和羅言：「我",
    "T01n0068_001:0870b25": "不用索玉女故，棄諸姉去也。」諸美人妓女聞",
    "T01n0068_001:0870b26": "之語即慚愧，長跪低頭以手覆面言：「以不用",
    "T01n0068_001:0870b27": "我曹作妻，反呼我曹為姉。」賴吒和羅語父母",
    "T01n0068_001:0870b28": "言：「何為致相嬈？欲作飯者善，不能者已。」父母",
    "T01n0068_001:0870b29": "即為出飯具著前，便飯食。父母欲久視其子，",
    "T01n0068_001:0870c01": "恐飯已便捨去，勅閉諸門戶皆令下門鑰。飯",
    "T01n0068_001:0870c02": "竟，為父母說經言：「諸野人畜獸不當拘閉，畜",
    "T01n0068_001:0870c03": "獸不得自在，且捨人走。飯已，當去耳。野獸得",
    "T01n0068_001:0870c04": "脫，便走入深山。梳頭著澤畫眉粉白黛黑，可",
    "T01n0068_001:0870c05": "以化愚人耳；已度世之人，不可以此化也。視",
    "T01n0068_001:0870c06": "子骸骨皮肉裹之，飾以金珠珥璫[王*(止/少)]瑤之人，",
    "T01n0068_001:0870c07": "向是曹人如入湯火中，火適無所愛。香熏塗",
    "T01n0068_001:0870c08": "身可以化愚人，不可化度世之人也。不能自",
    "T01n0068_001:0870c09": "知當所為而為之，亦不能別父母，亦不能別",
    "T01n0068_001:0870c10": "兄弟，人心有所愛，不能自絕也。婦女譬若眾",
    "T01n0068_001:0870c11": "水，水流入大海，愚人向女人，便流入泥犁中、",
    "T01n0068_001:0870c12": "禽獸中薜荔中，意欲脫於生死憂苦者，欲得",
    "T01n0068_001:0870c13": "泥洹道者，當遠離婦女。」賴吒和羅為父母說",
    "T01n0068_001:0870c14": "經竟，便飛從天窓中出去，如猛師子走得",
    "T01n0068_001:0870c15": "脫。時國王名拘獵，與賴吒和羅少小親厚。王",
    "T01n0068_001:0870c16": "有一廬觀在城外，賴吒和羅飛往前入廬",
    "T01n0068_001:0870c17": "中，有樹名維醯勒，止坐其下。時王拘獵偶欲",
    "T01n0068_001:0870c18": "出到廬遊戲，勅廬監令豫掃除，廬監被勅即",
    "T01n0068_001:0870c19": "行掃除。見賴吒和羅在維醯勒廬樹下坐，廬",
    "T01n0068_001:0870c20": "監見之，即行白王：「掃除已淨。王常可道說親",
    "T01n0068_001:0870c21": "厚知識賴吒和羅，今在廬中樹下坐。王欲見",
    "T01n0068_001:0870c22": "者可孚行。」王聞之大歡喜，即嚴駕而出。到廬",
    "T01n0068_001:0870c23": "外，下車步入至賴吒和羅所前，作禮却坐。賴",
    "T01n0068_001:0870c24": "吒和羅言：「王來到，是大善！」王言：「雖我自來者，",
    "T01n0068_001:0870c25": "卿是我少小知識，意欲持財物極意相遺。」賴",
    "T01n0068_001:0870c26": "吒和羅報王言：「不宜持財物相遺也。今我以",
    "T01n0068_001:0870c27": "棄重擔牢獄解去也，王復欲持牢獄重擔著",
    "T01n0068_001:0870c28": "我上耶？不宜持是來相與也。」王言：「我當持何",
    "T01n0068_001:0870c29": "等相遺也？」賴吒和羅言：「王但當言：『令我國",
    "T01n0068_001:0871a01": "熾盛，五穀豐熟，人民眾多，乞匃易得，可止我",
    "T01n0068_001:0871a02": "國中，我不得令吏民侵抂卿。』」王言：「受教，當如",
    "T01n0068_001:0871a03": "所願賴吒和羅所言。」王言：「我欲有所問，願聽",
    "T01n0068_001:0871a04": "我言。」賴吒和羅言：「大善！」王便言：「凡人作沙門",
    "T01n0068_001:0871a05": "有四苦事，乃行作沙門耳。何等為四？一者",
    "T01n0068_001:0871a06": "年耆，二者病瘦，三者孤獨，四者貧窮。人有是",
    "T01n0068_001:0871a07": "四苦者，乃行作沙門耳。今我視卿，了無是四",
    "T01n0068_001:0871a08": "事，用何等故作沙門乎？」王言：「所以年耆作沙",
    "T01n0068_001:0871a09": "門者，人老自念氣力薄少坐起苦難，不能遠",
    "T01n0068_001:0871a10": "行治生致錢財，正使有財產不能堅持，用是",
    "T01n0068_001:0871a11": "故除鬚髮作沙門；我視卿了無有是，頭鬚",
    "T01n0068_001:0871a12": "正黑身體完具，適是中年當自娛樂，時有父",
    "T01n0068_001:0871a13": "母啼泣，不樂卿作沙門。二者若人身被重病",
    "T01n0068_001:0871a14": "身體羸瘦，自念不能治生致錢財，正使有財",
    "T01n0068_001:0871a15": "產不能堅持，用是故除鬚髮作沙門；我視卿",
    "T01n0068_001:0871a16": "了無是，重病身體強健。三者人有孤獨一身，",
    "T01n0068_001:0871a17": "不能治生致錢財，正使有財產不能堅持，",
    "T01n0068_001:0871a18": "以是故作沙門；我視卿了無是，除王家宗",
    "T01n0068_001:0871a19": "親，視我國中尚無過卿者。四者人貧窮飢寒",
    "T01n0068_001:0871a20": "無以自給，自念貧窮無以治生，以是故除鬚",
    "T01n0068_001:0871a21": "髮作沙門，得乞匃以自活；我視卿了無是，我",
    "T01n0068_001:0871a22": "視國中富者，無過於卿者。人用是四苦故作",
    "T01n0068_001:0871a23": "沙門耳。」王問：「寧復有異是四事作沙門者不？」",
    "T01n0068_001:0871a24": "賴吒和羅言：「佛持是四事常自道說，皆更知",
    "T01n0068_001:0871a25": "之，用教誡人，我心中審如佛言，是故我除鬚",
    "T01n0068_001:0871a26": "髮被袈裟作沙門。何等為四？一者人生無有",
    "T01n0068_001:0871a27": "能避於老者，無有能止身使不老者。二者無",
    "T01n0068_001:0871a28": "有能避於病者，身無有代人死者。三者人死",
    "T01n0068_001:0871a29": "空身，不能齎持財產去。四者人至死，無有能",
    "T01n0068_001:0871b01": "厭於愛欲及財產者，人皆為財產愛欲作奴",
    "T01n0068_001:0871b02": "婢。佛為我說是四事，我心信之，故作沙門。」王",
    "T01n0068_001:0871b03": "言：「卿說是四事徵促，我意不解，願更為我廣",
    "T01n0068_001:0871b04": "說之。」賴吒和羅言：「我自問王，王當以誠報我。",
    "T01n0068_001:0871b05": "王年二十三十至四十時，氣力射戲、上象騙",
    "T01n0068_001:0871b06": "馬、行步趍走，當爾時，自視寧有雙無？」王言：",
    "T01n0068_001:0871b07": "「實如賴吒和羅言，我年二十三十至四十時，",
    "T01n0068_001:0871b08": "自視無雙，如我射戲、上象騙馬、行步趍走；",
    "T01n0068_001:0871b09": "今年長老，氣力衰微坐起苦難，意欲有所越",
    "T01n0068_001:0871b10": "蹈，不能越度。」賴吒和羅言：「佛說是一事，我用",
    "T01n0068_001:0871b11": "是故，剃頭鬚作沙門。」王言：「佛說是事，實奇實",
    "T01n0068_001:0871b12": "善，入我心中。」賴吒和羅問王言：「國中寧有傍",
    "T01n0068_001:0871b13": "臣百官仰王生活者不？」王言：「然，有是。」賴吒和",
    "T01n0068_001:0871b14": "羅言：「王曾被病困劣著床時不？」王言：「然，有是。」",
    "T01n0068_001:0871b15": "賴吒和羅言：「被病著床時，王呼傍臣百官仰",
    "T01n0068_001:0871b16": "王生活者，教勅言：『今我被病困劇，汝曹共分",
    "T01n0068_001:0871b17": "取我病去。』王雖有是教，臣下寧能共分王病",
    "T01n0068_001:0871b18": "持去不？」王言：「不也。身會當自受之，傍臣不能",
    "T01n0068_001:0871b19": "代。」賴吒和羅言：「佛說是，是為二事，我用是故",
    "T01n0068_001:0871b20": "作沙門。」王言：「實奇實善，入我心中。」賴吒和羅",
    "T01n0068_001:0871b21": "問王言：「若人壽終欲盡且死時，人之意所不",
    "T01n0068_001:0871b22": "喜也，雖不喜亦不能得離於死。」賴吒和羅言：",
    "T01n0068_001:0871b23": "「人自知當死，何以故不豫持珍寶著當所生",
    "T01n0068_001:0871b24": "處？」王言：「不能持珍寶豫著當所生處也，皆",
    "T01n0068_001:0871b25": "當棄，空去耳。」賴吒和羅言：「佛說是，是為三事，",
    "T01n0068_001:0871b26": "我用是故作沙門。」王言：「佛說是事，實奇實善，",
    "T01n0068_001:0871b27": "入我心中。」賴吒和羅問王言：「王寧有國中安",
    "T01n0068_001:0871b28": "寧、人民熾盛、五穀豐熟？」王言：「有是。」賴吒和羅",
    "T01n0068_001:0871b29": "言：「若有人從東方來，至誠語王，王亦當信",
    "T01n0068_001:0871c01": "其所言：『我從東方來，見有大國，國中豐熟、人",
    "T01n0068_001:0871c02": "民熾盛。我識道徑，能持王兵往攻取其國。』王",
    "T01n0068_001:0871c03": "聞是語，寧欲使人往取其國不？」王言：「然，貪其",
    "T01n0068_001:0871c04": "利入，猶欲取之。」賴吒和羅言：「若復有人從",
    "T01n0068_001:0871c05": "南方來、西方來、北方來者，道說有國如東方",
    "T01n0068_001:0871c06": "者，王寧欲取之不？」王言：「然，貪其利入，猶欲取",
    "T01n0068_001:0871c07": "之。」賴吒和羅言：「若復有人從海一邊渡來，至",
    "T01n0068_001:0871c08": "誠語王，王亦信其所言：『言海一邊有大國，",
    "T01n0068_001:0871c09": "國中五穀豐熟、人民熾盛。我識道徑，能持王",
    "T01n0068_001:0871c10": "兵往攻其國。』王聞是語，寧欲使人取其國不？」",
    "T01n0068_001:0871c11": "王言：「然，貪其利入，猶欲取之。」賴吒和羅言：",
    "T01n0068_001:0871c12": "「佛見是事，知人苦貪無厭足也，是為四事，我",
    "T01n0068_001:0871c13": "用是故作沙門。佛見是四事，用教誡人。」王",
    "T01n0068_001:0871c14": "言：「佛說是事，實奇實善，入我心中。」王言：「佛豫",
    "T01n0068_001:0871c15": "知去來現在之事，善乃如是耶？」賴吒和羅言：",
    "T01n0068_001:0871c16": "「王自有國及四方國，常不厭足，復悕望海外",
    "T01n0068_001:0871c17": "國。佛見世間人有財寶者，皆堅藏守之，不肯",
    "T01n0068_001:0871c18": "布施與人，慳貪藏之，更復求索。帝王及人民，",
    "T01n0068_001:0871c19": "皆不知厭足，至於死不棄愛欲，會當捨其",
    "T01n0068_001:0871c20": "死，所有財寶皆置空去，當趣所作善惡道。善",
    "T01n0068_001:0871c21": "惡隨人，如影隨人。人死後，家室宗親啼哭悲",
    "T01n0068_001:0871c22": "哀，棺斂葬埋，人生獨生、死亦獨死，身作善惡",
    "T01n0068_001:0871c23": "身獨當之，無有人代者。飲食金銀珍寶，不能",
    "T01n0068_001:0871c24": "令人得道，財富不能救護人命，令不老死。人",
    "T01n0068_001:0871c25": "之所思念多端，人之所愛樂也，人志意數轉，",
    "T01n0068_001:0871c26": "不能專一。佛言：『人坐恣意故，以致凶變怨偶",
    "T01n0068_001:0871c27": "恐懼，譬如穿盜者之所念也。人從後得之，",
    "T01n0068_001:0871c28": "身所作惡，自陷其死，如世間人作惡，死後當",
    "T01n0068_001:0871c29": "入泥犁、畜生、薜荔中。譬如樹木生華葉成實",
    "T01n0068_001:0872a01": "者，中有花時墮者，中有成果時墮者，中有大",
    "T01n0068_001:0872a02": "時墮者，中有熟時墮者。人亦如是，中有從腹",
    "T01n0068_001:0872a03": "中墮者，中有墮地死者，中有半年死者，中有",
    "T01n0068_001:0872a04": "老時死者，人命不可知。』」賴吒和羅言：「我用是",
    "T01n0068_001:0872a05": "故作沙門，凡人謂我不能治家故作沙門。雖",
    "T01n0068_001:0872a06": "有諸論議，要不如學道。」賴吒和羅說經竟，王",
    "T01n0068_001:0872a07": "便得第一須陀洹道，便受五戒：一者不殺，",
    "T01n0068_001:0872a08": "二者不盜，三者不犯他人婦女，四者不妄語",
    "T01n0068_001:0872a09": "兩舌，五者不飲酒。王受戒已，即作禮而去。",
    "T01n0068_001:0872a10": "佛說賴吒和羅經"
}