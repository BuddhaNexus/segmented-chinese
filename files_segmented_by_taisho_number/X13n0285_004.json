{
    "X13n0285_004:0279a07": "大佛頂如來密因修證了義諸菩薩萬行首楞嚴經",
    "X13n0285_004:0279a08": "卷第四文句",
    "X13n0285_004:0279a09": "唐天竺沙門般剌密諦　譯經",
    "X13n0285_004:0279a10": "明菩薩沙彌古吳智旭　文句",
    "X13n0285_004:0279a11": "明菩薩比丘溫陵道昉　參訂",
    "X13n0285_004:0279a12": "二廣破餘疑上文就事顯理即性具相圓頓妙理",
    "X13n0285_004:0279a13": "昭揭無餘所以當機圓悟永斷疑情今則別為二",
    "X13n0285_004:0279a14": "乘之人法執重者雙騰二疑以求答示兼窮起妄",
    "X13n0285_004:0279a15": "之元俾知迷悟無性從此便可稱性起修修非性",
    "X13n0285_004:0279a16": "外矣分文為二初明事理性相本融二明迷悟因",
    "X13n0285_004:0279a17": "緣無性。初中三初疑請二許宣三正說。初又",
    "X13n0285_004:0279a18": "二初敘敬二歎述。今初。",
    "X13n0285_004:0279a19": "爾時富樓那彌多羅尼子在大眾中即從座起偏袒",
    "X13n0285_004:0279a20": "右肩右膝著地合掌恭敬而白佛言。",
    "X13n0285_004:0279a21": "偏袒右肩者正坐聽法本皆通肩披衣今起座問",
    "X13n0285_004:0279a22": "法故偏袒以表敬順也右膝著地名為胡跪亦表",
    "X13n0285_004:0279a23": "敬順之意合掌以表一心以上總是恭敬之儀。",
    "X13n0285_004:0279a24": "二歎述又二初歎教二述請。今初。",
    "X13n0285_004:0279b01": "大威德世尊善為眾生敷演如來第一義諦。",
    "X13n0285_004:0279b02": "智能斷惑故名大威悲能利生故名大德又折伏",
    "X13n0285_004:0279b03": "眾生故言威攝受眾生故言德析攝並用如父如",
    "X13n0285_004:0279b04": "母故言大威德世尊也如來第一義諦者歎前所",
    "X13n0285_004:0279b05": "說就事顯理即性具相皆第一義惟有如來能諦",
    "X13n0285_004:0279b06": "了之故稱如來第一義諦。二述請又三初總述",
    "X13n0285_004:0279b07": "疑情二別述二難三請佛開示。今初。",
    "X13n0285_004:0279b08": "世尊常推說法人中我為第一今聞如來微妙法音",
    "X13n0285_004:0279b09": "猶如聾人逾百步外聆於蚊蚋本所不見何況得聞",
    "X13n0285_004:0279b10": "佛雖宣明令我除惑今猶未詳斯義究竟無疑惑地",
    "X13n0285_004:0279b11": "世尊如阿難輩雖則開悟習漏未除我等會中登無",
    "X13n0285_004:0279b12": "漏者雖盡諸漏今聞如來所說法音尚紆疑悔。",
    "X13n0285_004:0279b13": "此先述其疑狀并出其致疑之由也聾人喻聲聞",
    "X13n0285_004:0279b14": "無中道智慧百步外喻佛境界去己甚遠蚊蚋喻",
    "X13n0285_004:0279b15": "中道微妙法音本所不見喻聲聞慧眼不見佛中",
    "X13n0285_004:0279b16": "道境何況得聞喻無明聾障不聞所詮實義此述",
    "X13n0285_004:0279b17": "其疑狀也阿難一輩所知障輕故先開悟煩惱障",
    "X13n0285_004:0279b18": "重故習漏未除我等羅漢煩惱障輕故盡諸漏所",
    "X13n0285_004:0279b19": "知障重故尚纏疑悔此出其致疑之由由於所知",
    "X13n0285_004:0279b20": "障重也。二別述二難又二初從陰入處界文中",
    "X13n0285_004:0279b21": "起理違事難二從七大文中起相違性難。今",
    "X13n0285_004:0279b22": "初。",
    "X13n0285_004:0279b23": "世尊若復世間一切根塵陰處界等皆如來藏清淨",
    "X13n0285_004:0279b24": "本然云何忽生山河大地諸有為相次第遷流終而",
    "X13n0285_004:0279c01": "復始。",
    "X13n0285_004:0279c02": "意謂陰入處界既皆藏性真理真不容妄云何現",
    "X13n0285_004:0279c03": "見種種妄相此妄從何而生蓋不達如來指妄即",
    "X13n0285_004:0279c04": "真無妄可撥之旨故也。二從七大文中起相違",
    "X13n0285_004:0279c05": "性難。",
    "X13n0285_004:0279c06": "又如來說地水火風本性圓融周徧法界湛然常住",
    "X13n0285_004:0279c07": "世尊若地性徧云何容水水性周徧火則不生復云",
    "X13n0285_004:0279c08": "何明水火二性俱徧虗空不相陵滅世尊地性障礙",
    "X13n0285_004:0279c09": "空性虗通云何二俱周徧法界。",
    "X13n0285_004:0279c10": "意謂地水火風等一若周徧更不容他葢不達如",
    "X13n0285_004:0279c11": "來全性即相全相即性之旨而妄以堅礙為地性",
    "X13n0285_004:0279c12": "潤濕為水性等故也。三請佛開示。",
    "X13n0285_004:0279c13": "而我不知是義攸往惟願如來宣流大慈開我迷雲",
    "X13n0285_004:0279c14": "及諸大眾作是語已五體投地欽渴如來無上慈誨。",
    "X13n0285_004:0279c15": "攸往猶言所歸開我迷雲及諸大眾猶言開我及",
    "X13n0285_004:0279c16": "大眾之迷雲。二許宣。",
    "X13n0285_004:0279c17": "爾時世尊告富樓那及諸會中漏盡無學諸阿羅漢",
    "X13n0285_004:0279c18": "如來今日普為此會宣勝義中真勝義性令汝會中",
    "X13n0285_004:0279c19": "定性聲聞及諸一切未得二空迴向上乘阿羅漢等",
    "X13n0285_004:0279c20": "皆獲一乘寂滅場地真阿練若正修行處汝今諦聽",
    "X13n0285_004:0279c21": "當為汝說富樓那等欽佛法音默然承聽。",
    "X13n0285_004:0279c22": "有學已悟故獨告無學人也前文就事顯理即性",
    "X13n0285_004:0279c23": "具相無非勝義今更破盡事理性相餘疑名勝義",
    "X13n0285_004:0279c24": "中真勝義性非於前勝義外別有所加但令真性",
    "X13n0285_004:0280a01": "倍昭明耳定性聲聞偏指不迴心者未得二空謂",
    "X13n0285_004:0280a02": "但證人空未證法空然肯迴心向大非定性也一",
    "X13n0285_004:0280a03": "乘寂滅場地者即如來藏妙真如性唯一佛乘本",
    "X13n0285_004:0280a04": "來寂滅依此為本修因地方是真正無喧雜處而",
    "X13n0285_004:0280a05": "為全性起修之正行也今說此法無論迴心與不",
    "X13n0285_004:0280a06": "迴心皆令得悟正可為法華前陣若至法華則已",
    "X13n0285_004:0280a07": "開佛知見更無不迴心者亦不勞重開示矣。三",
    "X13n0285_004:0280a08": "正說二初答迷真起妄以釋理違事難二答相隨",
    "X13n0285_004:0280a09": "性徧以釋相違性難。初中二初總辨真覺二別",
    "X13n0285_004:0280a10": "明迷悟。初又二初直指覺性本來寂照二雙破",
    "X13n0285_004:0280a11": "覺非明與不明。今初。",
    "X13n0285_004:0280a12": "佛言富樓那如汝所言清淨本然云何忽生山河大",
    "X13n0285_004:0280a13": "地汝常不聞如來宣說性覺妙明本覺明妙富樓那",
    "X13n0285_004:0280a14": "言唯然世尊我常聞佛宣說斯義。",
    "X13n0285_004:0280a15": "此先指出本來覺性不屬迷悟以為迷悟之所依",
    "X13n0285_004:0280a16": "也性覺本覺秪有二名終無二體不改名性固有",
    "X13n0285_004:0280a17": "名本妙明明妙不過交互言之顯其寂而常照照",
    "X13n0285_004:0280a18": "而常寂迷之所不能減悟之所不能增也滿慈雖",
    "X13n0285_004:0280a19": "曰常聞實未達其旨趣故佛得以兩關勘之。二",
    "X13n0285_004:0280a20": "雙破覺非明與不明。",
    "X13n0285_004:0280a21": "佛言汝稱覺明為復性明稱名為覺為覺不明稱為",
    "X13n0285_004:0280a22": "明覺富樓那言若此不明名為覺者則無所明佛言",
    "X13n0285_004:0280a23": "若無所明則無明覺有所非覺無所非明無明又非",
    "X13n0285_004:0280a24": "覺湛明性。",
    "X13n0285_004:0280b01": "此文三節初佛言下是以明與不明雙徵次富樓",
    "X13n0285_004:0280b02": "下是單領明邊而以不明為非三佛言下是雙破",
    "X13n0285_004:0280b03": "明與不明皆非也舊解紛紛傷文失旨今不暇辨",
    "X13n0285_004:0280b04": "但直釋出令義昭然初文不必穿鑿令深但淺淺",
    "X13n0285_004:0280b05": "問云汝所稱覺明者為復性有所明而稱名為覺",
    "X13n0285_004:0280b06": "為覺乃不明者而稱為明覺乎此故立明與不明",
    "X13n0285_004:0280b07": "兩關以勘驗之富樓那即便答云若此不明名為",
    "X13n0285_004:0280b08": "覺者則無所明意顯必有所明方可稱覺是竟墮",
    "X13n0285_004:0280b09": "在明之一關矣佛遂雙破之云汝謂若無所明則",
    "X13n0285_004:0280b10": "無明覺意必取有所明不知有所便非覺性矣既",
    "X13n0285_004:0280b11": "破其所領之非恐彼轉計無明故又牒破之曰無",
    "X13n0285_004:0280b12": "所又復非明而無明又非覺湛明性也有所非覺",
    "X13n0285_004:0280b13": "句顯此覺性不墮明之一關無所非明二句顯此",
    "X13n0285_004:0280b14": "覺性不墮不明一關惟其非明不明故本來不屬",
    "X13n0285_004:0280b15": "迷悟而得為迷悟作本也。二別明迷悟二初明",
    "X13n0285_004:0280b16": "眾生迷真成妄二明諸佛悟妄惟真。初中又三",
    "X13n0285_004:0280b17": "初明所起妄因二明所感妄果三結果歸因。今",
    "X13n0285_004:0280b18": "初。",
    "X13n0285_004:0280b19": "性覺必明妄為明覺覺非所明因明立所所既妄立",
    "X13n0285_004:0280b20": "生汝妄能無同異中熾然成異異彼所異因異立同",
    "X13n0285_004:0280b21": "同異發明因此復立無同無異如是擾亂相待生勞",
    "X13n0285_004:0280b22": "勞久發塵自相渾濁由是引起塵勞煩惱。",
    "X13n0285_004:0280b23": "此正顯一念無明心中頓具世界眾生業果三種",
    "X13n0285_004:0280b24": "相續之因也性覺必明一句即前性覺妙明本覺",
    "X13n0285_004:0280c01": "明妙之義謂性覺必具真明此明不是有所之妄",
    "X13n0285_004:0280c02": "明亦不是冥然不覺之無明也但真如本有隨緣",
    "X13n0285_004:0280c03": "之用由其無始以來曾未悟故不覺念起而妄為",
    "X13n0285_004:0280c04": "明覺是故覺性元非所明由此妄明遂立妄所所",
    "X13n0285_004:0280c05": "既妄立隨即生汝妄能於是本無同異法性之中",
    "X13n0285_004:0280c06": "熾然遂成能所二法之異矣此非世界相續之張",
    "X13n0285_004:0280c07": "本乎又復異於彼之所異因異復立妄同此非十",
    "X13n0285_004:0280c08": "方虗空之張本乎又既有同異發明因此復立無",
    "X13n0285_004:0280c09": "同無異豈非眾生相續之張本乎夫一念無明不",
    "X13n0285_004:0280c10": "起則已起則必成能所之異有異則必有同有異",
    "X13n0285_004:0280c11": "有同則必有無同無異如此諸法森然頓起擾亂",
    "X13n0285_004:0280c12": "性真兩兩相待安得不生勞慮勞慮既久安得不",
    "X13n0285_004:0280c13": "發妄塵既有妄塵安得不相渾濁由是引起塵勞",
    "X13n0285_004:0280c14": "煩惱豈非業果相續之張本乎是知三相續因總",
    "X13n0285_004:0280c15": "不離於一念無明也此文舊以三細六麤釋之義",
    "X13n0285_004:0280c16": "亦可然但令文勢斷續經旨難明今故不用設欲",
    "X13n0285_004:0280c17": "配之亦無不可妄為明覺即無明業相立所即境",
    "X13n0285_004:0280c18": "界相妄能即能見相境界是相分能見是見分此",
    "X13n0285_004:0280c19": "之二分起必同時故起信論先能後所此中先所",
    "X13n0285_004:0280c20": "後能各從語便實不相違已上是三細也次相待",
    "X13n0285_004:0280c21": "生勞即六麤中智相勞久即相續相發塵即執取",
    "X13n0285_004:0280c22": "相自相渾濁即計名字相塵勞煩惱即業相及業",
    "X13n0285_004:0280c23": "繫苦相也無明不覺生三細境界為緣長六麤不",
    "X13n0285_004:0280c24": "依本覺安有無明不依無明安有境界不緣境界",
    "X13n0285_004:0281a01": "安有六麤攝六麤秪歸見相攝見相秪屬無明攝",
    "X13n0285_004:0281a02": "無明不離本覺可謂全真成妄全妄即真矣。二",
    "X13n0285_004:0281a03": "明所感妄果二初牒上略明二相二廣顯三種相",
    "X13n0285_004:0281a04": "續。今初。",
    "X13n0285_004:0281a05": "起為世界靜成虗空虗空為同世界為異彼無同異",
    "X13n0285_004:0281a06": "真有為法。",
    "X13n0285_004:0281a07": "承上一念無明既具三細六麤諸相由是起為世",
    "X13n0285_004:0281a08": "界靜成虗空當知十方虗空秪是妄心中之同相",
    "X13n0285_004:0281a09": "所成種種世界秪是妄心中之異相所成則無情",
    "X13n0285_004:0281a10": "空界不離妄心明矣又彼同異發明所立無同無",
    "X13n0285_004:0281a11": "異即是有情眾生謂之曰同則身命各異謂之曰",
    "X13n0285_004:0281a12": "異則四大是均心識亦均故名無同無異然此無",
    "X13n0285_004:0281a13": "同異法乃是因於同異發明而立的是有為之法",
    "X13n0285_004:0281a14": "與上文本無同異之覺性實不侔矣此可見有情",
    "X13n0285_004:0281a15": "眾生亦秪是妄心中之無同異相而已。二廣顯",
    "X13n0285_004:0281a16": "三種相續三初明世界相續二明眾生相續三明",
    "X13n0285_004:0281a17": "業果相續。今初。",
    "X13n0285_004:0281a18": "覺明空昧相待成搖故有風輪執持世界因空生搖",
    "X13n0285_004:0281a19": "堅明立礙彼金寶者明覺立堅故有金輪保持國土",
    "X13n0285_004:0281a20": "堅覺寶成搖明風出風金相摩故有火光為變化性",
    "X13n0285_004:0281a21": "寶明生潤火光上烝故有水輪含十方界火騰水降",
    "X13n0285_004:0281a22": "交發立堅濕為巨海乾為洲潬以是義故彼大海中",
    "X13n0285_004:0281a23": "火光常起彼洲潬中江河常注水勢劣火結為高山",
    "X13n0285_004:0281a24": "是故山石擊則成燄融則成水土勢劣水抽為草木",
    "X13n0285_004:0281b01": "是故林藪遇燒成土因絞成水交妄發生遞相為種",
    "X13n0285_004:0281b02": "以是因緣世界相續。",
    "X13n0285_004:0281b03": "此正明世界相續不離一念無明心也由妄為明",
    "X13n0285_004:0281b04": "覺因明立所因所彰能能為妄覺所為頑空妄覺",
    "X13n0285_004:0281b05": "是明頑空是昧二法相待法爾成搖故有風輪執",
    "X13n0285_004:0281b06": "持世界可見一切風輪秪是一念中之動相耳空",
    "X13n0285_004:0281b07": "既生搖對動成靜故曰堅明立礙謂於妄明之中",
    "X13n0285_004:0281b08": "堅立一種礙相以與動相對也彼世界之金寶即",
    "X13n0285_004:0281b09": "汝妄明覺體所立堅相故有金輪保持國土可見",
    "X13n0285_004:0281b10": "一切金輪秪是一念中之堅相耳於妄心中堅覺",
    "X13n0285_004:0281b11": "之寶既成搖明之風復出以心中妄動之風摩心",
    "X13n0285_004:0281b12": "中妄立之金故有火光為變化性無而忽有有而",
    "X13n0285_004:0281b13": "忽無可見一切火大秪是一念中之動靜二相所",
    "X13n0285_004:0281b14": "摩成耳妄心堅覺之寶明既能生潤妄心變化之",
    "X13n0285_004:0281b15": "火光又復上烝故有水輪含十方界可見一切水",
    "X13n0285_004:0281b16": "大秪是一念中之金火二妄所烝成耳一念妄心",
    "X13n0285_004:0281b17": "既已全具四大於四大中火性常騰水性常降交",
    "X13n0285_004:0281b18": "互發生立諸堅礙遂有山河大地水勝則濕為巨",
    "X13n0285_004:0281b19": "海火勝則乾為洲潬大者為洲小者為潬然大海",
    "X13n0285_004:0281b20": "亦心中妄火互立故得火光常起洲潬亦藉心中",
    "X13n0285_004:0281b21": "妄水互立故得江河常注也若妄心中之水勢甚",
    "X13n0285_004:0281b22": "劣火勢甚勝則結為高山由此山石秪是妄心水",
    "X13n0285_004:0281b23": "火結成故擊則成燄融則成水若妄心中之土勢",
    "X13n0285_004:0281b24": "甚劣水勢甚勝則抽為草木由此草木秪是妄心",
    "X13n0285_004:0281c01": "水土抽出故燒還成土絞還得水可見地水火風",
    "X13n0285_004:0281c02": "全是妄心中物以此妄物於妄心中交互發生遞",
    "X13n0285_004:0281c03": "相為種以是因緣妄有世界相續除却妄心之外",
    "X13n0285_004:0281c04": "安有少許實法可得耶此雖答示迷真成妄理不",
    "X13n0285_004:0281c05": "違事而海中火起等義即可密釋相違性之難端",
    "X13n0285_004:0281c06": "至後相傾相奪隨為色空等義又可兼釋理違事",
    "X13n0285_004:0281c07": "之餘惑良由諦理圓微故使佛語巧妙若此珍之",
    "X13n0285_004:0281c08": "味之又復應知文中似惟顯示同居世界相續之",
    "X13n0285_004:0281c09": "相而方便實報二種世界相續亦不外此以不達",
    "X13n0285_004:0281c10": "妄心中四大即空故有同居世界相續以不達妄",
    "X13n0285_004:0281c11": "心中四大假名無量故有方便世界相續以不達",
    "X13n0285_004:0281c12": "妄心中四大即中故有實報世界相續也此文舊",
    "X13n0285_004:0281c13": "以五行生尅訓之甚違經旨經顯一切惟心乃用",
    "X13n0285_004:0281c14": "世間妄計為解安得相蒙且如由石擊燄融水於",
    "X13n0285_004:0281c15": "五行之說云何會通若以石屬金則金能生水烏",
    "X13n0285_004:0281c16": "能又生於火若以石為土則水火皆不應生又林",
    "X13n0285_004:0281c17": "燒成灰可云火能生土因絞成水豈是木反生水",
    "X13n0285_004:0281c18": "故知世間五行元無實義不應以彼而釋此也然",
    "X13n0285_004:0281c19": "儒宗太極兩儀之說却與此經暗合但彼不說惟",
    "X13n0285_004:0281c20": "心所現便非正因緣境今不避繁文試一點出經",
    "X13n0285_004:0281c21": "文所稱覺明空昧即彼所稱太極太極圓中半白",
    "X13n0285_004:0281c22": "半黑黑表空昧白表覺明也相待生搖風輪持世",
    "X13n0285_004:0281c23": "即彼所謂太極動而生陽以其周行地外計以為",
    "X13n0285_004:0281c24": "天也堅明立礙金輪持國即彼所謂動極復靜靜",
    "X13n0285_004:0282a01": "而生陰以其成形於內計以為地也火光為變化",
    "X13n0285_004:0282a02": "性者即彼所謂體陰用陽離之象也水輪含十方",
    "X13n0285_004:0282a03": "界者即彼所謂體陽用陰坎之象也所以先天八",
    "X13n0285_004:0282a04": "卦乾南坤北離東坎西正彷彿此惟心四大但不",
    "X13n0285_004:0282a05": "達惟心故云太極生兩儀兩儀生四象耳火騰水",
    "X13n0285_004:0282a06": "降等者即彼所謂後天八卦水火為政故離南坎",
    "X13n0285_004:0282a07": "北以表騰降之象也大約儒門計風金二大為天",
    "X13n0285_004:0282a08": "地之體計水火二大為天地之用然後具生後天",
    "X13n0285_004:0282a09": "五行不知太極動靜全是當人妄心動靜依此妄",
    "X13n0285_004:0282a10": "動妄靜妄有世界相續豈有五行實法能相生尅",
    "X13n0285_004:0282a11": "哉惟周子先悟道於東林故作太極圓說欲人了",
    "X13n0285_004:0282a12": "知太極本非心外實法只是無明迷於覺性妄成",
    "X13n0285_004:0282a13": "阿賴耶識而此無明全體虗妄了無自性可得故",
    "X13n0285_004:0282a14": "點破云無極而太極謂此太極本無所謂太極但",
    "X13n0285_004:0282a15": "是從無住本立一切法耳後儒不達更推無極為",
    "X13n0285_004:0282a16": "太極本失旨甚矣又孔子易傳亦云易有太極乃",
    "X13n0285_004:0282a17": "密指易理為隨緣不變不變隨緣之藏心特以機",
    "X13n0285_004:0282a18": "緣未到不得明言此又菩薩苦心不可不知。二",
    "X13n0285_004:0282a19": "明眾生相續。",
    "X13n0285_004:0282a20": "復次富樓那明妄非他覺明為咎所妄既立明理不",
    "X13n0285_004:0282a21": "踰以是因緣聽不出聲見不超色色香味觸六妄成",
    "X13n0285_004:0282a22": "就由是分開見覺聞知同業相纏合離成化見明色",
    "X13n0285_004:0282a23": "發明見想成異見成憎同想成愛流愛為種納想為",
    "X13n0285_004:0282a24": "胎交遘發生吸引同業故有因緣生羯羅藍遏蒲曇",
    "X13n0285_004:0282b01": "等胎卵濕化隨其所應卵惟想生胎因情有濕以合",
    "X13n0285_004:0282b02": "感化以離應情想合離更相變易所有受業逐其飛",
    "X13n0285_004:0282b03": "沉以是因緣眾生相續。",
    "X13n0285_004:0282b04": "此明眾生相續亦不離一念無明心也故牒前文",
    "X13n0285_004:0282b05": "而示之曰復次眾生之明妄非他即是覺性起於",
    "X13n0285_004:0282b06": "妄明為咎由其所妄既立遂使能明之理不踰以",
    "X13n0285_004:0282b07": "是因緣聽不出聲見不超色所中之色聲香味觸",
    "X13n0285_004:0282b08": "法六妄成就由是分開妄能而為見覺聞知之六",
    "X13n0285_004:0282b09": "根此即前文所謂結暗為色後文所謂見精映色",
    "X13n0285_004:0282b10": "結色成根等也既有此虗妄六根則念念執之為",
    "X13n0285_004:0282b11": "我如頻伽瓶滿中擎空遂為生死輪迴之本必招",
    "X13n0285_004:0282b12": "胎卵濕化之形胎卵二生則同業相纏濕化二生",
    "X13n0285_004:0282b13": "則合離成化且如胎生之始由彼虗妄六根中陰",
    "X13n0285_004:0282b14": "之身於有緣處見有一點明相所欲之色發現在",
    "X13n0285_004:0282b15": "前依此明見便成婬欲之想男見父而憎女見母",
    "X13n0285_004:0282b16": "而憎男見母而妄想謂妻故成愛女見父而妄想",
    "X13n0285_004:0282b17": "謂夫故成愛流注此愛以為受生種子納彼妄想",
    "X13n0285_004:0282b18": "於父精母血之中而得成胎此由男女交遘發生",
    "X13n0285_004:0282b19": "吸引彼同業有緣之中陰故有因緣生初七日之",
    "X13n0285_004:0282b20": "羯羅藍猶如凝滑二七日之遏蒲曇其狀如皰三",
    "X13n0285_004:0282b21": "七日之蔽尸猶如軟肉四七日之羯南猶如堅肉",
    "X13n0285_004:0282b22": "五七日之鉢羅奢佉分開四支名為形位乃至十",
    "X13n0285_004:0282b23": "月而出胎也如此胎卵濕化四生隨其所感業緣",
    "X13n0285_004:0282b24": "而隨應之卵惟想生如雄鳴上風雌鳴下風之類",
    "X13n0285_004:0282c01": "此與七趣文中情想不同彼以思善為想念惡為",
    "X13n0285_004:0282c02": "情此以男女愛慕為想綢繆為情也惟想故藉四",
    "X13n0285_004:0282c03": "緣生一業二父三母四煖以羯羅藍為初生相因",
    "X13n0285_004:0282c04": "情故藉三緣生一業二父三母以遏蒲曇為胎卵",
    "X13n0285_004:0282c05": "漸分之相合感故藉二緣生一業二濕以蔽尸為",
    "X13n0285_004:0282c06": "初生相離應故惟一緣生所謂業力以羯南為初",
    "X13n0285_004:0282c07": "生相眾生無始以來或情變為想想易為情合變",
    "X13n0285_004:0282c08": "成離離易為合等更相變易種種不同所有受業",
    "X13n0285_004:0282c09": "無不隨業成報逐其善業則四生皆有飛舉之樂",
    "X13n0285_004:0282c10": "逐其惡業則四生皆有沉墜之苦以是因緣眾生",
    "X13n0285_004:0282c11": "相續明其但是覺明為咎更無他因也此雖但明",
    "X13n0285_004:0282c12": "六凡眾生相續之相而方便實報土中三乘眾生",
    "X13n0285_004:0282c13": "相續亦可例知所謂投真諦胎投俗諦胎投中諦",
    "X13n0285_004:0282c14": "胎出見思卵殻出塵沙卵殻出無明卵殻見思習",
    "X13n0285_004:0282c15": "潤塵沙習潤無明習潤潤即是濕空觀化假觀化",
    "X13n0285_004:0282c16": "中道化乃至界外情想合離以理思之。三明業",
    "X13n0285_004:0282c17": "果相續。",
    "X13n0285_004:0282c18": "富樓那想愛同結愛不能離則諸世間父母子孫相",
    "X13n0285_004:0282c19": "生不斷是等則以欲貪為本貪愛同滋貪不能止則",
    "X13n0285_004:0282c20": "諸世間胎卵濕化隨力強弱遞相吞食是等則以殺",
    "X13n0285_004:0282c21": "貪為本以人食羊羊死為人人死為羊如是乃至十",
    "X13n0285_004:0282c22": "生之類死死生生互來相噉惡業俱生窮未來際是",
    "X13n0285_004:0282c23": "等則以盜貪為本汝負我命我還汝債以是因緣經",
    "X13n0285_004:0282c24": "百千劫常在生死汝愛我心我憐汝色以是因緣經",
    "X13n0285_004:0283a01": "百千劫常在纏縛惟殺盜婬三為根本以是因緣業",
    "X13n0285_004:0283a02": "果相續。",
    "X13n0285_004:0283a03": "此明業果相續總不離一念妄貪也真如不守自",
    "X13n0285_004:0283a04": "性妄為明覺最初一念貪明己為眾貪之本由其",
    "X13n0285_004:0283a05": "所貪益劣造業益惡感果益苦一切瞋癡慢等皆",
    "X13n0285_004:0283a06": "由貪生故獨指三貪為業果根本也十生者於十",
    "X13n0285_004:0283a07": "二類生中惟除土木金石空散消沉不可食故互",
    "X13n0285_004:0283a08": "來相取為盜貪者不與而取名之為盜畜生何嘗",
    "X13n0285_004:0283a09": "肯與人食橫取食之盜莫大焉故約互傷名殺約",
    "X13n0285_004:0283a10": "互取名盜此特舉業之最重者言耳若統論惡業",
    "X13n0285_004:0283a11": "則有十惡不止身三又統論業果則有善惡不動",
    "X13n0285_004:0283a12": "三業招感三界有漏苦樂不動三果故下文云有",
    "X13n0285_004:0283a13": "名鬼倫無名天趣有無相傾起輪迴性也又偏真",
    "X13n0285_004:0283a14": "業感方便果緣了業感實報果通前三界業果總",
    "X13n0285_004:0283a15": "是迷中妄業妄果如水成氷惟稱性業感寂光果",
    "X13n0285_004:0283a16": "即是悟中真業真果如水成氷又婬論事婬理婬",
    "X13n0285_004:0283a17": "殺論事殺理殺盜論事盜理盜以成同居方便實",
    "X13n0285_004:0283a18": "報三種業果相續可以意知文中汝負我命我還",
    "X13n0285_004:0283a19": "汝債二句互相影略結成殺盜二貪汝愛我心我",
    "X13n0285_004:0283a20": "憐汝色二句亦互相影略結成欲貪餘並可解。",
    "X13n0285_004:0283a21": "三結果歸因。",
    "X13n0285_004:0283a22": "富樓那如是三種顛倒相續皆是覺明明了知性因",
    "X13n0285_004:0283a23": "了發相從妄見生山河大地諸有為相次第遷流因",
    "X13n0285_004:0283a24": "此虗妄終而復始。",
    "X13n0285_004:0283b01": "前已尅示從因感果今更結屬果惟妄因別無實",
    "X13n0285_004:0283b02": "法也三種顛倒相續者始則似有世界乃有眾生",
    "X13n0285_004:0283b03": "有眾生乃有業果後則由業果不斷故眾生不斷",
    "X13n0285_004:0283b04": "由眾生不斷故世界不斷然皆非心外有實顛倒",
    "X13n0285_004:0283b05": "不過皆是覺明體中妄生明了知性因此妄了發",
    "X13n0285_004:0283b06": "起所知妄相從於妄有能見而生耳此中明了知",
    "X13n0285_004:0283b07": "性即牒前妄為明覺是業相也因了發相即牒前",
    "X13n0285_004:0283b08": "因明立所是境界相也從妄見生即牒前生汝妄",
    "X13n0285_004:0283b09": "能從此妄能生一切法是能見相也今之山河大",
    "X13n0285_004:0283b10": "地諸有為相次第遷流不過因此虗妄微細三相",
    "X13n0285_004:0283b11": "為本遂成六麤諸相終而復始豈有他哉。二明",
    "X13n0285_004:0283b12": "諸佛悟妄惟真二初領義起疑二舉喻答釋。今",
    "X13n0285_004:0283b13": "初。",
    "X13n0285_004:0283b14": "富樓那言若此妙覺本妙覺明與如來心不增不減",
    "X13n0285_004:0283b15": "無狀忽生山河大地諸有為相如來今得妙空明覺",
    "X13n0285_004:0283b16": "山河大地有為習漏何當復生。",
    "X13n0285_004:0283b17": "此領上文眾生迷真成妄之旨而翻疑真能起妄",
    "X13n0285_004:0283b18": "也故曰若此眾生所具妙覺之體本來如此之妙",
    "X13n0285_004:0283b19": "如此覺明不假修證與如來心不增不減而無狀",
    "X13n0285_004:0283b20": "忽生山河大地諸有為相則如來今得妙空明覺",
    "X13n0285_004:0283b21": "乃與眾生元始一般不識山河大地有為習漏何",
    "X13n0285_004:0283b22": "時亦當無狀復生耶據此問意有二種迷一者不",
    "X13n0285_004:0283b23": "達只今眾生現行無明及所見山河大地元非實",
    "X13n0285_004:0283b24": "有二者不達生佛雖復理同一惟性德一有修德",
    "X13n0285_004:0283c01": "故佛須以四喻而兼答之。二舉喻答釋二初喻",
    "X13n0285_004:0283c02": "妄因妄果其體本真二喻真智真斷不重起妄。",
    "X13n0285_004:0283c03": "今初。",
    "X13n0285_004:0283c04": "佛告富樓那譬如迷人於一聚落惑南為北此迷為",
    "X13n0285_004:0283c05": "復因迷而有因悟而出富樓那言如是迷人亦不因",
    "X13n0285_004:0283c06": "迷又不因悟何以故迷本無根云何因迷悟非生迷",
    "X13n0285_004:0283c07": "云何因悟佛言彼之迷人正在迷時倐有悟人指示",
    "X13n0285_004:0283c08": "令悟富樓那於意云何此人縱迷於此聚落更生迷",
    "X13n0285_004:0283c09": "不不也世尊富樓那十方如來亦復如是此迷無本",
    "X13n0285_004:0283c10": "性畢竟空昔(在迷時亦)本無迷(但是)似有迷(精妄)覺(今一)覺迷(則)",
    "X13n0285_004:0283c11": "迷(永)滅(而)覺不生迷(矣)亦如翳人見空中華翳病若",
    "X13n0285_004:0283c12": "除華於空滅忽有愚人於彼空華所滅空地待華更",
    "X13n0285_004:0283c13": "生汝觀是人為愚為慧富樓那言空元無華妄見生",
    "X13n0285_004:0283c14": "滅見華滅空已是顛倒敕令更出斯實狂癡云何更",
    "X13n0285_004:0283c15": "名如是狂人為愚為慧佛言如汝所解云何問言諸",
    "X13n0285_004:0283c16": "佛如來妙覺明空何當更出山河大地。",
    "X13n0285_004:0283c17": "初迷方喻以喻妄因本空二空華喻以喻妄果非",
    "X13n0285_004:0283c18": "有所以開其實有現行無明及山河大地之迷意",
    "X13n0285_004:0283c19": "謂眾生分中尚無無明及山河大地生相況諸佛",
    "X13n0285_004:0283c20": "乎文並可知。二喻真智真斷不重起妄。",
    "X13n0285_004:0283c21": "又如金鑛雜於精金其金一純更不成雜如木成灰",
    "X13n0285_004:0283c22": "不重為木諸佛如來菩提涅槃亦復如是。",
    "X13n0285_004:0283c23": "金喻菩提智德無變灰喻涅槃斷德無生所以開",
    "X13n0285_004:0283c24": "其但知性德不知修德之迷意謂精金已經煅鍊",
    "X13n0285_004:0284a01": "木灰已自燒成豈同在纏本覺而已然本妙覺明",
    "X13n0285_004:0284a02": "妙空明覺離過絕非言辯莫及故須合此四喻方",
    "X13n0285_004:0284a03": "可庶幾若但用前二喻未顯生佛永殊若但用後",
    "X13n0285_004:0284a04": "二喻未顯生佛平等今以後喻合前則知六而常",
    "X13n0285_004:0284a05": "即以前喻合後則知即而常六又依前二喻不須",
    "X13n0285_004:0284a06": "移方滅華但貴指迷拭翳則知無修而修依後二",
    "X13n0285_004:0284a07": "喻雖用紅爐烈火原是本具金灰則知修而無修",
    "X13n0285_004:0284a08": "矣。二答相隨性徧以釋相違性難二初牒問二",
    "X13n0285_004:0284a09": "正答。今初。",
    "X13n0285_004:0284a10": "富樓那又汝問言地水火風本性圓融周徧法界疑",
    "X13n0285_004:0284a11": "水火性不相陵滅又徵虗空及諸大地俱徧法界不",
    "X13n0285_004:0284a12": "合相容。",
    "X13n0285_004:0284a13": "此牒其第二從七大中所起相違性難而答之也。",
    "X13n0285_004:0284a14": "二正答二初舉喻二法合。今初。",
    "X13n0285_004:0284a15": "富樓那譬如虗空體非羣相而不拒彼諸相發揮所",
    "X13n0285_004:0284a16": "以者何富樓那彼太虗空日照則明雲屯則暗風搖",
    "X13n0285_004:0284a17": "則動霽澄則清氣凝則濁土積成霾水澄成映於意",
    "X13n0285_004:0284a18": "云何如是殊方諸有為相為因彼生為復空有若因",
    "X13n0285_004:0284a19": "彼生富樓那且日照時既是日明十方世界同為日",
    "X13n0285_004:0284a20": "色云何空中更見圓日若是空明空應自照云何中",
    "X13n0285_004:0284a21": "宵雲霧之時不生光耀當知是明非日非空不異空",
    "X13n0285_004:0284a22": "日。",
    "X13n0285_004:0284a23": "此中譬如虗空下先舉喻顯其相容於意云何下",
    "X13n0285_004:0284a24": "次推徵示其虗妄也妙覺明心無物可譬權以虗",
    "X13n0285_004:0284b01": "空譬之而以明暗動清濁霾映七種諸有為相權",
    "X13n0285_004:0284b02": "喻七大然不必一一分配但總顯虗空非七相不",
    "X13n0285_004:0284b03": "拒七相發揮以喻藏性非七大不拒七大發揮而",
    "X13n0285_004:0284b04": "已推徵中但推明相一種以例其餘若此明相從",
    "X13n0285_004:0284b05": "日而生不藉虗空則應十方同為日色云何空中",
    "X13n0285_004:0284b06": "更見圓日若從空生空應自照何待日明若云空",
    "X13n0285_004:0284b07": "日共生則此明相那一半是空生那一半是日生",
    "X13n0285_004:0284b08": "又設使空日和合成此全明則日去空在應有半",
    "X13n0285_004:0284b09": "明何故全暗故曰非日非空然離空日何處有明",
    "X13n0285_004:0284b10": "故曰不離空日既此明相無生無性當知七相皆",
    "X13n0285_004:0284b11": "無生無性矣。二法合二初正合上喻二重明理",
    "X13n0285_004:0284b12": "性。今初。",
    "X13n0285_004:0284b13": "觀相元妄無可指陳猶邀空華結為空果云何詰其",
    "X13n0285_004:0284b14": "相陵滅義觀性元真唯妙覺明妙覺明心先非水火",
    "X13n0285_004:0284b15": "云何復問不相容者(此段錯簡宜在無可憑據之下)真妙覺明亦復",
    "X13n0285_004:0284b16": "如是汝以空明則有空現地水火風各各發明則各",
    "X13n0285_004:0284b17": "各現若俱發明則有俱現云何俱現富樓那如一水",
    "X13n0285_004:0284b18": "中現於日影兩人同觀水中之日東西各行則各有",
    "X13n0285_004:0284b19": "日隨二人去一東一西先無準的不應難言此日是",
    "X13n0285_004:0284b20": "一云何各行各日既雙云何現二宛轉虗妄無可憑",
    "X13n0285_004:0284b21": "據(此下宜接觀相元妄一段)。",
    "X13n0285_004:0284b22": "真妙覺明亦復如是者合上太虗空喻也空明空",
    "X13n0285_004:0284b23": "現地水火風各各發明各各現者合上日照則明",
    "X13n0285_004:0284b24": "雲屯則暗等喻也俱發俱現則非太虗之所能譬",
    "X13n0285_004:0284c01": "故更巧借日影譬之若知二人所見各是全日元",
    "X13n0285_004:0284c02": "無二日則知水火等相皆是全體藏性亦無二性",
    "X13n0285_004:0284c03": "矣故即以法結示之曰若但觀七大之相則元是",
    "X13n0285_004:0284c04": "虗妄無可指陳猶邀空華結為空果云何詰其相",
    "X13n0285_004:0284c05": "陵滅義若深觀七大之性則全體元真只此七大",
    "X13n0285_004:0284c06": "惟是妙覺明心則水本非水火本非火云何復問",
    "X13n0285_004:0284c07": "不相容者先字訓作本字非先後之先也倘謂性",
    "X13n0285_004:0284c08": "本先非水火後來方有水火妄相則本無今有性",
    "X13n0285_004:0284c09": "相分途其去冥諦神我邪計不遠矣慎之慎之。",
    "X13n0285_004:0284c10": "二重明理性三初明不變隨緣用二明隨緣不變",
    "X13n0285_004:0284c11": "體三結責迷情。今初。",
    "X13n0285_004:0284c12": "富樓那汝以色空相傾相奪於如來藏而如來藏隨",
    "X13n0285_004:0284c13": "為色空周徧法界是故於中風動空澄日明雲暗眾",
    "X13n0285_004:0284c14": "生迷悶背覺合塵故發塵勞有世間相我以妙明不",
    "X13n0285_004:0284c15": "滅不生合如來藏而如來藏唯妙覺明圓照法界是",
    "X13n0285_004:0284c16": "故於中一為無量無量為一小中現大大中現小不",
    "X13n0285_004:0284c17": "動道場徧十方界身含十方無盡虗空於一毛端現",
    "X13n0285_004:0284c18": "寶王剎坐微塵裡轉大法輪滅塵合覺故發真如妙",
    "X13n0285_004:0284c19": "覺明性。",
    "X13n0285_004:0284c20": "此中文有二節初汝以色空下是明藏性不變之",
    "X13n0285_004:0284c21": "體隨九界眾生心應其所知之量循業發現為九",
    "X13n0285_004:0284c22": "界七大次我以妙明下是明藏性不變之理隨佛",
    "X13n0285_004:0284c23": "界眾生心應其所知之量循業發現為佛界七大",
    "X13n0285_004:0284c24": "也初文汝字雖指滿慈意實徧指九界眾生繇其",
    "X13n0285_004:0285a01": "生相無明未破色空情見未忘故以此色空相傾",
    "X13n0285_004:0285a02": "相奪於如來藏而藏性不變之體隨於染緣以為",
    "X13n0285_004:0285a03": "九界色空各各周徧法界猶如太虗不拒諸相發",
    "X13n0285_004:0285a04": "揮是故於中妄有風動空澄日明雲暗等事也此",
    "X13n0285_004:0285a05": "由九界眾生迷於藏性悶於無明本有覺性非背",
    "X13n0285_004:0285a06": "而背虗妄塵相無合而合故發三惑塵勞有實報",
    "X13n0285_004:0285a07": "方便同居諸世間相也次文我字徧攝十方三世",
    "X13n0285_004:0285a08": "一切諸佛由其稱本覺性起始覺智此智照而常",
    "X13n0285_004:0285a09": "寂全修即性故名妙明不滅不生以此合如來藏",
    "X13n0285_004:0285a10": "不變之體而如來藏隨於淨緣唯妙覺明圓照法",
    "X13n0285_004:0285a11": "界是故一亦藏性無量亦藏性小亦藏性大亦藏",
    "X13n0285_004:0285a12": "性道場亦藏性十方亦藏性身亦藏性空亦藏性",
    "X13n0285_004:0285a13": "毛端亦藏性剎亦藏性微塵亦藏性法輪亦藏性",
    "X13n0285_004:0285a14": "一不為少無量非多乃至微塵不小法輪不大此",
    "X13n0285_004:0285a15": "由如來達塵非塵故無滅言滅了塵即覺故無合",
    "X13n0285_004:0285a16": "說合故發真如妙覺明性惟有如如及如如智也。",
    "X13n0285_004:0285a17": "二明隨緣不變體上文已明如來藏性隨染淨",
    "X13n0285_004:0285a18": "緣具成十界隨九界心如水成氷隨佛界心如氷",
    "X13n0285_004:0285a19": "成水今則指此氷水之性同一濕性也文分為三",
    "X13n0285_004:0285a20": "初明隨緣不變如實空義二明隨緣不變如實不",
    "X13n0285_004:0285a21": "空義三明隨緣不變遮照同時義。今初。",
    "X13n0285_004:0285a22": "而如來藏本妙圓心非心非空非地非水非風非火",
    "X13n0285_004:0285a23": "非眼非耳鼻舌身意非色非聲香味觸法非眼識界",
    "X13n0285_004:0285a24": "如是乃至非意識界非明無明明無明盡如是乃至",
    "X13n0285_004:0285b01": "非老非死非老死盡非苦非集非滅非道非智非得",
    "X13n0285_004:0285b02": "非檀那(布施)非尸羅(戒)非毗梨耶(精進)非羼提(忍辱)非禪那",
    "X13n0285_004:0285b03": "(定)非般剌若(智慧)非波羅蜜多(到彼岸亦云度無極)如是乃至非",
    "X13n0285_004:0285b04": "怛闥阿竭(如來)非阿羅訶(應供)三耶三菩(正徧知)非大涅槃",
    "X13n0285_004:0285b05": "(滅度)非常非樂非我非淨。",
    "X13n0285_004:0285b06": "此顯藏性正隨緣時所有十界染淨諸法隨拈一",
    "X13n0285_004:0285b07": "法無不皆是圓融真諦一切俱非即藏性如實空",
    "X13n0285_004:0285b08": "義正隨緣而常不變也言如來藏本妙圓心者重",
    "X13n0285_004:0285b09": "一圓字為顯性量首言非心者即指心法次非空",
    "X13n0285_004:0285b10": "乃至非波羅蜜多者指眾生法次如是乃至等者",
    "X13n0285_004:0285b11": "即指佛法意顯心佛眾生三無差別一非一切非",
    "X13n0285_004:0285b12": "也又眾生法中非空至非意識界是六凡法豎三",
    "X13n0285_004:0285b13": "諦中屬於俗諦非明無明至老死盡是緣覺法非",
    "X13n0285_004:0285b14": "苦至非得是聲聞法此二屬於真諦非檀那至波",
    "X13n0285_004:0285b15": "羅蜜多是菩薩法并後佛法同屬中諦今一切俱",
    "X13n0285_004:0285b16": "非所謂一空一切空假中皆空不思議大真諦也",
    "X13n0285_004:0285b17": "緣覺法中言明無明者由妄明故便有無明或以",
    "X13n0285_004:0285b18": "初一明字指彼觀因緣智亦可非今所重不須辨",
    "X13n0285_004:0285b19": "之。二明隨緣不變如實不空義。",
    "X13n0285_004:0285b20": "以是俱非世出世故即如來藏元明心妙即心即空",
    "X13n0285_004:0285b21": "即地即水即風即火即眼即耳鼻舌身意即色即聲",
    "X13n0285_004:0285b22": "香味觸法即眼識界如是乃至即意識界即明無明",
    "X13n0285_004:0285b23": "明無明盡如是乃至即老即死即老死盡即苦即集",
    "X13n0285_004:0285b24": "即滅即道即智即得即檀那即尸羅即毗梨耶即羼",
    "X13n0285_004:0285c01": "提即禪那即般剌若即波羅蜜多如是乃至即怛闥",
    "X13n0285_004:0285c02": "阿竭即阿羅訶三耶三菩即大涅槃即常即樂即我",
    "X13n0285_004:0285c03": "即淨。",
    "X13n0285_004:0285c04": "此顯十界染淨諸法隨拈一法無不皆是圓融俗",
    "X13n0285_004:0285c05": "諦一切俱即即藏性如實不空義正隨緣而常不",
    "X13n0285_004:0285c06": "變也以是俱非世出世故結上起下非六凡故非",
    "X13n0285_004:0285c07": "世非四聖故非出世由其一切俱非所以一切俱",
    "X13n0285_004:0285c08": "即故此句宜屬此也元明心妙重一妙字為顯性",
    "X13n0285_004:0285c09": "具心佛眾生一即一切即又三諦俱即所謂一假",
    "X13n0285_004:0285c10": "一切假空中皆假不思議大俗諦也。三明隨緣",
    "X13n0285_004:0285c11": "不變遮照同時義。",
    "X13n0285_004:0285c12": "以是俱即世出世故即如來藏妙明心元離即離非",
    "X13n0285_004:0285c13": "是即非即。",
    "X13n0285_004:0285c14": "此顯十界染淨諸法隨拈一法無不皆是圓融中",
    "X13n0285_004:0285c15": "諦一切雙遮雙照即藏性遮照同時義正隨緣而",
    "X13n0285_004:0285c16": "常不變也以是俱即句亦是結上起下由此俱非",
    "X13n0285_004:0285c17": "而又俱即所以即是妙明心元此句重一元字為",
    "X13n0285_004:0285c18": "顯性體心佛眾生一遮照一切遮照又三諦俱遮",
    "X13n0285_004:0285c19": "俱照即所謂一中一切中空假俱中不思議大中",
    "X13n0285_004:0285c20": "諦也離即離非者雙遣上文俱非俱即二義是即",
    "X13n0285_004:0285c21": "非即者雙收上文俱非俱即二義仍須略約心佛",
    "X13n0285_004:0285c22": "眾生三法廣約十界三諦以辨其相所謂離即心",
    "X13n0285_004:0285c23": "離非心是即心是非心離即空離非空是即空是",
    "X13n0285_004:0285c24": "非空乃至離即淨離非淨是即淨是非淨等可以",
    "X13n0285_004:0286a01": "意知不能繁述然此圓融藏性一體三義徧在十",
    "X13n0285_004:0286a02": "界三諦及心佛眾生三法之中無不各各圓融若",
    "X13n0285_004:0286a03": "不再為點示仍恐讀者封文失旨請稍陳之如來",
    "X13n0285_004:0286a04": "既指陰入處界七大等法全是藏性須就此法以",
    "X13n0285_004:0286a05": "觀藏性且如佛法之中舉一如來名號此如來名",
    "X13n0285_004:0286a06": "非心非空非地非水乃至非我非淨此如來名即",
    "X13n0285_004:0286a07": "心即空乃至即我即淨此如來名離即離非是即",
    "X13n0285_004:0286a08": "非即其餘一切佛法亦復如是又如眾生法中舉",
    "X13n0285_004:0286a09": "一地大此地非心非空非地非水乃至非我非淨",
    "X13n0285_004:0286a10": "此地即心即空即地即水乃至即我即淨此地離",
    "X13n0285_004:0286a11": "即離非是即非即其餘一切眾生依正亦復如是",
    "X13n0285_004:0286a12": "又如心法之中舉此現前一念介爾之心此介爾",
    "X13n0285_004:0286a13": "心非心非空乃至非我非淨此介爾心即心即空",
    "X13n0285_004:0286a14": "乃至即我即淨此介爾心離即離非是即非即其",
    "X13n0285_004:0286a15": "餘一切諸心心所亦復如是由此即事之理具足",
    "X13n0285_004:0286a16": "即理之事方成事事無礙法界否則諸佛所證非",
    "X13n0285_004:0286a17": "即眾生所有何名三無差別思之思之又復應知",
    "X13n0285_004:0286a18": "此中所顯圓融藏性即是前三卷中所明更非別",
    "X13n0285_004:0286a19": "義蓋一切俱非即周徧法界義由其性量廓徹故",
    "X13n0285_004:0286a20": "不可喚作一物也一切俱即即性色真空性空真",
    "X13n0285_004:0286a21": "色義及循業發現義由其性具諸法故法法皆是",
    "X13n0285_004:0286a22": "也離即離非是即非即即清淨本然義由其性體",
    "X13n0285_004:0286a23": "妙絕故遮照同時也又一切俱非即性真常中求",
    "X13n0285_004:0286a24": "於去來迷悟生死了無所得義一切俱即即幻妄",
    "X13n0285_004:0286b01": "稱相義離即離非是即非即即其性真為妙覺明",
    "X13n0285_004:0286b02": "體義又一切俱非即是離一切相一切俱即即是",
    "X13n0285_004:0286b03": "即一切法離即離非是即非即即雙收二句又一",
    "X13n0285_004:0286b04": "切俱非故指皆是物無是見者一切俱即故微細",
    "X13n0285_004:0286b05": "發明無非見者離即離非是即非即故曰元是菩",
    "X13n0285_004:0286b06": "提妙淨明體云何於中有是非是又一切俱非故",
    "X13n0285_004:0286b07": "正破七處非心一切俱即故密顯七處咸徧離即",
    "X13n0285_004:0286b08": "離非是即非即故名大佛頂首楞嚴王三昧又一",
    "X13n0285_004:0286b09": "切俱非故性明一切俱即故性淨離即離非是即",
    "X13n0285_004:0286b10": "非即故名常住真心性淨明體前云勝義中真勝",
    "X13n0285_004:0286b11": "義性此之謂也。三結責迷情。",
    "X13n0285_004:0286b12": "如何世間三有眾生及出世間聲聞緣覺以所知心",
    "X13n0285_004:0286b13": "測度如來無上菩提用世語言入佛知見譬如琴瑟",
    "X13n0285_004:0286b14": "箜篌琵琶雖有妙音若無妙指終不能發汝與眾生",
    "X13n0285_004:0286b15": "亦復如是寶覺真心各各圓滿如我按指海印發光",
    "X13n0285_004:0286b16": "汝暫舉心塵勞先起由不勤求無上覺道愛念小乘",
    "X13n0285_004:0286b17": "得少為足。",
    "X13n0285_004:0286b18": "三諦圓融之本理名為如來無上菩提三觀圓明",
    "X13n0285_004:0286b19": "之智眼名為佛之知見豈凡夫滯有二乘滯空之",
    "X13n0285_004:0286b20": "心所能測度豈世間因緣自然種種語言所能得",
    "X13n0285_004:0286b21": "入哉次以琴瑟等物喻現前陰入處界大等以妙",
    "X13n0285_004:0286b22": "音喻藏性妙理以妙指喻了義修證以汝與眾生",
    "X13n0285_004:0286b23": "合琴瑟等喻以寶覺真心各各圓滿合各有妙音",
    "X13n0285_004:0286b24": "喻以按指合喻中妙指義以海印發光合喻中妙",
    "X13n0285_004:0286c01": "音發義以汝暫舉心合無妙指喻以塵勞先起合",
    "X13n0285_004:0286c02": "不發妙音喻海印者三昧之名得此三昧炳現世",
    "X13n0285_004:0286c03": "出世間一切諸法猶如大海閻浮提影悉於中現",
    "X13n0285_004:0286c04": "也由不勤求等者出其無有妙指之由由於愛念",
    "X13n0285_004:0286c05": "小乘所以迷理無明全在舉心便屬塵勞不得大",
    "X13n0285_004:0286c06": "用現前也。二明迷悟因緣無性前文既舉寶覺",
    "X13n0285_004:0286c07": "真心各各圓滿但由迷悟不同致使大用不現又",
    "X13n0285_004:0286c08": "恐愚者以迷悟因緣為有實法今故重明其無性",
    "X13n0285_004:0286c09": "也文分為二初答滿慈重徵妄因二答阿難再執",
    "X13n0285_004:0286c10": "緣起。初中二初問二答。今初。",
    "X13n0285_004:0286c11": "富樓那言我與如來寶覺圓明真妙淨心無二圓滿",
    "X13n0285_004:0286c12": "而我昔遭無始妄想乃在輪迴今得聖乘猶未究竟",
    "X13n0285_004:0286c13": "世尊諸妄一切圓滅獨妙真常敢問如來一切眾生",
    "X13n0285_004:0286c14": "何因有妄自蔽妙明受此淪溺。",
    "X13n0285_004:0286c15": "前文是問山河大地諸有為相生續之因故明迷",
    "X13n0285_004:0286c16": "真成妄咎在無明今文更問無明以何為因故曰",
    "X13n0285_004:0286c17": "何因有妄也幽溪云雖問生妄之因正欲顯息妄",
    "X13n0285_004:0286c18": "之因故佛隨以真亦無得答之。答中二初明妄",
    "X13n0285_004:0286c19": "本無因二明真亦無得。初又三初立喻二顯法",
    "X13n0285_004:0286c20": "三結合。今初。",
    "X13n0285_004:0286c21": "佛告富樓那汝雖除疑餘惑未盡我以世間現前諸",
    "X13n0285_004:0286c22": "事今復問汝汝豈不聞室羅城中演若達多忽於晨",
    "X13n0285_004:0286c23": "朝以鏡照面愛鏡中頭眉目可見瞋責己頭不見面",
    "X13n0285_004:0286c24": "目以為魑魅無狀狂走於意云何此人何因無故狂",
    "X13n0285_004:0287a01": "走富樓那言是人心狂更無他故。",
    "X13n0285_004:0287a02": "除疑者事理性相已無疑也餘惑未盡者迷悟情",
    "X13n0285_004:0287a03": "量猶未捨也演若達多此云祠授愛鏡中頭眉目",
    "X13n0285_004:0287a04": "可見喻妄取幻境瞋責己頭不見面目喻迷背真",
    "X13n0285_004:0287a05": "性當知凡夫愛妄有而不見真空二乘愛偏空而",
    "X13n0285_004:0287a06": "不見妙有菩薩愛萬行而不見中道別教愛但中",
    "X13n0285_004:0287a07": "而不見法界皆狂走也答言是人心狂更無他故",
    "X13n0285_004:0287a08": "則知妄本無因矣。二顯法。",
    "X13n0285_004:0287a09": "佛言妙覺明圓本圓明妙既稱為妄云何有因若有",
    "X13n0285_004:0287a10": "所因云何名妄自諸妄想展轉相因從迷積迷以歷",
    "X13n0285_004:0287a11": "塵劫雖佛發明猶不能返如是迷因因迷自有識迷",
    "X13n0285_004:0287a12": "無因妄無所依尚無有生欲何為滅得菩提者如寤",
    "X13n0285_004:0287a13": "時人說夢中事心縱精明欲何因緣取夢中物。",
    "X13n0285_004:0287a14": "妙覺明圓指眾生所具之理性也本圓明妙言其",
    "X13n0285_004:0287a15": "不假修成也真本無妄則妄性本空安得有因有",
    "X13n0285_004:0287a16": "因便非妄矣如是迷因二句不是說其因迷生迷",
    "X13n0285_004:0287a17": "葢因迷因悟上文已曾雙破今言如是迷因正因",
    "X13n0285_004:0287a18": "迷惑不達無因所以非有而常自有也若識得迷",
    "X13n0285_004:0287a19": "本無因則便知妄想無性更何所依最初尚無有",
    "X13n0285_004:0287a20": "生却後將何為滅直如夢中之物醒後安可取哉。",
    "X13n0285_004:0287a21": "三結合。",
    "X13n0285_004:0287a22": "況復無因本無所有如彼城中演若達多豈有因緣",
    "X13n0285_004:0287a23": "自怖頭走忽然狂歇頭非外得縱未歇狂亦何遺失",
    "X13n0285_004:0287a24": "富樓那妄性如是因何為在。",
    "X13n0285_004:0287b01": "承上文言夢中之物醒時了不可取況復此妄一",
    "X13n0285_004:0287b02": "總無因本無所有直如達多狂走終不可言照鏡",
    "X13n0285_004:0287b03": "是其因緣以人皆照鏡不狂走故故知忽然狂歇",
    "X13n0285_004:0287b04": "頭非外得可喻如來之妙覺明圓縱未歇狂亦何",
    "X13n0285_004:0287b05": "遺失可喻眾生之本圓明妙矣結妄無因可知。",
    "X13n0285_004:0287b06": "二明真亦無得二初法二喻。今初。",
    "X13n0285_004:0287b07": "汝但不隨分別世間業果眾生三種相續三緣斷故",
    "X13n0285_004:0287b08": "三因不生則汝心中演若達多狂性自歇歇即菩提",
    "X13n0285_004:0287b09": "勝淨明心本周法界不從人得何藉劬勞肯綮修證。",
    "X13n0285_004:0287b10": "富樓那等既證無漏已斷三緣秪因法執未破不",
    "X13n0285_004:0287b11": "知世間業果眾生三種相續全無實性是故隨此",
    "X13n0285_004:0287b12": "虗妄分別便謂有三界可出有涅槃可證還似達",
    "X13n0285_004:0287b13": "多怖頭狂走今但須不隨此虗妄分別則三緣業",
    "X13n0285_004:0287b14": "已先斷三種相續妄因亦復不生而狂性自歇歇",
    "X13n0285_004:0287b15": "即菩提矣肯綮者筋脉聚會之處何藉劬勞肯綮",
    "X13n0285_004:0287b16": "修證言不待勞筋苦骨也此為滿慈輩已斷煩惱",
    "X13n0285_004:0287b17": "者言之若統論修證要途則不隨分別是從理以",
    "X13n0285_004:0287b18": "開圓解三緣斷故是從事以起實修事理雙進方",
    "X13n0285_004:0287b19": "能直下了當蓋雖斷三緣而仍隨分別則成人天",
    "X13n0285_004:0287b20": "二乘偽果不斷三緣而駕言於不隨分別則墮善",
    "X13n0285_004:0287b21": "星比丘覆轍故須事理並進也又三緣斷故三因",
    "X13n0285_004:0287b22": "不生者由無殺盜婬之業果則無眾生無眾生則",
    "X13n0285_004:0287b23": "無世界如塞源者先竭其流如破竹者先部其尾。",
    "X13n0285_004:0287b24": "二喻。",
    "X13n0285_004:0287c01": "譬如有人於自衣中繫如意珠不自覺知窮露他方",
    "X13n0285_004:0287c02": "乞食馳走雖實貧窮珠不曾失忽有智者指示其珠",
    "X13n0285_004:0287c03": "所願從心致大饒富方悟神珠非從外得。",
    "X13n0285_004:0287c04": "此與法華珠喻不同彼喻十六王子結緣繫了因",
    "X13n0285_004:0287c05": "珠此喻各各自具正因珠也智者指示其珠喻如",
    "X13n0285_004:0287c06": "來開示藏性。二答阿難再執緣起二初疑問二",
    "X13n0285_004:0287c07": "示答。今初。",
    "X13n0285_004:0287c08": "即時阿難在大眾中頂禮佛足起立白佛世尊現說",
    "X13n0285_004:0287c09": "殺盜婬業三緣斷故三因不生心中達多狂性自歇",
    "X13n0285_004:0287c10": "歇則菩提不從人得斯則因緣皎然明白云何如來",
    "X13n0285_004:0287c11": "頓棄因緣我(却)從因緣(而)心得開悟世尊此義何獨",
    "X13n0285_004:0287c12": "我等年少有學聲聞今此會中大目犍連及舍利弗",
    "X13n0285_004:0287c13": "須菩提等從老梵志聞佛因緣發心開悟得成無漏",
    "X13n0285_004:0287c14": "今說菩提不從因緣則王舍城拘舍梨等所說自然",
    "X13n0285_004:0287c15": "成第一義惟垂大悲開發迷悶。",
    "X13n0285_004:0287c16": "此執如來現說因緣之言而翻難前文排擯因緣",
    "X13n0285_004:0287c17": "之義所以曲為末世眾生釋疑滯也。二示答二",
    "X13n0285_004:0287c18": "初破疑二誡勸。初中二初即喻推破二合法結",
    "X13n0285_004:0287c19": "顯。初又二初立二執二破二執。今初。",
    "X13n0285_004:0287c20": "佛告阿難即如城中演若達多狂性因緣若得滅除",
    "X13n0285_004:0287c21": "則不狂性自然而出因緣自然理窮於是。",
    "X13n0285_004:0287c22": "阿難本執下文法喻成難今即以彼法喻而答釋",
    "X13n0285_004:0287c23": "之理窮於是者言汝所執因緣自然之理極盡於",
    "X13n0285_004:0287c24": "此而已下乃破其無實理也。二破二執又二初",
    "X13n0285_004:0288a01": "正破二執二悟本俱非。初又二初約頭破二約",
    "X13n0285_004:0288a02": "狂破。今初。",
    "X13n0285_004:0288a03": "阿難演若達多頭本自然本自其然無然非自何因",
    "X13n0285_004:0288a04": "緣故怖頭狂走若自然頭因緣故狂何不自然因緣",
    "X13n0285_004:0288a05": "故失本頭不失狂怖妄出曾無變易何藉因緣。",
    "X13n0285_004:0288a06": "此明頭非自然因緣以喻真體非自然因緣也先",
    "X13n0285_004:0288a07": "明頭非自然故云設使達多頭本自然則本自其",
    "X13n0285_004:0288a08": "然無然而非自矣何因緣故而又怖頭狂走耶次",
    "X13n0285_004:0288a09": "明頭非因緣故云若使自然之頭實以因緣故狂",
    "X13n0285_004:0288a10": "何不使此自然之頭隨於因緣故失今即本頭不",
    "X13n0285_004:0288a11": "失而狂怖虗妄出生其頭曾無變易何藉於因緣",
    "X13n0285_004:0288a12": "耶是真體上決無自然因緣之理可得矣。二約",
    "X13n0285_004:0288a13": "狂破。",
    "X13n0285_004:0288a14": "本狂自然本有狂怖未狂之際狂何所潛不狂自然",
    "X13n0285_004:0288a15": "頭本無妄何為狂走。",
    "X13n0285_004:0288a16": "此明狂非自然因緣以喻妄亦非自然因緣也先",
    "X13n0285_004:0288a17": "明狂非自然故云設使本狂自然則是本有在怖",
    "X13n0285_004:0288a18": "矣未狂之際狂於何所潛耶次明狂非因緣故云",
    "X13n0285_004:0288a19": "設使不狂自然則狂必藉因緣今頭本無妄何為",
    "X13n0285_004:0288a20": "狂走狂豈有因緣耶是妄法上亦決無自然因緣",
    "X13n0285_004:0288a21": "之理可得矣夫真妄二處求自然因緣之理俱不",
    "X13n0285_004:0288a22": "可得則其理不已窮乎。二悟本俱非。",
    "X13n0285_004:0288a23": "若悟本頭識知狂走因緣自然俱為戲論。",
    "X13n0285_004:0288a24": "悟本頭者知此頭不變隨緣故有狂走狂歇之不",
    "X13n0285_004:0288b01": "同故非自然知此頭隨緣不變不因狂走狂歇為",
    "X13n0285_004:0288b02": "有無故非因緣識知狂走者知狂無體性故非自",
    "X13n0285_004:0288b03": "然知狂無來歷故非因緣也。二合法結顯三初",
    "X13n0285_004:0288b04": "直結法二重簡非三正指是。今初。",
    "X13n0285_004:0288b05": "是故我言三緣斷故即菩提心。",
    "X13n0285_004:0288b06": "此語超略具足應云三緣斷故三因不生狂性自",
    "X13n0285_004:0288b07": "歇歇即菩提也夫言三緣斷故三因不生則有似",
    "X13n0285_004:0288b08": "因緣矣而復云即菩提心則喻如頭非外得豈因",
    "X13n0285_004:0288b09": "緣乎又即菩提心則有似自然矣而必以三緣斷",
    "X13n0285_004:0288b10": "故方為歇即菩提則喻如狂歇方悟本頭豈自然",
    "X13n0285_004:0288b11": "乎全性成修全修顯性此真無戲論法也。二重",
    "X13n0285_004:0288b12": "簡非。",
    "X13n0285_004:0288b13": "菩提心生生滅心滅此但生滅滅生俱盡無功用道",
    "X13n0285_004:0288b14": "若有自然如是則明自然心生生滅心滅此亦生滅",
    "X13n0285_004:0288b15": "無生滅者名為自然猶如世間諸相雜和成一體者",
    "X13n0285_004:0288b16": "名和合性非和合者稱本然性。",
    "X13n0285_004:0288b17": "此恐生滅情計未忘還於無戲論法而起戲論故",
    "X13n0285_004:0288b18": "須重重簡拂之也意謂我所言三緣斷故即菩提",
    "X13n0285_004:0288b19": "心者非謂有三緣可滅有菩提始生也若逐語生",
    "X13n0285_004:0288b20": "解妄計有菩提心生生滅心滅此則但成生滅戲",
    "X13n0285_004:0288b21": "論矣惟滅生俱盡方為無功用道方是無戲論法",
    "X13n0285_004:0288b22": "而所謂無功用道亦非自然也若又計無功用為",
    "X13n0285_004:0288b23": "有自然如是則又發明自然心生生滅心滅此亦",
    "X13n0285_004:0288b24": "但成生滅戲論矣然此無生滅法即是無戲論法",
    "X13n0285_004:0288c01": "而亦非自然也若又以無生滅者名為自然猶如",
    "X13n0285_004:0288c02": "世間諸相雜和成一體者名和合性非和合者稱",
    "X13n0285_004:0288c03": "本然性總是妄立對待名字皆戲論耳。三正指",
    "X13n0285_004:0288c04": "是。",
    "X13n0285_004:0288c05": "本然非然和合非合合然俱離離合俱非此句方名",
    "X13n0285_004:0288c06": "無戲論法。",
    "X13n0285_004:0288c07": "此承上文簡拂一切戲論而示之曰詎知本然之",
    "X13n0285_004:0288c08": "性雖不變而舉體隨緣故非自然和合之相雖隨",
    "X13n0285_004:0288c09": "緣而全體不變故非和合是故和合自然二俱遠",
    "X13n0285_004:0288c10": "離離之與合亦復俱非此句方名無戲論法耳離",
    "X13n0285_004:0288c11": "者非和合非自然雙遮句也合者亦和合亦自然",
    "X13n0285_004:0288c12": "雙照句也遮照俱非故云離合俱非。二誡勸二",
    "X13n0285_004:0288c13": "初誡徒聞無功二勸真修有益。今初。",
    "X13n0285_004:0288c14": "菩提涅槃尚在遙遠非汝歷劫辛勤修證雖復憶持",
    "X13n0285_004:0288c15": "十方如來十二部經清淨妙理如恒河沙秪益戲論",
    "X13n0285_004:0288c16": "汝雖談說因緣自然決定明了人間稱汝多聞第一",
    "X13n0285_004:0288c17": "以此積劫多聞熏習不能免離摩登伽難何須待我",
    "X13n0285_004:0288c18": "佛頂神呪摩登伽心婬火頓歇得阿那含於我法中",
    "X13n0285_004:0288c19": "成精進林愛河乾枯令汝解脫。",
    "X13n0285_004:0288c20": "二勸真修有益。",
    "X13n0285_004:0288c21": "是故阿難汝雖歷劫憶持如來祕密妙嚴不如一日",
    "X13n0285_004:0288c22": "修無漏業遠離世間憎愛二苦如摩登伽宿為婬女",
    "X13n0285_004:0288c23": "由神呪力銷其愛欲法中今名性比丘尼與羅睺母",
    "X13n0285_004:0288c24": "耶輸陀羅同悟宿因知歷世因貪愛為苦(彼二人者皆以)一",
    "X13n0285_004:0289a01": "念熏修無漏善故或得(證三果而)出纏或(證四果而)蒙授(第一尊)",
    "X13n0285_004:0289a02": "記云何(汝乃)自欺尚留觀聽。",
    "X13n0285_004:0289a03": "問曰前云何藉劬勞肯綮修證此云非汝歷劫辛",
    "X13n0285_004:0289a04": "勤修證等何相反耶答曰滿慈已盡諸漏但紆疑",
    "X13n0285_004:0289a05": "悔故疑悔一除直下了當阿難雖已開悟習漏未",
    "X13n0285_004:0289a06": "除欲證真智真斷須修無漏勝業然無漏業亦只",
    "X13n0285_004:0289a07": "是不隨分別三種相續所謂即以所悟真因淨除",
    "X13n0285_004:0289a08": "現業而已非別有法可修也修即無修故云歇即",
    "X13n0285_004:0289a09": "菩提無修非是不修故云不如一日修無漏業所",
    "X13n0285_004:0289a10": "謂性修交成性修不二恰恰相成安得相反耶夫",
    "X13n0285_004:0289a11": "修則一念亦勝一日亦勝何況歷劫不修則積劫",
    "X13n0285_004:0289a12": "多聞尚無實益何況無聞此正勗修以啟下文言",
    "X13n0285_004:0289a13": "尚留觀聽者責其不能反見見自性反聞聞自性",
    "X13n0285_004:0289a14": "而猶逐妄緣也從初卷正宗分起至此是顯如來",
    "X13n0285_004:0289a15": "藏妙真如性圓三諦理一大科竟。二示不生滅",
    "X13n0285_004:0289a16": "為本修因妙三觀門有二初為當機示圓通本根",
    "X13n0285_004:0289a17": "二為末世示道場方法。初中二初歎領述請二",
    "X13n0285_004:0289a18": "宣示法義。今初。",
    "X13n0285_004:0289a19": "阿難及諸大眾聞佛示誨疑惑銷除心悟實相身意",
    "X13n0285_004:0289a20": "輕安得未曾有重復悲淚頂禮佛足長跪合掌而白",
    "X13n0285_004:0289a21": "佛言無上大悲清淨寶王善開我心能以如是種種",
    "X13n0285_004:0289a22": "因緣方便提獎引諸沉冥出於苦海世尊我今雖承",
    "X13n0285_004:0289a23": "如是法音知如來藏妙覺明心徧十方界含育如來",
    "X13n0285_004:0289a24": "十方國土清淨寶嚴妙覺王剎如來復責多聞無功",
    "X13n0285_004:0289b01": "不逮修習我今猶如旅泊之人忽蒙天王賜與華屋",
    "X13n0285_004:0289b02": "雖獲大宅要因門入惟願如來不捨大悲示我在會",
    "X13n0285_004:0289b03": "諸蒙暗者捐捨小乘畢獲如來無餘涅槃本發心路",
    "X13n0285_004:0289b04": "令有覺者從何攝伏疇昔攀緣得陀羅尼入佛知見",
    "X13n0285_004:0289b05": "作是語已五體投地在會一心佇佛慈旨。",
    "X13n0285_004:0289b06": "此文三節初是經家敘相次無上大悲下是當機",
    "X13n0285_004:0289b07": "陳白三作是語已下是大眾佇誨也初文疑惑銷",
    "X13n0285_004:0289b08": "除者因緣自然名言習氣已簡拂故心悟實相者",
    "X13n0285_004:0289b09": "法身真解倍增明故身意輕安者能伏麤重障故",
    "X13n0285_004:0289b10": "次當機陳白又為二初無上大悲至出於苦海是",
    "X13n0285_004:0289b11": "歎領二世尊我今下是述請也含育猶上文所謂",
    "X13n0285_004:0289b12": "含吐以十方依正皆是妙心中物故名為含皆即",
    "X13n0285_004:0289b13": "妙心所現故名為育旅泊喻久背真性天王喻如",
    "X13n0285_004:0289b14": "來法王華屋喻如來所證三德祕藏三德祕藏雖",
    "X13n0285_004:0289b15": "吾故宅迷久不知知由佛示義如佛賜也門者行",
    "X13n0285_004:0289b16": "為理門即所謂妙奢摩他三摩禪那上文開圓頓",
    "X13n0285_004:0289b17": "解已知最初方便今直請入華屋之方便門也如",
    "X13n0285_004:0289b18": "來無餘涅槃者圓極之果顯非二乘所證無餘涅",
    "X13n0285_004:0289b19": "槃本發心路者圓行之因得陀羅尼入佛知見者",
    "X13n0285_004:0289b20": "以一心三觀大總持門入一心三智妙覺佛位也。",
    "X13n0285_004:0289b21": "二宣示法義二初經家敘意二如來正說。今",
    "X13n0285_004:0289b22": "初。",
    "X13n0285_004:0289b23": "爾時世尊哀愍會中緣覺聲聞於菩提心未自在者",
    "X13n0285_004:0289b24": "及為當來佛滅度後末法眾生發菩提心(者)開無上",
    "X13n0285_004:0289c01": "乘妙修行路宣示阿難及諸大眾。",
    "X13n0285_004:0289c02": "攀緣未伏故雖悟菩提而未得自在今乃示以攝",
    "X13n0285_004:0289c03": "伏攀緣之正行也此行通於現在滅後無不依之",
    "X13n0285_004:0289c04": "而證菩提。二如來正說二初總示因心二別顯",
    "X13n0285_004:0289c05": "修證。初中二初正明二義二決通疑滯。初又",
    "X13n0285_004:0289c06": "二初總徵二別釋。今初。",
    "X13n0285_004:0289c07": "汝等決定發菩提心於佛如來妙三摩提不生疲倦",
    "X13n0285_004:0289c08": "應當先明發覺初心二決定義云何初心二義決定。",
    "X13n0285_004:0289c09": "妙三摩提者即大佛頂首楞嚴王三昧全性起修",
    "X13n0285_004:0289c10": "全修在性故名為妙修德有功性德方顯故須不",
    "X13n0285_004:0289c11": "生疲倦從本覺而發始覺故名發覺初心決者決",
    "X13n0285_004:0289c12": "擇定者一定此等一定不易之理初發心時急須",
    "X13n0285_004:0289c13": "決擇否則不入修行正定聚中是則義雖本定要",
    "X13n0285_004:0289c14": "由決擇方知故名決定義也。二別釋二初應審",
    "X13n0285_004:0289c15": "觀因地發心二應審詳煩惱根本。初中二初總",
    "X13n0285_004:0289c16": "勸審觀二正示審觀。今初。",
    "X13n0285_004:0289c17": "阿難第一義者汝等若欲捐捨聲聞修菩薩乘入佛",
    "X13n0285_004:0289c18": "知見應當審觀因地發心與果地覺為同為異阿難",
    "X13n0285_004:0289c19": "若於因地以生滅心為本修因而求佛乘不生不滅",
    "X13n0285_004:0289c20": "無有是處。",
    "X13n0285_004:0289c21": "此正顯示因心須同果覺則因真果正故必須以",
    "X13n0285_004:0289c22": "不生不滅為本修因也然不生不滅之性全在生",
    "X13n0285_004:0289c23": "滅之中如虗空全在器世間中清水全在濁水之",
    "X13n0285_004:0289c24": "中故須審觀而決擇之。二正示審觀二初立喻",
    "X13n0285_004:0290a01": "二示法。今初。",
    "X13n0285_004:0290a02": "以是義故汝當照明諸器世間可作之法皆從變滅",
    "X13n0285_004:0290a03": "阿難汝觀世間可作之法誰為不壞然終不聞爛壞",
    "X13n0285_004:0290a04": "虗空何以故空非可作由是始終無壞滅故。",
    "X13n0285_004:0290a05": "此借器世間法以喻眾生世間法也以器世間一",
    "X13n0285_004:0290a06": "切可作之法喻眾生身中根塵諸法以器世間虗",
    "X13n0285_004:0290a07": "空喻眾生根塵識等本然之性。二示法二初簡",
    "X13n0285_004:0290a08": "妄生滅相合可作喻二依無生滅性合虗空喻。",
    "X13n0285_004:0290a09": "初中二初指妄總標二約義別釋。今初。",
    "X13n0285_004:0290a10": "則汝身中堅相為地潤濕為水煖觸為火動搖為風",
    "X13n0285_004:0290a11": "由此四纏分汝湛圓妙覺明心為視為聽為覺為察",
    "X13n0285_004:0290a12": "從始入終五疊渾濁。",
    "X13n0285_004:0290a13": "身中四大及視聽覺察喻如可作之法湛圓如覺",
    "X13n0285_004:0290a14": "明心喻如虗空由此四纏分為視聽等者正前文",
    "X13n0285_004:0290a15": "所謂所妄既立明理不踰也夫以四纏分隔妙心",
    "X13n0285_004:0290a16": "猶之以器世間分隔虗空也四纏變壞而妙心終",
    "X13n0285_004:0290a17": "不可壞猶之器世間可壞而虗空不可壞也然器",
    "X13n0285_004:0290a18": "世間總不在虗空之外則知四纏亦總不在妙心",
    "X13n0285_004:0290a19": "之外矣若知空性本無分隔分隔全是虗妄則不",
    "X13n0285_004:0290a20": "惟四纏可壞而視聽覺察亦可壞矣若知性色真",
    "X13n0285_004:0290a21": "空性空真色等義則不惟視聽覺察之性即是湛",
    "X13n0285_004:0290a22": "圓妙覺明心而不可壞即身中四纏之性亦即是",
    "X13n0285_004:0290a23": "湛圓妙覺明心而不可壞矣是故十八界相皆可",
    "X13n0285_004:0290a24": "作法皆從變壞十八界性皆如虗空皆不可壞也",
    "X13n0285_004:0290b01": "從始入終五疊渾濁者約無始生相無明假名為",
    "X13n0285_004:0290b02": "始約妙覺究竟斷德假名為終妙覺以前一分生",
    "X13n0285_004:0290b03": "相無明未斷則一分微細五濁之相亦未全除故",
    "X13n0285_004:0290b04": "也葢本是湛圓妙覺明心妄為相見二分相分名",
    "X13n0285_004:0290b05": "為色法見分名為心法色法即是色陰而離心無",
    "X13n0285_004:0290b06": "色心法即是受想行識而離色無心是故心色二",
    "X13n0285_004:0290b07": "法決不相離則從無始以來乃至妙覺以前念念",
    "X13n0285_004:0290b08": "之間無不具足五疊渾濁也。二約義別釋二初",
    "X13n0285_004:0290b09": "通示濁義二別解濁名。今初。",
    "X13n0285_004:0290b10": "云何為濁阿難譬如清水清潔本然即彼塵土灰沙",
    "X13n0285_004:0290b11": "之倫本質留礙二體法爾性不相循有世間人取彼",
    "X13n0285_004:0290b12": "土塵投於淨水土失留礙水亡清潔容貌汩然名之",
    "X13n0285_004:0290b13": "為濁汝濁五重亦復如是。",
    "X13n0285_004:0290b14": "前示生滅不生滅性故借虗空與羣器為喻今示",
    "X13n0285_004:0290b15": "清淨及渾濁相故借水土為喻應知佛界法性五",
    "X13n0285_004:0290b16": "陰喻如清水九界虗妄五陰喻如塵土灰沙相雜",
    "X13n0285_004:0290b17": "也然於一妙心中具有相見二分喻如一太虗中",
    "X13n0285_004:0290b18": "具有水土二物若達性水真空性空真水性土真",
    "X13n0285_004:0290b19": "空性空真土則不必滅於水土而後顯太虗空若",
    "X13n0285_004:0290b20": "達此見及緣元是菩提妙淨明體則不必滅於相",
    "X13n0285_004:0290b21": "見二分而後顯一妙心惟其不達相見即是妙心",
    "X13n0285_004:0290b22": "故取妄相投於妄見遂成五陰渾濁猶如不達水",
    "X13n0285_004:0290b23": "土即是空性故取妄土投於妄水遂成汩然容貌",
    "X13n0285_004:0290b24": "也故下文澄濁就清但令見相二分不織則見聞",
    "X13n0285_004:0290c01": "覺知即契如來常樂我淨譬如去泥純水則明相",
    "X13n0285_004:0290c02": "精純即合性水真空義矣不可執上喻而難下喻",
    "X13n0285_004:0290c03": "謂清水猶屬可作之法應須除去也又此下將示",
    "X13n0285_004:0290c04": "阿難依聞性而修道故以水喻見聞等性以土喻",
    "X13n0285_004:0290c05": "塵識若應觀六塵境者亦可以水喻塵性土喻根",
    "X13n0285_004:0290c06": "識若應觀六識境者又可以水喻識性土喻根塵",
    "X13n0285_004:0290c07": "矣不可不知。二別解濁名五初劫濁(至)五命濁。",
    "X13n0285_004:0290c08": "今初。",
    "X13n0285_004:0290c09": "阿難汝見虗空徧十方界空見不分有空無體有見",
    "X13n0285_004:0290c10": "無覺相織妄成是第一重名為劫濁。",
    "X13n0285_004:0290c11": "此直指九界色陰為劫濁也見字攝於聞覺知等",
    "X13n0285_004:0290c12": "即是自心見分喻如清水虗空攝於四大六塵即",
    "X13n0285_004:0290c13": "是自心相分喻於塵土灰沙汝見虗空徧十方界",
    "X13n0285_004:0290c14": "而空之與見不可分其邊畔喻於水土相和也設",
    "X13n0285_004:0290c15": "但有空無見則空亦無體設但有見無空則見亦",
    "X13n0285_004:0290c16": "無覺今以虗妄相見二分相織妄成十方三世種",
    "X13n0285_004:0290c17": "種分位不同遂於真如實際之中而有實報方便",
    "X13n0285_004:0290c18": "同居三土差別名為劫濁此劫濁稱第一重者其",
    "X13n0285_004:0290c19": "相最麤而易見故。二見濁。",
    "X13n0285_004:0290c20": "汝身現搏四大為體見聞覺知壅令留礙水火風土",
    "X13n0285_004:0290c21": "旋令覺知相織妄成是第二重名為見濁。",
    "X13n0285_004:0290c22": "此直指九界受陰為見濁也言汝身現搏四大為",
    "X13n0285_004:0290c23": "體且指同居分段之身而言須知方便實報法性",
    "X13n0285_004:0290c24": "之身雖無麤重四大亦有微妙色法亦得稱為界",
    "X13n0285_004:0291a01": "外四大也見聞覺知性本虗通今則壅令留礙喻",
    "X13n0285_004:0291a02": "如水亡清潔水火風土本無情覺今則旋令覺知",
    "X13n0285_004:0291a03": "喻如土失留礙因此虗妄相見二分相織妄成六",
    "X13n0285_004:0291a04": "受用根領納前塵遂於非我非無我性而有同居",
    "X13n0285_004:0291a05": "我見方便無我見實報亦我亦無我見名為見濁",
    "X13n0285_004:0291a06": "此濁為第二重者其相亦易知故。三煩惱濁。",
    "X13n0285_004:0291a07": "又汝心中憶識誦習性發知見容現六塵離塵無相",
    "X13n0285_004:0291a08": "離覺無性相織妄成是第三重名煩惱濁。",
    "X13n0285_004:0291a09": "此直指九界想陰為煩惱濁也謂汝心中憶過去",
    "X13n0285_004:0291a10": "事識現在事誦習未來諸事性中既發能取之知",
    "X13n0285_004:0291a11": "見容貌隨現所取之六塵離塵則知見無相離覺",
    "X13n0285_004:0291a12": "則六塵無性塵是相分覺是見分亦因此虗妄見",
    "X13n0285_004:0291a13": "相二分相織妄成種種想心起同居土中憎愛名",
    "X13n0285_004:0291a14": "為見思煩惱起方便土中憎愛名為塵沙煩惱起",
    "X13n0285_004:0291a15": "實報土中憎愛名為無明煩惱故稱煩惱濁也此",
    "X13n0285_004:0291a16": "為第三重者比前二相為融通故。四眾生濁。",
    "X13n0285_004:0291a17": "又汝朝夕生滅不停知見每欲留於世間業運每常",
    "X13n0285_004:0291a18": "遷於國土相織妄成是第四重名眾生濁。",
    "X13n0285_004:0291a19": "此直指九界行陰為眾生濁也朝夕生滅不停者",
    "X13n0285_004:0291a20": "同居分段生死相方便實報變易生死相無不爾",
    "X13n0285_004:0291a21": "也知見每欲留於世間者凡夫貪戀三界二乘沉",
    "X13n0285_004:0291a22": "滯空寂菩薩樂著果報也業運每常遷於國土者",
    "X13n0285_004:0291a23": "凡夫被善惡業遷二乘被無漏業遷菩薩被二邊",
    "X13n0285_004:0291a24": "業遷也此以知見喻水業運喻土相織妄成九界",
    "X13n0285_004:0291b01": "二死名眾生濁此稱第四重者比前為幽隱故。",
    "X13n0285_004:0291b02": "五命濁。",
    "X13n0285_004:0291b03": "汝等見聞元無異性眾塵隔越無狀異生性中相知",
    "X13n0285_004:0291b04": "用中相背同異失準相織妄成是第五重名為命濁。",
    "X13n0285_004:0291b05": "此直指九界識陰為命濁也汝等見聞元無異性",
    "X13n0285_004:0291b06": "者譬如空無內外亦如水本清潔也由於眾塵隔",
    "X13n0285_004:0291b07": "越遂令無狀異生者譬如取頻伽瓶塞其兩孔遂",
    "X13n0285_004:0291b08": "令內外相隔亦如土塵投水亡其清潔也是故性",
    "X13n0285_004:0291b09": "中則仍相知如耳根聞法身欽口問不可謂六根",
    "X13n0285_004:0291b10": "是異而用中則咸相背如耳不見色目不聞聲不",
    "X13n0285_004:0291b11": "可謂六根是同同異皆失其準亦秪由見聞之見",
    "X13n0285_004:0291b12": "分與眾塵之相分相織妄成九界識心遂有各各",
    "X13n0285_004:0291b13": "執受軀命不同名為命濁此稱第五重者極微細",
    "X13n0285_004:0291b14": "故。二依無生滅性合虗空喻二初棄濁就清二",
    "X13n0285_004:0291b15": "以喻合法。今初。",
    "X13n0285_004:0291b16": "阿難汝今欲令見聞覺知遠契如來常樂我淨應當",
    "X13n0285_004:0291b17": "先擇生死根本依不生滅圓湛性成以湛旋其虗妄",
    "X13n0285_004:0291b18": "滅生復還元覺得元明覺無生滅性為因地心然後",
    "X13n0285_004:0291b19": "圓成果地修證。",
    "X13n0285_004:0291b20": "十八界相無非濁水十八界性皆如來藏無非濁",
    "X13n0285_004:0291b21": "水中清水之性今欲令阿難就耳門修證故獨指",
    "X13n0285_004:0291b22": "見聞覺知之性為濁水中清水性也言汝欲令現",
    "X13n0285_004:0291b23": "前日用之見聞覺知即遠契於如來果地之常樂",
    "X13n0285_004:0291b24": "我淨則於名字位中應當先擇去其五重相織之",
    "X13n0285_004:0291c01": "生死根本依取本不生滅本圓本湛之性以成觀",
    "X13n0285_004:0291c02": "行之功即以此本湛之性旋其虗妄滅生使麤惑",
    "X13n0285_004:0291c03": "任運先落而復還元覺得元明覺無生滅性以為",
    "X13n0285_004:0291c04": "圓初住位真因地心然後圓成果地修證極至妙",
    "X13n0285_004:0291c05": "覺是則名為因心果覺始終理同矣此中見聞覺",
    "X13n0285_004:0291c06": "知不生滅圓湛性合前虗空不可爛壞之喻五重",
    "X13n0285_004:0291c07": "相織生死根本徧指虗妄十八界相合前可作法",
    "X13n0285_004:0291c08": "之喻也。二以喻合法。",
    "X13n0285_004:0291c09": "如澄濁水貯於靜器靜深不動沙土自沉清水現前",
    "X13n0285_004:0291c10": "名為初伏客塵煩惱去泥純水名為永斷根本無明",
    "X13n0285_004:0291c11": "明相精純一切變現不為煩惱皆合涅槃清淨妙德。",
    "X13n0285_004:0291c12": "前既以投土於水而喻濁相故今還以澄濁得清",
    "X13n0285_004:0291c13": "而喻修證之相靜器者即喻本不生滅圓湛之性",
    "X13n0285_004:0291c14": "如澄濁水須貯靜器欲破五陰須觀陰入處界本",
    "X13n0285_004:0291c15": "如來藏也靜深不動喻觀行力深也沙土自澄喻",
    "X13n0285_004:0291c16": "相見二分不復相織圓伏五住煩惱而麤垢任運",
    "X13n0285_004:0291c17": "先落也清水現前喻真諦理明亦復相似見三諦",
    "X13n0285_004:0291c18": "理也初伏客塵煩惱正明斷界內見思伏界外無",
    "X13n0285_004:0291c19": "明也去泥純水喻斷界外別惑從圓初住分斷乃",
    "X13n0285_004:0291c20": "至妙覺究竟斷盡故曰名為永斷根本無明也若",
    "X13n0285_004:0291c21": "至明相精純則成佛界無上法性五陰雖復同流",
    "X13n0285_004:0291c22": "九界變現一切善惡無記有漏無漏諸五陰法而",
    "X13n0285_004:0291c23": "皆是巧用性惡法門不被惡法所用故云不為煩",
    "X13n0285_004:0291c24": "惱了知性惡即是性善全用即體十界無非常樂",
    "X13n0285_004:0292a01": "我淨故云皆合涅槃清淨妙德也蓋佛法界具有",
    "X13n0285_004:0292a02": "權實法性五陰實五陰者即佛界真善妙色乃至",
    "X13n0285_004:0292a03": "菴摩羅識等權五陰者即示同九界色受想行識",
    "X13n0285_004:0292a04": "也若實若權皆清非濁實則名為明相精純權則",
    "X13n0285_004:0292a05": "名為一切變現此則喻如了達性水真空性空真",
    "X13n0285_004:0292a06": "水從令騰波鼓浪乃至現濁現清別現作地火風",
    "X13n0285_004:0292a07": "等而水性終無奪矣故此直以濁相可澄合上作",
    "X13n0285_004:0292a08": "法可壞而以明相精純合上虗空不壞良由第三",
    "X13n0285_004:0292a09": "卷中已明空水皆性皆真故也又復應知吾人現",
    "X13n0285_004:0292a10": "前見聞覺知全體是妄亦全體是真緣見因明妄",
    "X13n0285_004:0292a11": "也不動不遷不還不見等真也如泥與水和在一",
    "X13n0285_004:0292a12": "處先須識此濁水之中有清水性然後方便去濁",
    "X13n0285_004:0292a13": "就清固不得捨濁水而別覔清水尤不得認濁水",
    "X13n0285_004:0292a14": "而以為清水也。二應審詳煩惱根本二初總勸",
    "X13n0285_004:0292a15": "審詳二正示審詳。今初。",
    "X13n0285_004:0292a16": "第二義者汝等必欲發菩提心於菩薩乘生大勇猛",
    "X13n0285_004:0292a17": "決定棄捐諸有為相應當審詳煩惱根本此無始來",
    "X13n0285_004:0292a18": "發業潤生誰作誰受阿難汝修菩提若不審詳煩惱",
    "X13n0285_004:0292a19": "根本則不能知虗妄根塵何處顛倒處尚不知云何",
    "X13n0285_004:0292a20": "降伏取如來位。",
    "X13n0285_004:0292a21": "前第一義中所言五濁是明全真起妄必須棄妄",
    "X13n0285_004:0292a22": "而復真今第二義中所言六根意明全妄含真必",
    "X13n0285_004:0292a23": "須悟真而融妄也發業無明即是業因潤生無明",
    "X13n0285_004:0292a24": "即是業緣此二通於界內界外總名煩惱誰作誰",
    "X13n0285_004:0292b01": "受正是審其根本意顯作亦六根受亦六根除却",
    "X13n0285_004:0292b02": "現前六根更無煩惱根本故須拔脫其黏也。二",
    "X13n0285_004:0292b03": "正示審詳二初立喻二示法。今初。",
    "X13n0285_004:0292b04": "阿難汝觀世間解結之人不見所結云何知解不聞",
    "X13n0285_004:0292b05": "虗空被汝隳裂何以故空無形相無結解故。",
    "X13n0285_004:0292b06": "此以結喻根塵識妄黏之相而以虗空喻根塵識",
    "X13n0285_004:0292b07": "本藏性也。二示法二初委示顛倒處所合所結",
    "X13n0285_004:0292b08": "喻二正勸詳擇降伏合知解喻。初中二初總示",
    "X13n0285_004:0292b09": "結根二別示結相。今初。",
    "X13n0285_004:0292b10": "則汝現前眼耳鼻舌及與身心六為賊媒自劫家寶",
    "X13n0285_004:0292b11": "由此無始眾生世界生纏縛故於器世間不能超越。",
    "X13n0285_004:0292b12": "謂由汝現前六根為六塵外賊之媒反自劫其家",
    "X13n0285_004:0292b13": "寶由此無始以來六凡眾生世界生纏縛故於同",
    "X13n0285_004:0292b14": "居世間不能超越乃至二乘眾生世界生纏縛故",
    "X13n0285_004:0292b15": "於方便世間不能超越菩薩眾生世界生纏縛故",
    "X13n0285_004:0292b16": "於果報世間不能超越也下文云何況此中生住",
    "X13n0285_004:0292b17": "異滅分劑頭數此中者仍指六根之中生住異滅",
    "X13n0285_004:0292b18": "分劑頭數者即指無明別惑故知六根結相通於",
    "X13n0285_004:0292b19": "九界直至妙覺方能解盡同於虗空不可隳裂耳",
    "X13n0285_004:0292b20": "問曰舊以六識為賊今何指為六塵答曰惟其六",
    "X13n0285_004:0292b21": "塵為賊故云眼被色劫耳被聲劫等又名此六塵",
    "X13n0285_004:0292b22": "以為六衰言其能為衰害也總而言之迷則六根",
    "X13n0285_004:0292b23": "為內賊六塵為外賊六識為內外賊以互相為媒",
    "X13n0285_004:0292b24": "故若不相黏則一一皆良民矣。二別示結相二",
    "X13n0285_004:0292c01": "初約眾生世界以明妄數二約世界妄數以歷六",
    "X13n0285_004:0292c02": "根。今初。",
    "X13n0285_004:0292c03": "阿難云何名為眾生世界世為遷流界為方位汝今",
    "X13n0285_004:0292c04": "當知東西南北東南西南東北西北上下為界過去",
    "X13n0285_004:0292c05": "未來現在為世方位有十流數有三一切眾生織妄",
    "X13n0285_004:0292c06": "相成身中貿遷世界相涉而此界性設雖十方定位",
    "X13n0285_004:0292c07": "可明世間秪目東西南北上下無位中無定方四數",
    "X13n0285_004:0292c08": "必明與世相涉三四四三宛轉二十流變三疊一十",
    "X13n0285_004:0292c09": "百千。",
    "X13n0285_004:0292c10": "所言眾生世界者只此現在身中所有遷流即名",
    "X13n0285_004:0292c11": "為世所有方位即名為界方位有十流數有三眾",
    "X13n0285_004:0292c12": "生無始以來織妄相成於一身中貿易遷流遂令",
    "X13n0285_004:0292c13": "世界互相涉入以此定位之四方涉彼遷流之三",
    "X13n0285_004:0292c14": "世三世各有四方總成十二四方各有三世亦成",
    "X13n0285_004:0292c15": "十二故名宛轉十二也一身而成十二即是流變",
    "X13n0285_004:0292c16": "一疊而為十二十二之中必各具十即是流變二",
    "X13n0285_004:0292c17": "疊為百二十百二十中又各具十即是流變三疊",
    "X13n0285_004:0292c18": "為千二百今言一十百千舉大數耳然流變三疊",
    "X13n0285_004:0292c19": "古無的解幽溪之釋似為近理今節錄之幽溪云",
    "X13n0285_004:0292c20": "第一疊約四方各論三世三四共成十二第二疊",
    "X13n0285_004:0292c21": "於東方三世變一為十者約剎那九世言之如根",
    "X13n0285_004:0292c22": "本中過去一世既變三世矣各各又成三世三三",
    "X13n0285_004:0292c23": "九世所謂過去過去過去現在過去未來現在過",
    "X13n0285_004:0292c24": "去現在平等現在未來未來過去未來現在未來",
    "X13n0285_004:0293a01": "無盡加前根本中一世故成十世所謂十世古今",
    "X13n0285_004:0293a02": "始終不離於當念也現在未來二世各具十世亦",
    "X13n0285_004:0293a03": "然共三十世第三疊於東方三十世一一變十共",
    "X13n0285_004:0293a04": "成三百四方總千二百佛意蓋言眾生世界必有",
    "X13n0285_004:0293a05": "方位遷流方方有世世世有方一念十方剎那九",
    "X13n0285_004:0293a06": "世世位生滅法爾如斯此約一剎那頃功德之數",
    "X13n0285_004:0293a07": "如此若一時一日豈有涯哉謂之功德者功言力",
    "X13n0285_004:0293a08": "德言用謂六根各有竪窮橫徧之力用也正顯界",
    "X13n0285_004:0293a09": "雖貿變世雖遷流而有不變不遷者在即飛光驗",
    "X13n0285_004:0293a10": "其不動十科顯其周圓又下擊鐘驗常莫非其事",
    "X13n0285_004:0293a11": "此為選圓通本根極喫緊事也私謂更有一釋言",
    "X13n0285_004:0293a12": "流變三疊者一疊即三四四三成十二也二疊即",
    "X13n0285_004:0293a13": "方方世世中各具十界則十二成百二十也三疊",
    "X13n0285_004:0293a14": "即界界又各互具十界則百二十成千二百也故",
    "X13n0285_004:0293a15": "下文意根中云默容十方三世一切世出世法。",
    "X13n0285_004:0293a16": "二約世界妄數以歷六根二初明性本圓融二明",
    "X13n0285_004:0293a17": "用分優劣。今初。",
    "X13n0285_004:0293a18": "總括始終六根之中各各功德有千二百。",
    "X13n0285_004:0293a19": "一疊為十二名數之始百二十疊為千二百名數",
    "X13n0285_004:0293a20": "之終此雖是一身總數而六根亦復各得其全譬",
    "X13n0285_004:0293a21": "如六人同觀一月各得月之全體此在妄恒真之",
    "X13n0285_004:0293a22": "性法爾如斯者也。二明用分優劣但約此方眾",
    "X13n0285_004:0293a23": "生沉迷顛倒用中相背故於本無優劣性中而妄",
    "X13n0285_004:0293a24": "成優劣相也文分為二初總明二別示。今初。",
    "X13n0285_004:0293b01": "阿難汝復於中克定優劣。",
    "X13n0285_004:0293b02": "二別示六初明眼根相(至)六明意根相。今初。",
    "X13n0285_004:0293b03": "如眼觀見後暗前明前方全明後方全暗左右旁觀",
    "X13n0285_004:0293b04": "三分之二統論所作功德不全三分言功一分無德",
    "X13n0285_004:0293b05": "當知眼唯八百功德。",
    "X13n0285_004:0293b06": "四方各二百四隅各一百共千二百前方全明指",
    "X13n0285_004:0293b07": "正方及二隅共四百也後方全暗亦指正方并二",
    "X13n0285_004:0293b08": "隅四百也左右旁觀句言左右正方各二百亦皆",
    "X13n0285_004:0293b09": "見也三分之二句總筭見八百而不見四百也三",
    "X13n0285_004:0293b10": "分言功者性本具也一分無德者用徧局也。二",
    "X13n0285_004:0293b11": "明耳根相。",
    "X13n0285_004:0293b12": "如耳周聽十方無遺動若邇遙靜無邊際當知耳根",
    "X13n0285_004:0293b13": "圓滿一千二百功德。",
    "X13n0285_004:0293b14": "言聞動之時似有邇遙此特循業發現之妄情聞",
    "X13n0285_004:0293b15": "靜之時元無邊際此乃在妄恒真之體性也。三",
    "X13n0285_004:0293b16": "明鼻根相。",
    "X13n0285_004:0293b17": "如鼻齅聞通出入息有出有入而闕中交驗於鼻根",
    "X13n0285_004:0293b18": "三分闕一當知鼻唯八百功德。",
    "X13n0285_004:0293b19": "出則取香入則聞香兩停之際則無功能故云三",
    "X13n0285_004:0293b20": "分闕一。四明舌根相。",
    "X13n0285_004:0293b21": "如舌宣揚盡諸世間出世間智言有方分理無窮盡",
    "X13n0285_004:0293b22": "當知舌根圓滿一千二百功德。",
    "X13n0285_004:0293b23": "舌有二用一者知味二者言譚若約知味其功則",
    "X13n0285_004:0293b24": "劣今約言譚其功則勝幽溪云但舉宣揚顯舌之",
    "X13n0285_004:0293c01": "能非謂不宣揚時便不具德也言有方分者世出",
    "X13n0285_004:0293c02": "世法不同故理無窮盡者麤言細語皆第一義故。",
    "X13n0285_004:0293c03": "五明身根相。",
    "X13n0285_004:0293c04": "如身覺觸識於違順合時能覺離中不知離一合雙",
    "X13n0285_004:0293c05": "驗於身根三分闕一當知身唯八百功德。",
    "X13n0285_004:0293c06": "離時一總不知故為一合時兼識違順故為雙也。",
    "X13n0285_004:0293c07": "六明意根相。",
    "X13n0285_004:0293c08": "如意默容十方三世一切世間出世間法唯聖與凡",
    "X13n0285_004:0293c09": "無不包容盡其涯際當知意根圓滿一千二百功德。",
    "X13n0285_004:0293c10": "諸法所生唯心所現現前一念介爾之心本自豎",
    "X13n0285_004:0293c11": "窮橫徧縱令昏迷倒惑其體無變故曰默容一切",
    "X13n0285_004:0293c12": "諸法。二正勸詳擇降伏合知解喻二初勸簡略",
    "X13n0285_004:0293c13": "明二因疑廣示。今初。",
    "X13n0285_004:0293c14": "阿難汝今欲逆生死欲流返窮流根至不生滅當驗",
    "X13n0285_004:0293c15": "此等六受用根誰合誰離誰深誰淺誰為圓通誰不",
    "X13n0285_004:0293c16": "圓滿若能於此悟圓通根逆彼無始織妄業流得循",
    "X13n0285_004:0293c17": "圓通與不圓根日劫相倍我今備顯六湛圓明本所",
    "X13n0285_004:0293c18": "功德數量如是隨汝詳擇其可入者吾當發明令汝",
    "X13n0285_004:0293c19": "增進十方如來於十八界一一修行皆得圓滿無上",
    "X13n0285_004:0293c20": "菩提於其中間亦無優劣但汝下劣未能於中圓自",
    "X13n0285_004:0293c21": "在慧故我宣揚令汝但於一門深入入一無妄彼六",
    "X13n0285_004:0293c22": "知根一時清淨。",
    "X13n0285_004:0293c23": "夫六根優劣不同可謂全體虗妄而仍各具竪窮",
    "X13n0285_004:0293c24": "橫徧功德則又全妄含真故須從此返妄歸真而",
    "X13n0285_004:0294a01": "以真融妄也生死欲流者通指二種生死皆因於",
    "X13n0285_004:0294a02": "法有所取著總名欲流返窮流根等者追斷生滅",
    "X13n0285_004:0294a03": "根元以契無生滅性也當騐此等虗妄六根誰合",
    "X13n0285_004:0294a04": "於性誰離於性誰合而深誰離而淺誰合且深而",
    "X13n0285_004:0294a05": "為圓通誰離且淺而不圓滿從此定境修觀則遲",
    "X13n0285_004:0294a06": "速永殊故須詳擇也無始織妄業流即下文所明",
    "X13n0285_004:0294a07": "六根生起之相由其皆是織妄所成故一一根中",
    "X13n0285_004:0294a08": "皆具五疊渾濁必須逆而澄之餘文可知。二因",
    "X13n0285_004:0294a09": "疑廣示二初疑請二廣示。今初。",
    "X13n0285_004:0294a10": "阿難白佛言世尊云何逆流深入一門能令六根一",
    "X13n0285_004:0294a11": "時清淨。",
    "X13n0285_004:0294a12": "意謂根既有六云何止須一門深入此躡近文而",
    "X13n0285_004:0294a13": "起疑也。二廣示二初約研破總示二約行相別",
    "X13n0285_004:0294a14": "示。初中三初就法研破二借喻顯理三以法合",
    "X13n0285_004:0294a15": "喻。今初。",
    "X13n0285_004:0294a16": "佛告阿難汝今已得須陀洹果已滅三界眾生世間",
    "X13n0285_004:0294a17": "見(道)所斷之惑然猶未知根中積生無始虗習彼習",
    "X13n0285_004:0294a18": "要因修(道之)所斷得何況此中生住異滅分齊頭數今",
    "X13n0285_004:0294a19": "汝且觀現前六根為一為六阿難若言一者耳何不",
    "X13n0285_004:0294a20": "見目何不聞頭奚不履足奚無語若此六根決定成",
    "X13n0285_004:0294a21": "六如我今會與汝宣揚微妙法門汝之六根誰來領",
    "X13n0285_004:0294a22": "受阿難言我用耳聞佛言汝耳自聞何關身口口來",
    "X13n0285_004:0294a23": "問義身起欽承是故應知非一(則)終(是)六非六(則)終",
    "X13n0285_004:0294a24": "(是)一終不汝根元一元六阿難當知是根(其實)非一非",
    "X13n0285_004:0294b01": "六由無始來顛倒淪替故於圓湛(性中妄有)一六義生汝",
    "X13n0285_004:0294b02": "須陀洹雖得六銷猶未亡一。",
    "X13n0285_004:0294b03": "須陀洹此云入流初果之名積生無始虗習指思",
    "X13n0285_004:0294b04": "惑此中者指六根之中生住異滅分齊頭數者指",
    "X13n0285_004:0294b05": "無明別惑得六銷者不入色聲香味觸法故未亡",
    "X13n0285_004:0294b06": "一者未知根結之元故由未亡一故仍於根結作",
    "X13n0285_004:0294b07": "定六之見不信一門深入六根同淨之法也。二",
    "X13n0285_004:0294b08": "借喻顯理。",
    "X13n0285_004:0294b09": "如太虗空參合羣器由器形異名之異空除器觀空",
    "X13n0285_004:0294b10": "說空為一彼太虗空云何為汝成同不同何況更名",
    "X13n0285_004:0294b11": "是一非一。",
    "X13n0285_004:0294b12": "太虗空以喻真性羣器以喻六塵由器形異名之",
    "X13n0285_004:0294b13": "異空者以喻由彼虗妄六塵分圓湛性而為視聽",
    "X13n0285_004:0294b14": "覺察之不同即上文所謂一六義生亦下文所謂",
    "X13n0285_004:0294b15": "從真起妄六用偏局也除器觀空說空為一以喻",
    "X13n0285_004:0294b16": "六銷未亡一也彼太虗空等者以喻上文非一非",
    "X13n0285_004:0294b17": "六亦喻下文六根互用無上知覺覺明圓妙也。",
    "X13n0285_004:0294b18": "三以法合喻。",
    "X13n0285_004:0294b19": "則汝了知六受用根亦復如是。",
    "X13n0285_004:0294b20": "浮根四塵如器根中之性如器中空非六非一也。",
    "X13n0285_004:0294b21": "二約行相別示二初明從真起妄六用偏局二",
    "X13n0285_004:0294b22": "明返妄歸真六根互用。初中二初別示生起之",
    "X13n0285_004:0294b23": "由二總結偏局之相。初中六初示眼根結相(至)",
    "X13n0285_004:0294b24": "六示意根結相。今初。",
    "X13n0285_004:0294c01": "由明暗等二種相形於妙圓中黏湛發見見精暎色",
    "X13n0285_004:0294c02": "結色成根根元目為清淨四大因名眼體如蒲萄朵",
    "X13n0285_004:0294c03": "浮根四塵流逸奔色。",
    "X13n0285_004:0294c04": "此正顯示所結之相令人知所解也蓋自妄為明",
    "X13n0285_004:0294c05": "覺因明立所法爾便有明暗二種相形由是於妙",
    "X13n0285_004:0294c06": "圓性中黏彼明湛而發見精見精暎於明暗等色",
    "X13n0285_004:0294c07": "結色成勝義根此惟天眼能見肉眼所不能見故",
    "X13n0285_004:0294c08": "名清淨四大因名眼體如蒲萄朵者指勝義根虗",
    "X13n0285_004:0294c09": "妄相也既有勝義便有浮塵眼根以麤濁四大為",
    "X13n0285_004:0294c10": "體常流逸而奔色是謂迷真成妄故有眼根也此",
    "X13n0285_004:0294c11": "中明暗即自心相分湛即自心見分黏字暎字正",
    "X13n0285_004:0294c12": "與前文相織妄成織字義同所以舉根必具塵識",
    "X13n0285_004:0294c13": "舉塵必具根識舉識必具根塵而一一法中皆有",
    "X13n0285_004:0294c14": "五疊渾濁也。二示耳根結相。",
    "X13n0285_004:0294c15": "由動靜等二種相擊於妙圓中黏湛發聽聽精暎聲",
    "X13n0285_004:0294c16": "卷聲成根根元目為清淨四大因名耳體如新卷葉",
    "X13n0285_004:0294c17": "浮根四塵流逸奔聲。",
    "X13n0285_004:0294c18": "妄為明覺即是無明初動之相乃至相待生搖堅",
    "X13n0285_004:0294c19": "明立礙名為動靜二種相擊亦即自心之相分也",
    "X13n0285_004:0294c20": "餘例前釋可知。三示鼻根結相。",
    "X13n0285_004:0294c21": "由通塞等二種相發於妙圓中黏湛發齅齅精暎香",
    "X13n0285_004:0294c22": "納香成根根元目為清淨四大因名鼻體如雙垂爪",
    "X13n0285_004:0294c23": "浮根四塵流逸奔香。",
    "X13n0285_004:0294c24": "晦昧為空便有通相結暗為色便有塞相故名二",
    "X13n0285_004:0295a01": "種相發亦自心之相分也。四示舌根結相。",
    "X13n0285_004:0295a02": "由恬變等二種相參於妙圓中黏湛發嘗嘗精暎味",
    "X13n0285_004:0295a03": "絞味成根根元目為清淨四大因名舌體如初偃月",
    "X13n0285_004:0295a04": "浮根四塵流逸奔味。",
    "X13n0285_004:0295a05": "熾然成異便有變相因異立同便有恬相恬者淡",
    "X13n0285_004:0295a06": "也非甘也此二種相參亦是自心相分。五示身",
    "X13n0285_004:0295a07": "根結相。",
    "X13n0285_004:0295a08": "由離合等二種相摩於妙圓中黏湛發覺覺精暎觸",
    "X13n0285_004:0295a09": "摶觸成根根元目為清淨四大因名身體如腰鼓顙",
    "X13n0285_004:0295a10": "浮根四塵流逸奔觸。",
    "X13n0285_004:0295a11": "既有能所便有合離此二相摩亦是自心相分。",
    "X13n0285_004:0295a12": "六示意根結相。",
    "X13n0285_004:0295a13": "由生滅等二種相續於妙圓中黏湛發知知精暎法",
    "X13n0285_004:0295a14": "攬法成根根元目為清淨四大因名意思如幽室見",
    "X13n0285_004:0295a15": "浮根四塵流逸奔法。",
    "X13n0285_004:0295a16": "無明初動既非生妄見有生諸法變遷亦非滅妄",
    "X13n0285_004:0295a17": "稱為滅此二相續亦是自心相分如幽室見者眾",
    "X13n0285_004:0295a18": "生所計六塵緣影為自心相也浮根四塵約肉團",
    "X13n0285_004:0295a19": "心而言。二總結偏局之相。",
    "X13n0285_004:0295a20": "阿難如是六根由彼覺明有明明覺失彼精了黏妄",
    "X13n0285_004:0295a21": "發光是以汝今離暗離明無有見體離動離靜元無",
    "X13n0285_004:0295a22": "聽質無通無塞齅性不生非變非恬嘗無所出不離",
    "X13n0285_004:0295a23": "不合覺觸本無無滅無生了知安寄。",
    "X13n0285_004:0295a24": "言六根虗妄結相別無他因秪由覺明真性有妄",
    "X13n0285_004:0295b01": "明之明覺遂失彼精了之體黏彼妄塵以發妄光",
    "X13n0285_004:0295b02": "假名為視為聽為覺為察也前云黏湛約所黏能",
    "X13n0285_004:0295b03": "今云黏妄約能黏所能所雖殊虗妄則一是以汝",
    "X13n0285_004:0295b04": "今等者意顯因於迷妄故成偏局與前文聽不出",
    "X13n0285_004:0295b05": "聲見不超色義同非謂六根一總無性也。二明",
    "X13n0285_004:0295b06": "返妄歸真六根互用二初明返妄圓拔二明歸真",
    "X13n0285_004:0295b07": "互用返妄如除器互用如太空也。今初。",
    "X13n0285_004:0295b08": "汝但不循動靜合離恬變通塞生滅明暗如是十二",
    "X13n0285_004:0295b09": "諸有為相隨拔一根脫黏內伏伏歸元真發本明曜",
    "X13n0285_004:0295b10": "(但得)曜性發明(則)諸餘五黏(皆)應拔(而)圓脫。",
    "X13n0285_004:0295b11": "不循二字即是下手親切工夫猶上文不隨分別",
    "X13n0285_004:0295b12": "之不隨二字二卷中遠離諸和合緣及不和合之",
    "X13n0285_004:0295b13": "遠離二字亦猶下文棄生滅之棄字知見無見之",
    "X13n0285_004:0295b14": "無字不取無非幻之不取二字乃至旋流獲無妄",
    "X13n0285_004:0295b15": "之旋字也一脫一切脫未有耳既不黏動靜而餘",
    "X13n0285_004:0295b16": "根尚黏合離等者故名圓脫但初拔時須向一根",
    "X13n0285_004:0295b17": "下手耳。二明歸真互用二初證互用之相二明",
    "X13n0285_004:0295b18": "互用所以。今初。",
    "X13n0285_004:0295b19": "不由前塵所起知見(則本)明不循(六)根(不過)寄(六)根(而)明",
    "X13n0285_004:0295b20": "發由是六根(遂能)互相為用阿難汝豈不知今此會中",
    "X13n0285_004:0295b21": "阿那律陀無目而見跋難陀龍無耳而聽殑伽神女",
    "X13n0285_004:0295b22": "非鼻聞香驕梵鉢提異舌知味舜若多神無身覺觸",
    "X13n0285_004:0295b23": "如來光中暎令暫現既為風質其體元無諸滅盡定",
    "X13n0285_004:0295b24": "得寂聲聞如此會中摩訶迦葉久滅意根圓明了知",
    "X13n0285_004:0295c01": "不因心念。",
    "X13n0285_004:0295c02": "跋難陀此云賢喜殑伽河名驕梵鉢提此云牛呞",
    "X13n0285_004:0295c03": "異舌者不與尋常舌根同也久滅意根者斷盡俱",
    "X13n0285_004:0295c04": "生我執無復如幽室見之相可得也歷引諸證雖",
    "X13n0285_004:0295c05": "或是業果或由得道其為明不循根則一而已。",
    "X13n0285_004:0295c06": "二示互用所以又三初示妄體本真二指現量為",
    "X13n0285_004:0295c07": "證三示以修顯性。今初。",
    "X13n0285_004:0295c08": "阿難今汝諸根若圓拔已內瑩發光如是浮塵及器",
    "X13n0285_004:0295c09": "世間諸變化相如湯消氷應念化成無上知覺。",
    "X13n0285_004:0295c10": "浮塵諸變化相本即無上知覺所謂此見及緣元",
    "X13n0285_004:0295c11": "是菩提妙淨明體也隨無明染緣如水成冰用智",
    "X13n0285_004:0295c12": "慧淨緣是冰化水而云湯消冰者湯之與氷同一",
    "X13n0285_004:0295c13": "水性但智慧火能融無明堅執喻之以湯此約修",
    "X13n0285_004:0295c14": "德顯示翻迷歸悟故名曰化若約性德無減無增",
    "X13n0285_004:0295c15": "更非二物則曰煩惱即菩提生死即涅槃矣。二",
    "X13n0285_004:0295c16": "指現量為證。",
    "X13n0285_004:0295c17": "阿難如彼世人聚見於眼若令急合暗相現前六根",
    "X13n0285_004:0295c18": "黯然頭足相類彼人以手循體外繞彼雖不見頭足",
    "X13n0285_004:0295c19": "一辨知覺是同。",
    "X13n0285_004:0295c20": "上雖拈示六根互用若事若理皆已彰明猶恐執",
    "X13n0285_004:0295c21": "迷之人謂是由修所成不關性具故更舉世人現",
    "X13n0285_004:0295c22": "量為證也世人所有妄見僅僅聚在眼根設令急",
    "X13n0285_004:0295c23": "合暗相現前則他人雖在其前六根黯然頭足相",
    "X13n0285_004:0295c24": "類然使彼合眼人以手循他人體外繞一匝則眼",
    "X13n0285_004:0296a01": "雖不見而頭足一辨知覺是同豈非明不循根之",
    "X13n0285_004:0296a02": "一證乎古人有以夜中摸著枕子為大悲千手眼",
    "X13n0285_004:0296a03": "者亦是此意。三示以修顯性。",
    "X13n0285_004:0296a04": "緣見因明暗成無見不明自發則諸暗相永不能昏",
    "X13n0285_004:0296a05": "根塵既銷云何覺明不成圓妙。",
    "X13n0285_004:0296a06": "承上指示眾生知覺之性本不藉於眼根但彼一",
    "X13n0285_004:0296a07": "向緣塵之見因於明相故暗時便成無見若能稱",
    "X13n0285_004:0296a08": "性起修發本明曜使曜性不藉明緣而能自發則",
    "X13n0285_004:0296a09": "諸暗相永不能昏由是根塵之妄既銷云何覺明",
    "X13n0285_004:0296a10": "本性不成圓妙極果乎正明二義竟。二決通疑",
    "X13n0285_004:0296a11": "滯二初明因果俱常決通初義二明結解無二決",
    "X13n0285_004:0296a12": "通次義。初中二初疑問二示答。今初。",
    "X13n0285_004:0296a13": "阿難白佛言世尊如佛說言因地覺心欲求常住要",
    "X13n0285_004:0296a14": "與果位名目相應世尊如果位中菩提涅槃真如佛",
    "X13n0285_004:0296a15": "性菴摩羅識空如來藏大圓鏡智是七種名稱謂雖",
    "X13n0285_004:0296a16": "別清淨圓滿體性堅凝如金剛王常住不壞若此見",
    "X13n0285_004:0296a17": "聽離於明暗動靜通塞畢竟無體猶如念心離於前",
    "X13n0285_004:0296a18": "塵本無所有云何將此畢竟斷滅以為修因欲獲如",
    "X13n0285_004:0296a19": "來七常住果世尊若離明暗見畢竟空如無前塵念",
    "X13n0285_004:0296a20": "自性滅進退循環微細推求本無我心及我心所將",
    "X13n0285_004:0296a21": "誰立因求無上覺如來先說湛精圓常違越誠言終",
    "X13n0285_004:0296a22": "成戲論云何如來真實語者惟垂大慈開我蒙恡。",
    "X13n0285_004:0296a23": "智德無二障名為菩提斷德無二死名為涅槃不",
    "X13n0285_004:0296a24": "妄名真不異名如不壞不變名為佛性分別一切",
    "X13n0285_004:0296b01": "而無染著名菴摩羅識惟一真心更非他物名空",
    "X13n0285_004:0296b02": "如來藏洞照萬法而無分別名大圓鏡智若此見",
    "X13n0285_004:0296b03": "聽下因前所示迷妄偏局之相而翻疑真性為斷",
    "X13n0285_004:0296b04": "滅也言此見聽等六根離明暗等六塵畢竟無體",
    "X13n0285_004:0296b05": "猶如初卷中所徵念心離於前塵本無所有云何",
    "X13n0285_004:0296b06": "將此畢竟斷滅為因而求不生不滅果耶蒙恡者",
    "X13n0285_004:0296b07": "由蒙昧故執著也餘文可知。二示答三初斥迷",
    "X13n0285_004:0296b08": "許說二指事除疑三會通結示。今初。",
    "X13n0285_004:0296b09": "佛告阿難汝學多聞未盡諸漏心中徒知顛倒所因",
    "X13n0285_004:0296b10": "顛倒現前實未能識。",
    "X13n0285_004:0296b11": "但知六根全體是妄不知全妄之中真性不滅也。",
    "X13n0285_004:0296b12": "二指事除疑又二初詰根塵顯迷倒二就聞性",
    "X13n0285_004:0296b13": "示因常。今初。",
    "X13n0285_004:0296b14": "恐汝識心猶未信伏吾今試將塵俗諸事當除汝疑",
    "X13n0285_004:0296b15": "即時如來敕羅睺羅擊鐘一聲問阿難言汝今聞不",
    "X13n0285_004:0296b16": "阿難大眾俱言我聞鐘歇無聲佛又聞言汝今聞不",
    "X13n0285_004:0296b17": "阿難大眾俱言不聞時羅睺羅又擊一聲佛又問言",
    "X13n0285_004:0296b18": "汝今聞不阿難大眾又言俱聞佛問阿難汝云何聞",
    "X13n0285_004:0296b19": "云何不聞阿難大眾俱白佛言鐘聲若擊則我得聞",
    "X13n0285_004:0296b20": "擊久聲銷音響雙絕則名無聞如來又敕羅睺擊鐘",
    "X13n0285_004:0296b21": "問阿難言爾今聲不阿難大眾俱言有聲少選聲銷",
    "X13n0285_004:0296b22": "佛又問言爾今聲不阿難大眾答言無聲有頃羅睺",
    "X13n0285_004:0296b23": "更來撞鐘佛又問言爾今聲不阿難大眾俱言有聲",
    "X13n0285_004:0296b24": "佛問阿難汝云何聲云何無聲阿難大眾俱白佛言",
    "X13n0285_004:0296c01": "鐘聲若擊則名有聲擊久聲銷音響雙絕則名無聲",
    "X13n0285_004:0296c02": "佛語阿難及諸大眾汝今云何自語矯亂大眾阿難",
    "X13n0285_004:0296c03": "俱時問佛我今云何名為矯亂佛言我問汝聞汝則",
    "X13n0285_004:0296c04": "言聞又問汝聲汝則言聲惟聞與聲報答無定如是",
    "X13n0285_004:0296c05": "云何不名矯亂。",
    "X13n0285_004:0296c06": "初答無聞為非次答無聲為是文並可知。二就",
    "X13n0285_004:0296c07": "聞性示因常。",
    "X13n0285_004:0296c08": "阿難聲銷無響(之時)汝(便妄)說無聞若實無聞(則)聞性自",
    "X13n0285_004:0296c09": "滅同於枯木鐘聲更擊汝云何知(當知)知有知無自是",
    "X13n0285_004:0296c10": "聲塵(之)或有或無(耳)豈彼聞性為汝有無(哉設使)聞實",
    "X13n0285_004:0296c11": "云無(則)誰(為)知無者是故阿難聲(塵)於聞(性)中自有",
    "X13n0285_004:0296c12": "生滅非為汝聞(此)聲(之)生(聞此)聲(之)滅(而)令汝聞性(便)",
    "X13n0285_004:0296c13": "為有為無(也)汝尚顛倒惑聲為聞何怪昏迷以常為",
    "X13n0285_004:0296c14": "斷終不應言離諸動靜閉塞開通說聞(畢竟)無性(且)如",
    "X13n0285_004:0296c15": "(世間)重睡(之)人眠熟牀枕其家有人於彼睡時擣練舂",
    "X13n0285_004:0296c16": "米其人夢中聞舂擣聲別作他物或為擊鼓或為撞",
    "X13n0285_004:0296c17": "鐘即於夢時自怪其鐘為木石響於時忽寤遄知杵",
    "X13n0285_004:0296c18": "音自告家人我正夢時惑此舂音將為鼓響阿難是",
    "X13n0285_004:0296c19": "人夢中豈憶(聲塵之)靜搖(耳根之)開閉通塞(但)其形雖寐",
    "X13n0285_004:0296c20": "(而)聞性(決定)不昏(以此為證則知)縱汝形銷命光遷謝此性云",
    "X13n0285_004:0296c21": "何為汝銷滅。",
    "X13n0285_004:0296c22": "此正就虗妄根塵中點出不生滅性以為真正修",
    "X13n0285_004:0296c23": "因也正取能聞舂擣之性不取惑為鐘鼓之情以",
    "X13n0285_004:0296c24": "惑為鐘鼓是獨頭意識顛倒相故。三會通結示",
    "X13n0285_004:0297a01": "又二初明迷故常即無常二明悟故無常即常。",
    "X13n0285_004:0297a02": "今初。",
    "X13n0285_004:0297a03": "以諸眾生從無始來循諸色聲逐念流轉曾不開悟",
    "X13n0285_004:0297a04": "性淨妙常不循所常逐諸生滅由是生生雜染流轉。",
    "X13n0285_004:0297a05": "二明悟故無常即常。",
    "X13n0285_004:0297a06": "若棄生滅守於真常常光現前根塵識心應時銷落",
    "X13n0285_004:0297a07": "想相為塵識情為垢二俱遠離則汝法眼應時清明",
    "X13n0285_004:0297a08": "云何不成無上知覺。",
    "X13n0285_004:0297a09": "棄生滅者棄其於真常中妄見生滅之情見也守",
    "X13n0285_004:0297a10": "真常者守其即生滅中本自真常之性體也想相",
    "X13n0285_004:0297a11": "為塵元無實塵識情為垢元無實垢今能了達則",
    "X13n0285_004:0297a12": "當下遠離而法眼自清明矣。"
}