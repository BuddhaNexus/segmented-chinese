{
    "T01n0028_001:0810c02": "No. 28 [No. 26(2), No. 125(39.2)]",
    "T01n0028_001:0810c03": "佛說園生樹經",
    "T01n0028_001:0810c05": "西天譯經三藏朝奉大夫試鴻臚卿",
    "T01n0028_001:0810c06": "傳法大師臣施護奉　詔譯",
    "T01n0028_001:0810c07": "如是我聞：一時，佛在舍衛國祇樹給孤獨園，",
    "T01n0028_001:0810c08": "與苾芻眾俱。是時佛告諸苾芻言：「汝等當知，",
    "T01n0028_001:0810c09": "彼三十三天中有一大樹名為園生，其樹盤",
    "T01n0028_001:0810c10": "根及五由旬，高百由旬，所有枝葉覆五十由",
    "T01n0028_001:0810c11": "旬。彼天子眾依時往彼樹下遊觀，其樹即生",
    "T01n0028_001:0810c12": "半努鉢羅舍。時諸天子見是事已，即生歡喜",
    "T01n0028_001:0810c13": "適悅快樂。其後非久，復生尸囉拏鉢羅舍，諸",
    "T01n0028_001:0810c14": "天子眾依時往彼遊觀，轉增適悅快樂。又復",
    "T01n0028_001:0810c15": "非久即生寶網，以覆其上而為莊嚴。彼天子",
    "T01n0028_001:0810c16": "眾依時往彼樹下遊觀，轉復增於適悅快樂。",
    "T01n0028_001:0810c17": "又復非久生叉囉迦，彼天子眾依時往彼樹",
    "T01n0028_001:0810c18": "下遊觀，見是事已，轉復增於適悅快樂。又復",
    "T01n0028_001:0810c19": "非久生俱砧摩羅迦，彼天子眾依時往彼樹",
    "T01n0028_001:0810c20": "下遊觀，轉復增於適悅快樂。又復非久生迦",
    "T01n0028_001:0810c21": "迦寫，彼天子眾依時遊觀，轉增適悅。又復非",
    "T01n0028_001:0810c22": "久彼園生樹滿樹開華，其華清淨異香殊妙，",
    "T01n0028_001:0810c23": "微風吹動，其香馥郁五十由旬，大風所吹滿",
    "T01n0028_001:0810c24": "百由旬，復有殊妙光明照於八十由旬。其樹",
    "T01n0028_001:0810c25": "既開華已，彼天子眾見樹開華，轉倍於前生",
    "T01n0028_001:0810c26": "大快樂，於夏四月居其樹下適悅娛樂。」",
    "T01n0028_001:0810c27": "佛告諸苾芻：「汝等當知，彼園生樹有如是事，",
    "T01n0028_001:0810c28": "妙華異香人所愛樂；諸聲聞人亦復如是。彼",
    "T01n0028_001:0810c29": "樹初生半努鉢羅舍時，即如聲聞人初發信",
    "T01n0028_001:0811a01": "心出家向道；復次彼樹生尸囉拏鉢羅舍時，",
    "T01n0028_001:0811a02": "即如聲聞人剃除鬚髮、被袈裟衣，成聲聞相；",
    "T01n0028_001:0811a03": "復次彼樹生寶網時，即如聲聞人厭離諸欲、",
    "T01n0028_001:0811a04": "捨不善法，遠離種種思惟分別，獲得初禪離",
    "T01n0028_001:0811a05": "生喜樂定。",
    "T01n0028_001:0811a06": "「復次彼樹生叉曪迦時，即如聲聞人外相善",
    "T01n0028_001:0811a07": "寂、內心靜住，離諸思惟、定心一想，獲得二禪",
    "T01n0028_001:0811a08": "定生喜樂定。",
    "T01n0028_001:0811a09": "「復次彼樹生俱砧摩羅迦時，即如聲聞人離",
    "T01n0028_001:0811a10": "諸喜愛，身得輕安適悅妙樂，獲得第三禪離",
    "T01n0028_001:0811a11": "喜妙樂定。",
    "T01n0028_001:0811a12": "「復次彼樹生迦迦寫時，即如聲聞人斷除一",
    "T01n0028_001:0811a13": "切憂苦喜樂住平等心，獲得第四禪捨念清",
    "T01n0028_001:0811a14": "淨定。",
    "T01n0028_001:0811a15": "「復次彼樹開敷妙華，異香遍聞，人所愛樂時，",
    "T01n0028_001:0811a16": "即如聲聞人諸漏已盡、非漏隨增，證無學果不",
    "T01n0028_001:0811a17": "受後有，人天瞻敬受大供養，同彼華開其",
    "T01n0028_001:0811a18": "事如是。」佛告諸苾芻：「汝等當知，彼三十三天",
    "T01n0028_001:0811a19": "諸天子眾，各各色相殊異嚴好種種莊飾，居",
    "T01n0028_001:0811a20": "善法堂集會圍繞，聽受帝釋天主宣說妙法。",
    "T01n0028_001:0811a21": "汝諸苾芻！各獲果證清淨圓滿，梵行具足一",
    "T01n0028_001:0811a22": "切見敬，圍繞世尊聽受妙法，同彼天眾亦復",
    "T01n0028_001:0811a23": "如是。」",
    "T01n0028_001:0811a24": "爾時諸苾芻聞佛宣說園生樹已，各各心生",
    "T01n0028_001:0811a25": "歡喜踊躍，信受奉行。",
    "T01n0028_001:0811a26": "佛說園生樹經"
}