{
    "X15n0303_006:0456c05": "楞嚴說通卷之六",
    "X15n0303_006:0456c06": "巴縣居士非眼劉道開編緝",
    "X15n0303_006:0456c07": "成都沙門離指方　示鑒定",
    "X15n0303_006:0456c08": "爾時觀世音菩薩。即從座起。頂禮佛足。而白佛言。世",
    "X15n0303_006:0456c09": "尊。憶念我昔無數恒河沙劫。於時有佛。出現於世。名",
    "X15n0303_006:0456c10": "觀世音。我於彼佛。發菩提心。彼佛教我。從聞思修。入",
    "X15n0303_006:0456c11": "三摩地。",
    "X15n0303_006:0456c12": "此廣陳耳根圓通以當此方之機欲人專修於此",
    "X15n0303_006:0456c13": "也。二十四聖。次第陳畢。爾時觀世音菩薩。乃從座",
    "X15n0303_006:0456c14": "起。頂禮佛足。而白佛言。世尊。憶念我昔恒河沙數",
    "X15n0303_006:0456c15": "劫前。有佛出世。名觀世音。源遠流長。名號與逗機",
    "X15n0303_006:0456c16": "之教相應也。我時於彼佛前。乃發菩提心。一者善",
    "X15n0303_006:0456c17": "心。即煩惱無盡誓願斷。法門無量誓願學也。二者",
    "X15n0303_006:0456c18": "悲心。即眾生無邊誓願度也。三者直心。即佛道無",
    "X15n0303_006:0456c19": "上誓願成也。既發大心。須秉聖教。彼觀世音佛。教",
    "X15n0303_006:0456c20": "我三慧。一從耳根中聞性。非同多聞之聞。聞經解",
    "X15n0303_006:0456c21": "義。全用耳識。及耳家俱意識也。一從百不思之正",
    "X15n0303_006:0456c22": "思。非同徧行思。及思善思惡之邪思也。一從無所",
    "X15n0303_006:0456c23": "造作之正修。非同一切善行。及種種功行之邪修",
    "X15n0303_006:0456c24": "也。從此三慧。便得和身入此大陀羅尼門。更不落",
    "X15n0303_006:0457a01": "於岐經迂路矣。彼修行者。不秉聖教。惟恣己意。或",
    "X15n0303_006:0457a02": "信邪師。豈免勞而無功哉。○問。初卷已斥思惟是",
    "X15n0303_006:0457a03": "妄。何故此中復用思耶。答。前之所以斥者。以阿難",
    "X15n0303_006:0457a04": "一向認此思惟為真。不肯放捨。是認賊作子。故須",
    "X15n0303_006:0457a05": "斥破。欲其識賊而求真子也。今之用此思者。是知",
    "X15n0303_006:0457a06": "其為賊。而借賊以殺賊。轉禍為功也。且二十四聖",
    "X15n0303_006:0457a07": "所修。門雖不同。要其用心觀察。皆用此思。若無此",
    "X15n0303_006:0457a08": "思。無下手處。故二十四聖下手功夫。皆在觀音一",
    "X15n0303_006:0457a09": "門顯發。譬如油蠟作燈燭。不用火點。終不明也。若",
    "X15n0303_006:0457a10": "謂不假思惟。直下離心意識參究。則此一門。似是",
    "X15n0303_006:0457a11": "單為上上根說。其或根器稍鈍。不免借思而入。若",
    "X15n0303_006:0457a12": "下根人。既得聞思。又必盡力於修。方能得入。是則",
    "X15n0303_006:0457a13": "聞思修為淺深同說法。彰彰明矣。但不可用亂思",
    "X15n0303_006:0457a14": "邪思。若用亂思邪思。終不能入。故曰知根雜亂思。",
    "X15n0303_006:0457a15": "湛了終無見。又曰阿難縱強記。不免落邪思也。",
    "X15n0303_006:0457a16": "○此下自初於聞中起。至寂滅現前止。乃詳陳次第",
    "X15n0303_006:0457a17": "解結修證。為入圓之正行。而一經之至要。葢上之",
    "X15n0303_006:0457a18": "發心是願。而此為依願之行。其願不虗也。上之秉",
    "X15n0303_006:0457a19": "受是教。而此為依教之修。其教不負也。",
    "X15n0303_006:0457a20": "初於聞中。入流亡所。",
    "X15n0303_006:0457a21": "我既發是心。而秉是教矣。然起修下手之功何如。",
    "X15n0303_006:0457a22": "夫所謂從聞思修之聞性。本惟藏識心海。一體而",
    "X15n0303_006:0457a23": "具六用。在眼為見。在耳為聞。乃至在意為知。今取",
    "X15n0303_006:0457a24": "第二。故曰聞中。我初於此聞中。一念不生。迴光返",
    "X15n0303_006:0457b01": "照。專注以聞自性。是為入流。葢順聞奔聲外注。謂",
    "X15n0303_006:0457b02": "之出流。反聞照性內注。故謂之入流也。亡者。脫也。",
    "X15n0303_006:0457b03": "所者。聲塵也。既惟內旋聞性。便於諸聲塵。一切不",
    "X15n0303_006:0457b04": "緣。是為亡所。葢根結全由於塵。故塵亡而結乃可",
    "X15n0303_006:0457b05": "盡也。此所兼動靜二塵。而此則先脫動塵也。○聞",
    "X15n0303_006:0457b06": "中二字。揀非肉耳之中。又非耳識之中。乃平吞萬",
    "X15n0303_006:0457b07": "相。盡空法界之中。亦即一乘寂滅場地。真阿練若。",
    "X15n0303_006:0457b08": "正修行處也。若於經中。未即了然。可於靜坐中。體",
    "X15n0303_006:0457b09": "認的當。行人當五更起坐。夜氣清明。其籟初動之",
    "X15n0303_006:0457b10": "時。一念不生。覺此聞性。廓然而圓。朗然而照。山壁",
    "X15n0303_006:0457b11": "不隔。海暗不昏。大小遠近音聲。鑑徹無遺。乃至微",
    "X15n0303_006:0457b12": "風動樹。足履鳴堦。亦所不昧。假如東方數里之外。",
    "X15n0303_006:0457b13": "洪鐘發響。固歷歷分明。西方同時數里之外。羣鼓",
    "X15n0303_006:0457b14": "喧聲。亦琅琅不昧。如是乃至南陌悲號。北里笑語。",
    "X15n0303_006:0457b15": "車輪馬足。一一俱現圓聞之中。如影現大圓鏡中。",
    "X15n0303_006:0457b16": "毫髮無隱。至於寂然無聲時。則聞靜愈無邊際。到",
    "X15n0303_006:0457b17": "此始知玅性本具。不是修成。但是平日以亂心緣",
    "X15n0303_006:0457b18": "慮。遮障孤負。不自覺耳。入流者。旋轉聞聲之聞。以",
    "X15n0303_006:0457b19": "反聞自性也。亡所之所。即是動靜二塵。動謂有聲。",
    "X15n0303_006:0457b20": "靜謂無聲。今初先亡動塵。然有二種。一者屈曲聲。",
    "X15n0303_006:0457b21": "謂有意味者。如言語屈曲之類是也。二者徑直聲。",
    "X15n0303_006:0457b22": "謂無意味者。如風水鳥獸鐘鼓等聲是也。此屈曲",
    "X15n0303_006:0457b23": "聲。復有二種。一者世俗屈曲。二者道理屈曲。世俗",
    "X15n0303_006:0457b24": "復有二種。一者無力。二者有力。無力有。謂評品古",
    "X15n0303_006:0457c01": "今文章事物。他方昔日不干己事。但恣散亂。無增",
    "X15n0303_006:0457c02": "長煩惱之力。故云無力也。有力。謂說諸欲境。令心",
    "X15n0303_006:0457c03": "起貪。說諸不平。令心發怒。背面毀譽。當面稱譏。一",
    "X15n0303_006:0457c04": "切利害之言。令人不覺。嗔喜陡發。忘失正念。此皆",
    "X15n0303_006:0457c05": "世俗屈曲也。道理屈曲者。如說內外邪正道理。乃",
    "X15n0303_006:0457c06": "至法門宗說。玄玅意趣。令人不覺。隨言生解。擬議",
    "X15n0303_006:0457c07": "思量。亦是尋聲流轉。最障本聞。所以宗門於佛祖",
    "X15n0303_006:0457c08": "言教。如生冤家也。行人首先於此諸屈曲聲。一切",
    "X15n0303_006:0457c09": "不緣。惟以內向聞性。湛然朗然。安住不動。則粗顯",
    "X15n0303_006:0457c10": "分別。永息不起矣。至於水流風動。鐘鳴鼓響等。一",
    "X15n0303_006:0457c11": "切徑直之聲。更是難亡。須是入流功夫。細心專切。",
    "X15n0303_006:0457c12": "久自亡盡也。問。反聞功成。豈一切諸聲。如醉睡中。",
    "X15n0303_006:0457c13": "皆昧然不覺耶。答。非也。諸聲任有。行人但惟圓照",
    "X15n0303_006:0457c14": "聞性。不漏落流注於聲而已。更以喻明。譬如有人",
    "X15n0303_006:0457c15": "眩水。不能自渡。賴人牽之而過。彼人教其仰面視",
    "X15n0303_006:0457c16": "天。不得一息視水。若一息忘教視水。隨即漂溺。此",
    "X15n0303_006:0457c17": "亦如是。反聞自性。猶如視天。不復循聲。如不視水。",
    "X15n0303_006:0457c18": "更無流轉之患。猶無溺水之患也。是知聲不可除。",
    "X15n0303_006:0457c19": "而但當反聞嘗切。亦如水不可除。而但當仰天專",
    "X15n0303_006:0457c20": "切也。問。諸聲不實。既如夢幻。銷落之後。畢竟一無",
    "X15n0303_006:0457c21": "所聞。則道成者。皆如聾人耶。答。不然。此非真滅。但",
    "X15n0303_006:0457c22": "以銷落聚聞之根。暫沉枯寂。不久心聞洞開。徧滿",
    "X15n0303_006:0457c23": "虗空。所謂發本明耀。必將上聞有頂。下聞無間。乃",
    "X15n0303_006:0457c24": "至最近。蟲行蟻鬪。素所不能聞者。皆當聞之。何況",
    "X15n0303_006:0458a01": "餘聲。如聾之疑。鄙劣甚矣。問此之入流亡所。但於",
    "X15n0303_006:0458a02": "靜坐時習之耶。亦於涉事時習之耶。答。若但取於",
    "X15n0303_006:0458a03": "靜坐。何用詳辨屈曲等聲。正須動靜一如。方成大",
    "X15n0303_006:0458a04": "定耳。問。靜坐易忘。今即不問。假如有人涉事。訪一",
    "X15n0303_006:0458a05": "故人。於路用功。但惟反聞自性。而餘聲悉不取著。",
    "X15n0303_006:0458a06": "正當聞性湛然。忽於中途。隔牆聞彼故人言語。此",
    "X15n0303_006:0458a07": "聲不循。則廢其訪問之事。若循之。豈不成流轉耶。",
    "X15n0303_006:0458a08": "答。此聲許尋。不成流轉。偈云。眾生迷本聞。尋聲故",
    "X15n0303_006:0458a09": "流轉。若於尋聲時。不迷本聞。此但尋聲。豈能流轉",
    "X15n0303_006:0458a10": "也。問。請分流轉與不流轉之相。答。汝正反聞自性",
    "X15n0303_006:0458a11": "時。有當尋之聲現前。一味尋之。而聞性全成迷昧",
    "X15n0303_006:0458a12": "者。此即流轉。若當尋聲時。而聞性分明依然不昧。",
    "X15n0303_006:0458a13": "此但暫尋即還。亦謂之得用即休。何得同謂之流",
    "X15n0303_006:0458a14": "轉耶。以此為例。凡涉諸事。皆當准此思之。大抵初",
    "X15n0303_006:0458a15": "心靜習時。得力為多。靜定若成。漸能涉事不昧。若",
    "X15n0303_006:0458a16": "初學靜定未成。而遽希涉事不昧者。良難也。問。涉",
    "X15n0303_006:0458a17": "事不昧。既曰良難。則初學反聞。恐難理事兩全。答。",
    "X15n0303_006:0458a18": "世諦之人。寧廢理以圖全事。修行之人。寧廢事以",
    "X15n0303_006:0458a19": "圖全理。今初心修進。誰要你依舊精研世事。務求",
    "X15n0303_006:0458a20": "兩全耶。當知反聞入手之人。雖處世間。惟求省事",
    "X15n0303_006:0458a21": "省言。日用家常。騰騰任運。得靜且靜。萬不得已。一",
    "X15n0303_006:0458a22": "事一言。用了即休。且正當用時。分毫不昧。即言差",
    "X15n0303_006:0458a23": "事差。不顧不悔。惟圖反聞無間。心便怡然。問。祖師",
    "X15n0303_006:0458a24": "何言這邊那邊。都不缺用。答此是大亡已久。絕後",
    "X15n0303_006:0458b01": "再甦。死中復活。方能各臻其玅。非謂初心便能如",
    "X15n0303_006:0458b02": "是也。問。此節舊解多補天台三止觀。今何不用。答。",
    "X15n0303_006:0458b03": "三觀初心。不離六識思惟而入。今經首廢六識不",
    "X15n0303_006:0458b04": "用。將何入三觀耶。斯經圓融玅理。全是藏心本具。",
    "X15n0303_006:0458b05": "詳在奢摩他中發揮。而行人未修之時。先成圓解。",
    "X15n0303_006:0458b06": "及至修時。行起解絕。但一反聞。極為簡便。不勞廣",
    "X15n0303_006:0458b07": "立止觀。宗門所謂單刀直入是也。",
    "X15n0303_006:0458b08": "所入既寂。動靜二相。了然不生。",
    "X15n0303_006:0458b09": "上方離動結此則動靜二結兼除也。葢動除靜現。",
    "X15n0303_006:0458b10": "自然之理。加功雙遣。自然之勢。夫既入流亡所矣。",
    "X15n0303_006:0458b11": "然初雖亡所。而所豈易亡。初雖入流。而流豈易入。",
    "X15n0303_006:0458b12": "雖云努力一念不生。未免動靜間發。心心收攝。非",
    "X15n0303_006:0458b13": "寂靜也。至此。亡所而所無不亡。入流而流無不入。",
    "X15n0303_006:0458b14": "羣動俱寂。收攝情亡。亡所入流。二俱成靜。由是而",
    "X15n0303_006:0458b15": "知前之亡所。且惟亡動。今之既寂。乃是動結已除。",
    "X15n0303_006:0458b16": "靜結方顯也。既寂之後。加功進力。反聞功夫。展轉",
    "X15n0303_006:0458b17": "深切。以至寂靜亦亡。則動靜二塵。逈然雙脫矣。○",
    "X15n0303_006:0458b18": "問。亡動即是亡聲。而聲塵與聞性。如黑白相違。易",
    "X15n0303_006:0458b19": "於分辨。故亡之則易。至於靜塵。與聞性相順。聞性",
    "X15n0303_006:0458b20": "至靜。而靜塵亦靜。俱無邊際。俱無分別。亡之恐不",
    "X15n0303_006:0458b21": "易也。答。但患聞性未能了見分明。若了然自見。安",
    "X15n0303_006:0458b22": "有混淆之理。良以聞性是心。靜塵是境。心則靈知",
    "X15n0303_006:0458b23": "不昧。境則冥頑無知。境自境。心自心。如爾為爾。我",
    "X15n0303_006:0458b24": "為我。有何難分。譬如世俗凡夫。一入深山無入之",
    "X15n0303_006:0458c01": "處。皆能了別山中寂靜。其實於己聞性。絲毫不覺。",
    "X15n0303_006:0458c02": "及至閙市。其靜全失。以前靜境。全是山靜。離山不",
    "X15n0303_006:0458c03": "復有靜。所謂靜塵也。若能一味反聞。則性靜恒在。",
    "X15n0303_006:0458c04": "居山居市。其靜不易。則真聞性也。是則聞性本與",
    "X15n0303_006:0458c05": "靜塵無干。及聞專切者。亡之甚易。何難之有哉。大",
    "X15n0303_006:0458c06": "抵亡動之後。別無伎倆。只是功夫純熟。自然增進。",
    "X15n0303_006:0458c07": "至此。則位當圓之初信。而於二乘。則齊初果也。",
    "X15n0303_006:0458c08": "如是漸增。聞所聞盡。",
    "X15n0303_006:0458c09": "上全以亡塵此方以脫根也。因前圖作亡塵方便。",
    "X15n0303_006:0458c10": "故立能所二聞。令其聞根而亡塵。如是漸增。加功",
    "X15n0303_006:0458c11": "進行。塵相既盡。外無所對。則根亦不存。能聞之聞",
    "X15n0303_006:0458c12": "機。與所聞之聞性。二俱除滅。故曰聞所聞盡。是則",
    "X15n0303_006:0458c13": "初解三結先得人空矣。○問。既全以根性增明。而",
    "X15n0303_006:0458c14": "方以雙亡動靜。令復將根性亦亡。豈不全成斷滅",
    "X15n0303_006:0458c15": "耶。答。但以盡根。那云滅性。問。根與性為二耶。答。根",
    "X15n0303_006:0458c16": "如冰。性如水。冰水本無別體。故非二。然冰結而隔。",
    "X15n0303_006:0458c17": "水融而通。故非一矣。今言根盡。但如冰融。豈如水",
    "X15n0303_006:0458c18": "涸。○問。前言二塵亡後。惟覺聞性極為寂靜。湛無",
    "X15n0303_006:0458c19": "邊際。今盡內根。復作何相。以別於此。答。前作方便。",
    "X15n0303_006:0458c20": "脫彼二塵。故暫執聞性為內。二塵為外。背外向內。",
    "X15n0303_006:0458c21": "宛然內根恒在。故聞曰中。流曰入。皆內相也。及至",
    "X15n0303_006:0458c22": "二塵蕩忘。已無外相。既不對外。內相漸消。以至泯",
    "X15n0303_006:0458c23": "然豁然。無復內外。即根盡之相也。若約三空考之。",
    "X15n0303_006:0458c24": "到此即得人空。葢前此以根對塵。塵為他相。根為",
    "X15n0303_006:0459a01": "我相。排他立我。背他向我。我相宛然。至是根塵俱",
    "X15n0303_006:0459a02": "泯。能所兩亡。無復自他。惟一法性。故曰人空。定位",
    "X15n0303_006:0459a03": "當至七信齊於別之七住小乘四果阿羅漢位也。",
    "X15n0303_006:0459a04": "又當知此是菩薩高證圓之七信。但約斷見思。證",
    "X15n0303_006:0459a05": "人空。謂齊小之四果。非真實同羅漢也。如世之進",
    "X15n0303_006:0459a06": "士初品。暫同吏員極品。豈真名位與之全同乎。",
    "X15n0303_006:0459a07": "盡聞不住。覺所覺空。",
    "X15n0303_006:0459a08": "此脫覺觀也。盡聞之後。根塵逈脫。湛一無邊之境",
    "X15n0303_006:0459a09": "現前。是為所覺。而照此境之智。則為能覺。盡聞若",
    "X15n0303_006:0459a10": "住。則智境恒對。能所仍存。終為勝進之障。惟加功",
    "X15n0303_006:0459a11": "進行。透過斯境。不鈍滯於此。則能覺之智。與所覺",
    "X15n0303_006:0459a12": "之境。二俱空寂。泯然無復對待矣。此望後為斷法",
    "X15n0303_006:0459a13": "執微細流注分別也。",
    "X15n0303_006:0459a14": "空覺極圓。空所空滅。",
    "X15n0303_006:0459a15": "此脫重空也。覺所覺空之空。是謂空覺。即重空之",
    "X15n0303_006:0459a16": "智也。此重空之智。初起未圓。則能空所空。二俱宛",
    "X15n0303_006:0459a17": "在。今空覺極圓。則非惟所空智境息滅。而重空之",
    "X15n0303_006:0459a18": "智亦復隨滅。如以木鑽木。火出。則二木俱盡矣。此",
    "X15n0303_006:0459a19": "望前為斷法執俱生定位。當圓之十信。齊于別之",
    "X15n0303_006:0459a20": "十住。准三空則次解二結成法解脫矣。",
    "X15n0303_006:0459a21": "生滅既滅。寂滅現前。",
    "X15n0303_006:0459a22": "此後解一結俱空不生也。夫動靜根覺空滅六結。",
    "X15n0303_006:0459a23": "要之皆生滅心也。初解動滅靜生。次解塵滅根生。",
    "X15n0303_006:0459a24": "三解根滅覺生。四解覺滅空生。五解空滅滅生。到",
    "X15n0303_006:0459b01": "此。若住最後滅相。則當為滅相所覆。恒處俱空。應",
    "X15n0303_006:0459b02": "是一種頂墮細障。故百尺竿頭。更須進步。然此不",
    "X15n0303_006:0459b03": "復更勞著力滅除。但無住著之心。以俟一剎那頃。",
    "X15n0303_006:0459b04": "本理現前。則此之滅相。即逈脫矣。○所謂寂者。非",
    "X15n0303_006:0459b05": "對動之寂。從無始來。本自不動之寂也。所謂滅者。",
    "X15n0303_006:0459b06": "非對生之滅。從無始來。本無生之滅也。此是本覺",
    "X15n0303_006:0459b07": "理體。如來藏性。真如實際。清淨本然。周徧法界。亦",
    "X15n0303_006:0459b08": "名大寂滅海。亦名大光明藏。實乃真心全體。而萬",
    "X15n0303_006:0459b09": "用皆具於中。此理現前。則山河大地。應念化成無",
    "X15n0303_006:0459b10": "上知覺。根隔合開。六根互相為用。而下之一切勝",
    "X15n0303_006:0459b11": "用。皆從此發矣。約其所至之位。應在初住。離分斷",
    "X15n0303_006:0459b12": "一分無明。分證一分真理。而一斷一切斷。一證一",
    "X15n0303_006:0459b13": "切證。四十四地功德。隱然具足。其與別教初地。位",
    "X15n0303_006:0459b14": "雖言齊。而歷別之與圓融。實天地懸隔矣。○次第",
    "X15n0303_006:0459b15": "解結修證境。",
    "X15n0303_006:0459b16": "○此下詳演所獲殊勝也。上是圓通因行。此乃圓通",
    "X15n0303_006:0459b17": "果用。問。因行為修道之要。理宜詳演。而文何甚略。",
    "X15n0303_006:0459b18": "果用待功成自顯。似應且略。而文何甚詳。答。此經",
    "X15n0303_006:0459b19": "如來與菩薩相同。如來自四卷後半。至五卷前半。",
    "X15n0303_006:0459b20": "合有一卷經文。詳脫解根修習圓通。至為委悉。而",
    "X15n0303_006:0459b21": "所以說果用者。祗云山河大地應念化為無上知",
    "X15n0303_006:0459b22": "覺。又云。由是六根互相為用。辭甚略也。今菩薩說",
    "X15n0303_006:0459b23": "行若詳。則應重如來所示。說用若略。則無補如來",
    "X15n0303_006:0459b24": "關文。二俱非玅。故應因行略而果用廣。廣略皆適",
    "X15n0303_006:0459c01": "其宜矣。",
    "X15n0303_006:0459c02": "忽然超越世出世間。十方圓明。獲二殊勝。一者上合",
    "X15n0303_006:0459c03": "十方諸佛本玅覺心。與佛如來。同一慈力。(吳興作悲字)二",
    "X15n0303_006:0459c04": "者下合十方六道眾生。與諸眾生。同一悲仰。(六道眾生亦應",
    "X15n0303_006:0459c05": "有本玅覺心四字。不重標耳。下三十二應。申同慈力也。十四無畏。申同悲仰也)。",
    "X15n0303_006:0459c06": "因行既足。果用以生。正當頓斷無明。頓證真理時。",
    "X15n0303_006:0459c07": "一剎那頃。忽然超越世間。而不為界內有縛。超越",
    "X15n0303_006:0459c08": "出世間。而不為界外空縛。但見寂照含空。十方圓",
    "X15n0303_006:0459c09": "明。即得二種殊勝功德。一者。上合十方諸佛本玅",
    "X15n0303_006:0459c10": "覺心。與佛同體。又與如來同一慈力。與佛同用。葢",
    "X15n0303_006:0459c11": "本玅覺心。人人本具。故纔證即上合也。二者。下合",
    "X15n0303_006:0459c12": "十方六道眾生。與之同其悲仰。葢菩薩所證。即是",
    "X15n0303_006:0459c13": "眾生同稟。故證此理者即能與眾生同憂患。曲成",
    "X15n0303_006:0459c14": "而不遺也。所謂二種殊勝者如此。○悲。謂哀求拔",
    "X15n0303_006:0459c15": "苦。仰。謂希聖與樂。同一悲仰。即易經與民同患之",
    "X15n0303_006:0459c16": "意。○前由因明立所。遂起三種相續。此由入流亡",
    "X15n0303_006:0459c17": "所。遂獲二種殊勝。立所。是迷根。亡所。是悟本。立所。",
    "X15n0303_006:0459c18": "是約最初一念迷根。為最細。亡所。是約最初下手",
    "X15n0303_006:0459c19": "工夫。為最粗。以迷時從細至粗。悟時從粗入細。迷",
    "X15n0303_006:0459c20": "悟轉換之機。不出立亡二字。然此所字。尤為難除。",
    "X15n0303_006:0459c21": "自初卷心目所在為發端。其後展轉所破者。只一",
    "X15n0303_006:0459c22": "所字。曰立所。曰亡所。曰聞所。曰覺所。曰空所。以出",
    "X15n0303_006:0459c23": "一所。即入一所。所之一字。真貼體難刮之垢。實微",
    "X15n0303_006:0459c24": "細我法二執之根也。直至圓滿菩提。歸無所得。而",
    "X15n0303_006:0460a01": "所相方盡矣。",
    "X15n0303_006:0460a02": "世尊。由我供養觀音如來。蒙彼如來授我如幻(初假二聞",
    "X15n0303_006:0460a03": "故如幻)聞薰(此聞字。指聞性本覺之體。言薰者。所謂本覺內薰也)聞修(此聞字即旋倒聞機",
    "X15n0303_006:0460a04": "之聞。始覺之智。言修者。以此反聞進修圓通也)金剛三昧。(終成一性故如金剛)與佛如",
    "X15n0303_006:0460a05": "來。同慈力故。令我身成三十二應。入諸國土。",
    "X15n0303_006:0460a06": "此標承授受出三昧名以彰玅應也。世尊。由我往",
    "X15n0303_006:0460a07": "劫。供養觀音如來。蒙彼如來。授我以如幻聞薰聞",
    "X15n0303_006:0460a08": "修金剛三昧。得佛之體。與佛如來同慈力故。同佛",
    "X15n0303_006:0460a09": "之用。體用兼具。令我身成三十二應。隨機赴感。入",
    "X15n0303_006:0460a10": "諸國土。而無剎不現焉。○三十二應者。現十法界",
    "X15n0303_006:0460a11": "身。圓應羣機也。開之有三十二。合之惟四聖六凡。",
    "X15n0303_006:0460a12": "攝盡羣類。菩薩隨機赴感。如月印千江。然眾生希",
    "X15n0303_006:0460a13": "應者。須竭玅感。若無玅感。固不可妄議慈應之不",
    "X15n0303_006:0460a14": "周也。○鍾云。聲塵本空。聞性常住。於常住中。一切",
    "X15n0303_006:0460a15": "聲塵。及於萬法。悉皆如幻。以此如幻法門。始於聞",
    "X15n0303_006:0460a16": "中薰習。終於聞中修證。無作而作。作實無作。隨緣",
    "X15n0303_006:0460a17": "應用。本體如如。此三昧者。名如幻聞薰聞修金剛",
    "X15n0303_006:0460a18": "三昧。乃三十二應之本也。○賀云。楞伽有三種意",
    "X15n0303_006:0460a19": "生身。一三昧樂意生身。此當八地。二覺法自性性",
    "X15n0303_006:0460a20": "意生身。此當九地至等覺。三種類俱生無行作意",
    "X15n0303_006:0460a21": "生身。此由等覺入玅覺位。聖種類身。一時俱現。觀",
    "X15n0303_006:0460a22": "音三十二應。正當種類俱生無行作意生身也。",
    "X15n0303_006:0460a23": "世尊。若諸菩薩。入三摩地。進修無漏。勝解現圓。(勝解者。因",
    "X15n0303_006:0460a24": "行已極所起證悟之智也。現圓者。智證將徹未徹將圓未圓也。圓字作滿字釋之。若入相似三摩地。進修中道",
    "X15n0303_006:0460b01": "無漏。則分真勝解現圓。乃至若修金剛無漏。則究竟勝解現圓也)我現佛身。而為說",
    "X15n0303_006:0460b02": "法。令其解脫。(問菩薩何能現佛身耶。答如鏡已明形對像現。臣家之鏡。王苟臨之。豈無王像",
    "X15n0303_006:0460b03": "問等覺菩薩。豈假初住現身說法耶。答天魔現為佛像。毱多尚乃致禮。況初住菩薩玅理所現。等覺雖尊。孰敢",
    "X15n0303_006:0460b04": "不仰)若諸有學(三果以前賢位聖位俱屬有學)寂靜玅明(樂獨善寂求自然慧)勝",
    "X15n0303_006:0460b05": "玅現圓。我於彼前。現獨覺身。(出無佛世。觀物變易。自覺無生。故名獨覺)而",
    "X15n0303_006:0460b06": "為說法。令其解脫。若諸有學。斷十二緣。緣斷勝性(觀緣",
    "X15n0303_006:0460b07": "悟道。知迷勝性。由十二緣於是斷之。緣斷而勝性現矣)勝玅現圓(勝玅即勝性也)我於",
    "X15n0303_006:0460b08": "彼前。現緣覺身。而為說法。令其解脫。若諸有學。得四",
    "X15n0303_006:0460b09": "諦空(見道一十六心。斷四諦下惑。證生空理)修道入滅(初果後進斷三界八十一品俱",
    "X15n0303_006:0460b10": "生。品品皆證一分擇滅無為)勝性現圓。我於彼前。現聲聞身。而為",
    "X15n0303_006:0460b11": "說法。令其解脫。(應求四聖乘竟)若諸眾生。欲心明悟(深達婬婬欲為",
    "X15n0303_006:0460b12": "苦之本)不犯欲塵(不獨人間粗獘之色。即他化之樂亦不樂)欲身清淨。我於",
    "X15n0303_006:0460b13": "彼前。現梵王身。而為說法(梵王色界天主。說法者。如金光明云。大梵天王說出",
    "X15n0303_006:0460b14": "欲論是也)令其解脫。(令其離欲塵而生梵世也。是雖捨求皆具。而更重希求。即同下成就也)",
    "X15n0303_006:0460b15": "若諸眾生。欲為天主統領諸天。我於彼前。現帝釋身。",
    "X15n0303_006:0460b16": "而為說法。令其成就。(金光明云。釋提桓因種種善論是也)若諸眾生。欲",
    "X15n0303_006:0460b17": "身自在。遊行十方。(六欲四洲之十方也)我於彼前。現自在天身",
    "X15n0303_006:0460b18": "(此云他化自在。梵語婆舍跋提。假他所作。以成己樂。即魔王為欲界頂天主也)而為說法。令",
    "X15n0303_006:0460b19": "其成就。若諸眾生。欲身自在。飛行虗空。(能至他界)我於彼",
    "X15n0303_006:0460b20": "前。現大自在天身(即色頂摩醯首羅天。三目八臂。騎白牛執白拂者。是也)而為",
    "X15n0303_006:0460b21": "說法。令其成就。(統論諸天。皆舉一以該其餘。梵王似局初禪。而實該四禪。帝釋似局二欲。",
    "X15n0303_006:0460b22": "而實該六欲。二自在別舉魔天。以二魔不在正天之屬。故更舉之。但闕四空。以此論現身而四空不樂身相。故",
    "X15n0303_006:0460b23": "不為現也)若諸眾生。愛統鬼神(八部之屬)救護國土。(摧魔護生)我於",
    "X15n0303_006:0460b24": "彼前。現天大將軍身(四王各有八將而韋陀為上首是也)而為說法。令",
    "X15n0303_006:0460c01": "其成就。若諸眾生。愛統世界。保護眾生。我於彼前。現",
    "X15n0303_006:0460c02": "四天王身。而為說法。令其成就。(四王似應科入天主。今文列於將後。想譯",
    "X15n0303_006:0460c03": "者之誤。世界即須彌各面一切國土也)若諸眾生。愛生天宮。驅使鬼神。",
    "X15n0303_006:0460c04": "我於彼前。現四天王國太子身(那吒之類)而為說法。令其",
    "X15n0303_006:0460c05": "成就。(應求諸天竟)若諸眾生。樂為人王(自金輪至粟散皆人王也。粟散小邦",
    "X15n0303_006:0460c06": "之王。如粟之多也)我於彼前。現人王身。而為說法。令其成就。",
    "X15n0303_006:0460c07": "(問世之平人有妄志帝王者矣。亦現帝王身與之說遂心之法耶。答此必有德懷仁不忍世亂。發願世世為有",
    "X15n0303_006:0460c08": "道之主。以理邦國。菩薩為其現所欣之身。與說生貴之因及帝王德業。以薰隔生之種而已。豈教以篡奪之術",
    "X15n0303_006:0460c09": "哉。後放此)若諸眾生。愛主族姓世間推讓。(為人所推讓也)我於彼",
    "X15n0303_006:0460c10": "前。現長者身(具十德為長者。姓貴。位高。大富。威猛。智深。年耆。行淨。禮備。上嘆。下歸。故為族姓",
    "X15n0303_006:0460c11": "之主也)而為說法。令其成就。若諸眾生。愛談名言。清淨",
    "X15n0303_006:0460c12": "自居。(博聞強識以道自娛。如此方王通邵雍之類)我於彼前。現居士身。而",
    "X15n0303_006:0460c13": "為說法。令其成就。若諸眾生。愛治國土(三台輔相)剖斷邦",
    "X15n0303_006:0460c14": "邑。(州牧縣長)我於彼前。現宰官身。而為說法。令其成就。(以上",
    "X15n0303_006:0460c15": "三科。似此方儒教所攝)若諸眾生。愛諸數術。攝衛自居。(如此方郭璞。華",
    "X15n0303_006:0460c16": "陀之類。醫卜雜伎所攝)我於彼前。現婆羅門身(婆羅門此云淨行。四姓之一也)",
    "X15n0303_006:0460c17": "而為說法。令其成就。若有男子。好學出家。持諸戒律。",
    "X15n0303_006:0460c18": "(自十戒以至進具二百五十戒也)我於彼前。現比丘身。而為說法。令",
    "X15n0303_006:0460c19": "其成就。若有女人。好學出家。持諸禁戒。(自五戒進具至五百戒也)",
    "X15n0303_006:0460c20": "我於彼前。現比丘尼身。而為說法。令其成就。若有男",
    "X15n0303_006:0460c21": "子。樂持五戒。我於彼前。現優婆塞身(此云近侍男)而為說",
    "X15n0303_006:0460c22": "法。令其成就。若有女子。五戒自居。我於彼前。現優婆",
    "X15n0303_006:0460c23": "夷身(此云近侍女即堪任近侍比丘尼也)而為說法。令其成就。若有女",
    "X15n0303_006:0460c24": "人。內政立身(女正位乎內。故曰內政。貴而能勤。富而能儉。故曰立身)以修家國。",
    "X15n0303_006:0461a01": "(閨門為萬化之原。故關於家國治亂)我於彼前。現女主身(天子之后)及國夫",
    "X15n0303_006:0461a02": "人(邦君之妻)命婦(妻因夫榮)大家(如曹世叔之妻班昭之類)而為說法。令其",
    "X15n0303_006:0461a03": "成就。若有眾生。不壞男根。(一生不犯女色者)我於彼前。現童",
    "X15n0303_006:0461a04": "男身。而為說法。令其成就。若有處女。愛樂處身(終不出嫁)",
    "X15n0303_006:0461a05": "不求侵暴。(縱有強暴亦不從也)我於彼前。現童女身。而為說法。",
    "X15n0303_006:0461a06": "今其成就。(應求人趣竟。此皆菩薩調而應。偶而會。竿木隨身。逢場作戲。所謂同事攝也)若",
    "X15n0303_006:0461a07": "有諸天。樂出天倫。(此下八部。闕迦樓羅。乃譯文略之也。今但七部。此七趣者。雖皆具神",
    "X15n0303_006:0461a08": "通福德威權。然均名惡趣。各有苦惱。故多欲脫去為人。以希進修也)我現天身。而為說",
    "X15n0303_006:0461a09": "法。令其成就。(上樂入故令其成就。此樂出故亦令成就也)若有諸龍。樂出",
    "X15n0303_006:0461a10": "龍倫。我現龍身。而為說法。令其成就。(如龍樹化五百龍眾俱受具戒",
    "X15n0303_006:0461a11": "之類)若有藥义(此云輕捷即夜叉也。有三種。一在地。二在虗空。三在天也)樂度本倫。",
    "X15n0303_006:0461a12": "我於彼前。現藥叉身(菩薩亦現身者。以菩薩面夜叉心不隔一線故)而為說",
    "X15n0303_006:0461a13": "法。令其成就。若乾闥婆(此云香陰。帝釋樂神也)樂脫其倫。我於",
    "X15n0303_006:0461a14": "彼前。現乾闥婆身。而為說法。令其成就。若阿修羅(此云",
    "X15n0303_006:0461a15": "無端正。以女美而男醜也)樂脫其倫。我於彼前。現阿修羅身(菩薩亦現",
    "X15n0303_006:0461a16": "身者。以瞋化瞋也)而為說法。令其成就。若緊那羅(形似人而頭有角。天",
    "X15n0303_006:0461a17": "帝絲竹樂神也)樂脫其倫。我於彼前。現緊那羅身。而為說法。",
    "X15n0303_006:0461a18": "令其成就。若摩呼羅伽(大蟒腹行者)樂脫其倫。我於彼前。",
    "X15n0303_006:0461a19": "現摩呼羅伽身。而為說法。令其成就。(如迦毗尊者為蟒受三皈。聽訖",
    "X15n0303_006:0461a20": "現老人素服而去。足顯菩薩龍蛇混雜無定名亦無定相也)(應現八部身竟)若諸眾人。樂",
    "X15n0303_006:0461a21": "人修人。(此現在人中。而求捨身之後。復得人身世世進修者)我現人身。而為說",
    "X15n0303_006:0461a22": "法。令其成就。若諸非人有形(休咎精明等)無形(空散銷沉等)有",
    "X15n0303_006:0461a23": "想(鬼神精靈等)無想(精神化為土木金石等)樂度其倫。我於彼前。皆",
    "X15n0303_006:0461a24": "現其身。而為說法。令其成就。(問無想既屬土木金石矣。為說何法而得度耶。",
    "X15n0303_006:0461b01": "答菩薩應化神玅莫測。別有方便。說亦非以口說。而聽亦不以耳聽也)(按三十二應。無越十界。于十界中。獨",
    "X15n0303_006:0461b02": "無菩薩并地獄身者。或曰觀音已是菩薩。何須更現。地獄苦重不可度也)是名玅淨三十",
    "X15n0303_006:0461b03": "二應入國土身。皆以三昧聞薰聞修無作玅力。自在",
    "X15n0303_006:0461b04": "成就。",
    "X15n0303_006:0461b05": "此結名也。上來如是應現即不無。染汙即不得。是",
    "X15n0303_006:0461b06": "名玅淨三十二應。入國土身。所以然者。皆以三昧",
    "X15n0303_006:0461b07": "聞薰聞修。若朝曦散彩。明鏡現形。不勞精力。不費",
    "X15n0303_006:0461b08": "心思。緣對自現。初無作為。故曰無作玅力。逐浪隨",
    "X15n0303_006:0461b09": "波。泛應曲當。故曰自在成就。無所往而不可現矣。",
    "X15n0303_006:0461b10": "○釋成上與諸佛同一慈力竟。○三十二應。比普",
    "X15n0303_006:0461b11": "門品微有不同。然本體是同。不妨互有闕存耳。依",
    "X15n0303_006:0461b12": "正法華。具現菩薩界身。准釋論。亦化地獄也。",
    "X15n0303_006:0461b13": "世尊。我復以此聞薰聞修金剛三昧無作玅力。與諸",
    "X15n0303_006:0461b14": "十方三世六道一切眾生。同悲仰故。令諸眾生於我",
    "X15n0303_006:0461b15": "身心獲十四種無畏功德。",
    "X15n0303_006:0461b16": "此標承三昧名字及悲仰為無畏之本也。無畏。約",
    "X15n0303_006:0461b17": "眾生言。葢遭難者。正在怖畏之中。而蒙救得脫。即",
    "X15n0303_006:0461b18": "無畏也。功德。約菩薩言。救生脫怖。實菩薩最玅功",
    "X15n0303_006:0461b19": "德也。世尊。我今以上同慈力。獲三十二應矣。又復",
    "X15n0303_006:0461b20": "以此聞薰聞修。金剛三昧無作玅力。與諸十方三",
    "X15n0303_006:0461b21": "世。六道一切眾生。同悲仰故。證得眾生同體大悲。",
    "X15n0303_006:0461b22": "故眾生悲苦仰樂。我即㧞苦與樂。若有遭苦難。處",
    "X15n0303_006:0461b23": "怖畏。而一稱我名。即蒙救脫。不生怖畏。令諸眾生。",
    "X15n0303_006:0461b24": "於我身心。獲十四種無畏功德。如此方所謂一人",
    "X15n0303_006:0461c01": "有慶。兆民賴之也。",
    "X15n0303_006:0461c02": "一者由我不自觀音以觀觀者。令彼十方苦惱眾生",
    "X15n0303_006:0461c03": "觀其音聲。即得解脫。(一苦惱難。八難之中此一為總。下七為別也)二者知",
    "X15n0303_006:0461c04": "見旋復。令諸眾生設入大火火不能燒。三者觀聽旋",
    "X15n0303_006:0461c05": "復。令諸眾生大水所漂水不能溺。四者斷滅妄想。心",
    "X15n0303_006:0461c06": "無殺害。令諸眾生入諸鬼國鬼不能害。五者薰聞成",
    "X15n0303_006:0461c07": "聞。六根銷復。同於聲聽。能令眾生臨當被害刀段段",
    "X15n0303_006:0461c08": "壞。使其兵戈猶如割水。亦如吹光。性無動搖。六者聞",
    "X15n0303_006:0461c09": "薰精明。明徧法界。則諸幽暗性不能全。能令眾生藥",
    "X15n0303_006:0461c10": "叉(夜叉見前)羅剎(可畏)鳩槃茶鬼(厭魅)及毗舍遮(噉精氣鬼)富樓那",
    "X15n0303_006:0461c11": "(熱病鬼)等。雖近其傍。目不能視。(如土地不見洞山。鬼使不見主事僧是也)七",
    "X15n0303_006:0461c12": "者音性圓銷。觀聽返入。離諸塵妄。能令眾生禁繫枷",
    "X15n0303_006:0461c13": "鎻所不能著。八者滅音圓聞。徧生慈力。能令眾生經",
    "X15n0303_006:0461c14": "過險路。賊不能劫。",
    "X15n0303_006:0461c15": "此令眾生得八難無畏也。何謂十四。一者。由我不",
    "X15n0303_006:0461c16": "隨聲塵所起知見。惟旋倒聞機。反照自性。是不自",
    "X15n0303_006:0461c17": "觀音。以觀觀者。我既與眾生同體。當我如是觀時。",
    "X15n0303_006:0461c18": "即攝眾生以同觀。故能令十方苦楚其身惱亂其",
    "X15n0303_006:0461c19": "心之眾生。一心稱名。即各各隨其音聲而得解脫。",
    "X15n0303_006:0461c20": "是雖我觀其音聲也。即謂以眾生觀眾生可也。以",
    "X15n0303_006:0461c21": "眾生一我也。是則苦惱總難無畏矣。二者。見為火",
    "X15n0303_006:0461c22": "因。故見業父。則見猛火。當旋聞聲脫時。見亦旋而",
    "X15n0303_006:0461c23": "與色脫。是謂知見旋復。不復召火。故能令一心稱",
    "X15n0303_006:0461c24": "名者。設入大火。火不能燒。火燒難無畏矣。三者。聽",
    "X15n0303_006:0462a01": "為水因。故聽業交。則見大水。今以觀為聽。而聞根",
    "X15n0303_006:0462a02": "旋復。不復召水。故能令一心稱名者。設為水漂。水",
    "X15n0303_006:0462a03": "不能溺。水溺難無畏矣。四者。殺害是鬼因。今返聞",
    "X15n0303_006:0462a04": "時。內滅妄想。外除殺業。心無殺害。便不召鬼。故令",
    "X15n0303_006:0462a05": "稱名眾生。入鬼國而鬼不能害。則鬼害難無畏矣。",
    "X15n0303_006:0462a06": "五者。當反聞時。全以本覺真聞。內薰妄聞。而成就",
    "X15n0303_006:0462a07": "真聞性。故令六根銷復。皆同耳根。所謂一根反源。",
    "X15n0303_006:0462a08": "六根解脫也。既六根同於聲聽。聲聽無形。即是全",
    "X15n0303_006:0462a09": "身泯於無形。無形豈復有受刃處。故能使稱名眾",
    "X15n0303_006:0462a10": "生。臨當被殺。彼人之刀。段段自壞。即使揮其兵戈。",
    "X15n0303_006:0462a11": "亦如割水吹光。於我不受刀兵之本性。纖毫無動。",
    "X15n0303_006:0462a12": "所謂將頭臨白刃。一似斬春風也。而刀兵難。又何",
    "X15n0303_006:0462a13": "畏乎。六者。聞薰功極。內瑩發光。光徧法界。則諸鬼",
    "X15n0303_006:0462a14": "神陰隱幽暗之物。以向暗背明為性者。豈能堪此",
    "X15n0303_006:0462a15": "光耀而自全乎。故能令稱名眾生。自藥叉以至富",
    "X15n0303_006:0462a16": "單那等。雖近其傍。目不能視。菩薩攝身光所掩。如",
    "X15n0303_006:0462a17": "梟鳥夜視晝盲。羅剎向日不見也。而鬼見難。又何",
    "X15n0303_006:0462a18": "畏乎。七者。當反聞時。音性圓銷。塵泯矣。觀聽返入。",
    "X15n0303_006:0462a19": "根滅矣。根塵兩銷。則內無所繫。外無所縛。離諸塵",
    "X15n0303_006:0462a20": "妄。以此玅力。加被眾生。能令枷鎻不能覊繫。而枷",
    "X15n0303_006:0462a21": "鎻難。惡足畏焉。八者。當反聞時。滅音而解脫聲塵。",
    "X15n0303_006:0462a22": "圓聞而證極根性。塵滅。則無復外敵。性圓。則咸歸",
    "X15n0303_006:0462a23": "內融。故一切處。徧生慈力。以此慈力。加被眾生。能",
    "X15n0303_006:0462a24": "令磣心毒人化為慈悲眷屬。無復惡心相向。故雖",
    "X15n0303_006:0462b01": "經險路。而賊不能劫。而盜賊難。又何畏焉。眾生所",
    "X15n0303_006:0462b02": "得八難無畏葢如此。○問。菩薩見聞旋復。與眾生",
    "X15n0303_006:0462b03": "何預。而令彼稱名者即脫水火何耶。答。昔蔡順之",
    "X15n0303_006:0462b04": "母囓指而順心痛。豈非母子同體而相通乎。凡夫",
    "X15n0303_006:0462b05": "尚能如此。況證同體大悲者。而疑其不能如是耶。",
    "X15n0303_006:0462b06": "○心無殺害。雖鬼國可入。可見鬼所得而乘者。皆",
    "X15n0303_006:0462b07": "好殺人也。世人有為鬼所著。而徧信師巫邪說。多",
    "X15n0303_006:0462b08": "殺牲以祈禳者。其能免於害乎。○賀云。不自觀音",
    "X15n0303_006:0462b09": "者。不存一毫我見。即上文聞所聞盡覺所覺空等",
    "X15n0303_006:0462b10": "也。以觀觀者。以圓通之觀觀之。即上文如幻金剛",
    "X15n0303_006:0462b11": "三昧。下文圓融清淨寶覺也。",
    "X15n0303_006:0462b12": "九者薰聞離塵。色所不劫。能令一切多婬眾生遠離",
    "X15n0303_006:0462b13": "貪欲。十者純音無塵。(音但詮於耳家所對之境。未詮諸過。塵則詮於染。蔽二過。故純",
    "X15n0303_006:0462b14": "音無塵。謂音雖不壞。而已離染蔽之過。即心境一如也。或音字是聞字之誤)根境圓融。無",
    "X15n0303_006:0462b15": "對所對。能令一切忿恨眾生離諸瞋恚。十一者銷塵",
    "X15n0303_006:0462b16": "旋明。法界身心。猶如琉璃。朗徹無礙。能令一切昏鈍",
    "X15n0303_006:0462b17": "性障諸阿顛迦(此云無善心)永離痴暗。",
    "X15n0303_006:0462b18": "此令眾生得三毒無畏也。九者。反聞離塵。逈脫於",
    "X15n0303_006:0462b19": "色。故能隨色現色而色不能劫。如水現影。如鏡現",
    "X15n0303_006:0462b20": "像。影像安能劫水鏡哉。以此無貪玅力。加被眾生。",
    "X15n0303_006:0462b21": "能令多婬眾生。遠離貪欲。而貪毒無畏矣。十者。純",
    "X15n0303_006:0462b22": "一圓音。了無染蔽塵相。根塵融為一法。既無能對",
    "X15n0303_006:0462b23": "之根。亦無所對之塵。夫瞋生於敵對。無對所對。則",
    "X15n0303_006:0462b24": "瞋恚無由而起。以此無瞋玅力。加被眾生。能令一",
    "X15n0303_006:0462c01": "切忿恨眾生。離諸瞋恚。而瞋毒無畏矣。十一者銷",
    "X15n0303_006:0462c02": "昏翳之妄塵。旋精明之玅覺。故外而法界。內而身",
    "X15n0303_006:0462c03": "心。如淨琉璃。朗徹無凝。以此無痴玅力。加被眾生。",
    "X15n0303_006:0462c04": "能令一切具足見惑之昏。具足思惑之鈍。具足無",
    "X15n0303_006:0462c05": "明之性障。及諸阿顛迦。痴之最重者。皆永離痴暗。",
    "X15n0303_006:0462c06": "而痴毒無畏矣。",
    "X15n0303_006:0462c07": "十二者。融形復聞。不動道場。涉入世間。不壞世界。能",
    "X15n0303_006:0462c08": "徧十方。供養微塵諸佛如來。各各佛邊。為法王子。能",
    "X15n0303_006:0462c09": "令法界無子眾生欲求男者。誕生福德智慧之男。十",
    "X15n0303_006:0462c10": "三者。六根圓通。明照無二。含十方界。立大圓鏡空如",
    "X15n0303_006:0462c11": "來藏。承順十方微塵如來。秘密法門。受領無失。能令",
    "X15n0303_006:0462c12": "法界無子眾生欲求女者。誕生端正福德柔順眾人",
    "X15n0303_006:0462c13": "愛敬有相之女。",
    "X15n0303_006:0462c14": "此令眾生得二求無畏也。夫求男女者。有何所畏。",
    "X15n0303_006:0462c15": "畏其終不得也。菩薩遂其所求。即脫其不得之畏",
    "X15n0303_006:0462c16": "矣。十一者。融形復聞渾身成一圓融清淨寶覺。若",
    "X15n0303_006:0462c17": "身相不融。則此身非彼。彼身非此。安得不起而徧。",
    "X15n0303_006:0462c18": "如月印千江乎。由身相既融。故能不動道場。徧一",
    "X15n0303_006:0462c19": "切處。供養如來。各各佛邊。為法王子。紹繼法王。有",
    "X15n0303_006:0462c20": "男之道。又福慧兩足。有男子德。故能令無子眾生。",
    "X15n0303_006:0462c21": "於我求男者。即誕生福德智慧之男。而求男者。無",
    "X15n0303_006:0462c22": "畏其不得矣。十三者。反聞功極。六根圓通。眼如耳。",
    "X15n0303_006:0462c23": "耳如鼻。皆可互用。而明照無二。含育十方如來玅",
    "X15n0303_006:0462c24": "寶王剎。由明照無二。故立大圓鏡。以顯無像不現。",
    "X15n0303_006:0463a01": "由含十方界。故立空如來藏。以明無物不容。唯含。",
    "X15n0303_006:0463a02": "故能承順法門。惟明照。故能受領無失。承順即坤",
    "X15n0303_006:0463a03": "儀也。受領即女德也。故能令無子眾生。於我求女",
    "X15n0303_006:0463a04": "者。即誕生端正福德柔順。為眾人愛敬有相之女。",
    "X15n0303_006:0463a05": "而求女者。無畏其不得矣。",
    "X15n0303_006:0463a06": "十四者。此三千大千世界百億日月。現住世間諸法",
    "X15n0303_006:0463a07": "王子。有六十二億恒河沙數。修法垂範。教化眾生。隨",
    "X15n0303_006:0463a08": "順眾生。方便智慧。各各不同。由我所得圓通本根。發",
    "X15n0303_006:0463a09": "玅耳門。然後身心微玅含容。周徧法界。能令眾生持",
    "X15n0303_006:0463a10": "我名號。與彼共持六十二億恒河沙諸法王子。二人",
    "X15n0303_006:0463a11": "福德。正等無異。世尊。我一名號。與彼眾多名號無異。",
    "X15n0303_006:0463a12": "由我修習得真圓通。",
    "X15n0303_006:0463a13": "此令眾生得稱名無畏也。持名者何所畏。而說無",
    "X15n0303_006:0463a14": "畏。葢持名者。或恐其功德不勝。而懷尤豫。或遇持",
    "X15n0303_006:0463a15": "名多者。而懼其不及。皆畏相也。今持菩薩名者。逈",
    "X15n0303_006:0463a16": "脫此二畏。故亦曰無畏矣。十四者。此三千大千世",
    "X15n0303_006:0463a17": "界。總有百億日月。今現住此世界中諸法王子。共",
    "X15n0303_006:0463a18": "有六十二億恒河沙數之多。其隨自實行。修法垂",
    "X15n0303_006:0463a19": "範。教化眾生。隨他權行。順彼眾生方便智慧。各各",
    "X15n0303_006:0463a20": "不同。有能盡持此名號者。功德當無尚矣。然由我",
    "X15n0303_006:0463a21": "所得圓通本根。只在耳根一門發玅。能令一身應",
    "X15n0303_006:0463a22": "無量身。一心應無量心。微玅含容。周徧法界。自在",
    "X15n0303_006:0463a23": "無礙。具足萬聖法門。則知六十二億恒沙菩薩所",
    "X15n0303_006:0463a24": "證。皆不離我法界海慧耳。故持我觀音一名。與彼",
    "X15n0303_006:0463b01": "共持諸法王子名號者。此二人較量功德。等無有",
    "X15n0303_006:0463b02": "異。世尊。我一名號。與彼眾多名號。多寡不齊。何以",
    "X15n0303_006:0463b03": "令持者功德。正等無異哉。由我修習耳根一門。得",
    "X15n0303_006:0463b04": "真圓通。故諸聖雖多。僅能敵我一人也。葢此方眾",
    "X15n0303_006:0463b05": "生。耳根利故。愛道者多。所以觀音化勝。餘根鈍故。",
    "X15n0303_006:0463b06": "愛道者少。所以諸聖化劣。是則行位雖齊。對機有",
    "X15n0303_006:0463b07": "異。而持名功德。坐此正等矣。眾生稱名無畏又如",
    "X15n0303_006:0463b08": "此。○菩薩顯然自任惟我得真圓通。可見餘聖所",
    "X15n0303_006:0463b09": "得非真。文殊之揀。不過重明此語而已。",
    "X15n0303_006:0463b10": "是名十四施無畏力福備眾生。",
    "X15n0303_006:0463b11": "此結名也。如上種種。是名十四施無畏力。非但脫",
    "X15n0303_006:0463b12": "其怖畏。兼復全其福德。而我之福。皆備於眾生矣。",
    "X15n0303_006:0463b13": "○釋成下與眾生同其悲仰竟。",
    "X15n0303_006:0463b14": "世尊。我又獲是圓通修證無上道故。又能善獲四不",
    "X15n0303_006:0463b15": "思議無作玅德。",
    "X15n0303_006:0463b16": "此陳四不思議也。前雖顯明上同下合。皆是隨機。",
    "X15n0303_006:0463b17": "猶有限量。猶可心思言議。此更充其圓極之量。則",
    "X15n0303_006:0463b18": "不容擬議矣。然上皆標從三昧。尚約因心。此則直",
    "X15n0303_006:0463b19": "承圓通修證無上道故。已涉果地。當是等覺境界",
    "X15n0303_006:0463b20": "也。世尊。我又獲是心佛眾生三無差別之圓通。修",
    "X15n0303_006:0463b21": "證無上道故。圓修圓證。又能善獲四不思議。無作",
    "X15n0303_006:0463b22": "玅德。至玅。故不可思。至神。故不可議。任運自在。非",
    "X15n0303_006:0463b23": "有為作意所成。故曰無作玅德也。",
    "X15n0303_006:0463b24": "一者由我初獲玅玅聞心。(反聞之聞。即始覺。自性之性。即本覺。始本合一。二俱",
    "X15n0303_006:0463c01": "成玅。故曰玅玅聞性也)心精遺聞。見聞覺知不能分隔。成一圓",
    "X15n0303_006:0463c02": "融清淨寶覺。故我能現眾多玅容。能說無邊秘密神",
    "X15n0303_006:0463c03": "呪。其中或現一首三首五首七首九首十一首。如是",
    "X15n0303_006:0463c04": "乃至一百八首。千首萬首八萬四千爍迦羅(此云堅固不壞)",
    "X15n0303_006:0463c05": "首。二臂四臂六臂八臂十臂十二臂十四十六十八",
    "X15n0303_006:0463c06": "二十至二十四。如是乃至一切八臂。千臂萬臂八萬",
    "X15n0303_006:0463c07": "四千母陀羅(此云印)臂。二目三目四目九目。如是乃至",
    "X15n0303_006:0463c08": "一百八目。千目萬目八萬四千清淨寶目。或慈或威。",
    "X15n0303_006:0463c09": "或定或慧。救護眾生。得大自在。",
    "X15n0303_006:0463c10": "此明一身現多不思議也。夫二十四聖所證圓通。",
    "X15n0303_006:0463c11": "一一皆玅。而我所證耳根圓通。是一切圓通根本。",
    "X15n0303_006:0463c12": "為玅中玅。一者。由我初獲此玅玅聞心。惟一心精。",
    "X15n0303_006:0463c13": "脫盡根相。故令見聞覺知。不各局於本根。而不能",
    "X15n0303_006:0463c14": "分隔。復還一真法界之體。成一圓融清淨寶覺。交",
    "X15n0303_006:0463c15": "徹互用。無障無礙。為一為多。無所不可。故我能於",
    "X15n0303_006:0463c16": "一身之中。現眾多玅容。於眾多玅容。說無邊秘密",
    "X15n0303_006:0463c17": "神呪。是誠不思議矣。何謂玅容。如首為六用之總。",
    "X15n0303_006:0463c18": "臂表提接之悲。目表照了之智。皆玅容也。但眾生",
    "X15n0303_006:0463c19": "渾身手眼。迷而不知。俱成業用。自我得之。如春入",
    "X15n0303_006:0463c20": "律。如月行空。信手拈來。俱成玅用。以首言之。自現",
    "X15n0303_006:0463c21": "一首。以至八萬四千爍迦羅首。以臂言之。自現二",
    "X15n0303_006:0463c22": "臂。以至八萬四千母陀羅臂。以目言之。自現二目。",
    "X15n0303_006:0463c23": "以至八萬四千清淨寶目。既應塵勞之數。亦應對",
    "X15n0303_006:0463c24": "治塵勞。具足八萬四千陀羅尼門。其中或施慈以",
    "X15n0303_006:0464a01": "攝善人之心。即歡喜相也。或彰威以折邪魔之胆。",
    "X15n0303_006:0464a02": "即忿怒相也。或定以杜散動之門。即澄斂相也。或",
    "X15n0303_006:0464a03": "慧以破無明之窟。即開照相也。首臂目。皆具四種",
    "X15n0303_006:0464a04": "差別。故能汎應塵勞。曲施誘廸。隨感而應。無不如",
    "X15n0303_006:0464a05": "心。救護眾生。得大自在焉。形能如此。呪可例知。亦",
    "X15n0303_006:0464a06": "應具此四種矣。○若論玅容。初住即應能現。或數",
    "X15n0303_006:0464a07": "之多寡不等耳。經謂帝釋亦能現千首眼。而揆其",
    "X15n0303_006:0464a08": "本位。正當圓之三住。意可類推。○鍾云。眾生迷此",
    "X15n0303_006:0464a09": "覺性。六根現八萬塵勞。菩薩悟此覺性。全體彰八",
    "X15n0303_006:0464a10": "萬德用。如不信菩薩德用。但觀自己六根塵勞妄",
    "X15n0303_006:0464a11": "想。念念紛飛。還有涯量否。",
    "X15n0303_006:0464a12": "二者由我聞(聞即聞性)思(思即入忘功夫)脫出六塵。(即動靜二相了然不生)",
    "X15n0303_006:0464a13": "如聲度垣不能為礙。故我玅能現一一形。誦一一呪。",
    "X15n0303_006:0464a14": "其形其呪。能以無畏。施諸眾生。是故十方微塵國土。",
    "X15n0303_006:0464a15": "皆名我為施無畏者。",
    "X15n0303_006:0464a16": "此明各身各形不思議也。二者。由我用聞思之功。",
    "X15n0303_006:0464a17": "脫出六塵。如聲度重垣。無所滯礙。故我玅能現一",
    "X15n0303_006:0464a18": "一形。對各機而現各身。誦一一呪。於各身而說各",
    "X15n0303_006:0464a19": "呪。其一一身。一一呪。皆以無畏施諸眾生。而脫其",
    "X15n0303_006:0464a20": "怖。故令十方微塵國土眾生。悉皆稱我為施無畏",
    "X15n0303_006:0464a21": "者。名徧塵剎。皆救苦之功特勝也。○問。此與十四",
    "X15n0303_006:0464a22": "無畏何別。答。十四無畏。但令眾生稱名自脫。未論",
    "X15n0303_006:0464a23": "現形說呪。豈混同哉。",
    "X15n0303_006:0464a24": "三者由我修習本玅圓通清淨本根。所遊世界。皆令",
    "X15n0303_006:0464b01": "眾生捨身珍寶。求我哀愍。",
    "X15n0303_006:0464b02": "此明過化不思議也。三者。由我修習耳根一門。本",
    "X15n0303_006:0464b03": "玅圓通。已得清淨本根。於六塵境。毫無戀著。悉能",
    "X15n0303_006:0464b04": "捨施。以捨感捨。故所遊世界。皆過化存神。亦令眾",
    "X15n0303_006:0464b05": "生。捨其身所珍寶。悉以施我。求我哀愍受之。而為",
    "X15n0303_006:0464b06": "施作佛事焉。夫眾生慳心。最為難破。捨心最為難",
    "X15n0303_006:0464b07": "發。今所過即感其破慳樂捨。是誠不思議威神所",
    "X15n0303_006:0464b08": "使然矣。",
    "X15n0303_006:0464b09": "四者我得佛心。證於究竟。能以珍寶。種種供養十方",
    "X15n0303_006:0464b10": "如來。旁及法界六道眾生。求妻得妻。求子得子。求三",
    "X15n0303_006:0464b11": "昧得三昧。求長壽得長壽。如是乃至。求大涅槃得大",
    "X15n0303_006:0464b12": "涅槃。",
    "X15n0303_006:0464b13": "此明供養不思議也。四者。我既初獲如來藏心。登",
    "X15n0303_006:0464b14": "於究竟。已入玅莊嚴海。佛法寶藏既開。具無量福",
    "X15n0303_006:0464b15": "慧。手中能出無量珍寶。能以此種種珍寶。所謂衣",
    "X15n0303_006:0464b16": "鬘香燈。擬玅高而同四海者。供養十方如來。旁及",
    "X15n0303_006:0464b17": "法界六道眾生。皆以等心至心。悉同供養。如國城",
    "X15n0303_006:0464b18": "妻子。謂之外財。長壽身命。謂之內財。能令眾生。求",
    "X15n0303_006:0464b19": "妻得妻。求子得子。乃至求長壽得長壽。是以財施",
    "X15n0303_006:0464b20": "也。三昧涅槃。屬於法施。求三昧得三昧。如一果二",
    "X15n0303_006:0464b21": "果。以至三賢十聖等。如是乃至求大涅槃。得大涅",
    "X15n0303_006:0464b22": "槃。雖如來至尊極果。尚與成就。是以法施也。葢我",
    "X15n0303_006:0464b23": "觀眾生。具有如來智慧德相。故生佛同供。財法二",
    "X15n0303_006:0464b24": "施。如此。而供養真不思議矣。○四不思議中。前三",
    "X15n0303_006:0464c01": "尚是等覺。第四自稱佛心究竟。彷彿玅覺極證矣。",
    "X15n0303_006:0464c02": "問。初住圓通。何濫深位。答。圓人一地。具四十二地。",
    "X15n0303_006:0464c03": "功德無遺。初住既爾。位位皆然。不足疑也。",
    "X15n0303_006:0464c04": "佛問圓通。我從耳門圓照三昧。緣心自在。因入流相。",
    "X15n0303_006:0464c05": "得三摩提。成就菩提。斯為第一。世尊。彼佛如來。歎我",
    "X15n0303_006:0464c06": "善得圓通法門。於大會中。授記我為觀世音號。由我",
    "X15n0303_006:0464c07": "觀聽十方圓明。故觀音名。徧十方界。",
    "X15n0303_006:0464c08": "此結圓通也。佛問圓通。我從耳根一門深入。反聞",
    "X15n0303_006:0464c09": "功成。六根應拔。寂滅現前。圓照三昧。故得上同諸",
    "X15n0303_006:0464c10": "佛。下化眾生。隨緣施設。無不自在。溯其最初之因。",
    "X15n0303_006:0464c11": "惟是入流亡所。為起手功夫。以是得三摩提。成就",
    "X15n0303_006:0464c12": "菩提。圓成果地修證。所謂圓通。斯為第一。世尊。彼",
    "X15n0303_006:0464c13": "佛觀音如來。歎我善得圓通法門。於大會中。授記",
    "X15n0303_006:0464c14": "我為觀世音號。是初住始證之時。已見師資道合",
    "X15n0303_006:0464c15": "矣。由我觀聽十方圓明。如聲度垣。如月印水。故隨",
    "X15n0303_006:0464c16": "感隨應。而觀音之名。徧滿十方世界。是既證之後。",
    "X15n0303_006:0464c17": "又見感應道交矣。名實相孚。聲稱周徧。我獲圓通。",
    "X15n0303_006:0464c18": "豈偶然哉。○按觀音三昧經。及大悲經。並云此菩",
    "X15n0303_006:0464c19": "薩。過去久已成佛。號正法明如來。又悲華經。說往",
    "X15n0303_006:0464c20": "昔寶藏如來。授不瞬太子記名觀世音。然則悲華",
    "X15n0303_006:0464c21": "與今經。皆覆本垂跡之名耳。今得圓通。即太子後",
    "X15n0303_006:0464c22": "身也。○大眾各說已竟。",
    "X15n0303_006:0464c23": "爾時世尊。於師子座。從其五體。同放寶光(表全身吐露也)遠",
    "X15n0303_006:0464c24": "灌十方微塵如來(以自果徹他果也)及法王子諸菩薩頂。(以自",
    "X15n0303_006:0465a01": "因徹他因也。然惟灌頂者。表此圓通之理最為殊勝無上之法也)彼諸如來。亦於五",
    "X15n0303_006:0465a02": "體。同放寶光。從微塵方。來灌佛頂。并灌會中諸大菩",
    "X15n0303_006:0465a03": "薩及阿羅漢。林木池沼。皆演法音。交光相羅。如寶絲",
    "X15n0303_006:0465a04": "網。(表圓通現前一切聲是佛聲一切色是佛色也)是諸大眾。得未曾有。(言相互顯",
    "X15n0303_006:0465a05": "喜極而徹悟也)一切普獲金剛三昧。(顯首楞嚴王即是金剛寶覺平等法界也)即",
    "X15n0303_006:0465a06": "時天雨百寶蓮華。青黃赤白。間錯紛揉。(華分品色所以表行也)",
    "X15n0303_006:0465a07": "十方虗空。成七寶色。(寶具光明所以表智也)此娑婆界大地山",
    "X15n0303_006:0465a08": "河。俱時不現(表萬象俱融也)唯見十方微塵國土。合成一界。",
    "X15n0303_006:0465a09": "(表一性究竟也)梵唄咏歌。自然敷奏(表圓通法樂無乎不在也。四卷富樓那所問清",
    "X15n0303_006:0465a10": "淨本然云何忽生山河大地。正欲覩此境界而令始現前矣)。",
    "X15n0303_006:0465a11": "此佛現瑞應也。葢眾聖各述圓通。則華屋諸門悉",
    "X15n0303_006:0465a12": "啟。故佛復現瑞以應之。是諸聖以言顯。而如來以",
    "X15n0303_006:0465a13": "相顯。總欲眾生承言玩相而發悟也。",
    "X15n0303_006:0465a14": "於是如來。告文殊師利法王子。汝今觀此二十五無",
    "X15n0303_006:0465a15": "學諸大菩薩。及阿羅漢。各說最初成道方便。皆言修",
    "X15n0303_006:0465a16": "習真實圓通。彼等修行。實無優劣前後差別。我今欲",
    "X15n0303_006:0465a17": "令阿難開悟。二十五行。誰當其根。兼我滅後。此界眾",
    "X15n0303_006:0465a18": "生。入菩薩乘。求無上道。何方便門。得易成就。",
    "X15n0303_006:0465a19": "此勅文殊選擇圓通也。獨命文殊者。以其為寂場",
    "X15n0303_006:0465a20": "之大智。諸會之法眼也。於是如來。既現瑞已。即告",
    "X15n0303_006:0465a21": "文殊師利法王子言。汝今觀此二十五無學諸大",
    "X15n0303_006:0465a22": "菩薩。及阿羅漢。各人所修所證。均稱方便真實。然",
    "X15n0303_006:0465a23": "彼等修行。實無優劣及前後差別。葢千逕九逵。王",
    "X15n0303_006:0465a24": "城不二。遲速巧拙。至處均齊耳。我今欲令阿難開",
    "X15n0303_006:0465b01": "發大悟。不知此二十五行中。誰可對阿難之機者。",
    "X15n0303_006:0465b02": "且不但當現在一人之機。兼我滅後。此界眾生。欲",
    "X15n0303_006:0465b03": "入菩薩乘之真因。求無上道之極果。必從何方便",
    "X15n0303_006:0465b04": "門。乃對其機。得易成就耶。葢當機常修。但取一門。",
    "X15n0303_006:0465b05": "故不可不揀。爾文殊具擇法眼。其為我仔細披剝。",
    "X15n0303_006:0465b06": "拈出玅門。以嘉惠後學可也。",
    "X15n0303_006:0465b07": "文殊師利法王子。奉佛慈旨。即從座起。頂禮佛足。承",
    "X15n0303_006:0465b08": "佛威神。說偈對佛。",
    "X15n0303_006:0465b09": "起座頂禮。尊師命也。承佛威神。求加被也。是雖果",
    "X15n0303_006:0465b10": "後大人。而順儀彰軌如此。可以警我慢之流矣。",
    "X15n0303_006:0465b11": "覺海性澄圓。圓澄覺元玅。元明照生所。所立照性亡。",
    "X15n0303_006:0465b12": "此發源開選也。偈曰。欲求返妄歸真。當明從真起",
    "X15n0303_006:0465b13": "妄。且諸妄何由而起哉。原夫吾人之性。以知覺為",
    "X15n0303_006:0465b14": "體。故取於覺。以深廣為量。故取於海。此覺海性。湛",
    "X15n0303_006:0465b15": "寂而澄。無諸起滅。洞鑑而圓。無諸偏蔽。既圓且澄。",
    "X15n0303_006:0465b16": "總名覺性。而此覺性。本來自玅。不假作為。亦無方",
    "X15n0303_006:0465b17": "所。良由於彼元明性上。妄生照用。遂立方所。所既",
    "X15n0303_006:0465b18": "妄立。而照用之本性遂亡。如雲起必障於日。此即",
    "X15n0303_006:0465b19": "依本覺而成業識也。○覺海指體言。標體大也。澄",
    "X15n0303_006:0465b20": "圓指相言。標相大也。元玅指用言。標用大也。此三",
    "X15n0303_006:0465b21": "大為諸妄所依。",
    "X15n0303_006:0465b22": "迷妄有虗空。依空立世界。想澄成國土。知覺乃眾生。",
    "X15n0303_006:0465b23": "此明萬法生起也。既迷性覺而成業識。遂迷性空",
    "X15n0303_006:0465b24": "而成頑空。故曰迷妄有虗空也。由是空晦暗中。結",
    "X15n0303_006:0465c01": "暗為色。復立無情有情二種世界。故曰依空立世",
    "X15n0303_006:0465c02": "界也。以取一分浮虗亂想。凝結而無知者。以成器",
    "X15n0303_006:0465c03": "界。故曰想澄成國土。以取一分浮虗妄想。凝結而",
    "X15n0303_006:0465c04": "有知者。以成根身。故曰知覺乃眾生此即依無明",
    "X15n0303_006:0465c05": "業識。生起相見二分也。",
    "X15n0303_006:0465c06": "空生大覺中。如海一漚發。有漏微塵國。皆依空所生。",
    "X15n0303_006:0465c07": "漚滅空本無。況復諸三有。",
    "X15n0303_006:0465c08": "此明萬法還滅也。夫此迷妄之空。大而無外。本非",
    "X15n0303_006:0465c09": "微劣。而以大覺較之。更大無量。此空生於大覺之",
    "X15n0303_006:0465c10": "中。如海中一漚。遂成至微劣矣。空尚如此。況有漏",
    "X15n0303_006:0465c11": "微塵國土。悉以虗空建立者。其眇小當何如耶。然",
    "X15n0303_006:0465c12": "則此漚若滅。則包界外之虗空。尚歸本無。況從虗",
    "X15n0303_006:0465c13": "空所生欲有色有無色有。而能獨存耶。本由至虗。",
    "X15n0303_006:0465c14": "故可速滅。所謂一人發真歸元。十方虗空。悉皆銷",
    "X15n0303_006:0465c15": "殞也。○問。方彰生起。何以遽談還滅。答。還滅即是",
    "X15n0303_006:0465c16": "歸元。今選根深入。正謀歸元之路。故備彰生起之",
    "X15n0303_006:0465c17": "虗。還滅之易。以發其端耳。○鍾云。覺海性澄圓二",
    "X15n0303_006:0465c18": "句。即二卷中性覺玅明。本覺明玅也。圓明照生所",
    "X15n0303_006:0465c19": "二句。即因明立所。所既妄立。生汝妄能是也。迷妄",
    "X15n0303_006:0465c20": "有虗空。至皆依空所生八句。即引起塵勞。起為世",
    "X15n0303_006:0465c21": "界。靜成虗空是也。漚滅空本無二句。即三緣斷故。",
    "X15n0303_006:0465c22": "三因不生。狂性自歇。歇即菩提是也。一部楞嚴。橫",
    "X15n0303_006:0465c23": "竪發明。頭頭凑著。如鏡交光。亟須著眼。",
    "X15n0303_006:0465c24": "歸元性無二。方便有多門。聖性無不通。順逆皆方便。",
    "X15n0303_006:0466a01": "初心入三昧。遲速不同倫。",
    "X15n0303_006:0466a02": "此正明根之當選也。夫萬法可以還滅。已識歸元",
    "X15n0303_006:0466a03": "之路。若得歸元。理惟是一。覺性固無有二。但欲入",
    "X15n0303_006:0466a04": "此無二覺性。則方便固有多門。如京畿是一。入路",
    "X15n0303_006:0466a05": "多岐也。若是聖人。全證此性。則法法圓融。事事無",
    "X15n0303_006:0466a06": "礙。故或憎或愛。或苦或樂。無非皆是入理之門。不",
    "X15n0303_006:0466a07": "得揀擇。若初發心人。欲入三昧。而得圓根。與不圓",
    "X15n0303_006:0466a08": "根。日劫相倍。則定有遲速之不同。如順此方之機",
    "X15n0303_006:0466a09": "為順。逆此方之機為逆。順則速。而逆則遲也。豈可",
    "X15n0303_006:0466a10": "不選擇哉。譬則趨京之路。迂直千差。豈皆捷徑。亦",
    "X15n0303_006:0466a11": "不可不擇路而趨矣。",
    "X15n0303_006:0466a12": "色想結成塵。精了不能徹。如何不明徹。於是獲圓通。",
    "X15n0303_006:0466a13": "音聲雜語言。但伊名句味。一非含一切。云何獲圓通。",
    "X15n0303_006:0466a14": "香以合中知。離則元無有。不恒其所覺。云何獲圓通。",
    "X15n0303_006:0466a15": "味性非本然。要以味時有。其覺不恒一。云何獲圓通。",
    "X15n0303_006:0466a16": "觸以所觸明。無所不明觸。合離性非定。云何獲圓通。",
    "X15n0303_006:0466a17": "法稱為內塵。憑塵必有所。能所非徧涉。云何獲圓通。",
    "X15n0303_006:0466a18": "此揀六塵非圓通也。前云彼等修行。實無優劣。但",
    "X15n0303_006:0466a19": "對此方之機。有遲有速。故文殊向無優劣處。強分",
    "X15n0303_006:0466a20": "優劣。無差別處。強分差別。於是將二十四聖。掂斤",
    "X15n0303_006:0466a21": "播兩。一一品題。皆不當此方圓通之本。末後獨選",
    "X15n0303_006:0466a22": "耳根一門為最勝焉。彼沙陀雖觀色性空而悟入",
    "X15n0303_006:0466a23": "矣。但此色性。元憑妄想。結為障蔽之塵。若以心精",
    "X15n0303_006:0466a24": "了之。終不透徹。豈有不明不徹。昏昏擾擾之物。初",
    "X15n0303_006:0466b01": "心依之而欲證圓通耶。陳如雖聞法音而悟入矣。",
    "X15n0303_006:0466b02": "但音聲者。徑直聲也。語言者。屈曲聲也。陳如從四",
    "X15n0303_006:0466b03": "諦入。偏取屈曲。是音聲雜語言矣。既落語言。惟以",
    "X15n0303_006:0466b04": "取彼名句之味。一字直目詮自性為名。二字帶表",
    "X15n0303_006:0466b05": "詮差別為句。味即所含義味也。且此理圓言偏。初",
    "X15n0303_006:0466b06": "心豈達一言徧該一切義理。云何依之而欲證圓",
    "X15n0303_006:0466b07": "通耶。香嚴雖齅香塵而悟入矣。然香塵必待烟合",
    "X15n0303_006:0466b08": "於鼻。方以知香。離則無復香相。是香非常住。不能",
    "X15n0303_006:0466b09": "令覺常恒。覺不恒。則香亦非恒。豈能於香而得圓",
    "X15n0303_006:0466b10": "通哉。藥王雖因味塵而悟入矣。但此味性。亦非常",
    "X15n0303_006:0466b11": "然之體。要以味合時始有。不能令此味性。合離恒",
    "X15n0303_006:0466b12": "一。既不恒一。豈能於味而得圓通哉。跋陀雖因觸",
    "X15n0303_006:0466b13": "塵而悟入矣。但觸無自相。雙依能所。內依身根為",
    "X15n0303_006:0466b14": "能觸。外依色塵為所觸。中間方顯觸相。若無所。則",
    "X15n0303_006:0466b15": "不顯觸。是此觸相。或合或離。性非有定。欲依之以",
    "X15n0303_006:0466b16": "取圓通難矣。迦葉雖因法塵而悟入矣。但法塵非",
    "X15n0303_006:0466b17": "外五塵之實質。乃五塵影子。惟意中獨緣。屬獨影",
    "X15n0303_006:0466b18": "境。故曰內塵。起意緣時。但專一境。捨一緣一。必有",
    "X15n0303_006:0466b19": "方所。能所皆局。豈能徧涉。欲依之以取圓通難矣。",
    "X15n0303_006:0466b20": "○鍾云。揀非揀聖。乃揀法也。亦非揀法。乃揀機也。",
    "X15n0303_006:0466b21": "凡曰云何獲圓通者。就阿難及大眾之機言耳。若",
    "X15n0303_006:0466b22": "諸聖。固已各依彼法。畢獲圓通。佛已許其無優劣",
    "X15n0303_006:0466b23": "矣。道開曰。非謂聖不獲圓通也。謂學人如諸聖而",
    "X15n0303_006:0466b24": "修。則難獲圓通。以不當此方之機故。",
    "X15n0303_006:0466c01": "見性雖洞然。明前不明後。四維虧一半。(四維四隅也。意兼四方。具",
    "X15n0303_006:0466c02": "千二功德。四方八百。四隅四百。今但缺後方及兩隅共四百。是缺三分之一耳。而言虧一半者。語之忽也)云",
    "X15n0303_006:0466c03": "何獲圓通。鼻息出入通。現前無交氣。支離匪涉入。云",
    "X15n0303_006:0466c04": "何獲圓通。舌非入無端。(吳興曰應是舌入非無端耳)因味生覺了。",
    "X15n0303_006:0466c05": "味亡了無有。云何獲圓通。身與所觸同。(所觸二字直指前之觸塵",
    "X15n0303_006:0466c06": "而言)各非圓覺觀。(圓字雙貴覺觀二字。圓覺者獨立之全體也。圓觀者絕待之全智也)涯",
    "X15n0303_006:0466c07": "量(猶言邊際)不冥會。(冥暗也會知也)云何獲圓通。知根雜亂思。湛",
    "X15n0303_006:0466c08": "了終無見。想念不可脫。云何獲圓通(舌有說法嘗味二種之用。論說",
    "X15n0303_006:0466c09": "法則無礙辨才。所謂人無端也。猶與圓通相近。若止論嘗味一節。境合方覺。境滅即亡。非能入無端也。何謂圓",
    "X15n0303_006:0466c10": "通乎)。",
    "X15n0303_006:0466c11": "此揀五根非圓通也。律陀因見性而悟入。然見性",
    "X15n0303_006:0466c12": "雖是洞然明白。但能見前三方二隅。向後一方二",
    "X15n0303_006:0466c13": "隅。即不能見。云何依此不圓之根。而欲證圓通耶。",
    "X15n0303_006:0466c14": "槃特因鼻根悟入。但鼻根出則取香。入則聞香。而",
    "X15n0303_006:0466c15": "缺中間交氣。既缺中交。則支離間斷。不相涉入。云",
    "X15n0303_006:0466c16": "何依此支離之物而欲證圓通耶。鉢提因舌根而",
    "X15n0303_006:0466c17": "悟入。然舌不因味而即能覺了。乃為無端。今者不",
    "X15n0303_006:0466c18": "然。不過因味生覺。味亡覺亡。云何依此而欲證圓",
    "X15n0303_006:0466c19": "通耶。畢陵因身根而悟入。然前之觸塵。我已揀其",
    "X15n0303_006:0466c20": "不圓。今此身根。全與彼觸塵相同。合中之知。根塵",
    "X15n0303_006:0466c21": "相待而顯。皆非圓覺圓觀。所以身邊際。與觸邊際。",
    "X15n0303_006:0466c22": "不能於遠離之時。暗中有知。合有離無。云何依此",
    "X15n0303_006:0466c23": "而欲證圓通耶。須菩提因意根而悟入。然此意知",
    "X15n0303_006:0466c24": "根。雜於意識亂思。諸識中。唯意識最亂。最為剛強。",
    "X15n0303_006:0467a01": "難於制伏。彼湛了者。即脫盡意識。湛然了知之性",
    "X15n0303_006:0467a02": "也。知根既雜亂思。則湛了終無所見。如非想天人。",
    "X15n0303_006:0467a03": "入非想定。研窮求其湛了。猶不可得。報盡還墜是",
    "X15n0303_006:0467a04": "也。是則久修之人。尚不能脫想念。云何初心。乃欲",
    "X15n0303_006:0467a05": "依此而證圓通耶。葢圓通本是無分別定之勝果。",
    "X15n0303_006:0467a06": "今想念不脫。安能得此果哉。○見與鼻。揀去不圓",
    "X15n0303_006:0467a07": "之根也。舌與身。揀去合知而淺之根也。意知。揀去",
    "X15n0303_006:0467a08": "非純離之根也。問根能旋反。轉之即性。何亦揀之。",
    "X15n0303_006:0467a09": "答。根雖總皆近性。勝彼塵識。然六中圓缺不齊。前",
    "X15n0303_006:0467a10": "文云。圓根與不圓根。日劫相倍。今正揀去合者。淺",
    "X15n0303_006:0467a11": "者。與不圓者。意令唯取耳根而已。",
    "X15n0303_006:0467a12": "識見雜三和。(識見應云見識。即眼識也。論云。二和生識。謂根境和合。識生其中。今言三和者。",
    "X15n0303_006:0467a13": "能依自體并所依根塵故曰三也)詰本稱非相。自體先無定。云何獲",
    "X15n0303_006:0467a14": "圓通。心聞洞十方。生於大因力。初心不能入。云何獲",
    "X15n0303_006:0467a15": "圓通。鼻想本權機。(鼻想者於鼻端作觀白之想也)只今攝心住。住成",
    "X15n0303_006:0467a16": "心所住。云何獲圓通。說法弄音文。開悟先成者。名句",
    "X15n0303_006:0467a17": "非無漏。云何獲圓通。持犯但束身。(束於身識非謂身根)非身無",
    "X15n0303_006:0467a18": "所束。元非徧一切。云何獲圓通。神通本宿因。何關法",
    "X15n0303_006:0467a19": "分別。(法分別三字。即意識別名。葢意識是法塵上分別性故也)念緣非離物。云何",
    "X15n0303_006:0467a20": "獲圓通。",
    "X15n0303_006:0467a21": "此揀六識非圓通也。舍利弗因眼識而悟入。雖此",
    "X15n0303_006:0467a22": "見識。外對無情之色塵。內依無分別之眼根。能依",
    "X15n0303_006:0467a23": "之一。所依之二。三者雜和而生。若詰其本。則無定",
    "X15n0303_006:0467a24": "相。體既無定。云何依此而欲證圓通乎。普賢因耳",
    "X15n0303_006:0467b01": "識而悟入。雖此心聞洞徹十方。然皆由修普賢行。",
    "X15n0303_006:0467b02": "大因威力。致耳識洞聞沙界。非耳識自玅。能順初",
    "X15n0303_006:0467b03": "心。成此玅果。既非初心小機。所能得入。云何於此",
    "X15n0303_006:0467b04": "而欲證圓通乎。孫陀羅因鼻識而悟入。然此鼻端",
    "X15n0303_006:0467b05": "白想。本為對治。而權假設。想非鼻識本有也。只為",
    "X15n0303_006:0467b06": "攝住散亂而已。住則偏局一處。何由而圓。葢真心",
    "X15n0303_006:0467b07": "無住。有住則妄矣。云何依此而欲證圓通耶。富樓",
    "X15n0303_006:0467b08": "那因舌識而悟入。然說法者。雖由舌識調弄語言",
    "X15n0303_006:0467b09": "文字。亦是滿慈曠劫以來。宿因成熟。具辨才力。故",
    "X15n0303_006:0467b10": "得開悟。非關一時舌識所能。況名句是不相應行。",
    "X15n0303_006:0467b11": "元屬有為。非無漏法。云何於此而欲證圓通耶。波",
    "X15n0303_006:0467b12": "離因身識而悟入。然此持戒。但能檢束身識。除身",
    "X15n0303_006:0467b13": "識外。更無所束。若圓通之境。當徧融身界萬法。今",
    "X15n0303_006:0467b14": "束此不能束彼。則所遺尚多。云何依此而欲證圓",
    "X15n0303_006:0467b15": "通耶。目連因意識而悟入。然意識是法塵分別之",
    "X15n0303_006:0467b16": "性。神通是曠劫宿因之力。了無關涉。縱由意識。亦",
    "X15n0303_006:0467b17": "是念念攀緣。不能離物。既非離塵普徧之法。亦難",
    "X15n0303_006:0467b18": "獲圓通矣。○此經首即斥破六處識心為生死根",
    "X15n0303_006:0467b19": "本。不可依之錯亂修習。而諸聖自陳。仍備此六門",
    "X15n0303_006:0467b20": "者。見聖性無不通也。文殊復揀去者。仍順此經遮",
    "X15n0303_006:0467b21": "止悞用也。若初心用此以求圓通。則不成無上菩",
    "X15n0303_006:0467b22": "提。乃至別成聲聞魔外者極多。如六聖得正圓通",
    "X15n0303_006:0467b23": "者極少。所以須揀去也。",
    "X15n0303_006:0467b24": "若以地性觀。堅礙非通達。有為非聖性。云何獲圓通。",
    "X15n0303_006:0467c01": "若以水性觀。想念非真實。如如非覺觀。(如如者。即圓通真實之體。",
    "X15n0303_006:0467c02": "乃離念不動之法。凡起心分別覺觀皆不相應。反顯旋聞不屬覺觀。明矣。而強安三觀者。豈未見於此耶)云",
    "X15n0303_006:0467c03": "何獲圓通。若以火性觀。厭有非真離。非初心方便。云",
    "X15n0303_006:0467c04": "何獲圓通。若以風性觀。動寂非無對。對非無上覺。云",
    "X15n0303_006:0467c05": "何獲圓通。(問反聞法門亦從動靜而入。何殊於此。答彼乃漸脫動靜二塵。以取無動靜之聞性。",
    "X15n0303_006:0467c06": "為初心方便。此即取有動寂之風性為入門。所以大不同也)若以空性觀。昏鈍先",
    "X15n0303_006:0467c07": "非覺。無覺異菩提。(世有尊太虗空為本性者。當悟此矣)云何獲圓通。若",
    "X15n0303_006:0467c08": "以識性觀。觀識非常住。存心乃虗妄。云何獲圓通。諸",
    "X15n0303_006:0467c09": "行是無常。念性元生滅。因果今殊感。云何獲圓通(長水",
    "X15n0303_006:0467c10": "云。念佛法門。此方最要。雖云生滅。要因念想。專注在懷。兼佛願力。直生淨土。往彼國已。進行彌速。今顯圓根。觀",
    "X15n0303_006:0467c11": "音為上。抑揚之道。故須揀也)。",
    "X15n0303_006:0467c12": "此揀七大非圓通也。持地因地大而悟入。然此地",
    "X15n0303_006:0467c13": "性。是堅固質礙之物。不能四通八達。抑且平填要",
    "X15n0303_006:0467c14": "物。多屬有為功行。遇佛平心。方得聖性。而初心全",
    "X15n0303_006:0467c15": "涉有為。云何依此有為。而欲證圓通耶。月光因水",
    "X15n0303_006:0467c16": "大而悟入。且此水觀。正由繫想所成。未離想念。非",
    "X15n0303_006:0467c17": "真實性。葢如如之理。非覺觀之法。可得相應。云何",
    "X15n0303_006:0467c18": "依此分別覺觀而欲證圓通耶。烏芻因火大而悟",
    "X15n0303_006:0467c19": "入。且彼遍觀火性。亦是厭而求離。非身心俱斷。斷",
    "X15n0303_006:0467c20": "性亦無。真實本離之法。況眾生初心。不皆多欲。亦",
    "X15n0303_006:0467c21": "有少欲無欲者。既非初心一定之方便。云何於此",
    "X15n0303_006:0467c22": "而欲證圓通耶。琉璃光因風大而悟入。且彼徧觀",
    "X15n0303_006:0467c23": "四大身心。皆是風力所轉。風則有動有寂。是對待",
    "X15n0303_006:0467c24": "法。既有對待。便屬循環生滅無常之法。非無上覺",
    "X15n0303_006:0468a01": "體。云何於此而欲證圓通耶。虗空藏因空大而悟",
    "X15n0303_006:0468a02": "入。且此空性。是晦昧所成。昏鈍冥頑。非有知覺。若",
    "X15n0303_006:0468a03": "菩提覺性。以明靈為相。正與昏鈍相反。以昏鈍因。",
    "X15n0303_006:0468a04": "取明靈果。如鑽冰取火。云何於此而欲證圓通乎。",
    "X15n0303_006:0468a05": "彌勒因識大而悟入。惟修識觀。而所觀之識。念念",
    "X15n0303_006:0468a06": "生滅。非常住性。縱研窮之極。有存住之心。然但是",
    "X15n0303_006:0468a07": "識陰境界。猶如湛流。望若恬靜。而實不住。總屬虗",
    "X15n0303_006:0468a08": "妄。云何於此而欲證圓通乎。大勢至以六根念佛",
    "X15n0303_006:0468a09": "而悟入。然凡有運動遷流。皆屬行陰。皆墮無常。今",
    "X15n0303_006:0468a10": "勢至雖曰都攝六根。而主於淨念相繼。既曰淨念。",
    "X15n0303_006:0468a11": "終成有念。既曰相繼。難免生滅。若以此為因。往生",
    "X15n0303_006:0468a12": "見佛。則因果相應。無有不可。若以此為因。而求現",
    "X15n0303_006:0468a13": "證不生滅之圓通。則因果不類。決難得也。而云何",
    "X15n0303_006:0468a14": "依此。妄冀圓通亦可獲與。合而觀之。諸門所以當",
    "X15n0303_006:0468a15": "揀者。一者不對方宜。二者不便初心。三者別有資",
    "X15n0303_006:0468a16": "藉。四者非常修學。可見對方宜。便初心。不勞藉資。",
    "X15n0303_006:0468a17": "通常可修。惟有耳根一門矣。○七大之中。前五同",
    "X15n0303_006:0468a18": "塵。第六同識。第七同根。比前但加廣大之相。而揀",
    "X15n0303_006:0468a19": "意則同也。",
    "X15n0303_006:0468a20": "我今白世尊。佛出娑婆界。此方真教體。清淨在音聞。",
    "X15n0303_006:0468a21": "欲取三摩提。實以聞中入。",
    "X15n0303_006:0468a22": "此下獨選耳根為圓通。而此顯其正對方宜。翻前",
    "X15n0303_006:0468a23": "不對方宜也。葢聖人設教。隨方不同。或有佛土。以",
    "X15n0303_006:0468a24": "佛光明。而作佛事。或有佛土。以佛菩提樹而作佛",
    "X15n0303_006:0468b01": "事。乃至或以園林臺觀。或以虗空。或以寂無說示。",
    "X15n0303_006:0468b02": "如香積佛國。無文字說。但以眾香。令諸天人得入",
    "X15n0303_006:0468b03": "律行之類。我今白世尊。佛出此娑婆世界。而此方",
    "X15n0303_006:0468b04": "眾生。耳根偏利。能由聞性。偏達無量差別理事。故",
    "X15n0303_006:0468b05": "佛對此一方機宜。而以音聲施作佛事。所以逗彼",
    "X15n0303_006:0468b06": "聞根之利。是則合音與聞。乃為此方真清淨教體",
    "X15n0303_006:0468b07": "矣。教體既在音聞。而欲入正定者。豈可捨教體而",
    "X15n0303_006:0468b08": "別取哉。故應惟從耳根聞性而入也。良以聲教但",
    "X15n0303_006:0468b09": "為弄引。聞性實為玅心。故領悟雖是雙托音聞。而",
    "X15n0303_006:0468b10": "修定但宜單取聞性也。是則從說選根以來。直至",
    "X15n0303_006:0468b11": "此處。惟此一句。方以決定分明。指出耳根為圓通",
    "X15n0303_006:0468b12": "本根。至玅之法門矣。",
    "X15n0303_006:0468b13": "離苦得解脫。良哉觀世音。於恒沙劫中。入微塵佛國。",
    "X15n0303_006:0468b14": "得大自在力。無畏施眾生。玅音觀世音。梵音海潮音。",
    "X15n0303_006:0468b15": "救世悉安寧。出世獲常住。",
    "X15n0303_006:0468b16": "此讚能證自利利他之德也。夫教體獨取聞性如",
    "X15n0303_006:0468b17": "此。求其善得圓通玅門。而獨超諸門者。其惟觀世",
    "X15n0303_006:0468b18": "音乎。彼分段變易二種生死苦。人所難離也。而能",
    "X15n0303_006:0468b19": "離之。離繫自在二種解脫樂。人所難得也。而能得",
    "X15n0303_006:0468b20": "之。離苦能樂。良哉觀世音也。其能以聞性自利如",
    "X15n0303_006:0468b21": "此。又於恒沙數劫中。徧入微塵佛國。時為極長。而",
    "X15n0303_006:0468b22": "處為極廣矣。得大自在力。三十二應。隨緣說法也。",
    "X15n0303_006:0468b23": "無畏施眾生。十四無畏。尋聲救苦也。以其說法不",
    "X15n0303_006:0468b24": "滯。故為玅音。而尋聲救苦。又為觀音。以其音性無",
    "X15n0303_006:0468c01": "著。故為梵音。而應不失時。又為潮音。具此四音。故",
    "X15n0303_006:0468c02": "恩沾於凡。而救世拔苦。悉得安寧。而世間蒙益矣。",
    "X15n0303_006:0468c03": "恩沾於聖。而使獲究竟常住之果。而出世間蒙益",
    "X15n0303_006:0468c04": "矣。其能以聞性利他又如此。○詳夫菩薩忘音塵",
    "X15n0303_006:0468c05": "而修聞性。及至稱名歎德。乃獨取音。而不取聞。何",
    "X15n0303_006:0468c06": "也。正表圓人不壞法相。而初心亡塵。但圖解根而",
    "X15n0303_006:0468c07": "已。圓通之後。一切玅用。全在於音也。豈如灰斷之",
    "X15n0303_006:0468c08": "果。永壞無用也耶。",
    "X15n0303_006:0468c09": "我今啟如來。如觀音所說。譬如人靜居。十方俱擊鼓。",
    "X15n0303_006:0468c10": "十處一時聞。此則圓真實。目非觀障外。口鼻亦復然。",
    "X15n0303_006:0468c11": "身以合方知。(此二句疑倒。應云身以合方知口鼻亦復然也)心念紛無緒。隔",
    "X15n0303_006:0468c12": "垣聽音響。遐邇俱可聞。五根所不齊。是則通真實。音",
    "X15n0303_006:0468c13": "聲性動靜。聞中為有無。無聲號無聞。非實聞無性。聲",
    "X15n0303_006:0468c14": "無既無滅。聲有亦非生。生滅二圓離。是則常真實。(此句",
    "X15n0303_006:0468c15": "結意應在後科之末。方成總結。今隨文便。寄結於此耳)縱令在夢想。不為不思",
    "X15n0303_006:0468c16": "無。覺觀出思惟。身心不能及。",
    "X15n0303_006:0468c17": "此顯耳根元自真實決定速至圓通不勞借資別",
    "X15n0303_006:0468c18": "因。正翻前別有資藉之緣也。然耳門之所以獨玅",
    "X15n0303_006:0468c19": "者何哉。我今啟告如來。如觀音所說耳根。有三種",
    "X15n0303_006:0468c20": "真實。一者。譬如人當靜居之時十方一齊擊鼓。則",
    "X15n0303_006:0468c21": "十處一時俱聞。初不分何處有聞。何處無聞。何處",
    "X15n0303_006:0468c22": "先聞。何處後聞也。此見耳根聞性。人人本來自圓。",
    "X15n0303_006:0468c23": "故徧滿十方。絲毫不昧如此。是則圓為真實之圓",
    "X15n0303_006:0468c24": "矣。二者。目雖能觀。而不觀障外。如隔窻紙不見外",
    "X15n0303_006:0469a01": "事。隔皮膚不見臟腑是也。身以觸合。方知有觸。口",
    "X15n0303_006:0469a02": "鼻之於味香亦然。略離尺寸。了無覺知。意根雖通。",
    "X15n0303_006:0469a03": "而常纏意識。心念紛飛。絕無端緒。是五根俱無現",
    "X15n0303_006:0469a04": "具靈通矣。若耳根者。隔垣皆聽。非若眼根隔紙膚",
    "X15n0303_006:0469a05": "而不見也。遐邇俱聞。非若三根離尺寸而不知也。",
    "X15n0303_006:0469a06": "無思常靜。非若意根之常思而亂動也。此五根之",
    "X15n0303_006:0469a07": "所不能齊。而不謂之通真實乎。三者。音聲之性。有",
    "X15n0303_006:0469a08": "動有靜。常於聞性湛然體中。循環代謝。動則歷然",
    "X15n0303_006:0469a09": "現有。靜則寂然現無。世人顛倒。乃於寂然無聲時。",
    "X15n0303_006:0469a10": "惑為無聞。據理而論。但是聲無。非實聞性無也。然",
    "X15n0303_006:0469a11": "則聞性既不隨聲無而滅。亦豈隨聲有而生。生滅",
    "X15n0303_006:0469a12": "雙離。湛然常住。而不謂之常真實乎。且也。即使在",
    "X15n0303_006:0469a13": "夢想中。正當獨頭意識用事之時。似乎聞性暫斷。",
    "X15n0303_006:0469a14": "然猶聞舂搗聲。惑為鼓響。則知此之聞性。斷不為",
    "X15n0303_006:0469a15": "了無所思而遂成烏有。是則聞性本體之覺。與聞",
    "X15n0303_006:0469a16": "性照用之觀。寤寐恒一。不假思惟。前謂月光如如",
    "X15n0303_006:0469a17": "非覺觀者。正為彼是思惟覺觀故也。此出思惟之",
    "X15n0303_006:0469a18": "覺觀却是真如如體。而外四根之身。內意根之心。",
    "X15n0303_006:0469a19": "所不能及。益足以見其常真實矣。此三種真實。皆",
    "X15n0303_006:0469a20": "是凡夫現具。不特證而後有。若就此更修。是順風",
    "X15n0303_006:0469a21": "行船。因風吹火。何難之有哉。",
    "X15n0303_006:0469a22": "今此娑婆國。聲論得宣明。眾生迷本聞。循聲故流轉。",
    "X15n0303_006:0469a23": "阿難縱強記。不免落邪思。豈非隨所淪。旋流獲無妄。",
    "X15n0303_006:0469a24": "此明耳根最便初心以翻前不便初心也。且今此",
    "X15n0303_006:0469b01": "堪忍國中。耳根明利。必須語言。方得明了。故佛對",
    "X15n0303_006:0469b02": "此方便利之根。廣宣一切經論。然經所詮論。無非",
    "X15n0303_006:0469b03": "發明圓湛玅性。而圓湛玅性。不離能聞之根性。應",
    "X15n0303_006:0469b04": "當借聲論而反聞自性。若因指見月可也。奈何狂",
    "X15n0303_006:0469b05": "慧學者。不達如來本意。反迷自己本有聞性。一味",
    "X15n0303_006:0469b06": "循聲逐響。但隨語句流轉。何異執指當月哉。抑且",
    "X15n0303_006:0469b07": "不獨眾生循聲流轉。即汝阿難。縱能強記。十方如",
    "X15n0303_006:0469b08": "來十二部經。清淨妙理。如恒河沙。尚不免落於邪",
    "X15n0303_006:0469b09": "思。逐邪境而被物牽去。不能自由。豈非隨彼聲塵。",
    "X15n0303_006:0469b10": "不知旋流。而被淪溺者耶。若知循聲順流而不免",
    "X15n0303_006:0469b11": "淪溺。則知反聞旋流。必獲真實常住無妄之性矣。",
    "X15n0303_006:0469b12": "可見旋流一法。其與此方根機。藥病相投。一切初",
    "X15n0303_006:0469b13": "心。有何不可用哉。",
    "X15n0303_006:0469b14": "阿難汝諦聽。我承佛威力。宣說金剛王。如幻不思議。",
    "X15n0303_006:0469b15": "佛母真三昧。汝聞微塵佛。一切秘密門。欲漏不先除。",
    "X15n0303_006:0469b16": "畜聞成過誤。將聞持佛佛。何不自聞聞。",
    "X15n0303_006:0469b17": "此專囑當機必依此門而修也。阿難。汝可諦聽。我",
    "X15n0303_006:0469b18": "今日選根。非敢自專自用。故為低昂。皆是承佛威",
    "X15n0303_006:0469b19": "力。故此所說者。即前金剛王寶覺。如幻三摩提。十",
    "X15n0303_006:0469b20": "方薄伽梵。一路涅槃門也。且汝記持佛法。不為不",
    "X15n0303_006:0469b21": "多。然唯樂多聞。不修無漏勝業。故欲漏深重。種習",
    "X15n0303_006:0469b22": "未盡。所畜愈多。殊不得力。而竟成墮淫之過誤矣。",
    "X15n0303_006:0469b23": "(先德云祖師言句如破草鞋。寧可赤脚不著最好)夫畜聞成過。亦何貴此",
    "X15n0303_006:0469b24": "聞哉。況本聞之聞。即是妙性。無勞外求。却乃日用",
    "X15n0303_006:0469c01": "不知。反將本聞去受持諸佛之佛法。譬如以金盌",
    "X15n0303_006:0469c02": "乞食。不如盌自可富於食。然則何不識取本聞。而",
    "X15n0303_006:0469c03": "旋倒聞根。以聞聞性乎。良以如來設教。無非欲人",
    "X15n0303_006:0469c04": "自悟本性。今乃棄本性而務馳言教。豈如來設教",
    "X15n0303_006:0469c05": "之意哉。葢多聞。則心放而難收。反聞。則神凝而易",
    "X15n0303_006:0469c06": "入。故令其一反聞。而即得無妄矣。○賀云。自聞聞。",
    "X15n0303_006:0469c07": "只是反照本性。非真注於耳根也。",
    "X15n0303_006:0469c08": "聞(此聞字正指所結之根)非自然生。因聲有名字。旋聞與聲脫。",
    "X15n0303_006:0469c09": "能脫欲誰名。一根既返源。六根成解脫。見聞(指根言)如",
    "X15n0303_006:0469c10": "幻翳。三界(指塵言)若空華。聞復翳根除。塵銷覺圓清。淨",
    "X15n0303_006:0469c11": "極光通達。寂照含虗空。却來觀世間。猶如夢中事。摩",
    "X15n0303_006:0469c12": "登伽在夢。誰能留汝形。",
    "X15n0303_006:0469c13": "上方舉玅門之勝名述不修之大錯以警其當修",
    "X15n0303_006:0469c14": "反聞而已。而尚未言如何修如何證也。故又曰。若",
    "X15n0303_006:0469c15": "夫修證。則何如哉。彼根之結也。在耳曰聞矣。是聞",
    "X15n0303_006:0469c16": "也。非是無故而生此結相。正因聲塵相擊。而聽精",
    "X15n0303_006:0469c17": "映聲。卷聲成根。從無始來。遂有此耳根之名。聚聞",
    "X15n0303_006:0469c18": "結滯。無復解脫。既因攬聲而結。須待脫聲而解。故",
    "X15n0303_006:0469c19": "首須旋倒聞根。反聞自性。以求與聲脫。若所脫之",
    "X15n0303_006:0469c20": "塵既銷。并能脫之根亦盡。惟一玅性。豈復有耳根",
    "X15n0303_006:0469c21": "之名乎。喻如水本因寒而結冰。故冰須脫寒而成",
    "X15n0303_006:0469c22": "水矣。然非但解一根。而餘根尚結也。根相雖六。性",
    "X15n0303_006:0469c23": "體惟一。本以一性。而頓結六根。所謂一結一切結。",
    "X15n0303_006:0469c24": "故但解一根。而餘根隨脫。所謂一解一切解。喻如",
    "X15n0303_006:0470a01": "片錦六華。華雖各別。而底線相連。故拆一華。而餘",
    "X15n0303_006:0470a02": "華皆壞矣。(此約橫喻。故六根同一成壞。不同巾之竪喻也)是則一根返源。",
    "X15n0303_006:0470a03": "豈不至簡耶。六根齊脫。豈不至要耶。夫至六根解",
    "X15n0303_006:0470a04": "脫。則眾生世界。已自不能纏縛矣。而器世界。又豈",
    "X15n0303_006:0470a05": "不能超越耶。葢器界全依根身而立。故見聞猶如",
    "X15n0303_006:0470a06": "幻翳。三界一似空華。從翳起華。有則俱有。無則俱",
    "X15n0303_006:0470a07": "無。今既一返六解。而聞等已復於無。即如翳根已",
    "X15n0303_006:0470a08": "除。自然塵界隨銷。亦若空華滅盡。而本覺之體。圓",
    "X15n0303_006:0470a09": "滿清淨。所謂逈脫根塵。靈光獨耀矣。夫根身解而",
    "X15n0303_006:0470a10": "器界即銷。其亦至易而甚速矣乎。極而言之。根塵",
    "X15n0303_006:0470a11": "銷到至淨之地。即是明相精純之時。此常寂光。通",
    "X15n0303_006:0470a12": "達法界。即虗空無邊。而寂照光明。周徧含裹。不翅",
    "X15n0303_006:0470a13": "如大海之含一漚。況依虗空所立之器界根身耶。",
    "X15n0303_006:0470a14": "既已到此境界。却來反觀世間種種諸事。真如夢",
    "X15n0303_006:0470a15": "裏。以在迷時。未能證此如幻境界。認以為實。覺而",
    "X15n0303_006:0470a16": "後知為夢也。然則汝之所以被邪術所制。無自由",
    "X15n0303_006:0470a17": "分者。正由妄認緣塵影事為心。不知根中圓湛玅",
    "X15n0303_006:0470a18": "心。寂照含空。無可拘制也。汝若早識根中玅心。而",
    "X15n0303_006:0470a19": "解根超界。乃至寂照含空。得大解脫。則登伽在汝",
    "X15n0303_006:0470a20": "覺海夢中。如漚如塵。又安能以夢事而留滯汝形",
    "X15n0303_006:0470a21": "哉。如之何其不勉也。○前文見非是見。指本體到",
    "X15n0303_006:0470a22": "極真處。故見之名不存。此指工夫到極真處。故聞",
    "X15n0303_006:0470a23": "之名亦不立也。",
    "X15n0303_006:0470a24": "如世巧幻師。幻作諸男女。雖見諸根動。要以一機抽。",
    "X15n0303_006:0470b01": "息機歸寂然。諸幻成無性。六根亦如是。元依一精明。",
    "X15n0303_006:0470b02": "分成六和合。一處成休復。六用皆不成。塵垢應念銷。",
    "X15n0303_006:0470b03": "成圓明淨玅。餘塵尚諸學。明極即如來。",
    "X15n0303_006:0470b04": "此以喻合法明一返六脫之義也。何以見一根返",
    "X15n0303_006:0470b05": "源而情器雙超哉。譬如世間巧幻師。幻作種種諸",
    "X15n0303_006:0470b06": "男女形。諸根畢具。宛然生動。要以幻師手中所提",
    "X15n0303_006:0470b07": "線索動故。幻人口眼亦動。若線索不動。則口眼亦",
    "X15n0303_006:0470b08": "不動。是則動惟機抽。寂惟機息。至息機歸寂。并所",
    "X15n0303_006:0470b09": "依幻處。亦泯於無。而諸幻成無性矣。知此。則知六",
    "X15n0303_006:0470b10": "根矣。彼六根之在人。亦復如是。只因真如不守自",
    "X15n0303_006:0470b11": "性。與無明和合。所成識精明元。為六精之總體。即",
    "X15n0303_006:0470b12": "是第八阿賴耶識。亦即陀那微細識。強名之曰一",
    "X15n0303_006:0470b13": "精明。即如幻師之一機也。六根元依此一精明。而",
    "X15n0303_006:0470b14": "分攬六塵。各成根相。於是在眼名見。在耳名聞等。",
    "X15n0303_006:0470b15": "以根塵和合而成。故名六和合。即如幻作之諸男",
    "X15n0303_006:0470b16": "女也。所以雖見六用殊。惟一精明轉。亦如雖見諸",
    "X15n0303_006:0470b17": "根動。要以一機抽也。若反聞旋根。而一處成休復。",
    "X15n0303_006:0470b18": "則應拔圓脫。而六用皆不成。亦如息機歸寂然矣。",
    "X15n0303_006:0470b19": "以至器世間六塵所成垢染世界。皆應念而銷。頓",
    "X15n0303_006:0470b20": "成圓明淨玅。是則山河大地。應念化成無上知覺",
    "X15n0303_006:0470b21": "也。而非即喻中所謂諸幻成無性耶。至此。則情器",
    "X15n0303_006:0470b22": "雙超。而塵無不盡也。若有餘而未盡者。尚居學位。",
    "X15n0303_006:0470b23": "未得畢功。若無明已盡。而本明證極。即是如來所",
    "X15n0303_006:0470b24": "證圓成極果。無上菩提矣。夫法門既玅。而修證又",
    "X15n0303_006:0470c01": "巧。乃至成佛無難。何不選此一根。為初心入門之",
    "X15n0303_006:0470c02": "要路耶。○餘塵者。斷無明未盡。謂之有餘。極而言",
    "X15n0303_006:0470c03": "之。雖等覺亦爾。故諸學。指等覺以前。諸有學菩薩",
    "X15n0303_006:0470c04": "也。問。前文稱菩薩一例無學。今何又言有學。答。前",
    "X15n0303_006:0470c05": "位離佛遠。顯超二乘。故稱無學。今隣近如來。對佛",
    "X15n0303_006:0470c06": "究竟無學。故等覺亦是有學。如隣至尊。不取稱尊",
    "X15n0303_006:0470c07": "也。",
    "X15n0303_006:0470c08": "大眾及阿難。旋汝倒聞機。反聞聞自性。性成無上道。",
    "X15n0303_006:0470c09": "圓通實如是。此是微塵佛。一路涅槃門。過去諸如來。",
    "X15n0303_006:0470c10": "斯門已成就。現在諸菩薩。今各入圓明。未來修學人。",
    "X15n0303_006:0470c11": "當依如是法。我亦從中證。非唯觀世音。",
    "X15n0303_006:0470c12": "此復廣舉所證以發其欣慕之心普勸進修也。夫",
    "X15n0303_006:0470c13": "反聞之功。効驗之速如此。今會中大眾。及汝阿難。",
    "X15n0303_006:0470c14": "便當旋汝顛倒聞機。不循外而循內。若果能反汝",
    "X15n0303_006:0470c15": "聞如來秘密法門之聞。而聞自己本有之聞性。得",
    "X15n0303_006:0470c16": "此性為因地心。立可成無上覺道。葢圓通之門。雖",
    "X15n0303_006:0470c17": "有多種。若真實圓通。可當此方之機。治多聞之病",
    "X15n0303_006:0470c18": "者。唯此一門。以此一門。是微塵佛。到菩提家一條",
    "X15n0303_006:0470c19": "大路。入涅槃海一重大門。所以過去諸如來。由此",
    "X15n0303_006:0470c20": "而入。現在諸菩薩。亦由此而入。是則已有許多榜",
    "X15n0303_006:0470c21": "樣在前。故未來學人。必當依此法門而入也。抑且",
    "X15n0303_006:0470c22": "不唯諸佛菩薩從此門入。即我亦從此門而證。豈",
    "X15n0303_006:0470c23": "特觀世音為然哉。夫自不修而唯勸人修。人或不",
    "X15n0303_006:0470c24": "從。身先入而率人同入。人誰不與。文殊之意。至深",
    "X15n0303_006:0471a01": "切矣。○開曰。推廣此門。即孔老二氏。亦從此入。故",
    "X15n0303_006:0471a02": "仲尼云。六十而耳順。莊子云。我所謂聞者。非謂其",
    "X15n0303_006:0471a03": "聞彼也。自聞而已矣。故知反聞二字。實此方對症",
    "X15n0303_006:0471a04": "之良藥。三教之所共用。但所證有淺深不同耳。",
    "X15n0303_006:0471a05": "誠如佛世尊。詢我諸方便。以救諸末劫。求出世間人。",
    "X15n0303_006:0471a06": "成就涅槃心。觀世音為最。自餘諸方便。皆是佛威神。",
    "X15n0303_006:0471a07": "即事捨塵勞。非是常修學。淺深同說法。",
    "X15n0303_006:0471a08": "此報復尊勅也。誠然如佛所命。詢我諸方便。如二",
    "X15n0303_006:0471a09": "十五行。誰當其根。以救諸末劫。如我滅度後此界",
    "X15n0303_006:0471a10": "眾生。求出世間人。如入菩薩乘。成就涅槃心。如求",
    "X15n0303_006:0471a11": "無上道。所問四種。求其全順佛旨者。唯觀音耳根",
    "X15n0303_006:0471a12": "一門。最為第一耳。自餘二十四聖。所入方便。皆是",
    "X15n0303_006:0471a13": "佛之威神加被。偶觸一事。而捨塵勞。非是通長可",
    "X15n0303_006:0471a14": "修。亦非上中下根淺深同說之法。如那律之失明",
    "X15n0303_006:0471a15": "畢陵之觸刺。人不皆然。豈尋常一槩可入乎。如普",
    "X15n0303_006:0471a16": "賢之大因。滿慈之宿辯。善吉之解空。鶖子之淨見。",
    "X15n0303_006:0471a17": "皆屬深心。豈初機可入乎。沙陀之貪淫。周利之闕",
    "X15n0303_006:0471a18": "誦。但局淺心。豈大心之所入乎。既各有所局。則定",
    "X15n0303_006:0471a19": "有所偏。安得通常可修。淺深俱入。如觀音耳門者",
    "X15n0303_006:0471a20": "哉。",
    "X15n0303_006:0471a21": "頂禮如來藏。無漏不思議。願加被未來。於此門無惑。",
    "X15n0303_006:0471a22": "方便易成就。堪以教阿難。及末劫沉淪。但以此根修。",
    "X15n0303_006:0471a23": "圓通超餘者。真實心如是。",
    "X15n0303_006:0471a24": "此進求加被也。夫此耳根一門。即是前所說三如",
    "X15n0303_006:0471b01": "來藏。即前所說無漏業。即前所說如幻不思議佛",
    "X15n0303_006:0471b02": "母真三昧。我今頂禮。願諸佛以神力。加被未來進",
    "X15n0303_006:0471b03": "修者。皆從此門單刀直入。更無一毫疑惑。若將此",
    "X15n0303_006:0471b04": "法門。為最初方便。則易成就。故堪以此法教阿難。",
    "X15n0303_006:0471b05": "亦可以此法度末劫沉淪也。然但用此一門而不",
    "X15n0303_006:0471b06": "用餘門者。以依此一門進修。可超二十四聖之圓",
    "X15n0303_006:0471b07": "通。真實心要。如是而已。○此經文殊凡四見。皆有",
    "X15n0303_006:0471b08": "深旨。初勅文殊將呪往護者。非大智人。不堪持此",
    "X15n0303_006:0471b09": "呪心故。次問色空是非二義者。非大智人。不能為",
    "X15n0303_006:0471b10": "人排難解紛故。三勅揀選圓通者。非大智人不具",
    "X15n0303_006:0471b11": "正眼。非正眼不能選根。必鵝王而後能擇水中之",
    "X15n0303_006:0471b12": "乳故。四請問經名者。以一會之法。始終皆歸於本",
    "X15n0303_006:0471b13": "智故。○如來教示一門深入科已竟。○二決定義",
    "X15n0303_006:0471b14": "至此方竟。",
    "X15n0303_006:0471b15": "於是阿難及諸大眾。身心了然。得大開示。觀佛菩提",
    "X15n0303_006:0471b16": "及大涅槃。猶如有人。因事遠遊。未得還歸。明了其家",
    "X15n0303_006:0471b17": "所歸道路。普會大眾。天龍八部。(人天眾也)有學二乘。(小乘有學)",
    "X15n0303_006:0471b18": "及諸一切新發心菩薩。(大乘初心)其數凡有十恒河沙。皆",
    "X15n0303_006:0471b19": "得本心。(此與三卷末獲本玅心。同一心相。但彼悟得。此證得也)遠塵離垢。(此即想相",
    "X15n0303_006:0471b20": "為塵。識情為垢。二俱遠離也。覺所覺空則塵遠。空所滅則垢離矣)獲法眼淨。(初地見道也。若",
    "X15n0303_006:0471b21": "依圓教。即十住初心也)性比丘尼。聞說偈已。成阿羅漢。(即圓之七信也)",
    "X15n0303_006:0471b22": "無量眾生。皆發無等等阿耨多羅三藐三菩提心。",
    "X15n0303_006:0471b23": "此敘大眾開悟證入也。文殊既說偈已。於是阿難",
    "X15n0303_006:0471b24": "及諸大眾。身心了然。蓋向之身心皎然者。但知身",
    "X15n0303_006:0471c01": "心結解之次第。尚未知何門得入。今已確知從耳",
    "X15n0303_006:0471c02": "門入。更無疑惑。故身心皆了然也。此由二十五聖",
    "X15n0303_006:0471c03": "并文殊委悉說盡。故曰得大開示。其觀佛菩提及",
    "X15n0303_006:0471c04": "大涅槃之究竟極果也。猶如久為窮子。逃逝他鄉。",
    "X15n0303_006:0471c05": "即欲歸家。路頭不識。今日指出一條還家道路。雖",
    "X15n0303_006:0471c06": "未即得還家。從此直往向前。決不復遭枝岐矣。於",
    "X15n0303_006:0471c07": "是普會大眾。自天龍八部。以至初心菩薩。人凡三",
    "X15n0303_006:0471c08": "等。其數則有十恒河沙之多。皆得本心。真無不證",
    "X15n0303_006:0471c09": "也。遠塵離垢。惑無不斷也。獲法眼淨。證無不圓也。",
    "X15n0303_006:0471c10": "而大眾獲益矣。其摩登伽女。今已出家。名性比丘",
    "X15n0303_006:0471c11": "尼者。聞說偈已。即時成阿羅漢。圓證七信。而最劣",
    "X15n0303_006:0471c12": "獲益矣。夫十恒河沙。尚為有量也。乃至無量眾生。",
    "X15n0303_006:0471c13": "凡在法會者。皆發無等等阿耨多羅三藐三菩提",
    "X15n0303_006:0471c14": "心。初入十信而不可名狀之眾。皆獲益矣。○問。阿",
    "X15n0303_006:0471c15": "難所證初果。應齊圓之初信。今聞經之眾。昔未證",
    "X15n0303_006:0471c16": "而尚成新證。何阿難先已證者。反不列斯位耶。答。",
    "X15n0303_006:0471c17": "論斷見惑。則舊證非新。何須列此。若兼論發菩提",
    "X15n0303_006:0471c18": "心。則阿難既示證小。亦云緣生。三心未顯。故亦未",
    "X15n0303_006:0471c19": "列斯位中也。○鍾云。前曰路。曰門。至此則曰家者。",
    "X15n0303_006:0471c20": "謂了悟耳根是到菩提家之路。入菩提家之門也。",
    "X15n0303_006:0471c21": "○此下為最初近下之根特加戒律道場持呪之三",
    "X15n0303_006:0471c22": "事。故大科云加行也。至於因戒所生之定慧。仍是",
    "X15n0303_006:0471c23": "亡塵盡根玅定。及彼定所得三空慧耳。觀經文但",
    "X15n0303_006:0471c24": "性詳戒。而略於定慧。可見也。問。前門何不用此。答。",
    "X15n0303_006:0472a01": "中根煩惱輕微。無自起淫等四念。且彼於亡塵時",
    "X15n0303_006:0472a02": "防護有力。世俗曲屈。已不容入。安有自起四念。至",
    "X15n0303_006:0472a03": "於阿難初果。已能不入色聲等六塵。但加反聞。尚",
    "X15n0303_006:0472a04": "不多費忘塵之力。亦安有自起淫等之念耶。故知",
    "X15n0303_006:0472a05": "斯門。特為塵勞素重。不待聲引。而頻舉自發淫等",
    "X15n0303_006:0472a06": "四念者。加四戒以為反聞之前方便。加道場持呪",
    "X15n0303_006:0472a07": "以為正反聞時之助行也。舊解全不知此。豈自此",
    "X15n0303_006:0472a08": "以後。別為一法門哉。○尋常一往便指耳門為最",
    "X15n0303_006:0472a09": "初方便。今詳此科。則耳門尚為初心方便道場等。",
    "X15n0303_006:0472a10": "方為最初心方便也。",
    "X15n0303_006:0472a11": "阿難整衣服。於大眾中。合掌頂禮。心迹圓明。悲欣交",
    "X15n0303_006:0472a12": "集。欲益未來諸眾生故。稽首白佛。大悲世尊。我今已",
    "X15n0303_006:0472a13": "悟成佛法門。是中修行。得無疑惑。常聞如來說如是",
    "X15n0303_006:0472a14": "言。自未得度。先度人者。菩薩發心。自覺己圓。能覺他",
    "X15n0303_006:0472a15": "者。如來應世。我雖未度。願度末劫一切眾生。世尊。此",
    "X15n0303_006:0472a16": "諸眾生。去佛漸遠。邪師說法。如恒河沙。欲攝其心入",
    "X15n0303_006:0472a17": "三摩地。云何令其安立道場。遠諸魔事。於菩提心。得",
    "X15n0303_006:0472a18": "無退屈。",
    "X15n0303_006:0472a19": "此請安立道場為末世攝心之軌則也。大眾既得",
    "X15n0303_006:0472a20": "開悟已。阿難乃於眾中。整頓衣服。出座面佛。合掌",
    "X15n0303_006:0472a21": "頂禮。於斯時也。先悟不生滅心。即是大佛頂首楞",
    "X15n0303_006:0472a22": "嚴王。心圓明矣。又悟得耳根是入不生滅之門路。",
    "X15n0303_006:0472a23": "迹圓明矣。悲曠劫之沉迷。欣今日之頓悟。故悲欣",
    "X15n0303_006:0472a24": "交集。自疾既除。復愍他疾。欲益未來眾生故。於是",
    "X15n0303_006:0472b01": "稽首白佛言。大悲世尊。我今已悟成佛法門。決定",
    "X15n0303_006:0472b02": "從耳根一門深入。從是門中修行。直捷穩當。再無",
    "X15n0303_006:0472b03": "疑惑。然我昔常聞如來有是言矣。曰。自未度而先",
    "X15n0303_006:0472b04": "度人者。菩薩之發心也。自覺圓而能覺他者。如來",
    "X15n0303_006:0472b05": "之應世也。我雖未自度。願學菩薩。願度末劫一切",
    "X15n0303_006:0472b06": "眾生。但我遇佛說法。已知修行之路。從聞中入。只",
    "X15n0303_006:0472b07": "恐末世眾生。去佛漸遠。而邪思說法歧路復多。既",
    "X15n0303_006:0472b08": "邪正混淆。令進修者。心無適從。欲攝其心入三摩",
    "X15n0303_006:0472b09": "提。云何令彼安立入道之場地。使邪說魔事。不得",
    "X15n0303_006:0472b10": "擾亂傾動。於菩提心。方得無退屈乎。○問。菩薩未",
    "X15n0303_006:0472b11": "得度先度人。佛自覺而後覺他。涯量次序何如。鍾",
    "X15n0303_006:0472b12": "曰。在菩薩云發心。可見猶費深心。是等覺以前事。",
    "X15n0303_006:0472b13": "所謂以果為因也。在佛曰應世。業已不勞餘力。是",
    "X15n0303_006:0472b14": "玅覺以後事。所謂以因為果也。經語自有分曉。",
    "X15n0303_006:0472b15": "爾時世尊。於大眾中。稱讚阿難。善哉善哉。如汝所問。",
    "X15n0303_006:0472b16": "安立道場。救護眾生末劫沉淪。汝今諦聽。當為汝說。",
    "X15n0303_006:0472b17": "阿難大眾。唯然奉教。佛告阿難。汝常聞我毗奈耶中",
    "X15n0303_006:0472b18": "(律藏也)宣說修行三決定義。所謂攝心為戒。因戒生定。",
    "X15n0303_006:0472b19": "因定發慧。是則名為三無漏學。",
    "X15n0303_006:0472b20": "此先標三無漏學而戒尤為本。蓋前文忘塵脫根",
    "X15n0303_006:0472b21": "等皆是發揮定慧。未曾說戒。故此特明之也。爾時",
    "X15n0303_006:0472b22": "世尊。於大眾中。稱讚阿難云。善哉。善哉。如汝以度",
    "X15n0303_006:0472b23": "生之心。請問安立道場。救護沉淪者。汝今諦聽。吾",
    "X15n0303_006:0472b24": "為汝說矣。阿難大眾。唯然奉教。佛乃告之曰。汝不",
    "X15n0303_006:0472c01": "常聞我律藏中。宣說修行三決定義乎。何謂三義。",
    "X15n0303_006:0472c02": "戒居其一。所謂戒者。不止束身。凡微細心念。即訶",
    "X15n0303_006:0472c03": "禁之。以至一念不生。乃目之為戒也。緣攝心動少。",
    "X15n0303_006:0472c04": "漸向於定。如止風而波漸息。是因戒生定也。緣心",
    "X15n0303_006:0472c05": "靜極。本明漸顯。兼照萬法。如波亭水湛。自體發光。",
    "X15n0303_006:0472c06": "照涵絲髮。是因定發慧也。三種具足。毫無滲漏。名",
    "X15n0303_006:0472c07": "三無漏學。非但不漏落於三有。兼不漏落空有二",
    "X15n0303_006:0472c08": "邊。是為真無漏。而非小乘比也。然戒實為定慧之",
    "X15n0303_006:0472c09": "前矛。戒根不淨。則定慧無由而生。譬如造宅。先固",
    "X15n0303_006:0472c10": "其基。若無基址。徒架虗空。必不成就。故於三決定",
    "X15n0303_006:0472c11": "義中。而首戒。而戒之中。又有四决定清淨明誨焉。",
    "X15n0303_006:0472c12": "○賀云。此經始終以戒為本。葢世尊懸知末法之",
    "X15n0303_006:0472c13": "中。邪師熾盛。非律駁儀。疑誤眾生。故於此經。首以",
    "X15n0303_006:0472c14": "阿難示墮發端。至是阿難已得開悟。特為未來眾",
    "X15n0303_006:0472c15": "生。代請安立道場。世尊苦口叮嚀。首揭戒為决定",
    "X15n0303_006:0472c16": "明誨。一則曰。我滅度後。多諸魔民。再則曰。我滅度",
    "X15n0303_006:0472c17": "後云云。又重重結以不如此說。即波旬說。如老人",
    "X15n0303_006:0472c18": "遺囑。又沉痛。又斬截。使人墮淚。又使人心寒。讀至",
    "X15n0303_006:0472c19": "此處。不知痛加拈提。真辜負迦老一片婆心矣。",
    "X15n0303_006:0472c20": "阿難。云何攝心我名為戒。若諸世界六道眾生。其心",
    "X15n0303_006:0472c21": "不婬。則不隨其生死相續。汝修三昧。本出塵勞。婬心",
    "X15n0303_006:0472c22": "不除。塵不可出。縱有多智禪定現前。如不斷婬。必落",
    "X15n0303_006:0472c23": "魔道。上品魔王。中品魔民。下品魔女。彼等諸魔。亦有",
    "X15n0303_006:0472c24": "徒眾。各各自謂成無上道。我滅度後。末法之中。多此",
    "X15n0303_006:0473a01": "魔民。熾盛世間。廣行貪婬。為善知識。令諸眾生墮愛",
    "X15n0303_006:0473a02": "見坑。失菩提路。汝教世人。修三摩地。先斷心婬。是名",
    "X15n0303_006:0473a03": "如來先佛世尊第一決定清淨明誨。是故阿難。若不",
    "X15n0303_006:0473a04": "斷婬。修禪定者。如蒸砂石欲其成飯。經百千劫。秪名",
    "X15n0303_006:0473a05": "熱砂。何以故。此非飯本砂石成故。汝以婬身。求佛玅",
    "X15n0303_006:0473a06": "果。縱得玅悟。皆是婬根。根本成婬。輪轉三塗。必不能",
    "X15n0303_006:0473a07": "出。如來涅槃。何路修證。必使婬機身心俱斷。斷性亦",
    "X15n0303_006:0473a08": "無。於佛菩提。斯可希冀。如我此說。名為佛說。不如此",
    "X15n0303_006:0473a09": "說。即波旬說。",
    "X15n0303_006:0473a10": "此先說婬戒也。諸經戒殺居首。謂設化以慈悲為",
    "X15n0303_006:0473a11": "先。此經婬戒居首。為真修以離欲為本。葢欲氣粗",
    "X15n0303_006:0473a12": "濁。染汙玅明。欲習狂迷。易失正受。續生死。喪真常。",
    "X15n0303_006:0473a13": "莫甚於此。故須首戒也。阿難。云何攝心。我名為戒。",
    "X15n0303_006:0473a14": "律中所犯。罪分輕重。而婬殺盜妄。最為重矣。且以",
    "X15n0303_006:0473a15": "婬戒言之。若諸世界六道眾生。其心不婬。非但於",
    "X15n0303_006:0473a16": "身不犯。亦不生一念思想之心。夫眾生皆因婬欲",
    "X15n0303_006:0473a17": "而正性命。故纏縛生死。若欲愛乾枯。則殘質不續",
    "X15n0303_006:0473a18": "矣。且汝修耳根圓通之三昧。本圖出見思二惑之",
    "X15n0303_006:0473a19": "塵勞。若婬心不除。則見思決不能斷。塵勞決不可",
    "X15n0303_006:0473a20": "出。縱使多智。辨慧通達。禪定現前。發玅境界。如不",
    "X15n0303_006:0473a21": "斷婬。於禪定時。不捨婬念。或有思惟。則欲境隨現。",
    "X15n0303_006:0473a22": "所念既在欲境。而欲境莫勝於魔。如水就溼。必落",
    "X15n0303_006:0473a23": "魔道。隨福厚薄。分上中下品。不魔王。則魔民。不魔",
    "X15n0303_006:0473a24": "民。則魔女。如陰魔中行空禪者。却留塵勞。廣化寶",
    "X15n0303_006:0473b01": "媛是也。(此葢定慧心靈觸境流注。方有斯墮。若無定慧。徒有婬習。則直墮地獄耳。安有魔宮",
    "X15n0303_006:0473b02": "之報乎)彼等諸魔。亦有徒眾。初不自以為魔也。增上",
    "X15n0303_006:0473b03": "慢成。非果計果。各各自謂成無上極果之道。其惑",
    "X15n0303_006:0473b04": "人可勝言哉。故我滅度後。末法之中。多此魔民。即",
    "X15n0303_006:0473b05": "先世帶婬修禪之輩。來為教師。神通智慧。密教行",
    "X15n0303_006:0473b06": "婬。以為佛事。遞相傳授。令諸眾生。墮落愛見坑中。",
    "X15n0303_006:0473b07": "欲出見思。反落愛見。一陷邪徑。永失菩提正路。如",
    "X15n0303_006:0473b08": "鬱頭藍弗。得非想定。纔觸女手。遂生愛心。便失神",
    "X15n0303_006:0473b09": "通是也。汝欲度生。從今以去。教世間人。修三摩地。",
    "X15n0303_006:0473b10": "必令其先斷心婬。是名如來先佛世尊。第一決定",
    "X15n0303_006:0473b11": "清淨明誨。而非無師之傳授矣。是故阿難。若謂不",
    "X15n0303_006:0473b12": "斷婬而可修禪定者。譬如蒸砂。欲其成飯。縱經百",
    "X15n0303_006:0473b13": "千劫。秪名熱砂。不名為飯。何以故。飯以米為本。此",
    "X15n0303_006:0473b14": "非飯本。沙石所成故。汝以婬身。求佛玅果。何異蒸",
    "X15n0303_006:0473b15": "砂作飯乎。縱得玅悟。皆是婬根。根本成婬。輪轉三",
    "X15n0303_006:0473b16": "途。必不能出。何異砂之徒現熱相乎。然則如來涅",
    "X15n0303_006:0473b17": "槃極果。何路可以修證哉。必使婬欲發動之機。身",
    "X15n0303_006:0473b18": "與心而俱斷。葢身之婬機。由心使作。心之婬機。由",
    "X15n0303_006:0473b19": "念馳放。一念不生。方得身心俱斷也。然斷性若存。",
    "X15n0303_006:0473b20": "終與欲對。欲之緣影未忘。亦非竭絕。故必斷性亦",
    "X15n0303_006:0473b21": "無。如病藥俱除。方為無病人。而於佛菩提。斯可希",
    "X15n0303_006:0473b22": "冀矣。是則修如來涅槃之正路也。倘末世說法。如",
    "X15n0303_006:0473b23": "我所說。即是如來正說。若不如此說。而別言行婬",
    "X15n0303_006:0473b24": "不礙者。便是魔波旬說矣。如來波旬。所爭一間。可",
    "X15n0303_006:0473c01": "不辨哉。○鍾云。機者。婬心所自發。斷性不無。則欲",
    "X15n0303_006:0473c02": "之圓影猶在。觸機即發矣。",
    "X15n0303_006:0473c03": "阿難。又諸世界六道眾生。其心不殺。則不隨共生死",
    "X15n0303_006:0473c04": "相續。汝修三昧。本出塵勞。殺心不除。塵不可出。縱有",
    "X15n0303_006:0473c05": "多智禪定現前。如不斷殺。必落神道。上品之人為大",
    "X15n0303_006:0473c06": "力鬼。中品則為飛行夜叉諸鬼帥等。下品當為地行",
    "X15n0303_006:0473c07": "羅剎。彼諸鬼神。亦有徒眾。各各自謂。成無上道。我滅",
    "X15n0303_006:0473c08": "度後。末法之中。多此鬼神。熾盛世間。自言食肉得菩",
    "X15n0303_006:0473c09": "提路。阿難。我令比丘食五淨肉。此肉皆我神力化生。",
    "X15n0303_006:0473c10": "本無命根。汝婆羅門。地多蒸溼。加以砂石。草菜不生。",
    "X15n0303_006:0473c11": "我以大悲。神力所加。因大慈悲。假名為肉。汝得其味。",
    "X15n0303_006:0473c12": "奈何如來滅度之後。食眾生肉。名為釋子。汝等當知。",
    "X15n0303_006:0473c13": "是食肉人。縱得心開似三摩地。皆大羅剎。報終必沉",
    "X15n0303_006:0473c14": "生死苦海。非佛弟子。如是之人。相殺相吞。相食未已。",
    "X15n0303_006:0473c15": "云何是人得出三界。汝教世人。修三摩地。次斷殺生。",
    "X15n0303_006:0473c16": "是名如來先佛世尊第二決定清淨明誨。是故阿難。",
    "X15n0303_006:0473c17": "若不斷殺。修禪定者。譬如有人。自塞其耳。高聲大呌。",
    "X15n0303_006:0473c18": "求人不聞。此等名為欲隱彌露。清淨比丘。及諸菩薩。",
    "X15n0303_006:0473c19": "於岐路行。不蹋生草。況以手拔。云何大悲。取諸眾生",
    "X15n0303_006:0473c20": "血肉充食。若諸眾生。不服東方絲綿絹帛及是此土",
    "X15n0303_006:0473c21": "靴履裘毳乳酪醍醐。如是比丘。於世真脫。酬還宿債。",
    "X15n0303_006:0473c22": "不遊三界。(此譯人語倒也。當云不遊三界酬還宿債)何以故。服其身分。皆",
    "X15n0303_006:0473c23": "為彼緣。如人食其地中百穀。足不離地。必使身心於",
    "X15n0303_006:0473c24": "諸眾生若身身分身心二塗不服不食。我說是人真",
    "X15n0303_006:0474a01": "解脫者。如我此說。名為佛說。不如此說。即波旬說。",
    "X15n0303_006:0474a02": "此明殺戒也。此中所斷之殺。非但人畜。下至蠅虱",
    "X15n0303_006:0474a03": "蛇蝎等。皆勿殺也。亦非但親殺。雖食肉服身。亦所",
    "X15n0303_006:0474a04": "不許。又非但只繫身口。雖心念亦止絕矣。阿難。又",
    "X15n0303_006:0474a05": "諸世界。六道眾生。其心不殺。則不隨其生死相續。",
    "X15n0303_006:0474a06": "以負命索債。為生死緣。不殺故不續也。汝修三昧。",
    "X15n0303_006:0474a07": "本意欲出塵勞。若殺心不除。則塵不可出。縱有多",
    "X15n0303_006:0474a08": "智。禪定現前。如不斷殺。必定落於神道。葢鬼神雖",
    "X15n0303_006:0474a09": "分勝劣。而均是惡趣。故從人而入者。謂之墮落也。",
    "X15n0303_006:0474a10": "若是上品禪人。當為大力鬼。如人間尊奉稱帝稱",
    "X15n0303_006:0474a11": "天者。若是中品。則為飛行夜叉。諸鬼帥等。如川嶽",
    "X15n0303_006:0474a12": "社令之類。若是下品。當為地行羅剎。如依止海濵",
    "X15n0303_006:0474a13": "之類。彼諸鬼神。亦有徒眾。認己是而不知其非。各",
    "X15n0303_006:0474a14": "各自謂成無上道。故我滅度後。末法之中。此輩熾",
    "X15n0303_006:0474a15": "盛。行於世間。倡言食肉不礙成佛。而吾教衰矣。然",
    "X15n0303_006:0474a16": "我於藏通律中。亦聽比丘得食不見不聞不疑及",
    "X15n0303_006:0474a17": "自死鳥殘五種淨肉者。豈無故哉。葢此肉皆我神",
    "X15n0303_006:0474a18": "力化生。如海魚肉山。皆是大悲權化。非真有命根",
    "X15n0303_006:0474a19": "也。又因汝婆羅門所居。地多蒸溼。加以沙石。諸菜",
    "X15n0303_006:0474a20": "不生。若無肉食。誰資身命。故我以大悲神力。化而",
    "X15n0303_006:0474a21": "為肉。使汝暫得其味而食。非真肉也。可見凡佛許",
    "X15n0303_006:0474a22": "食肉者。皆佛用權變。漸引慈化耳。若我滅度之後。",
    "X15n0303_006:0474a23": "即實奪命之肉。奈何食此奪命之肉。而尚名為佛",
    "X15n0303_006:0474a24": "子哉。汝等當知是食肉人。縱禪定中。偶得心開。受",
    "X15n0303_006:0474b01": "用境界現前。亦似三摩地。而非真三摩地。以食肉",
    "X15n0303_006:0474b02": "障深。現行皆大羅剎。報終必沉苦海。斷斷非佛弟",
    "X15n0303_006:0474b03": "子也。良以為佛弟子。求出三界。如是之人。相殺相",
    "X15n0303_006:0474b04": "吞。命債不了。解脫無期。何由而出三界乎。然則汝",
    "X15n0303_006:0474b05": "教世人修三摩地必要次斷殺生。是為如來先佛",
    "X15n0303_006:0474b06": "世尊。第二決定清淨明誨耳。是故阿難。若謂不斷",
    "X15n0303_006:0474b07": "殺業而可修禪定者。譬如有人。塞耳高聲。求人不",
    "X15n0303_006:0474b08": "聞。此等名為欲隱彌露。葢修禪避罪。反乃行殺。塞",
    "X15n0303_006:0474b09": "耳避人。反乃高聲。故謂之欲隱彌露也。且也。清淨",
    "X15n0303_006:0474b10": "比丘。及諸菩薩。於路邊生草。不故塌。不故拔。仁慈",
    "X15n0303_006:0474b11": "之至。猶及草木。云何大悲。乃取眾生血肉以充食",
    "X15n0303_006:0474b12": "耶。不但血肉不可食也。即絲綿絹帛。蠶之所出。靴",
    "X15n0303_006:0474b13": "履裘毳。乳酪醍醐。獸之所出。雖非其身之血肉。然",
    "X15n0303_006:0474b14": "亦是彼身之一分。若諸比丘。不服東方之絲綿絹",
    "X15n0303_006:0474b15": "帛。及我西土之靴履裘毳等。如是比丘。於世真能",
    "X15n0303_006:0474b16": "解脫。更不再遊三界。以酬還宿債矣。何也。以服其",
    "X15n0303_006:0474b17": "身之一分。皆為彼緣。如劫初之人。身有飛光。足若",
    "X15n0303_006:0474b18": "躡雲。由食地肥。啗香稻故。遂致其體堅重。而足不",
    "X15n0303_006:0474b19": "離地也。是則身分猶不可服。而況血肉乎哉。然則",
    "X15n0303_006:0474b20": "修三摩地者。必使我身我心。於諸眾生。若血肉之",
    "X15n0303_006:0474b21": "身。及裘毳等之身分。身不服食。心不貪求。我說是",
    "X15n0303_006:0474b22": "人真解脫者矣。既無惡業。自無冤對。不脫何為。後",
    "X15n0303_006:0474b23": "世如我此說。名為佛說。不如此說。即波旬說。人其",
    "X15n0303_006:0474b24": "可棄佛說而從魔說哉。",
    "X15n0303_006:0474c01": "阿難。又復世界六道眾生。其心不偷。則不隨其生死",
    "X15n0303_006:0474c02": "相續。汝修三昧。本出塵勞。偷心不除。塵不可出。縱有",
    "X15n0303_006:0474c03": "多智禪定現前。如不斷偷。必落邪道。上品精靈。中品",
    "X15n0303_006:0474c04": "妖魅。下品邪人。諸魅所著。彼等羣邪。亦有徒眾。各各",
    "X15n0303_006:0474c05": "自謂。成無上道。我滅度後。末法之中。多此妖邪。熾盛",
    "X15n0303_006:0474c06": "世間。潛匿姦欺。稱善知識。各自謂己。得上人法。詃惑",
    "X15n0303_006:0474c07": "無識。恐令失心。所過之處。其家耗散。我教比丘。循方",
    "X15n0303_006:0474c08": "乞食。令其捨貪。成菩提道。諸比丘等。不自熟食。寄於",
    "X15n0303_006:0474c09": "殘生。旅泊三界。示一往還。去已無返。云何賊人。假我",
    "X15n0303_006:0474c10": "衣服。裨販如來。造種種業。皆言佛法。却非出家具戒",
    "X15n0303_006:0474c11": "比丘。為小乘道。由是疑誤無量眾生。墮無間獄。若我",
    "X15n0303_006:0474c12": "滅後。其有比丘。發心決定。修三摩提。能於如來形像",
    "X15n0303_006:0474c13": "之前。身然一燈。燒一指節。及於身上。爇一香炷。我說",
    "X15n0303_006:0474c14": "是人。無始宿債。一時酬畢。長揖世間。永脫諸漏。雖未",
    "X15n0303_006:0474c15": "即明無上覺路。是人於法已決定心。若不為此捨身",
    "X15n0303_006:0474c16": "微因。縱成無為。必還生人。酬其宿債。如我馬麥。正等",
    "X15n0303_006:0474c17": "無異。汝教世人。修三摩地。後斷偷盜。是名如來先佛",
    "X15n0303_006:0474c18": "世尊第三決定清淨明誨。是故阿難。若不斷偷。修禪",
    "X15n0303_006:0474c19": "定者。譬如有人。水灌漏巵。欲求其滿。縱經塵劫。終無",
    "X15n0303_006:0474c20": "平復。若諸比丘。衣鉢之餘。分寸不畜。乞食餘分。施餓",
    "X15n0303_006:0474c21": "眾生。於大集會。合掌禮眾。有人捶詈。同於稱讚。必使",
    "X15n0303_006:0474c22": "身心二俱捐捨。身肉骨血與眾生共。不將如來不了",
    "X15n0303_006:0474c23": "義說迴為己解以誤初學。佛印是人。得真三昧。如我",
    "X15n0303_006:0474c24": "所說。名為佛說。不如此說。即彼旬說(裨助也。販賣也。裨助偷心。販賣",
    "X15n0303_006:0475a01": "佛法也)。",
    "X15n0303_006:0475a02": "此明盜戒也。此之偷盜。非只竊人之物。但言行詐",
    "X15n0303_006:0475a03": "異。詃惑恐動。乃至一念希取利養者。皆是也。阿難。",
    "X15n0303_006:0475a04": "又復世界六道眾生。其心不偷。利欲貪得。一念不",
    "X15n0303_006:0475a05": "起。則不隨其生死相續。汝修三昧。本出塵勞。若偷",
    "X15n0303_006:0475a06": "心不除。塵不可出。厭塵方可以出塵。貪世豈能以",
    "X15n0303_006:0475a07": "越世哉。縱有多智。禪定現前。如不斷偷。委曲取利。",
    "X15n0303_006:0475a08": "其心回邪。必落邪道。上品精靈。如山精水怪。具諸",
    "X15n0303_006:0475a09": "神通。似仙非仙。似神非神者。中品妖魅。現妖通而",
    "X15n0303_006:0475a10": "魅人者。下品邪人。諸魅所着。言行妖異。惑亂於人",
    "X15n0303_006:0475a11": "者。彼等羣邪。亦有徒眾。邪入肺腑。不知其過。各各",
    "X15n0303_006:0475a12": "自謂成無上道。我滅度後。末法之中。多此妖邪。潛",
    "X15n0303_006:0475a13": "匿奸欺。詐稱得道知識。復以妖言恐人。令彼改心",
    "X15n0303_006:0475a14": "易志。敬如神明。於是盡命傾財以奉之。故所過之",
    "X15n0303_006:0475a15": "處。其家耗散。妖邪熾盛之害如此。若吾教則與之",
    "X15n0303_006:0475a16": "相反矣。我教比丘。隨其所到。持鉢乞食。正欲令其",
    "X15n0303_006:0475a17": "捨貪心而成覺道也。循方而乞。則不自熟食矣。所",
    "X15n0303_006:0475a18": "以然者。以此殘生若寄。為旅為泊於三界客舍之",
    "X15n0303_006:0475a19": "中。聊示此一度往還。自此以往。更不復來矣。豈令",
    "X15n0303_006:0475a20": "其戀戀人間。作地獄滓耶。云何妖邪賊人。竊我衣",
    "X15n0303_006:0475a21": "服。假我僧儀。以如來為取利之媒。廣行販賣。造三",
    "X15n0303_006:0475a22": "塗業。而皆言此是佛法。是非法說法也。反謗出家",
    "X15n0303_006:0475a23": "比丘秉具戒者。為小乘道。是法說非法也。以是為",
    "X15n0303_006:0475a24": "非。以非為是。由是疑誤無量眾生。墮無間獄。孰非",
    "X15n0303_006:0475b01": "妖邪之為害哉。且人之至寶惜者。莫如此身。我教",
    "X15n0303_006:0475b02": "比丘發心修大定者。先於如來像前。作捨身微因。",
    "X15n0303_006:0475b03": "或身燈。或指節。或香炷。令彼酬償宿生負債。辭世",
    "X15n0303_006:0475b04": "間而脫諸漏。能行此行。雖未能即登大菩提路。是",
    "X15n0303_006:0475b05": "人決定能信大菩提法矣。若不行此行。縱得菩提。",
    "X15n0303_006:0475b06": "還來人間酬償宿債。如我曾於毗蘭邑王馬廐食",
    "X15n0303_006:0475b07": "馬麥三月是也。夫身猶可捨。何況身外之物。而又",
    "X15n0303_006:0475b08": "何偷盜之不可斷哉。然則汝教世人修三摩地。必",
    "X15n0303_006:0475b09": "令其後斷偷盜。是名如來先佛世尊第三決定清",
    "X15n0303_006:0475b10": "淨明誨耳。是故阿難。若不斷偷而修禪定者。譬如",
    "X15n0303_006:0475b11": "水灌漏巵。塵劫難滿。所以律制比丘衣鉢之外。分",
    "X15n0303_006:0475b12": "寸不畜。止貪也。乞食餘分。施餓眾生。止悋也。合掌",
    "X15n0303_006:0475b13": "禮眾。不慢也。捶詈同讚。無我相也。身心俱捨。無繫",
    "X15n0303_006:0475b14": "戀也。身肉骨血。與眾生共。無遺餘也。比丘之行如",
    "X15n0303_006:0475b15": "此。皆為成就無偷之心。又豈肯曲取以自奉耶。至",
    "X15n0303_006:0475b16": "若聽畜百一所需。但禁餘二。或許不入大會。避辱",
    "X15n0303_006:0475b17": "不受。及布施不及身分等。皆是不了義中。如薩婆",
    "X15n0303_006:0475b18": "多論所說。若能但依了義教。不將如來不了義說。",
    "X15n0303_006:0475b19": "曲為已解。并誤後學者。佛印是人。得真三昧矣。如",
    "X15n0303_006:0475b20": "我所說者。名佛說也。不如此說者。波旬說也。可不",
    "X15n0303_006:0475b21": "辨與。",
    "X15n0303_006:0475b22": "阿難。如是世界六道眾生。雖則身心無殺盜婬三行",
    "X15n0303_006:0475b23": "已圓。若大妄語。即三摩地。不得清淨。成愛見魔。失如",
    "X15n0303_006:0475b24": "來種。所謂未得謂得。未證言證。或求世間尊勝第一。",
    "X15n0303_006:0475c01": "謂前人言。我今已得須陀洹果斯陀含果阿那含果",
    "X15n0303_006:0475c02": "阿羅漢道辟支佛乘十地地前諸位菩薩。求彼禮懺。",
    "X15n0303_006:0475c03": "貪其供養。是一顛迦(即一闡提)消滅佛種。如人以刀斷多",
    "X15n0303_006:0475c04": "羅木。(貝多羅樹以刀斷則不復活)佛說是人。永殞善根。無復知見。",
    "X15n0303_006:0475c05": "沉三苦海。不成三昧。我滅度後。勅諸菩薩及阿羅漢。",
    "X15n0303_006:0475c06": "應身生彼末法之中。作種種形。度諸輪轉。或作沙門",
    "X15n0303_006:0475c07": "白衣居士人王宰官童男童女如是乃至婬女寡婦",
    "X15n0303_006:0475c08": "奸偷屠販。與其同事。(四攝之一)稱讚佛乘。令其身心入三",
    "X15n0303_006:0475c09": "摩地。終不自言我真菩薩真阿羅漢。洩佛密因。輕言",
    "X15n0303_006:0475c10": "末學。惟除命終陰有遺付。云何是人。惑亂眾生。成大",
    "X15n0303_006:0475c11": "妄語。汝教世人。修三摩地。後復斷除諸大妄語。是名",
    "X15n0303_006:0475c12": "如來先佛世尊第四決定清淨明誨。是故阿難。若不",
    "X15n0303_006:0475c13": "斷其大妄語者。如刻人糞為栴檀形欲求香氣。無有",
    "X15n0303_006:0475c14": "是處。我教比丘。直心道場。於四威儀一切行中。尚無",
    "X15n0303_006:0475c15": "虗假。云何自稱得上人法。譬如窮人妄號帝王。自取",
    "X15n0303_006:0475c16": "誅滅。況復法王。如何妄竊。因地不真。果招迂曲。求佛",
    "X15n0303_006:0475c17": "菩提。如噬臍人。欲誰成就。若諸比丘。心如直弦。一切",
    "X15n0303_006:0475c18": "真實。入三摩地。永無魔事。我印是人成就菩提無上",
    "X15n0303_006:0475c19": "知覺。如我所說。名為佛說。不如此說。即波旬說。",
    "X15n0303_006:0475c20": "此明不妄語戒也。阿難。如是世界。六道眾生。雖則",
    "X15n0303_006:0475c21": "身心無殺盜婬。三戒具足。三行已圓。若言行不顧。",
    "X15n0303_006:0475c22": "大妄語者。即三昧不成。成愛見魔。失如來種。何謂",
    "X15n0303_006:0475c23": "大妄語。所謂道未得而言得。果未證而言證。將無",
    "X15n0303_006:0475c24": "作有。惟求世間尊勝第一。常在人前。說我已得三",
    "X15n0303_006:0476a01": "果。以至羅漢辟支。地前諸位菩薩。令人求彼體懺。",
    "X15n0303_006:0476a02": "而貪其陳設供養。若是者。即一闡提。消滅佛種。如",
    "X15n0303_006:0476a03": "刀斷木。不復再活。佛記是人。永絕善根。無復知見。",
    "X15n0303_006:0476a04": "沉淪三塗。不成三昧矣。夫我滅度後。勅諸菩薩羅",
    "X15n0303_006:0476a05": "漢。應物現形。生彼末法之中。作種種相。度諸輪轉",
    "X15n0303_006:0476a06": "眾生。或現順相。而為沙門居士。人王宰官。及童男",
    "X15n0303_006:0476a07": "女。或現逆相。乃至婬女寡婦。奸偷屠販。或淨或染。",
    "X15n0303_006:0476a08": "與彼眾生。和光同塵。為同事攝。稱揚佛乘。誘彼入",
    "X15n0303_006:0476a09": "道。尚不許自稱是真菩薩。是真羅漢。洩漏密機於",
    "X15n0303_006:0476a10": "初學人前。唯除命終時。略露消息。遺言付法。令人",
    "X15n0303_006:0476a11": "生信耳。葢住則不泄。泄則不住。此一定軌則也。云",
    "X15n0303_006:0476a12": "何邪人。既泄仍住。明是惑亂眾生。要求恭敬利養。",
    "X15n0303_006:0476a13": "而成此妄語。慎莫信之可也。然則汝教世人。修三",
    "X15n0303_006:0476a14": "摩地。次後却要斷除諸大妄語。是為如來先佛世",
    "X15n0303_006:0476a15": "尊。第四決定清淨明誨耳。是故阿難。若不斷妄語",
    "X15n0303_006:0476a16": "修禪定者。聽其言則是。考其行則非。如刻糞求香。",
    "X15n0303_006:0476a17": "無有是處。所以我教比丘。一行一止。皆要直心直",
    "X15n0303_006:0476a18": "言。不容一念虗假。云何妄稱得上人法。是何異一",
    "X15n0303_006:0476a19": "介之人。妄號帝王。自取喪身失命而已。且一國小",
    "X15n0303_006:0476a20": "王。尚不容妄竊尊號。況巍巍堂堂。為出世之極尊。",
    "X15n0303_006:0476a21": "而欲竊其名位耶。以如是因。求如是果。因既不真。",
    "X15n0303_006:0476a22": "果亦迂曲。如人噬臍。決不可及。必欲成就菩提。當",
    "X15n0303_006:0476a23": "令心如弦直。直心直言。一切真實。以入三昧。自然",
    "X15n0303_006:0476a24": "不成愛見魔。而成無上知覺矣。經云。學道從不妄",
    "X15n0303_006:0476b01": "語始。此之謂也。如我此說。名為佛說。不如此說。即",
    "X15n0303_006:0476b02": "波旬說。汝當辨之。○噬臍者。以妄語求正覺。猶以",
    "X15n0303_006:0476b03": "自口噬自臍。莫能及也。",
    "X15n0303_006:0476b04": "楞嚴說通卷六"
}