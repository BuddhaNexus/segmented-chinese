{
    "T49n2039_002:0972a02": "三國遺事卷第二",
    "T49n2039_002:0972a04": "文虎王法敏",
    "T49n2039_002:0972a05": "王初即位。龍朔辛酉。泗泚南海中有死女尸。",
    "T49n2039_002:0972a06": "身長七十三尺。足長六尺陰長三尺。或云。身",
    "T49n2039_002:0972a07": "長十八尺。在封乾二年丁卯。",
    "T49n2039_002:0972a08": "總章戊辰。王統兵。與仁問欽純等至平壤。會",
    "T49n2039_002:0972a09": "唐兵滅麗。唐帥李勣獲高&#;王還國(王之性高。故云高&#;。",
    "T49n2039_002:0972a10": "按唐書高記。現慶五年庚申。蘇定方等征百濟。後十二月大將軍契如何)為浿道行軍大",
    "T49n2039_002:0972a11": "總管蘇。定方為遼東道大總管。劉伯英為平",
    "T49n2039_002:0972a12": "壤道大總管。以伐高麗。又明年辛酉正月。蕭",
    "T49n2039_002:0972a13": "嗣業為扶俆道總管。任雅相為浿江道總管。",
    "T49n2039_002:0972a14": "率三十五萬軍以伐高麗。八月甲戌。蘇定方",
    "T49n2039_002:0972a15": "等及高麗戰。于浿江敗亡。乾封元年丙寅六",
    "T49n2039_002:0972a16": "月。以龐同善高臨薜仁貴李謹行等為後",
    "T49n2039_002:0972a17": "援。九月。龐同善及高麗戰敗之十二月己酉。",
    "T49n2039_002:0972a18": "以李勣為遼東道行臺大總管。率六總管兵以",
    "T49n2039_002:0972a19": "伐高麗。總章元年戊辰九月癸巳。李勣獲高",
    "T49n2039_002:0972a20": "&#;王。十二月丁巳獻俘于帝。上元元年甲戌",
    "T49n2039_002:0972a21": "二月。劉仁軌為雞林道總管。以伐新羅。而鄉",
    "T49n2039_002:0972a22": "古記云。唐遣陸路將軍孔恭水路將軍有相",
    "T49n2039_002:0972a23": "興新羅金庾信等滅之。而此云仁問欽純等",
    "T49n2039_002:0972a24": "無庾信。未詳。時唐之游兵諸將兵有留鎮而",
    "T49n2039_002:0972a25": "將謀襲我者。王覺之。發兵之明年。高宗使召",
    "T49n2039_002:0972a26": "仁問等讓之曰。爾請我兵以滅麗。害之何耶。",
    "T49n2039_002:0972a27": "乃下圓扉。鍊兵五十萬。以薜邦為帥。欲伐新",
    "T49n2039_002:0972a28": "羅。時義相師西學入唐來見仁問。仁問以事",
    "T49n2039_002:0972a29": "諭之。相乃東還上聞。王甚憚之。會群臣問防",
    "T49n2039_002:0972b01": "禦策。角干金天尊奏曰。近有明朗法師入龍",
    "T49n2039_002:0972b02": "宮。傳祕法而來。請詔問之。朗奏曰。狼山之南",
    "T49n2039_002:0972b03": "有神遊林。創四天王寺於其地。開設道場則",
    "T49n2039_002:0972b04": "可矣。時有貞州使走報曰。唐兵無數至我境。",
    "T49n2039_002:0972b05": "迴槧海上。王召明朗曰。事已逼至如何。朗曰。",
    "T49n2039_002:0972b06": "以彩帛假搆宜矣。乃以彩帛營寺。草搆五方",
    "T49n2039_002:0972b07": "神像。以瑜珈明僧十二員。明朗為上首。作文",
    "T49n2039_002:0972b08": "豆婁祕密之法。時唐羅兵未交接。風濤怒起。",
    "T49n2039_002:0972b09": "唐舡皆沒於水。後改剏寺。名四天王寺。至今",
    "T49n2039_002:0972b10": "不墜壇席(國史大改剏在調露元年己卯)後年辛未。唐更遣趙",
    "T49n2039_002:0972b11": "憲為帥。亦以五萬兵來征。又作其法。舡沒如",
    "T49n2039_002:0972b12": "前。是時翰林郎朴文俊隨仁問在獄中。高宗召",
    "T49n2039_002:0972b13": "文俊曰。汝國有何密法。再發大兵無生還者。",
    "T49n2039_002:0972b14": "文俊奏曰。陪臣等來於上國一十餘年。不知",
    "T49n2039_002:0972b15": "本國之事。但遙聞一事爾。厚荷上國之恩。一",
    "T49n2039_002:0972b16": "統三國。欲報之德。新剏天王寺於狼山之南。",
    "T49n2039_002:0972b17": "祝皇壽萬年。長開法席而已。高宗聞之大悅。",
    "T49n2039_002:0972b18": "乃遣禮部侍郎樂鵬龜使於羅審其寺。王先",
    "T49n2039_002:0972b19": "聞唐使將至。不宜見茲寺。乃別剏新寺於其",
    "T49n2039_002:0972b20": "南待之。使至曰。必先行香於皇帝祝壽之所",
    "T49n2039_002:0972b21": "天王寺。乃引見新寺。其使立於門前曰。不是",
    "T49n2039_002:0972b22": "四天王寺。乃望德遙山之寺。終不入。國人以",
    "T49n2039_002:0972b23": "金一千兩贈之。其使乃還奏曰。新羅剏天",
    "T49n2039_002:0972b24": "王寺。祝皇壽於新寺而已。因唐使之言。因名",
    "T49n2039_002:0972b25": "望德寺(或系孝昭王代。誤矣)王聞文俊善奏。帝有寬赦之",
    "T49n2039_002:0972b26": "意。乃命強首先生作請放仁問表。以舍人遠",
    "T49n2039_002:0972b27": "禹奏於唐。帝見表流涕。赦仁問慰送之。仁",
    "T49n2039_002:0972b28": "問在獄時。國人為剏寺名仁容寺。開設觀音",
    "T49n2039_002:0972b29": "道場。及仁問來還。死於海上。改為彌陀道場。",
    "T49n2039_002:0972c01": "至今猶存。大王御國二十一年。以永隆二年",
    "T49n2039_002:0972c02": "辛巳崩。遺詔葬於東海中大巖上。王平時常",
    "T49n2039_002:0972c03": "謂智義法師曰。朕身後願為護國大龍。崇奉",
    "T49n2039_002:0972c04": "佛法。守護邦家。法師曰。龍為畜報何。王曰。",
    "T49n2039_002:0972c05": "我厭世間榮華久矣。若麁報為畜。則雅合朕",
    "T49n2039_002:0972c06": "懷矣王初即位置南山長倉。長五十步。廣十",
    "T49n2039_002:0972c07": "五步。貯米穀兵器。是為右倉。天恩寺西北山",
    "T49n2039_002:0972c08": "上是為左倉。別本云。建福八年辛亥築南山",
    "T49n2039_002:0972c09": "城。周二千八百五十步。則乃真德王代始築。",
    "T49n2039_002:0972c10": "而至此乃重修爾。又始築富山城。三年乃畢。",
    "T49n2039_002:0972c11": "安北河邊築鐵城。又欲築京師城郭。既令真",
    "T49n2039_002:0972c12": "吏。時義相法師聞之。致書報云。王之政教明",
    "T49n2039_002:0972c13": "則雖草丘盡地而為城。民不敢踰。可以潔災",
    "T49n2039_002:0972c14": "進福。政教苟不明。則雖有長城。災害未消。王",
    "T49n2039_002:0972c15": "於是正罷其役。麟德三年丙寅三月十日。人",
    "T49n2039_002:0972c16": "家婢名吉伊。一乳生三子。總章三年庚午正",
    "T49n2039_002:0972c17": "月七日。漢岐部一山級干一作成山何于。婢",
    "T49n2039_002:0972c18": "一乳生四子。一女三子。國給穀二百石以賞",
    "T49n2039_002:0972c19": "之　又伐高麗。以其國王孫还國。置之真骨",
    "T49n2039_002:0972c20": "位　王一日召庶弟車得公曰。汝為塚宰。均",
    "T49n2039_002:0972c21": "理百官平章四海。公曰。陛下若以小臣為宰。",
    "T49n2039_002:0972c22": "則臣願潛行國內。示民問徭役之勞逸。祖",
    "T49n2039_002:0972c23": "賦之輕重。官吏之清濁。然後就職。王聽之。公",
    "T49n2039_002:0972c24": "著緇衣。把琵琶為居士形。出京師。經由阿瑟",
    "T49n2039_002:0972c25": "羅州(令溟州)牛首州(今春州)北原京(今忠州)至於武珍州",
    "T49n2039_002:0972c26": "(今海陽)巡行里閈。州吏安吉見是異人。邀致其",
    "T49n2039_002:0972c27": "家。盡情供億。至夜安吉喚妻妾三人曰。今茲",
    "T49n2039_002:0972c28": "侍宿客居士者終身偕老二妻曰。寧不並居。",
    "T49n2039_002:0972c29": "何以於人同宿。其一妻曰。公若許終身並居。",
    "T49n2039_002:0973a01": "則承命矣。從之。詰旦居士欲辭行時。曰僕京",
    "T49n2039_002:0973a02": "師人也。吾家在皇龍皇聖二寺之間。吾名端",
    "T49n2039_002:0973a03": "午也(俗為端午為車衣)主人若到京師。尋訪吾家幸矣。",
    "T49n2039_002:0973a04": "遂行到京師居家宰。國之制每以外州之吏",
    "T49n2039_002:0973a05": "一人上守京中。諸曹注今之其人也。安吉當",
    "T49n2039_002:0973a06": "次上守至京師。問兩寺之間端午居士之家。",
    "T49n2039_002:0973a07": "人莫知者。安吉久立道左。有一老翁經過。聞",
    "T49n2039_002:0973a08": "其言良久佇思曰。二寺間一家殆大內也。端",
    "T49n2039_002:0973a09": "午者乃車得令公也。潛行外郡時。殆汝有緣",
    "T49n2039_002:0973a10": "契乎。安吉陳其實。老人曰。汝去宮城之西。敀",
    "T49n2039_002:0973a11": "正門。待宮女出入者告之。安吉從之。告武珍",
    "T49n2039_002:0973a12": "州安吉進於門矣。公聞而走出。携手入宮。喚",
    "T49n2039_002:0973a13": "出公之妃。興安吉共宴。具饌至五十味。聞",
    "T49n2039_002:0973a14": "於上。以星浮山(一作星損乎山)下為武珍州上守繞木",
    "T49n2039_002:0973a15": "田。禁人樵採。人不敢近。內外欽羡之。山下",
    "T49n2039_002:0973a16": "有田三十畝。下種三石。此田稔歲。武珍州亦",
    "T49n2039_002:0973a17": "稔。否則亦否云。",
    "T49n2039_002:0973a18": "万波息笛",
    "T49n2039_002:0973a19": "第三十一神文大王。諱政明。金氏。開耀元年",
    "T49n2039_002:0973a20": "辛巳七月七日即位。為聖考文武大王創感",
    "T49n2039_002:0973a21": "恩寺於東海邊(寺中記云。文武王欲鎮倭兵。故始創此寺。未畢而崩。為海龍。其子神文立",
    "T49n2039_002:0973a22": "開耀二年畢。排金堂砌下東向開一穴。乃龍之入寺旋繞之備蓋遺詔之藏骨處。名大王岩。寺名感恩寺。後見龍現",
    "T49n2039_002:0973a23": "形處。名利見臺)明年壬午五月朔(一本云天授元年誤矣)海官波",
    "T49n2039_002:0973a24": "珍喰朴夙清奏曰。東海中有小山浮來向感",
    "T49n2039_002:0973a25": "恩寺。隨波往來。王異之。命日官金春質(一作春日)",
    "T49n2039_002:0973a26": "占之。曰。聖考今為海龍鎮護三韓。抑又金公",
    "T49n2039_002:0973a27": "庾信乃三十三天之一子今降為大臣。二聖",
    "T49n2039_002:0973a28": "同德。欲出守城之寶。若陛下行幸海過。必得",
    "T49n2039_002:0973a29": "無價大寶。王喜以其月七日駕幸利見臺。望",
    "T49n2039_002:0973b01": "其山遣使審之。山勢如龜頭。上有一竿竹。晝",
    "T49n2039_002:0973b02": "為二。夜合一(一云。山亦晝夜開合如竹)使來奏之。王御感恩",
    "T49n2039_002:0973b03": "寺宿。明日午時。竹合為一。天地振動。風雨晦",
    "T49n2039_002:0973b04": "暗七日。至其月十六日風霽波平。王泛海入",
    "T49n2039_002:0973b05": "其山。有龍奉黑玉帶來獻。迎接共坐。問曰。此",
    "T49n2039_002:0973b06": "山與竹或判或合如何。龍曰。比如一手拍之",
    "T49n2039_002:0973b07": "無聲。二手拍則有聲。此竹之為物。合之然後",
    "T49n2039_002:0973b08": "有聲。聖王以聲理天下之瑞也。王取此竹。作",
    "T49n2039_002:0973b09": "笛吹之。天下和平。今王考為海中大龍。庾信",
    "T49n2039_002:0973b10": "復為天神。二聖同心。出此無價大寶。令我獻",
    "T49n2039_002:0973b11": "之。王驚喜。以五色錦彩金玉酬賽之。勅使斫",
    "T49n2039_002:0973b12": "竹出海時。山與龍忽隱不現。王宿感恩寺。十",
    "T49n2039_002:0973b13": "七日。到祗林寺西溪邊。留駕晝饍。太子理恭",
    "T49n2039_002:0973b14": "(即孝昭大王)守闕。聞此事走馬來賀。徐察奏曰。此玉",
    "T49n2039_002:0973b15": "帶諸窠皆真龍也。王曰。汝何知之。太子曰。摘",
    "T49n2039_002:0973b16": "一窠沈水示之。乃摘左邊第二窠沈溪。即成",
    "T49n2039_002:0973b17": "龍上天。其地成淵。因號龍淵。駕还。以其竹作",
    "T49n2039_002:0973b18": "笛。藏於月城天尊庫。吹此笛則兵退病愈。旱",
    "T49n2039_002:0973b19": "雨雨晴。風定波平。號万波息笛。稱為國寶。至",
    "T49n2039_002:0973b20": "孝昭大王代天授四年癸巳。因失禮郎生还",
    "T49n2039_002:0973b21": "之異。更封號曰万万波波息笛。詳見彼傳。",
    "T49n2039_002:0973b22": "孝昭王代　　竹旨郎(亦作竹曼亦名智官)",
    "T49n2039_002:0973b23": "第三十二孝昭王代。竹曼郎之徒有得烏(一云谷)",
    "T49n2039_002:0973b24": "級干。隸名於風流黃卷。追日仕進。隔旬日不",
    "T49n2039_002:0973b25": "見。郎喚其母。問爾子何在。母曰。幢典牟梁益",
    "T49n2039_002:0973b26": "宣阿干以我子差富山城倉。直馳去。行急未",
    "T49n2039_002:0973b27": "暇告辭於郎。郎曰。汝子若私事適彼。則不須",
    "T49n2039_002:0973b28": "尋訪。今以公事進去。須歸享矣。乃以舌餅一",
    "T49n2039_002:0973b29": "合酒一缸。卒左人(鄉云皆叱知言奴僕也)而行。郎徒百三",
    "T49n2039_002:0973c01": "十七人亦具儀侍從。到富山城。問閽人。得",
    "T49n2039_002:0973c02": "鳥失奚在。人曰。今在益宣田。隨例赴役。郎",
    "T49n2039_002:0973c03": "歸田以所將酒餅饗之。請暇於益宣。將欲偕",
    "T49n2039_002:0973c04": "還。益宣固禁不許。時有使吏侃珍管收推火",
    "T49n2039_002:0973c05": "郡。能節租三十石輸送城中。美郎之重士風",
    "T49n2039_002:0973c06": "味。鄙宣暗塞不通。乃以所領三十石贈益宣",
    "T49n2039_002:0973c07": "助請。猶不許。又以珍節舍知騎馬鞍具貽之。",
    "T49n2039_002:0973c08": "乃許。朝廷花主聞之。遣使取益宣。將洗浴其",
    "T49n2039_002:0973c09": "垢醜。宣逃隱。掠其長子而去。時仲冬極寒之",
    "T49n2039_002:0973c10": "日。浴洗於城內池中。仍合凍死。大王聞之。勅",
    "T49n2039_002:0973c11": "牟梁里人從官者。並合黜遣。更不接公署。不",
    "T49n2039_002:0973c12": "著黑衣。若為僧者。不合入鍾鼓寺中。勅史",
    "T49n2039_002:0973c13": "上偘。珍子孫為枰定戶孫標異之。時园測法",
    "T49n2039_002:0973c14": "師是海東高德。以牟梁里人故不授僧職。初",
    "T49n2039_002:0973c15": "述宗公為朔州都督使。將歸理所。時三韓兵",
    "T49n2039_002:0973c16": "亂。以騎兵三千護送之。行至竹旨嶺。有一居",
    "T49n2039_002:0973c17": "士平理其嶺路。公見之歎美。居士亦善公之",
    "T49n2039_002:0973c18": "威勢赫甚。相感於心。公赴州理。隔一朔。夢見",
    "T49n2039_002:0973c19": "居士入于房中。室家同夢。驚怪左甚。翌日",
    "T49n2039_002:0973c20": "使人同其居士安否。人曰。居士死有日矣。",
    "T49n2039_002:0973c21": "使來还告其死。與夢同日矣。公曰。殆居士誕",
    "T49n2039_002:0973c22": "於吾家爾。更發卒修葬於嶺上北峯。造石彌",
    "T49n2039_002:0973c23": "勒一軀。安於塚前。妻氏自夢之日有娠。既誕。",
    "T49n2039_002:0973c24": "因名竹旨。壯而出仕。與庾信公為副帥。統三",
    "T49n2039_002:0973c25": "韓。真德太宗文武神文四代為塚宰。安定厥",
    "T49n2039_002:0973c26": "邦。初得烏谷慕郎而作歌曰。",
    "T49n2039_002:0973c27": "去隱春皆理米　毛冬居叱沙哭屋尸",
    "T49n2039_002:0973c28": "以憂音　阿冬音乃叱好支賜烏隱　貌",
    "T49n2039_002:0973c29": "史年數就音墮支行齊　目煙迴於尸七",
    "T49n2039_002:0974a01": "史伊衣　逢鳥支惡知作乎下是　郎",
    "T49n2039_002:0974a02": "也慕理尸心未　行乎尸道尸　蓬次叱",
    "T49n2039_002:0974a03": "巷中宿尸夜音有叱下是",
    "T49n2039_002:0974a04": "聖德王",
    "T49n2039_002:0974a05": "第三十三聖德王。神龍二年丙午。歲禾不",
    "T49n2039_002:0974a06": "登。人民飢甚。丁未正月初一日至七月三十",
    "T49n2039_002:0974a07": "日救民給租。一口一日三升為式。終事而",
    "T49n2039_002:0974a08": "計三十萬五百碩也　王為太宗大王剏奉德",
    "T49n2039_002:0974a09": "寺。設仁王道場。七日大赦。始有侍中職(一本糸孝",
    "T49n2039_002:0974a10": "成王)。",
    "T49n2039_002:0974a11": "水路夫人",
    "T49n2039_002:0974a12": "聖德王代。純貞公赴江陵大守(今溟州)行次海汀",
    "T49n2039_002:0974a13": "晝饍。傍有石嶂。如屏臨海。高千丈。上有躑",
    "T49n2039_002:0974a14": "躅花盛開。公之夫人水路見之謂左右曰。折",
    "T49n2039_002:0974a15": "花獻者其誰。從者曰。非人跡所到。皆辭不能",
    "T49n2039_002:0974a16": "傍有老翁牽牸牛而過者。聞夫人言折其花",
    "T49n2039_002:0974a17": "亦作歌詞獻之。其翁不知何許人也。便行二",
    "T49n2039_002:0974a18": "日程。又有臨海亭。晝饍次海龍忽攬夫人入",
    "T49n2039_002:0974a19": "海。公顛倒躄地。計無所出。又有一老人告曰。",
    "T49n2039_002:0974a20": "故人有言。眾口鑠金。今海中傍生。何不畏眾",
    "T49n2039_002:0974a21": "口乎。宜進界內民。作歌唱之。以杖打岸。則可",
    "T49n2039_002:0974a22": "見夫人矣。公從之。龍奉夫人出海獻之。公問",
    "T49n2039_002:0974a23": "夫人海中事。四七寶宮殿。所饍甘滑香潔。",
    "T49n2039_002:0974a24": "非人間煙火。此夫人衣襲異香。非世所聞。水",
    "T49n2039_002:0974a25": "路姿容絕代。每經過深山大澤。屢被神物掠",
    "T49n2039_002:0974a26": "攬。眾人唱海歌。詞曰。",
    "T49n2039_002:0974a27": "　龜乎龜乎出水路　　掠人婦女罪何極",
    "T49n2039_002:0974a28": "　汝若[怡-台+旁]逆不出獻　　入網捕掠燔之喫",
    "T49n2039_002:0974a29": "老人獻花歌曰。",
    "T49n2039_002:0974b01": "紫布岩乎過希執音乎手母牛放教遣",
    "T49n2039_002:0974b02": "　吾肹不喻慚肹伊賜等　花肹折叱可獻",
    "T49n2039_002:0974b03": "乎理音如。",
    "T49n2039_002:0974b04": "孝成王",
    "T49n2039_002:0974b05": "開元十年壬戌十月。始築關門於毛火郡。今",
    "T49n2039_002:0974b06": "毛火村。屬慶州東南境。乃防日本塞垣也。周",
    "T49n2039_002:0974b07": "迴六千七百九十二步五尺。役徒三萬九千",
    "T49n2039_002:0974b08": "二百六十二人。掌員元真角干。開元二十一",
    "T49n2039_002:0974b09": "年癸酉。唐人欲征北犾。請兵新羅。客使六",
    "T49n2039_002:0974b10": "百四人來还國。",
    "T49n2039_002:0974b11": "景德王　　忠談師　　表訓大德",
    "T49n2039_002:0974b12": "德經等大王備禮受之。王御國二十四年。五",
    "T49n2039_002:0974b13": "岳三山神等時或現侍於殿庭。三月三日。王",
    "T49n2039_002:0974b14": "御敀正門樓上。謂左右曰。誰能途中得一員",
    "T49n2039_002:0974b15": "榮服僧來。於是適有一大德。威儀鮮潔。徜徉",
    "T49n2039_002:0974b16": "而行。左右望而引見之。王曰。非吾所謂榮僧",
    "T49n2039_002:0974b17": "也。退之。更有一僧。被衲衣負櫻筒(一作荷簣)從南",
    "T49n2039_002:0974b18": "而來。王喜見之。邀致樓上。視其筒中。盛茶具",
    "T49n2039_002:0974b19": "已。曰。汝為誰耶。僧曰志談。曰。何所歸來。僧",
    "T49n2039_002:0974b20": "曰。僧每重三重九之日。烹茶饗南山三花嶺",
    "T49n2039_002:0974b21": "彌勒世尊。今茲既獻而還矣。王曰。寡人亦一",
    "T49n2039_002:0974b22": "甌茶有分乎。僧乃煎茶獻之。茶之氣味異常。",
    "T49n2039_002:0974b23": "甌中異香郁烈。王曰。朕甞聞師讚耆婆郎詞",
    "T49n2039_002:0974b24": "腦歌。其意甚高。是其果乎。對曰然。王曰。然",
    "T49n2039_002:0974b25": "則為朕作理安民歌。僧應時。奉勅歌呈之。王",
    "T49n2039_002:0974b26": "佳之。封王師焉。僧再拜固辭不受。安民歌曰。",
    "T49n2039_002:0974b27": "君隱父也　臣隱愛賜尸母史也　民焉",
    "T49n2039_002:0974b28": "狂尸恨阿孩古為賜尸知民是愛尸知古",
    "T49n2039_002:0974b29": "如　窟理叱大肹生以支所音物生此肹",
    "T49n2039_002:0974c01": "喰惡支治良羅　此地肹捨遣只於冬是",
    "T49n2039_002:0974c02": "去於丁　為尸知國惡支持以　支知",
    "T49n2039_002:0974c03": "右如後句　君如臣多支民隱如　為",
    "T49n2039_002:0974c04": "內尸等焉國惡太平恨音叱如",
    "T49n2039_002:0974c05": "讚耆婆郎歌曰。",
    "T49n2039_002:0974c06": "咽嗚爾處米　露曉邪隱月羅理　白雲",
    "T49n2039_002:0974c07": "音逐于浮去隱安支下　沙是八陵隱汀",
    "T49n2039_002:0974c08": "理也中　耆郎矣貌史是史藪邪　逸烏",
    "T49n2039_002:0974c09": "川理叱磧惡希　郎也持以支如賜烏隱",
    "T49n2039_002:0974c10": "心未際叱肹逐內良齊　阿耶　柏史叱",
    "T49n2039_002:0974c11": "枝次高支好　雪是毛冬乃乎尸花判也",
    "T49n2039_002:0974c12": "王玉莖長八寸無子廢之。封沙梁夫人。後妃",
    "T49n2039_002:0974c13": "滿月夫人諡景垂大后。依忠角干之女也。王",
    "T49n2039_002:0974c14": "一日詔表訓大德曰。朕無祐不獲其嗣。願大",
    "T49n2039_002:0974c15": "德請於上帝而有之。訓上告於天帝。還來奏",
    "T49n2039_002:0974c16": "云。帝有言。求女即可。男即不宜。王曰。願轉",
    "T49n2039_002:0974c17": "女成男。訓再上天請之。帝曰。可則可矣。然為",
    "T49n2039_002:0974c18": "男則國殆矣。訓欲下時。帝又召曰。天與人不",
    "T49n2039_002:0974c19": "可亂。今師往來如隣里。漏洩天機。今後宜更",
    "T49n2039_002:0974c20": "不通。訓來以天語諭之。王曰。國雖殆。得男而",
    "T49n2039_002:0974c21": "為嗣足矣。於是滿月王后生太子。王喜甚。至",
    "T49n2039_002:0974c22": "八歲王崩。太子即位。是為惠恭大王。幼冲故",
    "T49n2039_002:0974c23": "大后臨朝。政條不理。盜賊蜂起。不遑備禦。",
    "T49n2039_002:0974c24": "訓師之說驗矣。小帝既女為男故。自期晬至",
    "T49n2039_002:0974c25": "於登位。常為婦女之戲。好佩錦囊。與道流為",
    "T49n2039_002:0974c26": "戲。故國有大亂。修為宣德與金良相所弑。自",
    "T49n2039_002:0974c27": "表訓後。聖人不生於新羅云。",
    "T49n2039_002:0974c28": "惠恭王",
    "T49n2039_002:0974c29": "大曆之初。康州官署大堂之東。地漸陷成池",
    "T49n2039_002:0974c30": "(一本大寺東小池)從十三尺。橫七尺。忽有鯉魚五六。相",
    "T49n2039_002:0975a01": "繼而漸大。淵亦隨大。至二年丁未。又天狗墜",
    "T49n2039_002:0975a02": "於東樓南。頭如瓮。尾三尺許。色如烈火。天地",
    "T49n2039_002:0975a03": "亦振。又是年。今浦縣稻田五頃中皆米顆成",
    "T49n2039_002:0975a04": "穗。是年七月。北宮庭中先有二星墜地。又一",
    "T49n2039_002:0975a05": "星墜。三星皆沒入地。先時宮北廁圊中二莖",
    "T49n2039_002:0975a06": "蓮生。又奉聖寺田中生蓮。虎入禁城中。追覓",
    "T49n2039_002:0975a07": "失之。角干大恭家梨木上雀集無數。據安國",
    "T49n2039_002:0975a08": "兵法下卷云。天下兵大亂。於是大赦修省。七",
    "T49n2039_002:0975a09": "月三日。大恭角干賊起。王都及五道州郡并",
    "T49n2039_002:0975a10": "九十六角干相戰大亂。大恭角干家亡。輸其",
    "T49n2039_002:0975a11": "家資寶帛于王宮。新城長倉火燒。逆黨之寶",
    "T49n2039_002:0975a12": "穀在沙梁牟梁等里中者。亦輸入王宮。亂彌",
    "T49n2039_002:0975a13": "三朔乃息。被賞者頗多。誅死者無算也。表訓",
    "T49n2039_002:0975a14": "之言國殆是也。",
    "T49n2039_002:0975a15": "元聖大王",
    "T49n2039_002:0975a16": "伊飱金周元初為上宰。王為角干居二宰。夢",
    "T49n2039_002:0975a17": "脫幞頭著素笠。把十二絃琴入於天官寺井",
    "T49n2039_002:0975a18": "中。覺而使人占之。曰。脫幞頭者失職之兆。把",
    "T49n2039_002:0975a19": "琴者著枷之兆。入井入獄之兆。王聞之甚患。",
    "T49n2039_002:0975a20": "杜門不出。于時阿飱餘三或本餘山來通謁。",
    "T49n2039_002:0975a21": "王辭以疾不出。再通曰。願得一見。王諾之。阿",
    "T49n2039_002:0975a22": "飱曰。公所忌何事。王具說占夢之由。阿飱興",
    "T49n2039_002:0975a23": "拜曰。此乃吉祥之夢。公若登大位而不遺",
    "T49n2039_002:0975a24": "我。則為公解之。王乃辟禁左右而請解之。",
    "T49n2039_002:0975a25": "曰。脫幞頭者。人無居上也。著素笠者。冕旒之",
    "T49n2039_002:0975a26": "兆也。把十二絃琴者。十二孫傳世之兆也。入",
    "T49n2039_002:0975a27": "天官井。入宮禁之瑞也。王曰。上有周元。何居",
    "T49n2039_002:0975a28": "上位。阿飱曰。請密祀北川神可矣。從之。未幾",
    "T49n2039_002:0975a29": "宣德王崩。國人欲奉周元為王。將迎入宮。家",
    "T49n2039_002:0975b01": "在川北。忽川漲不得渡。王先入宮即位。上宰",
    "T49n2039_002:0975b02": "之徒眾皆來附之。拜賀新登之主。是為元聖",
    "T49n2039_002:0975b03": "大王。諱敬信金武。蓋厚夢之應也。周元退居",
    "T49n2039_002:0975b04": "溟州。王既登極。時餘山已卒矣。召其子孫賜",
    "T49n2039_002:0975b05": "爵。王之孫有五人。惠忠太子。憲平太子。禮英",
    "T49n2039_002:0975b06": "匝干。大龍夫人。小龍夫人等也。大王誠知窮",
    "T49n2039_002:0975b07": "達之變。故有身空詞腦歌(歌亡未詳)王之考大角干",
    "T49n2039_002:0975b08": "孝讓傳祖宗萬波息笛。乃傳於王。王得之。故",
    "T49n2039_002:0975b09": "厚荷天恩。其德遠輝。貞元二年丙寅十月十",
    "T49n2039_002:0975b10": "一日。日本王文慶(按日本帝紀第五十五年文德王疑是也。餘無文慶。或本云是王太",
    "T49n2039_002:0975b11": "子)舉兵欲伐新羅。聞新羅有萬波息笛退兵。",
    "T49n2039_002:0975b12": "以金五十兩遣使請其笛。王謂使曰。朕聞上",
    "T49n2039_002:0975b13": "世真平王代有之耳。今不知所在。明年七月",
    "T49n2039_002:0975b14": "七日。更遣使以金一千兩請之曰。寡人願得",
    "T49n2039_002:0975b15": "見神物而還之矣。王亦辭以前對。以銀三千",
    "T49n2039_002:0975b16": "兩賜其使。還金而不受。八月使還。藏其笛於",
    "T49n2039_002:0975b17": "內黃殿。王即位十一年乙亥。唐使來京。留一",
    "T49n2039_002:0975b18": "朔而还。後一日有二女進內庭。奏曰。妾等",
    "T49n2039_002:0975b19": "乃東池青池(青池即東泉寺之泉也。寺記云。泉乃東海龍往來聽法之地。寺乃真平王所造。五百",
    "T49n2039_002:0975b20": "聖眾。五層塔。并納田民焉)二龍之妻也。唐使將河西國二人",
    "T49n2039_002:0975b21": "而來。呪我夫二龍及芬皇寺井等三龍。變為",
    "T49n2039_002:0975b22": "小魚。筒貯而歸。願陛下勅二人。留我夫等。護",
    "T49n2039_002:0975b23": "國龍也。王追至河陽舘。親賜享宴。勅河西人",
    "T49n2039_002:0975b24": "曰。爾輩何得取我三龍至此。若不以實告。必",
    "T49n2039_002:0975b25": "加極刑。於是出三魚獻之。使放於三處。各湧",
    "T49n2039_002:0975b26": "水丈餘。喜躍而逝。唐人服王之明聖。王一日",
    "T49n2039_002:0975b27": "請皇龍寺(注或本云華嚴寺又金剛寺香蓋以寺名經名光混之也)釋智海入內。",
    "T49n2039_002:0975b28": "稱華嚴經五旬。沙彌妙正每洗鉢於金光井",
    "T49n2039_002:0975b29": "(因大賢法師得名)邊。有一黿浮沈井中。沙彌每以殘食",
    "T49n2039_002:0975c01": "餽而為戲。席將罷。沙彌謂黿曰。吾德汝日久。",
    "T49n2039_002:0975c02": "何以報之。隔數日。黿吐一小珠。如欲贈遺。沙",
    "T49n2039_002:0975c03": "彌得其珠繫於帶端。自後大王見沙彌愛重。",
    "T49n2039_002:0975c04": "邀致內殿。不離左右。時有一匝干奉使於唐。",
    "T49n2039_002:0975c05": "亦愛沙彌。請與俱行。王許之。同入於唐。唐帝",
    "T49n2039_002:0975c06": "亦見沙彌而寵愛。承相左右莫不尊信。有一",
    "T49n2039_002:0975c07": "相士奏曰。審此沙彌。無一吉相。得人信敬。必",
    "T49n2039_002:0975c08": "有所持異物。使人撿看。得帶端小珠。帝曰。朕",
    "T49n2039_002:0975c09": "有如意珠四枚。前年失一个。今見此珠。乃",
    "T49n2039_002:0975c10": "吾所失也。帝問沙彌。沙彌具陳其事。帝內失",
    "T49n2039_002:0975c11": "珠之日。與沙彌得珠同日。帝留其珠而遣之。",
    "T49n2039_002:0975c12": "後人無愛信此沙彌者。王之陵在吐含岳西",
    "T49n2039_002:0975c13": "洞鵠寺(今崇禪寺)有崔致遠撰碑。又剏報恩寺。又",
    "T49n2039_002:0975c14": "望德樓　追封祖訓入匝干為興平大王。曾",
    "T49n2039_002:0975c15": "祖義官匝干為神英大王。高祖法宣大阿干",
    "T49n2039_002:0975c16": "為玄聖大王。玄聖大王。玄聖之考即摩叱次",
    "T49n2039_002:0975c17": "匝干。",
    "T49n2039_002:0975c18": "早雪",
    "T49n2039_002:0975c19": "第四十哀莊王。末年戊子。八月十五日有雪",
    "T49n2039_002:0975c20": "　第四十一憲德王。元和十三年戊戌。三月",
    "T49n2039_002:0975c21": "十四日大雪(一本作丙寅。誤矣。元和盡十五。無丙寅)。",
    "T49n2039_002:0975c22": "第四十六文聖王。己未五月十九日大雪。八",
    "T49n2039_002:0975c23": "月一日。天地晦暗。",
    "T49n2039_002:0975c24": "興德王　　鸚鵡",
    "T49n2039_002:0975c25": "第四十二興德大王。寶曆二年丙午即位。未",
    "T49n2039_002:0975c26": "幾有人奉使於唐。將鸚鵡一雙而至。不久雌",
    "T49n2039_002:0975c27": "死。而孤雄哀鳴不已。王使人掛鏡於前。鳥見",
    "T49n2039_002:0975c28": "鏡中影。擬其得偶。乃啅其鏡而知其影。乃哀",
    "T49n2039_002:0975c29": "鳴而死。王作歌云。未詳。",
    "T49n2039_002:0976a01": "神武大王　　閻長　　弓巴",
    "T49n2039_002:0976a02": "第四十五神武大王潛邸時。謂俠土弓巴曰。",
    "T49n2039_002:0976a03": "我有不同天之讎。汝能為我除之。獲居大位。",
    "T49n2039_002:0976a04": "則娶爾女為妃。弓巴許之。協心同力。舉兵犯",
    "T49n2039_002:0976a05": "京師。能成其事。既篡位。欲以巴之女為妃。群",
    "T49n2039_002:0976a06": "臣極諫曰巴側微。上以其女為妃。則不可。王",
    "T49n2039_002:0976a07": "從之。時巴在清海鎮為軍戍。怨王之違言欲",
    "T49n2039_002:0976a08": "謀亂。時將軍閻長聞之奏曰。巴將為不忠。小",
    "T49n2039_002:0976a09": "臣請除之。王喜許之。閻長承旨歸清海鎮。見",
    "T49n2039_002:0976a10": "謁者通曰。僕有小怨於國君。欲投明公以全",
    "T49n2039_002:0976a11": "身命。巴聞之大怒曰。爾輩諫於王而廢我女。",
    "T49n2039_002:0976a12": "胡顧見我乎。長復通曰。是百官之所諫。我不",
    "T49n2039_002:0976a13": "預謀。明公無嫌也。巴聞之引入廳事。謂曰。卿",
    "T49n2039_002:0976a14": "以何事來此。長曰。有忤於王。欲投幕下以免",
    "T49n2039_002:0976a15": "害爾。巴曰幸矣。置酒歡甚。長取巴之長劍斬",
    "T49n2039_002:0976a16": "之。麾下軍士驚懾皆伏地。長引至京師。復命",
    "T49n2039_002:0976a17": "曰。已斬弓巴矣。上喜賞之。賜爵阿干。",
    "T49n2039_002:0976a18": "四十八景文大王",
    "T49n2039_002:0976a19": "王諱膺廉。年十八為國仙。至於弱冠。憲安大",
    "T49n2039_002:0976a20": "王召郎。宴於殿中。問曰。郎為國仙優遊四方。",
    "T49n2039_002:0976a21": "見何異事。郎曰。臣見有美行者三。王曰。請聞",
    "T49n2039_002:0976a22": "其說。郎曰。有人為人上者。而撝謙坐於人下。",
    "T49n2039_002:0976a23": "其一也。有人豪富而衣儉易。其二也。有人本",
    "T49n2039_002:0976a24": "貴勢而不用其威者。三也。王聞其言而知其",
    "T49n2039_002:0976a25": "賢。不覺墮淚而謂曰。朕有二女。請以奉巾櫛。",
    "T49n2039_002:0976a26": "郎避席而拜之。稽首而退。告於父母。父母驚",
    "T49n2039_002:0976a27": "喜。會其子弟議曰。王之上公主貌甚寒寢。第",
    "T49n2039_002:0976a28": "二公主甚美。娶之幸矣。郎之徒上首範教師",
    "T49n2039_002:0976a29": "者聞之。至於家問郎曰。大王欲以公主妻公。",
    "T49n2039_002:0976b01": "信乎。郎曰然。曰奚娶。郎曰。二親命我宜弟",
    "T49n2039_002:0976b02": "師曰。郎若娶弟則予必死於郎之面前。娶其",
    "T49n2039_002:0976b03": "兄則必有三美。誡之哉。郎曰聞命矣。既而王",
    "T49n2039_002:0976b04": "擇辰而使於郎曰。二女惟公所命。使歸以郎",
    "T49n2039_002:0976b05": "意奏曰。奉長公主爾。既而過三朔。王疾革。召",
    "T49n2039_002:0976b06": "群臣曰。朕無男孫。窀穸之事。宜長女之夫膺",
    "T49n2039_002:0976b07": "廉繼之。翌日王崩。郎奉遺詔即位。於是範教",
    "T49n2039_002:0976b08": "師詣於王曰。吾所陳三美者。今皆著矣。娶長",
    "T49n2039_002:0976b09": "故。今登位一也。昔之欽艶第主。今易可取二",
    "T49n2039_002:0976b10": "也。娶兄故。王與夫人喜甚三也。王德其言。爵",
    "T49n2039_002:0976b11": "為大德。賜金一百三十兩。王崩。諡曰景文。王",
    "T49n2039_002:0976b12": "之寢殿。每日暮無數眾蛇俱集。宮人驚怖。將",
    "T49n2039_002:0976b13": "驅遣之。王曰。寡人若無蛇不得安寢。宜無禁。",
    "T49n2039_002:0976b14": "每寢吐舌滿胸。鋪之乃登位。王耳忽長如驢",
    "T49n2039_002:0976b15": "耳。王后及宮人皆未知。唯幞頭匠一人知之。",
    "T49n2039_002:0976b16": "然生平不向人說。其人將死。入道林寺竹林",
    "T49n2039_002:0976b17": "中。無人處向竹唱云。吾君耳如驢耳。其後風",
    "T49n2039_002:0976b18": "吹則竹聲云吾君耳如驢耳。王惡之。乃伐竹",
    "T49n2039_002:0976b19": "而植山茱萸。風吹則但聲云吾君耳長(道林寺舊在入",
    "T49n2039_002:0976b20": "都林邊)國仙邀元郎譽昕郎桂元叔宗郎等遊覽",
    "T49n2039_002:0976b21": "金蘭。暗有為君主理邦國之意。乃作歌三首。",
    "T49n2039_002:0976b22": "使心弼舍知授針卷送大炬和尚處。令作三",
    "T49n2039_002:0976b23": "歌。初名玄琴抱曲。第二大道曲。第三問群曲。",
    "T49n2039_002:0976b24": "入奏於王。王大喜稱賞。歌未詳。",
    "T49n2039_002:0976b25": "處容郎　　望海寺",
    "T49n2039_002:0976b26": "第四十九憲康大王之代。自京師至於海內。",
    "T49n2039_002:0976b27": "比屋連牆無一草屋。笙歌不絕道路。風雨調",
    "T49n2039_002:0976b28": "於四時。於是大王遊開雲浦(在鶴城西南今蔚州)王將還",
    "T49n2039_002:0976b29": "駕畫歇於汀過。忽雲霧冥曀。迷失道路。怪",
    "T49n2039_002:0976c01": "問左右。日官奏云。此東海龍所變也。宜行勝",
    "T49n2039_002:0976c02": "事以解之。於是勅有司為龍剏佛寺。近境施",
    "T49n2039_002:0976c03": "令已出。雲開霧散。因名開雲浦。東海龍喜。乃",
    "T49n2039_002:0976c04": "率七子現於駕前。讚德獻舞奏樂。其一子隨",
    "T49n2039_002:0976c05": "駕入京。輔佐王政。名曰處容。王以美女妻之。",
    "T49n2039_002:0976c06": "欲留其意。又賜級干職。其妻甚美。疫神欽慕",
    "T49n2039_002:0976c07": "之。變無人夜至其家。竊與之宿。處容自外至。",
    "T49n2039_002:0976c08": "其家見寢有二人。乃唱歌作舞而退。歌曰。",
    "T49n2039_002:0976c09": "東京明期月良夜入伊遊行如可入良沙",
    "T49n2039_002:0976c10": "寢矣見昆脚烏伊四是良羅二[月*(夸-大+八)]隱吾下",
    "T49n2039_002:0976c11": "於叱古二[月*(夸-大+八)]隱誰支下焉古本矣吾下是",
    "T49n2039_002:0976c12": "如馬於隱奪叱良乙何如為理古。",
    "T49n2039_002:0976c13": "時神現形。跪於前曰。吾羨公之妻。今犯之矣。",
    "T49n2039_002:0976c14": "公不見怒。感而美之。誓今已後。見畫公之形",
    "T49n2039_002:0976c15": "容。不入其門矣。因此國人門帖處容之形。以",
    "T49n2039_002:0976c16": "僻邪進慶。王既還。乃卜靈鷲山東麓勝地置",
    "T49n2039_002:0976c17": "寺。曰望海寺。亦名新房寺。乃為龍而置也。又",
    "T49n2039_002:0976c18": "幸鮑石亭。南山神現舞於御前。左右不見。王",
    "T49n2039_002:0976c19": "獨見之。有人現舞於前。王自作舞。以像示之。",
    "T49n2039_002:0976c20": "神之名或曰祥審。故至今國人傳此舞。曰御",
    "T49n2039_002:0976c21": "舞祥審。或曰御舞山神。或云。既神出舞。審象",
    "T49n2039_002:0976c22": "其貌。命工摹刻。以示後代。故云象審。或云霜",
    "T49n2039_002:0976c23": "髯舞。此乃以其形稱之。又幸於金剛嶺時。北",
    "T49n2039_002:0976c24": "岳神呈舞。名玉刀鈐。又同體殿宴時。地神出",
    "T49n2039_002:0976c25": "舞。名地伯級干。語法集云。干時山神獻舞。唱",
    "T49n2039_002:0976c26": "歌云。智理多都波都波等者。蓋言以智理國",
    "T49n2039_002:0976c27": "者。知而多逃。都邑將破云謂也。乃地神山神",
    "T49n2039_002:0976c28": "知國將亡。故作舞以警之。國人不悟。謂為現",
    "T49n2039_002:0976c29": "瑞。耽樂滋甚。故國終亡。",
    "T49n2039_002:0977a01": "真聖女大王　　居陀知",
    "T49n2039_002:0977a02": "第五十一真聖女王。臨朝有年。乳母鳧好夫",
    "T49n2039_002:0977a03": "人。與其夫魏弘匝干等三四寵臣。擅權撓政。",
    "T49n2039_002:0977a04": "盜賊蜂起。國人患之。乃作陀羅尼隱語書投",
    "T49n2039_002:0977a05": "路上。王與權臣等得之。謂曰。此非王居仁誰",
    "T49n2039_002:0977a06": "作此文。乃囚居仁於獄。居仁作詩訴于天。天",
    "T49n2039_002:0977a07": "乃震其獄囚以免之。詩曰。",
    "T49n2039_002:0977a08": "　燕丹泣血虹穿日　　鄒衍含悲夏落霜",
    "T49n2039_002:0977a09": "　今我失途還似舊　　皇天何事不垂祥",
    "T49n2039_002:0977a10": "陀羅尼曰。",
    "T49n2039_002:0977a11": "南無亡國　剎尼那帝　判尼判尼蘇判",
    "T49n2039_002:0977a12": "尼。于于三阿干　鳧伊娑婆訶",
    "T49n2039_002:0977a13": "說者云。剎尼那帝者。言女主也。判尼判尼蘇",
    "T49n2039_002:0977a14": "判尼者。言二蘇判也。蘇判爵名。于于三阿",
    "T49n2039_002:0977a15": "十也。鳧伊者。言鳧好也　此王代阿飱良貝",
    "T49n2039_002:0977a16": "王之季子也。奉使於唐。聞百濟海賊梗於津",
    "T49n2039_002:0977a17": "鳧。選弓士五十人隨之。舡次鵠島(卿云骨大島)風",
    "T49n2039_002:0977a18": "濤大作。信宿俠旬。公患之。使人卜之。曰島有",
    "T49n2039_002:0977a19": "神池。祭之可矣。於是具奠於池上。池水湧高",
    "T49n2039_002:0977a20": "丈餘。夜夢有老人。謂公曰。善射一人留此島",
    "T49n2039_002:0977a21": "中。可得便風。公覺而以事諮於左右曰。留誰",
    "T49n2039_002:0977a22": "可矣。眾人曰。宜以木簡五十片書我輩名。沈",
    "T49n2039_002:0977a23": "水而鬮之。公從之。軍士有居陀知者。名沈水",
    "T49n2039_002:0977a24": "中。乃留其人。便風忽起。舡進無滯。居陀愁",
    "T49n2039_002:0977a25": "立島嶼。忽有老人。從池而出。謂曰。我是西海",
    "T49n2039_002:0977a26": "若。每一沙彌日出之時。從天而降。誦陀羅尼。",
    "T49n2039_002:0977a27": "三繞此池。我之夫婦子孫皆浮水上。沙彌取",
    "T49n2039_002:0977a28": "吾子孫肝腸食之盡矣。唯存吾夫婦與一女",
    "T49n2039_002:0977a29": "爾。來朝又必來。請君射之。居陀曰。弓矢之事",
    "T49n2039_002:0977b01": "吾所長也。聞命矣。老人謝之而沒。居陀隱伏",
    "T49n2039_002:0977b02": "而待。明日扶桑既暾。沙彌果來。誦呪如前。欲",
    "T49n2039_002:0977b03": "取老龍肝。時居陀射之。中沙彌。即變老狐。墜",
    "T49n2039_002:0977b04": "地而斃。於是老人出而謝曰。受公之賜。全我",
    "T49n2039_002:0977b05": "性命。請以女子妻之。居陀曰。見賜不遺。固",
    "T49n2039_002:0977b06": "所願也。老人以其女。變作一枝花。納之懷中。",
    "T49n2039_002:0977b07": "仍命二龍。捧居陀趂及。使舡仍護其舡入於",
    "T49n2039_002:0977b08": "唐境。唐人見新羅舡。有二龍負之。具事上",
    "T49n2039_002:0977b09": "聞。帝曰。新羅之使必非常人。賜宴坐於群臣",
    "T49n2039_002:0977b10": "之上。厚以金帛遺之。既还國。居陀出花枝。變",
    "T49n2039_002:0977b11": "女同居焉。",
    "T49n2039_002:0977b12": "靈廟寺",
    "T49n2039_002:0977b13": "第五十二孝恭王。光化十五年壬申(實朱梁乾化二年也)",
    "T49n2039_002:0977b14": "奉聖寺外門。東西二十一間鵲巢。又神德王",
    "T49n2039_002:0977b15": "即位四年乙亥(古本云。天祐十二年。當作貞明元年)孝恭王內行廊",
    "T49n2039_002:0977b16": "鵲巢三十四。烏巢四十。又三月。再降霜。六",
    "T49n2039_002:0977b17": "月。斬浦水與海水波相鬪三日。",
    "T49n2039_002:0977b18": "景明王",
    "T49n2039_002:0977b19": "第五十四景明王代。貞明五年戊寅。四天王",
    "T49n2039_002:0977b20": "寺壁畫狗鳴。說經三日壤之。大半日又鳴。",
    "T49n2039_002:0977b21": "七年庚辰二月。皇龍寺塔影倒立於今毛舍",
    "T49n2039_002:0977b22": "知家庭中一朔。又十月。四天王寺五方神弓",
    "T49n2039_002:0977b23": "絃皆絕。壁畫狗出走庭中。還入壁中。",
    "T49n2039_002:0977b24": "景哀王",
    "T49n2039_002:0977b25": "第五十五景哀王即位。同光二年甲辰二月",
    "T49n2039_002:0977b26": "十九日。皇龍寺說百座說經。兼飯禪僧三百。",
    "T49n2039_002:0977b27": "大王親行香致供。此百座通說禪教之始。",
    "T49n2039_002:0977b28": "金傳大王",
    "T49n2039_002:0977b29": "第五十六金傳大王。諡敬順。天成二年丁亥",
    "T49n2039_002:0977c01": "九月。百濟甄萱侵羅至高欝府。景哀王請救",
    "T49n2039_002:0977c02": "於我太祖。命將以勁兵一萬往救之。救兵未",
    "T49n2039_002:0977c03": "至。萱以冬十一月掩入王京。王與妃嬪宗戚",
    "T49n2039_002:0977c04": "遊鮑石亭宴娛。不覺兵至。倉卒不知所為。王",
    "T49n2039_002:0977c05": "與妃奔入後宮。宗戚及公卿大夫士女四散",
    "T49n2039_002:0977c06": "奔走。為賊所虜。無貴賤匍匐乞為奴婢。萱縱",
    "T49n2039_002:0977c07": "兵摽掠公私財物。入處王宮。乃命左右索王。",
    "T49n2039_002:0977c08": "王與妃妾數人匿在後宮。拘致軍中。逼令王",
    "T49n2039_002:0977c09": "自進。而強淫王妃。縱其下亂其嬪妾。乃立王",
    "T49n2039_002:0977c10": "之族弟傳為王。王為萱所舉即位。前王尸殯",
    "T49n2039_002:0977c11": "於西堂。與群下慟哭。我太祖遣使弔祭。明",
    "T49n2039_002:0977c12": "年戊子春三月。太祖率五十餘騎巡到京畿。",
    "T49n2039_002:0977c13": "王與百官郊迎。入相對。曲盡情禮。置宴臨",
    "T49n2039_002:0977c14": "海殿。酒酣。王言曰。吾以不天浸致禍亂。甄萱",
    "T49n2039_002:0977c15": "恣行不義。喪我國家。何如之。因泣然涕泣。",
    "T49n2039_002:0977c16": "左右莫不嗚咽。太祖亦流涕。因留數旬乃迴",
    "T49n2039_002:0977c17": "駕。麾下肅靜。不犯秋毫。都人士女相慶曰。",
    "T49n2039_002:0977c18": "昔甄氏之來也。如逢豺虎。今王公之至。如見",
    "T49n2039_002:0977c19": "父母。八月。太祖遣使遺王錦衫鞍馬。并賜",
    "T49n2039_002:0977c20": "群僚將士有差。清泰二年乙未十月。以四方",
    "T49n2039_002:0977c21": "地盡為他有。國弱勢孤。不己自安。乃與群",
    "T49n2039_002:0977c22": "下謀。舉土降太祖。群臣可否。紛然不已。王太",
    "T49n2039_002:0977c23": "子曰。國之存亡必有天命。當與忠臣義士收",
    "T49n2039_002:0977c24": "合心。力盡而後已。豈可以一千年之社稷。",
    "T49n2039_002:0977c25": "輕以與人。王曰。孤危若此。勢不能全。既不能",
    "T49n2039_002:0977c26": "強。又不能弱。至使無辜之民。肝腦塗地。吾。",
    "T49n2039_002:0977c27": "所不能忍也。乃使侍郎金封休齎書。請降於",
    "T49n2039_002:0977c28": "太祖。太子哭泣辭王。徑往皆骨山。麻衣草",
    "T49n2039_002:0977c29": "食。以終其身。季子祝髮肆華嚴。為浮圖。名梵",
    "T49n2039_002:0978a01": "空。後住法水海印寺云。太祖受書。送太相王",
    "T49n2039_002:0978a02": "鐵迎之。王率百僚歸我太祖。香車寶馬連亘",
    "T49n2039_002:0978a03": "三十餘里。道路填咽。觀者如堵。太祖出郊迎",
    "T49n2039_002:0978a04": "勞。賜宮東一區(今正承院)以長女樂浪公主妻之。以",
    "T49n2039_002:0978a05": "王謝自國居他國。故以鸞喻之。改號神鸞公",
    "T49n2039_002:0978a06": "主。諡孝穆。封為正承。位在太子之上。給祿一",
    "T49n2039_002:0978a07": "千石。侍從員將皆錄用之。改新羅為慶州。以",
    "T49n2039_002:0978a08": "為公之食邑。初王納土來降。太祖喜甚。待",
    "T49n2039_002:0978a09": "之厚禮。使告曰。今王以國與寡人。其為賜",
    "T49n2039_002:0978a10": "大矣。願結婚於宗室。以永甥舅之好。王答曰。",
    "T49n2039_002:0978a11": "我伯父億廉(王之考孝宗角干追封神興大王之弟也)有女子。德容",
    "T49n2039_002:0978a12": "雙美。非是無以備內政。太祖娶之。是為神成",
    "T49n2039_002:0978a13": "王后金氏(本朝登仕郎金寬毅所撰王代宗錄云。神成王后李氏。本慶州大尉李正言為俠州守時。",
    "T49n2039_002:0978a14": "太祖幸此州。納為妃。故或云俠州君。願堂玄化寺三月二十五日立忌。葬貞陵。生一子。安宗也。此外二十五妃主",
    "T49n2039_002:0978a15": "中不載。金氏之事未詳。然而史臣之論。亦以安宗為新羅外孫。當以史傳為是)。",
    "T49n2039_002:0978a16": "太祖之孫景宗伷聘政承公之女為妃。是為",
    "T49n2039_002:0978a17": "憲承皇后。仍封政承為尚父。太平興國三",
    "T49n2039_002:0978a18": "年戊寅崩。諡曰敬順。冊尚父誥曰。勅。姬周",
    "T49n2039_002:0978a19": "啟聖之初。先封呂主。劉漢興王之始。首開",
    "T49n2039_002:0978a20": "蕭何。自大定寰區。廣開基業。立龍圖三十代。",
    "T49n2039_002:0978a21": "躡麟趾四百年。日月重明。乾坤交泰。雖自無",
    "T49n2039_002:0978a22": "為之主。乃開致理之臣。觀光順化衛國功臣",
    "T49n2039_002:0978a23": "上柱國樂浪王政承食邑八千戶金傳。世雞",
    "T49n2039_002:0978a24": "林。官分王爵。英烈振凌雲之氣。文章騰擲",
    "T49n2039_002:0978a25": "地之才。富有春秋。貴居茅土。六韜三略。拘入",
    "T49n2039_002:0978a26": "胸襟。七縱五申。撮歸指掌。我太祖始修睦",
    "T49n2039_002:0978a27": "之好。早認餘風。尋頒駙馬之姻。內酬大節。",
    "T49n2039_002:0978a28": "家國既歸於一統。君臣宛合於三韓。顯播令",
    "T49n2039_002:0978a29": "名。光崇懿範。可加號尚父都省令。仍賜推忠",
    "T49n2039_002:0978b01": "慎義崇德守節功臣號。勳封如故。食邑通前",
    "T49n2039_002:0978b02": "為一萬戶。有司擇日備禮冊命。主者施行。開",
    "T49n2039_002:0978b03": "寶八年十月日。大匡內議令兼總翰林臣翮",
    "T49n2039_002:0978b04": "宣奉行。奉勅如右。牒到奉行。開寶八年十月",
    "T49n2039_002:0978b05": "日侍中署。侍中署。內奉令署。軍部令署。軍部",
    "T49n2039_002:0978b06": "令無署。兵部令無署。兵部令署。廣坪侍郎署。",
    "T49n2039_002:0978b07": "廣坪侍郎無署。內奉侍郎無署。內奉侍郎署。",
    "T49n2039_002:0978b08": "軍部卿無署。軍部卿署。兵部卿無署。兵部卿",
    "T49n2039_002:0978b09": "署。告推忠慎義崇德守節功臣。尚父都省令。",
    "T49n2039_002:0978b10": "上柱國樂浪都王。食邑一萬戶。金傳奉勅如",
    "T49n2039_002:0978b11": "右。符到奉行。主事無名。郎中無名。書令史無",
    "T49n2039_002:0978b12": "名。孔目無名。開寶八年十月日下。",
    "T49n2039_002:0978b13": "史論曰。新羅朴氏昔氏。皆自卵生。金氏從天",
    "T49n2039_002:0978b14": "入金櫃而降。或云乘金車。此尤詭怪不可信。",
    "T49n2039_002:0978b15": "然世俗相傳為實事。今但厚厥初。在上者。",
    "T49n2039_002:0978b16": "其為已也儉。其為人也寬。其設官也略。其行",
    "T49n2039_002:0978b17": "事也簡。以至誠事中國。梯航朝聘之使。相續",
    "T49n2039_002:0978b18": "不絕。常遣子弟。造朝宿衛。入學而誦習。于",
    "T49n2039_002:0978b19": "以襲聖賢之風化。革鴻荒之俗。為禮義之邦。",
    "T49n2039_002:0978b20": "又憑王師之威靈。平百濟高句麗。取其地郡",
    "T49n2039_002:0978b21": "縣可謂盛矣。然而奉浮屠之法。不知其弊。",
    "T49n2039_002:0978b22": "至使閭里比其塔廟。齊民逃於緇褐。兵農侵",
    "T49n2039_002:0978b23": "小而國家日衰。幾何其不亂且亡也哉。於是",
    "T49n2039_002:0978b24": "時。景哀王加之以荒樂。與宮人左右出遊鮑",
    "T49n2039_002:0978b25": "石亭。置酒燕衛。不知甄萱之至。與門外韓",
    "T49n2039_002:0978b26": "檎虎樓頭張麗華無以異矣。若敬順之歸命",
    "T49n2039_002:0978b27": "太祖。雖非獲已。亦可佳矣。向若力戰守死。以",
    "T49n2039_002:0978b28": "抗王師。至於力屈勢窮。即必覆其家族。害",
    "T49n2039_002:0978b29": "及于無辜之民。而乃不待告命。封府庫。籍",
    "T49n2039_002:0978c01": "群難。以歸之。其有功於朝廷。有德於生民",
    "T49n2039_002:0978c02": "甚大。昔錢民以吳越入宋。蘇子贍謂之忠",
    "T49n2039_002:0978c03": "臣。今新羅功德過於彼遠矣。我太祖妃嬪眾",
    "T49n2039_002:0978c04": "多。其子孫亦繁衍。而顯宗自新羅外孫即寶",
    "T49n2039_002:0978c05": "位。此後繼統者皆其子孫。豈非陰德也歟。",
    "T49n2039_002:0978c06": "新羅既納土國除。阿干神會罷外署还。見都",
    "T49n2039_002:0978c07": "城離潰。有黍離離嘆。乃作歌。歌亡未詳。",
    "T49n2039_002:0978c08": "南扶餘　前百濟　北扶餘已",
    "T49n2039_002:0978c09": "見上。",
    "T49n2039_002:0978c10": "扶餘郡者。前百濟王都也。或稱所夫里郡。按",
    "T49n2039_002:0978c11": "三國史記。百濟聖王二十六年戊午春。移都",
    "T49n2039_002:0978c12": "於泗泚。國號南扶餘。注曰。其地名所夫里。泗",
    "T49n2039_002:0978c13": "泚。今之古省津也。所夫里者。扶餘之別號也。",
    "T49n2039_002:0978c14": "已上注。又按量田帳籍。曰所夫里郡田丁。",
    "T49n2039_002:0978c15": "柱貼今言扶餘郡者。復上古之名也。百濟王",
    "T49n2039_002:0978c16": "姓扶氏。故稱之。或稱餘州者。郡西資福寺高",
    "T49n2039_002:0978c17": "座之上。有繡帳焉。其繡文曰。統和十五年丁",
    "T49n2039_002:0978c18": "酉五月日餘州功德大寺繡帳。又昔者河南",
    "T49n2039_002:0978c19": "置林州刺史。其時圖籍之內。有餘州二字。林",
    "T49n2039_002:0978c20": "州。今佳林郡也。餘州。今之扶餘郡也。百濟地",
    "T49n2039_002:0978c21": "理志曰。後漢書曰。三韓凡七十八國。百濟是",
    "T49n2039_002:0978c22": "其一國焉。北史云。百濟東極新羅。西南限大",
    "T49n2039_002:0978c23": "海。北際漢江。其郡曰居扶城。又云固麻城。",
    "T49n2039_002:0978c24": "其外更有五方城。通典云。百濟南接新羅。",
    "T49n2039_002:0978c25": "北距高麗。西限大海。舊唐書云。百濟。抉",
    "T49n2039_002:0978c26": "夫之別種。東北新羅。西渡海越州。南渡海",
    "T49n2039_002:0978c27": "至倭北高麗。其王所居。有東西兩城。新唐",
    "T49n2039_002:0978c28": "書云。百濟西界越州。南倭。皆踰海。北高麗",
    "T49n2039_002:0978c29": "□史本記云。百濟始祖溫祚。其父雛牟王。",
    "T49n2039_002:0979a01": "或云。朱蒙自北扶餘逃難。至卒本扶餘。州",
    "T49n2039_002:0979a02": "之王無子。只有三女。見朱蒙知非常人。以第",
    "T49n2039_002:0979a03": "二女妻之。未幾。扶餘州王薨。朱蒙嗣位。生二",
    "T49n2039_002:0979a04": "子。長曰沸流。次曰溫祚。恐後太子所不容。",
    "T49n2039_002:0979a05": "遂與烏干馬黎等臣南行。百姓從之者多。遂",
    "T49n2039_002:0979a06": "至漢山。登負兒岳。望可居之地。沸流欲居於",
    "T49n2039_002:0979a07": "海濱。十臣諫曰。惟此河南之地。北帶漢水。東",
    "T49n2039_002:0979a08": "據高岳。南望沃澤。西阻大海。其天險地利。難",
    "T49n2039_002:0979a09": "得之勢。作都於斯。不亦宜乎。沸流不聽。分其",
    "T49n2039_002:0979a10": "民歸彌雛忽居之。溫祚都河南慰禮城。以十",
    "T49n2039_002:0979a11": "臣為輔翼。國號十濟。是漢成帝鴻佳三年",
    "T49n2039_002:0979a12": "也。沸流以彌雛忽士濕水鹹。不得安居歸。見",
    "T49n2039_002:0979a13": "慰禮都邑鼎定。人民安泰。遂慚悔而死。其臣",
    "T49n2039_002:0979a14": "民皆歸於慰禮城。後以來時百姓樂悅。改號",
    "T49n2039_002:0979a15": "百濟。其世系與高句麗同出扶餘。故以解",
    "T49n2039_002:0979a16": "為氏。後至聖王。移都於泗泚。今扶餘郡(彌雛忽。仁",
    "T49n2039_002:0979a17": "州。慰禮。今稷山)按古典記云。東明王第三子溫祚。以",
    "T49n2039_002:0979a18": "前漢鴻佳三年癸酉。自卒本扶餘。至慰禮",
    "T49n2039_002:0979a19": "城。立都稱王。十四年丙辰。移都漢山(今廣州)歷",
    "T49n2039_002:0979a20": "三百八十九年。至十三世近肖古王。咸安元",
    "T49n2039_002:0979a21": "年。取高句麗南平壤。移都北漢城(今楊州)歷一百",
    "T49n2039_002:0979a22": "五年。至二十二世文周王即位。元徽三年乙",
    "T49n2039_002:0979a23": "卯。移都熊川(今公州)歷六十三年。至二十六世",
    "T49n2039_002:0979a24": "聖王。移都所夫里。國號南扶餘。至三十一世",
    "T49n2039_002:0979a25": "義慈王。歷一百二十年。至唐顯慶五年。是義",
    "T49n2039_002:0979a26": "慈王在位二十年。新羅金庾信與蘇定方討",
    "T49n2039_002:0979a27": "平之。百濟國舊有五部。分統三十七郡。二百",
    "T49n2039_002:0979a28": "濟城。七十六萬戶。唐以地。分置熊津馬韓",
    "T49n2039_002:0979a29": "東明金漣德安等五都督府。仍其酋長為都",
    "T49n2039_002:0979b01": "督府刺史。未幾。新羅盡并其地。置熊全武三",
    "T49n2039_002:0979b02": "州及諸郡縣　又虎嵓寺有政事嵓。國家將",
    "T49n2039_002:0979b03": "議宰相。則書當選者名。或三四函封置嵓上。",
    "T49n2039_002:0979b04": "須臾取看。名上有印跡者為相。故名之　又",
    "T49n2039_002:0979b05": "泗泚河邊有一嵓。蘇定方嘗坐此上。釣魚龍",
    "T49n2039_002:0979b06": "而出。故嵓上有龍跪之跡。因名龍嵓　又郡",
    "T49n2039_002:0979b07": "中有三山。曰日山吳山浮山。國家全盛之時。",
    "T49n2039_002:0979b08": "各有神人居其上。飛相往來。朝夕不絕　又",
    "T49n2039_002:0979b09": "泗泚崖又有一石。可坐十餘人。百濟王欲幸",
    "T49n2039_002:0979b10": "王興寺禮佛。先於此石望拜佛。其石自煖。因",
    "T49n2039_002:0979b11": "名[火*突]石　又泗泚河兩崖如畫屏。百濟王每",
    "T49n2039_002:0979b12": "遊宴歌舞。故至今稱為大王浦　又始祖溫",
    "T49n2039_002:0979b13": "祚乃東明第三子。體洪大。性孝友。善騎射",
    "T49n2039_002:0979b14": "　又多婁王寬厚有威望　又沙沸王(一作沙伊王)仇",
    "T49n2039_002:0979b15": "首崩嗣位。而幼少不能政。即廢而立古爾王。",
    "T49n2039_002:0979b16": "或云。至樂初二年己未乃崩。古爾方立。",
    "T49n2039_002:0979b17": "武王(古本作武康。非也。百濟無武康)",
    "T49n2039_002:0979b18": "第三十武王名璋。母寡居。築室於京師南池",
    "T49n2039_002:0979b19": "邊。池龍文通而生。小名薯童。器量難測。常掘",
    "T49n2039_002:0979b20": "薯蕷。賣為活業。國人因以為名。聞新羅真平",
    "T49n2039_002:0979b21": "王第三公主善花(一作善化)美艶無雙。剃髮來京",
    "T49n2039_002:0979b22": "師。以薯蕷餉閭里群童。群童親附之。乃作謠。",
    "T49n2039_002:0979b23": "誘群童而唱之云。善化公主主隱　他密只",
    "T49n2039_002:0979b24": "嫁良置古　薯童房乙夜矣卯乙抱遣去如",
    "T49n2039_002:0979b25": "　童謠滿京。達於宮禁。百官極諫。竄流公主於",
    "T49n2039_002:0979b26": "遠方。將行。王后以純金一斗贈行。公主將至",
    "T49n2039_002:0979b27": "竄所。薯童出拜途中。將欲侍衛而行。公主雖",
    "T49n2039_002:0979b28": "不識其從來。偶爾信悅。因此隨行。潛通焉。然",
    "T49n2039_002:0979b29": "後知薯童名。乃信童謠之驗。同至百濟。出母",
    "T49n2039_002:0979c01": "后所贈金。將謀計活。薯童大笑曰。此何物也。",
    "T49n2039_002:0979c02": "主曰。此是黃金。可致百年之富。薯童曰。吾自",
    "T49n2039_002:0979c03": "小掘薯之地。委積如泥土。主聞大驚曰。此是",
    "T49n2039_002:0979c04": "天下至寶。君今知金之所在。則此寶輸送父",
    "T49n2039_002:0979c05": "母宮殿何如。薯童曰可。於是聚金。積如丘陵。",
    "T49n2039_002:0979c06": "詣龍華山師子寺知命法師所。問輸金之計。",
    "T49n2039_002:0979c07": "師曰。吾以神力可輸。將金來矣。主作書。并金",
    "T49n2039_002:0979c08": "置於師子前。師以神力。一夜輸置新羅宮中。",
    "T49n2039_002:0979c09": "真平王異其神變尊敬尤甚。常馳書問安否。",
    "T49n2039_002:0979c10": "薯童由此得人心。即王位。一日王與夫人欲",
    "T49n2039_002:0979c11": "幸師子寺。至龍華山下大池邊。彌勒三尊出",
    "T49n2039_002:0979c12": "現池中。留駕致敬。夫人謂王曰。須創大伽藍",
    "T49n2039_002:0979c13": "於此地。固所願也。王許之。詣知命所。問填池",
    "T49n2039_002:0979c14": "事。以神力一夜頹山。填池為平地。乃法像彌",
    "T49n2039_002:0979c15": "勒三會殿塔廊廡各三所創之。額曰彌勒寺",
    "T49n2039_002:0979c16": "(國史云王興寺)真平王遣百工助之。至今存其寺(三國史云。是",
    "T49n2039_002:0979c17": "法王之子。而此傳之獨女之子。未詳)。",
    "T49n2039_002:0979c18": "後百濟　　甄萱",
    "T49n2039_002:0979c19": "三國史本傳云。甄萱尚州加恩縣人也。咸通",
    "T49n2039_002:0979c20": "八年丁亥生。本姓李。後以甄為氏。父阿慈个。",
    "T49n2039_002:0979c21": "以農自活。光啟中據沙弗城(今尚州)自稱將軍。",
    "T49n2039_002:0979c22": "有四子。皆知名於世。萱號傑出。多智略。李碑",
    "T49n2039_002:0979c23": "家記云。真興大王妃思刀諡曰白[鳥*戎]夫人。第",
    "T49n2039_002:0979c24": "三子仇輪公之子波珍干善品之子角干酌珍",
    "T49n2039_002:0979c25": "妻王咬巴里生角干元善。是為阿慈个也。慈",
    "T49n2039_002:0979c26": "之弟妻上院夫人。第二妻南院夫人。生五子",
    "T49n2039_002:0979c27": "一女。其長子是尚父萱。二子將軍能哀。三子",
    "T49n2039_002:0979c28": "將軍龍蓋。四子寶蓋。五子將軍小蓋。一女大",
    "T49n2039_002:0979c29": "主刀金。又古記云。昔一富人居光州北村。有",
    "T49n2039_002:0980a01": "一女子。姿容端正。謂父曰。每有一紫衣男到",
    "T49n2039_002:0980a02": "寢交婚。父謂曰。汝以長絲貫針刺其衣。從之。",
    "T49n2039_002:0980a03": "至明盡絲於北牆下。針刺於大蚯蚓之腰。後",
    "T49n2039_002:0980a04": "因姙生一男。年十五。自稱甄萱。至景福元年",
    "T49n2039_002:0980a05": "壬子稱王。立都於完山郡。理四十三年。以清",
    "T49n2039_002:0980a06": "泰元年甲午。萱之三子纂逆。萱投太祖。子金",
    "T49n2039_002:0980a07": "剛即位。天福元年丙申。與高麗兵會戰於一",
    "T49n2039_002:0980a08": "善郡。百濟敗績。國王云。初萱生孺褓時。父",
    "T49n2039_002:0980a09": "耕于野。母餉之。以兒置于林下。虎來乳之。鄉",
    "T49n2039_002:0980a10": "黨聞者異焉。及壯體貌雄奇。志氣倜儻不凡。",
    "T49n2039_002:0980a11": "從軍入王京。赴西南海防戌。枕戈待敵。其氣",
    "T49n2039_002:0980a12": "恒為士卒先。以勞為裨將。唐昭宗景福元年。",
    "T49n2039_002:0980a13": "是新羅真聖王在位六年。嬖竪在側。竊弄國",
    "T49n2039_002:0980a14": "權。綱紀紊弛。加之以飢饉。百姓流移。群盜蜂",
    "T49n2039_002:0980a15": "起。於是萱竊有叛心。嘯聚徒侶。行擊京西",
    "T49n2039_002:0980a16": "南州縣。所至響應。旬月之間。眾至五千。遂襲",
    "T49n2039_002:0980a17": "武珍州自王。猶不敢公然稱王。自署為新羅",
    "T49n2039_002:0980a18": "西南都統行全州刺史兼御史中承上柱國",
    "T49n2039_002:0980a19": "漢南國開國公。龍化元年己酉也。一云景",
    "T49n2039_002:0980a20": "福元年壬子。是時北原賊良吉雄強。弓裔自",
    "T49n2039_002:0980a21": "投為麾下。萱聞之。遙授良吉職為裨將。萱西",
    "T49n2039_002:0980a22": "巡至完山州。州民迎勞。喜得人心。謂左右",
    "T49n2039_002:0980a23": "曰。百濟開國六百餘年。唐高宗以新羅之請。",
    "T49n2039_002:0980a24": "遣將軍蘇定方。以舡兵十三萬越海。新羅金",
    "T49n2039_002:0980a25": "庾信卷土歷黃山。與唐兵合。攻百濟滅之。予",
    "T49n2039_002:0980a26": "今敢不立都以雪宿憤乎。遂自稱後百濟王。",
    "T49n2039_002:0980a27": "設官分職。是唐光化三年。新羅孝恭王四年",
    "T49n2039_002:0980a28": "也。貞明四年戊寅。鐵原京眾心忽變。推戴我",
    "T49n2039_002:0980a29": "太祖即位。萱聞之遣使稱賀。遂獻孔雀扇地",
    "T49n2039_002:0980b01": "理山竹箭等。萱與我太祖。陽和陰剋。獻驄馬",
    "T49n2039_002:0980b02": "於太祖。三年冬十月。萱率三千騎至曹物城",
    "T49n2039_002:0980b03": "(今未詳)太祖亦以精兵來與之角。萱兵銳。未決",
    "T49n2039_002:0980b04": "勝負。太祖欲權和以老其師移書乞和。以堂",
    "T49n2039_002:0980b05": "弟王信為質。萱亦以外甥真虎交質。十二月",
    "T49n2039_002:0980b06": "攻取居西(今未詳)等二十餘城。遣使入後唐稱",
    "T49n2039_002:0980b07": "藩。唐策授檢校太尉兼侍中判百濟軍事。依",
    "T49n2039_002:0980b08": "前都督行全州刺史海東四面都統指揮兵馬",
    "T49n2039_002:0980b09": "判置等事百濟王食邑二千五百戶。四年真",
    "T49n2039_002:0980b10": "虎暴卒。疑故殺。即囚王信。使人請還前年所",
    "T49n2039_002:0980b11": "送驄馬。太祖笑還之。天成二年丁亥九月。萱",
    "T49n2039_002:0980b12": "攻取近品城(今山陽縣)燒之。新羅王求救於太祖。太",
    "T49n2039_002:0980b13": "祖將出帥。萱襲取高欝府(今蔚州非也)進軍族始",
    "T49n2039_002:0980b14": "林(一云雞林西郊)卒入新羅王都。新羅王與夫人出遊",
    "T49n2039_002:0980b15": "鮑石亭時。由是甚敗。萱強引夫人亂之。以王",
    "T49n2039_002:0980b16": "之族弟金傅嗣位。然後虜王弟孝廉。宰相英",
    "T49n2039_002:0980b17": "景。又取國珍寶。兵仗子女。百工之巧者。自隨",
    "T49n2039_002:0980b18": "以歸。太祖以精騎五千。要萱於公山下大戰。",
    "T49n2039_002:0980b19": "太祖之將金樂崇謙死之。諸軍敗北。太祖僅",
    "T49n2039_002:0980b20": "以身免。而不與相抵。使盈其貫。萱乘勝轉掠",
    "T49n2039_002:0980b21": "大木城(今若木)京山府康州攻缶谷城。又義",
    "T49n2039_002:0980b22": "成府之守洪述。拒戰而死。太祖聞之曰。吾",
    "T49n2039_002:0980b23": "失右手矣四十二年庚寅。萱欲攻古昌郡(今安",
    "T49n2039_002:0980b24": "東)大舉。而石山營寨。太祖隔百步而郡北",
    "T49n2039_002:0980b25": "瓶山營寨。累戰萱敗。獲侍郎金渥。翌日萱收",
    "T49n2039_002:0980b26": "卒襲破順城。城主元逢不能禦。棄城宵遁。",
    "T49n2039_002:0980b27": "太祖赫怒。貶為下枝縣(今豊山縣。元逢本順城人故也)新羅君",
    "T49n2039_002:0980b28": "臣以衰季。難以復興。謀引我太祖。結好為援。",
    "T49n2039_002:0980b29": "萱聞之又欲入王都作惡。恐太祖先之。寄書",
    "T49n2039_002:0980c01": "于太祖曰。昨者國相金雄廉等將召足下入",
    "T49n2039_002:0980c02": "京。有同鼈應黿聲。是欲鷃披準翼。必使生靈",
    "T49n2039_002:0980c03": "塗炭宗社丘墟。僕是以先著祖鞭。獨揮韓",
    "T49n2039_002:0980c04": "鉞。誓百寮如皎日。諭六部以義風。不意姦臣",
    "T49n2039_002:0980c05": "遁逃。邦君薨變。遂奉景明王表弟獻康王之",
    "T49n2039_002:0980c06": "外孫。勸即尊位。再造危邦。喪君有君於是乎",
    "T49n2039_002:0980c07": "在。足下勿詳忠告。徒聽流言。百計窺覦。多",
    "T49n2039_002:0980c08": "方侵擾。尚不能見僕馬首。拔僕牛毛。冬初都",
    "T49n2039_002:0980c09": "頭索湘束手星山陣下。月內左將金樂曝",
    "T49n2039_002:0980c10": "骸美利寺前。殺獲居多。追禽不小。強羸若",
    "T49n2039_002:0980c11": "此。勝敗可知。所期者。掛弓於平壤之樓。飲",
    "T49n2039_002:0980c12": "馬於浿江之水。然以前月七日。吳越國使班",
    "T49n2039_002:0980c13": "尚書至。傳王詔旨。知卿與高麗。久通和好。",
    "T49n2039_002:0980c14": "共契隣盟。比因質子之兩亡。家失和親之舊",
    "T49n2039_002:0980c15": "好。互侵疆境。不戢干戈。今專發使臣。赴卿",
    "T49n2039_002:0980c16": "本道。又移文高麗。宜各相親比。永孚于休。",
    "T49n2039_002:0980c17": "僕義篤尊王。情深事大。及聞詔諭。即欲祗承。",
    "T49n2039_002:0980c18": "但虜足下欲罷不能困而猶鬪。今錄詔書寄",
    "T49n2039_002:0981a01": "呈。請留心詳悉。且免獹迭憊。終必貽譏。蚌",
    "T49n2039_002:0981a02": "鵪相持。亦為所笑。宜迷復之為誡。無後悔之",
    "T49n2039_002:0981a03": "自貽。□□二年正月。太祖答曰。伏奉吳越",
    "T49n2039_002:0981a04": "國通使班尚書所傳詔旨書一道。兼蒙足",
    "T49n2039_002:0981a05": "下辱示長書敘事者。伏以華軺膚使。爰到制",
    "T49n2039_002:0981a06": "書。尺素好音。兼蒙教誨。捧芝檢而雖增感",
    "T49n2039_002:0981a07": "激。闢華牋而難遣嫌疑。今拕迴軒。輒敷危",
    "T49n2039_002:0981a08": "衽僕仰承天假。俯迫人推。過叨將帥之權。獲",
    "T49n2039_002:0981a09": "赴經綸之會。頃以三韓厄會。九土凶荒。黔黎",
    "T49n2039_002:0981a10": "多屬於黃巾。田野無非其赤土。庶幾弭風塵",
    "T49n2039_002:0981a11": "之警。有以救邦國之災。爰自善隣。於為結好",
    "T49n2039_002:0981a12": "果見數千里農桑樂業。七八年士卒閑眠。及",
    "T49n2039_002:0981a13": "至癸酉年。維時陽月。忽焉生事。至乃交兵",
    "T49n2039_002:0981a14": "足下始輕敵以直前。若螳蜋之拒轍。終知難",
    "T49n2039_002:0981a15": "而勇退。如蚊子之負山。拱手陳辭。指天作誓。",
    "T49n2039_002:0981a16": "今日之後。永世歡和。苟或渝盟神其殛矣。僕",
    "T49n2039_002:0981a17": "爾尚止戈之正。期不殺之仁。遂解重圍以休",
    "T49n2039_002:0981a18": "疲卒。不辭質子但欲安民。此即我有大德於",
    "T49n2039_002:0981a19": "南人也。豈期歃血未乾。凶威復作。蜂蠆之",
    "T49n2039_002:0981a20": "毒侵害於生民。狼虎之狂為梗於畿甸。金城",
    "T49n2039_002:0981a21": "窘忽。黃屋震驚。仗義尊周。誰似桓文之覇。",
    "T49n2039_002:0981a22": "乘間謀漢。唯看莽卓之姦。致使王之至尊。枉",
    "T49n2039_002:0981a23": "稱子於足下。尊卑失序。上下同憂。以為非有",
    "T49n2039_002:0981a24": "元輔之忠純。豈得再安社稷。以僕心無匿惡。",
    "T49n2039_002:0981a25": "志切尊王。將援置於朝廷。使扶危於邦國。足",
    "T49n2039_002:0981a26": "下見毫釐之小利。忘天地之厚恩。斬戮君主",
    "T49n2039_002:0981a27": "焚燒宮闕。菹[醢-右+(乞-乙+口)]卿佐。虔劉士民。姬姜則取以",
    "T49n2039_002:0981a28": "同車。珍寶則奪之相載。元惡浮於桀紂。不",
    "T49n2039_002:0981a29": "仁甚於獍梟僕惡極崩天。誠深却日。約効",
    "T49n2039_002:0981b01": "鷹鸇之逐。以申犬馬之□再舉干戈。兩更槐",
    "T49n2039_002:0981b02": "柳。陸墼則雷馳電激。水攻則虎搏龍騰。動必",
    "T49n2039_002:0981b03": "成功。舉無虛發。逐尹卿於海岸。積甲如山。禽",
    "T49n2039_002:0981b04": "雛造於城邊。伏屍蔽野。燕山郡畔。斬吉奐",
    "T49n2039_002:0981b05": "於軍前。馬利(疑伊山郡)城戮隨晤於纛下。拔任",
    "T49n2039_002:0981b06": "存(今大興郡)之日。刑積等數百人捐軀。破清川縣",
    "T49n2039_002:0981b07": "(尚州領內縣名)之時。□□等四五輩授首。桐藪(今桐華寺)望",
    "T49n2039_002:0981b08": "旗而潰散。京山銜璧以投降。康州則自南而",
    "T49n2039_002:0981b09": "來羅府則自西移屬。侵攻若此。收復寧遙必",
    "T49n2039_002:0981b10": "期泜水營中。靈張耳千般之恨。烏江岸上",
    "T49n2039_002:0981b11": "成漢王一揵之心竟息風波。永清寰海。天之",
    "T49n2039_002:0981b12": "所助。命欲何歸。況承吳越王殿下。德洽包",
    "T49n2039_002:0981b13": "荒。仁深字小。特出綸於舟禁。諭戢難於青",
    "T49n2039_002:0981b14": "丘。既奉訓謀。敢不尊奉。若足下祗承睿旨。",
    "T49n2039_002:0981b15": "悉戢凶機。不唯副上國之仁恩。抑可紹東",
    "T49n2039_002:0981b16": "海之絕緒。若不過而能改。其如悔不可追",
    "T49n2039_002:0981b17": "(書乃崔致遠作也)。長興三年。甄萱臣龔直勇而有智略。",
    "T49n2039_002:0981b18": "來降太祖。萱捉龔直二子一女。烙斷股筯。",
    "T49n2039_002:0981b19": "秋九月。萱遣一吉。以舡兵入高麗禮城江。留",
    "T49n2039_002:0981b20": "三日。取鹽白真三州船一百艘。焚之而去(云云)",
    "T49n2039_002:0981b21": "清泰元年甲午。萱聞太祖屯運州(未詳)遂簡甲",
    "T49n2039_002:0981b22": "士。蓐食而至。未及營壘。將軍黔弼以勁騎擊",
    "T49n2039_002:0981b23": "之。斬獲三千餘級。熊津以北三十餘城。聞風",
    "T49n2039_002:0981b24": "自降。萱麾下術士宗訓醫者之謙勇將尚",
    "T49n2039_002:0981b25": "逢雀弼等降於太祖。丙申正月。萱謂子曰。",
    "T49n2039_002:0981b26": "老夫新羅之季。立後百濟名有年于今矣。兵",
    "T49n2039_002:0981b27": "倍於北軍。尚爾不利。殆天假手為高麗。蓋",
    "T49n2039_002:0981b28": "歸順於北王。保首領矣。其子神劍龍劍良劍",
    "T49n2039_002:0981b29": "等三人皆不應。李磾家記云。萱有九子。長曰",
    "T49n2039_002:0981c01": "神劍(一云甄成)二子太師謙腦。三子佐承龍述。四",
    "T49n2039_002:0981c02": "子大師聰智。五子大阿干宗祐。六子闕。七子",
    "T49n2039_002:0981c03": "佐承位興。八子大師青丘。一女國大夫人。皆",
    "T49n2039_002:0981c04": "上院夫人所生也。萱多妻妾。有子十餘人。第",
    "T49n2039_002:0981c05": "四子金剛。身長而多智。萱特愛之。意欲傳位。",
    "T49n2039_002:0981c06": "其兄神劍良劍龍劍知之憂懣。時良劍為康",
    "T49n2039_002:0981c07": "州都督。龍劍為武州都督。獨神劍在側。伊",
    "T49n2039_002:0981c08": "飱能奐使人往康武二州。與良劍等謀。至清",
    "T49n2039_002:0981c09": "泰二年乙未春三月。與英順等勸神劍。幽萱",
    "T49n2039_002:0981c10": "於金山佛宇。遣人殺金剛。神劍自稱大王。赦",
    "T49n2039_002:0981c11": "境內(云云)初萱寢未起。遙聞宮庭呼[口*函]聲。問是",
    "T49n2039_002:0981c12": "何聲歟。告父曰。玉年老暗於軍國政要。長子",
    "T49n2039_002:0981c13": "神劍攝父王位。而諸將歡賀聲也。俄移父於",
    "T49n2039_002:0981c14": "金山佛宇。以巴達等壯士三十人守之。童謠",
    "T49n2039_002:0981c15": "曰。可憐完山兒。失父涕連洒。萱與後宮年少",
    "T49n2039_002:0981c16": "男女二人侍婢古比女內人能又男等囚繫。",
    "T49n2039_002:0981c17": "至四月。釀酒而飲醉守卒三十人。而與小元",
    "T49n2039_002:0981c18": "甫香文吳琰忠質等以海路迎之。既至。以萱",
    "T49n2039_002:0981c19": "為十年之長。尊號為尚父。安置于南宮。賜楊",
    "T49n2039_002:0981c20": "州食邑田莊。奴婢四十口。馬九匹。以其國先",
    "T49n2039_002:0982a01": "來降者信康為衙前。甄萱婿將軍英規密語",
    "T49n2039_002:0982a02": "其妻曰。大王勤勞四十餘年。功業垂成。一旦",
    "T49n2039_002:0982a03": "以家人之禍失地。從於高麗。夫貞女不可",
    "T49n2039_002:0982a04": "二夫。忠臣不事二主。若捨已君。以事逆子",
    "T49n2039_002:0982a05": "耶。何顏以見天下之義士乎。況聞高麗王公",
    "T49n2039_002:0982a06": "仁厚懃儉。以得民心。殆天啟也。必為三韓之",
    "T49n2039_002:0982a07": "主。盍致書以安慰我王。兼慇懃於王公。以圖",
    "T49n2039_002:0982a08": "後來之福乎。妻曰。子之言是吾意也。於是",
    "T49n2039_002:0982a09": "天福元年丙申二月。遣人致意於太祖曰。君",
    "T49n2039_002:0982a10": "舉義旗。請為內應以迎王師。太祖喜。厚賜其",
    "T49n2039_002:0982a11": "使者遣之。謝英規曰。若蒙恩一合。無道路之",
    "T49n2039_002:0982a12": "梗。即先致謁於將軍。然後升堂拜夫人。兄事",
    "T49n2039_002:0982a13": "而姊尊之。必終有以厚報之。天下鬼神皆聞",
    "T49n2039_002:0982a14": "此語。六月。萱告太祖。老臣所以投身於殿下",
    "T49n2039_002:0982a15": "者。願仗殿下威稜。以誅逆子耳。伏望大王借",
    "T49n2039_002:0982a16": "以神兵。殲其賊亂。臣雖死無憾。太祖曰。非",
    "T49n2039_002:0982a17": "不欲討之。待其時也。先遣太子及正將軍述",
    "T49n2039_002:0982a18": "希領步騎十萬。趣天安府。秋九月。太祖率",
    "T49n2039_002:0982a19": "三軍至天安。合兵進次一善。神劍以兵逆之",
    "T49n2039_002:0982a20": "甲午。隔一利川相對。王師背艮向坤而陳。",
    "T49n2039_002:0982a21": "太祖與萱觀兵。忽白雲狀如劍戟起。我師向",
    "T49n2039_002:0982a22": "彼行焉。乃鼓行而進。百濟將軍孝奉德述哀",
    "T49n2039_002:0982a23": "述明吉等。望兵勢大而整。棄甲降於陣前。太",
    "T49n2039_002:0982a24": "祖勞慰之。問將帥所在。孝奉等曰。元帥神",
    "T49n2039_002:0982a25": "劍在中軍。太祖命將軍公萱等。三軍齊進挾",
    "T49n2039_002:0982a26": "擊。百濟軍潰北至黃山炭峴。神劍與二弟將",
    "T49n2039_002:0982a27": "軍富達能奐等四十餘人生降。太祖受降。餘",
    "T49n2039_002:0982a28": "皆勞之。許令與妻子上京。問能奐曰。始與良",
    "T49n2039_002:0982a29": "劍等密謀囚大王立其子者。汝之謀也。為臣",
    "T49n2039_002:0982b01": "之義。當如是乎。能奐俛首不能言。遂命誅之。",
    "T49n2039_002:0982b02": "以神劍僭位為人所脅。非其本心。又且歸命",
    "T49n2039_002:0982b03": "乞罪。特原其死。甄萱憂懣發疽。數日卒於黃",
    "T49n2039_002:0982b04": "山佛舍。九月八日也。壽七十。太祖軍令嚴明。",
    "T49n2039_002:0982b05": "士卒不犯秋毫。州縣安堵。老幼皆呼萬歲。謂",
    "T49n2039_002:0982b06": "英規曰。前王失國後。其臣子無一人慰之",
    "T49n2039_002:0982b07": "者。獨卿夫妻千里嗣音。以致誠意。兼歸美於",
    "T49n2039_002:0982b08": "寡人。其義不可忘。許職左承。賜田一千頃。許",
    "T49n2039_002:0982b09": "借驛馬三十五匹以迎家人。賜其二子以官。",
    "T49n2039_002:0982b10": "甄萱起唐景福元年。至晉天福元年。共四",
    "T49n2039_002:0982b11": "十五年。丙申滅　史論曰。新羅數窮道喪。天",
    "T49n2039_002:0982b12": "無所助。民無所歸。於是群盜投隙而作。若猬",
    "T49n2039_002:0982b13": "毛然。其劇者弓裔甄萱二人而已。弓裔本新",
    "T49n2039_002:0982b14": "羅王子而反。以家國為讎至斬先祖之畫像。",
    "T49n2039_002:0982b15": "其為不仁甚矣。甄萱起自新羅之民。至新羅",
    "T49n2039_002:0982b16": "之祿。包藏禍心。幸國之危。侵軼都邑。虔劉",
    "T49n2039_002:0982b17": "君臣若禽獸。實天下之元惡。故弓裔見棄",
    "T49n2039_002:0982b18": "於其臣。甄萱產禍於其子。皆自取之也。又誰",
    "T49n2039_002:0982b19": "咎也。雖項羽李密之雄才。不能敵漢唐之興。",
    "T49n2039_002:0982b20": "而況裔萱之凶人。豈可與我太祖相抗歟。",
    "T49n2039_002:0982b21": "駕洛國記(文廟朝。大康年間。金官知州事文人所撰也。今略而載之)",
    "T49n2039_002:0982b22": "開闢之後。此地未有邦國之號。亦無君臣之",
    "T49n2039_002:0982b23": "稱。越有我刀干。汝刀干。彼刀干。五刀干。留",
    "T49n2039_002:0982b24": "水干。留天干。神天干。五天干。神鬼干等九干",
    "T49n2039_002:0982b25": "者。是酋長領總百姓凡一百戶。七萬五千",
    "T49n2039_002:0982b26": "人。多以自都山野。鑿井而飲耕田而食。屬後",
    "T49n2039_002:0982b27": "漢世祖光武帝建武十八年壬寅三月禊洛之",
    "T49n2039_002:0982b28": "日。所居北龜旨(是峯巒之稱若十朋伏之狀故云也)有殊常聲氣",
    "T49n2039_002:0982b29": "呼喚。眾庶二三百人集會於此。有如人音。隱",
    "T49n2039_002:0982c01": "其形而發其音曰。此有人否。九干等云。吾徒",
    "T49n2039_002:0982c02": "在。又曰。吾所在為何。對云龜旨也。又曰。皇",
    "T49n2039_002:0982c03": "天所以命我者。御是處。惟新家邦。為君后。為",
    "T49n2039_002:0982c04": "茲故降矣。爾等須掘峯頂撮士歌之云。龜何",
    "T49n2039_002:0982c05": "龜何。首其現也。若不現也。燔灼而喫也。以之",
    "T49n2039_002:0982c06": "蹈舞。則是迎大王。歡喜踴躍之也。九干等如",
    "T49n2039_002:0982c07": "其言。咸忻而歌舞。未幾仰而觀之。唯紫繩自",
    "T49n2039_002:0982c08": "天垂而著地。尋繩之下。乃見紅幅裹金合子。",
    "T49n2039_002:0982c09": "開而視之。有黃金卵六圓如日者。眾人悉皆",
    "T49n2039_002:0982c10": "驚喜。俱伸百拜。尋還。裹著抱持而歸我刀家",
    "T49n2039_002:0982c11": "窴榻上。其眾各散。過浹辰。翌日平明眾庶復",
    "T49n2039_002:0982c12": "相聚集開合。而六卵化為童子。容貌甚偉。仍",
    "T49n2039_002:0982c13": "坐於床。眾庶拜賀。盡恭敬止。日日而大。踰十",
    "T49n2039_002:0982c14": "餘晨昏。身長九尺則殷之天乙。顏如龍焉則",
    "T49n2039_002:0982c15": "漢之高祖。眉之八彩則有唐之高。眼之重瞳",
    "T49n2039_002:0982c16": "則有虞之舜。其於月望日即位也。始現故諱",
    "T49n2039_002:0982c17": "首露。或云首陵(首陵是崩後諡也)。國稱大駕洛。又稱伽",
    "T49n2039_002:0982c18": "耶國。即六伽耶之一也。餘五人各歸為五伽",
    "T49n2039_002:0982c19": "耶主。東以黃山江。西南以濸海。西北以地理",
    "T49n2039_002:0982c20": "山。東北以伽耶山南而為國尾。俾創假宮而",
    "T49n2039_002:0982c21": "入御。但要質儉。茅茨不剪。土階三尺。二年癸",
    "T49n2039_002:0982c22": "卯春正月。王若曰。朕欲定置京都。仍駕幸假",
    "T49n2039_002:0982c23": "宮之南新沓坪(是古來閑田。新耕作故云也。畓乃俗文也)四望山嶽。顧",
    "T49n2039_002:0982c24": "左右曰此地狹小如蓼葉然而秀異。可為十",
    "T49n2039_002:0982c25": "六羅漢住地。何況自一成三。自三成七。七聖",
    "T49n2039_002:0982c26": "住地。固合于是。托土開疆。終然允臧歟。築置",
    "T49n2039_002:0982c27": "一千五百步周迴羅城。宮禁殿宇。及諸有司",
    "T49n2039_002:0982c28": "屋宇。虎庫倉廩之地。事訖還宮。遍徵國內丁",
    "T49n2039_002:0982c29": "壯人夫工匠。以其月二十日資始金陽。暨三",
    "T49n2039_002:0983a01": "月十日役畢。其宮闕屋舍。候農隙而作之。經",
    "T49n2039_002:0983a02": "始于厥年十月。逮甲辰二月而成。涓吉辰御",
    "T49n2039_002:0983a03": "新宮。理萬機而懃庶務。忽有琓夏國含達王",
    "T49n2039_002:0983a04": "之夫人妊娠。彌月生卵。卵化為人。名曰脫解。",
    "T49n2039_002:0983a05": "從海而來。身長三尺。頭圓一尺。悅焉詣闕。語",
    "T49n2039_002:0983a06": "於王云。我欲奪王之位。故來耳。王答曰。天命",
    "T49n2039_002:0983a07": "我俾即于位。將令安中國而綏下民。不敢違",
    "T49n2039_002:0983a08": "天之命。以與之位。又不敢以吾國吾民。付囑",
    "T49n2039_002:0983a09": "於汝。解云。若爾可爭其術。王曰可也。俄頃之",
    "T49n2039_002:0983a10": "間。解化為鷹。王化為鷲。又解化為雀。王化為",
    "T49n2039_002:0983a11": "鸇。于此際也。寸陰未移。解还本身。王亦復",
    "T49n2039_002:0983a12": "然。解乃伏膺曰。僕也適於角術之場。鷹之",
    "T49n2039_002:0983a13": "鷲。雀之於鸇。獲免焉。此蓋聖人惡殺之仁而",
    "T49n2039_002:0983a14": "然乎。僕之與王。爭位良難。便拜辭而出。到麟",
    "T49n2039_002:0983a15": "郊外渡頭。將中朝來泊之木道而行。王竊恐",
    "T49n2039_002:0983a16": "滯留謀亂。急發舟師五百艘而追之。解奔入",
    "T49n2039_002:0983a17": "雞林地界。舟師盡還。事記所載多異與新羅。",
    "T49n2039_002:0983a18": "屬建武二十四年戊申七月二十七日。九干",
    "T49n2039_002:0983a19": "等朝謁之次獻言曰。大王降靈已來。好仇未",
    "T49n2039_002:0983a20": "得。請臣等所有處女絕好者。選入宮闈。俾為",
    "T49n2039_002:0983a21": "伉儷王曰。朕降于茲天命也。配朕而作后。亦",
    "T49n2039_002:0983a22": "天之命。卿等無慮。遂命留天干押輕舟。持駿",
    "T49n2039_002:0983a23": "馬。到望山島立待。申命神鬼干就乘岾(望山島。京",
    "T49n2039_002:0983a24": "南島嶼也。乘岾。輦下國也)。忽自海之西南隅。掛緋帆。張茜旗。",
    "T49n2039_002:0983a25": "而指乎北。留天等先舉火於島上。則競渡下",
    "T49n2039_002:0983a26": "陸。爭奔而來。神鬼望之。走入闕奏之。上聞",
    "T49n2039_002:0983a27": "欣欣。尋遣九干等。整蘭橈。揚桂楫而迎之。旋",
    "T49n2039_002:0983a28": "欲陪入內。王后乃曰。我與等素昧平生焉。",
    "T49n2039_002:0983a29": "敢輕忽相隨而去。留天等返達后之語。王然",
    "T49n2039_002:0983b01": "之。率有司動蹕。從闕下西南六十步許地。山",
    "T49n2039_002:0983b02": "邊設幔殿祗候。王后於山外別浦津頭。維舟",
    "T49n2039_002:0983b03": "登陸。憩於高嶠。解所著綾袴為贄。遺于山靈",
    "T49n2039_002:0983b04": "也。其地侍從媵臣二員。名曰申輔趙匡。其",
    "T49n2039_002:0983b05": "妻二人。號慕貞慕良。或臧獲并計二十餘口。",
    "T49n2039_002:0983b06": "所齎錦繡綾羅。衣裳疋段。金銀珠玉。瓊[王*反]",
    "T49n2039_002:0983b07": "服玩器。不可勝記。王后漸近行在。上出迎之。",
    "T49n2039_002:0983b08": "同入帷宮。媵臣已下眾人。就階下而見之即",
    "T49n2039_002:0983b09": "退。上命有司。引媵臣夫妻曰。人各以一房安",
    "T49n2039_002:0983b10": "置。已下臧獲各一房五六人安置。給之以蘭",
    "T49n2039_002:0983b11": "液蕙醑。寢之以文茵彩薦。至於衣服疋段寶",
    "T49n2039_002:0983b12": "貨之類。多以軍夫遴集而護之。於是王與后",
    "T49n2039_002:0983b13": "共在御國寢。從容語王曰。妾是阿踰陀國公",
    "T49n2039_002:0983b14": "主也。姓許名黃玉。年二八矣。在本國時。今年",
    "T49n2039_002:0983b15": "五月中。父王與皇后顧妾而語曰。爺孃一昨",
    "T49n2039_002:0983b16": "夢中。同見皇天上帝。謂曰。駕洛國元君首露",
    "T49n2039_002:0983b17": "者。天所降而俾御大寶。乃神乃聖。惟其人",
    "T49n2039_002:0983b18": "乎。且以新花家邦。未定匹偶。卿等須遣公",
    "T49n2039_002:0983b19": "主而配之。言訖升天。形開之後。上帝之言。其",
    "T49n2039_002:0983b20": "猶在耳。儞於此而忽辭親向彼乎。往矣。妾也",
    "T49n2039_002:0983b21": "浮海遐尋於蒸[來-(木-┴)+(來-┴+一)]。移天敻赴於蟠桃。螓首敢",
    "T49n2039_002:0983b22": "叨龍顏是近。王答曰。朕生而頗聖。先知公主",
    "T49n2039_002:0983b23": "自遠而屆。下臣有納妃之請。不敢從焉。今也",
    "T49n2039_002:0983b24": "淑質自臻。眇躬多幸。遂以合歡。兩過清宵。一",
    "T49n2039_002:0983b25": "經白晝。於是遂還來船。篙工楫師共十有五",
    "T49n2039_002:0983b26": "人。各賜糧粳米十碩。布三十疋。令歸本國。八",
    "T49n2039_002:0983b27": "月一日迴鑾。與后同輦。媵臣夫妻齊鏕並駕。",
    "T49n2039_002:0983b28": "其漢肆雜物。感使乘載。徐徐入闕。時銅壺欲",
    "T49n2039_002:0983b29": "午。王后爰處中宮。勅賜媵臣夫妻。私屬。空",
    "T49n2039_002:0983c01": "閑二室分入。餘外從者以賓館。一坐二十餘",
    "T49n2039_002:0983c02": "間。酌定人數。區別安置。日給豐羨。其所載珍",
    "T49n2039_002:0983c03": "物。藏於內庫。以為王后四時之費。一日上語",
    "T49n2039_002:0983c04": "臣下曰。九干等俱為庶僚之長。其位與名。皆",
    "T49n2039_002:0983c05": "是宵人野夫之號。頓非簪履職位之稱。儻化",
    "T49n2039_002:0983c06": "外傳聞。必有嗤笑之恥。遂改我刀為我躬。汝",
    "T49n2039_002:0983c07": "刀為汝諧。彼刀為彼藏。五方為五常。留水",
    "T49n2039_002:0983c08": "留天之名。不動上字。改下字留功留德。改",
    "T49n2039_002:0983c09": "為神道。五天改為五能。神鬼之音不易。改訓",
    "T49n2039_002:0983c10": "為臣貴。取雞林職儀。置角干阿叱干級干之",
    "T49n2039_002:0983c11": "秩。其下官僚。以周判漢儀而分定之。斯所以",
    "T49n2039_002:0983c12": "革古鼎新設官分職之道歟。於是乎理國齊",
    "T49n2039_002:0983c13": "家。愛民如子。其教不肅而威。其政不嚴而理。",
    "T49n2039_002:0983c14": "況與王后而居也。比如天之有地。日之有月。",
    "T49n2039_002:0983c15": "陽之有陰。其功也塗山翼夏。唐煖興嬌。頻年",
    "T49n2039_002:0983c16": "有夢得熊羆之兆。誕生太子居登公。靈帝中",
    "T49n2039_002:0983c17": "平六年己巳三月一日后崩。壽一百五十七。",
    "T49n2039_002:0983c18": "國人如嘆坤崩。葬於龜旨東北塢。遂欲忘子",
    "T49n2039_002:0983c19": "愛下民之惠。因號初來下纜渡頭村曰主浦",
    "T49n2039_002:0983c20": "村。解綾袴高岡曰綾峴。茜旗行入海涯曰旗",
    "T49n2039_002:0983c21": "出邊。媵臣泉府卿申輔宗正監趙匡等到國",
    "T49n2039_002:0983c22": "三十年。後各產二女焉。夫與婦踰一二年而",
    "T49n2039_002:0983c23": "皆挽信也。其餘臧獲之輩。自來七八年間。",
    "T49n2039_002:0983c24": "未有茲子生。唯抱懷土之悲。皆首丘而沒。所",
    "T49n2039_002:0983c25": "舍賓館。圓其無人。元君乃每歌鰥枕。悲嘆良",
    "T49n2039_002:0983c26": "多。隔二五歲。以獻帝立安四年己卯三月二",
    "T49n2039_002:0983c27": "十三日而殂落。壽一百五十八歲矣。國中之",
    "T49n2039_002:0983c28": "人若亡天。只悲慟甚於后崩之日。遂於闕之",
    "T49n2039_002:0983c29": "艮方平地。造立殯宮。高一丈。周三百步而葬",
    "T49n2039_002:0984a01": "之。號首陵王廟也。自嗣子居登王洎九代孫",
    "T49n2039_002:0984a02": "仇衝之享是廟。須以每歲孟春三之日。七之",
    "T49n2039_002:0984a03": "日。仲夏重五之日。仲秋初五之日。十五之",
    "T49n2039_002:0984a04": "日。豐潔之奠。相繼不絕。洎新羅第三十王法",
    "T49n2039_002:0984a05": "敏龍朔元年辛酉三月日。有制曰。朕是伽耶",
    "T49n2039_002:0984a06": "國元君九代孫仇衝王之降于當國也。所率",
    "T49n2039_002:0984a07": "來子世宗之子率友公之子庶云匝干之女",
    "T49n2039_002:0984a08": "文明皇后寔生我者。茲故元君於幼冲人。乃",
    "T49n2039_002:0984a09": "為十五代始祖也。所御國者已曾敗。所葬廟",
    "T49n2039_002:0984a10": "者今尚存。合于宗祧。續乃祀事。仍遣使於黍",
    "T49n2039_002:0984a11": "離之趾。□近廟上上田三十頃。為供營之",
    "T49n2039_002:0984a12": "資。號稱王位田。付屬本土。王之十七代孫賡",
    "T49n2039_002:0984a13": "世級干祇稟朝旨。主掌厥田。每歲時釀醪醴。",
    "T49n2039_002:0984a14": "設以餅飯茶果庶羞等奠。年年不墜。其祭日",
    "T49n2039_002:0984a15": "不失居登王之所定年內五日也。芬苾孝祀。",
    "T49n2039_002:0984a16": "於是乎在於我。自居登王即位己卯年置便",
    "T49n2039_002:0984a17": "房。降及仇衝朝。來三百三十載之中。享廟",
    "T49n2039_002:0984a18": "禮曲。永無違者。其乃仇衝失位去國。逮龍朔",
    "T49n2039_002:0984a19": "元年辛酉。六十年之間。享是廟禮。或闕如也。",
    "T49n2039_002:0984a20": "美矣哉文武王(法敏王諡也)。先奉尊祖。孝乎惟孝。",
    "T49n2039_002:0984a21": "繼泯絕之祀復行之也。新羅季末有忠至匝",
    "T49n2039_002:0984a22": "干者。攻取金官高城。而為城主將軍。爰有英",
    "T49n2039_002:0984a23": "規阿干。假威於將軍。奪廟享而淫祀。當端午",
    "T49n2039_002:0984a24": "而致告。祠堂梁無故折墜。因覆壓而死焉。於",
    "T49n2039_002:0984a25": "是將軍自謂。宿因多幸。辱為聖王所御。國城",
    "T49n2039_002:0984a26": "之奠。宜我畫其真影。香燈供之。以酬玄恩。遂",
    "T49n2039_002:0984a27": "以鮫絹三尺摸出真影。安於壁上。旦夕膏炷。",
    "T49n2039_002:0984a28": "瞻仰虔至。才三日。影之二目流下血淚。而貯",
    "T49n2039_002:0984a29": "於地上。幾一斗矣。將軍大懼。捧持其真。就廟",
    "T49n2039_002:0984b01": "而焚之。即召王之真孫圭林而謂曰。昨有不",
    "T49n2039_002:0984b02": "祥事。一何重疊。是必廟之威靈。震怒余之圖",
    "T49n2039_002:0984b03": "畫而供養不孫。英規既死。余甚怪畏。影已燒",
    "T49n2039_002:0984b04": "矣。必受陰誅。卿是王之真孫。信合依舊以",
    "T49n2039_002:0984b05": "祭之。圭林繼世奠酻。年及八十八歲而卒。其",
    "T49n2039_002:0984b06": "子間元卿。續而克禋。端午日謁廟之祭。英規",
    "T49n2039_002:0984b07": "之子俊必又發狂。來詣廟。俾徹間元之奠。以",
    "T49n2039_002:0984b08": "已奠陳享。三獻未終。得暴疾歸家而斃。然古",
    "T49n2039_002:0984b09": "人有言。淫祀無福。反受其殃。前有英規。後有",
    "T49n2039_002:0984b10": "佼必。父子之謂乎。又有賊徒。謂廟中多有金",
    "T49n2039_002:0984b11": "玉。將來盜焉。初之來也。有躬擐甲冑。張弓挾",
    "T49n2039_002:0984b12": "矢。猛士一人。從廟中出。四面雨射。中殺七八",
    "T49n2039_002:0984b13": "人。賊徒奔走。數日再來。有大蟒長三十餘尺。",
    "T49n2039_002:0984b14": "眼光如電。自廟旁出。咬殺八九人。粗得完免",
    "T49n2039_002:0984b15": "者。皆僵仆而散。故知陵園表裏。必有神物護",
    "T49n2039_002:0984b16": "之。自建安四年己卯始造。逮今上御圖三十",
    "T49n2039_002:0984b17": "一載大康二年丙辰。凡八百七十八年。所封",
    "T49n2039_002:0984b18": "美土。不騫不崩。所植佳木。不枯不朽。況所",
    "T49n2039_002:0984b19": "排列万蘊玉之片片。亦不頹坼。由是觀之。辛",
    "T49n2039_002:0984b20": "替否曰。自古迄今。豈有不亡之國。不破之",
    "T49n2039_002:0984b21": "墳。唯此駕洛國之昔曾亡。則替否之言有徵",
    "T49n2039_002:0984b22": "矣。首露廟之不毀。則替否之言未足信也。此",
    "T49n2039_002:0984b23": "中更有戲樂思慕之事。每以七月二十九日。",
    "T49n2039_002:0984b24": "土人吏卒。陟乘岵。設帷幕。酒食歡呼。而東西",
    "T49n2039_002:0984b25": "送目。壯健人夫。分類以左右之。自望山島。駁",
    "T49n2039_002:0984b26": "蹄駸駸。而競湊於陸。鷁首泛泛。而相推於水。",
    "T49n2039_002:0984b27": "北指古浦而爭趨。蓋此昔留天神鬼等望后",
    "T49n2039_002:0984b28": "之來。急促告君之遺迹也。國亡之後。代代稱",
    "T49n2039_002:0984b29": "號不一。新羅第三十一政明王即位開耀元",
    "T49n2039_002:0984c01": "年辛巳。號為金官京。置太守。後二百五十九",
    "T49n2039_002:0984c02": "年屬我太祖統合之後。代代為臨海縣。置排",
    "T49n2039_002:0984c03": "岸使。四十八年也。次為臨海郡。或為金海府。",
    "T49n2039_002:0984c04": "置都護府。二十七年也。又置防禦使。六十四",
    "T49n2039_002:0984c05": "年也。淳化二年金海府量田使中大夫趙文",
    "T49n2039_002:0984c06": "善申省狀。稱首露陵王廟屬田結數多也。宜",
    "T49n2039_002:0984c07": "以十五結仍舊貫。其餘分折於府之役丁。所",
    "T49n2039_002:0984c08": "司傳狀奏聞。時廟朝宣旨曰。天所降卵。化為",
    "T49n2039_002:0984c09": "聖君。居位而延齡。則一百五十八年也。自彼",
    "T49n2039_002:0984c10": "三皇而下。鮮克比肩者歟。崩後自先代俾屬",
    "T49n2039_002:0984c11": "廟之壟畝。而今減除。良堪疑懼。而不允。使又",
    "T49n2039_002:0984c12": "申省。朝廷然之。半不動於陵廟中。半分給於",
    "T49n2039_002:0984c13": "鄉人之丁也。節使(量田使稚也)受朝旨。乃以半屬於",
    "T49n2039_002:0984c14": "陵園。半以支給於府之徭役戶丁也。幾臨事",
    "T49n2039_002:0984c15": "畢。而甚勞倦。忽一夕夢見七八介鬼神。執縲",
    "T49n2039_002:0984c16": "紲。握刀劍而至。云儞有大憝。故加斬戮。其使",
    "T49n2039_002:0984c17": "以謂受刑而慟楚。驚懼而覺。仍有疾瘵。勿令",
    "T49n2039_002:0984c18": "人知之。宵遁而行。其病不問渡關而死。是故",
    "T49n2039_002:0984c19": "量田都帳不著印也。後人奉使來。審檢厥田。",
    "T49n2039_002:0984c20": "才一結十二負九束也。不足者三結八十七",
    "T49n2039_002:0984c21": "負一束矣。乃推鞠斜入處。報告內外官。勅",
    "T49n2039_002:0984c22": "理足支給焉。又有古今所嘆息者。元君八",
    "T49n2039_002:0984c23": "代孫金銍王。克勤為政。又切崇真。為世祖母",
    "T49n2039_002:0984c24": "許皇后奉資冥福。以元嘉二十九年壬辰。於",
    "T49n2039_002:0984c25": "元君與皇后合婚之地創寺。額曰王后寺。遣",
    "T49n2039_002:0984c26": "使審量近側平田十結。以為供億三寶之費。",
    "T49n2039_002:0984c27": "自有是寺五百後。置長遊寺所納田柴并三",
    "T49n2039_002:0984c28": "百結。於是右寺三剛。以王后寺在寺柴地東",
    "T49n2039_002:0984c29": "南標內。罷寺為莊。作秋收冬藏之場。秣馬養",
    "T49n2039_002:0985a01": "牛之厩。悲夫。世祖已下九代孫曆數。委錄于",
    "T49n2039_002:0985a02": "下。銘曰。",
    "T49n2039_002:0985a03": "　元胎肇啟　　利眼初明　　人倫雖誕",
    "T49n2039_002:0985a04": "　君位未成　　中朝累世　　東國分京",
    "T49n2039_002:0985a05": "　雞林先定　　駕洛後營　　自無銓宰",
    "T49n2039_002:0985a06": "　誰察民氓　　遂茲玄造　　顧彼蒼生",
    "T49n2039_002:0985a07": "　用授符命　　特遣精靈　　山中降卵",
    "T49n2039_002:0985a08": "　霧裏藏刑　　內猶漠漠　　外亦冥冥",
    "T49n2039_002:0985a09": "　望如無象　　聞乃有聲　　群歌而奏",
    "T49n2039_002:0985a10": "　眾舞而呈　　七日而後　　一時所丁",
    "T49n2039_002:0985a11": "　風吹雲卷　　空碧天青　　下六圓卵",
    "T49n2039_002:0985a12": "　垂一紫纓　　殊方異土　　比屋連薨",
    "T49n2039_002:0985a13": "　觀者如堵　　覩者如羹　　五歸各邑",
    "T49n2039_002:0985a14": "　一在茲城　　同時同迹　　如弟如兄",
    "T49n2039_002:0985a15": "　實天生德　　為世作程　　寶位初陟",
    "T49n2039_002:0985a16": "　寰區欲清　　華構徵古　　土階尚平",
    "T49n2039_002:0985a17": "　萬機始勉　　庶政施行　　無偏無儻",
    "T49n2039_002:0985a18": "　惟一惟精　　行者讓路　　農者讓耕",
    "T49n2039_002:0985a19": "　四方奠枕　　萬姓迓衡　　俄晞薤露",
    "T49n2039_002:0985a20": "　靡保椿[止*令]　　乾坤變氣　　朝野痛情",
    "T49n2039_002:0985a21": "　金相其躅　　玉振其聲　　來苗不絕",
    "T49n2039_002:0985a22": "　薦藻惟馨　　日月雖逝　　規儀不傾",
    "T49n2039_002:0985a23": "居登王",
    "T49n2039_002:0985a24": "父首露王。母許王后。立安四年己卯三月",
    "T49n2039_002:0985a25": "□十三日即位。治三十九年。嘉平五年",
    "T49n2039_002:0985a26": "癸酉九月十七日崩。王妃泉府卿申輔女",
    "T49n2039_002:0985a27": "慕貞。生太子麻品。開皇曆云。姓金氏。蓋國",
    "T49n2039_002:0985a28": "世祖從金卵而生。故以金為姓爾。",
    "T49n2039_002:0985a29": "麻品王",
    "T49n2039_002:0985b01": "一云馬品。金氏。嘉平五年癸酉即位。治三",
    "T49n2039_002:0985b02": "十九年。永平元年辛亥一月二十九日崩。",
    "T49n2039_002:0985b03": "王妃宗正監趙匡孫女好仇。生太子居叱",
    "T49n2039_002:0985b04": "彌。",
    "T49n2039_002:0985b05": "居叱彌王",
    "T49n2039_002:0985b06": "一云今勿。金氏。永平元年即位。治五十六",
    "T49n2039_002:0985b07": "年。永和二年丙午七月八日崩。王妃阿躬",
    "T49n2039_002:0985b08": "阿干孫女阿志。生王子伊品。",
    "T49n2039_002:0985b09": "伊尸品王",
    "T49n2039_002:0985b10": "金氏。永和二年即位。治六十二年。義熙三",
    "T49n2039_002:0985b11": "年丁未四月十日崩。王妃司農卿克忠女",
    "T49n2039_002:0985b12": "貞信。生王子坐知。",
    "T49n2039_002:0985b13": "坐知王",
    "T49n2039_002:0985b14": "一云金叱。義熙三年即位。娶傭女。以女黨",
    "T49n2039_002:0985b15": "為官。國內擾亂。雞林國以謀欲伐。有一臣",
    "T49n2039_002:0985b16": "名朴元道。諫曰。遺草閱閱亦含羽。況乃人",
    "T49n2039_002:0985b17": "乎。天亡地陷。人保何基。又卜士筮得解卦。",
    "T49n2039_002:0985b18": "其辭曰。解而悔。朋至斯孚。君鑒易卦乎。",
    "T49n2039_002:0985b19": "王謝曰。可擯傭女。貶於荷山島。改行其政。",
    "T49n2039_002:0985b20": "長御安民也。治十五年。永初二年辛酉五",
    "T49n2039_002:0985b21": "月十二日崩。王妃道寧大阿干女福壽。生",
    "T49n2039_002:0985b22": "子吹希。",
    "T49n2039_002:0985b23": "吹希王",
    "T49n2039_002:0985b24": "一云叱嘉。金氏。永初二年即位。治三十一",
    "T49n2039_002:0985b25": "年。元嘉二十八年辛卯二月三日崩。王妃",
    "T49n2039_002:0985b26": "進思角干女仁德。生王子銍知。",
    "T49n2039_002:0985b27": "銍知王",
    "T49n2039_002:0985b28": "一云金銍王。元嘉二十八年即位。明年為",
    "T49n2039_002:0985b29": "世祖許黃玉王后。奉資冥福於初與世祖",
    "T49n2039_002:0985c01": "合御之地。創寺曰王后寺。納田十結充之。",
    "T49n2039_002:0985c02": "治四十二年。永明十年壬申十月四日崩。",
    "T49n2039_002:0985c03": "王妃金相沙干女邦媛。生王子鉗知。",
    "T49n2039_002:0985c04": "鉗知王",
    "T49n2039_002:0985c05": "一云。金鉗王。永明十年即位。治三十年。正",
    "T49n2039_002:0985c06": "光二年辛丑四月七日崩。王妃出忠角干",
    "T49n2039_002:0985c07": "女淑。生王子仇衡。",
    "T49n2039_002:0985c08": "仇衡王",
    "T49n2039_002:0985c09": "金氏。正光二年即位。治四十二年。保定二",
    "T49n2039_002:0985c10": "年壬午九月。新羅第二十四君真興王。興",
    "T49n2039_002:0985c11": "兵薄伐。王使親軍卒。彼眾我寡。不堪對",
    "T49n2039_002:0985c12": "戰也。仍遣同氣脫知爾叱今留在於國。王",
    "T49n2039_002:0985c13": "子上孫卒支公等降入新羅。王妃分叱水",
    "T49n2039_002:0985c14": "爾叱女桂花。生三子。一世宗角干。二茂",
    "T49n2039_002:0985c15": "刀角干。三茂得角干。開皇錄云。梁中大通",
    "T49n2039_002:0985c16": "四年壬子降于新羅。",
    "T49n2039_002:0985c17": "議曰。案三國史。仇衡以梁中大通四年壬",
    "T49n2039_002:0985c18": "子納土投羅。則計自首露初即位東漢建",
    "T49n2039_002:0985c19": "武十八年壬寅。至仇衡末壬子。得四百九",
    "T49n2039_002:0985c20": "十年矣。若以此記考之。納土在元魏保定",
    "T49n2039_002:0985c21": "二年壬午。則更三十年。總五百二十年矣。",
    "T49n2039_002:0985c22": "今兩存之。",
    "T49n2039_002:0985c23": "三國遺事卷第二"
}