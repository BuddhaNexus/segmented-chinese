{
    "T21n1203_001:0027b26": "聖無動尊安鎮家國等法",
    "T21n1203_001:0027b28": "爾時毘盧遮那如來。為愍念一切有情。常於",
    "T21n1203_001:0027b29": "煩惱苦海之中。流浪生死不出三界。受眾苦",
    "T21n1203_001:0027c01": "故。展轉造作無量苦業相續不絕。我為拔濟",
    "T21n1203_001:0027c02": "一切有情。於三界中現威德光明自在之身。",
    "T21n1203_001:0027c03": "號曰不動金剛明王。能與人天安樂利益。安",
    "T21n1203_001:0027c04": "鎮家國無衰患。若有國土多諸災難。日月",
    "T21n1203_001:0027c05": "失度惡星變怪。互相陵逼水旱不調。眾生薄",
    "T21n1203_001:0027c06": "福天龍捨離。遇此之時。不祥競起無有休息",
    "T21n1203_001:0027c07": "穀貴飢凍鬼魅流行。疫病妖邪虎狼殘害。暴",
    "T21n1203_001:0027c08": "風霜雹毒惡虫蝗。怨敵頻興群君背版。多",
    "T21n1203_001:0027c09": "諸盜賊征戰屢興。處災興相續不絕。其國",
    "T21n1203_001:0027c10": "仁王。若知有此持明之人。應鎮起大慈悲之",
    "T21n1203_001:0027c11": "心。哀愍國界一切有情。行大明王威德祕法。",
    "T21n1203_001:0027c12": "令諸有情增加福德。起慚愧心離諸苦業。其",
    "T21n1203_001:0027c13": "王爾時生大信樂決定之意。召請如是持明",
    "T21n1203_001:0027c14": "大士。應捨財帛衣服珍玩園林屋宅。象馬車",
    "T21n1203_001:0028a01": "乘奴婢僕從種種上妙吉祥等物而告之言。",
    "T21n1203_001:0028a02": "我為一切有情及國土不安。仁當為我成就",
    "T21n1203_001:0028a03": "此法。我聞此法威力難思。汝當為我我一",
    "T21n1203_001:0028a04": "切有情。速可建立此殊勝法除眾災殃。所要",
    "T21n1203_001:0028a05": "之物當隨意取終不違汝。時持明者受是請",
    "T21n1203_001:0028a06": "已。勿生厭倦。依教修崇。當須清淨造立不動",
    "T21n1203_001:0028a07": "尊明王形像。及八方天王并其眷屬。如法修",
    "T21n1203_001:0028a08": "造隨其自力。或金或銀乃至銅鐵泥木彩畫。",
    "T21n1203_001:0028a09": "身長八指。其兩臂身俱摩羅相。其身洪滿其",
    "T21n1203_001:0028a10": "色如金。頭髮左垂威容極忿。右持智劍左執",
    "T21n1203_001:0028a11": "羂索。坐金盤石光焰熾然。其焰多有伽樓",
    "T21n1203_001:0028a12": "羅狀。此之形像王宮中置。乃至百官黎庶人",
    "T21n1203_001:0028a13": "民所居莊室房舍。皆於中心取少分處安",
    "T21n1203_001:0028a14": "置此像。其八方鎮處即作四臂大嚴忿怒身。",
    "T21n1203_001:0028a15": "紺青色洪滿端嚴。目口皆張利牙上出。右劍",
    "T21n1203_001:0028a16": "左索。其上二臂在口兩邊作忿怒印。身處八",
    "T21n1203_001:0028a17": "幅金剛輪。內其輪。四外現八三股金剛杵頭。",
    "T21n1203_001:0028a18": "輪復有伽樓羅炎。坐四大寶須彌山上。及",
    "T21n1203_001:0028a19": "八天并諸眷屬。及鑄金輪自有圖樣。上從王",
    "T21n1203_001:0028a20": "宮下至黎庶悉行此法。若不遍行無有是處。",
    "T21n1203_001:0028a21": "皆於所居安置形像勿生怖畏。我本先願不",
    "T21n1203_001:0028a22": "捨眾生。常居一處渾同穢濁悉令清淨。及施",
    "T21n1203_001:0028a23": "殘食而為供養。并受大日如來五字心真言。",
    "T21n1203_001:0028a24": "并軍旅眾生亦帶此悉真言及施殘食。令",
    "T21n1203_001:0028a25": "增勝福。其王宮中每月一日及十五日依法",
    "T21n1203_001:0028a26": "供養。以諸香華上妙幡寶網。蘇燈閼伽寶",
    "T21n1203_001:0028a27": "瓶寶器微妙塗香。上味珍妙甘饍及諸湯藥。",
    "T21n1203_001:0028a28": "并陳種種上妙音樂。其王爾時捨憍慢心生",
    "T21n1203_001:0028a29": "謙下心。普為國界及諸人民親自祈哀。恭敬",
    "T21n1203_001:0028b01": "供養施繞禮拜。殷勤祈請發殊勝願。增加福",
    "T21n1203_001:0028b02": "力人民安樂不受諸難。每年春秋依教戶摩。",
    "T21n1203_001:0028b03": "如法供養表王志重。於諸有情不生疲倦。為",
    "T21n1203_001:0028b04": "我國界求勝上福。如是陳設八鎮之後。其國",
    "T21n1203_001:0028b05": "永斷一切災禍。天龍歡喜愍念眾生。諸佛常",
    "T21n1203_001:0028b06": "當護念一切有情。為加持故俱修慚愧共行",
    "T21n1203_001:0028b07": "十善。國界自然安穩豐饒。其諸人民受諸快",
    "T21n1203_001:0028b08": "樂。仁王所化倍增福德相繼不絕。壽命增",
    "T21n1203_001:0028b09": "長國土榮盛。有大威力如師子王無能勝者。",
    "T21n1203_001:0028b10": "爾時世尊以偈讚曰。",
    "T21n1203_001:0028b11": "　我大日如來　　安鎮家國法",
    "T21n1203_001:0028b12": "　現威德自在　　號不動明王",
    "T21n1203_001:0028b13": "　於一切有情　　斷三惡道業",
    "T21n1203_001:0028b14": "　能離諸八難　　使三界獲安",
    "T21n1203_001:0028b15": "　故贊說修行　　及戶摩儀軌",
    "T21n1203_001:0028b16": "　供養當時分　　宿曜日相應",
    "T21n1203_001:0028b17": "　一一悉加持　　清淨無雜染",
    "T21n1203_001:0028b18": "　住三密觀行　　所作俱威儀",
    "T21n1203_001:0028b19": "　三日午前起　　五日午後成",
    "T21n1203_001:0028b20": "　中夜後戶摩　　大陽安鎮畢",
    "T21n1203_001:0028b21": "　大悲根本號　　五字心真言",
    "T21n1203_001:0028b22": "　王勅普流行　　軍眾皆帶受",
    "T21n1203_001:0028b23": "　建立尊形像　　印契具分明",
    "T21n1203_001:0028b24": "　童子威怒身　　面貌皆充滿",
    "T21n1203_001:0028b25": "　儀軌及供養　　教令悉相應",
    "T21n1203_001:0028b26": "　曼拏羅普通　　根本自差別",
    "T21n1203_001:0028b27": "　如上次第法　　每鎮畫像前",
    "T21n1203_001:0028b28": "　起從憍尸迦　　右旋伊舍畢",
    "T21n1203_001:0028b29": "　周百由旬內　　四臂大怒王",
    "T21n1203_001:0028c01": "　一髻左下垂　　身作紺青色",
    "T21n1203_001:0028c02": "　半跏彌盧上　　成就斫羯羅",
    "T21n1203_001:0028c03": "　猛焰從心生　　狀如金翅鳥",
    "T21n1203_001:0028c04": "　八天依本位　　面向聖尊前",
    "T21n1203_001:0028c05": "　持自契真言　　眷屬皆奉獻",
    "T21n1203_001:0028c06": "　龍神咸歡喜　　稱美讚人王",
    "T21n1203_001:0028c07": "　八難不能侵　　一切同安樂",
    "T21n1203_001:0028c08": "　所有難調者　　災變自消除",
    "T21n1203_001:0028c09": "　設使軍陳中　　斷彼人身命",
    "T21n1203_001:0028c10": "　為帶真言故　　大士力加持",
    "T21n1203_001:0028c11": "　永絕怨害因　　生勝不動國",
    "T21n1203_001:0028c12": "　其王安近處　　兩臂根本身",
    "T21n1203_001:0028c13": "　黃色坐金山　　作俱摩羅相",
    "T21n1203_001:0028c14": "　以幡華縵蓋　　種種妙莊嚴",
    "T21n1203_001:0028c15": "　初月十五晨　　王親自瞻仰",
    "T21n1203_001:0028c16": "　所捨於殘食　　奉獻不動尊",
    "T21n1203_001:0028c17": "　供養勿生疑　　成真實上味",
    "T21n1203_001:0028c18": "　迴奉十方佛　　我願滿眾生",
    "T21n1203_001:0028c19": "　大千國土中　　一切同安樂",
    "T21n1203_001:0028c20": "次說隨安鎮法。當欲鎮時。先起東方。東方",
    "T21n1203_001:0028c21": "擇勝上地。無諸穢惡結界加持。當其鎮處",
    "T21n1203_001:0028c22": "掘深三肘廣亦三肘。以瞿摩塗飾。辦備塗",
    "T21n1203_001:0028c23": "香閼伽燈明飲食蘇乳菓子。別作一肘方曼",
    "T21n1203_001:0028c24": "拏羅。於此壇上置本尊像。幡華嚴飾廣設供",
    "T21n1203_001:0028c25": "養。當於中夜作戶摩業。其所處以金銀瑠璃",
    "T21n1203_001:0028c26": "珊瑚馬瑙真珠琥珀及以七寶布輪上。於輪",
    "T21n1203_001:0028c27": "齊中下鑌鐵橛加持一千八十遍。一遍一下",
    "T21n1203_001:0028c28": "槌乃至遍數畢。四角散五穀。即下土填平。欲",
    "T21n1203_001:0028c29": "鎮之時。從午後至夜半前候取吉祥時分。即",
    "T21n1203_001:0029a01": "當下鎮了後夜戶摩。其壇四傍。依五方色。繒",
    "T21n1203_001:0029a02": "綵錢帛鎮之。取明相分修功德了。於其鎮處",
    "T21n1203_001:0029a03": "其上置一素不動明王四臂者。及本方天眷",
    "T21n1203_001:0029a04": "屬。各執本契香華向尊供養。其素像取囉惹",
    "T21n1203_001:0029a05": "身量長短為之。其功未畢。且開眼目。廣大",
    "T21n1203_001:0029a06": "供養設大音樂。悉令殊勝依此鎮已。如是周",
    "T21n1203_001:0029a07": "遍八方。並如上說。即王宮置兩臂根本不",
    "T21n1203_001:0029a08": "動明王。依法建立如教安置已。即勅下四方",
    "T21n1203_001:0029a09": "王令及處。上從宰相百官下至黎庶所居室",
    "T21n1203_001:0029a10": "內。如前安立不動像。及令誦五字心真言并",
    "T21n1203_001:0029a11": "行。當制嚴令彌加戒勸。殘食供養勿令斷絕。",
    "T21n1203_001:0029a12": "共持國界安鎮普同。設有於此大聖尊前。歌",
    "T21n1203_001:0029a13": "舞戲笑生輕慢心。此大明王亦不生厭離。我",
    "T21n1203_001:0029a14": "施勝福。若諸有情施少殘食供養我者。即同",
    "T21n1203_001:0029a15": "以十方無量勝妙珍玩。百味飲食衣服臥具。",
    "T21n1203_001:0029a16": "上妙湯藥七寶宮殿。象馬車乘僮僕。奉施功",
    "T21n1203_001:0029a17": "德無異。復過於此百千萬倍。即成真實廣大",
    "T21n1203_001:0029a18": "供養。修供養時最相應者。赤色衣服皆大吉",
    "T21n1203_001:0029a19": "祥。次說作戶摩鑪及所用物。若戶摩時。於",
    "T21n1203_001:0029a20": "明王前作戶摩鑪廣一肘深半肘。取本處城",
    "T21n1203_001:0029a21": "邑四邊順流水及彼河摩土。及雜香加持和",
    "T21n1203_001:0029a22": "以泥。以用泥鑪壇。復以瞿摩塗拭。中心劍",
    "T21n1203_001:0029a23": "契。行者左邊囉惹位。次大臣位。次大將位。次",
    "T21n1203_001:0029a24": "地主位。應須親入道場發至誠心。本位中",
    "T21n1203_001:0029a25": "坐道場內不得過三人。於壇外四面七步外。",
    "T21n1203_001:0029a26": "嚴整甲兵執持器仗一如法。及奏種種上妙",
    "T21n1203_001:0029a27": "伎樂。大陳供養廣宣王命。於大聖尊前為一",
    "T21n1203_001:0029a28": "切有情。如法安立本方天像并諸眷屬。修功",
    "T21n1203_001:0029a29": "德時當見火相。如有不祥依教攘之。既安鎮",
    "T21n1203_001:0029b01": "了。即於當處召取三人能修行者令彼受持。",
    "T21n1203_001:0029b02": "三時焚香灑掃供養。每月一日及十五日。燈",
    "T21n1203_001:0029b03": "明飲食種種音樂如法供養。諸天歡喜護持",
    "T21n1203_001:0029b04": "此界。無有衰難一切安樂。其戶摩時。用牛蘇",
    "T21n1203_001:0029b05": "四斤或二斤。五穀巨勝乳酪飲食。菓子蠟燭",
    "T21n1203_001:0029b06": "菉豆子。塗香五味沈香檀蘇合。龍腦欝金安",
    "T21n1203_001:0029b07": "悉乳頭白芥子蜜。隨施主年記。乳木長十二",
    "T21n1203_001:0029b08": "指。菉豆白膠[蒰-舟+禾]子及羅惹上服以代其位。",
    "T21n1203_001:0029b09": "如同道場將用所表。如親自供養瞻仰無異。",
    "T21n1203_001:0029b10": "每鎮鑌鐵橛銅輪。各一橛長八指一半已上。",
    "T21n1203_001:0029b11": "作獨股形仍具楞。已下橛形可入輪齊。四指",
    "T21n1203_001:0029b12": "輪廣一肘。內八輻外八方各出三股半金剛杵",
    "T21n1203_001:0029b13": "頭。輪齊有孔可容鑌橛金銅。戶摩杓二。每鎮",
    "T21n1203_001:0029b14": "不動尊旗一口。本方天王旗一口。軍馬行時。",
    "T21n1203_001:0029b15": "即將引前。大將隨後。若不行時。於本像處安",
    "T21n1203_001:0029b16": "置勿令穢污。若戶摩時。若初若末皆投蘇三",
    "T21n1203_001:0029b17": "杓。審看其相。若土地人民。役災變善惡有不",
    "T21n1203_001:0029b18": "祥相。依教攘之。如有惡相。不作功。三年之",
    "T21n1203_001:0029b19": "內必有應驗。不然別作大福。隨處迴援即須",
    "T21n1203_001:0029b20": "為之。若戶摩時。火相右旋光焰直上。或作",
    "T21n1203_001:0029b21": "音樂鐘鈴妙聲。及形像者為大善相。若復左",
    "T21n1203_001:0029b22": "施作不祥鳥獸形。又作呵呵之聲。於其土地",
    "T21n1203_001:0029b23": "亦有災難。眾生飢凍水旱不時人民飢死。",
    "T21n1203_001:0029b24": "應作息災法攘之。若戶摩時。火成雲霧黑闇",
    "T21n1203_001:0029b25": "向下垂布。鑪中火滅供養不成者。其地亦有",
    "T21n1203_001:0029b26": "隱相謀害。作調伏法攘之。已上四種善惡之",
    "T21n1203_001:0029b27": "相極用意。審細詳察隨相攘之。若息災時用",
    "T21n1203_001:0029b28": "乳木。鑪中輪印。句食衣白衣。若增益時用",
    "T21n1203_001:0029b29": "白壇木。鑪中幢印。衣食俱赤。若敬愛時用",
    "T21n1203_001:0029c01": "蓮華投火。如無雜華代之。鑪中蓮華印。衣食",
    "T21n1203_001:0029c02": "俱紅色。若調伏時投苦練木棘針皂莢刺及",
    "T21n1203_001:0029c03": "毒藥等。衣食皆黑。若金輪王為四天下有情",
    "T21n1203_001:0029c04": "安鎮者。可周一萬由旬內鎮。若銀輪王為",
    "T21n1203_001:0029c05": "八千由旬內鎮。若銅輪王六十由旬內鎮。若",
    "T21n1203_001:0029c06": "鐵輪王三千由旬內鎮。為當國眾生周百由",
    "T21n1203_001:0029c07": "旬內鎮之。於王城每方面一千里內。王百里",
    "T21n1203_001:0029c08": "外當取所便處安鎮。但不過其位。即得如是。",
    "T21n1203_001:0029c09": "安鎮儀式及曼拏羅并其形像。所用諸物皆",
    "T21n1203_001:0029c10": "已略說。汝諸有情發菩提心。為一切有情。依",
    "T21n1203_001:0029c11": "教修學戶摩鑪樣及布列像。若調伏時不應",
    "T21n1203_001:0029c12": "顯名目作。必須祕密為之。勿使當處知。唯監",
    "T21n1203_001:0029c13": "者知之。藥物先須備擬。自將行要即用之。",
    "T21n1203_001:0029c14": "如此祕法不許出家人行。持此法者。所作",
    "T21n1203_001:0029c15": "供養皆須自禮拜諸天。出家人具佛禁戒。",
    "T21n1203_001:0029c16": "令諸人不安不敢受拜。所求福德悉不",
    "T21n1203_001:0029c17": "成就故。違行者當犯大罪。是以不傳出家",
    "T21n1203_001:0029c18": "之人。本法金剛智三藏。於天竺大師所受",
    "T21n1203_001:0029c19": "得。勿令傳之。只許授與白衣。修行者祕之",
    "T21n1203_001:0029c20": "祕之。西方深重此法。設欲行密之不令諸",
    "T21n1203_001:0029c21": "國知有。是以西國相承繼嗣不絕。又西方",
    "T21n1203_001:0029c22": "慳法只流尊樣。於諸部中以為大護。殊不",
    "T21n1203_001:0029c23": "知有安鎮家國等法。金剛智三藏受與行",
    "T21n1203_001:0029c24": "者王光此儀軌法。",
    "T21n1203_001:0030a01": "不動尊摧他敵八方天王旗幡并八方天降怨",
    "T21n1203_001:0030a02": "真言法",
    "T21n1203_001:0030a03": "東方作白色旗。旗上畫帝釋天王。右手持獨",
    "T21n1203_001:0030a04": "股杵。左手叉腰。乘六牙白象。持白旗人誦天",
    "T21n1203_001:0030a05": "帝釋降怨真言。明曰。",
    "T21n1203_001:0030a07": "唵　因　捺羅(二合)　野　泥　嚩　地　婆　多　曳",
    "T21n1203_001:0030a09": "吽　發　吒　娑嚩(二合)　賀",
    "T21n1203_001:0030a10": "若東行時。先引此旗。想天帝釋領無量眷屬",
    "T21n1203_001:0030a11": "天眾。持種種器仗衝彼賊眾。",
    "T21n1203_001:0030a12": "東南方作黃色旗。旗上畫四臂火天。乘青羊",
    "T21n1203_001:0030a13": "遍身火焰。右手作施無畏。第二持念珠。左",
    "T21n1203_001:0030a14": "手持仙杖。第二持澡瓶。持旗人誦火天降怨",
    "T21n1203_001:0030a15": "真言。明曰。",
    "T21n1203_001:0030a17": "唵　阿　誐曩(二合)　曳　[口*栗]旨(二合)　阿　地　頗",
    "T21n1203_001:0030a19": "多　曳　吽　發　吒　娑嚩(二合)　賀",
    "T21n1203_001:0030a20": "若東南行時。先引此旗。想火天領無量火仙",
    "T21n1203_001:0030a21": "軍持種種器仗衝彼賊眾。",
    "T21n1203_001:0030a22": "南方作黑色旗。旗上畫焰摩羅天。乘水牛。右",
    "T21n1203_001:0030a23": "手持焰摩幢。左手叉腰。持旗人誦焰摩王降",
    "T21n1203_001:0030a24": "怨真言。明曰。",
    "T21n1203_001:0030a26": "唵　閻　摩　野　波[(匕/示)*(入/米)](三合)　多　地　頗　多",
    "T21n1203_001:0030a28": "曳　吽　發　吒　娑嚩(二合)　賀",
    "T21n1203_001:0030a29": "若南行時。先引此旗。想炎摩王領無量鬼",
    "T21n1203_001:0030b01": "軍。持種種器仗衝彼賊眾。",
    "T21n1203_001:0030b02": "西南方作慘色旗。旗上畫羅剎主。乘師子。",
    "T21n1203_001:0030b03": "右手持劍。左手叉腰。持旗人誦羅剎主降",
    "T21n1203_001:0030b04": "怨真言。明曰。",
    "T21n1203_001:0030b06": "唵　底　哩　地曳(二合)　羅　乞剎(二合)　沙　地",
    "T21n1203_001:0030b08": "頗　多　曳　吽　發　吒　娑嚩(二合)　賀",
    "T21n1203_001:0030b09": "若西南行時。先引此旗。想羅剎主領無量羅",
    "T21n1203_001:0030b10": "剎。持種種器仗衝彼賊眾。",
    "T21n1203_001:0030b11": "西方作赤色旗。旗上畫水天。乘龜。右執蛇",
    "T21n1203_001:0030b12": "索。左手叉腰。其天頭上有七龍頭狀如蛇形。",
    "T21n1203_001:0030b13": "持旗人誦水天降怨真言。明曰。",
    "T21n1203_001:0030b15": "唵　嚩　嚕　拏　野　曩　誐　地　頗　多　曳　吽",
    "T21n1203_001:0030b17": "發　吒　娑嚩(二合)　賀",
    "T21n1203_001:0030b18": "若西行時。先引此旗。想水天領無量毒龍。持",
    "T21n1203_001:0030b19": "種種器仗衝彼賊眾。",
    "T21n1203_001:0030b20": "西北方作青色旗。旗上畫風天。乘麞。右手持",
    "T21n1203_001:0030b21": "旗。左手叉腰。持旗人誦風天降怨真言。明",
    "T21n1203_001:0030b22": "曰。",
    "T21n1203_001:0030b24": "唵　嚩　野　吠　佉　左　嚕　地　頗　多　曳　吽",
    "T21n1203_001:0030b26": "發　吒　娑嚩(二合)　賀",
    "T21n1203_001:0030b27": "若西方行時。先引此旗。想風天領無量金翅",
    "T21n1203_001:0030b28": "鳥王。持種種器仗衝彼賊眾。",
    "T21n1203_001:0030b29": "北方作黃色旗。旗上畫毘沙門天王。乘鬼。右",
    "T21n1203_001:0030c01": "手持寶塔。左手叉腰。持旗人誦毘沙門天王",
    "T21n1203_001:0030c02": "降怨真言。明曰。",
    "T21n1203_001:0030c04": "唵　俱　吠　囉　夜　乞叉(二合)　地　頗　多",
    "T21n1203_001:0030c06": "曳　吽　發　吒　娑嚩(二合)　賀",
    "T21n1203_001:0030c07": "若北行時。先引此旗。想毘沙門天王領無量",
    "T21n1203_001:0030c08": "藥叉軍眾。持種種器仗衝彼賊眾。",
    "T21n1203_001:0030c09": "東北方作線色旗。上畫伊舍那天。乘犛牛。",
    "T21n1203_001:0030c10": "右手持三股叉。在手叉腰。持旗人誦伊舍那",
    "T21n1203_001:0030c11": "天降怨真言。明曰。",
    "T21n1203_001:0030c13": "唵　伊　舍　那　野　步　多　地　頗　多　曳",
    "T21n1203_001:0030c15": "吽　發　吒　娑嚩(二合)　賀",
    "T21n1203_001:0030c16": "若東北方行時。先引此旗。想伊舍那天領無",
    "T21n1203_001:0030c17": "量鬼軍將士。持種種器仗衝彼賊眾。",
    "T21n1203_001:0030c18": "大將自誦不動尊明王真言。想自身成不動",
    "T21n1203_001:0030c19": "明王。又想不動尊明王號令八方天王云。",
    "T21n1203_001:0030c20": "汝等各領無量軍眾摧彼逆賊。其大將不",
    "T21n1203_001:0030c21": "斷絕。誦不動尊明王真言。若作此法。彼賊",
    "T21n1203_001:0030c22": "自當殄滅決定無疑。即說聖不動明王真言。",
    "T21n1203_001:0030c23": "明曰。",
    "T21n1203_001:0030c25": "曩　莫　三　滿　多　嚩　日囉(二合)　赧　戰　荼　摩",
    "T21n1203_001:0030c27": "訶　嚕　灑　拏(發願某甲軍眾摧彼逆賊。願彼逆賊大敗。仍稱逆人名)",
    "T21n1203_001:0030c29": "沙頗(二合)　吒　野　吽　怛囉　吒　憾[牟*含]",
    "T21n1203_001:0031a01": "若行營所八旗在外。各依本方圍諸軍將士",
    "T21n1203_001:0031a02": "卒所下營止宿。亦各依本方竪立八旗。執旗",
    "T21n1203_001:0031a03": "人燒安息香。以諸素淨飲食供養。本方旗幡",
    "T21n1203_001:0031a04": "大將於中止宿。燒沈水香真妙上者。亦以淨",
    "T21n1203_001:0031a05": "食供養。作一石不動尊明王像。高十二指畫",
    "T21n1203_001:0031a06": "彼人形。及書彼姓名。以此石像當上厭",
    "T21n1203_001:0031a07": "之。如是不久自當消滅矣。",
    "T21n1203_001:0031a08": "不動明王安鎮家國法",
    "T21n1203_001:0031a09": "八家祕錄云。不動明王安鎮家國等法一",
    "T21n1203_001:0031a10": "卷金剛智三藏付王無海錄外。",
    "T21n1203_001:0031a11": "享和元辛酉天後秋月索此本於洛東智積",
    "T21n1203_001:0031a12": "教院更校餘本點國字鏤版。",
    "T21n1203_001:0031a13": "　　和州豐山長谷歡喜院沙門快道誌",
    "T21n1203_001:0031a14": "　文政三年庚辰秋八月二十七日以秀陽",
    "T21n1203_001:0031a15": "闍梨本墨校了　龍肝",
    "T21n1203_001:0031a16": "　文政四年辛巳秋九月二十三日以板橋",
    "T21n1203_001:0031a17": "日曜寺宣雄比丘本朱再校了"
}