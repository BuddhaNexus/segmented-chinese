{
    "T22n1421_012:0083a09": "五分律卷第十二彌沙塞",
    "T22n1421_012:0083a11": "宋罽賓三藏佛陀什",
    "T22n1421_012:0083a12": "共竺道生等譯",
    "T22n1421_012:0083a13": "3 尼律捨墮法第二分之三尼律捨墮法",
    "T22n1421_012:0083a14": "佛在舍衛城。爾時優波離問佛：「世尊已為諸",
    "T22n1421_012:0083a15": "比丘結戒：『若比丘，三衣竟，捨迦絺那衣已，長",
    "T22n1421_012:0083a16": "衣乃至十日；若過，尼薩耆波逸提。』乃至『若比",
    "T22n1421_012:0083a17": "丘，自捉金銀及錢，若使人捉、若發心受，尼薩耆",
    "T22n1421_012:0083a18": "波逸提。』我當云何持？」佛言：「應作二部僧持。從",
    "T22n1421_012:0083a19": "今是戒應如是說：",
    "T22n1421_012:0083a20": "「若比丘尼，三衣竟，捨迦絺那衣已，長衣乃至",
    "T22n1421_012:0083a21": "十日；若過，尼薩耆波逸提。」「若比丘尼，衣竟，捨",
    "T22n1421_012:0083a22": "迦絺那衣已，五衣中若離一一衣宿，過一夜，除",
    "T22n1421_012:0083a23": "僧羯磨，尼薩耆波逸提。」「若比丘尼，衣竟，捨迦絺",
    "T22n1421_012:0083a24": "那衣已，得非時衣，若須應受，速作受持。若足",
    "T22n1421_012:0083a25": "者善；若不足，望更有得處，令具足成，乃至一",
    "T22n1421_012:0083a26": "月。若過，尼薩耆波逸提。」「若比丘尼，從非親里",
    "T22n1421_012:0083a27": "居士、居士婦乞衣，除因緣，尼薩耆波逸提。因緣",
    "T22n1421_012:0083a28": "者：奪衣、失衣、燒衣、漂衣、衣壞，是名因緣。」「若",
    "T22n1421_012:0083a29": "比丘尼，奪衣、失衣、燒衣、漂衣、衣壞，從非親里",
    "T22n1421_012:0083b01": "居士、居士婦乞衣。若居士、居士婦欲多與衣，",
    "T22n1421_012:0083b02": "是比丘尼應受二衣；若過是受，尼薩耆波逸",
    "T22n1421_012:0083b03": "提。」「若非親里居士、居士婦共議：『當以如是衣",
    "T22n1421_012:0083b04": "直作衣，與某甲比丘尼。』是比丘尼先不自恣",
    "T22n1421_012:0083b05": "請，便往問居士、居士婦言：『汝為我以如是衣",
    "T22n1421_012:0083b06": "直作衣不？』答言：『如是！』便言：『善哉，居士、居士婦！",
    "T22n1421_012:0083b07": "可作如是如是衣與我，為好故。』尼薩耆波逸",
    "T22n1421_012:0083b08": "提。「若非親里居士、居士婦共議：『我當各以如",
    "T22n1421_012:0083b09": "是衣直作衣，與某甲比丘尼。』是比丘尼先不自",
    "T22n1421_012:0083b10": "恣請，便往問居士、居士婦言：『汝各為我以如",
    "T22n1421_012:0083b11": "是衣直作衣不？』答言：『如是！』便言：『善哉，居士、居",
    "T22n1421_012:0083b12": "士婦！可合作一衣與我，為好故。』尼薩耆波逸",
    "T22n1421_012:0083b13": "提。」「若王、若大臣、婆羅門、居士為比丘尼故，遣",
    "T22n1421_012:0083b14": "使送衣直。使到比丘尼所言：『阿姨！彼王、大",
    "T22n1421_012:0083b15": "臣送此衣直，阿姨受之！』是比丘尼言：『我不應",
    "T22n1421_012:0083b16": "受衣直。若得淨衣，當手受持。』使言：『阿姨！有執",
    "T22n1421_012:0083b17": "事人不？』比丘尼即指示處，使便到執事所，語",
    "T22n1421_012:0083b18": "言：『某王、大臣送此衣直，與某甲比丘尼。汝為",
    "T22n1421_012:0083b19": "受作，取便與之。』使既與已，還比丘尼所，白言：",
    "T22n1421_012:0083b20": "『阿姨！所示執事人，我已與竟。阿姨須衣，便可",
    "T22n1421_012:0083b21": "往取！』是比丘尼二反、三反到執事所，作是言：",
    "T22n1421_012:0083b22": "『我須衣，我須衣。』若得者善；若不得，四反、五反、",
    "T22n1421_012:0083b23": "六反到執事前，默然立，若得者善。若過是求",
    "T22n1421_012:0083b24": "得者，尼薩耆波逸提。若不得衣，應隨使來處，",
    "T22n1421_012:0083b25": "若自往、若遣信，語言：『汝為某甲比丘尼送衣",
    "T22n1421_012:0083b26": "直，是比丘尼竟不得；汝自還索，莫使失！』是事",
    "T22n1421_012:0083b27": "應爾。」「若比丘尼，自行乞縷，雇織師織作衣，尼",
    "T22n1421_012:0083b28": "薩耆波逸提。」「若居士、居士婦，為比丘尼使織",
    "T22n1421_012:0083b29": "師織作衣。是比丘尼先不自恣請，便到織師",
    "T22n1421_012:0083c01": "所，作是言：『汝知不？此衣為我作，汝為我好織，",
    "T22n1421_012:0083c02": "令極緻廣，當別相報。』後若與一食、若一食",
    "T22n1421_012:0083c03": "直，得者，尼薩耆波逸提。」「若比丘尼，與比丘尼",
    "T22n1421_012:0083c04": "衣，後瞋不喜，若自奪、若使人奪，作是語：『還",
    "T22n1421_012:0083c05": "我衣，不與汝！』尼薩耆波逸提。」「若比丘尼，知檀",
    "T22n1421_012:0083c06": "越欲與僧物，迴以入己，尼薩耆波逸提。」「若比",
    "T22n1421_012:0083c07": "丘尼，病得服四種含消藥：酥、油、蜜、石蜜，一受",
    "T22n1421_012:0083c08": "乃至七日。若過，尼薩耆波逸提。」「若比丘尼，前",
    "T22n1421_012:0083c09": "後安居，十日未至自恣，得急施衣；若須應受，",
    "T22n1421_012:0083c10": "乃至衣時。若過，尼薩耆波逸提。」「若比丘尼，鉢",
    "T22n1421_012:0083c11": "未滿五綴，更乞新鉢，為好故，尼薩耆波逸提。」",
    "T22n1421_012:0083c12": "「若比丘尼，種種販賣求利，尼薩耆波逸提。」「若",
    "T22n1421_012:0083c13": "比丘尼，以金銀及錢，種種賣買，尼薩耆波逸",
    "T22n1421_012:0083c14": "提。」「若比丘尼，自捉金銀及錢，若使人捉、若發",
    "T22n1421_012:0083c15": "心受，尼薩耆波逸提十八。」",
    "T22n1421_012:0083c16": "爾時偷羅難陀比丘尼從坐坫人乞鉢，彼即",
    "T22n1421_012:0083c17": "買鉢與之。既得，便言：「我不復須，可以酥見",
    "T22n1421_012:0083c18": "施。」即復與之，賣所買鉢。比坫人見，語言：「汝",
    "T22n1421_012:0083c19": "賣坫上物，不得活耶？乃復作販鉢人為？」答言：",
    "T22n1421_012:0083c20": "「偷羅難陀從我乞鉢，我買欲與，彼不復用，更",
    "T22n1421_012:0083c21": "從我乞酥，以酥與之，故賣此鉢耳！」諸人言：",
    "T22n1421_012:0083c22": "「乞人之法，應隨所乞取！何緣既得，不取，復索",
    "T22n1421_012:0083c23": "餘物？此輩常說，少欲知足，而今無厭。無沙門",
    "T22n1421_012:0083c24": "行！破沙門法！」諸長老比丘尼聞，種種訶責，以",
    "T22n1421_012:0083c25": "事白佛。佛以是事集二部僧，問偷羅難陀比",
    "T22n1421_012:0083c26": "丘尼：「汝實爾不？」答言：「實爾。世尊！」佛種種訶責",
    "T22n1421_012:0083c27": "已，告諸比丘：「今為諸比丘尼結戒，從今是戒",
    "T22n1421_012:0083c28": "應如是說：「若比丘尼，先乞是，既得不用，更乞",
    "T22n1421_012:0083c29": "餘物，尼薩耆波逸提。」隨更乞多少，一一尼薩耆",
    "T22n1421_012:0084a01": "波逸提。式叉摩那、沙彌尼，突吉羅。",
    "T22n1421_012:0084a02": "爾時諸比丘尼，非時衣作時衣受，諸客比丘",
    "T22n1421_012:0084a03": "尼便不能得衣。諸長老比丘尼見，種種訶責，",
    "T22n1421_012:0084a04": "以事白佛。佛以是事集二部僧，問諸比丘尼：",
    "T22n1421_012:0084a05": "「汝等實爾不？」答言：「實爾。世尊！」佛種種訶責已，",
    "T22n1421_012:0084a06": "告諸比丘：「今為諸比丘尼結戒，從今是戒應",
    "T22n1421_012:0084a07": "如是說：「若比丘尼，非時衣作時衣受，尼薩耆",
    "T22n1421_012:0084a08": "波逸提。」此衣應捨與僧，不應捨與一、二、三比",
    "T22n1421_012:0084a09": "丘尼。式叉摩那、沙彌尼，突吉羅。",
    "T22n1421_012:0084a10": "爾時有一下坐比丘尼少於知識，得未成衣，",
    "T22n1421_012:0084a11": "不知作之，持至諸比丘尼所，語言：「我最下坐，",
    "T22n1421_012:0084a12": "少於知識，願為我作！」諸比丘尼言：「我事務多，",
    "T22n1421_012:0084a13": "不得為汝作！汝可至偷羅難陀所問之，彼多",
    "T22n1421_012:0084a14": "成衣，或與汝貿易。」彼比丘尼即持往問偷羅",
    "T22n1421_012:0084a15": "難陀，便以成衣易之。彼比丘尼得已，還到所",
    "T22n1421_012:0084a16": "住處。諸比丘尼問言：「汝得衣不？」答言：「得！」又",
    "T22n1421_012:0084a17": "問：「從誰得？」答言：「偷羅難陀！」諸比丘尼言：「取來",
    "T22n1421_012:0084a18": "共看！」便出衣示，諸比丘尼言：「此衣勝汝衣數",
    "T22n1421_012:0084a19": "倍，由來無人能得彼利，汝今忽得，甚為希有！」",
    "T22n1421_012:0084a20": "時偷羅難陀隔壁聞，便語彼比丘尼：「還我衣",
    "T22n1421_012:0084a21": "來，不與汝貿！」諸長老比丘尼聞，種種訶責，乃",
    "T22n1421_012:0084a22": "至今為諸比丘尼結戒，亦如上說。「從今是戒",
    "T22n1421_012:0084a23": "應如是說：「若比丘尼，與比丘尼貿衣，後悔還",
    "T22n1421_012:0084a24": "索，得者，尼薩耆波逸提。」式叉摩那、沙彌尼，突",
    "T22n1421_012:0084a25": "吉羅。若兩悔；若得衣，不如本要，還取，不犯。",
    "T22n1421_012:0084a26": "爾時毘舍佉母請比丘尼僧，與遮月水衣，遣",
    "T22n1421_012:0084a27": "信索身量，即皆與之；唯偷羅難陀不與，更",
    "T22n1421_012:0084a28": "遣信索，答言：「我已離欲，無復月水，不須此",
    "T22n1421_012:0084a29": "衣。」毘舍佉母作衣竟，遣信白諸比丘尼：「衣已",
    "T22n1421_012:0084b01": "竟，願各來取！」諸比丘尼皆往就坐。時偷羅難",
    "T22n1421_012:0084b02": "陀月水正出，便先取衣。諸比丘尼次第取",
    "T22n1421_012:0084b03": "之，衣少不足，下坐一人不得。毘舍佉母問：",
    "T22n1421_012:0084b04": "「盡得衣不？」答言：「下坐一人不得。」問：「何以故？」答",
    "T22n1421_012:0084b05": "言：「偷羅難陀先言不須，不付身量。今便先",
    "T22n1421_012:0084b06": "取，是以不足。」毘舍佉母言：「云何先言不須，臨",
    "T22n1421_012:0084b07": "時便取，令他不得？」諸長老比丘尼種種訶責，",
    "T22n1421_012:0084b08": "乃至今為諸比丘尼結戒，亦如上說。「從今是",
    "T22n1421_012:0084b09": "戒應如是說：「若比丘尼，諸比丘尼語：『汝取遮",
    "T22n1421_012:0084b10": "月水衣。』自言不用，臨時先取，尼薩耆波逸提。」",
    "T22n1421_012:0084b11": "此衣應僧中捨，不得與一、二、三比丘尼。式叉",
    "T22n1421_012:0084b12": "摩那、沙彌尼，突吉羅。先雖言不用，最後有長",
    "T22n1421_012:0084b13": "而取，不犯。",
    "T22n1421_012:0084b14": "爾時偷羅難陀比丘尼常出入波斯匿王宮",
    "T22n1421_012:0084b15": "內，王言：「阿姨！若有所須就我取之。」便語言：「我",
    "T22n1421_012:0084b16": "須重衣。」王言：「就後宮取。」即復言：「我欲得王所",
    "T22n1421_012:0084b17": "著欽婆羅。」王即與之。諸臣譏訶言：「此比丘",
    "T22n1421_012:0084b18": "尼於無為法中出家，著壞色割截衣，而今云何",
    "T22n1421_012:0084b19": "乃索王所著者？王雖無惜，受者自應知量！此",
    "T22n1421_012:0084b20": "輩常說少欲知足，而今無厭！無沙門行，破沙",
    "T22n1421_012:0084b21": "門法！」時黑離車比丘尼為毘舍離諸離車恭",
    "T22n1421_012:0084b22": "敬供養。諸人若有官事，能為救解，莫不歡喜",
    "T22n1421_012:0084b23": "言：「我蒙阿姨恩得免罪厄，今有所須，當以相",
    "T22n1421_012:0084b24": "奉！」便言：「我須重衣！」復言：「須幾價重衣？」答言：",
    "T22n1421_012:0084b25": "「須千錢價衣！」諸人便譏訶言：「我曹官事，雖復",
    "T22n1421_012:0084b26": "費用五倍、六倍，不及此價！此輩常說少欲知",
    "T22n1421_012:0084b27": "足，而今無厭！」諸長老比丘尼聞，種種訶責，乃",
    "T22n1421_012:0084b28": "至今為諸比丘尼結戒，亦如上說。「從今是戒",
    "T22n1421_012:0084b29": "應如是說：「若比丘尼，乞重衣，應取賤價直四",
    "T22n1421_012:0084c01": "大錢者；若受貴價衣，尼薩耆波逸提。」重衣者：",
    "T22n1421_012:0084c02": "寒時衣。式叉摩那、沙彌尼，突吉羅。",
    "T22n1421_012:0084c03": "爾時偷羅難陀比丘尼，復就波斯匿王索所",
    "T22n1421_012:0084c04": "著輕衣。黑離車比丘尼，從諸離車索五百錢",
    "T22n1421_012:0084c05": "價輕衣。諸臣、諸人譏訶，乃至今為諸比丘尼",
    "T22n1421_012:0084c06": "結戒，亦如上說。「從今是戒應如是說：「若比丘",
    "T22n1421_012:0084c07": "尼，乞輕衣，應取賤價直二大錢半者；若受貴",
    "T22n1421_012:0084c08": "價衣，尼薩耆波逸提。」輕衣者：熱時服。式叉摩",
    "T22n1421_012:0084c09": "那、沙彌尼，突吉羅。",
    "T22n1421_012:0084c10": "爾時差摩比丘尼到舍衛城，在露地布薩，為",
    "T22n1421_012:0084c11": "風雨、塵土、蚊虻所惱。舊住比丘尼語一居士",
    "T22n1421_012:0084c12": "言：「今比丘尼僧露地布薩，有如是如是惱。如",
    "T22n1421_012:0084c13": "佛所說，若施僧堂舍最為第一。善哉，居士！可",
    "T22n1421_012:0084c14": "為僧作布薩堂！」答言：「我多事不得自作，今以",
    "T22n1421_012:0084c15": "此物付阿姨，可共料理。作竟語我，我當自往",
    "T22n1421_012:0084c16": "施僧！」諸比丘尼既得物已，共作是議：「我等",
    "T22n1421_012:0084c17": "衣服弊壞，可分此物各用作之，兼御露地布",
    "T22n1421_012:0084c18": "薩之惱。」議已，便分作衣。作衣竟，語居士言：「汝",
    "T22n1421_012:0084c19": "宜應歡喜！諸比丘尼衣服弊壞，汝所與物分",
    "T22n1421_012:0084c20": "用作衣，作衣已竟！」居士聞已，便譏訶言：「我不",
    "T22n1421_012:0084c21": "歡喜！何以故？前云作布薩堂最為第一，而今",
    "T22n1421_012:0084c22": "云何持用作衣？」諸長老比丘尼聞，種種訶責，",
    "T22n1421_012:0084c23": "乃至今為諸比丘尼結戒，亦如上說。「從今是",
    "T22n1421_012:0084c24": "戒應如是說：「若比丘尼，為僧、為是事，從一居",
    "T22n1421_012:0084c25": "士乞；而餘用者，尼薩耆波逸提。」若發心欲分，",
    "T22n1421_012:0084c26": "及方便，皆突吉羅。是物應捨與僧，不得捨與",
    "T22n1421_012:0084c27": "一、二、三比丘尼。式叉摩那、沙彌尼，突吉羅。若",
    "T22n1421_012:0084c28": "雖為是事乞，檀越後自令作餘用，不犯。",
    "T22n1421_012:0084c29": "爾時差摩比丘尼露地布薩，乃至為蚊虻所",
    "T22n1421_012:0085a01": "惱如前說。諸比丘尼為作布薩堂故處處乞",
    "T22n1421_012:0085a02": "索，乃至今為諸比丘尼結戒，亦如上說。「從今",
    "T22n1421_012:0085a03": "是戒應如是說：「若比丘尼，為僧、為是事，從眾",
    "T22n1421_012:0085a04": "多居士乞；而餘用者，尼薩耆波逸提。」餘如上",
    "T22n1421_012:0085a05": "說。",
    "T22n1421_012:0085a06": "爾時差摩比丘尼無住止處，詣一居士語言：",
    "T22n1421_012:0085a07": "「我無住止處，為我作精舍！」居士答如前，便與",
    "T22n1421_012:0085a08": "物。得物已，作是念：「我衣麁弊壞，當用作之，住",
    "T22n1421_012:0085a09": "處自多。」便用作衣。作衣竟，往語居士，乃至今",
    "T22n1421_012:0085a10": "為諸比丘尼結戒，亦如上說。「從今是戒應如",
    "T22n1421_012:0085a11": "是說：「若比丘尼，自為是事，從一居士乞；自作",
    "T22n1421_012:0085a12": "餘用者，尼薩耆波逸提。」餘如上說。",
    "T22n1421_012:0085a13": "爾時差摩比丘尼無住止處，從眾多居士乞，",
    "T22n1421_012:0085a14": "乃至今為諸比丘尼結戒，亦如上說。「從今是",
    "T22n1421_012:0085a15": "戒應如是說：「若比丘尼，自為是，事從眾多居",
    "T22n1421_012:0085a16": "士乞；自作餘用者，尼薩耆波逸提。」餘如上說。",
    "T22n1421_012:0085a17": "爾時諸比丘尼多聚積器物，前後屋中，處處",
    "T22n1421_012:0085a18": "皆有；遇火燒屋，輦出諸物，無有極已。諸白衣",
    "T22n1421_012:0085a19": "救火見，問言：「此是誰物？」答：「是諸比丘尼物。」便",
    "T22n1421_012:0085a20": "譏訶言：「此輩大不吉利！於無為法中出家，著",
    "T22n1421_012:0085a21": "壞色割截衣，而聚積器物，如王大臣！常說少",
    "T22n1421_012:0085a22": "欲知足，而今藏積無厭！無沙門行，破沙門法！」",
    "T22n1421_012:0085a23": "諸長老比丘尼聞種種訶責，乃至今為諸比丘",
    "T22n1421_012:0085a24": "尼結戒，亦如上說。「從今是戒應如是說：「若比",
    "T22n1421_012:0085a25": "丘尼，藏積器物，尼薩耆波逸提。」器物者：資生",
    "T22n1421_012:0085a26": "器物。唯聽畜盛酥、油、蜜、香、藥、醬、酢各一瓶；又",
    "T22n1421_012:0085a27": "聽畜釜、鎗、杓，各一，及一小瓮盛米食。過是畜，",
    "T22n1421_012:0085a28": "尼薩耆波逸提。式叉摩那、沙彌尼，突吉羅。",
    "T22n1421_012:0085a29": "爾時諸比丘尼多聚積鉢，乃至今為諸比丘",
    "T22n1421_012:0085b01": "尼結戒，亦如上說。「從今是戒應如是說：「若比",
    "T22n1421_012:0085b02": "丘尼，多積聚鉢，尼薩耆波逸提。」聽畜七種麁",
    "T22n1421_012:0085b03": "鉢：一以盛飲食、二以盛香、三以盛藥、四以",
    "T22n1421_012:0085b04": "盛殘食、五以除唾、六以除掃、七以除小便。式",
    "T22n1421_012:0085b05": "叉摩那、沙彌尼，突吉羅捨墮竟。",
    "T22n1421_012:0085b06": "4 尼律墮法1五分律第二分之四尼律墮法",
    "T22n1421_012:0085b07": "佛在舍衛城。爾時優波離問佛：「世尊已為諸",
    "T22n1421_012:0085b08": "比丘結戒：『若比丘，故妄語，波逸提。』乃至『若比",
    "T22n1421_012:0085b09": "丘，知檀越欲與僧物，迴與餘人，波逸提。』我當",
    "T22n1421_012:0085b10": "云何持？」佛言：「應作二部僧持。從今是戒應",
    "T22n1421_012:0085b11": "如是說：「若比丘尼，故妄語，波逸提。」「若比丘尼，",
    "T22n1421_012:0085b12": "毀訾比丘尼，波逸提。」「若比丘尼，兩舌鬪亂比",
    "T22n1421_012:0085b13": "丘尼，波逸提。」「若比丘尼，為男子說法，若過五",
    "T22n1421_012:0085b14": "六語，除有別知好惡語女人，波逸提。」「若比丘",
    "T22n1421_012:0085b15": "尼，知僧如法斷事已，還更發起，波逸提。」「若比",
    "T22n1421_012:0085b16": "丘尼，教未受具戒女人經，並誦，波逸提。」「若比",
    "T22n1421_012:0085b17": "丘尼，與未受具戒女人同室宿，過二夜，波逸",
    "T22n1421_012:0085b18": "提。」「若比丘尼，向未受具戒女人自說得過人",
    "T22n1421_012:0085b19": "法，言：『我如是知，如是見。』實者，波逸提。」「若比丘",
    "T22n1421_012:0085b20": "尼，知比丘尼麁罪，向未受具戒女人說，除僧",
    "T22n1421_012:0085b21": "羯磨，波逸提。」「若比丘尼，作是語：『何用是雜碎",
    "T22n1421_012:0085b22": "戒為？說是戒時，令人憂惱！』作如是毀訾戒者，",
    "T22n1421_012:0085b23": "波逸提。」十事竟",
    "T22n1421_012:0085b24": "「若比丘尼，自伐鬼村，若使人伐，言：『伐是！』波逸",
    "T22n1421_012:0085b25": "提。」「若比丘尼，故不隨問答，波逸提。」「若比丘尼，",
    "T22n1421_012:0085b26": "誣說僧所差人，波逸提。」「若比丘尼，於露地自",
    "T22n1421_012:0085b27": "敷僧臥具，若使人敷；若他敷，若坐、若臥。去時，",
    "T22n1421_012:0085b28": "不自舉、不教人舉、不囑舉，波逸提。」「若比丘尼，",
    "T22n1421_012:0085b29": "於僧房內自敷僧臥具，若使人敷；若他敷，若",
    "T22n1421_012:0085c01": "坐、若臥，去時，不自舉、不教人舉、不囑舉，波逸",
    "T22n1421_012:0085c02": "提。」「若比丘尼，瞋不喜，於僧房中自牽比丘尼",
    "T22n1421_012:0085c03": "出，若使人牽，作是語：『出去，滅去！莫此中住！』波",
    "T22n1421_012:0085c04": "逸提。」「若比丘尼，知他先敷臥具，後來強自敷、",
    "T22n1421_012:0085c05": "若使人敷，作是念：『若不樂者，自當出去。』波逸",
    "T22n1421_012:0085c06": "提。」「若比丘尼，僧重閣上，尖脚繩床、木床，用力",
    "T22n1421_012:0085c07": "坐臥，波逸提。」「若比丘尼，知水有蟲，若取澆泥、",
    "T22n1421_012:0085c08": "若飲食諸用，波逸提。」「若比丘尼，數數食，除因",
    "T22n1421_012:0085c09": "緣，波逸提。因緣者：病時、衣時、施衣時，是名因",
    "T22n1421_012:0085c10": "緣。」二十竟",
    "T22n1421_012:0085c11": "「若比丘尼，受別請眾食，除因緣，波逸提。因緣",
    "T22n1421_012:0085c12": "者：病時、衣時、施衣時、作衣時、行路時、船上行",
    "T22n1421_012:0085c13": "時、大會時，是名因緣。」「若比丘尼，無病，施一食",
    "T22n1421_012:0085c14": "處，過一食者，波逸提。」「若比丘尼，到白衣家，自",
    "T22n1421_012:0085c15": "恣多與飲食，若󰉔、若󰉓；若不住其家食，受",
    "T22n1421_012:0085c16": "二、三鉢應受，出外應與餘比丘尼共食。若無",
    "T22n1421_012:0085c17": "病，過是受，及不與餘比丘尼共食，波逸提。」「若",
    "T22n1421_012:0085c18": "比丘尼，食竟，不作殘食法食，波逸提。」「若比丘",
    "T22n1421_012:0085c19": "尼，知比丘尼食竟，不作殘食法，強勸令食，欲",
    "T22n1421_012:0085c20": "使他犯，波逸提。」「若比丘尼，不受食，著口中，除",
    "T22n1421_012:0085c21": "嘗食、楊枝及水，波逸提。」「若比丘尼，非時食，波",
    "T22n1421_012:0085c22": "逸提。」「若比丘尼，食殘宿食，波逸提。」「若比丘尼，",
    "T22n1421_012:0085c23": "食家中與男子屏處坐者，波逸提。」「若比丘",
    "T22n1421_012:0085c24": "尼，觀軍發行，波逸提。」三十竟",
    "T22n1421_012:0085c25": "「若比丘尼，有因緣到軍中，乃至二、三宿；若過，",
    "T22n1421_012:0085c26": "波逸提。」「若比丘尼，有因緣到軍中二、三宿，觀",
    "T22n1421_012:0085c27": "軍陣合戰，波逸提。」「若比丘尼，作是語：『如我解",
    "T22n1421_012:0085c28": "佛所說，障道法不能障道。』諸比丘尼語是比",
    "T22n1421_012:0085c29": "丘尼：『汝莫作是語！莫謗佛，莫誣佛！佛說障道",
    "T22n1421_012:0086a01": "法，實能障道。汝捨是惡邪見！』如是諫，堅持不",
    "T22n1421_012:0086a02": "捨，應第二、第三諫。第二、第三諫，捨是事善；",
    "T22n1421_012:0086a03": "不捨者，波逸提。」「若比丘尼，知是比丘尼不如",
    "T22n1421_012:0086a04": "法悔，不捨惡邪見，共語、共坐、共宿、共事，波逸",
    "T22n1421_012:0086a05": "提。」「若沙彌尼作是語：『如我解佛所說，若受五",
    "T22n1421_012:0086a06": "欲，不能障道！』諸比丘尼語是沙彌尼：『汝莫作",
    "T22n1421_012:0086a07": "是語！莫謗佛，莫誣佛！佛說五欲障道，實能障",
    "T22n1421_012:0086a08": "道。汝沙彌尼捨是惡邪見！』如是教，堅持不捨，",
    "T22n1421_012:0086a09": "應第二、第三教。第二、第三教，捨是事善；若不",
    "T22n1421_012:0086a10": "捨，諸比丘尼應語是沙彌尼：『汝出去！從今莫",
    "T22n1421_012:0086a11": "言佛是我師，莫在諸比丘尼後行！如餘沙彌",
    "T22n1421_012:0086a12": "尼得共諸比丘尼二宿，汝亦無是事。癡人出",
    "T22n1421_012:0086a13": "去，滅去，莫此中住！』若比丘尼，知如法擯沙彌",
    "T22n1421_012:0086a14": "尼，畜、使、共住、共語，波逸提。」「若比丘尼，故令比",
    "T22n1421_012:0086a15": "丘尼生疑悔，作是念：『令是比丘尼乃至少時",
    "T22n1421_012:0086a16": "惱。』波逸提。」「若比丘尼，僧斷事時，不與欲起去，",
    "T22n1421_012:0086a17": "波逸提。」「若比丘尼，擊攊比丘尼，波逸提。」「若比",
    "T22n1421_012:0086a18": "丘尼，水中戲，波逸提。」「若比丘尼，與男子同室",
    "T22n1421_012:0086a19": "宿，波逸提。」四十竟",
    "T22n1421_012:0086a20": "「若比丘尼，飲酒，波逸提」「若比丘尼，輕師，波逸",
    "T22n1421_012:0086a21": "提。」「若比丘尼，自掘地；若使人掘，言：『掘是！』波逸",
    "T22n1421_012:0086a22": "提。」「若比丘尼，共諍已默聽，作是念：『諸比丘尼",
    "T22n1421_012:0086a23": "所說，我當憶持。』波逸提。」「若比丘尼，受四月自",
    "T22n1421_012:0086a24": "恣請；過是受，除更請、自送請及長請，波逸提。」",
    "T22n1421_012:0086a25": "「若比丘尼，數數犯罪，諸比丘尼如法諫，作是",
    "T22n1421_012:0086a26": "語：『我不學是戒！當問餘比丘尼持法、持律者！』",
    "T22n1421_012:0086a27": "波逸提。」「若比丘尼，說戒時作是語：『我今始知",
    "T22n1421_012:0086a28": "是法，半月布薩，戒經中說。』諸比丘尼知是比",
    "T22n1421_012:0086a29": "丘尼已再三說戒中坐，是比丘尼不以不知",
    "T22n1421_012:0086b01": "故得脫，隨所犯罪，如法治；應訶其不知：『汝所",
    "T22n1421_012:0086b02": "作不善！說戒時，不一心聽，不著心中。』波逸提。」",
    "T22n1421_012:0086b03": "「若比丘尼，與賊期共道行，從此聚落到彼聚落，",
    "T22n1421_012:0086b04": "波逸提。」「若比丘尼，與男子期共道行，從此聚",
    "T22n1421_012:0086b05": "落到彼聚落，波逸提。」「若比丘尼，無病為炙故，",
    "T22n1421_012:0086b06": "自然火、若使人然，波逸提。」五十竟",
    "T22n1421_012:0086b07": "「若比丘尼，若寶、若寶等物，若自取、若使人取，",
    "T22n1421_012:0086b08": "除僧坊內及宿處，波逸提。若僧坊內及宿處，",
    "T22n1421_012:0086b09": "取寶、寶等物，後有主索，應還。是事應爾！」「若比",
    "T22n1421_012:0086b10": "丘尼半月內浴，除因緣，波逸提。因緣者：病時、",
    "T22n1421_012:0086b11": "作時、行路時、風雨時、熱時，是名因緣。」「若比丘",
    "T22n1421_012:0086b12": "尼，瞋故打比丘尼，波逸提。」「若比丘尼，瞋故以",
    "T22n1421_012:0086b13": "手擬比丘尼，波逸提。」「若比丘尼，故恐怖比丘",
    "T22n1421_012:0086b14": "尼，波逸提。」「若比丘尼，以無根僧伽婆尸沙謗",
    "T22n1421_012:0086b15": "比丘尼，波逸提。」「若比丘尼，語彼比丘尼：『共到",
    "T22n1421_012:0086b16": "諸家，與汝多美飲食！』既到不與，作是語：『汝去！",
    "T22n1421_012:0086b17": "共汝若坐、若語不樂，我獨坐、獨語樂！』欲令惱",
    "T22n1421_012:0086b18": "故，波逸提。」「若比丘尼，新得衣，應三種色作幟：",
    "T22n1421_012:0086b19": "若青、若黑、若木蘭。若不以三色作幟，波逸",
    "T22n1421_012:0086b20": "提。」「若比丘尼，為戲笑故，藏比丘尼若衣、若鉢、",
    "T22n1421_012:0086b21": "若坐具、針筒，如是一一生活具，若使人藏，波",
    "T22n1421_012:0086b22": "逸提。」「若比丘尼，僧斷事時，如法與欲竟，後更",
    "T22n1421_012:0086b23": "訶，波逸提。」六十竟",
    "T22n1421_012:0086b24": "「若比丘尼，作是語：『諸比丘尼隨知識，迴僧物",
    "T22n1421_012:0086b25": "與。』波逸提。」「若比丘尼，與比丘、比丘尼、式叉摩",
    "T22n1421_012:0086b26": "那、沙彌、沙彌尼淨施衣，強奪取，波逸提。」「若比",
    "T22n1421_012:0086b27": "丘尼，受他請，食前食後行到諸家，不近白餘",
    "T22n1421_012:0086b28": "比丘尼，除因緣，波逸提。因緣者：衣時，是名因",
    "T22n1421_012:0086b29": "緣。」「若比丘尼，以兜羅貯坐臥具，波逸提。」「若比",
    "T22n1421_012:0086c01": "丘尼，自作坐臥繩床、木床，足應高修伽陀八",
    "T22n1421_012:0086c02": "指，除入梐孔；若過，波逸提。」「若比丘尼，用骨牙",
    "T22n1421_012:0086c03": "角作針筒，波逸提。」「若比丘尼，作修伽陀衣量",
    "T22n1421_012:0086c04": "衣，若過，波逸提。修伽陀衣量者：長九修伽陀",
    "T22n1421_012:0086c05": "搩手，廣六搩手，是名修伽陀衣量。」「若比丘尼，",
    "T22n1421_012:0086c06": "知檀越欲與僧物，迴與餘人，波逸提。」六十八",
    "T22n1421_012:0086c07": "爾時諸比丘尼中前、中後噉生熟蒜，若空噉、",
    "T22n1421_012:0086c08": "若合食噉，房舍臭處。諸居士來看，聞蒜臭，譏",
    "T22n1421_012:0086c09": "訶言：「正似白衣家作食處！」復有諸比丘尼至",
    "T22n1421_012:0086c10": "長者家，長者聞噉蒜臭，便語言：「阿姨遠去，",
    "T22n1421_012:0086c11": "口中蒜臭！」諸比丘尼羞恥。復有一賣蒜人，請",
    "T22n1421_012:0086c12": "諸比丘尼與蒜，以此致貧，飲食不繼。家人",
    "T22n1421_012:0086c13": "語言：「若不能與我食，放我令去！汝自長與比",
    "T22n1421_012:0086c14": "丘尼作奴！」隣人聞之，訶言：「汝家自無食，何",
    "T22n1421_012:0086c15": "豫諸比丘尼？」具以事答。有不信樂佛法者語",
    "T22n1421_012:0086c16": "言：「由汝親近比丘尼故，致如此苦。若復親近，",
    "T22n1421_012:0086c17": "方當劇是！此等出家本求解脫，而今貪著美",
    "T22n1421_012:0086c18": "味！無沙門行，破沙門法！」諸長老比丘尼聞種",
    "T22n1421_012:0086c19": "種訶責，乃至今為諸比丘尼結戒，亦如上說。",
    "T22n1421_012:0086c20": "「從今是戒應如是說：「若比丘尼，噉蒜，波逸提。」",
    "T22n1421_012:0086c21": "若噉生蒜，咽咽波逸提；噉熟蒜，突吉羅。式叉",
    "T22n1421_012:0086c22": "摩那、沙彌尼，突吉羅。若病時噉，強力伏令噉，",
    "T22n1421_012:0086c23": "不犯。",
    "T22n1421_012:0086c24": "爾時諸比丘尼以手拍女根，生愛欲心，遂有",
    "T22n1421_012:0086c25": "反俗、作外道者。偷羅難陀亦以手拍女根，女",
    "T22n1421_012:0086c26": "根大腫，不能復行，弟子為到常供養家云：「師",
    "T22n1421_012:0086c27": "病，為索食！」彼即與之。其家婦女尋來問訊，言：",
    "T22n1421_012:0086c28": "「阿姨何所患苦？」答言：「我病！」又問：「是何等病？同",
    "T22n1421_012:0086c29": "是女人，何以不道？」便具以事答。於是諸女譏",
    "T22n1421_012:0087a01": "訶言：「此等常毀訾欲、欲想、欲熱、欲覺，而今作",
    "T22n1421_012:0087a02": "如此事！何不罷道，受五欲樂？無沙門行，破沙",
    "T22n1421_012:0087a03": "門法！」諸長老比丘尼聞，種種訶責，乃至今為",
    "T22n1421_012:0087a04": "諸比丘尼結戒，亦如上說。「從今是戒應如是",
    "T22n1421_012:0087a05": "說：「若比丘尼，以手拍女根，波逸提。」若以手拍，",
    "T22n1421_012:0087a06": "拍拍波逸提；出不淨，偷羅遮。式叉摩那、沙彌",
    "T22n1421_012:0087a07": "尼，突吉羅。七十竟",
    "T22n1421_012:0087a08": "爾時諸比丘尼用胡膠作男根，內女根中生愛",
    "T22n1421_012:0087a09": "欲心，遂有反俗、作外道者。復有一比丘尼作，",
    "T22n1421_012:0087a10": "繫著脚根，內女根中。時一式叉摩那煎油，失",
    "T22n1421_012:0087a11": "火燒屋，彼比丘尼惶怖忘解，著脚出外。諸救",
    "T22n1421_012:0087a12": "火人見，問言：「阿姨！脚邊何等？」具以實答，即",
    "T22n1421_012:0087a13": "便譏訶，乃至今為諸比丘尼結戒，亦如上",
    "T22n1421_012:0087a14": "說。「從今是戒應如是說：「若比丘尼，作男根內",
    "T22n1421_012:0087a15": "女根中，波逸提。」出不淨，偷羅遮。式叉摩那、",
    "T22n1421_012:0087a16": "沙彌尼，突吉羅。",
    "T22n1421_012:0087a17": "爾時諸比丘尼或以一指，乃至五指內女根中",
    "T22n1421_012:0087a18": "洗，傷肉血出，以此致病。諸長老比丘尼見，種",
    "T22n1421_012:0087a19": "種訶責，乃至今為諸比丘尼結戒，亦如上說。",
    "T22n1421_012:0087a20": "「從今是戒應如是說：「若比丘尼，以水洗女根，",
    "T22n1421_012:0087a21": "波逸提。」佛既不聽洗，便臭穢不淨，熱時生蟲。",
    "T22n1421_012:0087a22": "波闍波提比丘尼與五百比丘尼俱至佛所，",
    "T22n1421_012:0087a23": "白佛言：「世尊！我等女人形體臭穢，正賴水洗，",
    "T22n1421_012:0087a24": "願見聽許！」佛告諸比丘：「今聽諸比丘尼以水",
    "T22n1421_012:0087a25": "作淨。」佛既聽已，復如前法，諸比丘尼見，種種",
    "T22n1421_012:0087a26": "訶責，乃至告諸比丘，亦如上說。「從今是戒應",
    "T22n1421_012:0087a27": "如是說：「若比丘尼，以水洗女根，應用二指齊",
    "T22n1421_012:0087a28": "一節；若過，波逸提。」式叉摩那、沙彌尼，突吉羅。",
    "T22n1421_012:0087a29": "若根內生瘡、若有蟲入、若草石入，用指過",
    "T22n1421_012:0087b01": "一節，不犯。",
    "T22n1421_012:0087b02": "爾時諸比丘尼剃二處毛：腋下、隱處，生愛欲",
    "T22n1421_012:0087b03": "心，遂有反俗、作外道者。時偷羅難陀亦自剃",
    "T22n1421_012:0087b04": "隱處毛，其主人家嫁女，女欲見之，便遣信呼，",
    "T22n1421_012:0087b05": "比丘尼即往。時家為女作浴，女言：「先使比丘",
    "T22n1421_012:0087b06": "尼浴！」即呼令浴，答言：「我不須浴！」諸女人便",
    "T22n1421_012:0087b07": "強脫衣令浴，因見其剃隱處毛，即問：「阿姨何",
    "T22n1421_012:0087b08": "故剃此？」便反問言：「汝等何以剃之？」諸女言：「我",
    "T22n1421_012:0087b09": "為男子故！」比丘尼言：「我亦如是！」諸女便譏訶",
    "T22n1421_012:0087b10": "言：「此等常毀訾欲，而今作如是事，不修梵行！",
    "T22n1421_012:0087b11": "何不還俗，自恣五欲？無沙門行，破沙門法！」諸",
    "T22n1421_012:0087b12": "長老比丘尼聞，種種訶責，乃至今為諸比丘",
    "T22n1421_012:0087b13": "尼結戒，亦如上說。「從今是戒應如是說：「若比",
    "T22n1421_012:0087b14": "丘尼，剃腋下、隱處毛，波逸提。」若剃，刀刀波逸",
    "T22n1421_012:0087b15": "提。式叉摩那、沙彌尼，突吉羅。若為生瘡須剃，",
    "T22n1421_012:0087b16": "若人強捉剃，皆不犯。",
    "T22n1421_012:0087b17": "爾時諸比丘尼與比丘獨屏處，共立、共語，生",
    "T22n1421_012:0087b18": "染著心，遂有反俗、作外道者。諸白衣見，作是",
    "T22n1421_012:0087b19": "言：「此比丘、比丘尼獨屏處，共立、共語，必說婬",
    "T22n1421_012:0087b20": "欲事！無沙門行，破沙門法！」諸長老比丘尼見",
    "T22n1421_012:0087b21": "聞，種種訶責，乃至今為諸比丘尼結戒，亦如",
    "T22n1421_012:0087b22": "上說。「從今是戒應如是說：「若比丘尼，與比丘",
    "T22n1421_012:0087b23": "獨屏處，共立、共語，波逸提。」式叉摩那、沙彌尼，",
    "T22n1421_012:0087b24": "突吉羅。若眾多比丘尼，一比丘；若八難時，不",
    "T22n1421_012:0087b25": "犯。",
    "T22n1421_012:0087b26": "爾時諸比丘尼，與白衣及外道獨屏處，共立、",
    "T22n1421_012:0087b27": "共語，致使摩觸身體、說麁惡婬欲語，或強逼",
    "T22n1421_012:0087b28": "作婬欲事。諸長老比丘尼見，種種訶責，乃至",
    "T22n1421_012:0087b29": "今為諸比丘尼結戒，亦如上說。「從今是戒應",
    "T22n1421_012:0087c01": "如是說：「若比丘尼，與白衣及外道獨屏處，共",
    "T22n1421_012:0087c02": "立、共語，波逸提。」餘如上說。",
    "T22n1421_012:0087c03": "爾時諸比丘尼與比丘獨露處，共立、共語，生",
    "T22n1421_012:0087c04": "染著心，乃至今為諸比丘尼結戒，亦如上說。",
    "T22n1421_012:0087c05": "「從今是戒應如是說：「若比丘尼，與比丘獨露",
    "T22n1421_012:0087c06": "處，共立、共語，波逸提。」餘如上說。",
    "T22n1421_012:0087c07": "爾時諸比丘尼，與白衣及外道獨露處，共立、",
    "T22n1421_012:0087c08": "共語，致使摩觸身體，乃至今為諸比丘尼結",
    "T22n1421_012:0087c09": "戒，亦如上說。「從今是戒應如是說：「若比丘尼，",
    "T22n1421_012:0087c10": "與白衣及外道獨露處，共立、共語，波逸提。」餘",
    "T22n1421_012:0087c11": "如上說。",
    "T22n1421_012:0087c12": "爾時諸比丘尼，與比丘獨街巷中，共立耳語，",
    "T22n1421_012:0087c13": "遣伴比丘尼令遠去，諸居士譏訶。長老比丘",
    "T22n1421_012:0087c14": "尼聞，種種訶責，乃至今為諸比丘尼結戒，亦",
    "T22n1421_012:0087c15": "如上說。「從今是戒應如是說：「若比丘尼，與比",
    "T22n1421_012:0087c16": "丘獨街巷中，共立耳語，遣伴比丘尼令遠去，",
    "T22n1421_012:0087c17": "波逸提。」餘如上說。",
    "T22n1421_012:0087c18": "爾時諸比丘尼，與白衣及外道獨街巷中，共",
    "T22n1421_012:0087c19": "立耳語，遣伴比丘尼令遠去，居士見譏訶，乃",
    "T22n1421_012:0087c20": "至今為諸比丘尼結戒，亦如上說。「從今是戒",
    "T22n1421_012:0087c21": "應如是說：「若比丘尼，與白衣及外道獨街巷",
    "T22n1421_012:0087c22": "中，共立耳語，遣伴比丘尼令遠去，波逸提。」餘",
    "T22n1421_012:0087c23": "如上說。",
    "T22n1421_012:0087c24": "爾時諸比丘尼裸形洗浴，諸白衣見，圍遶調",
    "T22n1421_012:0087c25": "笑。諸長老比丘尼聞，種種訶責，乃至今為諸",
    "T22n1421_012:0087c26": "比丘尼結戒，亦如上說。「從今是戒應如是說：",
    "T22n1421_012:0087c27": "「若比丘尼，裸形洗浴，波逸提。」式叉摩那、沙彌",
    "T22n1421_012:0087c28": "尼，突吉羅。若遮人不使來，若屏處浴，若樹、若",
    "T22n1421_012:0087c29": "衣物障，皆不犯。八十",
    "T22n1421_012:0088a01": "爾時諸比丘尼離水浴衣行，不知著何物浴。",
    "T22n1421_012:0088a02": "諸長老比丘尼見，種種訶責，乃至今為諸比",
    "T22n1421_012:0088a03": "丘尼結戒，亦如上說。「從今是戒應如是說：",
    "T22n1421_012:0088a04": "「若比丘尼，離水浴衣行，波逸提。」式叉摩那、沙",
    "T22n1421_012:0088a05": "彌尼，突吉羅。若染浣打，若火燒、水漂及壞，不",
    "T22n1421_012:0088a06": "犯。",
    "T22n1421_012:0088a07": "爾時旃荼修摩那比丘尼弟子獨得五新衣，",
    "T22n1421_012:0088a08": "白和尚言：「為我先著，使我獲福！」和尚既著，便",
    "T22n1421_012:0088a09": "不復還，弟子著麁弊衣行。諸比丘尼見，問言：",
    "T22n1421_012:0088a10": "「汝獨得五新衣，何故不著？」答言：「我先用供養",
    "T22n1421_012:0088a11": "和尚，和尚不復見還！」諸比丘尼訶責旃茶修",
    "T22n1421_012:0088a12": "摩那：「云何弟子得新衣，先以供養，便不復還？」",
    "T22n1421_012:0088a13": "諸長老比丘尼以事白佛，乃至今為諸比丘",
    "T22n1421_012:0088a14": "尼結戒，亦如上說。「從今是戒應如是說：「若比",
    "T22n1421_012:0088a15": "丘尼，得新衣先以供養，便不復還，波逸提。」若",
    "T22n1421_012:0088a16": "比丘尼得新衣，供養彼比丘尼，彼比丘尼應",
    "T22n1421_012:0088a17": "一日著；若令更著，復應為著，隨主意久近。",
    "T22n1421_012:0088a18": "若過限，波逸提。式叉摩那、沙彌尼，突吉羅。",
    "T22n1421_012:0088a19": "爾時有比丘尼遮僧分衣，餘比丘尼待之，妨",
    "T22n1421_012:0088a20": "坐禪行道。諸長老比丘尼訶責：「云何比丘尼",
    "T22n1421_012:0088a21": "遮僧分衣？」種種訶責，乃至今為諸比丘尼結",
    "T22n1421_012:0088a22": "戒，亦如上說。「從今是戒應如是說：「若比丘尼，",
    "T22n1421_012:0088a23": "遮僧分衣，波逸提。」式叉摩那、沙彌尼，突吉羅。",
    "T22n1421_012:0088a24": "若病不得往，若不聞，不犯。",
    "T22n1421_012:0088a25": "爾時有一下坐比丘尼得未成衣，少知識，自",
    "T22n1421_012:0088a26": "不知作，持至偷羅難陀比丘尼所求作。答言：",
    "T22n1421_012:0088a27": "「我多事不得為汝作！」復持至餘比丘尼所，餘",
    "T22n1421_012:0088a28": "比丘尼為作作成。偷羅難陀問言：「誰為汝",
    "T22n1421_012:0088a29": "作？取來看，為如法不？」即以示之。便言：「此衣",
    "T22n1421_012:0088b01": "不如法，可速撤壞！我更為汝作。」彼即撤壞，持",
    "T22n1421_012:0088b02": "往，便不為作；彼比丘尼不能得成，著麁弊衣",
    "T22n1421_012:0088b03": "行，所壞衣叚曬於屋上。爾時失火，為火所燒，",
    "T22n1421_012:0088b04": "風吹墮白衣屋上，延燒諸家。白衣見火從比",
    "T22n1421_012:0088b05": "丘尼住處來，便瞋訶言：「我等供養此比丘尼，",
    "T22n1421_012:0088b06": "反成怨家！」諸長老比丘尼聞，種種呵責，乃至",
    "T22n1421_012:0088b07": "今為諸比丘尼結戒，亦如上說。「從今是戒應",
    "T22n1421_012:0088b08": "如是說：「若比丘尼，自撤比丘尼衣，若使人撤，",
    "T22n1421_012:0088b09": "不還縫成，波逸提。」復有比丘尼撤比丘尼衣，",
    "T22n1421_012:0088b10": "一日不得成，四、五日乃竟，以事白佛。佛以是",
    "T22n1421_012:0088b11": "事集二部僧，告諸比丘：「今聽諸比丘尼撤衣",
    "T22n1421_012:0088b12": "四、五日成。從今是戒應如是說：「若比丘尼，撤",
    "T22n1421_012:0088b13": "比丘尼衣，若使人撤，過四、五日不成，波逸提。」",
    "T22n1421_012:0088b14": "復有比丘尼撤比丘尼衣，得病不能成，以是",
    "T22n1421_012:0088b15": "白佛。佛以是事集二部僧，告諸比丘：「今聽諸",
    "T22n1421_012:0088b16": "比丘尼撤他衣已，病不得成。從今是戒應如",
    "T22n1421_012:0088b17": "是說：「若比丘尼，撤比丘尼衣已，無病過四、五",
    "T22n1421_012:0088b18": "日不成，波逸提。」式叉摩那、沙彌尼，突吉羅。",
    "T22n1421_012:0088b19": "爾時諸比丘尼離五衣，著麁弊衣至諸家。諸",
    "T22n1421_012:0088b20": "長老比丘尼見，種種訶責，乃至今為諸比丘",
    "T22n1421_012:0088b21": "尼結戒，亦如上說。「從今是戒應如是說：「若比",
    "T22n1421_012:0088b22": "丘尼，離五衣行，波逸提。」離五衣者：從一家至",
    "T22n1421_012:0088b23": "一家，乃至出所住門，波逸提。式叉摩那、沙彌",
    "T22n1421_012:0088b24": "尼，突吉羅。若浣染打縫時，不犯。",
    "T22n1421_012:0088b25": "爾時諸比丘尼，以比丘尼衣與白衣及外道",
    "T22n1421_012:0088b26": "女。彼便著行，餘白衣見，向作禮，彼言：「我是",
    "T22n1421_012:0088b27": "白衣！」「我是外道！」諸白衣便譏訶言：「云何比",
    "T22n1421_012:0088b28": "丘尼，以比丘尼衣與白衣及外道女？」諸長老",
    "T22n1421_012:0088b29": "比丘尼聞，種種訶責，乃至今為諸比丘尼結",
    "T22n1421_012:0088c01": "戒，亦如上說。「從今是戒應如是說：「若比丘尼，",
    "T22n1421_012:0088c02": "以比丘尼衣與白衣及外道女，波逸提。」比丘",
    "T22n1421_012:0088c03": "尼衣者：有葉、有緣、有帖。式叉摩那、沙彌尼，",
    "T22n1421_012:0088c04": "突吉羅。彼有比丘尼衣，從貿易；若負債，用償，",
    "T22n1421_012:0088c05": "皆不犯。",
    "T22n1421_012:0088c06": "爾時差摩比丘尼欲來舍衛城，旃茶修摩那",
    "T22n1421_012:0088c07": "比丘尼聞其欲來，便到其主人家，語言：「差摩",
    "T22n1421_012:0088c08": "比丘尼當來，可為少多設供！」答言：「我亦聞其",
    "T22n1421_012:0088c09": "當來，乃欲自竭辦美飲食，及以衣施。」彼比丘",
    "T22n1421_012:0088c10": "尼便言：「何不以衣施僧？僧中有正趣、正行人，",
    "T22n1421_012:0088c11": "無所不攝。何用施一比丘尼為？」主人聞已，即",
    "T22n1421_012:0088c12": "轉施僧。差摩比丘尼到，為設多美飲食，手自",
    "T22n1421_012:0088c13": "斟酌，食竟竊語：「今正是施衣時，而旃荼修摩",
    "T22n1421_012:0088c14": "那比丘尼，斷我此事！」諸比丘尼問：「汝等何所",
    "T22n1421_012:0088c15": "說？」具以事答。長老比丘尼種種訶責：「云何",
    "T22n1421_012:0088c16": "斷施人物，與僧？」種種訶責，乃至今為諸比丘",
    "T22n1421_012:0088c17": "尼結戒，亦如上說。「從今是戒應如是說：「若比",
    "T22n1421_012:0088c18": "丘尼，斷施人物，與僧，波逸提。」施人者：於僧中",
    "T22n1421_012:0088c19": "別有所與，名為施人。式叉摩那、沙彌尼，突吉",
    "T22n1421_012:0088c20": "羅。",
    "T22n1421_012:0088c21": "爾時差摩比丘尼到舍衛城，旃茶修摩那比",
    "T22n1421_012:0088c22": "丘尼語言：「我當囑主人，令看視汝！」差摩言：「不",
    "T22n1421_012:0088c23": "須汝囑！」旃荼修摩那復言：「汝受我囑，既得利",
    "T22n1421_012:0088c24": "養，又福度彼！」於是差摩默然許之，彼即將到",
    "T22n1421_012:0088c25": "諸家。差摩比丘尼有大眷屬，行慈心三昧，莫",
    "T22n1421_012:0088c26": "不宗敬，無復供養旃荼修摩那比丘尼，便生",
    "T22n1421_012:0088c27": "嫉妬心言：「我囑諸家令彼多得供養，而彼反",
    "T22n1421_012:0088c28": "更道說我惡，使我不復得食！」諸比丘尼種種",
    "T22n1421_012:0088c29": "訶責言：「云何比丘尼護惜他家？」諸長老比丘",
    "T22n1421_012:0089a01": "尼聞，種種訶責，乃至今為諸比丘尼結戒，亦",
    "T22n1421_012:0089a02": "如上說。「從今是戒應如是說：「若比丘尼，護惜",
    "T22n1421_012:0089a03": "他家，波逸提。」護惜他家者：欲使他家供養己，",
    "T22n1421_012:0089a04": "不供養餘人。式叉摩那、沙彌尼，突吉羅。",
    "T22n1421_012:0089a05": "五分律卷第十二"
}