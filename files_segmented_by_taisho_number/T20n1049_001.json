{
    "T20n1049_001:0046b14": "No. 1049",
    "T20n1049_001:0046b15": "聖六字增壽大明陀羅尼經",
    "T20n1049_001:0046b17": "西天譯經三藏朝散大夫試鴻臚卿",
    "T20n1049_001:0046b18": "傳法大師臣施護奉　詔譯",
    "T20n1049_001:0046b19": "如是我聞。一時佛在舍衛國祇樹給孤獨園。",
    "T20n1049_001:0046b20": "爾時尊者阿難有大疾病。佛自知已即詣彼",
    "T20n1049_001:0046b21": "所。敷座而坐告阿難曰。汝今諦聽我有六字",
    "T20n1049_001:0046b22": "大明陀羅尼。能消災患增益壽命。汝若受持",
    "T20n1049_001:0046b23": "非但自身。復令四眾苾芻苾芻尼優婆塞優",
    "T20n1049_001:0046b24": "婆夷。長夜安隱遠離眾苦。",
    "T20n1049_001:0046b25": "復次阿難此六字大明陀羅尼。七十七俱胝",
    "T20n1049_001:0046b26": "佛。并六大威德師同所宣說。六大師者。一如",
    "T20n1049_001:0046b27": "來應正等覺。二帝釋天主。三多聞天王。四持",
    "T20n1049_001:0046b28": "國天王。五增長天王。六廣目天王。如是聖賢",
    "T20n1049_001:0046b29": "異口同音。說陀羅尼曰。",
    "T20n1049_001:0046c01": "難底黎難底黎難覩哩去都摩哩半拏哩俱㘓",
    "T20n1049_001:0046c02": "致引摩度摩帝引娑嚩二合引賀引",
    "T20n1049_001:0046c03": "佛告阿難。此六字大明章句有大威力。若復",
    "T20n1049_001:0046c04": "有人王法難中驚怖。大水難中驚怖大火難",
    "T20n1049_001:0046c05": "中驚怖。賊劫難中驚怖冤家難中驚怖。眾惡",
    "T20n1049_001:0046c06": "難中驚怖鬪戰難中驚怖惡曜難中驚怖。如是",
    "T20n1049_001:0046c07": "諸難害身之時。一心稱念大明章句。擁護某",
    "T20n1049_001:0046c08": "甲令得解脫。作是語已是諸眾難速得消除。",
    "T20n1049_001:0046c09": "復次阿難若諸有情。患諸疼痛頭痛項痛眼",
    "T20n1049_001:0046c10": "耳鼻痛。牙齒舌痛脣口頰痛。胸脇背痛心痛",
    "T20n1049_001:0046c11": "肚痛。腰痛胯痛遍身疼痛。及瀉痢痔瘻風黃",
    "T20n1049_001:0046c12": "痰癊諸惡重病。如前稱念大明章句。佛大威",
    "T20n1049_001:0046c13": "德令一切日月星曜。羅漢聖賢發真實言。與",
    "T20n1049_001:0046c14": "某甲弟子應作擁護。息除災患令得安樂。所",
    "T20n1049_001:0046c15": "有刀劍毒藥。虎狼師子蚖蛇蝮蝎。諸惡禽獸",
    "T20n1049_001:0046c16": "皆不為害。瘧病不著亦不中夭。乃至阿波娑",
    "T20n1049_001:0046c17": "摩囉部多毘舍左。鳩盤茶等一切鬼將。悉皆",
    "T20n1049_001:0046c18": "遠離不敢為患。",
    "T20n1049_001:0046c19": "復次阿難若諸有情鬼魅所著。連年積月而",
    "T20n1049_001:0046c20": "不捨離。以此真言加持於線繫患人手。時金",
    "T20n1049_001:0046c21": "剛手大藥叉主。以忿怒力破鬼魅頭令作七",
    "T20n1049_001:0046c22": "分。又令大智舍利弗大神通目乾連。持戒羅",
    "T20n1049_001:0046c23": "睺羅及汝阿難陀。皆來擁護令得安隱。若不",
    "T20n1049_001:0046c24": "爾者須彌山王。離於本處大海枯竭。日月墮",
    "T20n1049_001:0046c25": "落大地崩裂。如來應正等覺無有妄語。阿難",
    "T20n1049_001:0046c26": "此六字大明陀羅尼。神通威德得未曾有。若",
    "T20n1049_001:0046c27": "隨喜聽聞。是人恒得長壽無病眾惡不侵。何",
    "T20n1049_001:0046c28": "況受持讀誦書寫供養。是名成就最上增益",
    "T20n1049_001:0046c29": "之法。阿難聞已信受奉行。",
    "T20n1049_001:0047a01": "聖六字增壽大明陀羅尼經"
}