{
    "T34n1728_001:0921a24": "觀音義疏卷上",
    "T34n1728_001:0921a26": "隋天台智者大師說　門人灌頂記",
    "T34n1728_001:0921a27": "此文既別出大部。有人亦作三段分文。謂初",
    "T34n1728_001:0921a28": "問去為序。佛答去為正。持地去為流通。復有",
    "T34n1728_001:0921a29": "云經家序者為序。無盡意白佛去為正。持",
    "T34n1728_001:0921b01": "地去為流通。今師有時亦作三段。有時不作",
    "T34n1728_001:0921b02": "三段名。但分為三章。一無盡意問二佛答三持",
    "T34n1728_001:0921b03": "地歎。或為四章三如前。四者聞品得益。或",
    "T34n1728_001:0921b04": "作二段。謂前後兩問答也。多種分章隨人意",
    "T34n1728_001:0921b05": "用也。若作問答分章則有兩問答。初問答明",
    "T34n1728_001:0921b06": "觀音樹王冥益等義。後問答明普門珠王顯",
    "T34n1728_001:0921b07": "益等義。就前問答為二。一問二答。就問為四。",
    "T34n1728_001:0921b08": "一時節。二標人。三敬儀。四正問。一爾時者",
    "T34n1728_001:0921b09": "爾言即也。即是說東方妙音弘經已訖。次說",
    "T34n1728_001:0921b10": "西方觀音弘經之時故言爾時。或可大眾已",
    "T34n1728_001:0921b11": "聞妙音弘經歡喜已竟。宜聞觀音發心生善",
    "T34n1728_001:0921b12": "之時。故言爾時。或可時眾疑於妙音。若為",
    "T34n1728_001:0921b13": "利益上來說法破眾疑情已竟。時眾有疑觀",
    "T34n1728_001:0921b14": "音之德。正破此疑之時。故言爾時。或可時眾",
    "T34n1728_001:0921b15": "機在妙音聞即得道。如二土菩薩得道已竟。",
    "T34n1728_001:0921b16": "八萬四千悟理之時須聞觀音。故言爾時。諸",
    "T34n1728_001:0921b17": "佛如來不空說法。有四悉檀因緣爾乃為說。",
    "T34n1728_001:0921b18": "正是敷演四悉檀時故言爾時也。二標人者。",
    "T34n1728_001:0921b19": "即是無盡意也。名無盡者。非盡非無盡為",
    "T34n1728_001:0921b20": "對小乘名盡故言無盡。小乘明盡為對盡智",
    "T34n1728_001:0921b21": "無生智。滅色取空之盡故名無盡也。又云。何",
    "T34n1728_001:0921b22": "無盡所謂空不可盡假不可盡中不可盡。故",
    "T34n1728_001:0921b23": "言無盡。大品經云。即色是空非色滅空空故",
    "T34n1728_001:0921b24": "無盡也。又大集經釋無盡意。東方過十恒",
    "T34n1728_001:0921b25": "沙國微塵世界。國名不眴佛號普賢。純諸菩",
    "T34n1728_001:0921b26": "薩無二乘名。但修念佛三昧不滅不生不出。",
    "T34n1728_001:0921b27": "心行平等猶如虛空。是為念佛。即見佛時即",
    "T34n1728_001:0921b28": "具六波羅蜜得無生忍。所謂不取色即檀。除",
    "T34n1728_001:0921b29": "色相即尸。觀色盡即羼提。觀色寂滅即毘",
    "T34n1728_001:0921c01": "黎耶。不行色即禪。不戲論色即般若也。身",
    "T34n1728_001:0921c02": "子問。誰為汝作字名無盡意。答曰。一切諸法",
    "T34n1728_001:0921c03": "因緣果報無盡。一切諸法不可盡。初發無上菩",
    "T34n1728_001:0921c04": "提心已不可盡。譬如虛空不可窮盡。為一切",
    "T34n1728_001:0921c05": "智發菩提心。豈可盡乎。諸佛戒定慧解脫解",
    "T34n1728_001:0921c06": "脫知見十力無畏等無盡。因如是等發心故",
    "T34n1728_001:0921c07": "不可盡。眾生性無盡。教化眾生無盡。知一切",
    "T34n1728_001:0921c08": "法性無盡故無盡。是名菩薩發心無盡。又檀",
    "T34n1728_001:0921c09": "波羅蜜無盡。乃至方便無盡。凡八十無盡。八",
    "T34n1728_001:0921c10": "十無盡悉能含受一切佛法。從是得名名無",
    "T34n1728_001:0921c11": "盡意也。又淨名云。何謂為盡謂不盡有為。何",
    "T34n1728_001:0921c12": "謂無盡不住無為。華嚴有十無盡法門如此",
    "T34n1728_001:0921c13": "等經皆就假名。分別一切諸法因緣果報。以",
    "T34n1728_001:0921c14": "明無盡意。又如勝鬘經云。如來色無盡智慧",
    "T34n1728_001:0921c15": "亦復然。一切法常住。又大品經云。一切法",
    "T34n1728_001:0921c16": "趣意是趣不過。意為法界意則非盡非無",
    "T34n1728_001:0921c17": "盡。如是無盡例如非常非無常是乃為常。又",
    "T34n1728_001:0921c18": "淨名云。法若盡若不盡皆是無盡相。無盡",
    "T34n1728_001:0921c19": "相即是空空則無有盡與不盡。故知非盡非",
    "T34n1728_001:0921c20": "無盡是真無盡義。又大品經云。癡如虛空不",
    "T34n1728_001:0921c21": "可盡。乃至老死如虛空不可盡。色不可盡乃",
    "T34n1728_001:0921c22": "至識不可盡。如此等經皆約中道之理。以名",
    "T34n1728_001:0921c23": "無盡。通達空假中三諦之法不可盡。故名無",
    "T34n1728_001:0921c24": "盡意菩薩。亦名無盡心智識色受想行等義。",
    "T34n1728_001:0921c25": "不可說不可說不能具載。菩薩者。外國云摩",
    "T34n1728_001:0921c26": "訶菩提質多薩埵。此云大道心眾生。始心行",
    "T34n1728_001:0921c27": "者為煩惱所生。二乘為五分法身所生。六度",
    "T34n1728_001:0921c28": "菩薩為福德所生。別圓為中道所生。故大品",
    "T34n1728_001:0921c29": "云。如來身者不從一因一緣生。如來身菩薩",
    "T34n1728_001:0922a01": "為眾行生。故言眾生發心求佛。故言為大",
    "T34n1728_001:0922a02": "道。利益一切以法道成他。或言成眾生。廣釋",
    "T34n1728_001:0922a03": "菩薩義如別記。三敬儀者為三。一起二袒三",
    "T34n1728_001:0922a04": "合掌。起者禮云請益起請業起。菩薩於佛備",
    "T34n1728_001:0922a05": "其二儀故言起也。觀釋者菩薩常修遠離行",
    "T34n1728_001:0922a06": "故言起。亦是契諸法空空即是座。於此空無",
    "T34n1728_001:0922a07": "所染著故言起也。又菩薩安住空理理本無",
    "T34n1728_001:0922a08": "起。愍眾生故乘機利益故言起。又中道之寂",
    "T34n1728_001:0922a09": "非起非不起。而能起能不起無起之起。起即",
    "T34n1728_001:0922a10": "實相亦起眾生實相故言起也。偏袒右肩者。",
    "T34n1728_001:0922a11": "外國以袒為敬露右者示執奉為便。表弟",
    "T34n1728_001:0922a12": "子事師充役之儀。是故以袒為恭也。此方以",
    "T34n1728_001:0922a13": "袒為慢。然古有須賈肉袒謝於張儀露兩",
    "T34n1728_001:0922a14": "髀也。此方亦不一向是慢也。觀解者。覆露",
    "T34n1728_001:0922a15": "表空假二諦。又表權實實不可說。如覆左表",
    "T34n1728_001:0922a16": "有冥益權於化便。如露右表有顯益也。合掌",
    "T34n1728_001:0922a17": "者。此方以拱手為恭。外國合掌為敬。手本",
    "T34n1728_001:0922a18": "二邊今合為一。表不敢散誕專至一心。一",
    "T34n1728_001:0922a19": "心相當故以此表敬也。觀解者。昔權實不",
    "T34n1728_001:0922a20": "合而今得合。又五指表陰。仁王經云。法性",
    "T34n1728_001:0922a21": "色受想行識。此即實智真身亦有五陰也。應",
    "T34n1728_001:0922a22": "化因緣亦有五陰也。眾生性德之理亦有五",
    "T34n1728_001:0922a23": "陰也。眾生生死果報亦有五陰也。聖人為化",
    "T34n1728_001:0922a24": "眾生示有應身五陰。是則權實陰殊。若眾生",
    "T34n1728_001:0922a25": "法性理顯。聖人亦息化歸真權實不二。合掌",
    "T34n1728_001:0922a26": "表於返本還源。入非權非實事理契合故合",
    "T34n1728_001:0922a27": "掌也。向佛者。表萬善之因向萬德之果也。亦",
    "T34n1728_001:0922a28": "是行人分證權實合。向於究竟權實合故言",
    "T34n1728_001:0922a29": "向佛也。四發問者。此下有兩番問答。初番",
    "T34n1728_001:0922b01": "問觀世音後番問普門。前問為三。一稱歎。二",
    "T34n1728_001:0922b02": "標所問人。三正問。大經云。汝具二莊嚴能問",
    "T34n1728_001:0922b03": "是義。我具二莊嚴能答是義。今無盡意具二",
    "T34n1728_001:0922b04": "莊嚴欲顯觀音二種莊嚴。諮發如來。如來究",
    "T34n1728_001:0922b05": "竟具二莊嚴。當答此義。釋論云。問有多種不",
    "T34n1728_001:0922b06": "解問試問赴機問。今無盡意即是赴機問也。",
    "T34n1728_001:0922b07": "世尊者。即是稱歎尊號十號具出釋論。用彼",
    "T34n1728_001:0922b08": "釋此觀世音菩薩。即是標所問之人也。具如",
    "T34n1728_001:0922b09": "前釋。何因緣者。因緣甚多略言境智因緣。若",
    "T34n1728_001:0922b10": "就眾生則以善惡兩機為因。聖人靈智慈悲為",
    "T34n1728_001:0922b11": "緣。若就聖人觀智慈悲為因。眾生機感為緣。",
    "T34n1728_001:0922b12": "以是因緣名觀世音。如上釋也。第二佛答即",
    "T34n1728_001:0922b13": "為三。初總答。次別答。三勸持。就初總答為",
    "T34n1728_001:0922b14": "二。一明機。二明應。就機為四。一標人數。二",
    "T34n1728_001:0922b15": "遭苦。三聞名。四稱號。數者十法界機實自無",
    "T34n1728_001:0922b16": "量而言百千萬億者。此乃通途商略。業同者",
    "T34n1728_001:0922b17": "如一地獄界大略是同。其間優降復有何量。",
    "T34n1728_001:0922b18": "如一獄復有百千萬億品格之殊。一一品格",
    "T34n1728_001:0922b19": "復有百千萬億罪人。是罪業正同所以同受",
    "T34n1728_001:0922b20": "一品罪苦。將此意廣歷餓鬼畜生修羅人天",
    "T34n1728_001:0922b21": "皆亦如是。故知此數是標同業之意也。所以",
    "T34n1728_001:0922b22": "舉多數者。明百千萬億種業遭苦稱名。一時",
    "T34n1728_001:0922b23": "有機一時能應。皆得解脫。何況一人一業一",
    "T34n1728_001:0922b24": "機獨來而不能救。此舉境眾機多以顯觀深",
    "T34n1728_001:0922b25": "應大也。二明遭苦者。即是受諸苦惱也。此語",
    "T34n1728_001:0922b26": "成上義。上百千是業同此言諸苦惱。一苦",
    "T34n1728_001:0922b27": "惱是一業者。凡有百千萬億。故知有諸百千",
    "T34n1728_001:0922b28": "萬億。上明數同下明業別。用此意歷十法界",
    "T34n1728_001:0922b29": "萬機之徒。不可說不可說也。今言受苦惱",
    "T34n1728_001:0922c01": "者。正是現遭苦厄也。此苦由於結業果多故",
    "T34n1728_001:0922c02": "因亦多。此即總答文略而意廣。遍該十界不",
    "T34n1728_001:0922c03": "止人道而已。後別答中文廣而意狹。別舉人",
    "T34n1728_001:0922c04": "間七難而已。故此處總答也。三聞名者。上明",
    "T34n1728_001:0922c05": "遭苦次明生善。善惡合為機。此即明文聞有",
    "T34n1728_001:0922c06": "四義如別記。若能如是通達四種聞義即聞",
    "T34n1728_001:0922c07": "慧。心無所依無住無著即是思慧。一心稱名。",
    "T34n1728_001:0922c08": "即修慧。此文雖窄三慧意顯。四稱名者。稱",
    "T34n1728_001:0922c09": "名有二。一事二理。若用心存念念念相續餘",
    "T34n1728_001:0922c10": "心不間。故名一心。或可如請觀音中。繫念",
    "T34n1728_001:0922c11": "數息十息不亂名一念。或可無量息不雜異",
    "T34n1728_001:0922c12": "想。心想雖長亦名一心。一心歸憑更無二",
    "T34n1728_001:0922c13": "意。故名事一心也。稱名者。或可略稱。如此文",
    "T34n1728_001:0922c14": "或廣稱如下文。南無者。歸命之辭。皆是事一",
    "T34n1728_001:0922c15": "心稱名也。理一心者。達此心自他共無因不",
    "T34n1728_001:0922c16": "可得。無心無念空慧相應。此乃無一亦無心",
    "T34n1728_001:0922c17": "知聲相空呼響不實。能稱所稱皆不可得。是",
    "T34n1728_001:0922c18": "名無稱。是為理一心稱名也。二應者。先明應",
    "T34n1728_001:0922c19": "次明解脫。應有多種。三教之應應不一時。圓",
    "T34n1728_001:0922c20": "教觀音一時圓應眾機厄急應速。一時聞",
    "T34n1728_001:0922c21": "即稱是機速。稱即應是應速。皆得解脫者。",
    "T34n1728_001:0922c22": "即是蒙應利益也。皆者非但顯於多機眾益。",
    "T34n1728_001:0922c23": "亦是顯於圓遍之應也。或時為機速應速平等",
    "T34n1728_001:0922c24": "利益速貼文。問。十法界眾生無量機既無",
    "T34n1728_001:0922c25": "量。云何一時令得解脫。答。譬如父母念子心",
    "T34n1728_001:0922c26": "重多智多才具大勢力。眾子在難即能俱",
    "T34n1728_001:0922c27": "拔之。菩薩亦如是。無緣慈悲重權實二智深。",
    "T34n1728_001:0922c28": "聖財無量神通力大。十界雖多應有餘裕。安",
    "T34n1728_001:0922c29": "樂行云。忍辱大力智慧寶藏。以大慈悲如法",
    "T34n1728_001:0923a01": "化世。即此意也。又如毒龍罪報尚能以一眼",
    "T34n1728_001:0923a02": "遍視一切。視之皆死。何況菩薩種智圓明",
    "T34n1728_001:0923a03": "耶。又如磁石。亦類明鏡。又是入王三昧力",
    "T34n1728_001:0923a04": "一時十番利益一切。此義具在大本玄義。問。",
    "T34n1728_001:0923a05": "一心稱名皆得解脫。今見稱唱累。年不蒙寸",
    "T34n1728_001:0923a06": "斆何也。答。經云。一心稱名有事一理。一二",
    "T34n1728_001:0923a07": "途。無取可能感聖。譬如臨鏡背視對谷閉",
    "T34n1728_001:0923a08": "口。何能致影響耶。第二別答為三。一口機",
    "T34n1728_001:0923a09": "感應。二意機感應。三身機感應。就口機為二。",
    "T34n1728_001:0923a10": "初明七難。次結口機。有人云。次第三機者",
    "T34n1728_001:0923a11": "口顯居前音成由意意識成身也。通論口機",
    "T34n1728_001:0923a12": "亦脫三種苦。但先除果苦。次除苦因。次滿願",
    "T34n1728_001:0923a13": "與樂。問。此中明拔苦那忽與樂。答。少分與樂",
    "T34n1728_001:0923a14": "欲引接之也。問。何意不與其樂因。答。因非",
    "T34n1728_001:0923a15": "引接故不與。又其文在後為說法是與樂因。",
    "T34n1728_001:0923a16": "問。悲門既少分與樂。慈門應少分拔苦。答。前",
    "T34n1728_001:0923a17": "悲全拔苦已竟後但與樂。無苦可拔何論少",
    "T34n1728_001:0923a18": "分。有人解七難為兩雙一隻。火水無識為",
    "T34n1728_001:0923a19": "一雙。鬼非類為一隻。王賤是類為一雙。鬼",
    "T34n1728_001:0923a20": "開去來王論輕重故成七難也。次第者火水",
    "T34n1728_001:0923a21": "無識為難則重。鬼雖有識非類為次。王賊有",
    "T34n1728_001:0923a22": "識是類故輕。然鬼王相間初以鬼比王。王輕",
    "T34n1728_001:0923a23": "則鬼重。又以王比鬼。王重鬼輕。此二相似故",
    "T34n1728_001:0923a24": "間出。有師以風足為八難。有人彈之。文云。",
    "T34n1728_001:0923a25": "稱名皆得解脫。羅剎之難不道風為難。今",
    "T34n1728_001:0923a26": "明聖人赴機何必如此情卜。次第何必不次",
    "T34n1728_001:0923a27": "第。今不同前者。此本明赴機拔苦。那得更以",
    "T34n1728_001:0923a28": "與樂間之。今言次第者。先入國隨俗赴口",
    "T34n1728_001:0923a29": "機為初。意冥身顯以為次也。若尋經意一時",
    "T34n1728_001:0923b01": "觀其音聲皆得解脫。經不云次第觀機。那可",
    "T34n1728_001:0923b02": "作次第釋耶。他既作七難次第。今還復作對",
    "T34n1728_001:0923b03": "之耳。入火即有焦身絕命之憂。最為卒重故",
    "T34n1728_001:0923b04": "居初。水漂沈浮小緩於火。羅剎雖暴如經云",
    "T34n1728_001:0923b05": "有五百羅剎女。妻五百飄人生子受樂。時節",
    "T34n1728_001:0923b06": "猶長。然後頓食。此復緩於水。王難非即得即",
    "T34n1728_001:0923b07": "戮。研罪虛實實刑虛赦。不同於鬼一概併食。",
    "T34n1728_001:0923b08": "故復次羅剎也。鬼來取者無的所取。衰乃逢",
    "T34n1728_001:0923b09": "害逃脫可免。不同王法定判死生。故復次",
    "T34n1728_001:0923b10": "王難也。枷鎖節身不慮失命。但有禁固之苦",
    "T34n1728_001:0923b11": "小緩於鬼。怨賊覓寶輸寶即畢。若能卑辭善",
    "T34n1728_001:0923b12": "巧方便即可免脫。此一往次第爾。至如兇賊",
    "T34n1728_001:0923b13": "忽發與火燒何異。問。諸難眾多何意取七",
    "T34n1728_001:0923b14": "耶。答。此有所表人以六種成身。還以六種自",
    "T34n1728_001:0923b15": "害。如人共七難同住復以七為難。今通用七",
    "T34n1728_001:0923b16": "難等來表六種也。火水風即表身內三種也。",
    "T34n1728_001:0923b17": "刀杖枷鎖表地種也。鬼賊王等表識種也。三",
    "T34n1728_001:0923b18": "千大千世界表空種也。云何空得為難。如人",
    "T34n1728_001:0923b19": "身有內空。四大圍之識於中住。何異大千界",
    "T34n1728_001:0923b20": "圍地水火風。王鬼賊等於中住耶。空為難者",
    "T34n1728_001:0923b21": "空是來難之由。如身體堅實外病不侵。身若",
    "T34n1728_001:0923b22": "虛疎眾疾逼惱。又如人家宅無垣牆。盜賊則",
    "T34n1728_001:0923b23": "進能來難。故空亦成難。識種是難者心識耶。",
    "T34n1728_001:0923b24": "計橫起愛見毀滅法身慧命。如王鬼賊劫奪",
    "T34n1728_001:0923b25": "財寶。斷傷壽命故識種是難。所以不多取者",
    "T34n1728_001:0923b26": "正應表此。假令多舉諸難亦是表此一。火難",
    "T34n1728_001:0923b27": "為四。一持名即是善為機。二遭苦即是惡為",
    "T34n1728_001:0923b28": "機。三應。四結。上總云受諸苦惱未判其相。今",
    "T34n1728_001:0923b29": "別答故舉水火等也。釋諸難例為三意。一貼",
    "T34n1728_001:0923c01": "文。二舉事證。三觀行解釋。貼文者。持者口",
    "T34n1728_001:0923c02": "為誦持心為秉持。秉持為理不失。雖非口持",
    "T34n1728_001:0923c03": "覺觀亦得是口行。故通屬口業機攝。若有設",
    "T34n1728_001:0923c04": "有復有皆是不定挑脫之辭也。餘皆難起方",
    "T34n1728_001:0923c05": "稱名。此中前持名而遭難。此或是前後互",
    "T34n1728_001:0923c06": "出爾。今為火難卒暴須預憶持。憶持必無",
    "T34n1728_001:0923c07": "此難。設脫有者。皆是放捨所持。背善從惡稱",
    "T34n1728_001:0923c08": "之為設。如慈童女因緣。若能至意修孝不遭",
    "T34n1728_001:0923c09": "火輪。違母絕髮受地獄苦。此是秉孝不純",
    "T34n1728_001:0923c10": "廣出因緣。云云。行人持名本不應遭難緣",
    "T34n1728_001:0923c11": "差忽忘。設入大火若能憶先所持。即得免",
    "T34n1728_001:0923c12": "難。火難既重機亦須深。故先持後脫其義可",
    "T34n1728_001:0923c13": "見。威神力是結火難也。次約證者。晉世謝",
    "T34n1728_001:0923c14": "敷作觀世音應驗傳。齊陸杲又續之。其傳",
    "T34n1728_001:0923c15": "云。竺長舒晉元康年中於洛陽為延火所及。",
    "T34n1728_001:0923c16": "草屋下風豈有免理。一心稱名風迴火轉",
    "T34n1728_001:0923c17": "隣舍而滅。鄉里淺見謂為自爾。因風燥日。",
    "T34n1728_001:0923c18": "擲火燒之。三擲三滅。即叩頭懺謝。法力於魯",
    "T34n1728_001:0923c19": "郡起精舍。於上谷乞得一車麻。於空野遇火。",
    "T34n1728_001:0923c20": "法力疲極小臥。比覺火勢已及。因舉聲稱",
    "T34n1728_001:0923c21": "觀。未得稱世音應聲火滅。又法智遇野火。頭",
    "T34n1728_001:0923c22": "面作禮至心稱名。餘處皆燒智容身所無損。",
    "T34n1728_001:0923c23": "又吳興郡吏此皆記傳所明非為虛說信矣。",
    "T34n1728_001:0923c24": "三就觀行釋者。火有多種有果報火業火煩",
    "T34n1728_001:0923c25": "惱火。果報火至初禪。業火通三界。煩惱火通",
    "T34n1728_001:0923c26": "三乘人。果報火難者。從地獄有上至初禪皆",
    "T34n1728_001:0923c27": "有火難。如阿鼻鬲子八萬四千內外洞徹",
    "T34n1728_001:0923c28": "上下交炎。餓鬼支節煙起舉體焦然。畜生",
    "T34n1728_001:0923c29": "燠煮湯炭。修羅亦有火難。人中焚燒現見故。",
    "T34n1728_001:0924a01": "若至劫盡須彌洞然。諸天宮殿悉皆都盡。",
    "T34n1728_001:0924a02": "初禪已下無免火災。凡一十五有眾生百千",
    "T34n1728_001:0924a03": "萬億諸業苦惱。持是觀世音名火不能燒。何",
    "T34n1728_001:0924a04": "但止就閻浮提人作解耶。直就一十五有果",
    "T34n1728_001:0924a05": "報。望舊解火誠可笑哉。餘九番非彼所知。",
    "T34n1728_001:0924a06": "次明修因惡業火者。隨有改惡修善之處。若",
    "T34n1728_001:0924a07": "五戒十善多為惡業所難。故經云。燒諸善根",
    "T34n1728_001:0924a08": "無過瞋恚。雖生有頂頭上火然。術婆伽欲",
    "T34n1728_001:0924a09": "火所燒。金光明云。憂愁盛火今來燒我。能破",
    "T34n1728_001:0924a10": "善業退上墮下。皆名為火。若能稱名得離惡",
    "T34n1728_001:0924a11": "業。故請觀音云。破梵行人作十惡業。蕩除糞",
    "T34n1728_001:0924a12": "穢今得清淨。由斯菩薩威神之力也。次明煩",
    "T34n1728_001:0924a13": "惱火。若聲聞人厭惡生死。見三界因果猶如",
    "T34n1728_001:0924a14": "火宅。四倒結業煙炎俱起。輪轉墮落為火",
    "T34n1728_001:0924a15": "所燒。生死蔓延晝夜不息。勤求方便競共推",
    "T34n1728_001:0924a16": "排爭出火宅。稱觀世音機成感應。乘於羊",
    "T34n1728_001:0924a17": "車速出火宅。入有餘無餘涅槃。即得解脫也。",
    "T34n1728_001:0924a18": "次明支佛。次明六度行。次明通教。次明別",
    "T34n1728_001:0924a19": "教。次明圓教。次明變易土鈍根人。次明變易",
    "T34n1728_001:0924a20": "土利根人。凡有九番行人。修道之時並為五",
    "T34n1728_001:0924a21": "住煩惱惑火之所燒害。各修方便。方便未成",
    "T34n1728_001:0924a22": "火難恒逼。稱觀世音方便即成便得解脫。一",
    "T34n1728_001:0924a23": "一當其法門細作機感之義。問。菩薩住何法",
    "T34n1728_001:0924a24": "門而能如是耶。答。菩薩法門無量不出別圓兩",
    "T34n1728_001:0924a25": "觀。本起慈悲故能十番垂應。所以者何。菩薩",
    "T34n1728_001:0924a26": "元初發菩提心。見果報火燒諸眾生。即起慈",
    "T34n1728_001:0924a27": "悲誓當度脫。受持禁戒亦起慈悲救諸業火。",
    "T34n1728_001:0924a28": "修無漏觀白骨流光發火光三昧。八勝處中",
    "T34n1728_001:0924a29": "有火勝處。十一切處中有火一切處。皆起慈",
    "T34n1728_001:0924b01": "悲當為眾生滅煩惱火。又觀諸火悉是因緣",
    "T34n1728_001:0924b02": "所生法。體之即空。又從火空而觀火假分別",
    "T34n1728_001:0924b03": "因緣。又觀火中見火實相。如是次第節節皆",
    "T34n1728_001:0924b04": "有慈悲誓當利物。今住補處力用無盡。以本",
    "T34n1728_001:0924b05": "誓力熏諸眾生未曾捨離。隨有機感即能垂",
    "T34n1728_001:0924b06": "應。若事火起稱名求救。即對本時果上慈悲",
    "T34n1728_001:0924b07": "拔苦與樂。惡業火起即用持戒修定中慈悲。",
    "T34n1728_001:0924b08": "煩惱火起即用無漏入空入假入中等慈悲。",
    "T34n1728_001:0924b09": "節節相關。若眾機競起一時牽感。慈悲遍",
    "T34n1728_001:0924b10": "應皆得解脫。如華嚴第四十云。善財詣進求",
    "T34n1728_001:0924b11": "國。見方便命婆羅門修苦行求一切智。有",
    "T34n1728_001:0924b12": "大刀山四面火聚。從刀山上自投於火。語善",
    "T34n1728_001:0924b13": "財云。能入此者是菩薩行。善財生疑言是邪",
    "T34n1728_001:0924b14": "法。梵語善財。莫作此念。此是金剛大智人欲",
    "T34n1728_001:0924b15": "竭愛海。自在天云。此菩薩五熱炙身。令我滅",
    "T34n1728_001:0924b16": "邪見離我心諸魔。又云。菩薩炙身時。我等宮",
    "T34n1728_001:0924b17": "殿猶如聚墨。我即發菩提心。乃至他化自在",
    "T34n1728_001:0924b18": "天於煩惱中得自在法門。乃至龍鬼阿鼻皆",
    "T34n1728_001:0924b19": "發菩提心捨本惡念。善財聞空中語已。即時",
    "T34n1728_001:0924b20": "悔過。登刀山入大火聚。未至得菩薩安住三",
    "T34n1728_001:0924b21": "昧。入火得菩薩寂靜安樂照明三昧。此火山",
    "T34n1728_001:0924b22": "者名為無盡法門。若入此門能知諸法。故舉",
    "T34n1728_001:0924b23": "彼經火法門如此。證成觀音火法門慈悲救",
    "T34n1728_001:0924b24": "苦十番利益也。次明菩薩本修圓觀所起慈",
    "T34n1728_001:0924b25": "悲者。但觀一火具十法界。一切諸法入火字",
    "T34n1728_001:0924b26": "門於一火門雖無分別。明識一切果報火業",
    "T34n1728_001:0924b27": "火煩惱火等。明了通達。無緣慈悲遍覆一切。",
    "T34n1728_001:0924b28": "是為火門入王三昧。若法界火起菩薩以本",
    "T34n1728_001:0924b29": "地誓願。普應眾生如磁石吸鐵。雖無分別而",
    "T34n1728_001:0924c01": "分別說者。以十五三昧救果報火。用二十四",
    "T34n1728_001:0924c02": "三昧救修因火。二十五三昧通救二乘通教",
    "T34n1728_001:0924c03": "六度別圓等入空煩惱火。還用二十五三昧",
    "T34n1728_001:0924c04": "救別教山假火。還用二十五三昧圓救圓教",
    "T34n1728_001:0924c05": "人入中煩惱火。雖應入諸火不為諸火所燒。",
    "T34n1728_001:0924c06": "大集經云。譬如虛空火災起時所不能燒。菩",
    "T34n1728_001:0924c07": "薩亦如是。以不思議慈悲。普應一切皆得解",
    "T34n1728_001:0924c08": "脫也。常途釋七難。止解得救人中苦。失二十",
    "T34n1728_001:0924c09": "四有及變易中苦。止得如幻三昧少分。全失",
    "T34n1728_001:0924c10": "二十四三昧廣大之用也。第二水難者。亦為",
    "T34n1728_001:0924c11": "三意。一貼文。二引證。三觀釋。貼文為三。",
    "T34n1728_001:0924c12": "一遭水是有苦。二稱名是善。三得淺處是應",
    "T34n1728_001:0924c13": "也。問。何意言為大水所漂。答。小水不成難或",
    "T34n1728_001:0924c14": "戲故入水亦不成難。欲論其難故言大水所",
    "T34n1728_001:0924c15": "漂。火難所以言入者。小火亦能斷命。若故",
    "T34n1728_001:0924c16": "入若不故入。入則害命。今舉其重難。重難",
    "T34n1728_001:0924c17": "既救何況其輕。是故言其入火不言入水。言",
    "T34n1728_001:0924c18": "其大水亦言大火。水論其淺即成應。火猶",
    "T34n1728_001:0924c19": "少在未成應也。二引證者。應驗傳云。海鹽有",
    "T34n1728_001:0924c20": "溺水同伴皆沈。此人稱觀音。遇得一石困倦",
    "T34n1728_001:0924c21": "如眠。夢見兩人乘船喚入。開眼果見有船人",
    "T34n1728_001:0924c22": "送達岸。不復見人船。此人為沙門大精進。又",
    "T34n1728_001:0924c23": "劉澄隨費淹。為廣州牧。行達宮停遭風。澄",
    "T34n1728_001:0924c24": "母及兩尼聲聲不絕唱觀世音。忽見兩人",
    "T34n1728_001:0924c25": "挾船遂得安隱。澄妻在別船及他船皆不濟。",
    "T34n1728_001:0924c26": "道冏三人乘氷度孟津。垂半一人前陷一",
    "T34n1728_001:0924c27": "人次沒。冏進退氷上必死不疑。一心稱觀世",
    "T34n1728_001:0924c28": "音。脚如蹋板夜遇赤光徑得至岸。此例甚",
    "T34n1728_001:0924c29": "多。皆蒙聖力也。三約觀解者。果報水至二禪。",
    "T34n1728_001:0925a01": "惡業水通三界。煩惱水通大小乘。如地獄鑊",
    "T34n1728_001:0925a02": "湯沸屎鹹海灰河流漂沒溺。餓鬼道中亦有",
    "T34n1728_001:0925a03": "填河塞海。畜生淹沒衝波致患。阿脩羅亦有",
    "T34n1728_001:0925a04": "水難。人中可知。水災及二禪汎瀁無岸。是時",
    "T34n1728_001:0925a05": "若不稱名尚不致淺處。何況永免耶。次惡業",
    "T34n1728_001:0925a06": "水者。諸惡破壞善業者。悉名惡業波浪愛欲",
    "T34n1728_001:0925a07": "因緣之所毀壞。澍入三惡道中忘失正念放",
    "T34n1728_001:0925a08": "捨浮囊。見思羅剎退善入惡者即是水漂。何",
    "T34n1728_001:0925a09": "必洪濤巨浪耶。若能一心稱名即得淺處也。",
    "T34n1728_001:0925a10": "次次明煩惱水者。經云。煩惱大河能漂香象。",
    "T34n1728_001:0925a11": "緣覺觀愛欲之水增長二十五有稠林。潦",
    "T34n1728_001:0925a12": "水波蕩惱亂我心。暴風巨浪有河洄澓沒",
    "T34n1728_001:0925a13": "溺眾生。無明所盲而不能出。涅槃彼岸何",
    "T34n1728_001:0925a14": "由可登。二乘人修三十七品之機。運手動足",
    "T34n1728_001:0925a15": "截有生死險岸。前途遙遠一心稱名。若發見",
    "T34n1728_001:0925a16": "諦三果皆名淺處。無學為彼岸。次支佛侵習",
    "T34n1728_001:0925a17": "為淺處。通教正習盡為彼岸。次別教斷四住",
    "T34n1728_001:0925a18": "為淺處。斷無明為彼岸。次明圓教六根清淨",
    "T34n1728_001:0925a19": "為淺處。入銅輪為彼岸。變易中分分是淺處。",
    "T34n1728_001:0925a20": "究竟無明方稱彼岸。復次初果免見流。三",
    "T34n1728_001:0925a21": "果免欲流。四果免有流。乃至圓教方免無",
    "T34n1728_001:0925a22": "明流。菩薩所以遍應水難者。皆是本修別圓",
    "T34n1728_001:0925a23": "二觀慈悲。今日成就王三昧力。所以者何。菩",
    "T34n1728_001:0925a24": "薩修別觀時。見眾生漂果報水。起誓拯濟。",
    "T34n1728_001:0925a25": "菩薩修戒定時。以善治惡。於諸禪定水光三",
    "T34n1728_001:0925a26": "昧水勝處水一切處。皆起慈悲以善攻惡。",
    "T34n1728_001:0925a27": "又從水假入空發真無漏。從空出假達水因",
    "T34n1728_001:0925a28": "緣。入水中道見水實相。節節法門皆起慈悲",
    "T34n1728_001:0925a29": "熏諸眾生。今成王三昧。寂而常照眾生報水",
    "T34n1728_001:0925b01": "所漂。稱名為機對事。慈悲救果報水。戒定慈",
    "T34n1728_001:0925b02": "悲救惡業水。三觀慈悲救煩惱水。一切一時",
    "T34n1728_001:0925b03": "皆得解脫。如華嚴三十八明。善財至海門國。",
    "T34n1728_001:0925b04": "海雲比丘為說普眼經云。十二年來常觀此",
    "T34n1728_001:0925b05": "海漸漸轉深。大身居止珍寶聚集。如是觀已",
    "T34n1728_001:0925b06": "則見海底生大蓮華。無量天龍八部莊嚴華",
    "T34n1728_001:0925b07": "上。有佛相好無邊。即申右手摩於我頂。為說",
    "T34n1728_001:0925b08": "普眼經千二百歲。一日所受阿僧祇品無量",
    "T34n1728_001:0925b09": "無邊。若以海水為墨須彌聚筆。書寫此經不",
    "T34n1728_001:0925b10": "能得盡。當知水法門攝一切法。亦如大品阿",
    "T34n1728_001:0925b11": "字門具足一切義。觀音於水法門久已通達。",
    "T34n1728_001:0925b12": "故能遍應一切水難。復次本修圓觀法門。無",
    "T34n1728_001:0925b13": "緣慈悲遍應一切者。觀水字門。十法界趣水",
    "T34n1728_001:0925b14": "字是趣不過。水尚不可得。云何當有趣不趣。",
    "T34n1728_001:0925b15": "十法界趣水是俗諦。水尚不可得即真諦。云",
    "T34n1728_001:0925b16": "何當有趣不趣。即雙非顯中道第一義諦。如",
    "T34n1728_001:0925b17": "此觀水字十法界三諦之法。即起無緣慈悲",
    "T34n1728_001:0925b18": "遍熏三諦十法界眾生。故能圓應一切。若分",
    "T34n1728_001:0925b19": "別觀者。以十六三昧救果報水。以二十四三",
    "T34n1728_001:0925b20": "昧救惡業水。以二十五三昧救二乘通別圓",
    "T34n1728_001:0925b21": "入空有流等水。以二十五三昧救別教出假。",
    "T34n1728_001:0925b22": "於有流中令無染濕。以二十五三昧救圓教",
    "T34n1728_001:0925b23": "入中無明流水。一切一時俱得解脫也。第",
    "T34n1728_001:0925b24": "三羅剎難者。亦為三。一貼文。二約事。三",
    "T34n1728_001:0925b25": "觀釋。貼文又為二。一明難。二結名。難中為",
    "T34n1728_001:0925b26": "五。一舉數。二明遇難之由。三遭苦。四明機。",
    "T34n1728_001:0925b27": "五明應。人數者但舉百千總數不定判多少。",
    "T34n1728_001:0925b28": "明入海求珍結伴無定。難無定數終不可獨",
    "T34n1728_001:0925b29": "往。故舉百千也。賢愚云。田殖百倍商估千倍",
    "T34n1728_001:0925c01": "仕宦萬倍。入海吉還得無量倍。故入海也。",
    "T34n1728_001:0925c02": "次遭風是難由約下文證。今若開風為正難。",
    "T34n1728_001:0925c03": "下文云。皆得解脫羅剎之難。此豈不獨是",
    "T34n1728_001:0925c04": "羅剎難也。難由正應無在由者。何但由風。",
    "T34n1728_001:0925c05": "由風墮難由入海遭風。求寶入海由貪求珍",
    "T34n1728_001:0925c06": "寶。展轉相由風災難切。故風是墮難之由",
    "T34n1728_001:0925c07": "也。七寶是正寶珠是偽寶。又如意珠寶最",
    "T34n1728_001:0925c08": "上。今言等者等上等下諸寶也。樓炭云。巨",
    "T34n1728_001:0925c09": "海有七種似寶一百二十種真珠寶。黑風者。",
    "T34n1728_001:0925c10": "舊云風無色吹黑沙故爾。有人彈云。沙中",
    "T34n1728_001:0925c11": "無船水中無沙。非是吹黑沙乃是吹黑雲爾。",
    "T34n1728_001:0925c12": "今還例此難。水中無雲雲中無船。何得彈沙",
    "T34n1728_001:0925c13": "而取雲。風能吹黑雲何意不能吹黑沙。請",
    "T34n1728_001:0925c14": "觀音云。黑風洄波。仁王般若有六色風黑赤",
    "T34n1728_001:0925c15": "青天地火也。受陰經明五風。阿含亦云。有黑",
    "T34n1728_001:0925c16": "風風加以黑怖之甚也。羅剎是食人鬼人屍",
    "T34n1728_001:0925c17": "若臭能呪養之令鮮。復有噉精氣鬼。人心中",
    "T34n1728_001:0925c18": "有七渧甜水和氣精神。鬼噉一渧令頭痛。",
    "T34n1728_001:0925c19": "三渧悶絕。七渧盡即死。一人稱名餘者悉脫",
    "T34n1728_001:0925c20": "者。同憂慼休否。是共雖口不同唱。心助",
    "T34n1728_001:0925c21": "覓福故俱獲濟是均。若後值賊則同聲者。陸",
    "T34n1728_001:0925c22": "地心多不并決。須稱號令。使齊與水難為",
    "T34n1728_001:0925c23": "異。何意就此結觀音之名。此正就一人稱名",
    "T34n1728_001:0925c24": "而賴兼群黨。明慈力廣被救護平等。顯觀音",
    "T34n1728_001:0925c25": "之名也。二約事證。應驗傳云。外國百餘人",
    "T34n1728_001:0925c26": "從師子國汎海向扶南。忽遇惡風墮鬼國。",
    "T34n1728_001:0925c27": "便欲盡食。一舶眾人怖稱觀音。中有一小乘",
    "T34n1728_001:0925c28": "沙門不信觀音。不肯稱名。鬼索此沙門。沙門",
    "T34n1728_001:0925c29": "狼狽學稱亦得免脫。次觀釋者不但明世界",
    "T34n1728_001:0926a01": "中風。黑業名風。華嚴云。嫌恨猛風吹罪心火",
    "T34n1728_001:0926a02": "常令熾然。吹諸行商人墮落惡道。失人道善",
    "T34n1728_001:0926a03": "寶及無漏聖財。從地獄上至三禪。皆有果報",
    "T34n1728_001:0926a04": "風難。如僧護經明地獄種種形相。疾風猛浪",
    "T34n1728_001:0926a05": "沒溺破壞。餓鬼所噉若鬼道中寒風裂骨身",
    "T34n1728_001:0926a06": "碎碑。[石*妻]畜生飛走之類傾巢覆卵何可勝",
    "T34n1728_001:0926a07": "言。脩羅亦有風災。若風災起時諸山擊搏。",
    "T34n1728_001:0926a08": "上至三禪宮殿碎為微塵。當此之時誰能",
    "T34n1728_001:0926a09": "救濟。唯當一心稱觀世音菩薩。以王三昧力。",
    "T34n1728_001:0926a10": "或以手障或以口吸。無量方便令得解脫也。",
    "T34n1728_001:0926a11": "次明若修諸善惡。業風吹壞五戒十善船舫。",
    "T34n1728_001:0926a12": "墮三途鬼國及愛見境中。大經云。羅剎婦女",
    "T34n1728_001:0926a13": "隨所生子而悉食之。食子既盡復食其夫。急",
    "T34n1728_001:0926a14": "須稱觀世音菩薩。以慈悲力能令解脫。次明",
    "T34n1728_001:0926a15": "二乘人採聖財寶。為煩惱風吹慧行船。行",
    "T34n1728_001:0926a16": "行舫墮見愛境。為見愛羅剎所害。若能稱觀",
    "T34n1728_001:0926a17": "世音得脫見愛二輪。永得免二十五有黑",
    "T34n1728_001:0926a18": "業也。次明支佛六度行通別圓變易等。入",
    "T34n1728_001:0926a19": "煩惱海採一切智寶。八倒暴風所吹飄。諸行",
    "T34n1728_001:0926a20": "船墮二邊鬼國。用正觀心。體達諸法不生不",
    "T34n1728_001:0926a21": "滅。入實際中。即得解脫。鬼義合前後章故",
    "T34n1728_001:0926a22": "不重說也。法界風難無量一時圓應者。皆",
    "T34n1728_001:0926a23": "由別圓慈悲所熏。菩薩本修別觀。見事中風",
    "T34n1728_001:0926a24": "即起慈悲修戒定。見惡業風即起慈悲修三",
    "T34n1728_001:0926a25": "觀時。節節慈悲令入風實相王三昧中。以事",
    "T34n1728_001:0926a26": "慈悲救果報風。以戒定慈悲救惡業風。三觀",
    "T34n1728_001:0926a27": "慈悲救煩惱風。故能十番拔難。若作圓觀論",
    "T34n1728_001:0926a28": "機應者。但觀風字門具照十法界。三諦宛然",
    "T34n1728_001:0926a29": "通達無礙慈悲遍覆。若分別說王三昧者。以",
    "T34n1728_001:0926b01": "十七三昧救果報風。以二十四三昧救修因",
    "T34n1728_001:0926b02": "風。以二十五三昧救二乘通別圓從假入空",
    "T34n1728_001:0926b03": "煩惱風。以二十五三昧救別教出假無知風。",
    "T34n1728_001:0926b04": "以二十五三昧救圓教入中無明風。變易可",
    "T34n1728_001:0926b05": "解。如是遍救法界。一切一時皆得解脫也。第",
    "T34n1728_001:0926b06": "四明刀杖難者。亦為三。一貼文二約證。三",
    "T34n1728_001:0926b07": "觀釋。貼文為三。一遭難即是苦。二稱名即",
    "T34n1728_001:0926b08": "是善。三應。今言刀杖段段壞者。明人執殺",
    "T34n1728_001:0926b09": "具。一折一來隨來隨斷。彌顯力大。問。水火何",
    "T34n1728_001:0926b10": "不令再滅耶。答。刀杖折再來重明聖力。水",
    "T34n1728_001:0926b11": "火滅後誰復持來。既無持來滅何所顯。今只",
    "T34n1728_001:0926b12": "令絕炎不燒洪流更淺。存顯力大各有其意。",
    "T34n1728_001:0926b13": "不得一例作難也。二約事證者。應驗傳云。",
    "T34n1728_001:0926b14": "晉太元中彭城有一人被枉為賊。本供養金像",
    "T34n1728_001:0926b15": "帶在髻中。後伏法刀下但聞金聲。刀三斫",
    "T34n1728_001:0926b16": "頸終無異。解看像有三痕。由是得放。又蜀",
    "T34n1728_001:0926b17": "有一人檀函盛像安髻中。值姚萇寇蜀。此人",
    "T34n1728_001:0926b18": "與萇相遇。萇以手斫之聞頂有聲。退後看像",
    "T34n1728_001:0926b19": "果見有痕。其人悲感。寧傷我身反損聖容。",
    "T34n1728_001:0926b20": "益加精進。晉太元高簡榮陽京人。犯法臨刑",
    "T34n1728_001:0926b21": "一心歸命。鉗鎖不復見處。下刀刀折。絞之",
    "T34n1728_001:0926b22": "寸斷。遂賣妻子及自身起五層塔在京縣。宋",
    "T34n1728_001:0926b23": "太始初四方兵亂。沈文秀牧青州。為土人明",
    "T34n1728_001:0926b24": "僧駿所攻。秀將杜賀刑妻司馬氏云云。三",
    "T34n1728_001:0926b25": "明觀釋者。非但世間殺具名為刀杖。惡業亦",
    "T34n1728_001:0926b26": "能傷善業身命。煩惱六塵三毒等皆名刀箭。",
    "T34n1728_001:0926b27": "從地獄去即有刀山挂骨劍樹傷身。鋸解屠",
    "T34n1728_001:0926b28": "膾狼籍痛楚。餓鬼更相斬刺互相殘害。畜生",
    "T34n1728_001:0926b29": "自有雌雄牙角自相觸突。又被剉切[利禾+皮]剝。脩",
    "T34n1728_001:0926c01": "羅晝夜征戰。龍王降雨變成刀刃。人中前履",
    "T34n1728_001:0926c02": "白刃却怖難誅。復有橫屍塞外。復有銜刀東",
    "T34n1728_001:0926c03": "市。天共脩羅鬪時五情失守。皆有刀杖怖畏",
    "T34n1728_001:0926c04": "失命之苦。若能稱觀世音。若應刑所刀尋",
    "T34n1728_001:0926c05": "斷壞。若應戰陣立之等力令得安和。次明",
    "T34n1728_001:0926c06": "修諸善因。為三毒刀箭惡業破壞善心。割斷",
    "T34n1728_001:0926c07": "戒皮定肉慧骨。微妙心髓法身慧命。退失墮",
    "T34n1728_001:0926c08": "落失人天道。乃至正命登難崩易。萬劫不復",
    "T34n1728_001:0926c09": "起怖畏心。稱觀世音即蒙救護。三毒不傷清",
    "T34n1728_001:0926c10": "昇受樂。即菩薩力也。次明聲聞人厭患生死。",
    "T34n1728_001:0926c11": "即時觀三界見思劇於刀箭。故大經云。寧以",
    "T34n1728_001:0926c12": "終身近旃陀羅。不能暫時親近五陰愛詐親善",
    "T34n1728_001:0926c13": "六拔刀賊。趣向正路如為怨逐。大論云。譬如",
    "T34n1728_001:0926c14": "臨陣白刃間。結賊未滅害未除。如共毒蛇同",
    "T34n1728_001:0926c15": "室居。如人被縛將去殺。爾時云何安可眠。五",
    "T34n1728_001:0926c16": "苦章句云。十二重城三重棘舘五拔刀人",
    "T34n1728_001:0926c17": "守門。爾時思惟如此怖畏何由得脫。著於正",
    "T34n1728_001:0926c18": "路。須一心稱觀世音。三業至到機成感徹。則",
    "T34n1728_001:0926c19": "能裂生死券度恩愛河。不為煩惱刀杖所害。",
    "T34n1728_001:0926c20": "欲主魔王無如之何。次明支佛。次明六度",
    "T34n1728_001:0926c21": "行。次明通別圓變易等。五住刀箭傷法身損",
    "T34n1728_001:0926c22": "慧命者。若能稱名即蒙聖應。免離通別刀杖",
    "T34n1728_001:0926c23": "脫二死地。豈非法身慈力耶。復次明刀杖機",
    "T34n1728_001:0926c24": "應遍法界者。良由本修別圓觀時。見諸鋒刃",
    "T34n1728_001:0926c25": "傷毀。即起慈悲我當救護。修善遮惡時。於",
    "T34n1728_001:0926c26": "善惡業復起慈悲。若觀刀杖是因緣生法修",
    "T34n1728_001:0926c27": "三觀時。復起慈悲願行填滿。今住王三昧",
    "T34n1728_001:0926c28": "中。無量神力以本事慈悲對果報刀箭。修善",
    "T34n1728_001:0926c29": "慈悲救惡業刀箭。三觀慈悲救煩惱刀箭。刀",
    "T34n1728_001:0927a01": "杖是質礙屬地字門攝。菩薩於質礙地門通",
    "T34n1728_001:0927a02": "達明了。如華嚴四十明。彌多羅童女於師子",
    "T34n1728_001:0927a03": "奮迅城師子幢王宮中。處明淨寶藏法堂。不",
    "T34n1728_001:0927a04": "可思議莊校此堂。一瑠璃柱一金剛壁一",
    "T34n1728_001:0927a05": "摩尼鏡。諸寶諸鈴諸樹諸形像諸瓔珞中。住",
    "T34n1728_001:0927a06": "是一切質礙具內。悉見一切如來從初發心",
    "T34n1728_001:0927a07": "行菩薩道。乃至成等正覺入滅。皆於中現無",
    "T34n1728_001:0927a08": "不明了。如於淨水見月影像。此法門名般若",
    "T34n1728_001:0927a09": "普莊嚴法門。善財入此地法門時。能得不可",
    "T34n1728_001:0927a10": "說陀羅尼大慈大悲陀羅尼。能作佛事陀羅",
    "T34n1728_001:0927a11": "尼。一切法無不具足。當知地字門普應一切",
    "T34n1728_001:0927a12": "令得解脫也。復次圓觀觀地大質礙之法。攝",
    "T34n1728_001:0927a13": "一切十法界三諦宛然。明了在地門中。圓起",
    "T34n1728_001:0927a14": "慈悲遍於法界。寂而常照無機不應。若欲分",
    "T34n1728_001:0927a15": "別說之令易解者。以十三昧救果報刀杖。以",
    "T34n1728_001:0927a16": "二十四三昧救三毒刀杖。以二十五三昧救",
    "T34n1728_001:0927a17": "入空煩惱刀杖。以二十五三昧救出假無知",
    "T34n1728_001:0927a18": "刀杖。以二十五三昧救入中無明刀杖。一切",
    "T34n1728_001:0927a19": "一時皆得解脫。第五鬼難亦為三。一貼文。",
    "T34n1728_001:0927a20": "二約證。三觀解。貼文為四。一標處所。二明",
    "T34n1728_001:0927a21": "遭難即是苦。三稱名即是善。四應。三千大千",
    "T34n1728_001:0927a22": "滿中者。此假設之辭也。若言滿中復。更從何",
    "T34n1728_001:0927a23": "處來。知是假言爾。上水火何不假設滿大",
    "T34n1728_001:0927a24": "千耶。鬼有心識相延故滿假設為便。水火無",
    "T34n1728_001:0927a25": "心假設為難。鬼所以畏者觀音有威有恩。若",
    "T34n1728_001:0927a26": "非懷恩則是畏威。所以聞名尚不能加於惡",
    "T34n1728_001:0927a27": "眼。豈容興害心。害心惡眼二俱歇也。次約事",
    "T34n1728_001:0927a28": "證者。次觀解者。若果報論鬼難者。地獄道亦",
    "T34n1728_001:0927a29": "應有弊惡大力鬼惱諸罪人。鬼道中力大者惱",
    "T34n1728_001:0927b01": "於小鬼。畜生道鬼亦噉畜生。人中可知諸天",
    "T34n1728_001:0927b02": "既領鬼何容為鬼所惱。如阿含中云。有大力",
    "T34n1728_001:0927b03": "鬼忽坐帝釋床。帝釋大瞋鬼光明轉盛。釋還",
    "T34n1728_001:0927b04": "發慈心鬼光明滅即去。天主既為鬼所惱。",
    "T34n1728_001:0927b05": "何況四王脩羅道耶。如是等處鬼難怖畏稱",
    "T34n1728_001:0927b06": "觀世音。即不能加害也。次明修因者。自有惡",
    "T34n1728_001:0927b07": "業名為鬼。自有鬼動三毒。如阿含云。婬亦有",
    "T34n1728_001:0927b08": "鬼鬼入人心則使人婬佚無度。或鬼使瞋使",
    "T34n1728_001:0927b09": "邪。當知鬼亦破善。三毒當體是鬼者。婬破梵",
    "T34n1728_001:0927b10": "行。瞋破慈悲。貪鬼惱不盜戒。嗜鬼惱不飲",
    "T34n1728_001:0927b11": "戒。乃至十善諸禪亦如是。皆為惡業鬼毀",
    "T34n1728_001:0927b12": "損。人天動不動業若能稱名即不加害也。次",
    "T34n1728_001:0927b13": "明煩惱鬼者。見心為男鬼。愛心為女鬼。若論",
    "T34n1728_001:0927b14": "此鬼即得滿三千大千世界。非復假設之言。",
    "T34n1728_001:0927b15": "何以故。以見使歷三界有八十八。愛歷三",
    "T34n1728_001:0927b16": "界合有九十八。豈不遍滿。此鬼欲來惱二乘",
    "T34n1728_001:0927b17": "人乃至六度通別圓等行人。大經云。唯願世",
    "T34n1728_001:0927b18": "尊。善良呪師當為我等除無明鬼。又云。愚癡",
    "T34n1728_001:0927b19": "羅剎止住其中。豈非煩惱鬼耶。若稱名誦念",
    "T34n1728_001:0927b20": "觀智成就。能令見愛塵勞隨意所轉不能為",
    "T34n1728_001:0927b21": "害也。次別圓本觀慈悲機應者。別觀菩薩初",
    "T34n1728_001:0927b22": "發心時。見諸惡鬼惱亂世間。無能救解。如訖",
    "T34n1728_001:0927b23": "拏迦羅等惱毘舍離。是故菩薩興起慈悲為",
    "T34n1728_001:0927b24": "作擁護。若修諸善為惡所壞。亦起慈悲令善",
    "T34n1728_001:0927b25": "成就。若觀此鬼及以業鬼。皆是因緣生法從",
    "T34n1728_001:0927b26": "假入空出假入中。皆節節慈悲誓願。於諸煩",
    "T34n1728_001:0927b27": "惱深達實相成王三昧。以誓願熏修法界眾",
    "T34n1728_001:0927b28": "生。若遭鬼難能遍法界救護。以事中慈悲救",
    "T34n1728_001:0927b29": "果報上鬼。修善慈悲救惡業鬼。以三觀慈悲",
    "T34n1728_001:0927c01": "救愛見無明等鬼。悉令諸鬼堪任乘御。不能",
    "T34n1728_001:0927c02": "為惡眼視之。如華嚴四十三迦毘羅婆城。娑",
    "T34n1728_001:0927c03": "婆陀夜天。於日沒後見處虛空。見其身上有",
    "T34n1728_001:0927c04": "一切星現一毛孔中。見所化眾生。或生天上",
    "T34n1728_001:0927c05": "或得二乘。或修菩薩行種種方便皆悉見聞。",
    "T34n1728_001:0927c06": "爾時夜天告善財言。我於惡眾生發大慈心。",
    "T34n1728_001:0927c07": "不善眾生發大悲心。於聲聞緣覺發安立一",
    "T34n1728_001:0927c08": "切智道心。我見眾生遠離正道趣於邪徑。著",
    "T34n1728_001:0927c09": "諸顛倒虛妄迷惑受眾苦惱。我見此已。無量",
    "T34n1728_001:0927c10": "方便除諸邪惑安立正見。故知法身菩薩以",
    "T34n1728_001:0927c11": "夜叉鬼身。能作如此安立眾生。觀音菩薩於",
    "T34n1728_001:0927c12": "此鬼神法門。豈不通達。普應一切令得無害。",
    "T34n1728_001:0927c13": "若圓觀識種是愛見鬼門。一切法趣此識種",
    "T34n1728_001:0927c14": "鬼法門。十法界三諦具足無緣慈悲。普被一",
    "T34n1728_001:0927c15": "切即是鬼門。王三昧力遍應法界。若分別說",
    "T34n1728_001:0927c16": "者。以十三昧救事鬼。二十四三昧救惡業鬼。",
    "T34n1728_001:0927c17": "以二十五三昧救二乘通別圓入空鬼。乃至",
    "T34n1728_001:0927c18": "入中道。一切一時俱不加害。第六枷鎖難亦",
    "T34n1728_001:0927c19": "為三。一貼文。二約證。三觀釋。貼文為四。",
    "T34n1728_001:0927c20": "一標有罪無罪。二遭難。三稱名。四應。上臨當",
    "T34n1728_001:0927c21": "被害此定入死目。此明有罪無罪。或是推檢",
    "T34n1728_001:0927c22": "未定。或可判入徒流。若判未判俱被禁節。明",
    "T34n1728_001:0927c23": "聖心等本救其囚執。不論有罪無罪也。在手",
    "T34n1728_001:0927c24": "名杻在脚名械。在頸名枷連身名鎖。此則三",
    "T34n1728_001:0927c25": "木一鐵之名也。繫名繫礙檢是封檢。繫未必",
    "T34n1728_001:0927c26": "檢檢必被繫。繫而具檢憂怖亦深。鳥死聲哀",
    "T34n1728_001:0927c27": "人死言善。若能稱觀世音者。重關自開鐵木",
    "T34n1728_001:0927c28": "斷壞。次引事證者應驗傳云。蓋護山陽人。繫",
    "T34n1728_001:0927c29": "獄應死。三日三夜心無間息。即眼見觀音放",
    "T34n1728_001:0928a01": "光照之。鎖脫門開尋光而去。行二十里光明",
    "T34n1728_001:0928a02": "方息。張暢為譙王長史。王及暢繫廷尉誦經",
    "T34n1728_001:0928a03": "千遍。鎖寸寸斷不日即散。虛丞相云云。三",
    "T34n1728_001:0928a04": "觀釋者。地獄體是囹圄。鬼及畜生亦有籠繫。",
    "T34n1728_001:0928a05": "修羅亦被五縛。北方及天上自在應無此難。",
    "T34n1728_001:0928a06": "降是已還無免幽厄。若能稱名皆得斷壞也。",
    "T34n1728_001:0928a07": "次明修因惡業即名枷鎖也。諸業雖有力不",
    "T34n1728_001:0928a08": "逐不作者。若有造業果終不失。故云不失法",
    "T34n1728_001:0928a09": "如券。若人修習諸善被惡業覆。如大山映覆",
    "T34n1728_001:0928a10": "於心。使善敗壞更增惡業。惡業即招果縛無",
    "T34n1728_001:0928a11": "由可解。若欲脫此業者因時可救。急稱觀音",
    "T34n1728_001:0928a12": "能令三惡業壞。故經云。妻子以為鎖械。錢財",
    "T34n1728_001:0928a13": "以為牢獄。王法以為獄籍。遮礙行人不得修",
    "T34n1728_001:0928a14": "道。望現在是果報縛。望過去是業。次明聲聞",
    "T34n1728_001:0928a15": "者。凡夫及三果皆是有罪。羅漢是無罪。大品",
    "T34n1728_001:0928a16": "云。摩訶那伽雖有罪無罪同在三界獄中。五",
    "T34n1728_001:0928a17": "陰繩所縛三相無常檢束印封之。權實上惑",
    "T34n1728_001:0928a18": "名杻。定慧上惑名械。中道上惑名枷。法身上",
    "T34n1728_001:0928a19": "惑名鎖。如是等束縛行人不能得脫。稱名繫",
    "T34n1728_001:0928a20": "念必蒙靈應。若發定慧是械斷。若發權實是",
    "T34n1728_001:0928a21": "杻斷。若破無明是枷斷。法身顯現是鎖斷。入",
    "T34n1728_001:0928a22": "無餘涅槃是縛斷。免三相是離檢。出三界是",
    "T34n1728_001:0928a23": "出獄。此復有通別意。次明支佛六度行通別",
    "T34n1728_001:0928a24": "圓。若論枷鎖猶是地質礙。別圓本觀所起慈",
    "T34n1728_001:0928a25": "悲遍應之義不異於前。若三千大千以表空",
    "T34n1728_001:0928a26": "種。王賊鬼等以表識種。論其十番普應此亦",
    "T34n1728_001:0928a27": "如前論其本觀。今當說菩薩見眾生以空識",
    "T34n1728_001:0928a28": "成果報身。還為空識所惱。修諸善時空識之",
    "T34n1728_001:0928a29": "業亦能壞善。觀空識有三諦之障有三諦之",
    "T34n1728_001:0928b01": "理。如是節節皆起慈悲。悲欲拔眾生苦。慈欲",
    "T34n1728_001:0928b02": "與眾生樂。故淨名云。菩薩觀四大種空種識",
    "T34n1728_001:0928b03": "種皆空空故。無四大無空無識。是為入不",
    "T34n1728_001:0928b04": "二法門。成王三昧能遍十法界垂應。以事",
    "T34n1728_001:0928b05": "中慈悲。救果報空識難。以修善慈悲。救惡業",
    "T34n1728_001:0928b06": "空識難。以三觀慈悲。救煩惱空識難。故知",
    "T34n1728_001:0928b07": "觀音於空識法門而得自在。華嚴三十九善",
    "T34n1728_001:0928b08": "住比丘於虛空中大作佛事。若作圓觀。觀空",
    "T34n1728_001:0928b09": "種因緣性相本末究竟等。則一切十法界悉",
    "T34n1728_001:0928b10": "趣空門。識亦如是。起無綠慈悲熏諸眾生。",
    "T34n1728_001:0928b11": "十法界有機即能一切一時而得解脫。第七怨",
    "T34n1728_001:0928b12": "賊難亦為三。一貼文。二約證。三觀釋。貼",
    "T34n1728_001:0928b13": "文為四。一標難處。二標遭難人。三明有機。四",
    "T34n1728_001:0928b14": "明應。難處者先明處。即是大千國土。次明難",
    "T34n1728_001:0928b15": "即滿中怨賊滿中假設之辭也。國曠賊多",
    "T34n1728_001:0928b16": "聖力能救顯功之至也。怨者此難重也。賊本",
    "T34n1728_001:0928b17": "求財怨本奪命。今怨為賊必財命兩圖。若過",
    "T34n1728_001:0928b18": "去流血名怨。現在奪財名賊。如此怨賊遍滿",
    "T34n1728_001:0928b19": "大千尚能護之。輕者豈不能救也。二標遭難",
    "T34n1728_001:0928b20": "人者。即商主也。此又為四。一明主。二有",
    "T34n1728_001:0928b21": "從。三懷寶。四涉險。商者訓量。此人擇",
    "T34n1728_001:0928b22": "識貴賤善解財利商量得宜。堪為商人之",
    "T34n1728_001:0928b23": "主。既有商主即有將領。諸商人既涉險遠",
    "T34n1728_001:0928b24": "所齎者。必是難得之貨。故言重寶也。險路",
    "T34n1728_001:0928b25": "者或可曠絕幽隘。名為險路。或值怨賊衝",
    "T34n1728_001:0928b26": "出之處。名為險路者也。機者亦四。先明一人",
    "T34n1728_001:0928b27": "安慰。二勸稱名。三歎德。四眾人俱稱。所以安",
    "T34n1728_001:0928b28": "慰者止其恐怖也。所以勸稱名者設其上策",
    "T34n1728_001:0928b29": "也。所以歎德者獎令定膽也。若不安慰則怖",
    "T34n1728_001:0928c01": "遽慞惶。雖安慰止怖。若不設計唐慰何益。故",
    "T34n1728_001:0928c02": "勸稱名。雖勸稱名。若不歎德設計。則心不定",
    "T34n1728_001:0928c03": "膽亦不勇。所以歎德。故知此菩薩決定能施",
    "T34n1728_001:0928c04": "無畏。決果依憑三義既足。俱時稱唱機應即",
    "T34n1728_001:0928c05": "得解脫也。南無云歸命。亦稱為救我。次結口",
    "T34n1728_001:0928c06": "機也。今言觀音勢力既大加護亦曠。豈止",
    "T34n1728_001:0928c07": "七難而已。當知遍法界皆能救護。故言巍",
    "T34n1728_001:0928c08": "巍。巍巍者。重明高累之辭也。明觀音之力出",
    "T34n1728_001:0928c09": "於分段之外豎應二土。故言重明。載沐神",
    "T34n1728_001:0928c10": "應故言高累。以是義故。故言巍巍如是也。",
    "T34n1728_001:0928c11": "二約事證者。應驗傳云。慧達以晉隆安二",
    "T34n1728_001:0928c12": "年。北隴上掘甘草。于時羌餓捕人食之。達",
    "T34n1728_001:0928c13": "為羌所得閉在柵中。擇肥者先食。達急一心",
    "T34n1728_001:0928c14": "稱名誦經。食餘人稍盡。唯達并一小兒次擬",
    "T34n1728_001:0928c15": "明日。達竟夜誦猶冀一感。向曉羌來取之。忽",
    "T34n1728_001:0928c16": "見一虎從草透出咆哮。諸羌散走虎因齧",
    "T34n1728_001:0928c17": "柵作一穴而去。達將小兒走叛得免。又裴",
    "T34n1728_001:0928c18": "安起從虜叛還。南至河邊不能得過。望見",
    "T34n1728_001:0928c19": "追騎在後死至須臾。於是稱觀世音。見一白",
    "T34n1728_001:0928c20": "狼安起透抱。一擲便過南岸。即失狼所。追",
    "T34n1728_001:0928c21": "騎共在北岸望之歎惋無極。道明於武原劫",
    "T34n1728_001:0928c22": "奪船道往徑遇賊難等。三觀釋者。若果報論",
    "T34n1728_001:0928c23": "怨賊者。從地獄至第六天皆有鬪諍。如阿含",
    "T34n1728_001:0928c24": "云。忉利戰不如修羅。索援至第六天。如此怨",
    "T34n1728_001:0928c25": "會稱名得脫也。次修善時惡多是怨。猶如",
    "T34n1728_001:0928c26": "氷炭。稱名惡退善業成就。如闇滅明生。次",
    "T34n1728_001:0928c27": "明煩惱為怨賊者。一切煩惱是出世法怨。商",
    "T34n1728_001:0928c28": "主是三師羯磨。受戒人是商人。無作戒是",
    "T34n1728_001:0928c29": "重寶。五塵是怨賊。或法師是商主。商人是",
    "T34n1728_001:0929a01": "徒眾。理教是重寶。兩遇魔事是怨賊。或心王",
    "T34n1728_001:0929a02": "是商主。心數是商人。正觀之智是重寶。覺觀",
    "T34n1728_001:0929a03": "為怨賊。或般若是商主。五度萬行是商人。",
    "T34n1728_001:0929a04": "法性實相是重寶。六蔽是怨賊。將此意歷諸",
    "T34n1728_001:0929a05": "教義自在作。悉成稱名即得解脫也。復次",
    "T34n1728_001:0929a06": "約怨賊難結成別圓慈悲應。例前可解云云。",
    "T34n1728_001:0929a07": "觀音義疏卷上"
}