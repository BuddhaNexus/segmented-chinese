{
    "T34n1718_08b:0112c16": "folio_8b 妙法蓮華經文句卷第八下",
    "T34n1718_08b:0112c18": "天台智者大師說",
    "T34n1718_08b:0112c19": "釋見寶塔品釋見寶塔品",
    "T34n1718_08b:0112c20": "梵言塔婆，或偷婆，此翻方墳，亦言靈廟。",
    "T34n1718_08b:0112c21": "又言支提，無骨身者也。此塔既有全身不",
    "T34n1718_08b:0112c22": "散，則不稱支提。《阿含》明四支徵知倚切，謂生",
    "T34n1718_08b:0112c23": "處、得道、轉法輪、入滅四處起塔，今之寶塔是",
    "T34n1718_08b:0112c24": "先佛入滅支徵。經云，佛三種身從此經生，",
    "T34n1718_08b:0112c25": "諸佛於此而坐道場、諸佛於此而轉法輪、",
    "T34n1718_08b:0112c26": "諸佛於此而般涅槃，秖此《法華》即是三世諸",
    "T34n1718_08b:0112c27": "佛之四支徵。先佛已居，今佛並坐，當佛亦然。",
    "T34n1718_08b:0112c28": "此塔出來明顯此事，四眾皆覩，故言「見寶塔",
    "T34n1718_08b:0112c29": "品」。《瓔珞經》善吉問「生身全身碎身功德等耶？」",
    "T34n1718_08b:0113a01": "佛言「不等。色身言教化訓，三業具足清淨，眾",
    "T34n1718_08b:0113a02": "生得至道場；全碎舍利正可威神光明，供",
    "T34n1718_08b:0113a03": "養得福，是故不等。」又問頂王如來「十二那術",
    "T34n1718_08b:0113a04": "劫說法教化，舍利亦爾此應是等。」佛言「皆頂",
    "T34n1718_08b:0113a05": "王如來神力所作耳。」彼經格全碎舍利皆由",
    "T34n1718_08b:0113a06": "生身佛力，今經格生身全碎舍利、法身偏圓",
    "T34n1718_08b:0113a07": "舍利皆從經出，顯此經功德弘持力大，從地",
    "T34n1718_08b:0113a08": "涌來證明此事，四眾皆覩，故言「見寶塔品」。",
    "T34n1718_08b:0113a09": "北地師云：「佛為身子說經時，寶塔已現為",
    "T34n1718_08b:0113a10": "作證明，若說經竟，來證何等？經家作次第，",
    "T34n1718_08b:0113a11": "安置三周後耳。」此乃人情則不可信。今依",
    "T34n1718_08b:0113a12": "《薩雲分陀利經》云「佛說法華無央數偈時，",
    "T34n1718_08b:0113a13": "有七寶塔從地涌出，中有金床，床上有佛，",
    "T34n1718_08b:0113a14": "字袍休蘭羅，漢言大寶，歎釋尊言：『我故來",
    "T34n1718_08b:0113a15": "供養，願坐我金床，更為我說《薩雲分陀利》。』」",
    "T34n1718_08b:0113a16": "依此經證即是說三周，後更請壽量，明文",
    "T34n1718_08b:0113a17": "聖說而不肯用，人之穿鑿那可承耶？此塔正",
    "T34n1718_08b:0113a18": "為證前請後從地涌出，四眾皆覩，故言「見",
    "T34n1718_08b:0113a19": "寶塔品」。地師說多寶是法身佛；《釋論》說多寶",
    "T34n1718_08b:0113a20": "誓願化身來證經，此文亦爾。師言，法身無",
    "T34n1718_08b:0113a21": "來無出，報身巍巍堂堂，應身普應一切，若",
    "T34n1718_08b:0113a22": "即此謂是三佛者，未盡其體也，秖是表",
    "T34n1718_08b:0113a23": "示而已，多寶表法佛，釋尊表報佛，分身表",
    "T34n1718_08b:0113a24": "應佛，三佛雖三而不一異，應作如此說，",
    "T34n1718_08b:0113a25": "如此信解也。此四番即四悉檀解見寶塔",
    "T34n1718_08b:0113a26": "云云。塔出為兩：一、發音聲以證前，開塔以",
    "T34n1718_08b:0113a27": "起後。證前者，證三周說法皆是真實，若略",
    "T34n1718_08b:0113a28": "言真實者，皆與實相相應也；若廣言真實",
    "T34n1718_08b:0113a29": "者，離四句絕百非也；若處中說者，八不名",
    "T34n1718_08b:0113b01": "真實。塔從地涌示不滅，分座共坐示不生，",
    "T34n1718_08b:0113b02": "入塔示不常，現塔示不斷，分身示不一，全",
    "T34n1718_08b:0113b03": "身示不異，多寶讓座示不來，釋迦坐半座",
    "T34n1718_08b:0113b04": "示不出，八不顯然，故是真實。又證迹門流通，",
    "T34n1718_08b:0113b05": "持經功深弘宣力大，皆真實也。「平等大慧」者，",
    "T34n1718_08b:0113b06": "與般若云何？《釋論》七十九云「般若是三世諸",
    "T34n1718_08b:0113b07": "佛妙法，如一城門四方皆入」，當知般若亦",
    "T34n1718_08b:0113b08": "稱妙法，此經稱平等大慧，二文相指其意可",
    "T34n1718_08b:0113b09": "知。起後者，若欲開塔，須集分身明玄付",
    "T34n1718_08b:0113b10": "囑，聲徹下方召本弟子論於壽量，久遠之",
    "T34n1718_08b:0113b11": "塔從地涌出，開自在神通之力，顯過去世",
    "T34n1718_08b:0113b12": "益物也。發大音聲，開師子奮迅之力，顯現",
    "T34n1718_08b:0113b13": "在十方開權顯實也。有大誓願，未來諸佛若",
    "T34n1718_08b:0113b14": "說此經，我之寶塔皆到其所為作證明，開",
    "T34n1718_08b:0113b15": "大勢威猛之力，顯未來常住不滅也。又塔",
    "T34n1718_08b:0113b16": "在空中亦證前起後，七方便人藏理未開",
    "T34n1718_08b:0113b17": "無明所隱，如塔在地；聞三周開三顯實開",
    "T34n1718_08b:0113b18": "佛知見，顯出法身如塔涌空此即證前；修",
    "T34n1718_08b:0113b19": "得法身久已明著，如塔在空無能開者，表",
    "T34n1718_08b:0113b20": "本地久成眾所不識。若發迹顯本了達無",
    "T34n1718_08b:0113b21": "疑，此即起後也。若塔從地出，表法身顯，",
    "T34n1718_08b:0113b22": "與餘經亦同亦異，菩薩顯法身則同，二乘",
    "T34n1718_08b:0113b23": "顯法身則異。若塔在空開門見佛，表發迹",
    "T34n1718_08b:0113b24": "顯本，與餘經永異。若塔來證，前事已彰灼，",
    "T34n1718_08b:0113b25": "蓋不須疑；塔來起後，密有其意眾所未",
    "T34n1718_08b:0113b26": "知，今取後義預作此釋亦復無咎。觀心解",
    "T34n1718_08b:0113b27": "者，依經修觀與法身相應境智必會，如塔",
    "T34n1718_08b:0113b28": "來證經，境智既會則大報圓滿，如釋迦與",
    "T34n1718_08b:0113b29": "多寶同坐一座，以大報圓故隨機出應，",
    "T34n1718_08b:0113c01": "如分身皆集，由多寶出故則三佛得顯，由",
    "T34n1718_08b:0113c02": "持經故即具三身，《普賢觀》云「佛三種身從",
    "T34n1718_08b:0113c03": "方等生」，即此義也。有人分此品下十一品，是",
    "T34n1718_08b:0113c04": "神通身輪開本迹，從「彌勒問」下，是說法口",
    "T34n1718_08b:0113c05": "輪開本迹，本迹意未彰，從此分文太早云",
    "T34n1718_08b:0113c06": "云。此品有長行、偈頌。長行有三：一、明多寶",
    "T34n1718_08b:0113c07": "涌現，二、明分身遠集，三、明釋迦唱募。初文",
    "T34n1718_08b:0113c08": "有六：一、塔現之相，二、諸天供養，三、多寶稱",
    "T34n1718_08b:0113c09": "歎，四、時眾驚疑，五、大樂說問，六、如來答。「七寶",
    "T34n1718_08b:0113c10": "為塔」者，明法身之地以性得七覺七聖財寶，",
    "T34n1718_08b:0113c11": "塔者實相之境，法身所依處也。「高五百由旬」",
    "T34n1718_08b:0113c12": "者是二萬里，豎明因中萬行、果中萬德也。「廣",
    "T34n1718_08b:0113c13": "二百五十由旬」即是一萬里，橫用萬善莊嚴",
    "T34n1718_08b:0113c14": "也。「地」者，無明心地也，以無所破，破於無明；",
    "T34n1718_08b:0113c15": "以無所住，住第一義空。「種種寶物」者，眾多",
    "T34n1718_08b:0113c16": "定慧而莊校也。「欄楯」是總持也。「龕室千萬」者，",
    "T34n1718_08b:0113c17": "無量慈悲之室，亦是無量空舍。「幢幡」是神通",
    "T34n1718_08b:0113c18": "勝相也。「垂寶纓絡」者，四十地功德，上莊嚴法",
    "T34n1718_08b:0113c19": "身，下被眾生也。「寶鈴萬億」者，八音四辯也。",
    "T34n1718_08b:0113c20": "「四面出香」者，四諦道風吹四德香也。「高至四",
    "T34n1718_08b:0113c21": "天王宮」者，窮四諦理也。從「三十三天」下，第",
    "T34n1718_08b:0113c22": "二諸天供養，事解可知，更復約理。三十心",
    "T34n1718_08b:0113c23": "為三十，十地為一、等覺為一、妙覺為一，合",
    "T34n1718_08b:0113c24": "為三十三，同依實相境也。「雨天曼陀羅」者，",
    "T34n1718_08b:0113c25": "初心亦具四十二地功德，後心亦爾，皆以四",
    "T34n1718_08b:0113c26": "十地所有因花歸向法身也。「餘諸天龍」下，",
    "T34n1718_08b:0113c27": "即是內凡外凡等，亦依實相向果行因也。",
    "T34n1718_08b:0113c28": "「爾時寶塔中」下，第三，多寶稱歎，正證前開權",
    "T34n1718_08b:0113c29": "顯實不虛也。「平等大慧」者，即是諸佛智慧，",
    "T34n1718_08b:0114a01": "如前行步平正義也。平等有二：一、法等，即",
    "T34n1718_08b:0114a02": "中道理；二、眾生等，一切眾生同得佛慧。「大」者",
    "T34n1718_08b:0114a03": "如前高廣義也。約觀心者，空觀豎等、假觀",
    "T34n1718_08b:0114a04": "橫等、中觀橫豎平等，平等雙照即是平等大",
    "T34n1718_08b:0114a05": "慧也。「如是如是」者，一、如法相是，二、如根性",
    "T34n1718_08b:0114a06": "是也。「皆是真實」也，如法相說故言真實",
    "T34n1718_08b:0114a07": "也。「爾時四眾見」下，第四，時眾驚疑。文有二：",
    "T34n1718_08b:0114a08": "一、得法喜，二者疑怪也。「爾時有菩薩」下，第五，",
    "T34n1718_08b:0114a09": "大樂說因疑請問。若望下答意，應為三問：",
    "T34n1718_08b:0114a10": "一問、何因有此塔？二問、何故塔從地出？三",
    "T34n1718_08b:0114a11": "問、何故發是音聲也？「爾時佛告」下，第六，佛",
    "T34n1718_08b:0114a12": "答。此三：一、先答第二問，此佛有願為證法",
    "T34n1718_08b:0114a13": "華，故從地涌出也。「彼佛成道」下，追答第一",
    "T34n1718_08b:0114a14": "問，由彼佛命令造此塔也。次「其佛以神」下，",
    "T34n1718_08b:0114a15": "第三答第三，為作證明，故發是音聲也。",
    "T34n1718_08b:0114a16": "《釋論》明多寶佛不得說法而取滅度，師解不",
    "T34n1718_08b:0114a17": "爾。彼佛告諸比丘，比丘即是受化之人，何謂",
    "T34n1718_08b:0114a18": "不說？當是多寶亦得開三不得顯實，故",
    "T34n1718_08b:0114a19": "《釋論》云不得說法耳。以是義故，雖復滅",
    "T34n1718_08b:0114a20": "度，在在處處有說《法華經》，便隨喜作證也。",
    "T34n1718_08b:0114a21": "「大樂說以如來神力」下，第二，明分身遠集。就",
    "T34n1718_08b:0114a22": "此有七：一、樂說請見多寶，二、應集分身，",
    "T34n1718_08b:0114a23": "三、樂說請集，四、放光遠召，五、諸佛同來，六、",
    "T34n1718_08b:0114a24": "嚴淨國界，七、與欲開塔。釋初請，云「承佛神",
    "T34n1718_08b:0114a25": "力」者，欲開塔須集佛，集佛即付囑，付囑",
    "T34n1718_08b:0114a26": "即召下方，下方出即應開近顯遠，此是大",
    "T34n1718_08b:0114a27": "事之由，豈非佛神力令問也？餘段如文。「爾",
    "T34n1718_08b:0114a28": "時佛放白毫」下，四，放光遠召。三變土淨者，此",
    "T34n1718_08b:0114a29": "正由三昧，三昧有三，初變娑婆，是背捨能",
    "T34n1718_08b:0114b01": "變穢為淨；次變二百那由他，是勝處轉變",
    "T34n1718_08b:0114b02": "自在；後變二百那由他，是一切處於境無",
    "T34n1718_08b:0114b03": "閡。又初一變淨表淨除四住，次一變淨表",
    "T34n1718_08b:0114b04": "淨除塵沙，後一變淨表淨除無明。「是時諸",
    "T34n1718_08b:0114b05": "佛坐師子座」，第七，與欲開塔，復五：一、諸佛問",
    "T34n1718_08b:0114b06": "訊說欲，二、釋迦開塔，三、四眾皆同見聞，四、",
    "T34n1718_08b:0114b07": "二佛分座而坐，五、四眾請加。諸佛同與欲",
    "T34n1718_08b:0114b08": "開塔，如僧中作法與欲意也。《大集》明若干",
    "T34n1718_08b:0114b09": "佛與欲，《華嚴》亦說十方若干佛同說《華嚴》，《大",
    "T34n1718_08b:0114b10": "品》亦云千佛同說《般若》，皆不云是釋迦分",
    "T34n1718_08b:0114b11": "身；準今經者應是分身，彼帶方便故時中",
    "T34n1718_08b:0114b12": "不顯說耳。今經非但數多，亦直說是分身",
    "T34n1718_08b:0114b13": "咸來與欲也。「爾時釋迦見」下，第二，開塔者即",
    "T34n1718_08b:0114b14": "是開權，見佛者即是顯實，亦是證前，復將",
    "T34n1718_08b:0114b15": "開後。「如却關鑰」者，却障機動也。「以大音聲」",
    "T34n1718_08b:0114b16": "下，第二，釋迦唱募覓流通人。復為三：一、大",
    "T34n1718_08b:0114b17": "聲唱募。「如來不久」下，第二，明付囑時至。「佛欲",
    "T34n1718_08b:0114b18": "以」下，第，三明付囑有在。「有在」者，若佛在世",
    "T34n1718_08b:0114b19": "隨機利物，自說正法無待他人；今佛化緣",
    "T34n1718_08b:0114b20": "機盡，欲令此法利益無窮，故須付囑流通",
    "T34n1718_08b:0114b21": "也。「付囑有在」者，此有二意：一、近令有在，付",
    "T34n1718_08b:0114b22": "八萬二萬舊住菩薩此土弘宣；二、遠令有",
    "T34n1718_08b:0114b23": "在，付本弟子下方千界微塵，令觸處流通，",
    "T34n1718_08b:0114b24": "又發起壽量也。偈有四十八行，頌上三意：",
    "T34n1718_08b:0114b25": "初有三行半，頌多寶滅度；第二有八行半，",
    "T34n1718_08b:0114b26": "頌分身集；第三有三十六行，頌釋迦付囑。",
    "T34n1718_08b:0114b27": "前二如文。「告諸大眾」下，第三，復二：初八行半，",
    "T34n1718_08b:0114b28": "舉三佛以勸流通；次有二十七行半，舉難",
    "T34n1718_08b:0114b29": "持之法以勸流通。就初有三：初一行半，募",
    "T34n1718_08b:0114c01": "覓其人；次「其多寶」下，第二，有三行，正舉三",
    "T34n1718_08b:0114c02": "佛以勸持經；次「其有能護」下，第三，四行，能",
    "T34n1718_08b:0114c03": "持此經，即是供養三佛及見三佛，以釋勸",
    "T34n1718_08b:0114c04": "意。「諸善男子」下，第二，二十七行半，舉難持",
    "T34n1718_08b:0114c05": "之法以勸流通，復二：初二十行，正舉勸；",
    "T34n1718_08b:0114c06": "二，七行半，釋勸意。就初復三：初一行，誡勸；",
    "T34n1718_08b:0114c07": "次「諸餘經典」下，第二，十七行，正舉難持以",
    "T34n1718_08b:0114c08": "勸流通。「後我為佛道」下，第三，二行，釋難持",
    "T34n1718_08b:0114c09": "意，若有能持即持佛身，此意豈易？第二，「諸",
    "T34n1718_08b:0114c10": "善男子我於」下七行半，明能持難持能成",
    "T34n1718_08b:0114c11": "勝德以釋勸意。就此復三：初一行半，重募",
    "T34n1718_08b:0114c12": "持經人；次「此經難持」下，第二，一行半，明能",
    "T34n1718_08b:0114c13": "持難持則諸佛喜歎；次「是則勇猛」下，第三，",
    "T34n1718_08b:0114c14": "四行半，明能持難持即成勝行，勝行有",
    "T34n1718_08b:0114c15": "自他也。「恐畏世」者，天竺名沙悖，此云",
    "T34n1718_08b:0114c16": "恐畏，天竺云颰陀，此云賢劫之異名耳。",
    "T34n1718_08b:0114c17": "釋提婆達多品釋提婆達多品生時人天心熱，因此立名，即因緣釋名也；因行逆而理順，即圓教",
    "T34n1718_08b:0114c18": "之意，非餘教意也。本地清涼，迹示天熱，同眾生病耳《寶唱經目》云「《法華》凡",
    "T34n1718_08b:0114c19": "四譯，兩存、兩沒。曇摩羅剎，此言法護，西晉長",
    "T34n1718_08b:0114c20": "安譯，名正法華。法護仍敷演，安、汰所承者",
    "T34n1718_08b:0114c21": "是也。鳩摩羅什，此翻童壽，是龜茲國人，以",
    "T34n1718_08b:0114c22": "偽秦弘始五年四月二十三日，於長安逍遙",
    "T34n1718_08b:0114c23": "園譯《大品》竟，至八年夏，於草堂寺譯此",
    "T34n1718_08b:0114c24": "《妙法蓮華》，命僧叡講之，叡開為九轍，當時",
    "T34n1718_08b:0114c25": "二十八品，長安宮人請此品淹留在內，江",
    "T34n1718_08b:0114c26": "東所傳止得二十七品。梁有滿法師，講經",
    "T34n1718_08b:0114c27": "一百遍，於長沙郡燒身，仍以此品安〈持",
    "T34n1718_08b:0114c28": "品〉之前，彼自私安未聞天下。陳有南嶽禪",
    "T34n1718_08b:0114c29": "師，次此品在〈寶塔〉之後，晚以《正法華》勘之，",
    "T34n1718_08b:0115a01": "甚相應。今四瀆混和，見長安舊本，故知二",
    "T34n1718_08b:0115a02": "師深得經意。」提婆達多亦言達兜，此翻天",
    "T34n1718_08b:0115a03": "熱，其破僧將五百比丘去，身子厭之。眠熟，",
    "T34n1718_08b:0115a04": "目連擎眾將還，眠起發誓誓報此怨，捧三",
    "T34n1718_08b:0115a05": "十肘石廣十五肘擲佛，山神手遮，小石迸",
    "T34n1718_08b:0115a06": "傷佛足血出；教闍王放醉象蹋佛；拳花",
    "T34n1718_08b:0115a07": "色比丘尼死；安毒十爪欲禮佛足中傷",
    "T34n1718_08b:0115a08": "於佛，是為五逆罪。若作三逆，教王、毒爪",
    "T34n1718_08b:0115a09": "並害佛攝。以其應行逆，生時人天心熱，從",
    "T34n1718_08b:0115a10": "是得名，故言天熱，此迹也。若作本解者，眾",
    "T34n1718_08b:0115a11": "生煩惱故菩薩示熱，同其病行而度脫之。",
    "T34n1718_08b:0115a12": "此品來意引古弘經傳益非謬，明今宣化",
    "T34n1718_08b:0115a13": "事驗不虛，舉往勸今使流通也。文為二：",
    "T34n1718_08b:0115a14": "一、訖「生佛前蓮花化生」，明昔日達多通經、釋",
    "T34n1718_08b:0115a15": "迦成道；二、從「於時下方多寶所從菩薩」下，",
    "T34n1718_08b:0115a16": "明今日文殊通經、龍女作佛，稟教尚然，宣通",
    "T34n1718_08b:0115a17": "之功益豈不大矣！故提婆達受記，文殊可",
    "T34n1718_08b:0115a18": "以意知云云。第一有三：一、明往昔師弟持經",
    "T34n1718_08b:0115a19": "之相，二、結會古今，三、勸信。第一有長行、偈",
    "T34n1718_08b:0115a20": "頌。長行有四：一、明求法時節；二、「於多劫中」",
    "T34n1718_08b:0115a21": "下，正明求法；三、「時有仙人」下，明求得法師；",
    "T34n1718_08b:0115a22": "四、「王聞」下，明受法奉行。第一如文。「於多劫",
    "T34n1718_08b:0115a23": "中」下，第二，復二：一、明發願；「為欲滿足」下，二，",
    "T34n1718_08b:0115a24": "明修行。行中復二：一、明欲滿檀那勤行布",
    "T34n1718_08b:0115a25": "施，如文；二、「時世人民」下，明為滿般若推",
    "T34n1718_08b:0115a26": "求妙法。偈有七行半，頌上長行。初二句，頌",
    "T34n1718_08b:0115a27": "第一求法時節；次「雖作」下，第二，一行半，頌第",
    "T34n1718_08b:0115a28": "二正求法；次「時有阿私」下，第三，一行半，頌",
    "T34n1718_08b:0115a29": "第三得說法師；「時王聞仙言」下，第四，二行半，",
    "T34n1718_08b:0115b01": "頌受法奉行；「後亦不為已」下，第五，一行半，",
    "T34n1718_08b:0115b02": "結證勸信。「告諸比丘王者」下，第二，結會古今，",
    "T34n1718_08b:0115b03": "復二：一、正結會古今，如文；「由提婆」下，第二，",
    "T34n1718_08b:0115b04": "明師弟功報俱滿。滿中復二：先明弟子因報",
    "T34n1718_08b:0115b05": "已滿；次「佛告四眾」下，第二，明法師妙果當",
    "T34n1718_08b:0115b06": "成。弟子中復三：先明因滿；次「三十二相」下，",
    "T34n1718_08b:0115b07": "明果圓；後「皆因提婆」下，結證由通經者益。",
    "T34n1718_08b:0115b08": "初，「具足六波羅蜜」者，度義甚多，如《大論》說，",
    "T34n1718_08b:0115b09": "捨依正名檀，防止七支名戒，打罵不報",
    "T34n1718_08b:0115b10": "名忍，為事始終名精進，四禪八定名禪，分",
    "T34n1718_08b:0115b11": "地息諍名般若。又若束十善為六者，不殺",
    "T34n1718_08b:0115b12": "至不妄語是檀，不兩舌是尸，不惡口是忍，",
    "T34n1718_08b:0115b13": "不綺語是進，不貪瞋是禪，不邪見是般若。《菩",
    "T34n1718_08b:0115b14": "薩善戒》第十云「六波羅蜜有三種，一對治，",
    "T34n1718_08b:0115b15": "謂慳惡瞋怠亂癡云云；二謂相生，謂捨家持戒",
    "T34n1718_08b:0115b16": "遇辱須忍，忍已精進，進已調五根，根調知",
    "T34n1718_08b:0115b17": "法界；三謂果報，富具色力壽安辯。」又餘經",
    "T34n1718_08b:0115b18": "云，施報富，戒報善道，忍報端正，進報神通，禪",
    "T34n1718_08b:0115b19": "報生天，智報破煩惱。如是等例皆是三藏明",
    "T34n1718_08b:0115b20": "六度相也。若施受財物三事皆空名檀，不",
    "T34n1718_08b:0115b21": "見持犯名戒，能忍所忍不可得名忍，身心",
    "T34n1718_08b:0115b22": "不動名精進，不亂不味名禪，非智非愚",
    "T34n1718_08b:0115b23": "名般若，如此流例即通教中六度相。若言",
    "T34n1718_08b:0115b24": "檀有十利，伏慳煩惱，捨心相續，與眾生",
    "T34n1718_08b:0115b25": "同資產，生豪富家，生生施心現前，四眾愛",
    "T34n1718_08b:0115b26": "樂，處眾不怯畏，勝名遍布，手足柔軟，乃至",
    "T34n1718_08b:0115b27": "詣道場，恒值善知識。戒有十利者，滿一切",
    "T34n1718_08b:0115b28": "智如佛所學，智者不毀，誓願不退，安住於",
    "T34n1718_08b:0115b29": "行，棄捨生死慕樂涅槃，得無纏心，得勝三",
    "T34n1718_08b:0115c01": "昧，不乏信財。忍有十利者，火刀毒水皆不",
    "T34n1718_08b:0115c02": "能害，非人所護身相莊嚴，閉惡道生梵",
    "T34n1718_08b:0115c03": "天，晝夜常安，身不離喜樂。精進有十利者，",
    "T34n1718_08b:0115c04": "他不能折伏，佛所攝，非人所護，聞法",
    "T34n1718_08b:0115c05": "不忘，未聞能聞，增長辯才，得三昧性，少",
    "T34n1718_08b:0115c06": "病惱，隨食能銷，如優鉢花增長。禪有十利",
    "T34n1718_08b:0115c07": "者，安住儀式行慈境界，無悔熱，守護諸",
    "T34n1718_08b:0115c08": "根，得無食喜，離愛欲修禪不空，解脫魔",
    "T34n1718_08b:0115c09": "羂安住佛境，解脫成熟。般若有十利者，",
    "T34n1718_08b:0115c10": "不取施相，不依戒，不住忍力，不離身",
    "T34n1718_08b:0115c11": "心精進，禪無所住魔不能擾，他言論不能",
    "T34n1718_08b:0115c12": "動，達生死底起增上慈，不樂二乘地。四",
    "T34n1718_08b:0115c13": "事應修檀：一、修道者破慳貪故；二、莊嚴菩",
    "T34n1718_08b:0115c14": "提故；三、自他利益，欲施施時施已皆歡喜",
    "T34n1718_08b:0115c15": "名自利，飢渴者得除是名利他；四、得後世",
    "T34n1718_08b:0115c16": "大善果，後世獲大尊貴饒財。四事應持戒：",
    "T34n1718_08b:0115c17": "自修善法滅惡，戒莊嚴菩提攝眾生，臥覺",
    "T34n1718_08b:0115c18": "安、不悔恨、於眾生無害心，後受人天得",
    "T34n1718_08b:0115c19": "涅槃等樂。四事應修忍：修忍除不忍，莊嚴",
    "T34n1718_08b:0115c20": "菩提攝眾生，彼此離怖畏、後世無瞋、眷屬",
    "T34n1718_08b:0115c21": "不壞、不受苦惱，得人天涅槃樂。四事應須",
    "T34n1718_08b:0115c22": "修精進：進破懈怠，莊嚴菩提攝眾生，增善",
    "T34n1718_08b:0115c23": "法是自利、不惱他是利他，後得大力致菩",
    "T34n1718_08b:0115c24": "提。四事應修禪定：定破亂心，莊嚴菩提",
    "T34n1718_08b:0115c25": "攝眾生，身心寂靜是自利、不惱眾生是利",
    "T34n1718_08b:0115c26": "他，後受清淨身、安隱得涅槃。四事應修般",
    "T34n1718_08b:0115c27": "若：智慧破無明，莊嚴菩提攝眾生，智慧自",
    "T34n1718_08b:0115c28": "樂是自利、能教眾生是利他，能壞煩惱及",
    "T34n1718_08b:0115c29": "智障等是大果。如此流例，是別教明六度",
    "T34n1718_08b:0116a01": "相也。《月藏》第一云「若眾生唯依讀誦求菩",
    "T34n1718_08b:0116a02": "提，是人為著世俗，尚不調己煩惱何能調",
    "T34n1718_08b:0116a03": "他？是人著嫉妬名利富貴，高心自是輕慢毀",
    "T34n1718_08b:0116a04": "他，尚不得欲界善根，況色無色善根？況二",
    "T34n1718_08b:0116a05": "乘菩提？況無上菩提？如星火不能乾海，口",
    "T34n1718_08b:0116a06": "氣不能動山，藕絲不能稱岳。何者？世俗不",
    "T34n1718_08b:0116a07": "能滿菩提。何者是第一義？謂造一切福事，",
    "T34n1718_08b:0116a08": "若修身修心修慧，以第一義熏修，則速滿",
    "T34n1718_08b:0116a09": "六波羅蜜：若行若坐捨攀緣想是檀，捨攀",
    "T34n1718_08b:0116a10": "緣不犯是尸，於境界不生瘡疣是羼，不",
    "T34n1718_08b:0116a11": "捨於離是精進，於事中不放逸是禪，於",
    "T34n1718_08b:0116a12": "諸法體性無生是般若。復次於陰捨是檀，不",
    "T34n1718_08b:0116a13": "計念陰是尸，於陰無我想是羼，於陰起",
    "T34n1718_08b:0116a14": "怨想是進，於陰不熾然是禪，於陰畢竟棄",
    "T34n1718_08b:0116a15": "是般若。於界捨是檀，於界不擾濁是尸，於",
    "T34n1718_08b:0116a16": "界捨因緣是羼，於界數數捨是進，於界不",
    "T34n1718_08b:0116a17": "起發是禪，於界如幻想是般若。如是等是",
    "T34n1718_08b:0116a18": "名第一義諦善巧方便甚深法要，能滿六波",
    "T34n1718_08b:0116a19": "羅蜜。」以此法自為、為他，三世菩薩悉修是",
    "T34n1718_08b:0116a20": "法成菩提，故非世俗也。此法能息眾生煩",
    "T34n1718_08b:0116a21": "惱道苦道，安置菩提道。華嚴七地方明念",
    "T34n1718_08b:0116a22": "念具十波羅蜜修習一切佛法：以求佛道",
    "T34n1718_08b:0116a23": "善根與一切眾生是檀，能滅一切煩惱熱",
    "T34n1718_08b:0116a24": "是尸，於一切眾生無所傷是忍，求善無厭",
    "T34n1718_08b:0116a25": "是進，修道心不散常向一切智是禪，忍諸",
    "T34n1718_08b:0116a26": "法不生門是般若，能起無量智門是方便，",
    "T34n1718_08b:0116a27": "求轉勝智是願，魔邪不能阻是力，於一切",
    "T34n1718_08b:0116a28": "法相如實說是智，是十波羅蜜具故，四攝、道",
    "T34n1718_08b:0116a29": "品、三解脫、一切助菩提法，於念念中皆具足，",
    "T34n1718_08b:0116b01": "諸地皆念念具足，此地勝故。如此例是圓教",
    "T34n1718_08b:0116b02": "六度相也。次「三十二相」下，明果圓。「三十二相」",
    "T34n1718_08b:0116b03": "者，足平如奩底，足趺隆如龜背，兩相共一",
    "T34n1718_08b:0116b04": "修堅固布施；千輻輪但一修，安慰恐怖者；足",
    "T34n1718_08b:0116b05": "跟長、手足指長、圓直身，三相共一修，謂不殺",
    "T34n1718_08b:0116b06": "戒；七處滿、肩頸臂脚一修，謂恒作施主；手足",
    "T34n1718_08b:0116b07": "合縵及柔軟，兩相一修，謂四攝；足跟直、踝不",
    "T34n1718_08b:0116b08": "現、毛右旋，三相共一修，恒以善法饒益眾",
    "T34n1718_08b:0116b09": "生；鹿腨腸相一修，以經書教人不悋；皮膚",
    "T34n1718_08b:0116b10": "不受塵垢相一修，如問而答；黃金色相一",
    "T34n1718_08b:0116b11": "修，忍辱好衣施；陰馬藏相一修，和合諍訟；",
    "T34n1718_08b:0116b12": "梵身圓等相、手摩膝相共一修，慈等心教",
    "T34n1718_08b:0116b13": "導；肩圓、項光、師子臆，三相共一修，恒令施",
    "T34n1718_08b:0116b14": "得增長；萬字相一修，不惱眾生；紺眼、牛王",
    "T34n1718_08b:0116b15": "睫，二相共一修，不恚愛視眾生；頂髻、青髮，",
    "T34n1718_08b:0116b16": "二相共一修，諸功德在人前；一孔一毛、白毫，",
    "T34n1718_08b:0116b17": "二相共一修，不妄語；四十齒、白齊，二相共一",
    "T34n1718_08b:0116b18": "修，不兩舌；廣長舌、梵音聲，二相共一修，不麁",
    "T34n1718_08b:0116b19": "惡語；師子頰一修，不綺語；四牙一修，離邪命。",
    "T34n1718_08b:0116b20": "一切眾生功德等佛一毛，佛諸毛功德等一",
    "T34n1718_08b:0116b21": "好，諸好等一相，諸相等白毫肉髻，白毫肉",
    "T34n1718_08b:0116b22": "髻百千萬億乃成梵音聲。三十二相因雖各",
    "T34n1718_08b:0116b23": "各，論其真因者，持戒精進，精進無戒尚不",
    "T34n1718_08b:0116b24": "得人天身，況餘相耶？此則三藏教相本也。空",
    "T34n1718_08b:0116b25": "無生是通教相本，道種智是別教相本，實相",
    "T34n1718_08b:0116b26": "是圓教相本。「八十種好」者，二十指手足表裏，",
    "T34n1718_08b:0116b27": "八處平滿，踝膝髀六處好；妙肩肘腕六處滿，",
    "T34n1718_08b:0116b28": "兩髂奇中三處好；髖尻二處馬藏一，兩膊二",
    "T34n1718_08b:0116b29": "腰齊二，脇腋乳六，腹胸背項四，上下牙上下",
    "T34n1718_08b:0116c01": "唇齶，兩頰兩鬢兩目兩眉，兩鼻孔額兩󰤞兩",
    "T34n1718_08b:0116c02": "耳頭圓，若分別四種好義，準相可知。「告諸",
    "T34n1718_08b:0116c03": "四眾」下，第二，明師妙果當成。師中復三：初、",
    "T34n1718_08b:0116c04": "明正果成。《分陀利經》云「調達作佛，號提和羅",
    "T34n1718_08b:0116c05": "耶，漢言天王，國名提和越，漢言天地。」「時天",
    "T34n1718_08b:0116c06": "王佛住世二十」下，第二，明化度。「時天王佛般",
    "T34n1718_08b:0116c07": "涅槃」下，第三，明滅後利益。「佛告比丘」下，第三，",
    "T34n1718_08b:0116c08": "勸修，如文。「蓮華化生」者，《胎經》云「蓮華生者，",
    "T34n1718_08b:0116c09": "非胎、卵、濕、化之化生也」，非化而言化耳，實",
    "T34n1718_08b:0116c10": "不如四生中之化生也。《請觀音》云「蓮華化",
    "T34n1718_08b:0116c11": "生為父母」，《無量壽觀》云「處華臺久者為胎",
    "T34n1718_08b:0116c12": "生，實非胎也，例蓮華生者亦稱濕卵，而非",
    "T34n1718_08b:0116c13": "濕卵」云云。「於時下方」者，第二，明今日文殊通",
    "T34n1718_08b:0116c14": "經利益，復二：初、明文殊通經；二、從「文殊言",
    "T34n1718_08b:0116c15": "我於海中」下，明利益。第一復五：一、明智積",
    "T34n1718_08b:0116c16": "請退。《分陀利經》云「下方佛所從菩薩，名般若",
    "T34n1718_08b:0116c17": "拘羅，漢言智積」。二、「釋迦」下，明釋尊止之，",
    "T34n1718_08b:0116c18": "令待通經利益之證。智積謂多寶為證經",
    "T34n1718_08b:0116c19": "故出，勸物流通既訖，是故請還。釋迦止者，",
    "T34n1718_08b:0116c20": "雖迹門事訖，本門未彰，故託在文殊以留",
    "T34n1718_08b:0116c21": "多寶，佛之密意非菩薩所知。從「爾時文殊」",
    "T34n1718_08b:0116c22": "下，第三，文殊尋來。四、「智積菩薩」下，智積問所",
    "T34n1718_08b:0116c23": "化幾如。五、「文殊師利言」下，文殊答非口所",
    "T34n1718_08b:0116c24": "宣也。就第五復七：一、答利益甚眾。「所言未」",
    "T34n1718_08b:0116c25": "下，第二，蒙益者集證。「此諸菩薩」下，第三，皆是",
    "T34n1718_08b:0116c26": "文殊所化。「本聲聞人」下，第四，本聲聞人，先稟",
    "T34n1718_08b:0116c27": "權教住二乘道。《分陀利經》云「蓮華從池出",
    "T34n1718_08b:0116c28": "者，本發菩薩心，其華在空中說摩訶衍事；",
    "T34n1718_08b:0116c29": "本發聲聞心者，華在空中但說斷生死事。」",
    "T34n1718_08b:0117a01": "從「今皆修行」下，第五，今聞實教，悉住大乘",
    "T34n1718_08b:0117a02": "法。「文殊謂智積」下，第六，文殊結益。「爾時」下，",
    "T34n1718_08b:0117a03": "七智，積偈歎也。從「文殊言我於海中」下，第",
    "T34n1718_08b:0117a04": "二，明利益。文為九：一、文殊自敘，二、智積問，",
    "T34n1718_08b:0117a05": "三、答，四、智積執別教為疑，五、龍女明圓釋",
    "T34n1718_08b:0117a06": "疑，六、身子挾三藏權難，七、龍女以一實除",
    "T34n1718_08b:0117a07": "疑，八、時眾聞見得益，九、智積身子默然信伏。",
    "T34n1718_08b:0117a08": "第五，龍女明圓釋疑：初、經敘現申敬。次有",
    "T34n1718_08b:0117a09": "三行半偈，為三：初半行，明持經得解；次二",
    "T34n1718_08b:0117a10": "行，明成就二身；後一行，引佛為證。「罪福」者，",
    "T34n1718_08b:0117a11": "約七方便傳作，今偈深達無罪無福入一",
    "T34n1718_08b:0117a12": "實相，名為「深達」也。「十方」即十法界，同以實",
    "T34n1718_08b:0117a13": "慧朗之，故言「遍照」也。「具三十二相」者，深得",
    "T34n1718_08b:0117a14": "法身之理即備相好，如《大品》明：欲得一切",
    "T34n1718_08b:0117a15": "法當學般若，如得如意珠也，二乘但得",
    "T34n1718_08b:0117a16": "空，空無相好也云云。第六，身子復難，先總",
    "T34n1718_08b:0117a17": "難信，後釋出五礙。第七，龍女現成明證，復",
    "T34n1718_08b:0117a18": "二：一者獻珠表得圓解。圓珠表其修得圓",
    "T34n1718_08b:0117a19": "因，奉佛是將因剋果，佛受疾者獲果速也，",
    "T34n1718_08b:0117a20": "此即一念坐道場，成佛不虛也。二正示因",
    "T34n1718_08b:0117a21": "圓果滿。《胎經》云「魔梵釋女皆不捨身不受",
    "T34n1718_08b:0117a22": "身，悉於現身得成佛故」。偈言「法性如大",
    "T34n1718_08b:0117a23": "海，不說有是非，凡夫賢聖人，平等無高下，",
    "T34n1718_08b:0117a24": "唯在心垢滅，取證如反掌」。第八，「爾時娑婆」",
    "T34n1718_08b:0117a25": "下，明時眾見聞，復二：先、明見聞；二、人天歡",
    "T34n1718_08b:0117a26": "喜，彼此蒙益。南方緣熟宜以八相成道，此",
    "T34n1718_08b:0117a27": "土緣薄秖以龍女教化，此是權巧之力。得",
    "T34n1718_08b:0117a28": "一身一切身，普現色身三昧也。",
    "T34n1718_08b:0117a29": "釋持品釋持品",
    "T34n1718_08b:0117b01": "二萬菩薩奉命弘經，故名「持品」；重勸八十",
    "T34n1718_08b:0117b02": "萬億那由他弘經，故名「勸持品」。問：何故爾？",
    "T34n1718_08b:0117b03": "答：二萬是〈法師品〉初別命之數，故奉旨受持，",
    "T34n1718_08b:0117b04": "八十萬億那由他等前無別命，止是通覓。今",
    "T34n1718_08b:0117b05": "佛眼視，令其發誓此土通經，通經證驗深",
    "T34n1718_08b:0117b06": "重佛意殷勤，是故蒙勸而弘，故有二意也。",
    "T34n1718_08b:0117b07": "就文為二：先明受持，後明勸持。初文復三：",
    "T34n1718_08b:0117b08": "一、二萬菩薩奉命此土持經，二、五百八千聲",
    "T34n1718_08b:0117b09": "聞發誓他國流通，三、諸尼請記。問：此諸聲",
    "T34n1718_08b:0117b10": "聞已成大士，何故不能此土弘經？答：為引",
    "T34n1718_08b:0117b11": "初心始行菩薩未能惡世苦行通經，復欲",
    "T34n1718_08b:0117b12": "開於〈安樂行品〉也。第二勸持，有長行、偈頌。",
    "T34n1718_08b:0117b13": "長行有五：一、佛眼視，二、菩薩請告，三、佛默",
    "T34n1718_08b:0117b14": "然，四、菩薩知意，五、發誓通經。眼視默勸而",
    "T34n1718_08b:0117b15": "不告言者，上來雖不別命，而舉持經功德",
    "T34n1718_08b:0117b16": "深厚引證分明，多寶分身遠來勸發，此之殷",
    "T34n1718_08b:0117b17": "勤事義已足，有欲應命宜即發誓無煩",
    "T34n1718_08b:0117b18": "復言，又將護聲聞他方之願故不稱揚也。",
    "T34n1718_08b:0117b19": "偈有二十行請護持經，不復細分，尋文可",
    "T34n1718_08b:0117b20": "解。前十七行，被忍衣弘經；次第二，一行，入",
    "T34n1718_08b:0117b21": "室弘經；次第三，一行，坐座弘經；次第四，一",
    "T34n1718_08b:0117b22": "行，總結請加。《中阿含》第六云「阿蘭若此翻",
    "T34n1718_08b:0117b23": "無事，頭陀此翻抖擻。」《寶雲經》第六云「阿練",
    "T34n1718_08b:0117b24": "兒處比丘，見王王子婆羅門及一切人來，比",
    "T34n1718_08b:0117b25": "丘唱善來可就此坐，彼即共坐，彼不坐比丘",
    "T34n1718_08b:0117b26": "亦不坐，當為說法令歡喜。」佛滅後末惡世",
    "T34n1718_08b:0117b27": "不應式比丘，雖說戒法而得活，而於戒",
    "T34n1718_08b:0117b28": "法不樂行，歷五分法身，餘一切道法亦如",
    "T34n1718_08b:0117b29": "是，說如齆鼻人說栴檀自既無香亦不",
    "T34n1718_08b:0117c01": "自聞，天人、龍神、鳩槃茶終不供養無戒人，",
    "T34n1718_08b:0117c02": "餘四分亦如是說，無有能將妙法來，必",
    "T34n1718_08b:0117c03": "由淨戒之所起，餘四亦如是。若遇垂死最",
    "T34n1718_08b:0117c04": "重病，痛惱逼迫極無瘳，念佛三昧常不捨，",
    "T34n1718_08b:0117c05": "一切苦切奪其心，彼人自解是法故，則知",
    "T34n1718_08b:0117c06": "一切諸法空。「忍辱鎧」者，《中阿含》第五云「黑齒",
    "T34n1718_08b:0117c07": "比丘訴佛云：『舍利弗罵我說我。』佛疾喚舍",
    "T34n1718_08b:0117c08": "利弗。『實罵說不？』舍利弗言：『心不定者或說",
    "T34n1718_08b:0117c09": "罵，我心已定云何說罵？如折角牛不觸嬈",
    "T34n1718_08b:0117c10": "人，如殘童子恥不惱彼，我心如地水火風，",
    "T34n1718_08b:0117c11": "淨與不淨大小便利涕唾受而不罵，心如",
    "T34n1718_08b:0117c12": "掃󰆠，淨不淨俱掃，又如破器盛脂置之日",
    "T34n1718_08b:0117c13": "中，渧渧恒漏，自觀九孔常漏不淨，云何罵",
    "T34n1718_08b:0117c14": "說於他？又如死蛇狗等繫淨童子頸，慚恥自",
    "T34n1718_08b:0117c15": "愧不罵說他。』佛問：『如是惡人汝云何觀？』答：",
    "T34n1718_08b:0117c16": "『人有五：一、身善、口意不善，但念其善不",
    "T34n1718_08b:0117c17": "念不善，如納衣比丘見糞聚弊帛，左捉右",
    "T34n1718_08b:0117c18": "舒，截棄不淨而取於淨，念用其身淨以規",
    "T34n1718_08b:0117c19": "我身，棄其口意以誡我口意。又口行淨、身",
    "T34n1718_08b:0117c20": "意不淨，亦念其口、棄其身意，如熱渴者值",
    "T34n1718_08b:0117c21": "多草池披草掬水涼身止渴。又意淨、身口",
    "T34n1718_08b:0117c22": "不淨，亦念其意、不用其身口，如行路熱渴",
    "T34n1718_08b:0117c23": "唯牛跡少水，我若用掬若手水則渾濁，應",
    "T34n1718_08b:0117c24": "兩膝跪兩手憑口就吸之以除熱渴。又三業",
    "T34n1718_08b:0117c25": "皆不淨者，雖無可用當痛念之，如路見",
    "T34n1718_08b:0117c26": "病人安置使穩，念此不淨使得值善知識",
    "T34n1718_08b:0117c27": "治其三業，勿令墮落三途。又三種皆淨，常",
    "T34n1718_08b:0117c28": "念是人以自訓況，念齊願齊，如清涼池多",
    "T34n1718_08b:0117c29": "諸花草，熱渴入中以自蘇息，常念境界以",
    "T34n1718_08b:0118a01": "去我惡。』」此是三藏教中用苦、無常、不淨、無我、",
    "T34n1718_08b:0118a02": "空為鎧也。《毘婆沙》第八云「念罵是一語，餘",
    "T34n1718_08b:0118a03": "皆喚聲，終日喚聲於我何為？又此方是卑陋",
    "T34n1718_08b:0118a04": "語，他方是稱讚語，我若念此卑語，無處得",
    "T34n1718_08b:0118a05": "樂。又觀此字罵，若顛倒此字即成讚。又罵",
    "T34n1718_08b:0118a06": "是一界少分，一入少分，一陰少分，罵少不罵",
    "T34n1718_08b:0118a07": "多。又誰成就罵，罵者成就，成就自彼，於我",
    "T34n1718_08b:0118a08": "何為？又罵是一字，一字不成罵，二字成罵，",
    "T34n1718_08b:0118a09": "無有一時稱二字者，若稱後字，前字已滅。",
    "T34n1718_08b:0118a10": "又能罵所罵一時，同一剎那俱滅，於我何為？」",
    "T34n1718_08b:0118a11": "如是等用空為鎧也。十七云「凡聖俱有三",
    "T34n1718_08b:0118a12": "受，云何差別？凡夫於苦受有二：一、身受苦，",
    "T34n1718_08b:0118a13": "二、心受憂悲，如三毒箭，失樂則瞋、得樂則",
    "T34n1718_08b:0118a14": "喜、不苦不樂則癡；聖人但有身受而無心",
    "T34n1718_08b:0118a15": "受，於苦不瞋、於樂不愛、於不苦不樂不",
    "T34n1718_08b:0118a16": "癡，三使不能使，於使得解脫，故有凡聖",
    "T34n1718_08b:0118a17": "之異。」如此等有無差降者，此用別教為鎧",
    "T34n1718_08b:0118a18": "也。今經明鎧者，以念佛為鎧，是念法佛",
    "T34n1718_08b:0118a19": "第一義，佛即是法故。文云念佛告勅即法",
    "T34n1718_08b:0118a20": "也，佛即是僧，僧即事理俱和，毘盧遮那遍",
    "T34n1718_08b:0118a21": "一切處也，如此之鎧，一鎧一切鎧，即圓教",
    "T34n1718_08b:0118a22": "鎧也。",
    "T34n1718_08b:0118a23": "釋安樂行品1釋安樂行品",
    "T34n1718_08b:0118a24": "釋此品為三：依事、附文、法門。事者，身無危",
    "T34n1718_08b:0118a25": "險故安，心無憂惱故樂，身安心樂故能進",
    "T34n1718_08b:0118a26": "行；附文者，著如來衣則法身安，入如來",
    "T34n1718_08b:0118a27": "室故解脫心樂，坐如來座故，般若導行進，",
    "T34n1718_08b:0118a28": "此附上品文釋耳。住忍辱地故身安，而不",
    "T34n1718_08b:0118a29": "卒暴故心樂，觀諸法實相故行進。又法門",
    "T34n1718_08b:0118b01": "者，安名不動，樂名無受，行名無行。不動者",
    "T34n1718_08b:0118b02": "六道生死，二聖涅槃所不能動，既不緣二",
    "T34n1718_08b:0118b03": "邊則身無動搖。上文云「身體及手足，靜然",
    "T34n1718_08b:0118b04": "安不動，其心常憺怕，未曾有散亂」，則安住",
    "T34n1718_08b:0118b05": "不動如須彌頂，常住不動法門也。樂者不受",
    "T34n1718_08b:0118b06": "三昧廣大之用，不受凡夫之五受，乃至圓教",
    "T34n1718_08b:0118b07": "中五受生見亦皆不受，有受則有苦，無受",
    "T34n1718_08b:0118b08": "則無苦，無苦無樂乃名大樂。無行者，若有",
    "T34n1718_08b:0118b09": "所受即有所行，無受則無所行，不行凡夫",
    "T34n1718_08b:0118b10": "行，不行賢聖行，故言無行，而行中道，是故",
    "T34n1718_08b:0118b11": "名行，即法門也。今更廣事解，夫安樂者即",
    "T34n1718_08b:0118b12": "大涅槃，從果立名也；行者即涅槃道，從因",
    "T34n1718_08b:0118b13": "得名也。諸餘因果俱苦，如常見外道行於",
    "T34n1718_08b:0118b14": "苦行還得苦果；若因樂果苦，如斷見外道",
    "T34n1718_08b:0118b15": "恣情取樂後得苦報；若因苦果樂，如析法",
    "T34n1718_08b:0118b16": "二乘無常拙度加功苦至方入涅槃。今言安",
    "T34n1718_08b:0118b17": "樂行者，因果俱樂，即是大品如實巧度。《大經》",
    "T34n1718_08b:0118b18": "云「定苦行者謂諸凡夫，苦樂行者聲聞緣覺，",
    "T34n1718_08b:0118b19": "定樂行者謂諸菩薩也。」絓七方便麁因麁果，",
    "T34n1718_08b:0118b20": "皆非安樂行；獨此妙因妙果，稱安樂行也。",
    "T34n1718_08b:0118b21": "更廣依文釋者，安樂行是涅槃道，涅槃有三",
    "T34n1718_08b:0118b22": "義，謂三德祕藏；行有三義，謂止行、觀行、慈悲",
    "T34n1718_08b:0118b23": "行。止行者，三業柔和違從俱寂，即是體法",
    "T34n1718_08b:0118b24": "身行，即上文如來衣也。觀行者，一實相慧無",
    "T34n1718_08b:0118b25": "分別光，即體般若行，即上如來座也。慈悲",
    "T34n1718_08b:0118b26": "行者，四弘誓願廣度一切，即體解脫行，即",
    "T34n1718_08b:0118b27": "上文如來室也。總此三行為涅槃道，總於",
    "T34n1718_08b:0118b28": "三德為行之境，境稱安樂、道稱為行。《大論》",
    "T34n1718_08b:0118b29": "云「菩薩從初發心，常觀涅槃行道因時用",
    "T34n1718_08b:0118c01": "此三行法，導三業為行，三業淨故即是淨",
    "T34n1718_08b:0118c02": "於六根，六根若淨發相似解而得入真，果",
    "T34n1718_08b:0118c03": "時名佛眼耳等。」因名止行，果名斷德；因名",
    "T34n1718_08b:0118c04": "觀行，果名智德；因名慈悲，行果名恩德。又",
    "T34n1718_08b:0118c05": "因名三業，果名三密；因時慈悲導三業利",
    "T34n1718_08b:0118c06": "他，果時名三輪不思議化。如此觀時無復",
    "T34n1718_08b:0118c07": "分別，一切諸法中悉有安樂性，一切眾生",
    "T34n1718_08b:0118c08": "即大涅槃不可復滅，行於非道通達佛道，",
    "T34n1718_08b:0118c09": "此即絕待明安樂行，此行與涅槃義合。彼",
    "T34n1718_08b:0118c10": "云，復有一行是如來行，如來是人、安樂是",
    "T34n1718_08b:0118c11": "法，如來是安樂人、安樂是如來法，總而言",
    "T34n1718_08b:0118c12": "之，其義不異，別亦不異。此明寂滅忍法空",
    "T34n1718_08b:0118c13": "座如來室，彼明金銀寶樹，寶樹即無漏寶林，",
    "T34n1718_08b:0118c14": "無漏與空寂滅忍合，金沙大河直入西海，",
    "T34n1718_08b:0118c15": "即一實慧與諸法空合，得道女人則無諂",
    "T34n1718_08b:0118c16": "曲，此無緣大慈與如來室合，彼呼為無餘",
    "T34n1718_08b:0118c17": "義，此呼為無上道。又五行義亦與衣座室",
    "T34n1718_08b:0118c18": "意同也。問：《大經》明親附國王持弓帶箭摧",
    "T34n1718_08b:0118c19": "伏惡人，此經遠離豪勢謙下慈善，剛柔碩乖",
    "T34n1718_08b:0118c20": "云何不異？答：《大經》偏論折伏，住一子地，何",
    "T34n1718_08b:0118c21": "曾無攝受？此經偏明攝受，頭破七分，非無",
    "T34n1718_08b:0118c22": "折伏。各舉一端適時而已，理必具四。何者？",
    "T34n1718_08b:0118c23": "適時稱宜即世界意？攝受即為人意，折伏即",
    "T34n1718_08b:0118c24": "對治意，悟道即第一義意也。廣法門釋者，",
    "T34n1718_08b:0118c25": "應明不動門、不受門、不行門，略不記也。此",
    "T34n1718_08b:0118c26": "品是迹門流通第四意，若二萬八十億那由",
    "T34n1718_08b:0118c27": "他受命弘經，深識權實廣知漸頓，又達機",
    "T34n1718_08b:0118c28": "緣、神力自在，濁世惱亂不障通經，不俟更",
    "T34n1718_08b:0118c29": "示方法；若初依始心，欲修圓行入濁弘",
    "T34n1718_08b:0119a01": "經，為濁所惱，自行不立亦無化功，為是",
    "T34n1718_08b:0119a02": "人故須示方法明安樂行，故有此品來",
    "T34n1718_08b:0119a03": "也。此安樂行有何次第？然法華圓行，一行無",
    "T34n1718_08b:0119a04": "量行，不可思議，何定前後？今且一緒，〈法師",
    "T34n1718_08b:0119a05": "品〉略示弘經，則以益他為本，先明入室，",
    "T34n1718_08b:0119a06": "此中辨惡世弘經安諸逼惱，先著如來衣，",
    "T34n1718_08b:0119a07": "前後互現耳。若約行次者，諸法從本已來，",
    "T34n1718_08b:0119a08": "常自寂滅相，若乖寂起相，應先以般若蕩",
    "T34n1718_08b:0119a09": "累，則初坐座；諸法不生而般若生，同體慈悲",
    "T34n1718_08b:0119a10": "愍眾故行道，次入如來室；既以慈悲化",
    "T34n1718_08b:0119a11": "世必涉違從，決須安忍，次著如來衣。雖",
    "T34n1718_08b:0119a12": "作此次，說非行時，行時入空即具一切",
    "T34n1718_08b:0119a13": "法，況慈忍耶。四安樂行者，舊云：一、假實二空",
    "T34n1718_08b:0119a14": "為體，二、說法為體，三、離過為體，四、慈悲為",
    "T34n1718_08b:0119a15": "體。基師云：一、空，二、離憍慢，三、除嫉妬，四、",
    "T34n1718_08b:0119a16": "大慈悲。龍師云：一、身遠諸惡漸近空理，二、",
    "T34n1718_08b:0119a17": "除口過，三、除意嫉，四、起慈悲。南岳師云：一、",
    "T34n1718_08b:0119a18": "無著正慧，二、口不說過，三、敬上接下，四、大",
    "T34n1718_08b:0119a19": "慈悲。天台師云：止觀慈悲，導三業及誓願，",
    "T34n1718_08b:0119a20": "身業有止故離身麁業，有觀故不得身，不",
    "T34n1718_08b:0119a21": "得身業不得能離，無所得故不墮凡夫；",
    "T34n1718_08b:0119a22": "有慈悲故勤修身業廣利一切，不墮二乘",
    "T34n1718_08b:0119a23": "地，有止行故著忍辱衣，有觀行故坐如來",
    "T34n1718_08b:0119a24": "座；有慈悲故入如來室，止行離過即成斷",
    "T34n1718_08b:0119a25": "德，觀行無著即成智德，慈悲利他即成恩",
    "T34n1718_08b:0119a26": "德，恩德資成智德，智德能通達斷德，是名",
    "T34n1718_08b:0119a27": "身業安樂行。餘口意誓願亦如是。品文有問、",
    "T34n1718_08b:0119a28": "有答。問中先歎前品深行菩薩能如此弘",
    "T34n1718_08b:0119a29": "經，後問淺行菩薩云何惡世宣說是經。「佛",
    "T34n1718_08b:0119b01": "告」下，第二，答，中有三：一、標四行章行，二、解",
    "T34n1718_08b:0119b02": "釋修行方法，三、總明行成之相。初標章如",
    "T34n1718_08b:0119b03": "文。「一者安住」下，第二，解釋方法，即為四別。",
    "T34n1718_08b:0119b04": "初文又二：一、釋方法，二、結行成。修行有長行、",
    "T34n1718_08b:0119b05": "偈頌。長行又二，初「一者」下，標行近；次，「文殊」",
    "T34n1718_08b:0119b06": "下，釋行近。初、雙標，如文。次，釋，中又二：謂行",
    "T34n1718_08b:0119b07": "處、近處。或云內凡初行名行處，若久習純熟，",
    "T34n1718_08b:0119b08": "漸能近理名近處，引前品近果之行為例",
    "T34n1718_08b:0119b09": "也。或云行處約因、近處約果，行處明智、近",
    "T34n1718_08b:0119b10": "處明境。瑤師云：「七住已上心體於理為行",
    "T34n1718_08b:0119b11": "處，已過分段也，自此已還無生未能現前，",
    "T34n1718_08b:0119b12": "漸近於理為近處。同是分段，此二是行始，",
    "T34n1718_08b:0119b13": "通為一安樂行也。」私謂初家以行為淺，若",
    "T34n1718_08b:0119b14": "《大經》云「十地菩薩以行故見不了了」，當知",
    "T34n1718_08b:0119b15": "行則不淺。後家以近為淺，若《淨名》云「近無",
    "T34n1718_08b:0119b16": "等等佛自在慧」，此則近更成深。若兩行俱深，",
    "T34n1718_08b:0119b17": "則成前品菩薩弘經之行，不關初心方法；",
    "T34n1718_08b:0119b18": "若兩行俱淺，即七方便人所行，何關圓行方",
    "T34n1718_08b:0119b19": "法？故不可偏據深淺。然行名進趣，近名親",
    "T34n1718_08b:0119b20": "習，親習故進趣，進趣故親習，復何淺深？又行",
    "T34n1718_08b:0119b21": "近是上方法，行處是如來衣，近處是如來座，",
    "T34n1718_08b:0119b22": "座衣既不淺深，行近何得優劣？又忍辱必內",
    "T34n1718_08b:0119b23": "懷至理歷緣耐事，目之為行；空座必體",
    "T34n1718_08b:0119b24": "達外緣棲息真境，目之為近。蓋事理互",
    "T34n1718_08b:0119b25": "現，復何淺深？若爾，何故分行近？詣理略說",
    "T34n1718_08b:0119b26": "名行處，附事廣說名近處，說有廣略、理無",
    "T34n1718_08b:0119b27": "淺深。今約三法明行處。一、直緣一諦，一諦",
    "T34n1718_08b:0119b28": "為一切所歸，為一切作本，而遍無分別，",
    "T34n1718_08b:0119b29": "一切所歸者，即忍辱地也。地即中道，諸法歸",
    "T34n1718_08b:0119c01": "之，故名為地。眾行休息，故名忍辱。此即行",
    "T34n1718_08b:0119c02": "不行之行也。為一切作本者，如萬物得地而",
    "T34n1718_08b:0119c03": "生，眾行得理而成，若得理本，在剛能柔、在",
    "T34n1718_08b:0119c04": "逆能順，在暴能治、在驚能安，無量功德從",
    "T34n1718_08b:0119c05": "中道地生，地無所生而生功德，即不行行",
    "T34n1718_08b:0119c06": "之行。遍無分別者，則不分別不行與行差",
    "T34n1718_08b:0119c07": "別之相，故云又復不行不分別等也，即是非",
    "T34n1718_08b:0119c08": "行非不行。無三行而三行，故名為行；同一",
    "T34n1718_08b:0119c09": "實諦，故名為處。如此行處合上經文，休息",
    "T34n1718_08b:0119c10": "眾行合如來衣，隨生功德合如來室，遍無",
    "T34n1718_08b:0119c11": "分別合如來座，是名一法釋行處，是弘經",
    "T34n1718_08b:0119c12": "方軌也。二、約二法，即生、法二忍，二忍即生、法",
    "T34n1718_08b:0119c13": "二空。二空異二乘。何者？人、法二空約真俗",
    "T34n1718_08b:0119c14": "假實，明二空二忍悉見中道，故不同二乘。",
    "T34n1718_08b:0119c15": "若更開者即四忍，若作五忍指善字為信",
    "T34n1718_08b:0119c16": "忍，若作六忍指和字為和從忍；若對地即",
    "T34n1718_08b:0119c17": "開四十二忍，一地尚有四十一地功德，一忍",
    "T34n1718_08b:0119c18": "寧無四十一忍法耶？今且約四忍消文，謂",
    "T34n1718_08b:0119c19": "伏、順、無生、寂滅忍也。此四忍與別教異，彼",
    "T34n1718_08b:0119c20": "前二忍是生忍，位則淺；後二忍是法忍，位則",
    "T34n1718_08b:0119c21": "深。今圓生法悉通，四忍亦通。何者？二空理即",
    "T34n1718_08b:0119c22": "是中道，初住修四忍入中見二空理，乃至",
    "T34n1718_08b:0119c23": "後心亦窮二空理。《大經》云「發心畢竟二不",
    "T34n1718_08b:0119c24": "別」。若約無淺深判四忍者，從初發心圓",
    "T34n1718_08b:0119c25": "伏五住，至金剛頂皆名伏忍；初後悉不違",
    "T34n1718_08b:0119c26": "實相，名順忍；初後悉不起二邊心，名無生",
    "T34n1718_08b:0119c27": "忍；初後悉休息眾行，名寂滅忍。聞生死不",
    "T34n1718_08b:0119c28": "怱卒畏苦，聞涅槃不怱卒證樂，聞佛常與",
    "T34n1718_08b:0119c29": "無常、二乘作佛不作佛，聞生死涅槃異與不",
    "T34n1718_08b:0120a01": "異，聞佛道長短難易非長非短非難非易",
    "T34n1718_08b:0120a02": "等皆不驚怖，行此行者，從始至終以二",
    "T34n1718_08b:0120a03": "空理忍諸法，即著如來衣；安住二空理，即",
    "T34n1718_08b:0120a04": "坐如來座；愍諸眾生，即入如來室。二空四",
    "T34n1718_08b:0120a05": "忍名為行，理即是處，是名約二法明行處",
    "T34n1718_08b:0120a06": "為弘經方軌也。三、約三法，三法即不思議",
    "T34n1718_08b:0120a07": "三諦也。「住忍辱地」總論三諦，如有地可據，",
    "T34n1718_08b:0120a08": "方能忍辱也；「柔和善順」者，善順真諦，能忍",
    "T34n1718_08b:0120a09": "虛妄見愛寒熱等，故言善順也。「而不卒暴",
    "T34n1718_08b:0120a10": "心不驚」者，安於俗諦，忍眾根緣稱適機",
    "T34n1718_08b:0120a11": "宜，故云不卒暴，體忍違從故心不驚也。「於",
    "T34n1718_08b:0120a12": "法無所行」等者，即安中諦，能忍二邊，故云",
    "T34n1718_08b:0120a13": "無所行。正住中道故云「觀實相」，亦不得中",
    "T34n1718_08b:0120a14": "實，故云「不分別」。此則據三諦之地名處，忍",
    "T34n1718_08b:0120a15": "五住之辱名行。行亦為三，謂止行即行不",
    "T34n1718_08b:0120a16": "行，觀行即非行非不行，慈悲行即不行行，合",
    "T34n1718_08b:0120a17": "上衣座舍等，是為約三法明行處，辯弘經",
    "T34n1718_08b:0120a18": "方軌也。龍師云：「住忍辱地總舉生、法二忍，",
    "T34n1718_08b:0120a19": "下別明二忍，『柔和善順』明身業也，『而不卒",
    "T34n1718_08b:0120a20": "暴』是口業，『心亦不驚』是意業。此就三業明",
    "T34n1718_08b:0120a21": "修生忍。『於諸法無所行』，不行有相也；『而觀",
    "T34n1718_08b:0120a22": "如實相』，行空平等也；『亦不行不分別』，不行",
    "T34n1718_08b:0120a23": "無相也，有無兩亡會於中道，此三句明修",
    "T34n1718_08b:0120a24": "法忍。得是二忍，結為行處。」彼明二忍，未知",
    "T34n1718_08b:0120a25": "約何？若三教二忍，全非《法華》之義；若約圓",
    "T34n1718_08b:0120a26": "教，不應隔別不融云云。「云何名近」下，第二，近",
    "T34n1718_08b:0120a27": "處。文為三：遠十惱亂，即遠故論近，亦是附",
    "T34n1718_08b:0120a28": "戒門助觀：修攝其心，即近故論近，亦是附",
    "T34n1718_08b:0120a29": "定門助觀也；觀一切法空，即非遠非近論",
    "T34n1718_08b:0120b01": "近，亦是附慧門助觀。上直緣理住忍辱",
    "T34n1718_08b:0120b02": "地，今戒門廣出眾辱之緣應修遠離，非持",
    "T34n1718_08b:0120b03": "刀仗亦不棄捨，但以正慧而遠離之，當知",
    "T34n1718_08b:0120b04": "遠近廣上行所不行也。上直明不暴驚，今",
    "T34n1718_08b:0120b05": "定門廣出修定心、修定處、修定要門，以定",
    "T34n1718_08b:0120b06": "力故，在暴而治、在驚而安，當知即近論",
    "T34n1718_08b:0120b07": "近，廣上不行行也。上直明無所行，今廣觀",
    "T34n1718_08b:0120b08": "一切空具歷諸境，無量無邊無礙無障，當",
    "T34n1718_08b:0120b09": "知非遠非近，廣上非行非不行。就初有十",
    "T34n1718_08b:0120b10": "種應遠者：一、豪勢，二、邪人法，三、兇險戲，四、",
    "T34n1718_08b:0120b11": "旃陀羅，五、二乘眾，六、遠欲想，七、遠不男，八、",
    "T34n1718_08b:0120b12": "遠危害，九、遠譏嫌，十、遠畜養等。「路伽耶」，此",
    "T34n1718_08b:0120b13": "云惡論，亦云破論。「逆路」者，逆君父之論。又",
    "T34n1718_08b:0120b14": "「路」名為善論，亦名師破弟子；「逆路」名惡論，",
    "T34n1718_08b:0120b15": "亦名弟子破師。「那羅延」者，上伎戲，亦云綵",
    "T34n1718_08b:0120b16": "畫，其身作變異，又云緣幢擲倒之屬也。分",
    "T34n1718_08b:0120b17": "十種為二邊：九是生死，一是涅槃，二俱遠",
    "T34n1718_08b:0120b18": "離，即寂滅之異名耳。觀心釋十種云云，近",
    "T34n1718_08b:0120b19": "近處有三意云云。",
    "T34n1718_08b:0120b20": "妙法蓮華經文句卷第八下"
}