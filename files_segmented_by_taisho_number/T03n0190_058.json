{
    "T03n0190_058:0919a04": "佛本行集經卷第五十八",
    "T03n0190_058:0919a06": "隋天竺三藏闍那崛多譯",
    "T03n0190_058:0919a07": "婆提唎迦等品中",
    "T03n0190_058:0919a08": "爾時，長老優波離波多作是思惟：「世尊今者",
    "T03n0190_058:0919a09": "既不聽許彼人出家，我若輙爾放出家者，是",
    "T03n0190_058:0919a10": "我不善。」如是念已，尋即告彼提婆達多作如",
    "T03n0190_058:0919a11": "是言：「如世尊教，汝必應當作如是事。」",
    "T03n0190_058:0919a12": "提婆達多如是次第，處處至於大德上座諸",
    "T03n0190_058:0919a13": "比丘所，而諸大德上座比丘，亦皆語彼提婆",
    "T03n0190_058:0919a14": "達多作如是言：「世尊既有如此之語，汝必應",
    "T03n0190_058:0919a15": "當作如是事。」爾時，提婆達多所至之處，皆不",
    "T03n0190_058:0919a16": "許已，還乘白象，向迦毘羅婆蘇都城，還於家",
    "T03n0190_058:0919a17": "內。",
    "T03n0190_058:0919a18": "於時，阿難釋種童子，初見五百釋童子等悉",
    "T03n0190_058:0919a19": "得出家，便作是念：「我於今日，亦須捨家至於",
    "T03n0190_058:0919a20": "佛邊而求出家。」如是念已，至父母邊而白言",
    "T03n0190_058:0919a21": "曰：「我今意欲捨家往至佛邊出家，唯願放我，",
    "T03n0190_058:0919a22": "而出家耳。」",
    "T03n0190_058:0919a23": "爾時，阿難所生之母，本於佛邊無有淨心。所",
    "T03n0190_058:0919a24": "以者何？世尊在家為菩薩時，其阿難母既見",
    "T03n0190_058:0919a25": "菩薩功德巍巍威力顯赫，遂於菩薩生其染",
    "T03n0190_058:0919a26": "心，說於種種邪異之言。",
    "T03n0190_058:0919a27": "爾時，菩薩但以彼親是其姨母，於此言說默",
    "T03n0190_058:0919a28": "然無答，以是因緣故，於菩薩無有淨心。無淨",
    "T03n0190_058:0919a29": "心故，恒常不放己子阿難捨家出家。",
    "T03n0190_058:0919b01": "爾時，提婆達多聞他人說，阿難意欲捨家出",
    "T03n0190_058:0919b02": "家，然其父母，不聽出家。提婆達多詣阿難",
    "T03n0190_058:0919b03": "所，問言阿難：「汝心實欲捨家出家，父母頗",
    "T03n0190_058:0919b04": "曾不聽已不？」阿難報言：「提婆達多！實如所",
    "T03n0190_058:0919b05": "語。今者不知作何事業，令得父母放我出家",
    "T03n0190_058:0919b06": "得成比丘，受具足戒？」",
    "T03n0190_058:0919b07": "爾時，釋子提婆達多謂阿難言：「汝後若知父",
    "T03n0190_058:0919b08": "母許汝捨家出家，必語我知我，當共汝俱時",
    "T03n0190_058:0919b09": "出家。」阿難尋報提婆達多作如是言：「如汝所",
    "T03n0190_058:0919b10": "論，我不違也。」爾時，阿難作如是念：「我之父母，",
    "T03n0190_058:0919b11": "決不聽我捨家出家。」作是念已，即在其家，取",
    "T03n0190_058:0919b12": "五百枚波利沙般，私往至於毘提耶國。而彼",
    "T03n0190_058:0919b13": "聚落有一長者，是其父王舊日知識，將此五",
    "T03n0190_058:0919b14": "百波利沙般以相付囑，而語之言：「今以此錢",
    "T03n0190_058:0919b15": "付囑於汝，為我食直，我若須食而來此者，必",
    "T03n0190_058:0919b16": "將此錢為我買食。當至之時，汝亦不須問我",
    "T03n0190_058:0919b17": "來所，但我到此，汝必當知須食故來。」作是語",
    "T03n0190_058:0919b18": "已，至於空閑阿蘭若處，受無語戒，行住坐臥，",
    "T03n0190_058:0919b19": "默然不言。須食之時，默然來至寄錢之家，寂",
    "T03n0190_058:0919b20": "靜而坐默受飲食，食訖還復默然而去。",
    "T03n0190_058:0919b21": "時，彼聚落所居諸人，數見阿難釋種童子默",
    "T03n0190_058:0919b22": "然行住去來坐臥，見已問言：「仁者是誰？」爾時，",
    "T03n0190_058:0919b23": "阿難亦不言語以報彼人，還復如本默然而去。",
    "T03n0190_058:0919b24": "時彼人輩各相謂言：「此之仙人，應是毘提耶",
    "T03n0190_058:0919b25": "國而出。」作是語已，為其立名，稱為毘提耶國",
    "T03n0190_058:0919b26": "仙人。",
    "T03n0190_058:0919b27": "爾時，阿難父母聞人說如此語，阿難從此逃",
    "T03n0190_058:0919b28": "遁，往至毘提耶國城邑聚落，受不言戒，行仙",
    "T03n0190_058:0919b29": "人行而得成仙。聞已即遣使人，往至謂言：「子",
    "T03n0190_058:0919c01": "子！汝若決定不住家者，但來向此，於我釋種",
    "T03n0190_058:0919c02": "童子之邊而出家耳。」",
    "T03n0190_058:0919c03": "爾時，阿難遂即還來，往語釋種提婆達多作",
    "T03n0190_058:0919c04": "如是言：「提婆達多！汝今當知！我之父母，今已",
    "T03n0190_058:0919c05": "放我而出家也。」",
    "T03n0190_058:0919c06": "提婆達多復問阿難：「汝今意欲誰邊出家？」阿",
    "T03n0190_058:0919c07": "難報言：「我今意欲佛邊出家。」提婆達多復言：",
    "T03n0190_058:0919c08": "「我昔已至佛邊而求出家，為佛不許我出家",
    "T03n0190_058:0919c09": "也。」",
    "T03n0190_058:0919c10": "阿難復言：「當至聖者舍利弗邊求請出家。」提",
    "T03n0190_058:0919c11": "婆達多復作是言：「彼人亦不與我出家。如是",
    "T03n0190_058:0919c12": "乃至摩訶目揵連，摩訶迦葉，大迦旃延，優樓",
    "T03n0190_058:0919c13": "頻螺迦葉，那提迦葉，伽耶迦葉，優波斯那，",
    "T03n0190_058:0919c14": "摩訶俱郗羅，摩訶專陀，優波離波多。有如",
    "T03n0190_058:0919c15": "是等，大德上座，諸比丘輩，悉皆不許聽我",
    "T03n0190_058:0919c16": "出家。」",
    "T03n0190_058:0919c17": "阿難復問提婆達多，作如是言：「提婆達多！如",
    "T03n0190_058:0919c18": "汝意者，欲何處去？」提婆達多報言：「阿難！我所",
    "T03n0190_058:0919c19": "去處，不令人識。」阿難復言：「我亦隨從提婆達",
    "T03n0190_058:0919c20": "多如是意趣。」爾時，多有大威勢力釋種童子，",
    "T03n0190_058:0919c21": "家別一人佛邊出家。時，迦毘羅婆蘇都城有",
    "T03n0190_058:0919c22": "二兄弟，小者名曰摩尼樓陀(舊作阿尼婁陀)，大者名曰",
    "T03n0190_058:0919c23": "摩訶那摩摩尼樓陀。久種善根修解脫藏，面",
    "T03n0190_058:0919c24": "向涅槃背於煩惱，不欲生於一切有中，欲於",
    "T03n0190_058:0919c25": "此世在三界內，當取漏盡。已曾積集大功德",
    "T03n0190_058:0919c26": "聚故，生於彼釋種家內。自生彼家，其家生業，",
    "T03n0190_058:0919c27": "漸漸增長，所謂錢財諸穀麥等，真珠琉璃珊",
    "T03n0190_058:0919c28": "瑚虎魄諸璧玉等，及以金銀二足四足，皆",
    "T03n0190_058:0919c29": "悉備有。地下復有五百伏藏，自然顯現，其在",
    "T03n0190_058:0920a01": "臥床眠息睡時，乃有諸天將五百種無價珍",
    "T03n0190_058:0920a02": "寶，置於床上。其人眷屬，見如是等希有之",
    "T03n0190_058:0920a03": "事，共相議言：「此之童子睡眠之時，諸天乃將",
    "T03n0190_058:0920a04": "無價寶物以覆其上，是故我等須立名為摩",
    "T03n0190_058:0920a05": "尼樓陀。」",
    "T03n0190_058:0920a06": "然彼童子可喜端正，觀者無厭，身體黃白，猶",
    "T03n0190_058:0920a07": "如金色，其頭形狀似如傘蓋，鼻隆高滿如鸚",
    "T03n0190_058:0920a08": "鵡[口*(隹/乃)]，兩臂傭停下垂過膝。身體縱廣，上下",
    "T03n0190_058:0920a09": "齊等，諸根具足，無所缺減。然其父母為置四",
    "T03n0190_058:0920a10": "種阿嬭看視，所謂抱者，又洗浴者，飲飼乳者，",
    "T03n0190_058:0920a11": "伴遊戲者。其四嬭母，養育瞻視，漸至長大，",
    "T03n0190_058:0920a12": "智慧成就。復見行步，東西馳走，及至堪事，教",
    "T03n0190_058:0920a13": "授家業種種技藝，所謂書算造印，音樂歌",
    "T03n0190_058:0920a14": "舞，戲笑謿謔，滑稽趨蹡妖冶，造摩尼寶，染衣",
    "T03n0190_058:0920a15": "裁衣，和合諸香，綵畫花葉及諸形像，圍碁",
    "T03n0190_058:0920a16": "六博樗蒱等戲，造作文章。象伎馬伎及",
    "T03n0190_058:0920a17": "以車伎，弓射之術，俯仰容儀，捔力出壯，按",
    "T03n0190_058:0920a18": "摩等伎，超梁賭走。調象擲罥修治園圃，行",
    "T03n0190_058:0920a19": "來入出，知解吉凶，細行竊密，破餘軍陣，自把",
    "T03n0190_058:0920a20": "其拳，他擘不得，蹋地正立，人推不動。理髮梳",
    "T03n0190_058:0920a21": "頭，操刀斫斵，鑽穿等事。劈裂木石，射准不",
    "T03n0190_058:0920a22": "差，乃至毛髮射人支節，放箭尋聲，牽弓挽",
    "T03n0190_058:0920a23": "彊。如是諸技，悉皆明達，成就具足，無不解",
    "T03n0190_058:0920a24": "者，意智深遠，精神迅疾，心慮巧妙，黠慧聰明。",
    "T03n0190_058:0920a25": "然彼童子，至於一時，隨從其父，撿挍田作，及",
    "T03n0190_058:0920a26": "以生資，既至彼處，腹中渴乏，其以渴故，往",
    "T03n0190_058:0920a27": "至水邊，掬水欲飲，其水變成天漿美味。爾時，",
    "T03n0190_058:0920a28": "其父，遮不聽飲，唱言：「子子，莫飲此水！或恐令",
    "T03n0190_058:0920a29": "汝身體不安。」",
    "T03n0190_058:0920b01": "爾時，童子摩尼婁陀嘗此水已，而白父言：「尊",
    "T03n0190_058:0920b02": "者！此水甚大甘美。」其父不信。時彼童子以手",
    "T03n0190_058:0920b03": "掬水，即奉其父，口作是言：「爺若不信願嘗此",
    "T03n0190_058:0920b04": "水。」其父於是嘗此水已，報言子子：「我雖生在",
    "T03n0190_058:0920b05": "王宮之內，未曾得此妙甘美水。」作是語已，心",
    "T03n0190_058:0920b06": "生喜悅，為未曾有，而自口言：「希有我子！大有",
    "T03n0190_058:0920b07": "福業，從生已來，所作飲食，色香味具，倍勝他",
    "T03n0190_058:0920b08": "許。」",
    "T03n0190_058:0920b09": "爾時，彼兄摩訶那摩若見若嘗彼之飲食，即",
    "T03n0190_058:0920b10": "生妬心，而口說言：「何故如是，香潔美食唯與",
    "T03n0190_058:0920b11": "小弟而不與我？」",
    "T03n0190_058:0920b12": "爾時，其母知有此語，告言：「子子！汝知不乎？從",
    "T03n0190_058:0920b13": "來為此摩尼婁陀所造飲食，恒常十倍勝他",
    "T03n0190_058:0920b14": "人許。」摩訶那摩猶故不信。",
    "T03n0190_058:0920b15": "又於一時，摩尼婁陀遊戲園林，在彼園內，往",
    "T03n0190_058:0920b16": "遣使人，從母索食。而告使言：「往我母所，令送",
    "T03n0190_058:0920b17": "食來。」於時彼母以盤置食，將帊覆蓋，先示大",
    "T03n0190_058:0920b18": "子摩訶那摩，然後遣使往送彼食，將至摩尼",
    "T03n0190_058:0920b19": "婁陀之所。摩尼婁陀亦看此食，其食色香，倍",
    "T03n0190_058:0920b20": "即加勝，亦於諸器悉皆盈滿。雖復如此，摩訶",
    "T03n0190_058:0920b21": "那摩猶故不信，而口說言：「雖知家內所將好",
    "T03n0190_058:0920b22": "惡，誰知不於諸眷屬家備辦送去？」",
    "T03n0190_058:0920b23": "又至一時，摩尼婁陀復在園林，觀看遊戲，又",
    "T03n0190_058:0920b24": "遣使人，啟白母言：「願遣使人送食來此。」其母",
    "T03n0190_058:0920b25": "爾時，取諸空器，安著槃上，以巾覆蓋，先示",
    "T03n0190_058:0920b26": "大兒摩訶那摩，然後始送。復告之言：「汝自隨",
    "T03n0190_058:0920b27": "看，應知虛實。」摩訶那摩聞此語已，即隨槃",
    "T03n0190_058:0920b28": "去，往至摩尼婁陀之邊，彼既見已，一切諸食，",
    "T03n0190_058:0920b29": "色香美味，皆悉充滿。",
    "T03n0190_058:0920c01": "爾時，釋子摩訶那摩見是事已，心生喜悅，口",
    "T03n0190_058:0920c02": "言：「希有未曾見也，我弟如是有大福德。」",
    "T03n0190_058:0920c03": "摩尼婁陀漸至長大年盛壯已，於是父母，為",
    "T03n0190_058:0920c04": "作三堂：一擬冬坐，二擬春秋，三擬夏坐。擬冬",
    "T03n0190_058:0920c05": "坐者，唯備暄暖；擬夏坐者，唯備清涼；擬春",
    "T03n0190_058:0920c06": "秋者，唯備和適。其所居堂，無別男子，唯擬一",
    "T03n0190_058:0920c07": "人，受五欲樂，具足自恣，隨意居止。",
    "T03n0190_058:0920c08": "爾時，童子摩訶那摩作如是念：「今於釋種諸",
    "T03n0190_058:0920c09": "童子中，有大勢者，悉各家別一人出家。我今",
    "T03n0190_058:0920c10": "家內無出家者，唯我應當捨家出家；若不爾",
    "T03n0190_058:0920c11": "者，須遣我弟摩尼婁陀而出家也。」摩訶那摩",
    "T03n0190_058:0920c12": "作是念已，便即詣向摩尼婁陀釋童子邊，到",
    "T03n0190_058:0920c13": "已告言：「摩尼婁陀！我等釋種有勢力者，悉",
    "T03n0190_058:0920c14": "各家別一人出家，我等家內，無出家者，我今",
    "T03n0190_058:0920c15": "思惟，或汝出家，或我出家。」",
    "T03n0190_058:0920c16": "爾時，釋種摩尼婁陀啟白其兄摩訶那摩釋童",
    "T03n0190_058:0920c17": "子言：「摩訶那摩！汝自出家，我不能去。」摩訶那",
    "T03n0190_058:0920c18": "摩復告彼言：「摩尼婁陀！若如此者，我今囑汝",
    "T03n0190_058:0920c19": "家業之事，凡生活法，先犁其地，然後磨治，次",
    "T03n0190_058:0920c20": "復除其瓦石株棘，方下種子，下種子已，若無",
    "T03n0190_058:0920c21": "天雨，依時溉灌，依法鋤治，然後待熟，收刈",
    "T03n0190_058:0920c22": "料理，貯入倉窖。作如是已，至於來年，還復",
    "T03n0190_058:0920c23": "如此，次第造作，乃至年年，不得休息。」",
    "T03n0190_058:0920c24": "爾時，童子摩尼婁陀啟白其兄摩訶那摩釋童",
    "T03n0190_058:0920c25": "子言：「若如此者，我家作業，不得窮盡，亦無盡",
    "T03n0190_058:0920c26": "時。如此作業，既無盡日，何時當得於此三堂",
    "T03n0190_058:0920c27": "受五欲樂？」爾時，童子摩訶那摩復語其弟摩",
    "T03n0190_058:0920c28": "尼婁陀，作如是言：「摩尼婁陀！作業之事，理不",
    "T03n0190_058:0920c29": "可盡，亦無盡日。我等父母，悋惜祖宗造作事",
    "T03n0190_058:0921a01": "業，亦復如此，未見盡時，而命終也。」",
    "T03n0190_058:0921a02": "爾時，童子摩尼婁陀復語其兄摩訶那摩，作",
    "T03n0190_058:0921a03": "如是言：「若知作業不可窮盡，不知盡時，我之",
    "T03n0190_058:0921a04": "父母，亦復悋惜祖宗作業，未知盡時，而取命",
    "T03n0190_058:0921a05": "終。如是不虛，我今思惟，摩訶那摩應須在家",
    "T03n0190_058:0921a06": "營理家業，我欲捨家出家修道。」",
    "T03n0190_058:0921a07": "爾時，童子摩尼婁陀詣父母邊，白言：「爺孃！",
    "T03n0190_058:0921a08": "我欲捨家於如來邊求請出家，願垂許我於",
    "T03n0190_058:0921a09": "如來邊而出家也。」",
    "T03n0190_058:0921a10": "爾時，父母告彼小兒摩尼婁陀：「當知我等唯",
    "T03n0190_058:0921a11": "有二子，於汝二子大生憐愛，不離心首，若暫",
    "T03n0190_058:0921a12": "不見，心懷憂惱。假使我死，猶望共汝不相離",
    "T03n0190_058:0921a13": "別，況復我今生平存在，聽許於汝而出家也？」",
    "T03n0190_058:0921a14": "如是再請，乃至三請云：「我欲於如來法中，捨",
    "T03n0190_058:0921a15": "家出家，願垂父母聽許我也。」",
    "T03n0190_058:0921a16": "往昔菩薩，從家出家，修梵行時，輸頭檀王為",
    "T03n0190_058:0921a17": "菩薩故，憂惱所逼，聚集釋種諸眷屬等，而告",
    "T03n0190_058:0921a18": "之言：「諸眷屬輩！汝等須知，我子悉達，既出家",
    "T03n0190_058:0921a19": "已，我亦不欲處其王位，亦復不用戴此天冠，",
    "T03n0190_058:0921a20": "汝等誰能受王位者，我當委付并即灌頂授",
    "T03n0190_058:0921a21": "與天冠。」",
    "T03n0190_058:0921a22": "爾時，眾內有釋童子，其人名曰婆提唎迦，其",
    "T03n0190_058:0921a23": "母名曰黑瞿多彌，而白王言：「我能受此王位",
    "T03n0190_058:0921a24": "及冠。」",
    "T03n0190_058:0921a25": "爾時，輸頭檀王及諸釋種，一切眷屬，即將王",
    "T03n0190_058:0921a26": "位及以天冠，付與釋童婆提唎迦，而灌頂之。",
    "T03n0190_058:0921a27": "從爾已後，婆提唎迦釋種童子，即作釋王，其",
    "T03n0190_058:0921a28": "諸眷屬，號為釋王婆提唎迦。然彼釋王婆提",
    "T03n0190_058:0921a29": "唎迦，受王位後，經十二年，如法治化。而彼釋",
    "T03n0190_058:0921b01": "種諸眷屬等，本有要誓：「若有誰得首戴天冠",
    "T03n0190_058:0921b02": "而為王者，彼人當為一切釋種諸眷屬等，造",
    "T03n0190_058:0921b03": "作百味餚饍飲食。」其王舊日與彼釋種摩尼",
    "T03n0190_058:0921b04": "婁陀，少小拊塵，共為伴侶，設會之時，口勅喚",
    "T03n0190_058:0921b05": "彼摩尼婁陀，作如是言：「摩尼婁陀！汝佐助我，",
    "T03n0190_058:0921b06": "先當供給諸眷屬訖，然後我當與汝共食。」摩",
    "T03n0190_058:0921b07": "尼婁陀，啟白釋王婆提唎迦，作如是言：「如",
    "T03n0190_058:0921b08": "王今勅，不敢違也。」時彼二人，共設釋種諸",
    "T03n0190_058:0921b09": "眷屬已，然後共食，食已即留摩尼婁陀，在宮",
    "T03n0190_058:0921b10": "止宿。爾時，釋王婆提唎迦，過彼夜已，天欲曉",
    "T03n0190_058:0921b11": "時，身自問彼摩尼婁陀，作如是言：「摩尼婁陀",
    "T03n0190_058:0921b12": "安眠已不？」摩尼婁陀而報王言：「我於夜眠，",
    "T03n0190_058:0921b13": "不得安隱。」王復問言：「何故爾也？」",
    "T03n0190_058:0921b14": "摩尼婁陀復報王言：「我夜腹痛，又患寒熱。」王",
    "T03n0190_058:0921b15": "復問言：「何故然也？」",
    "T03n0190_058:0921b16": "摩尼婁陀復報王言：「於彼飲食，味不調適，是",
    "T03n0190_058:0921b17": "故當時我患腹痛；其所臥褥，當織之時，其彼",
    "T03n0190_058:0921b18": "織師，身患寒熱，是故我亦著寒熱病。」於時",
    "T03n0190_058:0921b19": "釋王婆提唎迦，喚造食人，而問之言：「汝當",
    "T03n0190_058:0921b20": "造作百味食時，其食諸味，為有增減？為調適",
    "T03n0190_058:0921b21": "也？」其造食人而報王言：「如是大王！其味稍",
    "T03n0190_058:0921b22": "多，其味如少。我於爾時，作事蒼忙，不得",
    "T03n0190_058:0921b23": "如意，事事撿挍，我佐助人，不解用心，悉捉",
    "T03n0190_058:0921b24": "和雜。」",
    "T03n0190_058:0921b25": "爾時，釋王婆提唎迦復喚織師，而問之言：「汝",
    "T03n0190_058:0921b26": "當為我織被褥時，何故不精？」織師報言：「如是",
    "T03n0190_058:0921b27": "大王！我當織時，著寒熱病，大王復遣使人催",
    "T03n0190_058:0921b28": "促，我於爾時，寒熱未差，畏王瞋故，急織而",
    "T03n0190_058:0921b29": "送，是故我織不及精妙。」爾時，釋王婆提唎迦，",
    "T03n0190_058:0921c01": "生希有心未曾有心：「如此之事，不可思議。」",
    "T03n0190_058:0921c02": "又作是念：「希有希有！摩尼婁陀！乃有如此勝",
    "T03n0190_058:0921c03": "妙智慧。」",
    "T03n0190_058:0921c04": "爾時，釋王婆提唎迦告釋童子摩尼婁陀，作",
    "T03n0190_058:0921c05": "如是言：「摩尼婁陀！從今日後，汝於我邊，有所",
    "T03n0190_058:0921c06": "須者，汝莫自來，但遣使至，我不相負。」",
    "T03n0190_058:0921c07": "爾時，釋童摩尼婁陀其母念言：「今此釋王，既",
    "T03n0190_058:0921c08": "與我子，少小拊塵，同志善友，其人決定不應",
    "T03n0190_058:0921c09": "出家。」作是念已，即喚己子摩尼婁陀，作如是",
    "T03n0190_058:0921c10": "言：「摩尼婁陀！若彼釋王婆提唎迦捨家出家，",
    "T03n0190_058:0921c11": "汝於爾時，當出家也。」",
    "T03n0190_058:0921c12": "爾時，釋童摩尼婁陀聞是語已，詣向釋王婆",
    "T03n0190_058:0921c13": "提唎所。於時釋王婆提唎迦，從宮而出，在",
    "T03n0190_058:0921c14": "那吒迦(隋云以歌說吉事)喜樂之會，觀看而坐。",
    "T03n0190_058:0921c15": "爾時，釋童摩尼婁陀作如是念：「我今若入婆",
    "T03n0190_058:0921c16": "提唎迦釋王之會，必當妨他觀看遨戲。」作是",
    "T03n0190_058:0921c17": "念已，便坐門頰，待那吒迦喜樂會訖，然後欲",
    "T03n0190_058:0921c18": "入。爾時，釋王婆提唎迦，觀看此會正喜樂時，",
    "T03n0190_058:0921c19": "會中有一音聲婦女，手彈箜篌，當爾箜篌，有",
    "T03n0190_058:0921c20": "一絃斷，其彼婦女，尋即還續，而那吒迦喜樂",
    "T03n0190_058:0921c21": "會中，無人覺者，唯有釋王婆提唎迦，一人獨",
    "T03n0190_058:0921c22": "知。摩尼婁陀，在於門頰，亦知此事。",
    "T03n0190_058:0921c23": "爾時，釋童摩尼婁陀見那吒迦喜會欲訖，方",
    "T03n0190_058:0921c24": "始往詣婆提唎迦釋王之所，到已將手抱釋",
    "T03n0190_058:0921c25": "王項，然後却坐，在於一面。",
    "T03n0190_058:0921c26": "爾時，釋王婆提唎迦告釋童子摩尼婁陀，作",
    "T03n0190_058:0921c27": "如是言：「摩尼婁陀！我於己前，可不告汝，若有",
    "T03n0190_058:0921c28": "所須，身莫自來，但遣使索，我不相負。今日何",
    "T03n0190_058:0921c29": "容身猶自至？」摩尼婁陀而報王言：「婆提唎",
    "T03n0190_058:0922a01": "迦！此事如是，不可遣人能辦斯事。」",
    "T03n0190_058:0922a02": "爾時，釋王復問釋童摩尼婁陀作如是言：「摩",
    "T03n0190_058:0922a03": "尼婁陀！所言辦者，事云何也？為當由汝？為",
    "T03n0190_058:0922a04": "當由我？」摩尼婁陀復報王言：「此事由我，亦關",
    "T03n0190_058:0922a05": "於王。」婆提唎迦復作是言：「若關於我，汝應即",
    "T03n0190_058:0922a06": "辦。」摩尼婁陀復白王言：「大王！當知，我意將欲",
    "T03n0190_058:0922a07": "捨家出家，如此之事，必關於汝。」婆提唎迦報",
    "T03n0190_058:0922a08": "釋童子摩尼婁陀作如是言：「摩尼婁陀！汝今",
    "T03n0190_058:0922a09": "若欲捨家出家，必關我者，我當放汝。汝於我",
    "T03n0190_058:0922a10": "邊，勿生疑慮，若欲出家，隨汝意樂。」",
    "T03n0190_058:0922a11": "爾時，釋童摩尼婁陀啟白釋王婆提唎迦，作",
    "T03n0190_058:0922a12": "如是言：「汝今當須共我出家。何以故？我之",
    "T03n0190_058:0922a13": "父母，先語我言：『摩尼婁陀！若彼釋王婆提唎",
    "T03n0190_058:0922a14": "迦捨家出家，汝亦隨彼而出家去。』時彼釋童",
    "T03n0190_058:0922a15": "摩尼婁陀，復見釋王婆提唎迦，在於大眾，作",
    "T03n0190_058:0922a16": "是實語：『摩尼婁陀！汝今若欲捨家出家，既關",
    "T03n0190_058:0922a17": "我者，我不相違，任隨汝去。』當於彼時，諸釋種",
    "T03n0190_058:0922a18": "等，復皆實語，是故請王，同共出家。」",
    "T03n0190_058:0922a19": "爾時，釋王婆提唎迦告彼釋童摩尼婁陀，作",
    "T03n0190_058:0922a20": "如是言：「若必然者，且住七年，我之家業，事得",
    "T03n0190_058:0922a21": "了辦，辦已然後，當得共汝捨家出家。」",
    "T03n0190_058:0922a22": "爾時，釋童摩尼婁陀復白釋王婆提唎迦，作",
    "T03n0190_058:0922a23": "如是言：「婆提唎迦！莫作是語。我今不能待至",
    "T03n0190_058:0922a24": "七歲。所以然者？婆提唎迦！七歲久遠，誰知",
    "T03n0190_058:0922a25": "我等其間或有出家障閡？」婆提唎迦復語釋",
    "T03n0190_058:0922a26": "童摩尼婁陀，作如是言：「摩尼婁陀！汝且待我",
    "T03n0190_058:0922a27": "六年之內，備辦家事，然後共汝捨家出家」。摩",
    "T03n0190_058:0922a28": "尼婁陀復白王言：「婆提唎迦！汝於今者，莫作",
    "T03n0190_058:0922a29": "是語。我亦不能待至六年。所以者何？六年久",
    "T03n0190_058:0922b01": "遠，誰知我等中間儻有出家障閡？」婆提唎",
    "T03n0190_058:0922b02": "迦復語釋童摩尼婁陀，作如是言：「摩尼婁陀！",
    "T03n0190_058:0922b03": "若必然者，且聽待我於五年內備辦家業。」乃",
    "T03n0190_058:0922b04": "至四年三年二年，摩尼婁陀，皆悉不肯。時王",
    "T03n0190_058:0922b05": "復言：「若必然者，且待我於一年之內辦諸家",
    "T03n0190_058:0922b06": "業，然後乃當共汝出家。」摩尼婁陀猶白王言：",
    "T03n0190_058:0922b07": "「婆提唎迦！我不能待乃至一年。所以者何？一",
    "T03n0190_058:0922b08": "年尚久，誰知我汝儻有障閡？」",
    "T03n0190_058:0922b09": "爾時，釋王婆提唎迦復告釋童摩尼婁陀，作",
    "T03n0190_058:0922b10": "如是言：「摩尼婁陀！若必然者，且當待我於六",
    "T03n0190_058:0922b11": "月內辦諸家業。」乃至三月二月一月，摩尼婁",
    "T03n0190_058:0922b12": "陀悉皆不肯。爾時，釋王婆提唎迦復告釋童",
    "T03n0190_058:0922b13": "摩尼婁陀，作如是言：「摩尼婁陀！若必然者，且",
    "T03n0190_058:0922b14": "聽待我七日七夜辦諸家事，然後共汝捨家",
    "T03n0190_058:0922b15": "出家。」摩尼婁陀，即白釋王婆提唎迦，作如是",
    "T03n0190_058:0922b16": "言：「善哉善哉！婆提唎迦！任汝意作，我待汝",
    "T03n0190_058:0922b17": "至七日七夜。」爾時，世尊住在阿奴彌迦耶聚",
    "T03n0190_058:0922b18": "落，其王於彼七日七夜，營辦家事，所謂瓔珞",
    "T03n0190_058:0922b19": "以自嚴身，至於園內，受五欲樂，喻如有人",
    "T03n0190_058:0922b20": "欲至他家，赴大賓會，沐髮洗梳，瓔珞衣服，莊",
    "T03n0190_058:0922b21": "挍其身，然後始往至他家內，其彼釋王婆提",
    "T03n0190_058:0922b22": "唎迦，欲至園中遨遊戲樂，亦復如是。",
    "T03n0190_058:0922b23": "爾時，復有一釋童子名跋涪婆(隋言多眉)，又一釋",
    "T03n0190_058:0922b24": "童名宮毘羅，又一童子名難提迦，復有釋",
    "T03n0190_058:0922b25": "童名曰阿難，有釋童名提婆達多，亦如前者，",
    "T03n0190_058:0922b26": "莊嚴其身，皆悉如上。彼諸童子，相共著諸衣",
    "T03n0190_058:0922b27": "服瓔珞，復將一好剃除髮師，嚴四兵已，出迦",
    "T03n0190_058:0922b28": "毘羅婆蘇都城，詣向阿奴彌迦耶聚落。於時",
    "T03n0190_058:0922b29": "釋王婆提唎迦，有物價直三百兩金，一百兩",
    "T03n0190_058:0922c01": "金以為衣直，一百兩金為瓔珞直，一百兩",
    "T03n0190_058:0922c02": "金嚴鞍馬直。其彼童子摩尼婁陀，亦復如是。",
    "T03n0190_058:0922c03": "諸釋童子跋涪婆、宮毘羅、難提迦、阿難陀、提",
    "T03n0190_058:0922c04": "婆達多有如此等，各各亦有寶物價直三百",
    "T03n0190_058:0922c05": "兩金，乃至充用嚴鞍馬直。彼諸童子寶物價",
    "T03n0190_058:0922c06": "直，合有二千一百兩金。爾時，彼輩諸釋童子，",
    "T03n0190_058:0922c07": "出迦毘羅婆蘇都城，各各下馬，解身瓔珞，皆",
    "T03n0190_058:0922c08": "投與彼剃除髮師，而口各言：「此諸瓔珞，皆",
    "T03n0190_058:0922c09": "以與汝為資生本，汝當受用以為活命生業",
    "T03n0190_058:0922c10": "之基，更莫餘求。」付瓔珞已，詣向阿奴彌迦聚",
    "T03n0190_058:0922c11": "落。",
    "T03n0190_058:0922c12": "時，剃髮師作如是念：「是諸釋種，威猛熾盛，",
    "T03n0190_058:0922c13": "謂言是我將諸童子，逃走東西，以是因緣，當",
    "T03n0190_058:0922c14": "恐彼來逼切於我。彼諸童子，既吐此物，我云",
    "T03n0190_058:0922c15": "何食？我今不得受此諸寶。彼既如是豪富熾",
    "T03n0190_058:0922c16": "盛，有大威勢，猶捨無量資生財寶王位之事，",
    "T03n0190_058:0922c17": "捨家出家，況我今者何故不從？」彼剃髮師，作",
    "T03n0190_058:0922c18": "是思已，將彼瓔珞財寶之物，懸著樹枝，作如",
    "T03n0190_058:0922c19": "是念：「若有見者，任取此物，終不為盜。」私自念",
    "T03n0190_058:0922c20": "已，詣向諸釋童子之所。而彼諸釋童子，遙見",
    "T03n0190_058:0922c21": "剃髮師來，而告之言：「汝今何故不歸家也？」時",
    "T03n0190_058:0922c22": "剃髮師，報諸釋童，作如是言：「諸聖子輩！我今",
    "T03n0190_058:0922c23": "私自作如此念：『諸釋強盛，有大威德，有大力",
    "T03n0190_058:0922c24": "勢，謂言我將諸釋童子，東西逃走。以是因緣，",
    "T03n0190_058:0922c25": "當恐逼切我之身命。』汝之童子！既吐此物，我",
    "T03n0190_058:0922c26": "今云何方欲食之？如我今者，不受此物。何以",
    "T03n0190_058:0922c27": "故？諸釋強盛，有大力勢，猶故出家，況我今",
    "T03n0190_058:0922c28": "者，而不出家？以此因緣，我不歸去。」",
    "T03n0190_058:0922c29": "爾時，釋種諸童子等，聞彼語已，而語之言：「汝",
    "T03n0190_058:0923a01": "今快作如是思惟，作是念已而不還家。所以",
    "T03n0190_058:0923a02": "者何？如汝所言，我諸釋種，威嚴熾盛，必有此",
    "T03n0190_058:0923a03": "語：『將我童子逃走不疑。』既有此語，彼定應來",
    "T03n0190_058:0923a04": "逼汝身命。」",
    "T03n0190_058:0923a05": "爾時，諸釋童子等輩，共剃髮師，詣向佛所，到",
    "T03n0190_058:0923a06": "佛所已，頂禮佛足，却坐一面，而作是言：「世",
    "T03n0190_058:0923a07": "尊！今者願放我等捨家出家，及受具戒。」復白",
    "T03n0190_058:0923a08": "佛言：「世尊！欲與我等出家，先當度此剃除髮",
    "T03n0190_058:0923a09": "師，於前出家。何以故？此剃髮師，長夜勤苦，",
    "T03n0190_058:0923a10": "供承我等，不曾有失，是故於先與彼出家，及",
    "T03n0190_058:0923a11": "受具戒。彼出家已，於後方與我等出家，及受",
    "T03n0190_058:0923a12": "具戒，故令我等先當禮此剃除髮師，起動迎",
    "T03n0190_058:0923a13": "逆，合掌恭敬，示現尊重。所以者何？我等諸",
    "T03n0190_058:0923a14": "釋，憍慢貢高，今因此人，令我諸釋迴意捨除",
    "T03n0190_058:0923a15": "憍慢之心。」",
    "T03n0190_058:0923a16": "爾時，世尊既先度彼剃除髮師，及受具戒，",
    "T03n0190_058:0923a17": "然後次與婆提唎迦釋王出家，受具足戒，自",
    "T03n0190_058:0923a18": "餘各各次第出家，及受具戒。於時阿難、提婆",
    "T03n0190_058:0923a19": "達多，二人猶故不得出家，從世尊所，迴還至",
    "T03n0190_058:0923a20": "於雪山之下。時彼山下，有一長老姓跋[口*耶]瑟",
    "T03n0190_058:0923a21": "吒，名曰僧伽，其人修行，已住三果，成就四",
    "T03n0190_058:0923a22": "禪，恒常依彼雪山而住。",
    "T03n0190_058:0923a23": "爾時，跋[口*耶]瑟吒僧伽，見阿難等二人來至，逆",
    "T03n0190_058:0923a24": "慰之言：「諸釋童子！何因來此？」時彼二人而報",
    "T03n0190_058:0923a25": "之言：「我等今者樂欲出家，故來於此。善哉聖",
    "T03n0190_058:0923a26": "者！願度我等，令得出家。」",
    "T03n0190_058:0923a27": "爾時，跋[口*耶]瑟吒僧伽，不曾觀察提婆達多童",
    "T03n0190_058:0923a28": "子之行，不練其智，即令二人捨家出家，及受",
    "T03n0190_058:0923a29": "具戒。長老阿難，出家未久，在於空閑，坐禪思",
    "T03n0190_058:0923b01": "惟，遂作是念：「若優波陀，今必許我至佛所者，",
    "T03n0190_058:0923b02": "我今亦須自見世尊。」時彼阿難作是念已，於",
    "T03n0190_058:0923b03": "晨朝時，從房而出，往詣向彼跋[口*耶]瑟吒僧伽",
    "T03n0190_058:0923b04": "之所，頂禮其足，却住一面，住一面已，而白",
    "T03n0190_058:0923b05": "長老跋[口*耶]瑟吒，作如是言：「婆檀多優波陀！我",
    "T03n0190_058:0923b06": "今意欲往見於佛，聽許以不？」",
    "T03n0190_058:0923b07": "爾時，跋[口*耶]瑟吒僧伽報彼阿難作是言曰：「阿",
    "T03n0190_058:0923b08": "難！汝今若知時者，往向佛邊到佛邊已，汝當",
    "T03n0190_058:0923b09": "為我頂禮佛足，為我通傳問訊世尊，少病少",
    "T03n0190_058:0923b10": "惱，身安以不？起居輕利，行來化導，不損德",
    "T03n0190_058:0923b11": "也，身體氣力，勝常以不？」",
    "T03n0190_058:0923b12": "爾時，阿難聞優波陀作是語已，而白之言：「如",
    "T03n0190_058:0923b13": "優波陀，不敢違教。」遂即頂禮跋[口*耶]瑟吒僧伽",
    "T03n0190_058:0923b14": "脚足，圍遶三匝辭別而去。",
    "T03n0190_058:0923b15": "佛本行集經卷第五十八"
}