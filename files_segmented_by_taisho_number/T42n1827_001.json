{
    "T42n1827_001:0232a02": "No. 1827 [cf. No. 1569]",
    "T42n1827_001:0232a03": "百論序疏百論序疏",
    "T42n1827_001:0232a05": "大業四年十月因講次直疏出不事訪也。肇",
    "T42n1827_001:0232a06": "公是京兆郡人。家貧常以傭書為業。因是歷",
    "T42n1827_001:0232a07": "觀經史。每讀老子莊周之書。喟然歎曰。美則",
    "T42n1827_001:0232a08": "美矣。然期神冥累之方猶未盡矣。末見古維",
    "T42n1827_001:0232a09": "摩經觀喜頂戴謂親友曰。吾知所歸極矣。羅",
    "T42n1827_001:0232a10": "什至京師因從請業。著不真空等四論。著注",
    "T42n1827_001:0232a11": "淨名及諸經論序。什歎曰。秦人解空第一者",
    "T42n1827_001:0232a12": "僧肇其人也。若肇公名肇可謂玄宗之始。年",
    "T42n1827_001:0232a13": "三十一亡。但百論有二序。一叡師所制。二肇",
    "T42n1827_001:0232a14": "公所作。興皇和上每講常讀肇師序。正為其",
    "T42n1827_001:0232a15": "人言巧意玄妙符論旨。親覩時事。所以稟承。",
    "T42n1827_001:0232a16": "又叡師序是弘始四年前翻。什師初至方言",
    "T42n1827_001:0232a17": "未融為此作序。猶未中詣。肇師序即是此文",
    "T42n1827_001:0232a18": "六年重翻。文義既正。作序亦好。所以恒讀肇",
    "T42n1827_001:0232a19": "公序也。余年十四虛心翫之。登乎弱冠於寺",
    "T42n1827_001:0232a20": "覆述。生起此次第者。論即是教。以教化物前",
    "T42n1827_001:0232a21": "須歎教。雖復歎教但未知何時造。故第二明",
    "T42n1827_001:0232a22": "時節。雖明時節未知何人所造。故第三明能",
    "T42n1827_001:0232a23": "造之人。雖明能造之人未知何故造論。故第",
    "T42n1827_001:0232a24": "四明造論意為緣。雖明能造之論所為之緣",
    "T42n1827_001:0232a25": "竟未知名字何等。故第五釋論名題。雖識名",
    "T42n1827_001:0232a26": "目未知是誰注釋。故第六出注論婆數。注釋",
    "T42n1827_001:0232a27": "雖竟未知旨趣如何。故第七明論大宗。此之",
    "T42n1827_001:0232a28": "七章並化行天竺益天竺之緣。從第八已去",
    "T42n1827_001:0232a29": "傳流震旦益於此土。故有第八什師遠齎梵",
    "T42n1827_001:0232b01": "本來此翻譯。雖有解法弟子必須有篤信檀",
    "T42n1827_001:0232b02": "越。故第九明檀越姚嵩。雖有此九條猶未知",
    "T42n1827_001:0232b03": "論偈多少。故有第十定品偈多小也。開此一",
    "T42n1827_001:0232b04": "序以為十章。一歎論功能。二明造論時節。三",
    "T42n1827_001:0232b05": "歎造論之人。四陳外道興世。即是造論意。五",
    "T42n1827_001:0232b06": "釋論題目。六述注論婆數。七敘論大宗。八明",
    "T42n1827_001:0232b07": "翻論羅什。九辨檀越姚嵩。十定品偈多少。章",
    "T42n1827_001:0232b08": "雖有十不出人法二義。開人為五。辨法亦然。",
    "T42n1827_001:0232b09": "故成十矣。人五者。一造論人。二所為人。三注",
    "T42n1827_001:0232b10": "論人。四翻論人。五請譯人。四為內弘。終一為",
    "T42n1827_001:0232b11": "外護。涅槃經云。有二因緣佛法久住。謂解法",
    "T42n1827_001:0232b12": "弟子及篤信檀越即其事也。法五者。一歎論",
    "T42n1827_001:0232b13": "功能。二造論時節。三釋論名題。四敘論大宗。",
    "T42n1827_001:0232b14": "五定品偈多小。就初歎論功能凡有四義。一",
    "T42n1827_001:0232b15": "境智。二智諦。三人法。四法喻。言境智者通聖",
    "T42n1827_001:0232b16": "心謂正觀也。開真諦謂正境也。非正境無以",
    "T42n1827_001:0232b17": "發正觀。非正觀無以鑒正境。故略題斯二則",
    "T42n1827_001:0232b18": "義無不含。問應前明正境後因境發觀。今何",
    "T42n1827_001:0232b19": "故前辨正觀後明正境。答因緣境智非前後",
    "T42n1827_001:0232b20": "一時。但大士出世為令眾生得於正觀。正觀",
    "T42n1827_001:0232b21": "要因正境故後明正境也。如法華十方三世",
    "T42n1827_001:0232b22": "諸佛為開示悟入諸佛智見。諸佛智見即正",
    "T42n1827_001:0232b23": "觀也。在佛既爾。菩薩亦然。問此論云何明正",
    "T42n1827_001:0232b24": "境及正觀耶。答如始捨罪福終破於空。橫淨",
    "T42n1827_001:0232b25": "十條竪窮四句。即一實諦為正境也。如斯而",
    "T42n1827_001:0232b26": "悟稱為聖心。問為通眾生聖心。為通佛菩薩",
    "T42n1827_001:0232b27": "聖心耶。答具有三義。一令眾生得悟正觀。名",
    "T42n1827_001:0232b28": "通眾生聖心。二邪教既除正經便顯暢悅佛",
    "T42n1827_001:0232b29": "心。名通佛聖心。三眾生病息大士患除。故通",
    "T42n1827_001:0232c01": "菩薩聖心也。問云何能通所通能壅所壅。答",
    "T42n1827_001:0232c02": "以斷常為能壅。正觀為所壅。百論為能通。聖",
    "T42n1827_001:0232c03": "心為所通也。以邪教為能䨱。正教為所覆。百",
    "T42n1827_001:0232c04": "論為能開。正教為所開也。第二智諦一雙者。",
    "T42n1827_001:0232c05": "通聖心明二智。開真諦辨二諦。二諦是三世",
    "T42n1827_001:0232c06": "佛祖父母。二智為三世佛父母。如淨名云。智",
    "T42n1827_001:0232c07": "度菩薩母。方便以為父。一切眾導師無不由",
    "T42n1827_001:0232c08": "是生。若無智諦則世出世並壞。斯二若成則",
    "T42n1827_001:0232c09": "一切皆成。既為大事故論明之。問既是申二",
    "T42n1827_001:0232c10": "諦。何故偏言真諦。答二義。一者雖具明二諦",
    "T42n1827_001:0232c11": "意在於真。如涅槃云。欲令深識第一義故說",
    "T42n1827_001:0232c12": "世諦耳。二者對外道諸諦皆偽故。佛二諦俱",
    "T42n1827_001:0232c13": "真也。問智諦與境智何異而更明耶。答境智",
    "T42n1827_001:0232c14": "取其發照。智諦明其說行。說行者。如說而行",
    "T42n1827_001:0232c15": "名為二智。如行而說稱為二諦。稟二諦教發",
    "T42n1827_001:0232c16": "生二智則教轉名境。如境而照故稱為智。約",
    "T42n1827_001:0232c17": "義不同故分兩也。問與中論題何異。答開真",
    "T42n1827_001:0232c18": "諦要論即中道也。通聖心謂正觀。問若爾便",
    "T42n1827_001:0232c19": "是一。何名為兩。答一切論通明中道明正觀。",
    "T42n1827_001:0232c20": "故一切論皆是一論。一切經亦通明中道通",
    "T42n1827_001:0232c21": "明正觀。則一切經是一經。又一切經猶是一",
    "T42n1827_001:0232c22": "切論。以經論皆為顯道。道既無二。豈有經論",
    "T42n1827_001:0232c23": "異哉。然本有於二可言有一。竟未曾二何有",
    "T42n1827_001:0232c24": "一耶。如是亦一亦二非一非二。故言亡慮寂",
    "T42n1827_001:0232c25": "矣。問一切經皆是一經。何故有多經多論耶。",
    "T42n1827_001:0232c26": "答蓋是諸佛為緣轉勢說法故有多經。四依",
    "T42n1827_001:0232c27": "轉勢說法故有多論。猶如一食將適病人迴",
    "T42n1827_001:0232c28": "變食味也。次明人法一雙者通聖心明人。開",
    "T42n1827_001:0232c29": "真諦辨法。于時九十六道各稱世尊。故是人",
    "T42n1827_001:0233a01": "亂。各謂己道為實則法亂。提婆今欲正於人",
    "T42n1827_001:0233a02": "法故。唯佛為聖人。餘非聖人。佛法為真法。餘",
    "T42n1827_001:0233a03": "非真法也。問此依何文耶。答論首三番問答",
    "T42n1827_001:0233a04": "諍人。佛說何等善法相去竟論諍法。即其證",
    "T42n1827_001:0233a05": "也。四就法喻釋者。通聖心之津途者喻也。百",
    "T42n1827_001:0233a06": "論為聖心之玄津正觀之幽路。開真諦要論",
    "T42n1827_001:0233a07": "者法說也。佛泥曰後第二明造論時節。問提",
    "T42n1827_001:0233a08": "婆與龍樹相見不。答經傳不同。叡師成實論",
    "T42n1827_001:0233a09": "序是什師去世後作之。述什師語云。佛滅後",
    "T42n1827_001:0233a10": "三百五十年馬鳴出世。五百三十年龍樹出",
    "T42n1827_001:0233a11": "世。又云。馬鳴興正法之末。龍樹起像法之初。",
    "T42n1827_001:0233a12": "梁武帝發菩提心因緣中云。敬禮興正法馬",
    "T42n1827_001:0233a13": "鳴菩薩。歸命興像法龍樹菩薩。肇叡並云。提",
    "T42n1827_001:0233a14": "婆出八百餘年。則理不相見。依三文分明相",
    "T42n1827_001:0233a15": "見。一提婆傳云。提婆出天眼竟將伏外道詣",
    "T42n1827_001:0233a16": "龍樹所受出家法。故應相見。二摩耶經明七",
    "T42n1827_001:0233a17": "百年龍樹出。今明八百年提婆出。亦得相見。",
    "T42n1827_001:0233a18": "三付法藏經分明相見。龍樹將去世告大弟",
    "T42n1827_001:0233a19": "子加那提婆。善男子聽。婆伽婆以無上正法",
    "T42n1827_001:0233a20": "付屬迦葉。乃至次第付囑於我。我今去世以",
    "T42n1827_001:0233a21": "付屬汝。汝當興慈悲雲注甘露法。提婆長跪",
    "T42n1827_001:0233a22": "答曰。敬如尊教。故知相見也。問諸菩薩何故",
    "T42n1827_001:0233a23": "出世。答大明二義。一破小執。二破邪迷。如智",
    "T42n1827_001:0233a24": "度論云。三百餘年有迦旃延出世造八健度。",
    "T42n1827_001:0233a25": "馬鳴於此而出世。即知迦旃延執小為病。馬",
    "T42n1827_001:0233a26": "鳴破小病故出世弘大。亦可旃延逗于時小",
    "T42n1827_001:0233a27": "緣而明小。令凡學小即迴凡取聖。次馬鳴出",
    "T42n1827_001:0233a28": "世破小。令迴小悟大教。故二人俱弘道利物",
    "T42n1827_001:0233a29": "也。六百年初五百羅漢於北天竺罽賓國釋",
    "T42n1827_001:0233b01": "八健度造毘婆沙。龍樹於此時而出。具前二",
    "T42n1827_001:0233b02": "義。爾時五百部盛興執小違拒大乘。故智度",
    "T42n1827_001:0233b03": "論云。五百部各執諸法有決定相。聞畢竟空",
    "T42n1827_001:0233b04": "如刀傷心。龍樹欲破此小迷申乎大教。二者",
    "T42n1827_001:0233b05": "諸部弘小令凡入小。龍樹破小令迴小悟大",
    "T42n1827_001:0233b06": "也。次八百年時有法勝等弘小。提婆申大。亦",
    "T42n1827_001:0233b07": "具二義。但提婆出世正為外道盛興故出世",
    "T42n1827_001:0233b08": "破斥。而兼除小迷及大乘有所得見也。文稱",
    "T42n1827_001:0233b09": "泥曰者肇公云。泥曰泥洹涅槃並外國音不",
    "T42n1827_001:0233b10": "同。而以涅槃為正。又相傳云。涅槃通餘無餘。",
    "T42n1827_001:0233b11": "泥曰正是無餘之稱也。有出家大士第三嘆",
    "T42n1827_001:0233b12": "造論人。文有四。初出家簡在家。二大士異小",
    "T42n1827_001:0233b13": "乘。三標名。四讚德。出家者。四依出世實大小",
    "T42n1827_001:0233b14": "兼弘道俗俱化。必須出家。出家有四。一出形",
    "T42n1827_001:0233b15": "家不出心家凡夫出家人也。二出心家不出形",
    "T42n1827_001:0233b16": "家在家聖人也。三俱出家出家聖人。四俱不",
    "T42n1827_001:0233b17": "出在家凡夫也。今是第三也。大士者。前雖出",
    "T42n1827_001:0233b18": "家恐濫小道。故明大士。又前明出家形同小",
    "T42n1827_001:0233b19": "乘。今辨大士謂心是菩薩。問何故不明心形",
    "T42n1827_001:0233b20": "俱是菩薩。答釋迦法中無別出家菩薩僧。皆",
    "T42n1827_001:0233b21": "入聲聞眾攝故。文殊彌勒住在祇洹依聲聞",
    "T42n1827_001:0233b22": "高下次第也。又形是聲聞得弘小教引小義。",
    "T42n1827_001:0233b23": "便心為菩薩宣揚大乘。厥名提婆者第三出名",
    "T42n1827_001:0233b24": "簡異餘人。厥者其也。提婆者天也。故金光明",
    "T42n1827_001:0233b25": "云。摩訶提婆名為大天。大品云。恒河提婆品",
    "T42n1827_001:0233b26": "亦云河天品。恒河者河也。提婆天也。蓋是其",
    "T42n1827_001:0233b27": "本名。末稱加那提婆。伽那者小一目。以一目",
    "T42n1827_001:0233b28": "施天神故以為名。復傳云。提婆曾乞食。有女",
    "T42n1827_001:0233b29": "人應發道心。於提婆眼生愛。提婆出眼示之",
    "T42n1827_001:0233c01": "但是不淨。因以發心故小一目也。玄心獨悟",
    "T42n1827_001:0233c02": "下第四讚德。有三歎。一歎天然德。二歎稟教",
    "T42n1827_001:0233c03": "德。三歎護法德。此三次第由有天然德故解",
    "T42n1827_001:0233c04": "教。由解教故護法也。玄心者玄妙之心即正",
    "T42n1827_001:0233c05": "觀也。獨悟二義。一八百年時群生皆迷。而提",
    "T42n1827_001:0233c06": "婆獨悟。二龍樹多有門人。而提婆最為標領。",
    "T42n1827_001:0233c07": "故叡師云。提婆是龍樹上足弟子。德與知機",
    "T42n1827_001:0233c08": "諍行。才將玄師並照。道映當時者。照蓋於當",
    "T42n1827_001:0233c09": "時亦現當時也。神超世表者。世以有所得為",
    "T42n1827_001:0233c10": "懷。提婆以無所得為悟。莊子雖超世表終日",
    "T42n1827_001:0233c11": "域中。與今何異。釋云。彼意聖人雖居無為不",
    "T42n1827_001:0233c12": "捨域中。如佛雖超四流之外恒在三界之內",
    "T42n1827_001:0233c13": "今正歎獨出物外。與彼為異。故能闢三藏下",
    "T42n1827_001:0233c14": "第二歎解教德。初歎解小乘三藏。次美通方",
    "T42n1827_001:0233c15": "等十二。而三藏亦有十二。但明九部故直云",
    "T42n1827_001:0233c16": "三藏也。三藏教關節難了。提婆並照達之故",
    "T42n1827_001:0233c17": "云闢。闢者開通之義也。又佛說三藏。為明不",
    "T42n1827_001:0233c18": "三而方便說三。說三明不三。明權以開實。不",
    "T42n1827_001:0233c19": "三而明三。從實以起權。提婆並開達此二義。",
    "T42n1827_001:0233c20": "故云重關。小乘人聞三作三解。不知三不三。",
    "T42n1827_001:0233c21": "亦不知不三三。故失三藏意也。又于時有二",
    "T42n1827_001:0233c22": "種關於三藏。一外道邪言。二小乘性執。今破",
    "T42n1827_001:0233c23": "此二執申明三藏。故開二關也。又小乘人二",
    "T42n1827_001:0233c24": "關三藏。一得語失意。二語義俱失。今除此二",
    "T42n1827_001:0233c25": "執故開兩關也。又三藏幽隱難明即是三關",
    "T42n1827_001:0233c26": "故云重也。十二幽路者。于時外道邪言小乘",
    "T42n1827_001:0233c27": "異執及有所得大迷三種隱覆方等。今並坦",
    "T42n1827_001:0233c28": "蕩之也。又十二文言皆是入理所由。故路也。",
    "T42n1827_001:0233c29": "而十二文言幽隱難了。今悉悟之故云坦也。",
    "T42n1827_001:0234a01": "有人言。闢三藏破聲聞坦十二除緣覺。為弘",
    "T42n1827_001:0234a02": "一乘故也。今不同此釋。如向明之。檀步迦夷",
    "T42n1827_001:0234a03": "下第三歎護法德也。內由明達大小故外能",
    "T42n1827_001:0234a04": "弘護。檀者獨也。謂獨步迦夷羅。迦夷羅者云",
    "T42n1827_001:0234a05": "赤澤國也。所以作此歎者。佛處中天竺降天",
    "T42n1827_001:0234a06": "魔伏外道。提婆爾。作如佛而歎也。為法城塹",
    "T42n1827_001:0234a07": "者二義。一佛大小乘法如城。提婆出世降邪",
    "T42n1827_001:0234a08": "護正。與城為深塹也。二者大小乘教法也。提",
    "T42n1827_001:0234a09": "婆為法作於高城深塹。又二義。一令天魔外",
    "T42n1827_001:0234a10": "道不能𨶳踰。二令大法弘顯如城塹。又二義。",
    "T42n1827_001:0234a11": "一防外難。二安王民。于時外道紛然下第四",
    "T42n1827_001:0234a12": "明邪興。即提婆所為緣。有邪故有正。邪去正",
    "T42n1827_001:0234a13": "不留。生死涅槃真妄等皆例也。就文為二。初",
    "T42n1827_001:0234a14": "明邪興。二破邪造論。問邪障於正。云何能感",
    "T42n1827_001:0234a15": "提婆。答此等外道凡有三時。一過去本習大",
    "T42n1827_001:0234a16": "乘正道。二中途忘正學邪。今第三捨邪從正",
    "T42n1827_001:0234a17": "時。以此邪將傾正觀將發故感提婆出世。以",
    "T42n1827_001:0234a18": "大乘法破彼邪見。令迴邪悟入大道。若非此",
    "T42n1827_001:0234a19": "邪不感正。惡感佛亦爾。具此三義也。邪辯逼",
    "T42n1827_001:0234a20": "真者二義。一逼斥真道。二逼似之逼。故下文",
    "T42n1827_001:0234a21": "云。殆亂正法。如精石亂於白玉好鍮似於黃",
    "T42n1827_001:0234a22": "金。故外道立三寶。內教亦然。外道立二十五",
    "T42n1827_001:0234a23": "諦六七諦十六諦。內法亦然也。乃仰慨下第",
    "T42n1827_001:0234a24": "二提婆出世破邪顯正。前敘內壞。次以外吐",
    "T42n1827_001:0234a25": "言造論。慕上曰仰。臨下為府。言縱惑者。外道",
    "T42n1827_001:0234a26": "內無正觀以制邪心。外闕善師以遮其惡。故",
    "T42n1827_001:0234a27": "縱起此邪惑之心也。遠極沈淪者第二吐言",
    "T42n1827_001:0234a28": "作論。論主運懷曠遠。極救外道沈沒苦海迴",
    "T42n1827_001:0234a29": "流惡趣也。所以防正閑邪者。防正者護正法",
    "T42n1827_001:0234b01": "也。閑邪者閑或訓解。今用訓靜。令外道紛然",
    "T42n1827_001:0234b02": "悉靜息也。是以正化以之隆。隆興也。邪道以",
    "T42n1827_001:0234b03": "之而替。替廢也。非夫領括眾妙者。結歎論主",
    "T42n1827_001:0234b04": "也。老子云。玄之又玄眾妙之門。今借此語歎",
    "T42n1827_001:0234b05": "論主體悟重玄妙道。故能顯正摧邪也。論有",
    "T42n1827_001:0234b06": "百偈第五釋論名也。為三。初釋名。次歎理。三",
    "T42n1827_001:0234b07": "歎文。偈有二。一通偈即首盧偈。有三十二字。",
    "T42n1827_001:0234b08": "釋道安云。胡人數經法也。莫問長行偈但令",
    "T42n1827_001:0234b09": "三十二字滿。便是一偈。龍樹傳亦爾。故云。龍",
    "T42n1827_001:0234b10": "樹乳哺之中誦四違陀。四違陀十萬偈。偈有",
    "T42n1827_001:0234b11": "三十二字。智度論云。摩訶波若十萬偈。三百",
    "T42n1827_001:0234b12": "二十萬言。故知定三十二字為一偈也。今從",
    "T42n1827_001:0234b13": "百偈得名者。正言由此百偈無邪不摧無正",
    "T42n1827_001:0234b14": "不顯。故以偈數為目也。理致下第二歎理。淵",
    "T42n1827_001:0234b15": "玄深也。統群籍之要。要者大也。可謂窮深極",
    "T42n1827_001:0234b16": "大也。攝一切理盡也。文旨下第三歎文。此論",
    "T42n1827_001:0234b17": "或一字論義。二字三字乃至十字或默然論",
    "T42n1827_001:0234b18": "義。或動眼論義。或閉眼論義。或舉手論義。或",
    "T42n1827_001:0234b19": "鳥眼疾轉。或師子反擲。巧難萬端妙通千勢。",
    "T42n1827_001:0234b20": "非可逆陳。至文當現。故言窮制作之美也。然",
    "T42n1827_001:0234b21": "至趣幽簡下第六述注論人也。前發起稱歎。",
    "T42n1827_001:0234b22": "次正明注人。至趣者謂理也。幽深也。簡略也。",
    "T42n1827_001:0234b23": "其理窮深其文極略。故尠得其門戶。尠即小",
    "T42n1827_001:0234b24": "也。古疏傳云。注百論眾人非一。合集論之有",
    "T42n1827_001:0234b25": "十餘家也。有二人注最行於世。一波數。二僧",
    "T42n1827_001:0234b26": "佉斯那次天親也。有婆藪下第二正出注人。",
    "T42n1827_001:0234b27": "外國亦名和順。付法藏經云。婆數槃陀善解",
    "T42n1827_001:0234b28": "一切修多羅義。婆數云天親。天親者本是天",
    "T42n1827_001:0234b29": "帝弟。遣其生閻浮提伏修羅也。其是割那舍",
    "T42n1827_001:0234c01": "闍人。云丈夫國也。開士者。天親本小乘學造",
    "T42n1827_001:0234c02": "五百部小乘論。方等遂沒翳而不傳。兄阿僧",
    "T42n1827_001:0234c03": "伽是大乘人。見弟盛弘小乘。恐覆障大道欲",
    "T42n1827_001:0234c04": "引誘化之。故為之現病。弟聞兄有病來參慰",
    "T42n1827_001:0234c05": "之。弟問兄曰。何故病哉。答云。為汝故病。弟",
    "T42n1827_001:0234c06": "問曰。何故爾耶。答汝弘小乘障覆大道。罪過",
    "T42n1827_001:0234c07": "深重故為汝病也。弟曰。若爾此是舌過。當斷",
    "T42n1827_001:0234c08": "其舌。兄曰。不須。汝可更造大乘論令大道宣",
    "T42n1827_001:0234c09": "流。於是造大乘五百部論。時人呼為千部論",
    "T42n1827_001:0234c10": "主。開士之稱從後時得名也。彰於徽翰者。古",
    "T42n1827_001:0234c11": "人以鷄毛為笔故稱翰也。其為論也言而無",
    "T42n1827_001:0234c12": "當破而不執下第七敘論大宗。問何故至此",
    "T42n1827_001:0234c13": "方敘大宗。答天親未注。論宗未顯。訓釋既竟",
    "T42n1827_001:0234c14": "論宗始彰。故就此而釋也。就文為二。初明論",
    "T42n1827_001:0234c15": "宗。次辨利益。初中二句。可就二義釋之。一",
    "T42n1827_001:0234c16": "者初句明論主申教意異餘論之申。次句明",
    "T42n1827_001:0234c17": "論主破病異餘論之破。二者初明學此論者",
    "T42n1827_001:0234c18": "能無難而不通。次明學此論者能無通而不",
    "T42n1827_001:0234c19": "難。斯之兩對雖是一章之方言。實為天下之",
    "T42n1827_001:0234c20": "要用也。言而無當者。明此論之中異餘論申",
    "T42n1827_001:0234c21": "教也。論主言教也。無當者是無住。無著之異",
    "T42n1827_001:0234c22": "名。無依無得之別秤也。問云何是言而無當",
    "T42n1827_001:0234c23": "異餘論耶。答今略舉眾家義釋之。一者外道",
    "T42n1827_001:0234c24": "略論四宗。廣九十六術。皆是言有所當。為論",
    "T42n1827_001:0234c25": "主所屈不能通論主之難。略四宗者。僧佉當",
    "T42n1827_001:0234c26": "一。世師當異。勒沙婆當亦一亦異。若提子當",
    "T42n1827_001:0234c27": "非一非異。以定住一解也。就一中便難破之。",
    "T42n1827_001:0234c28": "彼不能答。餘三例爾。四宗既爾。九十六術亦",
    "T42n1827_001:0234c29": "然也。二就小乘略明數論。廣五百部。數論者。",
    "T42n1827_001:0235a01": "毘曇定見有得道。成實覩空成聖。並定住空",
    "T42n1827_001:0235a02": "有不能通他難也。問云何定住空有。答毘曇",
    "T42n1827_001:0235a03": "決不信人法並空。成實定無見有得道。即定",
    "T42n1827_001:0235a04": "住也。廣五百部者。智度論云。佛滅度後有五",
    "T42n1827_001:0235a05": "百部。各執諸法有決定相。不知佛意為解脫",
    "T42n1827_001:0235a06": "故。聞大乘法說畢竟空如刀傷心。即是言有",
    "T42n1827_001:0235a07": "所當。三就南方大乘義略明佛果內外。廣例",
    "T42n1827_001:0235a08": "一切相違。略明佛果內外者。開善師佛果定",
    "T42n1827_001:0235a09": "為二諦攝定不得出外。莊嚴定二諦外不得",
    "T42n1827_001:0235a10": "在內。即言有所當也。廣一切相違者。莊嚴假",
    "T42n1827_001:0235a11": "有體。開善假無體。開善無礙定伏。莊嚴定斷。",
    "T42n1827_001:0235a12": "一切相違義。皆是言有當也。四北土略論當",
    "T42n1827_001:0235a13": "現二常。廣論滅不滅等。略論二常者。一云定",
    "T42n1827_001:0235a14": "現常。一云定當常。廣論滅不滅者。一云聞薰",
    "T42n1827_001:0235a15": "習滅。一云定不滅。等如此皆言有當也。問佛",
    "T42n1827_001:0235a16": "果內外當現兩常言有當有何過耶。答略明",
    "T42n1827_001:0235a17": "二過。一進不冥乎實相。二退失無方之用。傷",
    "T42n1827_001:0235a18": "此體用二義也。問此事云何。答實相何曾當",
    "T42n1827_001:0235a19": "現亦當亦現非當非現四句耶。內外等亦爾。",
    "T42n1827_001:0235a20": "退失無方者。諸大乘論皆明一切諸法無決",
    "T42n1827_001:0235a21": "定相。佛有無量方便或說一切實一切不實",
    "T42n1827_001:0235a22": "亦實亦不實非實非不實。適緣利物。豈可秉",
    "T42n1827_001:0235a23": "執規矩以局大方耶。次言破而不執明論主",
    "T42n1827_001:0235a24": "破異餘破者。還例前內外大小。餘有所得內",
    "T42n1827_001:0235a25": "外大小破他義自立義。如僧佉破他異自立",
    "T42n1827_001:0235a26": "一。謂破有所執。成實破他有自立空。乃至大",
    "T42n1827_001:0235a27": "乘破他佛果二諦攝自立云出二諦外。皆是",
    "T42n1827_001:0235a28": "破有所執也。問自執破他有何過。答中論五",
    "T42n1827_001:0235a29": "陰品出此過。明內道執瓶無常破外道常。外",
    "T42n1827_001:0235b01": "道反難內無常。若執瓶無常有二種過。一者",
    "T42n1827_001:0235b02": "泥既滅前。誰生瓶果。則失因果。二者眼既無",
    "T42n1827_001:0235b03": "常。誰能見色。色念念滅。云何為眼所見。故反",
    "T42n1827_001:0235b04": "著外道難也。餘空有內外當現滅不滅亦反",
    "T42n1827_001:0235b05": "著他破。又大小內外有所得人破他立而反",
    "T42n1827_001:0235b06": "存有破。今且寄長爪梵志一人論之。長爪至",
    "T42n1827_001:0235b07": "佛所云。一切語可破。一切執可轉。故云一切",
    "T42n1827_001:0235b08": "不忍。佛反質之。汝言一切不忍者。是見忍不。",
    "T42n1827_001:0235b09": "此凡有麁細兩負。言麁負者。若一切不忍遂",
    "T42n1827_001:0235b10": "有不忍之見。則違一切不忍之言也。違理負",
    "T42n1827_001:0235b11": "者。若一切不忍是見亦不忍。為細負。細負者。",
    "T42n1827_001:0235b12": "一切法不忍一切被破。是見亦不忍則不忍",
    "T42n1827_001:0235b13": "之見亦被破。一切被破則眾人被破。不忍之",
    "T42n1827_001:0235b14": "智亦被破。則長爪亦被破。又不忍之智既被",
    "T42n1827_001:0235b15": "破則無長爪智。以何故破他便受屈也。提婆",
    "T42n1827_001:0235b16": "則不爾。所破既除能破亦捨。故言破如可破。",
    "T42n1827_001:0235b17": "破可破既去亦破可破非破可破四句內外一",
    "T42n1827_001:0235b18": "切不依。亦不見無依。故蹤迹不可尋得也。故",
    "T42n1827_001:0235b19": "能言無所住則無難而不通。若破而不執則",
    "T42n1827_001:0235b20": "無通而不難也。若言而無當則解一切佛教",
    "T42n1827_001:0235b21": "立意。若破而不立則解一切佛教破意。儻然",
    "T42n1827_001:0235b22": "靡據事不失真者第二結歎上二句意。儻者",
    "T42n1827_001:0235b23": "惕儻也。靡者無也。據者著。心無所著義耳。以",
    "T42n1827_001:0235b24": "能心無依則觸事恒不失真道也。次句明所",
    "T42n1827_001:0235b25": "以。蕭然無寄猶是不住之名。以無不住與理",
    "T42n1827_001:0235b26": "玄會。前辨事符於真。今明與理冥會也。下句",
    "T42n1827_001:0235b27": "明事理既會能還原反本。著者顯也。明無當",
    "T42n1827_001:0235b28": "無執能令六道還原三乘反本也。有天竺沙",
    "T42n1827_001:0235b29": "門第八敘翻論人。自上但化流天竺。今明傳",
    "T42n1827_001:0235c01": "來震旦。是什師之功也。羅什父本是天竺人。",
    "T42n1827_001:0235c02": "為彼國相。國破遠投龜茲。龜茲者亦云丘茲",
    "T42n1827_001:0235c03": "國也。丘茲國王以妹妻什父而生什。什即丘",
    "T42n1827_001:0235c04": "茲王之外孫也。今還考本處故云天竺也。什",
    "T42n1827_001:0235c05": "姓天竺。即長安猶有其孫也。沙門者云乏道",
    "T42n1827_001:0235c06": "亦云息心。乏道者。以道斷於貧乏也。息心者。",
    "T42n1827_001:0235c07": "經云息心達本原。故云沙門也。雜心明有沙",
    "T42n1827_001:0235c08": "門沙門果。沙門正是無礙道。沙門果有二種。",
    "T42n1827_001:0235c09": "有為果即解脫道。次無為果也。鳩摩羅什者。",
    "T42n1827_001:0235c10": "父名鳩摩羅炎。母曰耆婆。耆婆云壽。鳩摩羅",
    "T42n1827_001:0235c11": "炎云童。即童壽也。合取父母兩秤為兒一名",
    "T42n1827_001:0235c12": "者風俗異也。正言父母兩秤並是美名。欲令",
    "T42n1827_001:0235c13": "兒好故合字之。此方達士張融為兒立名亦",
    "T42n1827_001:0235c14": "云融。人問之其故。答云。父融子融。融融融不",
    "T42n1827_001:0235c15": "絕。亦是美其子也。鑽仰累年轉不可測者。孔",
    "T42n1827_001:0235c16": "子門人歎孔子云。仰之彌高鑽之彌堅。瞻之",
    "T42n1827_001:0235c17": "在前忽焉在後。今什公門人用之以美什也。",
    "T42n1827_001:0235c18": "問什是何名。答什者父什。此間之美名。故以",
    "T42n1827_001:0235c19": "歎其人也。問肇值什得幾年而秤累年。答什",
    "T42n1827_001:0235c20": "以弘始三年十二月至長安。弘始七年十二月",
    "T42n1827_001:0235c21": "亡。首尾五年。而肇公涅槃論云。在什公門下",
    "T42n1827_001:0235c22": "十有餘年。亦云十有二年者。正言十二年是",
    "T42n1827_001:0235c23": "一紀之員數。故用之耳。莊子外篇云。庖丁十",
    "T42n1827_001:0235c24": "二年不見全牛。亦用十二秊事。不見全牛者。",
    "T42n1827_001:0235c25": "不見四支百體外別有總牛。此勝天竺四外",
    "T42n1827_001:0235c26": "道。並計有總牛。但總與別一異。故成四家耳。",
    "T42n1827_001:0235c27": "常味詠斯論以為心要者。什本小乘學。而丘",
    "T42n1827_001:0235c28": "茲王子名沙車。是大乘學。二人深相欽味。但",
    "T42n1827_001:0235c29": "恨學業不同不得從就。王子欲化什公。故一",
    "T42n1827_001:0236a01": "時來其並房高聲誦阿耨達經明色空乃至一",
    "T42n1827_001:0236a02": "切法空。什遙聞之明旦問曰。此是何經而破",
    "T42n1827_001:0236a03": "壞一切法。答曰。是大乘經。又問此經以何為",
    "T42n1827_001:0236a04": "義。答曰。畢竟空為義。什曰。眼現是有。云何",
    "T42n1827_001:0236a05": "言空。王子問云。眼是有者以何為性。答以見",
    "T42n1827_001:0236a06": "為性。難曰。若眼以見為性。應自見眼。又難曰。",
    "T42n1827_001:0236a07": "眼一微成耶多微成耶。若一微成則一微能",
    "T42n1827_001:0236a08": "見。不假多也。若一微不見多亦不見。如一盲",
    "T42n1827_001:0236a09": "不見多盲亦爾。又問。若有極微色則有十方",
    "T42n1827_001:0236a10": "分。有十方分不名極微。若無十方分則不名",
    "T42n1827_001:0236a11": "色。於是什無以對之。王子因授中百二論與",
    "T42n1827_001:0236a12": "什。大重之。故云常味詠斯論為心要也。先雖",
    "T42n1827_001:0236a13": "親譯而方言未融者此第九敘翻論旦越。翻",
    "T42n1827_001:0236a14": "論檀越有二人二處二時。初是天子姚興為",
    "T42n1827_001:0236a15": "旦越。次是姚嵩。初在逍遙薗西明閣上。次是",
    "T42n1827_001:0236a16": "草堂寺。初是弘始四季四月。後是六年也。就",
    "T42n1827_001:0236a17": "文三。初敘什方言未融。次述旦越重請。後明",
    "T42n1827_001:0236a18": "什重翻。什從丘茲來西涼州首尾十八年。弘",
    "T42n1827_001:0236a19": "始三年來長安。四年正月即就翻譯。但識一",
    "T42n1827_001:0236a20": "往之言未通達言盡。故云未融也。思尋者以",
    "T42n1827_001:0236a21": "下出其兩失。一文謬。二理失。文謬故令思惟",
    "T42n1827_001:0236a22": "尋究之人多有進退。進退者如似解復似不",
    "T42n1827_001:0236a23": "解。躊躇即進退也。標位者下明理謬也。標位",
    "T42n1827_001:0236a24": "謂總標綱領作起盡也。乖謂與理乖也。迕失",
    "T42n1827_001:0236a25": "也。歸致即旨歸理致也。大秦下第二敘旦越",
    "T42n1827_001:0236a26": "也。大秦處也。司隷者官也。安成侯位也。姚姓",
    "T42n1827_001:0236a27": "也嵩名也。下歎德可知。每撫茲文者。撫執捉",
    "T42n1827_001:0236a28": "之辭也。所慨良多者。慨歎也。以文謬理乖所",
    "T42n1827_001:0236a29": "以傷歎。問姚嵩云何能知其失。答其人俗中",
    "T42n1827_001:0236b01": "精解義。曾著啟問天子姚興涅槃無名義。興",
    "T42n1827_001:0236b02": "答啟云。夫眾生所以流轉生死者。皆由著欲",
    "T42n1827_001:0236b03": "故也。若欲止於心則無復生死。與空合其德。",
    "T42n1827_001:0236b04": "乃曰涅槃。豈容名數於其間哉。肇公述興涅",
    "T42n1827_001:0236b05": "槃無名義。故作涅槃論有九折十演也。以弘",
    "T42n1827_001:0236b06": "始六年歲次壽星者。爾雅云。東方七星。謂角",
    "T42n1827_001:0236b07": "亢兩星星中之長。故云壽星。今歲次之。故以",
    "T42n1827_001:0236b08": "為名也。集理味沙門者第三正重翻。理味沙",
    "T42n1827_001:0236b09": "門即解義之流。凡五百餘人。於草堂寺重翻",
    "T42n1827_001:0236b10": "也。質而不野者。莊周云。言隱榮華故除其文",
    "T42n1827_001:0236b11": "飾。所以云質。復剪於拙朴故云不野也。簡而",
    "T42n1827_001:0236b12": "必詣者。刪其煩文為簡。狹文必秤理為詣也。",
    "T42n1827_001:0236b13": "論凡二十品下第十定品偈少多。文疏已釋。",
    "T42n1827_001:0236b14": "依提婆梵本品皆五偈無多少也。而有多少",
    "T42n1827_001:0236b15": "者三義。一注人釋有廣略。二翻論人復重增",
    "T42n1827_001:0236b16": "減。三方言不同。故多少者不定也。有人不解",
    "T42n1827_001:0236b17": "斯意。遂不用肇公品各五偈之言。蓋是未見",
    "T42n1827_001:0236b18": "論意耳。破塵品要觀。吉藏息慈之歲已重此",
    "T42n1827_001:0236b19": "文。西垂之年翫味彌篤。然十章雖並精巧。但",
    "T42n1827_001:0236b20": "破塵一品除患偏要。又長安盛弘唯識。亦宜",
    "T42n1827_001:0236b21": "辨其同異。故因講次疏而出之。先論於塵然",
    "T42n1827_001:0236b22": "後辨破。釋塵三師。一外道。二毘曇。三成實。",
    "T42n1827_001:0236b23": "外道計三塵。一總塵。如外瓶為眼所見。內身",
    "T42n1827_001:0236b24": "亦爾。故云眼見於瓶亦見人也。既為眼所見",
    "T42n1827_001:0236b25": "亦為耳所聞。如是一切。二別塵。五塵成瓶今",
    "T42n1827_001:0236b26": "見瓶色即名見瓶。見人色亦名見人。眼見既",
    "T42n1827_001:0236b27": "爾。耳聞例然。三隣虛塵。圓而是常亦為眼所",
    "T42n1827_001:0236b28": "見。此三攝塵盡矣。毘曇塵凡有二種。一者五",
    "T42n1827_001:0236b29": "塵。二者法塵。五識所取名為五塵。意識所緣",
    "T42n1827_001:0236c01": "目為法塵。然過去未來五塵雖為意識所取",
    "T42n1827_001:0236c02": "亦五塵也。問現在五塵上有生住異滅苦無",
    "T42n1827_001:0236c03": "常等。為是何塵。答屬法塵也。次成實明塵者。",
    "T42n1827_001:0236c04": "論師云。法塵有二。一別體法塵。但為意識所",
    "T42n1827_001:0236c05": "得。二同體法塵。即過去未來五塵。以為意識",
    "T42n1827_001:0236c06": "所得復為五識所緣故名同體。次論同異。成",
    "T42n1827_001:0236c07": "實明。總瓶是假屬法塵。為想心所得之。識但",
    "T42n1827_001:0236c08": "得瓶上青黃實色耳。故與外道異。智度論云。",
    "T42n1827_001:0236c09": "九十六術不說意。以難解故。若爾亦應不說",
    "T42n1827_001:0236c10": "法塵。是故見破情品及以此章但說五塵耳。",
    "T42n1827_001:0236c11": "毘曇明。無有假瓶體用但有其名。名屬行陰",
    "T42n1827_001:0236c12": "為法塵攝之。次論色塵同異。毘曇明。可見色",
    "T42n1827_001:0236c13": "有二十一。謂青黃長短等。成實明。青黃是實",
    "T42n1827_001:0236c14": "為眼所見。長短為假屬法塵。想心得之。次隣",
    "T42n1827_001:0236c15": "虛塵同異者。外道計。隣虛無十方分圓而是",
    "T42n1827_001:0236c16": "常。非眼所見。故下文云。汝經言微塵非現見。",
    "T42n1827_001:0236c17": "云何成現見。前云隣虛圓而是常一切現見。",
    "T42n1827_001:0236c18": "此是外道自秤。後云非現見者。論主徵彼經",
    "T42n1827_001:0236c19": "明非現見也。毘曇明。亦有隣虛塵無十方分。",
    "T42n1827_001:0236c20": "具二緣生故是無常。一因緣二增上緣。因緣",
    "T42n1827_001:0236c21": "中過去業報得是報因。前後相生是自分因。",
    "T42n1827_001:0236c22": "四相扶起是共有因。成實師有二釋。一開善",
    "T42n1827_001:0236c23": "師云。隣虛塵就有中折之不盡。故細更復細。",
    "T42n1827_001:0236c24": "二莊嚴師。折之則盡而無復十方分。與外道",
    "T42n1827_001:0236c25": "異者。彼云。義論十方。在東望則塵居西。在西",
    "T42n1827_001:0236c26": "望則塵為東。亦為四相所切。與毘曇大同。次",
    "T42n1827_001:0236c27": "明破者。但破塵想實不破塵。故下文云。愚人",
    "T42n1827_001:0236c28": "見炎為水。但破水想實無水可破。此想之亦",
    "T42n1827_001:0236c29": "名妄想。以實無外境妄作境想故云妄想。亦",
    "T42n1827_001:0237a01": "名無明。以不得正觀明故見有外塵。亦名分",
    "T42n1827_001:0237a02": "別。實無塵境橫生分別言有塵境。問既是破",
    "T42n1827_001:0237a03": "想。應名破想品。云何名破塵品耶。答破彼想",
    "T42n1827_001:0237a04": "謂有塵故言破塵耳。實是破想。是故但除其",
    "T42n1827_001:0237a05": "病而不除法。以無法可除故也。問見有外塵",
    "T42n1827_001:0237a06": "有何過患。答想謂有塵即是無明。以見有塵",
    "T42n1827_001:0237a07": "便見塵有淨不淨。故於塵起淨不淨倒。即是",
    "T42n1827_001:0237a08": "從無明生於顛倒。以生淨倒是故起貪。生不",
    "T42n1827_001:0237a09": "淨倒即便起瞋。貪瞋因緣是故起業。起業故",
    "T42n1827_001:0237a10": "感二生死苦。名苦集諦。是故由塵有一切過患",
    "T42n1827_001:0237a11": "也。悟塵本空則無明滅。故不起淨不淨倒則",
    "T42n1827_001:0237a12": "顛倒滅。淨不淨滅故不起貪瞋。貪瞋無故不",
    "T42n1827_001:0237a13": "起業苦。便得解脫。名滅道諦。故具得四諦觀。",
    "T42n1827_001:0237a14": "次明二諦觀者。知塵本無。而凡夫謂有名為",
    "T42n1827_001:0237a15": "世諦耳。謂有非有名第一義。即二諦觀也。次",
    "T42n1827_001:0237a16": "一諦觀者。了塵想本不生故不苦不集。今無",
    "T42n1827_001:0237a17": "所滅故不滅不道。即一實諦也。次無諦觀者。",
    "T42n1827_001:0237a18": "本對於四是故有一。竟不曾四何有一耶。此",
    "T42n1827_001:0237a19": "是從四諦至二諦。二諦歸一諦歸無諦。次從",
    "T42n1827_001:0237a20": "無諦故有一諦。一諦故有二諦。二諦故有四",
    "T42n1827_001:0237a21": "諦。故舒之彌淪法界。卷之泯無蹤迹。此並是",
    "T42n1827_001:0237a22": "空中種樹虛裏織羅。雖舒而不開。雖合而不",
    "T42n1827_001:0237a23": "卷。肇公云。近而不可知者其唯物性乎。言動",
    "T42n1827_001:0237a24": "而靜。似去而留。可以神會。不可以事求。次論",
    "T42n1827_001:0237a25": "同異。問無塵無識淺深云何。答攝論云。無塵",
    "T42n1827_001:0237a26": "淺位無識位深。今明若別約借識破塵。一往",
    "T42n1827_001:0237a27": "階位可得然矣。依百論及眾經論大意。無塵",
    "T42n1827_001:0237a28": "無識位無淺深。故百論云。但破水想實不破",
    "T42n1827_001:0237a29": "水。即是但破塵想實不破塵。以此詳之。塵想",
    "T42n1827_001:0237b01": "若無塵即無。塵若無塵想即無。更無異時。又",
    "T42n1827_001:0237b02": "例如我見及以法見。倒心計有我。我若無倒",
    "T42n1827_001:0237b03": "情即無。倒情無故我亦無。倒心見有諸法。諸",
    "T42n1827_001:0237b04": "法若無倒心即無。倒心無故諸法即無。又例",
    "T42n1827_001:0237b05": "如眼病見空華。空華無故眼病即無。眼病無",
    "T42n1827_001:0237b06": "故空華即無。故知更無異時也。二者攝論云。",
    "T42n1827_001:0237b07": "塵畢竟無非是世諦。而存有於識。以識為世",
    "T42n1827_001:0237b08": "諦。今明此亦一往之言。借識破塵故云塵無",
    "T42n1827_001:0237b09": "識有耳。然塵與識凡有二種。一者性塵性識",
    "T42n1827_001:0237b10": "世諦並無。二因緣塵識世諦俱有。就本末言",
    "T42n1827_001:0237b11": "之。實由心計塵而心外無塵。以心為本以塵",
    "T42n1827_001:0237b12": "為末。則明塵無則識有。此是一往之言。然就",
    "T42n1827_001:0237b13": "理言之。塵識俱無。約請辨之。塵識俱有也。問",
    "T42n1827_001:0237b14": "攝論云四識義。一似根識。二似塵識。三似識",
    "T42n1827_001:0237b15": "識。四似我識。一切皆是識實無塵。今云何言",
    "T42n1827_001:0237b16": "約理俱無就情俱有耶。答此是借識破塵之",
    "T42n1827_001:0237b17": "言耳。但是四識實無別塵。此云識者詺倒想",
    "T42n1827_001:0237b18": "為識。想謂有根。想外實無有根。乃至想謂有",
    "T42n1827_001:0237b19": "識。想外實無有識。然所想既無能想寧有。如",
    "T42n1827_001:0237b20": "上釋之。是故於情皆有。望理並無也。問三論",
    "T42n1827_001:0237b21": "不明唯識義。今云何用之。答三論正明此義。",
    "T42n1827_001:0237b22": "中論成壞品云。若謂以現見而有生滅者。則",
    "T42n1827_001:0237b23": "為是癡妄而見有生滅。故知無生滅之境。皆",
    "T42n1827_001:0237b24": "是癡妄謂見之耳。觀顛倒品云。色未與心和",
    "T42n1827_001:0237b25": "合時空無所有。當知是心想謂有色耳。心外",
    "T42n1827_001:0237b26": "實無有色。百論破塵如上引之。想謂有水實",
    "T42n1827_001:0237b27": "無水可破。又三論大宗明二於諦。中論釋世",
    "T42n1827_001:0237b28": "諦云。一切法性空。而世人顛倒分別為有。於",
    "T42n1827_001:0237b29": "世人是實名為諦。百論破空品亦爾。俗於世",
    "T42n1827_001:0237c01": "人為實故秤諦。俗於聖人不實故非諦。當知",
    "T42n1827_001:0237c02": "實無諸法。於情謂有。於情即是橫謂。橫謂即",
    "T42n1827_001:0237c03": "是識也。問塵識既無淺深。菩薩從何位作無",
    "T42n1827_001:0237c04": "塵觀。何位習無識觀。答從初發心至於佛地",
    "T42n1827_001:0237c05": "皆作無塵識觀。所以然者。橫論萬法竪辨四",
    "T42n1827_001:0237c06": "句皆是想心所見起四句絕百非是名諸法",
    "T42n1827_001:0237c07": "實相。菩薩從初發心即學實相觀。是故大品",
    "T42n1827_001:0237c08": "云。菩薩從初發心即學無所得。無所得不得",
    "T42n1827_001:0237c09": "於塵識故名無所得。從初發心信一切法皆",
    "T42n1827_001:0237c10": "是想心所謂。所想既本來畢竟不生。能想即",
    "T42n1827_001:0237c11": "本來不生。作如此信名為十信。得此悟解觀",
    "T42n1827_001:0237c12": "心位立名為十住。是故經云。入理三昧名為",
    "T42n1827_001:0237c13": "十住。依此起行秤為十行。知塵想不生念念",
    "T42n1827_001:0237c14": "常起無無生不向塵想。亦迴塵想之心向無",
    "T42n1827_001:0237c15": "塵想名為十迴向。無塵無想觀行現前名為",
    "T42n1827_001:0237c16": "十地。塵想結習都淨秤為佛地。問何處云從",
    "T42n1827_001:0237c17": "初心至佛地皆無塵想耶。答涅槃經云。發心",
    "T42n1827_001:0237c18": "畢竟二不別。如是二心先心難。華嚴經云。初",
    "T42n1827_001:0237c19": "發心時即是佛故。約觀行明昧不同故有諸",
    "T42n1827_001:0237c20": "位差別耳。問塵識位既無淺深。我空法空亦",
    "T42n1827_001:0237c21": "無淺深。何故攝論等云十解菩薩得人空。未",
    "T42n1827_001:0237c22": "得法空。答須深識此義。我之與法皆是想謂。",
    "T42n1827_001:0237c23": "並秤為塵。於塵內破之自有難易。人塵五情",
    "T42n1827_001:0237c24": "取之不得故易除十住得人無我。法塵五情",
    "T42n1827_001:0237c25": "取之並得故難破故未得法無我。則與前義",
    "T42n1827_001:0237c26": "不類。論本始義云。大品云。一切法不生故波",
    "T42n1827_001:0237c27": "若生。所言一切法本不生者。通而言之。所謂",
    "T42n1827_001:0237c28": "之境能謂之心皆本不生。別而言之。實無塵",
    "T42n1827_001:0237c29": "生想謂言生。今所謂境既本不生。能謂之心",
    "T42n1827_001:0238a01": "即無生。如所想炎水既本不生。能想之心即",
    "T42n1827_001:0238a02": "亦無生。然能謂所謂顛倒既本不生。對此而",
    "T42n1827_001:0238a03": "明波若即是本生。故顛倒本不生波若本生。",
    "T42n1827_001:0238a04": "此二本相對也。於顛倒本見是諸法生。於顛",
    "T42n1827_001:0238a05": "倒即波若本不生。此亦二本相對也。約緣今",
    "T42n1827_001:0238a06": "顛倒生。亦約緣今波若不生。亦就佛今顛倒",
    "T42n1827_001:0238a07": "不生。今波若生。此二今相對也。顛倒本不生",
    "T42n1827_001:0238a08": "於緣今生。波若本生於緣今不生。約佛顛倒",
    "T42n1827_001:0238a09": "本不生今不生。波若本生今生。此文略論本",
    "T42n1827_001:0238a10": "末。此可釋本有今無偈。及通一切迷悟宜熟",
    "T42n1827_001:0238a11": "思之。三種畢竟空義。問成實等亦明假實空。",
    "T42n1827_001:0238a12": "即辨塵空與今何異。答一切佛法明三種無",
    "T42n1827_001:0238a13": "生畢竟空。一者諸法實相本清淨無塵及想。",
    "T42n1827_001:0238a14": "二者眾生橫謂言有。此謂亦無。如無炎水橫",
    "T42n1827_001:0238a15": "謂言有亦無水生。是以六道本來不起。三者",
    "T42n1827_001:0238a16": "十方諸佛隨倒情說有塵亦無塵想法起。如",
    "T42n1827_001:0238a17": "隨渴人說有炎水實無水起可用。以為深觀",
    "T42n1827_001:0238a18": "行意也。外道之人都不知此三。毘曇但知瓶",
    "T42n1827_001:0238a19": "人等塵無亦不了此三無。成實雖知無人法",
    "T42n1827_001:0238a20": "塵不知三本性無。故與大乘為異也。",
    "T42n1827_001:0238a21": "百論序疏畢"
}