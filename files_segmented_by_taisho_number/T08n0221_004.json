{
    "T08n0221_004:0022c02": "放光般若經卷第四",
    "T08n0221_004:0022c04": "西晉于闐國三藏無羅叉",
    "T08n0221_004:0022c05": "奉　詔譯",
    "T08n0221_004:0022c06": "19 問摩訶衍品摩訶般若波羅蜜問摩訶衍品第十九",
    "T08n0221_004:0022c07": "是時須菩提白佛言：「何等為菩薩摩訶薩大",
    "T08n0221_004:0022c08": "誓？世尊！云何當知菩薩趣大乘？乘是乘當",
    "T08n0221_004:0022c09": "至何所？誰當成是乘者？」佛告須菩提言：「六波",
    "T08n0221_004:0022c10": "羅蜜是菩薩摩訶薩之大乘。何等為六？檀、尸、",
    "T08n0221_004:0022c11": "羼、惟逮、禪、般若波羅蜜。」須菩提白佛言：「何等",
    "T08n0221_004:0022c12": "為菩薩檀波羅蜜？」佛告言：「菩薩摩訶薩布施",
    "T08n0221_004:0022c13": "意應薩云若，內外所有布施已，持是功德盡",
    "T08n0221_004:0022c14": "施眾生，與眾生共發阿耨多羅三耶三菩；是為",
    "T08n0221_004:0022c15": "菩薩摩訶薩檀波羅蜜。」須菩提白佛言：「何等",
    "T08n0221_004:0022c16": "為尸波羅蜜？」佛言：「菩薩持戒發意應薩云若，",
    "T08n0221_004:0022c17": "自持十善，教他人行十善、亦無所倚；是為菩",
    "T08n0221_004:0022c18": "薩不㧗戒應無所倚。」須菩提白佛言：「何等為",
    "T08n0221_004:0022c19": "羼波羅蜜？」佛言：「菩薩自具足於忍地，復勸他",
    "T08n0221_004:0022c20": "人令行忍辱而無所倚；是為菩薩摩訶薩行",
    "T08n0221_004:0022c21": "羼波羅蜜。」須菩提白佛言：「何等為惟逮波羅",
    "T08n0221_004:0022c22": "蜜？」佛言：「菩薩意應薩云若，不廢五波羅蜜，亦",
    "T08n0221_004:0022c23": "復立眾生於五波羅蜜而無所倚；是為菩薩",
    "T08n0221_004:0022c24": "惟逮波羅蜜。」須菩提白佛言：「何等為禪波羅",
    "T08n0221_004:0022c25": "蜜？」佛言：「菩薩摩訶薩以薩云若意，自以漚",
    "T08n0221_004:0022c26": "惒拘舍羅入諸禪，不隨禪生，亦復教他人使",
    "T08n0221_004:0022c27": "行禪而無所倚；是為菩薩禪波羅蜜。」須菩提",
    "T08n0221_004:0022c28": "白佛言：「何等為菩薩般若波羅蜜？」佛言：「菩薩",
    "T08n0221_004:0022c29": "摩訶薩以薩云若意，不入於諸法而觀諸法之",
    "T08n0221_004:0023a01": "性而無所倚，亦復教他人令不入於諸法而",
    "T08n0221_004:0023a02": "觀諸法之性而無所倚；是為菩薩摩訶薩般",
    "T08n0221_004:0023a03": "若波羅蜜，是為菩薩摩訶薩摩訶衍。又，須菩",
    "T08n0221_004:0023a04": "提！復有摩訶衍，內空、外空乃至有無空是也。",
    "T08n0221_004:0023a05": "何等為內空？內法是謂眼耳鼻舌身意。眼",
    "T08n0221_004:0023a06": "本空，不著垢亦不壞。何以故？本性爾。耳耳本",
    "T08n0221_004:0023a07": "空，鼻鼻本空，舌舌本空，身身本空，意意本",
    "T08n0221_004:0023a08": "空，亦不著垢亦不壞。何以故？本性爾。是為內",
    "T08n0221_004:0023a09": "空。何等為外空？謂色聲香味細滑法。色本空，",
    "T08n0221_004:0023a10": "亦不著垢亦不壞。何以故？色本性爾。聲香味",
    "T08n0221_004:0023a11": "細滑法皆爾。何以故？本性空故。是為外空。何",
    "T08n0221_004:0023a12": "等為內外空？內六衰、外六衰，是為內外法。以",
    "T08n0221_004:0023a13": "外法故內法空，以內法故外法空，亦不著亦",
    "T08n0221_004:0023a14": "不壞。何以故？本性爾。是為內外空。何等為",
    "T08n0221_004:0023a15": "空空？諸法之空，持諸法空空於空，是為空空。",
    "T08n0221_004:0023a16": "何等為大空？八方上下皆空，是為大空。何等",
    "T08n0221_004:0023a17": "為最空？泥洹是不著不壞，是為最空。何等為",
    "T08n0221_004:0023a18": "有為空？從不著不壞本至三界空，是為有為",
    "T08n0221_004:0023a19": "空。何等為無為空？不生不滅住於不異，從不",
    "T08n0221_004:0023a20": "著不壞皆空。何以故？本空故。是為無為空。",
    "T08n0221_004:0023a21": "何等為至竟空？所可不得邊際者，是為至竟",
    "T08n0221_004:0023a22": "空。何等為不可得原空？諸可來者不知所",
    "T08n0221_004:0023a23": "從來，無有處故，是為無有原空。何等為無",
    "T08n0221_004:0023a24": "作空？於諸法無所棄，是為無作空。何等為",
    "T08n0221_004:0023a25": "性空？諸法所有性及有為、無為性，非羅漢、辟",
    "T08n0221_004:0023a26": "支佛、諸佛世尊所不作，是為性空。何等為諸",
    "T08n0221_004:0023a27": "法空？諸法者，謂五陰、十二衰、十八性，有為法、",
    "T08n0221_004:0023a28": "無為法，是為諸法。從不著不壞至諸法之性，",
    "T08n0221_004:0023a29": "是為諸法空。何等為自相空？色相所受相，",
    "T08n0221_004:0023b01": "是所持相為想所有相，便有所覺相是為識。",
    "T08n0221_004:0023b02": "乃至有為、無為相，從有為、無為相至諸法皆",
    "T08n0221_004:0023b03": "悉空，是為自相空。何等為無所得空？從無",
    "T08n0221_004:0023b04": "著無壞至無所得法，亦無所得，是為無所得",
    "T08n0221_004:0023b05": "空。何等為無空？於中無所見，是為無空。何",
    "T08n0221_004:0023b06": "等為有空？諸法無有偶者，於諸合會中皆無",
    "T08n0221_004:0023b07": "有實，是為有空。何等為有無空？於諸聚會中",
    "T08n0221_004:0023b08": "亦無有實，是為有無空。「復次，須菩提！有以",
    "T08n0221_004:0023b09": "有為空，無以無為空，異以異為空。何等為",
    "T08n0221_004:0023b10": "有？有者謂五陰性，性以性為空，是為有空。何",
    "T08n0221_004:0023b11": "等為無？以無為空，無所成，無所成為空。空",
    "T08n0221_004:0023b12": "者亦非知可作、亦非見可作。何等為餘事空？",
    "T08n0221_004:0023b13": "有佛無佛法性法寂如，及爾真際住如故。以",
    "T08n0221_004:0023b14": "是異空，是為餘事空。須菩提！是為菩薩摩訶",
    "T08n0221_004:0023b15": "薩摩訶衍。須菩提！復有摩訶衍。何等為衍？",
    "T08n0221_004:0023b16": "百七三昧是，各各有名。何等三昧名首楞嚴",
    "T08n0221_004:0023b17": "三昧？何等為首楞嚴三昧？諸三昧門之所趣",
    "T08n0221_004:0023b18": "聚皆來入其中，是故名首楞嚴。復有三昧名",
    "T08n0221_004:0023b19": "寶印。何等為寶印三昧？諸三昧所有印皆而",
    "T08n0221_004:0023b20": "印之。復有三昧名師子遊戲。何等為師子遊",
    "T08n0221_004:0023b21": "戲？住是三昧者盡遊戲諸三昧中。復有月",
    "T08n0221_004:0023b22": "三昧，住是三昧者能以光明照諸三昧。復有",
    "T08n0221_004:0023b23": "月幢三昧，住是三昧者持諸三昧。復有在諸",
    "T08n0221_004:0023b24": "法上三昧，住是三昧者諸三昧悉從其中出。",
    "T08n0221_004:0023b25": "復有照頂三昧，住是三昧者能以光明照諸",
    "T08n0221_004:0023b26": "三昧上。復有法性畢三昧，住是三昧者能決",
    "T08n0221_004:0023b27": "了諸法。復有必造幢三昧，住是三昧者於諸",
    "T08n0221_004:0023b28": "三昧中必持堅固幢。復有金剛三昧，住是三",
    "T08n0221_004:0023b29": "昧者諸三昧無有敢當者。復有法所入印三",
    "T08n0221_004:0023c01": "昧，住是三昧者與諸法印相應。復有安住三",
    "T08n0221_004:0023c02": "昧，住是三昧者便能住諸三昧。復有放光明",
    "T08n0221_004:0023c03": "三昧，住是三昧者便能遍照諸三昧。復有勢",
    "T08n0221_004:0023c04": "進三昧，住是三昧者能以力勢教諸三昧。復",
    "T08n0221_004:0023c05": "有等步三昧，住是三昧者能等行諸三昧。復",
    "T08n0221_004:0023c06": "有入辯才教授三昧，住是三昧者能辯解諸",
    "T08n0221_004:0023c07": "三昧。復有過量音聲三昧，住是三昧者得入",
    "T08n0221_004:0023c08": "無量名字三昧。復有照處處三昧，住是三昧",
    "T08n0221_004:0023c09": "者於諸三昧能遍照於諸方面。復有總持印",
    "T08n0221_004:0023c10": "三昧，住是三昧者能持諸三昧印。復有不忘",
    "T08n0221_004:0023c11": "三昧，住是三昧者不忘諸三昧。復有一切法",
    "T08n0221_004:0023c12": "所聚海三昧，住是三昧者能使一切諸三昧",
    "T08n0221_004:0023c13": "等行。復有虛空普三昧，住是三昧者能遍足",
    "T08n0221_004:0023c14": "諸三昧。復有金剛部三昧，住是三昧者持諸",
    "T08n0221_004:0023c15": "三昧部。復有寶勝三昧，住是三昧者降伏諸",
    "T08n0221_004:0023c16": "垢濁。復有熾炎三昧，住是三昧者能以光炎",
    "T08n0221_004:0023c17": "遍照諸三昧。復有無願三昧，住是三昧者於",
    "T08n0221_004:0023c18": "諸法無所取。復有審住三昧，住是三昧者不",
    "T08n0221_004:0023c19": "見諸法有住處。復有選擇三昧，住是三昧者",
    "T08n0221_004:0023c20": "於諸三昧無意念想。復有無垢燈三昧，住是",
    "T08n0221_004:0023c21": "三昧者為諸三昧作燈明。復有無限光三昧，",
    "T08n0221_004:0023c22": "住是三昧者於諸三昧無有限量。復有作光",
    "T08n0221_004:0023c23": "明三昧，住是三昧者能於諸三昧而有所照。",
    "T08n0221_004:0023c24": "復有普照明三昧，住是三昧者諸三昧皆在",
    "T08n0221_004:0023c25": "眼前現。復有淨要三昧，住是三昧者逮得等",
    "T08n0221_004:0023c26": "淨三昧。復有無垢光三昧，住是三昧者散諸",
    "T08n0221_004:0023c27": "三昧垢。復有造樂三昧，住是三昧者受諸三",
    "T08n0221_004:0023c28": "昧樂。復有電明三昧，住是三昧者為諸三昧",
    "T08n0221_004:0023c29": "作燈明。復有無盡三昧，住是三昧者不見盡",
    "T08n0221_004:0024a01": "以不盡。復有上威三昧，住是三昧者於諸三",
    "T08n0221_004:0024a02": "昧中威德獨然。復有畢盡三昧，住是三昧者",
    "T08n0221_004:0024a03": "見諸三昧盡所可見如不見。復有不動三",
    "T08n0221_004:0024a04": "昧，住是三昧者令諸三昧不動不覺不戲。復",
    "T08n0221_004:0024a05": "有不別三昧。住是三昧者不見離別。復有日",
    "T08n0221_004:0024a06": "燈三昧，住是三昧者照諸三昧門。復有月無",
    "T08n0221_004:0024a07": "垢三昧。住是三昧者能去諸三昧冥。復有",
    "T08n0221_004:0024a08": "淨光明三昧，住是三昧者於諸三昧分別四",
    "T08n0221_004:0024a09": "無礙慧。復有作明三昧，住是三昧者為諸",
    "T08n0221_004:0024a10": "三昧門作明。復有造作三昧，住是三昧者",
    "T08n0221_004:0024a11": "為諸三昧作畢竟。復有諸慧三昧，住是三",
    "T08n0221_004:0024a12": "昧者見諸三昧慧。復有金剛三昧，住是三",
    "T08n0221_004:0024a13": "昧者決斷諸三昧。復有住意三昧，住是三",
    "T08n0221_004:0024a14": "昧者不動不搖不恐不怖亦無意想。復有現",
    "T08n0221_004:0024a15": "明三昧，住是三昧者於諸三昧悉遍見明。復",
    "T08n0221_004:0024a16": "有安立三昧，住是三昧者於諸三昧善處。復",
    "T08n0221_004:0024a17": "有寶積三昧，住是三昧者普見諸三昧寶。復",
    "T08n0221_004:0024a18": "有法印三昧，住是三昧者印諸三昧從印及",
    "T08n0221_004:0024a19": "不印。復有等三昧，住是三昧者不見法有",
    "T08n0221_004:0024a20": "等脫。復有棄樂三昧，住是三昧者悉棄諸樂。",
    "T08n0221_004:0024a21": "復有過法定三昧，住是三昧者滅諸法之冥",
    "T08n0221_004:0024a22": "在諸三昧上。復有散結三昧，住是三昧者能",
    "T08n0221_004:0024a23": "散用諸三昧。復有解諸法句三昧，住是三昧",
    "T08n0221_004:0024a24": "者能解諸三昧及諸法句。復有等文字三昧，",
    "T08n0221_004:0024a25": "住是三昧者得諸等字。復有畢字三昧，住是",
    "T08n0221_004:0024a26": "三昧者不見一字。復有斷因緣三昧，住是三",
    "T08n0221_004:0024a27": "昧者斷諸因緣。復有無態三昧，住是三昧者",
    "T08n0221_004:0024a28": "不得諸法態。復有無行三昧，住是三昧者不",
    "T08n0221_004:0024a29": "見諸法行。復有無窟行三昧，住是三昧者未",
    "T08n0221_004:0024b01": "見諸三昧有窠窟之行。復有畢陰三昧，住",
    "T08n0221_004:0024b02": "是三昧者能淨諸陰。復有主行三昧，住是三",
    "T08n0221_004:0024b03": "昧者見諸三昧行。復有不起三昧，住是三昧",
    "T08n0221_004:0024b04": "者不見諸三昧起。復有度境界三昧，住是三",
    "T08n0221_004:0024b05": "昧者過諸境界。復有聚諸善三昧，住是三昧",
    "T08n0221_004:0024b06": "者能得聚諸法諸三昧。復有止選三昧，住是",
    "T08n0221_004:0024b07": "三昧者意不墮落。復有清淨華三昧，住是三",
    "T08n0221_004:0024b08": "昧者得諸三昧清淨華。復有主覺三昧，住是",
    "T08n0221_004:0024b09": "三昧者於諸三昧有七覺意。復有無限辯三",
    "T08n0221_004:0024b10": "昧，住是三昧者逮得無量之辯。復有無等等",
    "T08n0221_004:0024b11": "三昧，住是三昧者便得無等等。復有度諸",
    "T08n0221_004:0024b12": "法三昧，住是三昧者越度三界。復有決斷三",
    "T08n0221_004:0024b13": "昧，住是三昧者能見諸法見諸三昧決斷事。",
    "T08n0221_004:0024b14": "復有散諸狐疑三昧，住是三昧者逮得散諸",
    "T08n0221_004:0024b15": "法三昧。復有無住三昧，住是三昧者不見諸",
    "T08n0221_004:0024b16": "法處。復有一行三昧，住是三昧者不見諸法",
    "T08n0221_004:0024b17": "有二。復有眾生所入三昧，住是三昧者不見",
    "T08n0221_004:0024b18": "眾生亦不見所入。復有一事三昧，住是三昧",
    "T08n0221_004:0024b19": "者不見諸三昧事。復有厭該眾事三昧，住是",
    "T08n0221_004:0024b20": "三昧者不見有別。復有散諸生死勞怨三昧，",
    "T08n0221_004:0024b21": "住是三昧者逮得諸厭三昧慧所入處無所",
    "T08n0221_004:0024b22": "覺。復有眾行音所入三昧，住是三昧者眾行",
    "T08n0221_004:0024b23": "音聲皆悉隨從。復有脫諸音響字三昧，住是",
    "T08n0221_004:0024b24": "三昧者見諸三昧脫於音字。復有然炬三昧，",
    "T08n0221_004:0024b25": "住是三昧者於諸三昧中威德獨明。復有淨",
    "T08n0221_004:0024b26": "相三昧，住是三昧者能淨一切三昧相。復有",
    "T08n0221_004:0024b27": "無准三昧，住是三昧者於諸三昧不見於准。",
    "T08n0221_004:0024b28": "復有具足眾事三昧，住是三昧者於諸三昧",
    "T08n0221_004:0024b29": "皆得具足。復有不願苦樂三昧，住是三昧者",
    "T08n0221_004:0024c01": "不見諸三昧有苦樂。復有事不減三昧，住是",
    "T08n0221_004:0024c02": "三昧者不見諸三昧有盡。復有持迹三昧，住",
    "T08n0221_004:0024c03": "是三昧者盡看諸三昧。復有邪正聚三昧，住",
    "T08n0221_004:0024c04": "是三昧者於諸三昧不見邪正。復有滅恚諍",
    "T08n0221_004:0024c05": "三昧，住是三昧者於諸三昧不見恚諍。復有",
    "T08n0221_004:0024c06": "無恚三昧，住是三昧者不見於諸法於諸三",
    "T08n0221_004:0024c07": "昧有恚無恚。復有無垢光三昧，住是三昧者",
    "T08n0221_004:0024c08": "於諸三昧亦不見光亦不見垢。復有主要三",
    "T08n0221_004:0024c09": "昧，住是三昧者於諸三昧不見無要。復有明",
    "T08n0221_004:0024c10": "月滿無垢炎三昧，住是三昧者能使諸三昧",
    "T08n0221_004:0024c11": "滿具足如月十五日時。復有大莊飾三昧，住",
    "T08n0221_004:0024c12": "是三昧者能使諸三昧嚴好。復有與世間作",
    "T08n0221_004:0024c13": "光明三昧，住是三昧者光明普照十方及諸",
    "T08n0221_004:0024c14": "法。復有三昧名三昧等，住是三昧者於諸",
    "T08n0221_004:0024c15": "法亦不見有亂亦不見有定。復有無忿三昧，",
    "T08n0221_004:0024c16": "住是三昧者能使諸三昧而無有忿。復有無",
    "T08n0221_004:0024c17": "倚無窟無樂三昧，住是三昧者於諸三昧不",
    "T08n0221_004:0024c18": "見巢窟。復有最如三昧，住是三昧者於諸",
    "T08n0221_004:0024c19": "三昧不轉於如。復有三昧名身骸，住是三昧",
    "T08n0221_004:0024c20": "者不見此三昧性。復有三昧名斷口行與空",
    "T08n0221_004:0024c21": "合，住是三昧者不見諸三昧有言。復有三昧",
    "T08n0221_004:0024c22": "名虛空本脫無色，住是三昧者逮得諸法本",
    "T08n0221_004:0024c23": "空。須菩提！是為菩薩摩訶薩行般若波羅蜜",
    "T08n0221_004:0024c24": "摩訶衍。",
    "T08n0221_004:0024c25": "20 陀鄰尼品摩訶般若波羅蜜陀隣尼品第二十",
    "T08n0221_004:0024c26": "「復次，須菩提！復有摩訶衍。何所為衍？所",
    "T08n0221_004:0024c27": "謂四意止是。何等四意止？菩薩自觀身、觀",
    "T08n0221_004:0024c28": "他人身，觀內外身已，亦無身想亦無所倚。若",
    "T08n0221_004:0024c29": "行若寂，常念世間從癡有𭼚。觀內痛意行",
    "T08n0221_004:0025a01": "法、觀外痛意行法，觀內外痛意行法，若行若寂，",
    "T08n0221_004:0025a02": "常念世間癡𭼚。須菩提！云何菩薩觀內身",
    "T08n0221_004:0025a03": "行？菩薩自知，可行知行、可住知住、可坐知坐、",
    "T08n0221_004:0025a04": "可臥知臥，隨身所行皆能自知。是為菩薩自",
    "T08n0221_004:0025a05": "觀身行，若行若寂，常念世間苦惱。又，須菩提！",
    "T08n0221_004:0025a06": "菩薩出入進止安詳瞻不忘，坐臥左右亦",
    "T08n0221_004:0025a07": "常安詳，服三法衣不失威儀。行般若波羅蜜",
    "T08n0221_004:0025a08": "菩薩自觀內外身行如是而無所倚。菩薩常",
    "T08n0221_004:0025a09": "觀息出入，息長亦知、息短亦知。譬如陶輪調",
    "T08n0221_004:0025a10": "其緩急。菩薩息知，意與息俱，俱出俱入。是",
    "T08n0221_004:0025a11": "為菩薩觀內身行，若行若寂，常念世間癡苦",
    "T08n0221_004:0025a12": "受患。「復次，須菩提！用是行般若波羅蜜，常",
    "T08n0221_004:0025a13": "當觀身，分別四分：地、水、火、風。譬如屠牛分為",
    "T08n0221_004:0025a14": "四分。菩薩觀身分別四事，本末從來亦復如",
    "T08n0221_004:0025a15": "是。是為菩薩觀內外身亦無所倚。「復次，須菩",
    "T08n0221_004:0025a16": "提！菩薩觀身，從頭至足但有不淨，髮毛爪齒",
    "T08n0221_004:0025a17": "筋骨五藏三十六物有何可貪？譬如田家器",
    "T08n0221_004:0025a18": "盛五穀，有目之士若開發器，悉見種稷分別識知。菩",
    "T08n0221_004:0025a19": "薩觀身，身中所有亦復如是。是為菩薩自觀",
    "T08n0221_004:0025a20": "內身，若行若寂，常念世間癡愛痛苦亦無所",
    "T08n0221_004:0025a21": "倚。「復次，須菩提！菩薩觀人，初死之日至",
    "T08n0221_004:0025a22": "于五日，膖脹爛臭體壞汁流互相澆灒無",
    "T08n0221_004:0025a23": "有淨處，或為飛鳥走獸所食，或噉其半惡",
    "T08n0221_004:0025a24": "露不淨，或有死人筋纏骸骨血澆，或有死人",
    "T08n0221_004:0025a25": "血肉已盡筋骨相縺，中有骸骨已解離者節",
    "T08n0221_004:0025a26": "節異處，或見久死骸骨青白色者，或腐壞者，",
    "T08n0221_004:0025a27": "或與地土共同色者。菩薩都作是觀，作是觀",
    "T08n0221_004:0025a28": "已，還自計校：『我身分未脫未離此法，俱亦當",
    "T08n0221_004:0025a29": "爾。』是為菩薩觀內身法、觀他人身無所貪猗，",
    "T08n0221_004:0025b01": "若行若寂，常念世間癡苦災患。自觀覺意法",
    "T08n0221_004:0025b02": "亦觀他人覺意法，分別思念斷癡惑意。須菩",
    "T08n0221_004:0025b03": "提！是為菩薩摩訶薩摩訶衍。須菩提！復有",
    "T08n0221_004:0025b04": "摩訶衍，漸御四意斷是。何謂為四？惡意法",
    "T08n0221_004:0025b05": "未生，樂御習精進攝意使不生。已起惡意法，",
    "T08n0221_004:0025b06": "亦復樂御精進攝意習使斷。未生善事法，持",
    "T08n0221_004:0025b07": "樂意精進習使得生。已生善法念欲處，具足",
    "T08n0221_004:0025b08": "廣顯欲使不忘，亦復樂習精進攝意御使得",
    "T08n0221_004:0025b09": "成。是為菩薩摩訶薩摩訶衍。須菩提！復有",
    "T08n0221_004:0025b10": "摩訶衍，謂四神足是。何謂為四？已得樂定",
    "T08n0221_004:0025b11": "除諸所作行總攝神足，以精進定除諸所作",
    "T08n0221_004:0025b12": "行總攝神足，以持意定除諸所作行總攝神",
    "T08n0221_004:0025b13": "足，以智之定除諸所作行總攝神足。是為菩",
    "T08n0221_004:0025b14": "薩摩訶薩摩訶衍。須菩提！復有摩訶衍，謂五",
    "T08n0221_004:0025b15": "根是。何謂五根？信根、精進根、志根、定根、智慧",
    "T08n0221_004:0025b16": "根。是為菩薩摩訶薩摩訶衍。須菩提！復有摩",
    "T08n0221_004:0025b17": "訶衍，謂五力是。何謂為五？信力、精進力、志力、",
    "T08n0221_004:0025b18": "定力、智慧力。是為菩薩摩訶薩摩訶衍。須",
    "T08n0221_004:0025b19": "菩提！復有摩訶衍，謂七覺意是。何謂為七？",
    "T08n0221_004:0025b20": "以志覺意、以法覺意、以精進覺意、以悅喜覺意、",
    "T08n0221_004:0025b21": "以信覺意、以定覺意、以適無以著覺意。是為",
    "T08n0221_004:0025b22": "菩薩摩訶薩摩訶衍。須菩提！復有摩訶衍，謂",
    "T08n0221_004:0025b23": "賢聖八品道是。何謂為八？正見、正念、正言、正",
    "T08n0221_004:0025b24": "行、正業、正習、正志、正定。是為菩薩摩訶薩摩",
    "T08n0221_004:0025b25": "訶衍，亦復無所倚。須菩提！復有摩訶衍，謂三",
    "T08n0221_004:0025b26": "三昧是。何謂為三？空三昧、無相三昧、無願三",
    "T08n0221_004:0025b27": "昧。是為菩薩摩訶薩摩訶衍。復有摩訶衍，謂",
    "T08n0221_004:0025b28": "諸慧事是。苦慧、習慧、盡慧、道慧、消慧、無所起",
    "T08n0221_004:0025b29": "慧、法慧、明慧、各各知他人所念慧、真慧。何等",
    "T08n0221_004:0025c01": "為苦慧？不生苦是為苦慧。何等為習慧？習滅",
    "T08n0221_004:0025c02": "已斷是為習慧。何等為盡慧？滅諸苦事是為",
    "T08n0221_004:0025c03": "盡慧。何等為道慧？賢聖八品道是為道慧。何",
    "T08n0221_004:0025c04": "等為消慧？貪婬瞋恚愚癡盡是為消慧。何等",
    "T08n0221_004:0025c05": "為不起慧？不受生死處是為不起慧。何等為",
    "T08n0221_004:0025c06": "法慧？曉斷五陰是為法慧。何等為明慧？眼",
    "T08n0221_004:0025c07": "耳鼻舌身意無常，色聲香味細滑法亦復無",
    "T08n0221_004:0025c08": "常，是為明慧。何等為各各知他人所念慧？一",
    "T08n0221_004:0025c09": "切眾生心中所念、所起，種種悉知，是為各各知",
    "T08n0221_004:0025c10": "他人所念慧。何等為真慧？所謂如來薩云若",
    "T08n0221_004:0025c11": "智是為真慧，亦無所倚。須菩提！是為菩薩",
    "T08n0221_004:0025c12": "摩訶薩摩訶衍。復有摩訶衍，所謂三根是。何",
    "T08n0221_004:0025c13": "等為三根？謂學士從白衣至須陀洹五根，是",
    "T08n0221_004:0025c14": "未曾知當知。從斯陀含至阿那含亦有五根，",
    "T08n0221_004:0025c15": "應知當知。從阿羅漢辟支佛菩薩至佛亦有",
    "T08n0221_004:0025c16": "五根，謂已知無所復學。當知是為菩薩摩訶",
    "T08n0221_004:0025c17": "薩摩訶衍。須菩提！復有摩訶衍，謂三三昧",
    "T08n0221_004:0025c18": "也。何等為三？第一有覺有觀，第二無覺有觀，",
    "T08n0221_004:0025c19": "第三無覺無觀。何等為有覺有觀？謂第一禪",
    "T08n0221_004:0025c20": "是為有覺有觀。何等為無覺有觀？謂第一",
    "T08n0221_004:0025c21": "禪未至二禪在其中間，是為無覺有觀。何等",
    "T08n0221_004:0025c22": "為無覺無觀？從第二禪至無思想無思想",
    "T08n0221_004:0025c23": "慧禪，是為無覺無觀。是為菩薩摩訶薩摩訶",
    "T08n0221_004:0025c24": "衍。須菩提！復有摩訶衍，謂十念是。佛念、",
    "T08n0221_004:0025c25": "法念、僧念、戒念、施念、天念、滅念、安般念、身苦",
    "T08n0221_004:0025c26": "念、死亡念，是亦無所倚，是為摩訶衍。須菩",
    "T08n0221_004:0025c27": "提！復有摩訶衍，謂四禪、四等、四無形禪、八",
    "T08n0221_004:0025c28": "惟無禪、九次第禪、佛十種力、四無所畏。十種",
    "T08n0221_004:0025c29": "力者，謂佛現身相好神足變化，感動眾邪迴",
    "T08n0221_004:0026a01": "使入正；一力也。口之所說在眾智上，能變疑",
    "T08n0221_004:0026a02": "結開令解脫；二力也。意入空定清明六達，邪",
    "T08n0221_004:0026a03": "神嬈亂道志不搖；三力也。默然斷想神足無",
    "T08n0221_004:0026a04": "為，感動三千大千日月人無驚悚；四力也。道",
    "T08n0221_004:0026a05": "意聰叡演法布化，流盈十方各得其所；五力",
    "T08n0221_004:0026a06": "也。逆知眾意曉人行趣，若縛若脫悉能解散；",
    "T08n0221_004:0026a07": "六力也。三世所作殃福本際報受之未，大慧",
    "T08n0221_004:0026a08": "悉知無有罣礙；七力也。一切人民眾行根源，",
    "T08n0221_004:0026a09": "種種各異受身不同，悉覺本際因緣起處；八",
    "T08n0221_004:0026a10": "力也。慧眼以淨所察無限，見諸生死往來",
    "T08n0221_004:0026a11": "所墮；九力也。大慧已足方便已備，生死已斷",
    "T08n0221_004:0026a12": "著行已盡，所作已訖不復還受，自然無師稱",
    "T08n0221_004:0026a13": "一切智；是謂十力也。四無所畏者，佛為正覺，",
    "T08n0221_004:0026a14": "或有沙門、婆羅門，或魔或天或梵，若復有餘",
    "T08n0221_004:0026a15": "眾，無有能來難詰我者，佛亦不見有起是意",
    "T08n0221_004:0026a16": "者，以是證故，佛行安隱逮無所畏；一無畏也。",
    "T08n0221_004:0026a17": "逮精進行得知最處，在眾人中得師子吼能",
    "T08n0221_004:0026a18": "轉梵輪，諸沙門、婆羅門，諸天梵魔，一切餘法所",
    "T08n0221_004:0026a19": "不能轉，獨佛能轉；二無畏也。佛漏已盡，若有",
    "T08n0221_004:0026a20": "沙門、婆羅門，或天魔梵，無有敢言佛漏未盡",
    "T08n0221_004:0026a21": "者；三無畏也。如佛所說言真，無諱善惡之報，",
    "T08n0221_004:0026a22": "不失所行，一切餘眾諸天魔梵，不見能敢違佛",
    "T08n0221_004:0026a23": "言者。如佛所說賢聖八道，行是得道，得度眾",
    "T08n0221_004:0026a24": "苦。一切餘眾諸天魔梵，亦無有能戾此教者，",
    "T08n0221_004:0026a25": "佛亦不見有此處者；四無所畏也。是為菩薩",
    "T08n0221_004:0026a26": "摩訶薩摩訶衍，亦無所倚。須菩提！復有摩訶",
    "T08n0221_004:0026a27": "衍，謂四無礙慧是。何等為四？知諸法事其",
    "T08n0221_004:0026a28": "慧無礙；解諸句義其慧無礙；分別辯才其慧",
    "T08n0221_004:0026a29": "無礙；所說了了其慧無礙。是為菩薩摩訶薩",
    "T08n0221_004:0026b01": "摩訶衍。須菩提！復有摩訶衍，謂佛十八法。",
    "T08n0221_004:0026b02": "何等為十八法？一者謂佛從得佛以來，初無",
    "T08n0221_004:0026b03": "誤時；二者從得佛以來，言無麤無漏失；三者",
    "T08n0221_004:0026b04": "無忘志；四者無有種種想；五者意無有不定",
    "T08n0221_004:0026b05": "時；六者初無他觀；七者自在無有減；八者",
    "T08n0221_004:0026b06": "精進無有減；九者志念無減；十者智慧無減；",
    "T08n0221_004:0026b07": "十一者解脫無減；十二者見解脫慧無減；十",
    "T08n0221_004:0026b08": "三者一切身所行智慧最在前；十四者口所",
    "T08n0221_004:0026b09": "言事智慧最在前；十五者意所行事智慧最",
    "T08n0221_004:0026b10": "在前；十六者見過去事其慧無礙；十七者見",
    "T08n0221_004:0026b11": "當來事其慧無礙；十八者見現在事其慧無",
    "T08n0221_004:0026b12": "礙。是為摩訶衍亦無所倚。須菩提！復有摩",
    "T08n0221_004:0026b13": "訶衍，所謂陀隣尼目佉是。何等為陀隣尼目",
    "T08n0221_004:0026b14": "佉？與字等、與言等，字所入門。何等為字門？一",
    "T08n0221_004:0026b15": "者阿，阿者謂諸法來入不見有起者。二者羅，",
    "T08n0221_004:0026b16": "羅者垢貌於諸法無有塵。三者波，波者於諸",
    "T08n0221_004:0026b17": "法泥洹最第一教度。四者遮，遮者於諸法不",
    "T08n0221_004:0026b18": "見有生死。五者那，那者於諸法字已訖字本",
    "T08n0221_004:0026b19": "性亦不得亦不失。六者羅，羅者得度世愛枝",
    "T08n0221_004:0026b20": "各因緣已滅。七者陀，陀者諸法如無斷絕時。",
    "T08n0221_004:0026b21": "八者波，波者諸法已離獄。九者茶，茶者諸法",
    "T08n0221_004:0026b22": "垢已盡。十者沙，沙者諸法無有罣礙。十一者",
    "T08n0221_004:0026b23": "和，和者諸法言行已斷。十二者多，多者諸法",
    "T08n0221_004:0026b24": "如不。動十三者夜，夜者諸法諦無所生。十四",
    "T08n0221_004:0026b25": "者吒，吒者諸法強垢不可見。十五者加，加者",
    "T08n0221_004:0026b26": "諸法造作者亦不可得見。十六者娑，娑者諸",
    "T08n0221_004:0026b27": "法不可得時不可轉。十七者摩，摩者諸法吾",
    "T08n0221_004:0026b28": "我不可得見。十八者伽，伽者受持諸法者不",
    "T08n0221_004:0026b29": "可得見。十九者他，他者諸法處不可得。二十",
    "T08n0221_004:0026c01": "者闍，闍者諸法生者亦不可得。二十一者濕",
    "T08n0221_004:0026c02": "波，濕波者諸法善不可得。二十二者大，大者",
    "T08n0221_004:0026c03": "諸法性不可得。二十三者赦，赦者諸法寂不",
    "T08n0221_004:0026c04": "可得。二十四者佉，佉者諸法虛空不可得。二",
    "T08n0221_004:0026c05": "十五者叉，叉者諸法消滅不可得。二十六者",
    "T08n0221_004:0026c06": "侈，侈者諸法各在其所處不可動搖。二十七",
    "T08n0221_004:0026c07": "者若，若者諸法慧不可得。二十八者伊陀，伊",
    "T08n0221_004:0026c08": "陀者諸法義不可得。二十九者繁，繁者諸法",
    "T08n0221_004:0026c09": "無有閑時。三十者車，車者諸法無可棄者。三",
    "T08n0221_004:0026c10": "十一者魔，魔者諸法無有丘墓。三十二者叵，",
    "T08n0221_004:0026c11": "叵者諸法不可分別。三十三者蹉，蹉者諸法",
    "T08n0221_004:0026c12": "死亡不可得。三十四者峨，峨者諸法無有朋黨。",
    "T08n0221_004:0026c13": "三十五者咃，咃者諸法各有異無不有處。三",
    "T08n0221_004:0026c14": "十六者那，那者諸法無來無去，亦不住亦不",
    "T08n0221_004:0026c15": "坐亦不臥亦不別。三十七者破，破者諸法皆",
    "T08n0221_004:0026c16": "於三界不安。三十八者歌，歌者諸法性不可",
    "T08n0221_004:0026c17": "得。三十九者嵯，嵯者諸法不可得常。四十者",
    "T08n0221_004:0026c18": "嗟，嗟者諸法分捨不可得。四十一者吒，吒者",
    "T08n0221_004:0026c19": "諸法無有度者。四十二者嗏，嗏者諸法邊際",
    "T08n0221_004:0026c20": "盡竟處亦不生亦不死。諸字數無有過嗏上",
    "T08n0221_004:0026c21": "者。何以故？是字無有數，亦不念言：『是字有失。』",
    "T08n0221_004:0026c22": "亦不可見亦無所說，亦無所書亦不現。須菩",
    "T08n0221_004:0026c23": "提！當知一切法譬如虛空，是字教所入皆是陀",
    "T08n0221_004:0026c24": "隣尼所入門。若有菩薩摩訶薩曉了是字事",
    "T08n0221_004:0026c25": "者，不住於言數便曉知言數之慧。若有菩薩",
    "T08n0221_004:0026c26": "摩訶薩聞是四十二字所入句印者，持諷誦",
    "T08n0221_004:0026c27": "者，若復為他人解說其義，不以望見持諷誦",
    "T08n0221_004:0026c28": "者，當得二十功德。何等為二十？一者得強識念",
    "T08n0221_004:0026c29": "力。二者得慚愧羞恥力。三者得堅固行力。四",
    "T08n0221_004:0027a01": "者得覺知力。五者得辯才工談語力。六者得",
    "T08n0221_004:0027a02": "陀隣尼不難力。七者所語不說不急之事。八",
    "T08n0221_004:0027a03": "者終不狐疑於經。九者聞善不喜聞惡不憂。",
    "T08n0221_004:0027a04": "十者亦不自貢高亦不自卑。十一者進止安",
    "T08n0221_004:0027a05": "詳不失威儀。十二者曉了五陰、六衰。十三",
    "T08n0221_004:0027a06": "者善於四諦、十二緣起事。十四者善知識因",
    "T08n0221_004:0027a07": "緣事。十五者善於法慧能滿具諸根。十六者",
    "T08n0221_004:0027a08": "知他人所念吉凶報應。十七者善於天耳徹",
    "T08n0221_004:0027a09": "聽、自識宿命。十八者善知眾生所生。十九者",
    "T08n0221_004:0027a10": "能消諸漏。二十者善於往來處處教授。須菩",
    "T08n0221_004:0027a11": "提！是為陀隣尼門。是為字門，是為來入門，是",
    "T08n0221_004:0027a12": "為菩薩摩訶薩，是為摩訶衍。」",
    "T08n0221_004:0027a13": "21 治地品摩訶般若波羅蜜治地品第二十一",
    "T08n0221_004:0027a14": "佛告須菩提：「如汝所問菩薩摩訶薩摩訶僧",
    "T08n0221_004:0027a15": "那僧涅、摩訶衍三拔致者，菩薩行六波羅",
    "T08n0221_004:0027a16": "蜜，過從一地至一地。云何菩薩過從一地至",
    "T08n0221_004:0027a17": "一地？以諸法無所過，法無來者亦無去者，亦",
    "T08n0221_004:0027a18": "無有過亦無不過。諸法亦無有壞，亦不貢高",
    "T08n0221_004:0027a19": "亦不念，但治住地事亦不見地。何等菩薩為",
    "T08n0221_004:0027a20": "治地事？始從第一地住，當行十事。何等為十？",
    "T08n0221_004:0027a21": "一者先當淨於三垢，亦無所倚。二者所作施",
    "T08n0221_004:0027a22": "與不自為身，所念無倚，為一切眾生淨於四",
    "T08n0221_004:0027a23": "等心，亦不有眾生。三者為布施不有所與、不",
    "T08n0221_004:0027a24": "有受者。四者當與善知識從事亦不貢高。五",
    "T08n0221_004:0027a25": "者欲得為法不有一切法。六者欲為出家不",
    "T08n0221_004:0027a26": "有愛欲。七者欲為佛身不有相好。八者欲為",
    "T08n0221_004:0027a27": "分流法教終不壞法。九者常欲滅於虜怙自",
    "T08n0221_004:0027a28": "用不有法財。十者欲為諦說不有言教故。須",
    "T08n0221_004:0027a29": "菩提！是治地菩薩當為是十事。須菩提！菩薩",
    "T08n0221_004:0027b01": "摩訶薩於二地中，常當念八法，亦當成之。何",
    "T08n0221_004:0027b02": "等為八？一者當淨其戒。二者常念報恩。三",
    "T08n0221_004:0027b03": "者住於忍辱。四者得歡喜意。五者不捨一",
    "T08n0221_004:0027b04": "切。六者大慈為始。七者恭於師尊敬事篤信。",
    "T08n0221_004:0027b05": "八者於諸波羅蜜如奉世尊常欲崇習。須菩",
    "T08n0221_004:0027b06": "提！菩薩摩訶薩於二地中當具足是八法。「復",
    "T08n0221_004:0027b07": "次，須菩提！菩薩於三地中當住於五法。何",
    "T08n0221_004:0027b08": "等為五？一者多學問無厭足。二者不入字法，",
    "T08n0221_004:0027b09": "分布法施亦不貢高。三者淨佛國土。四者施",
    "T08n0221_004:0027b10": "於善本而不貢高。五者住於羞恥慚愧之地。",
    "T08n0221_004:0027b11": "須菩提！是為菩薩於三地中住於五法。須",
    "T08n0221_004:0027b12": "菩提！菩薩於四地中當不捨奉行十事法。一",
    "T08n0221_004:0027b13": "者不捨宴坐。二者少欲。三者知足。四者不捨",
    "T08n0221_004:0027b14": "沙門十二法行。五者不捨於戒。六者見欲污",
    "T08n0221_004:0027b15": "穢。七者於起意如泥洹。八者不惜身所有。",
    "T08n0221_004:0027b16": "九者無有懈慢。十者不慕所有。須菩提！是",
    "T08n0221_004:0027b17": "為菩薩於四地中當奉行十事而不捨離。須",
    "T08n0221_004:0027b18": "菩提！菩薩於五地中當離八法。何等為八？一",
    "T08n0221_004:0027b19": "者當遠離家業。二者當遠離比丘尼。三者善",
    "T08n0221_004:0027b20": "於功德遠離嫉妬。四者遠離世會。五者遠離",
    "T08n0221_004:0027b21": "忿諍。六者遠離鬪訟。七者遠離高住。八者",
    "T08n0221_004:0027b22": "遠離蔑人。須菩提！是為菩薩住五地中遠離",
    "T08n0221_004:0027b23": "八事。須菩提！菩薩於六住地當具足六法。何",
    "T08n0221_004:0027b24": "等為六？所謂六波羅蜜。復有六事所不應為。",
    "T08n0221_004:0027b25": "何等為六？一者不為聲聞意。二者不為辟支",
    "T08n0221_004:0027b26": "佛意。三者不為小意。四者見有所索者，遠",
    "T08n0221_004:0027b27": "離有厭足意。五者所有好物施與之後，遠離",
    "T08n0221_004:0027b28": "悔意。六者遠離吾我想。須菩提！是為菩薩",
    "T08n0221_004:0027b29": "於六住中當具足六事、遠離六事。須菩提！菩",
    "T08n0221_004:0027c01": "薩於七住地有二十事所不當為。何等二十？",
    "T08n0221_004:0027c02": "有吾我、有眾生、有壽有命想，有斷、有常、有念想，",
    "T08n0221_004:0027c03": "有種想，入陰、入性、入衰，欲生三界，不入依佛",
    "T08n0221_004:0027c04": "見、不入依法見、不入依僧見，不入依戒、不入",
    "T08n0221_004:0027c05": "空、不入無相、不入無願、不入道。是為二十",
    "T08n0221_004:0027c06": "事所不當為。當復具足二十事。何等為二十？",
    "T08n0221_004:0027c07": "覺空無相，證不願慧，淨身口意，慈哀一切",
    "T08n0221_004:0027c08": "眾生亦不念有眾生，等視諸法。雖爾無所",
    "T08n0221_004:0027c09": "入，欲為導御亦不貢高，無所生忍，一道教",
    "T08n0221_004:0027c10": "化，斷諸分別，轉於想，轉於見，轉於滅垢",
    "T08n0221_004:0027c11": "見，慧地自調意，慧無所礙，不染於欲事。須",
    "T08n0221_004:0027c12": "菩提！是為菩薩摩訶薩於七住行地當具",
    "T08n0221_004:0027c13": "足是二十法。「復次，須菩提！菩薩當復於八住",
    "T08n0221_004:0027c14": "地具足四法。何等為四？以神通為遊觀，入",
    "T08n0221_004:0027c15": "於眾生之意。到諸佛國觀其奇特。當自莊嚴",
    "T08n0221_004:0027c16": "其佛國土。往見禮敬供養諸佛，如其實觀佛",
    "T08n0221_004:0027c17": "身。當具足是四法。「復次，須菩提！菩薩摩訶",
    "T08n0221_004:0027c18": "薩於八住地當復具足四法。何等四法？以",
    "T08n0221_004:0027c19": "智具足諸根淨佛國土，常坐如幻三昧，知其",
    "T08n0221_004:0027c20": "眾生本所作功德，所應得者各隨其所而成",
    "T08n0221_004:0027c21": "就之。須菩提！菩薩於八住地具足四法。「復次，",
    "T08n0221_004:0027c22": "須菩提！菩薩摩訶薩於九住地當具足十二",
    "T08n0221_004:0027c23": "法。何等為十二？持無限處廣大之願，隨所",
    "T08n0221_004:0027c24": "應各授其證。天、龍、閱叉、犍陀羅悉皆具足。知",
    "T08n0221_004:0027c25": "其音聲，以辯才教授所因。胞胎成就。居家成",
    "T08n0221_004:0027c26": "就。父母成就。種姓成就。宗親成就。得",
    "T08n0221_004:0027c27": "生成就。出家成就。莊嚴佛樹成就。諸善功",
    "T08n0221_004:0027c28": "德成就。須菩提！菩薩摩訶薩九住地當成",
    "T08n0221_004:0027c29": "就十二法。須菩提！十住菩薩摩訶薩當名之",
    "T08n0221_004:0027c30": "為如來。」須菩提白佛言：「世尊！何等為菩薩淨",
    "T08n0221_004:0028a01": "其所有？」佛言：「所作眾善應薩云若意，是為菩",
    "T08n0221_004:0028a02": "薩淨其所有。」「何等為菩薩等於眾生？」佛言：「淨",
    "T08n0221_004:0028a03": "於四等心等於眾生。」「何等為菩薩施於所有？」",
    "T08n0221_004:0028a04": "佛言：「施與眾生而不分別。」「何等為菩薩當與",
    "T08n0221_004:0028a05": "善知識從事？」佛言：「教人入薩云若，勤修勸助，",
    "T08n0221_004:0028a06": "當與是人共從事，恭敬師受；是為菩薩善知",
    "T08n0221_004:0028a07": "識。」「何等為欲得為法？」佛言：「所行法但求薩",
    "T08n0221_004:0028a08": "云若法，不墮羅漢、辟支佛地是。」「何等為菩薩",
    "T08n0221_004:0028a09": "常欲出家為道？」佛言：「在所生處常欲作沙門，",
    "T08n0221_004:0028a10": "無能中道為作礙者，初不忘失出家之事。」「何",
    "T08n0221_004:0028a11": "等為意願佛身相？」佛言：「若見佛形像，意常在",
    "T08n0221_004:0028a12": "佛，至得薩云若未曾有離時。」「何等為分流法",
    "T08n0221_004:0028a13": "化？」佛言：「若佛在世、若般泥洹後，菩薩持十二",
    "T08n0221_004:0028a14": "部經教授，上教亦真、中教亦真、竟教亦真，",
    "T08n0221_004:0028a15": "本末義解具足清淨。」「何等為菩薩不虜怙自",
    "T08n0221_004:0028a16": "用？」佛言：「從滅恚怒以來，初不復墮下賤之",
    "T08n0221_004:0028a17": "處。」「何等為菩薩所說如諦？」佛言：「如口所說",
    "T08n0221_004:0028a18": "言行相應。是為菩薩十法事行。」須菩提白佛",
    "T08n0221_004:0028a19": "言：「何等為菩薩淨戒？」佛言：「不念羅漢、辟支",
    "T08n0221_004:0028a20": "佛意及餘惡戒誹謗道者，是為淨戒。」「云何菩",
    "T08n0221_004:0028a21": "薩報恩念恩？」佛言：「行菩薩道者小恩尚不忘，",
    "T08n0221_004:0028a22": "何況於大者？是為念恩。」「云何菩薩立忍辱力？」",
    "T08n0221_004:0028a23": "佛言：「於諸眾生無侵無恚，是為忍力。」「云何菩",
    "T08n0221_004:0028a24": "薩得歡喜樂？」佛言：「教授眾生以是為樂。」「云",
    "T08n0221_004:0028a25": "何菩薩不捨眾生？」佛言：「欲救一切故。」「云何",
    "T08n0221_004:0028a26": "菩薩而有大悲？」佛言：「菩薩心念：『我當為一一",
    "T08n0221_004:0028a27": "眾生故，在地獄中恒邊沙劫代受勤苦，一一",
    "T08n0221_004:0028a28": "眾生皆得佛道令般泥洹。』以是勸樂是為大",
    "T08n0221_004:0028a29": "悲。」「云何菩薩順尊師父於信恭敬？」佛言：「事",
    "T08n0221_004:0028b01": "於師父如世尊想。」「云何菩薩欲習諸波羅蜜？」",
    "T08n0221_004:0028b02": "佛言：「遠離餘事但求諸波羅蜜。」「何謂菩薩多",
    "T08n0221_004:0028b03": "學無厭？」佛言：「諸十方佛世尊所說盡當受持，",
    "T08n0221_004:0028b04": "是為無厭。」「何謂菩薩持無所希望法施分布？」",
    "T08n0221_004:0028b05": "佛言：「持所法施不希望道，何況其餘？」「何謂菩",
    "T08n0221_004:0028b06": "薩淨佛國土？」佛言：「為諸善本種種功德，持",
    "T08n0221_004:0028b07": "是功德淨佛國土。」「何謂菩薩生死無量阿僧",
    "T08n0221_004:0028b08": "祇劫不以為限？」佛言：「以諸功德備具，持是",
    "T08n0221_004:0028b09": "育養眾生淨佛國土，至具足薩云若，不厭不",
    "T08n0221_004:0028b10": "懈。」「何謂菩薩立於慚愧？」佛言：「恥於羅漢、辟",
    "T08n0221_004:0028b11": "支佛意。」「何等為菩薩不捨宴坐？」佛言：「諸羅",
    "T08n0221_004:0028b12": "漢、辟支佛所不能及，是為菩薩不捨宴坐。」「何",
    "T08n0221_004:0028b13": "謂菩薩少於所欲？」佛言：「菩薩道尚不欲，何",
    "T08n0221_004:0028b14": "況餘欲？」「何謂菩薩而自知足？」佛言：「得薩云",
    "T08n0221_004:0028b15": "若是為知足。」「何謂菩薩不捨沙門頭陀德行？」",
    "T08n0221_004:0028b16": "佛言：「入深法忍者是。」「何謂菩薩不捨於戒？」佛",
    "T08n0221_004:0028b17": "言：「菩薩不復用戒，是為不捨於戒。」「何謂菩薩",
    "T08n0221_004:0028b18": "污穢色欲？」佛言：「於婬妬無所生。」「何謂菩薩意",
    "T08n0221_004:0028b19": "與泥洹等？」佛言：「菩薩不有一切諸法。」「何謂菩",
    "T08n0221_004:0028b20": "薩棄捨所有？」佛言：「不受內外所有，是為棄捨。」",
    "T08n0221_004:0028b21": "「何謂菩薩不厭不懈？」佛言：「不生二識之處，是",
    "T08n0221_004:0028b22": "為不厭。」「何謂菩薩於諸所有無所戀慕？」佛言：",
    "T08n0221_004:0028b23": "「於諸物無念故。」須菩提白佛言：「何等為菩薩",
    "T08n0221_004:0028b24": "遠離居業？」佛言：「遊諸佛國、轉所生處，常下鬚",
    "T08n0221_004:0028b25": "髮被著袈裟，是為遠離家業。」「何謂菩薩遠離",
    "T08n0221_004:0028b26": "比丘尼眾？」佛言：「彈指之頃不與共止，彈指之",
    "T08n0221_004:0028b27": "頃不得生意，是為菩薩離比丘尼。」「何謂菩薩",
    "T08n0221_004:0028b28": "離於妬嫉？」佛言：「菩薩當作是念：『我當安隱",
    "T08n0221_004:0028b29": "眾生，不宜生嫉。』」「何謂菩薩離於聚會？」佛言：",
    "T08n0221_004:0028c01": "「菩薩所住聚會，若有羅漢、辟支佛意者，常遠",
    "T08n0221_004:0028c02": "離之。」「何謂菩薩遠離瞋恚？」佛言：「不令恚害",
    "T08n0221_004:0028c03": "鬪諍得其便。」「云何菩薩遠離自舉？」佛言：「內",
    "T08n0221_004:0028c04": "法不可得見故。」「云何菩薩遠離訾蔑他人？」佛",
    "T08n0221_004:0028c05": "言：「亦不見外法故。」「何謂菩薩遠離十惡？」佛",
    "T08n0221_004:0028c06": "言：「此十惡事，常欲壞於賢聖之道，何況佛道",
    "T08n0221_004:0028c07": "而不遠離？是故當遠離十惡。」「何謂菩薩遠離",
    "T08n0221_004:0028c08": "𢤱戾？」佛言：「不見有法可貢高者，是為離",
    "T08n0221_004:0028c09": "於𢤱戾。」「何謂菩薩遠離自用？」佛言：「尚不見",
    "T08n0221_004:0028c10": "有形，當於何所而行自用？」「何等為菩薩遠離",
    "T08n0221_004:0028c11": "顛倒？」佛言：「以形不可得見故。」「云何菩薩離婬",
    "T08n0221_004:0028c12": "怒癡？」佛言：「不復見婬怒癡形故。」「云何菩薩",
    "T08n0221_004:0028c13": "在於六住，具足六波羅蜜？」佛言：「住於六波羅",
    "T08n0221_004:0028c14": "蜜、諸佛世尊及聲聞、辟支佛所可度彼岸，是",
    "T08n0221_004:0028c15": "為菩薩具足六波羅蜜。」「云何菩薩不為聲聞",
    "T08n0221_004:0028c16": "意？」佛言：「以聲聞事非平等道故。不為小意。何",
    "T08n0221_004:0028c17": "以故？亦非平等道故。云何不厭？厭者亦非",
    "T08n0221_004:0028c18": "平等道故。棄捨不悔，悔者非平等道。初發意",
    "T08n0221_004:0028c19": "者便當施與，亦不當惜。云何菩薩不當作吾",
    "T08n0221_004:0028c20": "我想？從本際以來不可見故；乃至眾生有壽",
    "T08n0221_004:0028c21": "命想，從本以來亦不可見故。云何菩薩不斷",
    "T08n0221_004:0028c22": "所生見？以諸法無有斷截，從有本以來無所",
    "T08n0221_004:0028c23": "生故。云何菩薩不為常見？見法所不生者亦",
    "T08n0221_004:0028c24": "無有常故。云何菩薩不作念想？以無有垢故。",
    "T08n0221_004:0028c25": "云何菩薩不作種相？以諸見不可得見故。云",
    "T08n0221_004:0028c26": "何菩薩不入名色？不見有形故。云何菩薩不",
    "T08n0221_004:0028c27": "入五陰，亦不入性，亦不入衰，其實不可得見",
    "T08n0221_004:0028c28": "故。云何菩薩不入三界？以三界亦無真故。云",
    "T08n0221_004:0028c29": "何菩薩不作住處，亦不與虛空作期，無所依",
    "T08n0221_004:0029a01": "怙。何以故？無有形像故。云何菩薩不入佛見？",
    "T08n0221_004:0029a02": "不從所依得見佛故。云何菩薩不與空諍？一",
    "T08n0221_004:0029a03": "切法空，空不與空諍故。云何菩薩具足於空？",
    "T08n0221_004:0029a04": "其欲具足相者，是為具足空。云何菩薩得無",
    "T08n0221_004:0029a05": "相證？不念於諸相故。云何菩薩得無願智？不",
    "T08n0221_004:0029a06": "著三界故。云何菩薩淨於三事？具足十善故。",
    "T08n0221_004:0029a07": "云何菩薩以慧具足哀念眾生？以大悲利之",
    "T08n0221_004:0029a08": "故。云何菩薩無眾生？念欲淨佛國故。云何菩",
    "T08n0221_004:0029a09": "薩等觀諸法？以不高下諸法故。云何菩薩得",
    "T08n0221_004:0029a10": "於道覺？隨諸法所覺而度脫之故。云何菩薩",
    "T08n0221_004:0029a11": "得無所生忍？得諸法所有無生無滅，無所忍",
    "T08n0221_004:0029a12": "故。云何菩薩得無所生慧？知名色無所起故。",
    "T08n0221_004:0029a13": "云何菩薩得一道之教？無有二教故。云何菩",
    "T08n0221_004:0029a14": "薩滅諸分別？於諸法無所分部故。云何菩薩",
    "T08n0221_004:0029a15": "不修轉見？以不轉求羅漢、辟支佛意故。云何",
    "T08n0221_004:0029a16": "菩薩轉於垢濁？滅諸所習漏故。云何菩薩得",
    "T08n0221_004:0029a17": "滅諸垢而得清淨？所謂薩云若慧是。云何菩",
    "T08n0221_004:0029a18": "薩而自調意？不厭三界故。云何菩薩而得滅",
    "T08n0221_004:0029a19": "意？制六根故。云何菩薩慧無有礙？謂得佛眼",
    "T08n0221_004:0029a20": "故。云何菩薩知情欲不堅固？觀六衰故。云何",
    "T08n0221_004:0029a21": "菩薩能入眾生意？持一意悉知眾生所念故。",
    "T08n0221_004:0029a22": "云何菩薩遊於神通，從一佛國至一佛國？初",
    "T08n0221_004:0029a23": "無有佛國想故。云何菩薩得佛國觀？於是國",
    "T08n0221_004:0029a24": "住，遍見諸佛國亦無佛國想故。云何菩薩隨",
    "T08n0221_004:0029a25": "其所見，諸佛國土自成其國，住於遮迦越羅",
    "T08n0221_004:0029a26": "地？遊諸三千大千國土故。云何菩薩奉見諸佛？",
    "T08n0221_004:0029a27": "以見法故，是為見佛。云何菩薩真見佛身？逮",
    "T08n0221_004:0029a28": "法性故，是為真見。云何菩薩以智具足力？已",
    "T08n0221_004:0029a29": "住世尊十力之地，便能具足眾生力故。云何",
    "T08n0221_004:0029b01": "菩薩能淨佛國？能淨眾生故。云何菩薩如幻三",
    "T08n0221_004:0029b02": "昧？所作隨所應，無有動轉故。云何菩薩常住",
    "T08n0221_004:0029b03": "三昧？已得報應故。云何菩薩入諸功德？隨其",
    "T08n0221_004:0029b04": "道法而度脫之故。云何菩薩不復思議？能自",
    "T08n0221_004:0029b05": "成立教授一切故。云何菩薩所願諧偶？具足",
    "T08n0221_004:0029b06": "行六波羅蜜是故諧偶。云何菩薩知諸天、龍、",
    "T08n0221_004:0029b07": "鬼神所知所言？以辯才慧無所不了故。云何",
    "T08n0221_004:0029b08": "菩薩得胞胎成就？在所生常化生故。云何菩",
    "T08n0221_004:0029b09": "薩居家成就？生於豪貴家故。云何菩薩父母",
    "T08n0221_004:0029b10": "成就？得生剎利、婆羅門家故。云何菩薩種姓",
    "T08n0221_004:0029b11": "成就？得繼過去諸菩薩種故。云何菩薩宗親",
    "T08n0221_004:0029b12": "成就？以眾菩薩為眷屬故。云何菩薩得生成",
    "T08n0221_004:0029b13": "就？生時光明普遍無量國土，震動無量國土",
    "T08n0221_004:0029b14": "故。云何菩薩出家成就？菩薩出家時，安諸無",
    "T08n0221_004:0029b15": "央數百千眾生，滿具足是三乘之願故。云何",
    "T08n0221_004:0029b16": "菩薩莊嚴佛樹？以黃金為樹，七寶為枝葉，其",
    "T08n0221_004:0029b17": "枝葉光明悉遍照十方無央數剎土，是為佛",
    "T08n0221_004:0029b18": "樹成就。云何菩薩諸善功德成就？菩薩摩訶",
    "T08n0221_004:0029b19": "薩淨佛土淨眾生，是為成就淨諸功德也。云",
    "T08n0221_004:0029b20": "何十住菩薩名為如來？用具足六波羅蜜，諸",
    "T08n0221_004:0029b21": "習緒盡，得佛十八法，具足薩云若慧。須菩",
    "T08n0221_004:0029b22": "提！是故菩薩摩訶薩已得十住名為如來。」「云",
    "T08n0221_004:0029b23": "何菩薩已住十地？」佛告須菩提：「菩薩摩訶",
    "T08n0221_004:0029b24": "薩漚惒拘舍羅行六波羅蜜乃至三十七品，",
    "T08n0221_004:0029b25": "行十八法，過滅淨地、種性地、八地、見地、薄地、",
    "T08n0221_004:0029b26": "滅婬怒癡地、已作地、辟支佛地、菩薩地。須菩",
    "T08n0221_004:0029b27": "提！菩薩摩訶薩過是九地，便住佛地。須菩提！",
    "T08n0221_004:0029b28": "是為菩薩摩訶薩十住之地，當知是為菩薩",
    "T08n0221_004:0029b29": "摩訶薩摩訶衍三拔致。」",
    "T08n0221_004:0029c01": "22 問出衍品摩訶般若波羅蜜問出衍品第二十二",
    "T08n0221_004:0029c02": "佛告須菩提：「汝所問：『菩薩摩訶薩從何所出",
    "T08n0221_004:0029c03": "衍中？當住何所？』者，今當說之。」佛言：「當出三界，",
    "T08n0221_004:0029c04": "隨薩云若住，而無所倚。何以故？摩訶衍與薩",
    "T08n0221_004:0029c05": "云若是法共等，亦不別、亦不同，亦無形、亦非",
    "T08n0221_004:0029c06": "見，亦非礙一相，一相者謂無相。何以故？須菩",
    "T08n0221_004:0029c07": "提！無相之法，亦不出亦非不出。須菩提！若",
    "T08n0221_004:0029c08": "無相法出者，法性亦當復出生。假令無相法",
    "T08n0221_004:0029c09": "出生者，如亦當復出生。欲出生無相法者，為",
    "T08n0221_004:0029c10": "欲出生真際。若欲出生無相法者，為復欲出",
    "T08n0221_004:0029c11": "生不可思議性。欲出生無相法者，為復欲出",
    "T08n0221_004:0029c12": "生安隱之性。欲出生無相法者，為欲出生滅",
    "T08n0221_004:0029c13": "盡。欲出生無相法者，為欲出生滅盡之體。欲",
    "T08n0221_004:0029c14": "出生無相法者，為欲出生色空、痛想行識空。",
    "T08n0221_004:0029c15": "何以故？色空者，亦不出三界亦不住薩云若；",
    "T08n0221_004:0029c16": "痛想行識空亦爾。何以故？須菩提！色色自",
    "T08n0221_004:0029c17": "空，痛想行識識自空。欲出生無相法者，為",
    "T08n0221_004:0029c18": "欲出眼空、為欲出意空。欲出生無相法者，為",
    "T08n0221_004:0029c19": "欲出六衰及十二因緣空。何以故？六衰空者，",
    "T08n0221_004:0029c20": "亦不出三界亦不住薩云若。欲出生無相法",
    "T08n0221_004:0029c21": "者，為欲出生夢、幻、炎、響、光、影。欲出生無相法",
    "T08n0221_004:0029c22": "者，為欲出生如來之所作化。何以故？夢、幻、",
    "T08n0221_004:0029c23": "炎、響、光、影及如來所化，亦不出三界亦不住",
    "T08n0221_004:0029c24": "薩云若。何以故？夢以夢事空，炎事、幻事、響",
    "T08n0221_004:0029c25": "光事、影事，乃至如來所化，事皆自空。欲出",
    "T08n0221_004:0029c26": "生無相法者，為欲出生檀波羅蜜。欲出生",
    "T08n0221_004:0029c27": "無相法者，為欲出生尸波羅蜜、羼波羅蜜、",
    "T08n0221_004:0029c28": "惟逮波羅蜜、禪波羅蜜。欲出生無相法者，",
    "T08n0221_004:0029c29": "為欲出生般若波羅蜜。何以故？須菩提！六",
    "T08n0221_004:0030a01": "波羅蜜事，亦不出三界亦不住薩云若。何",
    "T08n0221_004:0030a02": "以故？六波羅蜜六波羅蜜空故。欲出生無相",
    "T08n0221_004:0030a03": "法者，為欲出生內外空。欲出生無相法者，",
    "T08n0221_004:0030a04": "為欲出有空、無空。何以故？須菩提！內外空",
    "T08n0221_004:0030a05": "事至有無空事自空，亦不出三界亦不住薩",
    "T08n0221_004:0030a06": "云若。何以故？內外空空乃至有無空空。欲",
    "T08n0221_004:0030a07": "出生無相法者，為欲出生四意止、四意斷、四",
    "T08n0221_004:0030a08": "神足、五根、五力、七覺意、八正行。欲出生無相",
    "T08n0221_004:0030a09": "法者，為欲出生十八法。欲出生無相法者，為",
    "T08n0221_004:0030a10": "欲出生羅漢、辟支佛，上至如來等正覺也。何",
    "T08n0221_004:0030a11": "以故？羅漢、辟支佛事上至佛，亦不出三界亦",
    "T08n0221_004:0030a12": "不住薩云若。何以故？羅漢羅漢事空，辟支佛",
    "T08n0221_004:0030a13": "辟支佛事空，佛佛事空。欲出生無相法者，為",
    "T08n0221_004:0030a14": "欲出生須陀洹果、斯陀含果、阿那含果、阿羅漢",
    "T08n0221_004:0030a15": "果、辟支佛果、佛果。欲出生無相法者，為欲出",
    "T08n0221_004:0030a16": "生薩云若。欲出生無相法者，為欲出生名相。",
    "T08n0221_004:0030a17": "欲出生行者，為欲出生設法教數。何以故？須",
    "T08n0221_004:0030a18": "菩提！名空及設教法行空空。何以故？名空空",
    "T08n0221_004:0030a19": "故。欲出生無相法者，為欲出生無所生、無所",
    "T08n0221_004:0030a20": "滅、無所著、無所斷、無所有。以是故，須菩提！摩",
    "T08n0221_004:0030a21": "訶衍從三界出，住薩云若不動處。須菩提！汝",
    "T08n0221_004:0030a22": "所問：『衍住何所？』佛言衍無所住。何以故？如諸",
    "T08n0221_004:0030a23": "法亦無所住，衍所住如無所住。譬如法性亦",
    "T08n0221_004:0030a24": "不住亦不不住，衍者、不住亦不不住，無所生、",
    "T08n0221_004:0030a25": "亦不住亦不不住。不生不滅、不著不斷，無所",
    "T08n0221_004:0030a26": "有，亦不住亦不不住。衍亦如是。何以故？法性",
    "T08n0221_004:0030a27": "事亦不住亦不不住，法性事自空故。乃至無",
    "T08n0221_004:0030a28": "所有，無所有亦自空。須菩提！衍無所住。何以",
    "T08n0221_004:0030a29": "故？諸法無所住而住而不動。如須菩提所問：",
    "T08n0221_004:0030b01": "『誰當出衍者？』無有從衍中出者。何以故？須",
    "T08n0221_004:0030b02": "菩提！所可出者及衍、甫當出者，亦無所有，是",
    "T08n0221_004:0030b03": "亦不可見。諸法亦不可見，當從何法出？何以",
    "T08n0221_004:0030b04": "故？吾我不可見故。乃至壽命、知見之事，從本",
    "T08n0221_004:0030b05": "至竟淨，從我人至知見及法性不可，見如亦",
    "T08n0221_004:0030b06": "不可見，真際亦不可見至竟淨。不可思議、性、",
    "T08n0221_004:0030b07": "陰、衰不可見，六波羅蜜亦不可見至竟淨。內",
    "T08n0221_004:0030b08": "外空至有無空，亦不可見至竟淨。三十七品、佛",
    "T08n0221_004:0030b09": "十八法亦不可見至竟淨。從須陀洹至羅漢、",
    "T08n0221_004:0030b10": "辟支佛，上至佛，亦不可見至竟淨。從須陀洹",
    "T08n0221_004:0030b11": "道至羅漢、辟支佛道，上至阿耨多羅三耶三",
    "T08n0221_004:0030b12": "菩，亦不可見至竟淨，不生不滅、不著不斷，無",
    "T08n0221_004:0030b13": "所有，不可見至竟淨。過去當來今現在，亦無",
    "T08n0221_004:0030b14": "所有至竟淨。去住從此至彼，亦無所有至竟",
    "T08n0221_004:0030b15": "淨。增減亦不可見至竟淨。何誰不生而不",
    "T08n0221_004:0030b16": "可見？法性不生不可見。何以故。法性亦不",
    "T08n0221_004:0030b17": "可見亦不不可見，如不可見無所見，空、真際",
    "T08n0221_004:0030b18": "至般若波羅蜜，無所有不可見。內外空至有",
    "T08n0221_004:0030b19": "無空，無所見亦不可見。三十七品及十八法，",
    "T08n0221_004:0030b20": "無所有不可見。從須陀洹至佛，無所有不可",
    "T08n0221_004:0030b21": "見。從須陀洹道至佛道、阿耨多羅三耶三菩，無",
    "T08n0221_004:0030b22": "所有不可見，無所生不可見。至無所有，從",
    "T08n0221_004:0030b23": "無所有，無所有不可見。何以故？須菩提！無所",
    "T08n0221_004:0030b24": "有不可見。初住地亦不可見。至十住地，無所",
    "T08n0221_004:0030b25": "有不可見。無所有不可見至竟常淨。何等為",
    "T08n0221_004:0030b26": "初住地滅淨地、種性地、第八地、見地、薄地、除垢",
    "T08n0221_004:0030b27": "地、所作已作地、辟支佛地、菩薩地、佛地，於內",
    "T08n0221_004:0030b28": "外空亦不見。初地不可見，至內外空有無空",
    "T08n0221_004:0030b29": "無所有。第二住地第三第四第五第六第七",
    "T08n0221_004:0030c01": "第八第九乃至第十，從內外空有無空，至第",
    "T08n0221_004:0030c02": "十住亦不可見。何以故？須菩提！從一住至",
    "T08n0221_004:0030c03": "十住，亦無所有亦不可見，至竟淨。內外空至",
    "T08n0221_004:0030c04": "有無空，眾生淨，無所有至竟淨。內外空至有",
    "T08n0221_004:0030c05": "無空，佛國淨，無所有至竟淨。內外空有無空，",
    "T08n0221_004:0030c06": "五眼無所有，至竟淨。須菩提！如是，菩薩摩訶",
    "T08n0221_004:0030c07": "薩以無所倚事，令諸法以摩訶衍出薩云若。」",
    "T08n0221_004:0030c09": "放光般若波羅蜜經卷第四"
}