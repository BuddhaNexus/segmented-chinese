{
    "X38n0686_002:0415b19": "梵網經述記卷下本",
    "X38n0686_002:0415b21": "崇義寺僧　勝莊　撰",
    "X38n0686_002:0415b22": "佛告諸菩薩言已說十波羅提木叉竟四十八輕今",
    "X38n0686_002:0415b23": "當說。",
    "X38n0686_002:0415b24": "佛告諸佛子自下第二釋輕戒文分有三初結前",
    "X38n0686_002:0415c01": "起次別解後是四十八下勸持。",
    "X38n0686_002:0415c02": "若佛子。",
    "X38n0686_002:0415c03": "經若佛子自下第二別解文分有五一有十戒正",
    "X38n0686_002:0415c04": "釋攝善法顯饒益有情戒二有十戒明饒益有情",
    "X38n0686_002:0415c05": "戒四有九戒明饒益戒及善法戒五有十戒明饒",
    "X38n0686_002:0415c06": "益有情戒如是五段從初為名或從多說故言攝",
    "X38n0686_002:0415c07": "善等中間非無所餘戒等差別之相至文當釋此",
    "X38n0686_002:0415c08": "即第一正釋攝善法兼顯饒益有情戒此中有二",
    "X38n0686_002:0415c09": "先釋後勸持前中有二初有八戒明攝善戒即六",
    "X38n0686_002:0415c10": "度鄣後有二戒明饒益戒即四攝中利行鄣也前",
    "X38n0686_002:0415c11": "中有三初有二戒是施度障次有四戒是戒度障",
    "X38n0686_002:0415c12": "後有四戒是慧度障此即第一釋不如法供養戒",
    "X38n0686_002:0415c13": "即鄣布施波羅蜜多文分有三初標人次明戒相",
    "X38n0686_002:0415c14": "後若不爾者結罪。",
    "X38n0686_002:0415c15": "欲受國王位時受轉輪王位時百官受位時應先受",
    "X38n0686_002:0415c16": "菩薩戒一切鬼神救護王身百官之身諸佛歡喜。",
    "X38n0686_002:0415c17": "經欲受國王位者自下第二正釋戒相於中有二",
    "X38n0686_002:0415c18": "初勸令受戒次既行戒下正顯戒相前中有二初",
    "X38n0686_002:0415c19": "勸受戒次一切鬼神下釋受所以此即初也謂欲",
    "X38n0686_002:0415c20": "受國王等位必應先受菩薩淨戒要須有戒方可",
    "X38n0686_002:0415c21": "王國及受百官一切鬼下第二釋所以謂若得戒",
    "X38n0686_002:0415c22": "一切鬼神救護國王及百官身諸佛菩薩亦復加",
    "X38n0686_002:0415c23": "彼由此因緣福力增長堪為國王及為百官。",
    "X38n0686_002:0415c24": "既得戒已應生孝順心恭敬心見上座和上阿闍梨",
    "X38n0686_002:0416a01": "大同學同見同行者應起承迎禮拜問訊。",
    "X38n0686_002:0416a02": "既得戒已自下第二正顯戒相文分有二初明應",
    "X38n0686_002:0416a03": "行次不應行前中有三初明得戒次生孝順心後",
    "X38n0686_002:0416a04": "明所故此即初也經生孝順心恭敬心者此即第",
    "X38n0686_002:0416a05": "二明孝順心經上坐至大同學者自下第三明所",
    "X38n0686_002:0416a06": "敬境和上者舊云和闍此云力今云梵音名為鄔",
    "X38n0686_002:0416a07": "婆提耶此云親教或云郁波第耶夜此云近誦阿",
    "X38n0686_002:0416a08": "闍梨者舊翻為正行今梵音云阿遮利耶此云軌",
    "X38n0686_002:0416a09": "範師於此四境生孝順心孝順心者明意業也恭",
    "X38n0686_002:0416a10": "敬者明身語業此中意說見和上等起坐問訊如",
    "X38n0686_002:0416a11": "大智度論第七卷云若見乞道人能以四種待初",
    "X38n0686_002:0416a12": "見好眼視迎送敬問訊。",
    "X38n0686_002:0416a13": "而菩薩反生憍心癡心慢心不起承迎禮拜一一不",
    "X38n0686_002:0416a14": "如法供養以自賣身國城男女七寶百物而供給之",
    "X38n0686_002:0416a15": "若不爾者犯輕垢罪。",
    "X38n0686_002:0416a16": "經而菩薩至而供給之者自下第二不應行若現",
    "X38n0686_002:0416a17": "有物知供養已可有利益我及有情當應至心供",
    "X38n0686_002:0416a18": "養問法乃至身命若嫌恨心不供養者即是犯也",
    "X38n0686_002:0416a19": "若現無物若欲方便調彼伏彼不供養者是無犯",
    "X38n0686_002:0416a20": "也故瑜伽云若諸菩薩安住菩薩淨戒律儀見諸",
    "X38n0686_002:0416a21": "耆長有德可敬同法者來憍慢所制懷嫌恨心不",
    "X38n0686_002:0416a22": "起近來不推勝座是名有犯有所違越是染汙犯",
    "X38n0686_002:0416a23": "非憍慢制無嫌恨心無恚惱心但由懶墮懈怠忘",
    "X38n0686_002:0416a24": "念無記之心是名有犯有所違越非染汙犯無違",
    "X38n0686_002:0416b01": "犯者謂遭重病或心狂亂或自睡眠他生覺想而",
    "X38n0686_002:0416b02": "來親附語言談論慶慰請問或自為他宣說諸法",
    "X38n0686_002:0416b03": "論議決擇廣說乃至或欲方便調彼伏彼乃至廣",
    "X38n0686_002:0416b04": "說或此瑜伽論中第一不供養戒經曰若不爾者",
    "X38n0686_002:0416b05": "自下第三明結業道由具四緣是染汙犯一者事",
    "X38n0686_002:0416b06": "謂所敬境二者想謂生彼想三者煩惱謂憍慢心",
    "X38n0686_002:0416b07": "或嫌恨心四者方便究竟謂事究竟。",
    "X38n0686_002:0416b08": "若佛子。",
    "X38n0686_002:0416b09": "經若佛子自下第二有四戒障於戒度釋四為四",
    "X38n0686_002:0416b10": "此即第一明不飲酒是放逸門是故制也文分有",
    "X38n0686_002:0416b11": "三初標人次明業道相後結業道此即初也。",
    "X38n0686_002:0416b12": "故飯酒而生酒過失無量若自身手過酒器與人飲",
    "X38n0686_002:0416b13": "酒者五百世無手何況自飲不得教一切人飲及一",
    "X38n0686_002:0416b14": "切眾生飲酒況自飲酒若故自飲教人飲者犯輕垢",
    "X38n0686_002:0416b15": "罪。",
    "X38n0686_002:0416b16": "經故飲酒至酒況自飲者自下第二明業道相酒",
    "X38n0686_002:0416b17": "器與人自有兩釋一云酒器相勸非為空器相傳",
    "X38n0686_002:0416b18": "即犯一云但傳空器是亦犯也若依大智度論酒",
    "X38n0686_002:0416b19": "有三種故彼論第十五云酒有三種一者穀酒二",
    "X38n0686_002:0416b20": "者菓酒多種蒲桃阿梨吒樹等三者藥酒者種種",
    "X38n0686_002:0416b21": "藥草和合米麴甘蔗變成酒也如是等類能令人",
    "X38n0686_002:0416b22": "心動亂放逸是名為酒一切不應飲(有三十五過如般若記)。",
    "X38n0686_002:0416b23": "如偈說言酒失知覺相身色濁而患智心動而亂",
    "X38n0686_002:0416b24": "失念增瞋恚失歡毀宗族實為飲死毒解云若自",
    "X38n0686_002:0416c01": "欲樂一切不應飲若見飲酒可有利益以方便攝",
    "X38n0686_002:0416c02": "彼有情出不善處安置善處飲亦無妨是即瑜伽",
    "X38n0686_002:0416c03": "為護他故建立無罪攝有說五百世無手者謂五",
    "X38n0686_002:0416c04": "五百歲無手一五百歲在醎糟地獄二五百歲在",
    "X38n0686_002:0416c05": "佛屎中三五百歲在作曲蛆四五百歲作蠅蚋等",
    "X38n0686_002:0416c06": "五五百歲作人癡鈍或取最後五百歲也(勘)然此",
    "X38n0686_002:0416c07": "飲酒具足五緣方成犯也一事謂實酒二者想謂",
    "X38n0686_002:0416c08": "生酒想三者飲謂為飲之欲四者煩惱謂合瞋癡",
    "X38n0686_002:0416c09": "或具或不具五者方便究竟謂飲究竟。",
    "X38n0686_002:0416c10": "若佛子故食肉一切肉不得食。",
    "X38n0686_002:0416c11": "經若佛子自下第二明不食肉戒違慈悲心故制",
    "X38n0686_002:0416c12": "也文分有三此即第一標人經故食肉一切肉不",
    "X38n0686_002:0416c13": "得食者自下第二明業道相於中先明制不得食",
    "X38n0686_002:0416c14": "後明食即得罪前中先制後釋此即初也。",
    "X38n0686_002:0416c15": "斷大慈悲性種子一切眾生見而捨去是故一切菩",
    "X38n0686_002:0416c16": "薩不得食一切眾生肉。",
    "X38n0686_002:0416c17": "經曰斷大慈悲性種子至而捨去故者此即第二",
    "X38n0686_002:0416c18": "釋所以謂若食肉斷慈悲性一切有情生怨家想",
    "X38n0686_002:0416c19": "捨而去之然此食肉七眾同犯大小不同謂聲聞",
    "X38n0686_002:0416c20": "教許三種淨肉菩薩教中一切不許。",
    "X38n0686_002:0416c21": "食肉得無量罪若故食者犯輕垢罪。",
    "X38n0686_002:0416c22": "經食肉得無量罪者自下第二明食肉過失因果",
    "X38n0686_002:0416c23": "經云今身食[月*者]狗膓肉者死墮糞地獄經故食不",
    "X38n0686_002:0416c24": "第三正結業道此即瑜伽所說戒中所攝如經言",
    "X38n0686_002:0417a01": "肉非自性生必由殺命得。",
    "X38n0686_002:0417a02": "若佛子不得食五辛大蒜革葱韮葱蘭葱興渠是五",
    "X38n0686_002:0417a03": "種一切食中不得食若故食者犯輕垢罪。",
    "X38n0686_002:0417a04": "經若佛子下第三明五辛戒五辛者一者大蒜二",
    "X38n0686_002:0417a05": "者革葱謂[這言+菲]蒜似[這言+菲]而厚三者葱四者葱蘭傳說",
    "X38n0686_002:0417a06": "嶺南生蘭葱葉似大蒜而闊臰氣同蒜五者興渠",
    "X38n0686_002:0417a07": "者有人云梵云[歹*堯]但盧略去盧言故言興即當此",
    "X38n0686_002:0417a08": "間芸[卄/室]也婆羅門語喚芸薹菜為[歹*堯]渠盧西域諸",
    "X38n0686_002:0417a09": "寺及出家眾不許食芸薹復有人言嶺南生興渠",
    "X38n0686_002:0417a10": "形似倭[這言+菲]舉味似蒜有人言與渠江南廣州等出",
    "X38n0686_002:0417a11": "更勘問如是三戒瑜伽中云為護聖教制皆遮罪",
    "X38n0686_002:0417a12": "攝。",
    "X38n0686_002:0417a13": "若佛子。",
    "X38n0686_002:0417a14": "經若佛子自下第四明不教悔戒違令戒淨是故",
    "X38n0686_002:0417a15": "制也文分有三初人次應教後而菩薩下正明業",
    "X38n0686_002:0417a16": "道此即初也。",
    "X38n0686_002:0417a17": "見一切眾生犯八戒五戒十戒毀禁七逆八難一切",
    "X38n0686_002:0417a18": "犯戒罪應教懺悔而菩薩不教懺悔共住同僧利養",
    "X38n0686_002:0417a19": "而共布薩一眾住說戒而不舉其罪教令悔過者犯",
    "X38n0686_002:0417a20": "輕垢罪。",
    "X38n0686_002:0417a21": "經一切眾生至一切犯戒罪者自下第二明應教",
    "X38n0686_002:0417a22": "悔於中有二初明犯罪次教悔懺此即第明犯罪",
    "X38n0686_002:0417a23": "也言八戒者即是近住所受律儀然此八戒三門",
    "X38n0686_002:0417a24": "分別一明受法二明捨法三問答分別受戒法者",
    "X38n0686_002:0417b01": "若依薩婆多宗具足八緣方得八戒何等為八一",
    "X38n0686_002:0417b02": "者歸依三寶方受得戒故俱舍論第十四云為唯",
    "X38n0686_002:0417b03": "近事得受近住為餘亦有受近住頌曰近住餘亦",
    "X38n0686_002:0417b04": "有不受三歸無論曰諸有未受近事律儀一晝夜",
    "X38n0686_002:0417b05": "中歸依三寶說三歸已受近住亦受得戒異此則",
    "X38n0686_002:0417b06": "無解云彼若先受近事律儀未必須歸依前已歸",
    "X38n0686_002:0417b07": "依故二者於晨旦受謂受此戒要日出時此戒要",
    "X38n0686_002:0417b08": "經一晝夜故諸有先作如是要期謂我恒於月八",
    "X38n0686_002:0417b09": "日等必當受此近住律儀若旦有礙緣齋竟亦得",
    "X38n0686_002:0417b10": "受三者下座謂在師前居卑劣座或蹲或起曲躬",
    "X38n0686_002:0417b11": "合掌唯除有病若不恭敬不發律儀四者從師謂",
    "X38n0686_002:0417b12": "異從師無自然受五者隨教說受此戒者應隨師",
    "X38n0686_002:0417b13": "教受者後說勿前俱說如是方成從師教受異此",
    "X38n0686_002:0417b14": "授受二俱不成六者具支謂具八支方成近住隨",
    "X38n0686_002:0417b15": "有所闕近住不成何等為八一不殺生二不與取",
    "X38n0686_002:0417b16": "三不梵行四不妄語五不飲酒六塗飾香鬘儛歌",
    "X38n0686_002:0417b17": "觀聽七眠坐高廣嚴麗牀座八食非時食七離嚴",
    "X38n0686_002:0417b18": "飾受此律儀必離嚴飾憍逸處故常嚴身具不必",
    "X38n0686_002:0417b19": "須捨八者晝夜經一晝夜故如俱舍頌曰近住於",
    "X38n0686_002:0417b20": "晨旦下座從師受隨教說具支離嚴飾晝夜若依",
    "X38n0686_002:0417b21": "經部宗云離非時食名是齋體餘有八種說名齋",
    "X38n0686_002:0417b22": "支塗飾香鬘儛歌觀聽分為二故乃至廣說如是",
    "X38n0686_002:0417b23": "八戒未必唯晝夜亦經一月一年等故如正理論",
    "X38n0686_002:0417b24": "三十七云此中經部作如是言二邊際中盡壽可",
    "X38n0686_002:0417c01": "爾於命終後雖有要期而不能生別解脫戒別依",
    "X38n0686_002:0417c02": "身中無加行故無憶念故一晝夜後或五或十晝",
    "X38n0686_002:0417c03": "夜等中受近住戒何法為障令彼眾多近住律儀",
    "X38n0686_002:0417c04": "非亦得起彼如是說豈不違經遍覽諸經曾不見",
    "X38n0686_002:0417c05": "說過晝夜受近住律儀汝等何緣以己劣慧貶量",
    "X38n0686_002:0417c06": "諸佛一切智境餘如前說若依大乘如是八戒未",
    "X38n0686_002:0417c07": "必從師亦有自受故如瑜伽論五十三云此戒有",
    "X38n0686_002:0417c08": "由自由他而受律儀或復有一唯自然受除苾蒭",
    "X38n0686_002:0417c09": "律儀何以故由苾蒭律儀非一切堪受故若苾蒭",
    "X38n0686_002:0417c10": "非要從他受者若堪出家若不堪出家但欲出家",
    "X38n0686_002:0417c11": "者便應一切隨其所欲自然出家如是聖教便無",
    "X38n0686_002:0417c12": "軌範亦無說法毗奈耶而可了知是故苾蒭無有",
    "X38n0686_002:0417c13": "自然受義問若除苾蒭律儀有自然受者何因緣",
    "X38n0686_002:0417c14": "故復從他受答由有二種遠離惡戒受隨護支所",
    "X38n0686_002:0417c15": "謂慚愧若於他處及於自處現行罪時深生羞耻",
    "X38n0686_002:0417c16": "如是於離惡戒受隨護支乃能具足故從他受若",
    "X38n0686_002:0417c17": "有慚正現前必亦有愧非有愧者必定有慚是故",
    "X38n0686_002:0417c18": "慚法最為強緣次具支者依智度論未必具八隨",
    "X38n0686_002:0417c19": "其所能或一二三乃至具八成近住戒(勘抄)若依瑜",
    "X38n0686_002:0417c20": "伽必具八種名近住律儀故彼論五十三云近律",
    "X38n0686_002:0417c21": "儀由五支所攝何等為五一受遠離損害他支二",
    "X38n0686_002:0417c22": "受遠離損害自他支三違越所受熏脩行支四不",
    "X38n0686_002:0417c23": "越所受正念住支五不懷正念支若能遠離損害",
    "X38n0686_002:0417c24": "他命損懷他財是名初支離非梵行是第二支所",
    "X38n0686_002:0418a01": "以者何由離此者不染習自妄故不自損害亦不",
    "X38n0686_002:0418a02": "染習他妻妾故不損害他遠離妄語是第三支除",
    "X38n0686_002:0418a03": "離諸酒眾放逸處離餘三處是第四支何以故由",
    "X38n0686_002:0418a04": "歌儛伎樂塗冠香鬘升高大牀非時飲食常所串",
    "X38n0686_002:0418a05": "習若遠離彼數數自憶念我今安住決定齋戒於",
    "X38n0686_002:0418a06": "一切時堅守正念遠離諸酒眾放逸處是第五支",
    "X38n0686_002:0418a07": "何以故彼雖安住正憶念支謂我今住決定齋戒",
    "X38n0686_002:0418a08": "若為諸酒所醉便發狂亂不自在轉問如是二文",
    "X38n0686_002:0418a09": "云何會釋解云自有兩釋一云未具支方名近住",
    "X38n0686_002:0418a10": "受一二等亦名近住謂欲受一二等何法為障不",
    "X38n0686_002:0418a11": "得戒耶而瑜伽說五支所攝者具受八時說五支",
    "X38n0686_002:0418a12": "攝不謂必定五支所攝一云必具八支方得所攝",
    "X38n0686_002:0418a13": "律儀隨有所闕受戒不成而言一分等者隨轉行",
    "X38n0686_002:0418a14": "說第二明捨戒緣者薩婆多宗近住律儀由五緣",
    "X38n0686_002:0418a15": "捨一由意樂對有解人發有表業捨學處故二由",
    "X38n0686_002:0418a16": "棄捨眾同分故三由二形俱時生故四由所自善",
    "X38n0686_002:0418a17": "根斷故五由夜晝故經部師云不說夜晝彼許一",
    "X38n0686_002:0418a18": "月半月等故餘之四緣與一切有同若依大乘自",
    "X38n0686_002:0418a19": "有兩釋一云由四緣捨與經部同謂智度論中亦",
    "X38n0686_002:0418a20": "許一月半月等故一云三緣故瑜伽論五十三云",
    "X38n0686_002:0418a21": "若近住律儀當知由日出已後若由發起不同分",
    "X38n0686_002:0418a22": "心(謂故意捨)或於中間捨眾同分雖已受得必復還捨",
    "X38n0686_002:0418a23": "解云不說斷善根及二形生者時節伇故問答者",
    "X38n0686_002:0418a24": "問有業因緣不應授彼近住律儀答如瑜伽云若",
    "X38n0686_002:0418b01": "近住律儀當知唯由意樂損害不應為授何以故",
    "X38n0686_002:0418b02": "或有隨他轉故或有為得財利恭敬詐稱欲受近",
    "X38n0686_002:0418b03": "住律儀然彼實無求受意樂當知是名意樂損害",
    "X38n0686_002:0418b04": "是等問答恐繁不述五戒十戒義如常說七逆者",
    "X38n0686_002:0418b05": "下經當說八難即是八重錯作難字有說八難者",
    "X38n0686_002:0418b06": "但是犯戒名為八難生八難處故因中說果名如",
    "X38n0686_002:0418b07": "是說諸佛出世樂瑜伽云若諸菩薩安住菩薩淨",
    "X38n0686_002:0418b08": "戒律儀於諸暴惡犯戒有情懷嫌恨心懷恚惱心",
    "X38n0686_002:0418b09": "由彼畢竟犯戒為緣方便棄捨不作饒益是名有",
    "X38n0686_002:0418b10": "犯有所違越是染汙犯若由懶墮懈怠棄捨由妄",
    "X38n0686_002:0418b11": "念故不作饒益是名有犯非染汙犯無違犯者謂",
    "X38n0686_002:0418b12": "心狂亂或欲方便調彼伏彼或為將護多有情心",
    "X38n0686_002:0418b13": "或護僧制方便棄捨不作饒益是無違犯言應教",
    "X38n0686_002:0418b14": "懺悔者舉他所說令憶念教後應教懺悔之法言",
    "X38n0686_002:0418b15": "舉罪者謂諸菩薩見諸有情違犯律儀住慈悲心",
    "X38n0686_002:0418b16": "應善觀察所舉罪者然後應舉為作應念謂觀所",
    "X38n0686_002:0418b17": "舉補特伽羅為於我邊有愛敬不廣說如經然此",
    "X38n0686_002:0418b18": "舉罪如瑜伽論會然懺悔法略有二種一者悔重",
    "X38n0686_002:0418b19": "二者悔輕言悔重法者若上品纏犯他勝法失菩",
    "X38n0686_002:0418b20": "薩戒應教懺悔復應更授若中品纏犯他勝法對",
    "X38n0686_002:0418b21": "三人懺悔若下品纏犯他勝法及犯輕戒對一悔",
    "X38n0686_002:0418b22": "故瑜伽論四十一云若諸菩薩以上品纏違犯如",
    "X38n0686_002:0418b23": "上他勝處法失戒律儀應當更受若中品纏違犯",
    "X38n0686_002:0418b24": "如上他勝處法應對於三補特伽羅或過是數如",
    "X38n0686_002:0418c01": "法發露除惡作法先當稱述所犯事亦應作是說",
    "X38n0686_002:0418c02": "長老專志或言大德我如是名違越菩薩毗奈耶",
    "X38n0686_002:0418c03": "法如所稱事犯惡作罪餘如苾蒭發露悔滅惡作",
    "X38n0686_002:0418c04": "罪法應如是說若下品纏違犯如上他勝處法及",
    "X38n0686_002:0418c05": "餘違犯應對於一補特加羅發露悔法當知如前",
    "X38n0686_002:0418c06": "若無隨順補特伽羅可對發露悔除所犯爾時菩",
    "X38n0686_002:0418c07": "薩以淨意樂起自誓心我當決定防護當來終不",
    "X38n0686_002:0418c08": "重犯如是於犯還出還淨解云及餘違犯者此顯",
    "X38n0686_002:0418c09": "輕罪如上所說若重若輕不得菩薩可對懺悔起",
    "X38n0686_002:0418c10": "自誓心悔所違亦得還淨對一人等者謂通義大",
    "X38n0686_002:0418c11": "乘及小乘人故瑜伽云一切違犯當知皆是惡作",
    "X38n0686_002:0418c12": "所攝應向有力於語表義能覺能受補特伽羅發",
    "X38n0686_002:0418c13": "露懺悔經而菩薩下第三正明業道由其具五緣",
    "X38n0686_002:0418c14": "結成業道一者事謂有犯戒補特伽羅二者想謂",
    "X38n0686_002:0418c15": "於違犯補特伽羅即生彼想三者欲謂於彼發不",
    "X38n0686_002:0418c16": "舉罪欲及不教悔欲四者菩薩謂瞋恚心及嫌恨",
    "X38n0686_002:0418c17": "心五者方便究竟謂不舉罪及不教悔。",
    "X38n0686_002:0418c18": "若佛子。",
    "X38n0686_002:0418c19": "經曰若佛子自下第三有三戒釋度釋三為三此",
    "X38n0686_002:0418c20": "即第一不供給及不請法戒違勝進之益是故制",
    "X38n0686_002:0418c21": "也七眾同犯大小俱制小乘教中第七聚也文分",
    "X38n0686_002:0418c22": "有三此即標人。",
    "X38n0686_002:0418c23": "見大乘法師大乘同學同見同行來入僧坊舍宅城",
    "X38n0686_002:0418c24": "邑若百里千里來者即起迎來送去。",
    "X38n0686_002:0419a01": "經曰見大乘法師至舍宅城邑自下第二明應行",
    "X38n0686_002:0419a02": "於中有二初顯所敬次若千里下正明敬重此即",
    "X38n0686_002:0419a03": "初也如文可見經曰若百里千里即迎來送去者",
    "X38n0686_002:0419a04": "自下第二正明敬重於中有三先明迎送次明供",
    "X38n0686_002:0419a05": "給後明請此即初也。",
    "X38n0686_002:0419a06": "禮拜供養日日三時供養日食三兩金百味飲食牀",
    "X38n0686_002:0419a07": "座醫藥供事法師一切所須盡給與之常請法師三",
    "X38n0686_002:0419a08": "時說法日日三時禮拜不生瞋心患惱之心為法滅",
    "X38n0686_002:0419a09": "身請法。",
    "X38n0686_002:0419a10": "經曰禮拜供養至盡給與之者此即第二明供給",
    "X38n0686_002:0419a11": "也三兩金者極熱之言謂聽法者乃至身命不見",
    "X38n0686_002:0419a12": "有情何況財物而可惜乎如雪山太子波崘菩薩",
    "X38n0686_002:0419a13": "愛法梵志所以者何財物不出欲界法施出離生",
    "X38n0686_002:0419a14": "死財物有盡有竭法施無盡無竭乃至當得正等",
    "X38n0686_002:0419a15": "菩提。",
    "X38n0686_002:0419a16": "若不爾者犯輕垢罪。",
    "X38n0686_002:0419a17": "經若不爾者自下第三正明結罪五緣犯罪准前",
    "X38n0686_002:0419a18": "可知此即瑜伽第二戒攝第三相如前第一戒已",
    "X38n0686_002:0419a19": "說。",
    "X38n0686_002:0419a20": "若佛子。",
    "X38n0686_002:0419a21": "經曰若佛子自下第二不聽法戒文分有三准前",
    "X38n0686_002:0419a22": "可知此初標人。",
    "X38n0686_002:0419a23": "見一切處有講法毗尼經律大宅舍中有講法處。",
    "X38n0686_002:0419a24": "經一切處有至講法處者自下第二明其應行此",
    "X38n0686_002:0419b01": "中有二初明說法處次明應聽法此初也法者此",
    "X38n0686_002:0419b02": "顯契經及本藏毗尼經律者顯毗尼藏梵音具存",
    "X38n0686_002:0419b03": "毗奈耶此云調伏調身語意伏不善業故名調伏",
    "X38n0686_002:0419b04": "而言毗尼者蓋語毗略耳。",
    "X38n0686_002:0419b05": "是新學菩薩應持經律卷至法師所聽受諮問若山",
    "X38n0686_002:0419b06": "林樹下僧地坊中一切說法處悉至聽受。",
    "X38n0686_002:0419b07": "經曰是新學菩薩至聽受者此即第二明應聽法",
    "X38n0686_002:0419b08": "言聽法者如瑜伽論八十二云聽者謂如是說法",
    "X38n0686_002:0419b09": "者說正法時應安處他令住恭敬無倒聽聞云何",
    "X38n0686_002:0419b10": "安處謂或由一因或乃至十一因者謂恭敬聽法",
    "X38n0686_002:0419b11": "現前能證利益安樂故此中或有利益非安樂等",
    "X38n0686_002:0419b12": "四句如菩薩地法受中已說二因者謂善建立一",
    "X38n0686_002:0419b13": "切法故善建立者離諸過故具大義故又為說者",
    "X38n0686_002:0419b14": "聽者所設劬勞有勝果故若不爾者能說能聽徒",
    "X38n0686_002:0419b15": "廢己業更設劬勞應無有果三因者恭敬聽法能",
    "X38n0686_002:0419b16": "令眾生捨惡趣故得善趣故速能引攝涅槃因故",
    "X38n0686_002:0419b17": "如是三事要由恭敬聽聞方得四因者一恭敬聽",
    "X38n0686_002:0419b18": "法能善了達契經等法二如是正法能令眾生捨",
    "X38n0686_002:0419b19": "諸不善攝受諸善若善聽者則能精勤若捨若受",
    "X38n0686_002:0419b20": "三由捨受故捨惡因所招後苦四者由此受捨善",
    "X38n0686_002:0419b21": "惡因故速證涅槃廣說乃至十因者一恭敬聽法",
    "X38n0686_002:0419b22": "得思擇力由此能受聞法勝利如法求財不以非",
    "X38n0686_002:0419b23": "法深見過患而受用之二善知出離謂喪失財寶",
    "X38n0686_002:0419b24": "無憂無慼亦不嗟怨乃至廣說眷屬離懷若遭病",
    "X38n0686_002:0419c01": "苦不甚悲歎亦不愁惱乃至廣說三於諸欲中深",
    "X38n0686_002:0419c02": "見過患及見出離最勝功德清淨出家捨離上妙",
    "X38n0686_002:0419c03": "臥具貪著乃至能證諸妙靜慮四恭敬聽法速順",
    "X38n0686_002:0419c04": "證解廣大甚深相似甚深諸緣起法又能引發廣",
    "X38n0686_002:0419c05": "大善根出離歡喜如世尊說我聖弟子專心屬耳",
    "X38n0686_002:0419c06": "聽聞正法能斷五法能修七法速疾圓滿五諸聖",
    "X38n0686_002:0419c07": "弟子恭敬聽法所有集法皆成滅法六解正法已",
    "X38n0686_002:0419c08": "遠塵離苦於諸法中生正法眼七能引攝證預流",
    "X38n0686_002:0419c09": "果最勝資粮乃至證得阿羅漢果及能引攝阿羅",
    "X38n0686_002:0419c10": "漢果最勝資粮八能引攝獨覺資粮九能善引攝",
    "X38n0686_002:0419c11": "無上正等菩提資粮十能引一切世間出世間靜",
    "X38n0686_002:0419c12": "慮解脫等至具說如彼。",
    "X38n0686_002:0419c13": "若不至彼聽受者犯輕垢罪。",
    "X38n0686_002:0419c14": "經曰若不至彼下第三正結業道如瑜伽云若諸",
    "X38n0686_002:0419c15": "菩薩安住菩薩淨戒律儀聞說正法論儀決擇憍",
    "X38n0686_002:0419c16": "慢所制懷嫌恨心懷恚惱心而不往聽是名有犯",
    "X38n0686_002:0419c17": "有所違越若為懶墮懈怠所蔽而不往聽非染汙",
    "X38n0686_002:0419c18": "犯無違犯者若不覺知若有病若無氣力若知倒",
    "X38n0686_002:0419c19": "說若正了知彼所說義是數所聞所持所了若已",
    "X38n0686_002:0419c20": "多聞具足聞持其聞積集若欲無間於境住心若",
    "X38n0686_002:0419c21": "勤引發菩薩勝定若自了知上品愚鈍其慧濁於",
    "X38n0686_002:0419c22": "所聞法難受難持難於所緣境攝心令住不往聽",
    "X38n0686_002:0419c23": "皆無違犯五緣犯罪准前可知。",
    "X38n0686_002:0419c24": "若佛子。",
    "X38n0686_002:0420a01": "經曰若佛子自下第三背大向小戒如上十重所",
    "X38n0686_002:0420a02": "說謗三寶戒不論大小一切誹謗此中所說執小",
    "X38n0686_002:0420a03": "謗大故有引者違根本行故制也文分有二此即",
    "X38n0686_002:0420a04": "標人。",
    "X38n0686_002:0420a05": "心背大乘常住經律言非佛說而受持二乘外道惡",
    "X38n0686_002:0420a06": "見一切禁戒邪見經律者犯輕垢罪。",
    "X38n0686_002:0420a07": "經心背大乘自下第二正釋業道七眾同犯大小",
    "X38n0686_002:0420a08": "不同以性鈍故於小乘教多串習故不信大乘甚",
    "X38n0686_002:0420a09": "深經典謗言非是如來所說如瑜伽云若諸菩薩",
    "X38n0686_002:0420a10": "安住淨戒律儀聞菩薩藏於甚深處最勝甚深真",
    "X38n0686_002:0420a11": "實法義諸佛菩薩難思神力不生信解憎背毀謗",
    "X38n0686_002:0420a12": "不能引義不能引法非如來說不能利益安樂有",
    "X38n0686_002:0420a13": "情是名有犯有所違越是染違犯解云若於大乘",
    "X38n0686_002:0420a14": "未能研究於聲聞藏一向修習是即有犯若於大",
    "X38n0686_002:0420a15": "乘已善研究兼修小教亦無所犯如瑜伽云若諸",
    "X38n0686_002:0420a16": "菩薩安住淨戒律儀未精研究於菩薩藏一切棄",
    "X38n0686_002:0420a17": "捨於聲聞藏一向修學是名有犯非染違犯外道",
    "X38n0686_002:0420a18": "經律者謂外道教如十句論金七十論等若於菩",
    "X38n0686_002:0420a19": "薩藏未能修學於異道論勤修勤學此即有犯若",
    "X38n0686_002:0420a20": "欲伏外道邪見為建立如來正法於外道論談勤",
    "X38n0686_002:0420a21": "學是即無犯如瑜伽云若諸菩薩安住菩薩淨戒",
    "X38n0686_002:0420a22": "律儀現有佛教於佛教中未精研究於異道論及",
    "X38n0686_002:0420a23": "諸外道論精勤修學是名有犯是染違犯無違犯",
    "X38n0686_002:0420a24": "者若上聰敏若速受若聞經時能不忘失若於其",
    "X38n0686_002:0420b01": "義能思能達若於佛教如理觀察成就俱行無動",
    "X38n0686_002:0420b02": "覺者於日月中常以二分修學佛語一分學外則",
    "X38n0686_002:0420b03": "無違犯若諸菩薩安住菩薩淨戒律儀越菩薩法",
    "X38n0686_002:0420b04": "於異道論及諸外論研求善巧深心寶翫愛樂味",
    "X38n0686_002:0420b05": "著非如辛藥而習近之是名有犯有所違越是染",
    "X38n0686_002:0420b06": "違犯言邪見者即離外勝犯戒如前可知。",
    "X38n0686_002:0420b07": "若佛子。",
    "X38n0686_002:0420b08": "經曰若佛子自下第二有二戒明饒益戒即四攝",
    "X38n0686_002:0420b09": "中利行障釋二為二此即第一明不看病戒違慈",
    "X38n0686_002:0420b10": "悲心是故制也文分有三初人次應行後結業道",
    "X38n0686_002:0420b11": "此即初也。",
    "X38n0686_002:0420b12": "見一切疾病人應供養如佛無異八福田中看病福",
    "X38n0686_002:0420b13": "田第一福田若父母師僧弟子病諸根不具百種病",
    "X38n0686_002:0420b14": "苦皆養令差。",
    "X38n0686_002:0420b15": "經一切疾病至皆養令差者自下第二明攝行八",
    "X38n0686_002:0420b16": "福田者一佛二聖人三和上四阿闍梨五僧六父",
    "X38n0686_002:0420b17": "七母八病然此福田略二中三廣即有八乃至無",
    "X38n0686_002:0420b18": "量言略二者一者福田二者貧窮田故優婆塞戒",
    "X38n0686_002:0420b19": "經第三卷云菩薩施時觀二福田一者福田二者",
    "X38n0686_002:0420b20": "貧窮田菩薩為增福法故施於貧苦為證無上妙",
    "X38n0686_002:0420b21": "智慧故施於福田解云為無上妙相故施於佛菩",
    "X38n0686_002:0420b22": "薩福田又彼經曰為報恩故施於福出生憐愍故",
    "X38n0686_002:0420b23": "施於貧窮捨煩惱故施於福田成功德故施於貧",
    "X38n0686_002:0420b24": "窮解云八福田中初之七種名為福田生福勝故",
    "X38n0686_002:0420c01": "名為福田第八一種名貧窮田言中三者一者功",
    "X38n0686_002:0420c02": "德田謂諸佛菩薩及諸聖者有勝德故或復僧眾",
    "X38n0686_002:0420c03": "二者恩田謂父母和上阿闍梨三者貧窮廣則有",
    "X38n0686_002:0420c04": "八如前所說八福田中各有差別無量無邊然此",
    "X38n0686_002:0420c05": "得福自有兩釋一云隨心優劣得福多少不在福",
    "X38n0686_002:0420c06": "故大智度論三十五云施物雖同福德多少隨心",
    "X38n0686_002:0420c07": "優劣舍利弗以一鉢飯上佛佛即迴施狗而問舍",
    "X38n0686_002:0420c08": "利弗汝以飯施我我以飯施狗誰得福多舍利弗",
    "X38n0686_002:0420c09": "言如我解佛法義佛施狗得福多舍利弗者於一",
    "X38n0686_002:0420c10": "切人中智最上而佛福田最為第一不如佛施惡",
    "X38n0686_002:0420c11": "狗得福極多是故知大福從心生不在田也一云",
    "X38n0686_002:0420c12": "布施之福在於福田不由施心如智度論云或時",
    "X38n0686_002:0420c13": "布施之福在於福田如億耳阿羅漢昔以一華施",
    "X38n0686_002:0420c14": "於佛塔九十一劫人天受樂得阿羅漢又阿輸迦",
    "X38n0686_002:0420c15": "王小兒時以土施佛王閻浮提起八萬四千塔施",
    "X38n0686_002:0420c16": "物至賤小兒心薄但以福田妙故得大果報當知",
    "X38n0686_002:0420c17": "大福從良田生今解如是兩釋各據一義不相乖",
    "X38n0686_002:0420c18": "違謂發猛利上品大悲施於貧苦發起猛利愍重",
    "X38n0686_002:0420c19": "之心施於如來田雖有異得福無異故優婆塞戒",
    "X38n0686_002:0420c20": "經第五卷云若能至心生大憐愍施於畜生專心",
    "X38n0686_002:0420c21": "恭敬施於諸佛其福正等無有差別此意說欲顯",
    "X38n0686_002:0420c22": "施心無有勝劣故言其福無有差別理實等心布",
    "X38n0686_002:0420c23": "施得福非無差別故彼經云若施畜生得百倍報",
    "X38n0686_002:0420c24": "施破戒者得千倍報施持戒者得十萬倍報施外",
    "X38n0686_002:0421a01": "道離欲得百萬倍報施向道者得千億倍報乃至",
    "X38n0686_002:0421a02": "廣說又有所得心布施福少無所得心布施福德",
    "X38n0686_002:0421a03": "無量無邊故涅槃經二十四云何菩薩不觀福田",
    "X38n0686_002:0421a04": "及非福田云何福田外道持戒上至諸佛是名福",
    "X38n0686_002:0421a05": "田若有念言如是等輩是真福田當知是心則為",
    "X38n0686_002:0421a06": "狹劣菩薩摩訶薩悉觀一切無量眾生無非福田",
    "X38n0686_002:0421a07": "何以故善修習異念處故有異念處善修習者觀",
    "X38n0686_002:0421a08": "諸眾生無有持戒及以毀戒又金剛般若經云東",
    "X38n0686_002:0421a09": "方虗空可思量不不耶世尊廣說乃至無相布施",
    "X38n0686_002:0421a10": "福德亦復如是依是義故說言舍利弗以飯施佛",
    "X38n0686_002:0421a11": "所得福少有所得故佛施於狗其福甚多無所得",
    "X38n0686_002:0421a12": "故今以經云看病福田最第一者謂諸菩薩大悲",
    "X38n0686_002:0421a13": "為首顯他利勝故作是說。",
    "X38n0686_002:0421a14": "而菩薩以瞋恨心不至僧坊中城邑曠野山林道路",
    "X38n0686_002:0421a15": "中見病不救濟者犯輕垢罪。",
    "X38n0686_002:0421a16": "經而菩薩自下第三結業道由具四緣成染汙犯",
    "X38n0686_002:0421a17": "一者有病者無依無怙二者於病者生病者想三",
    "X38n0686_002:0421a18": "者煩惱謂瞋恚等四者究竟謂不往看如瑜伽云",
    "X38n0686_002:0421a19": "若諸菩薩安住菩薩淨戒律儀見諸有情遭重病",
    "X38n0686_002:0421a20": "疾懷嫌恨心懷恚惱心不往供事是名有犯有所",
    "X38n0686_002:0421a21": "違越是染汙犯若為懶墮懈怠所蔽不往供事非",
    "X38n0686_002:0421a22": "染違犯無違犯者若自有病若無氣力若轉請他",
    "X38n0686_002:0421a23": "有力隨順令往供事若知病者有依有怙若知病",
    "X38n0686_002:0421a24": "者自有勢力能自供事若欲護持所修善品令無",
    "X38n0686_002:0421b01": "間缺若自了知上品愚鈍所濁於所聞法難受難",
    "X38n0686_002:0421b02": "持難於所緣攝心令定若無先許他為體供事如",
    "X38n0686_002:0421b03": "於病者於有苦者為作助伴欲除其苦當知亦爾。",
    "X38n0686_002:0421b04": "若佛子。",
    "X38n0686_002:0421b05": "經若佛子自下第二畜殺生具戒違慈行義故制",
    "X38n0686_002:0421b06": "文分有二此即第一標人也違慈悲心是故制也",
    "X38n0686_002:0421b07": "七眾同犯。",
    "X38n0686_002:0421b08": "不得畜一切刀杖弓箭鉾斧鬪戰之具及惡網羅殺",
    "X38n0686_002:0421b09": "生之器一切不得畜而菩薩乃至殺父母尚不加報",
    "X38n0686_002:0421b10": "況殺一切眾生若故畜刀杖者犯輕垢罪。",
    "X38n0686_002:0421b11": "經曰不得畜犯輕垢罪者自下第二明業道也四",
    "X38n0686_002:0421b12": "緣成犯一者事謂刀杖等二者想謂生刀等想三",
    "X38n0686_002:0421b13": "煩惱謂瞋恚等四者究竟謂畜刀杖。",
    "X38n0686_002:0421b14": "如是十戒應當學敬心奉持下六品中當廣明。",
    "X38n0686_002:0421b15": "經曰如是十戒至下六品中廣開者自下第三總",
    "X38n0686_002:0421b16": "結十戒懸指後說謂若破戒不得畜生身況得人",
    "X38n0686_002:0421b17": "天如薩遮尼揵子經云若不持戒不得疥野干身",
    "X38n0686_002:0421b18": "何況得功德之身又月燈三昧云雖有色族及多",
    "X38n0686_002:0421b19": "聞若無戒智猶禽獸雖處卑下少聞見能持淨戒",
    "X38n0686_002:0421b20": "名勝士。",
    "X38n0686_002:0421b21": "佛言佛子不得為利養惡心故通國使命軍陣合會",
    "X38n0686_002:0421b22": "興師相伐殺無量眾生而菩薩不得入軍中往來況",
    "X38n0686_002:0421b23": "故作國賊若故作者犯輕垢罪。",
    "X38n0686_002:0421b24": "經曰若佛子自下第二有十戒明饒益戒此中第",
    "X38n0686_002:0421c01": "四第五第七愛語障之七種是同事及利行攝鄣",
    "X38n0686_002:0421c02": "文分有二初別釋十後總結懸指說處前中釋十",
    "X38n0686_002:0421c03": "即分為十此即第一明國使戒初標人次明不應",
    "X38n0686_002:0421c04": "而菩薩下結業道如文可解。",
    "X38n0686_002:0421c05": "若佛子故販賣良人奴婢六畜市易棺材板木盛死",
    "X38n0686_002:0421c06": "之具若故自作教人作者犯輕垢罪。",
    "X38n0686_002:0421c07": "經曰若佛子自下第二明販賣戒違修道故是制",
    "X38n0686_002:0421c08": "也大小同犯七眾俱制此有二種一損惱於他違",
    "X38n0686_002:0421c09": "慈悲心謂如經說販賣奴婢等故二世利故謂販",
    "X38n0686_002:0421c10": "賣棺杖故如瑜伽云將護他故建立遮罪於中菩",
    "X38n0686_002:0421c11": "薩與諸聲聞應等修學為令有情未信者信具緣",
    "X38n0686_002:0421c12": "多少如前可知。",
    "X38n0686_002:0421c13": "若佛子以惡心故無事謗他良人善人法師師僧國",
    "X38n0686_002:0421c14": "王貴人言犯七逆十重於父母兄弟六親中應生孝",
    "X38n0686_002:0421c15": "順心慈悲心而反更加於逆害墮不如意處者犯輕",
    "X38n0686_002:0421c16": "垢罪。",
    "X38n0686_002:0421c17": "經曰若佛子自下第三明毀謗戒文分有二此即",
    "X38n0686_002:0421c18": "標人經曰以惡心下第二明業道也有說不問有",
    "X38n0686_002:0421c19": "根無根向異法者說皆是重非輕此十重中說四",
    "X38n0686_002:0421c20": "眾過向同法者說是輕非重戒為利養自讚毀他",
    "X38n0686_002:0421c21": "是重非輕故瑜伽云若諸菩薩為求利養恭敬自",
    "X38n0686_002:0421c22": "讚毀他是名第一他勝處法若不求利養及恭敬",
    "X38n0686_002:0421c23": "故自讚毀他是輕非重如瑜伽云若諸菩薩安住",
    "X38n0686_002:0421c24": "菩薩淨戒律儀於他人所有染愛心有瞋恚心自",
    "X38n0686_002:0422a01": "讚毀他是名有犯有所違越是染違犯無違犯者",
    "X38n0686_002:0422a02": "若為摧伏諸惡外道若為住持如來聖教若欲方",
    "X38n0686_002:0422a03": "便調淨信者倍復增長法師師僧國王父母皆是",
    "X38n0686_002:0422a04": "有恩毀彼伏廣說如前或欲令其未淨信者發生",
    "X38n0686_002:0422a05": "信已思毀壞有恩故得罪也於有恩處應生孝順",
    "X38n0686_002:0422a06": "應酬前恩問反更加於墮逆不如法處是染違犯",
    "X38n0686_002:0422a07": "如瑜伽云若諸菩薩安住菩薩淨戒律儀於先有",
    "X38n0686_002:0422a08": "恩諸有情所不知恩惠不了恩惠懷嫌恨心不欲",
    "X38n0686_002:0422a09": "現前如應酬報是名有犯是染違犯若為懶墮懈",
    "X38n0686_002:0422a10": "怠所蔽不有酬報非染違犯無違犯者勤加功用",
    "X38n0686_002:0422a11": "無力無能不獲酬報若欲方便調彼伏彼廣說乃",
    "X38n0686_002:0422a12": "至若欲報恩而彼不受皆無所犯由具五緣得成",
    "X38n0686_002:0422a13": "業道一所謗境謂父母等二生彼想三起毀欲四",
    "X38n0686_002:0422a14": "起煩惱謂瞋恨等五方便究竟謂發語言前人領",
    "X38n0686_002:0422a15": "解。",
    "X38n0686_002:0422a16": "若佛子以惡心故放大火燒山林曠野四月乃至九",
    "X38n0686_002:0422a17": "月放火若燒他人家屋宅城邑僧坊田木及鬼神官",
    "X38n0686_002:0422a18": "物一切有主物不得故燒若故燒者犯輕垢罪。",
    "X38n0686_002:0422a19": "經曰若佛子自下第四明放火戒傷損物命是故",
    "X38n0686_002:0422a20": "制也如文可解。",
    "X38n0686_002:0422a21": "若佛子自佛弟子及外道惡人六親一切善知識應",
    "X38n0686_002:0422a22": "一一教受持大乘經律應教解義理使發菩提心十",
    "X38n0686_002:0422a23": "發趣心十長養心十金剛心一一解其次第法用而",
    "X38n0686_002:0422a24": "菩薩以惡心瞋心橫教二乘聲聞經律外道邪見論",
    "X38n0686_002:0422b01": "等犯輕垢罪。",
    "X38n0686_002:0422b02": "經曰若佛子自下第五明僻教戒文分有三初人",
    "X38n0686_002:0422b03": "次應後結業道此即標人經曰自佛子至義理者",
    "X38n0686_002:0422b04": "自下第二明應於中有二初應教大乘次令彼起",
    "X38n0686_002:0422b05": "行此初也菩薩二乘皆名自佛子言六親者經曰",
    "X38n0686_002:0422b06": "使發菩提心至次第法用者自下第二明彼起行",
    "X38n0686_002:0422b07": "發菩提心是正願願證無上正等菩提名為發心",
    "X38n0686_002:0422b08": "然菩提心略以十門一者發心自性二者發心行",
    "X38n0686_002:0422b09": "相三者發心所緣四者名差別五者發心因緣六",
    "X38n0686_002:0422b10": "者發心意樂七者發心加行八者增長善法九者",
    "X38n0686_002:0422b11": "讚發心勝十者發心勝利第一發心自性者發菩",
    "X38n0686_002:0422b12": "提心願聞未知發心於百法何法為體解云有說",
    "X38n0686_002:0422b13": "發心欲信勝解起希望欲心生深信起決定心名",
    "X38n0686_002:0422b14": "發心故有說發心以慧為性簡擇菩提所有功德",
    "X38n0686_002:0422b15": "簡擇生死所有過患方起行故今解發心欲信勝",
    "X38n0686_002:0422b16": "解相應思為體欲證菩提起勝思願名發心故若",
    "X38n0686_002:0422b17": "論助伴同時相應心心所法為發心體問願與發",
    "X38n0686_002:0422b18": "心為同為異解云遠法師要菩提果自屬名願作",
    "X38n0686_002:0422b19": "意向果名為發心今解不然發心與願無差別故",
    "X38n0686_002:0422b20": "如瑜伽三十五云是故發心以初正願為其自性",
    "X38n0686_002:0422b21": "第二發心行相者謂自他利二種正願為其行相",
    "X38n0686_002:0422b22": "自利願者謂發此願當證無上正等菩提故瑜伽",
    "X38n0686_002:0422b23": "云又諸菩薩起正願心願我決定當證無上正等",
    "X38n0686_002:0422b24": "菩提利他願者謂利益一切有情如瑜伽云能作",
    "X38n0686_002:0422c01": "一切有情義利是故發心以定希求為其行相如",
    "X38n0686_002:0422c02": "上所說二種大願總攝一切諸菩薩願證菩提亦",
    "X38n0686_002:0422c03": "是利他則有情求菩提故菩薩利他即是自利利",
    "X38n0686_002:0422c04": "益有情為自利故如十住毗婆娑論第五卷云菩",
    "X38n0686_002:0422c05": "薩於他事心意不劣弱發菩提心者他利即自利",
    "X38n0686_002:0422c06": "第三發心所緣者發心所緣略有二一者菩提二",
    "X38n0686_002:0422c07": "者有情故瑜伽云是故發心以大菩提及諸有情",
    "X38n0686_002:0422c08": "一切義利為所緣境此中菩提自利所緣有情即",
    "X38n0686_002:0422c09": "是大悲所緣莊嚴論以十眾生為所緣境故彼論",
    "X38n0686_002:0422c10": "第九卷云問大悲以何等眾生為所緣偈曰熾然",
    "X38n0686_002:0422c11": "及怨勝苦逼亦闇覆住陰將大縛食毒并失道復",
    "X38n0686_002:0422c12": "有非道住及以瘦澀者如此十眾生大悲心所緣",
    "X38n0686_002:0422c13": "釋曰菩薩大悲略以十眾生為境界一是熾然眾",
    "X38n0686_002:0422c14": "生謂樂著欲染者二是怨勝眾生修善時為魔障",
    "X38n0686_002:0422c15": "礙者三是苦逼眾生謂在三途者四是闇覆眾生",
    "X38n0686_002:0422c16": "謂恒行不善者由不識業報故五是住陰眾生謂",
    "X38n0686_002:0422c17": "不樂涅槃者由生死陰道不斷絕故六是大縛眾",
    "X38n0686_002:0422c18": "生謂外道僻見者由欲向解脫為種種僻見堅縛",
    "X38n0686_002:0422c19": "所縛故七是食毒眾生謂噉定味者譬如美食雜",
    "X38n0686_002:0422c20": "毒則能害人善定亦爾為貪所著則便退失八是",
    "X38n0686_002:0422c21": "失道眾生增上慢者由於真實解脫中而迷謬故",
    "X38n0686_002:0422c22": "九是非道住眾生謂於下乘不定者由有退故第",
    "X38n0686_002:0422c23": "四發菩提心名差別者略有四一者趣入二者根",
    "X38n0686_002:0422c24": "本三者大悲等流四者菩薩學所依言趣入者謂",
    "X38n0686_002:0423a01": "十信初心名為趣入趣入菩提廣大行故趣入廣",
    "X38n0686_002:0423a02": "大菩提果故名為趣入若趣入已猛利精進修菩",
    "X38n0686_002:0423a03": "薩行經過三種無數大劫必定證得妙菩提果若",
    "X38n0686_002:0423a04": "能趣入十信初心此即預在大菩薩數故瑜伽論",
    "X38n0686_002:0423a05": "三十五云又諸菩薩初發心已即名趣入無上菩",
    "X38n0686_002:0423a06": "提預在大乘諸菩薩數言根本者要依發心方起",
    "X38n0686_002:0423a07": "行故如瑜伽云又諸菩薩要發心已方能漸次速",
    "X38n0686_002:0423a08": "證無上正等菩提非未發心是故發心能為無上",
    "X38n0686_002:0423a09": "菩提根本言大悲等流者欲濟有情發菩提心故",
    "X38n0686_002:0423a10": "瑜伽云又諸菩薩悲愍一切有苦眾生為欲濟拔",
    "X38n0686_002:0423a11": "發菩提心是故發心是悲等流又華嚴經第七卷",
    "X38n0686_002:0423a12": "云一不求自安悕望世名聞滅除眾生苦令盡無",
    "X38n0686_002:0423a13": "有餘誓度斯等類菩薩初發心菩薩學所依者如",
    "X38n0686_002:0423a14": "瑜伽云又諸菩薩以初發心為所依止為建立故",
    "X38n0686_002:0423a15": "普於一切菩提分法及作一切有情義利菩薩學",
    "X38n0686_002:0423a16": "中皆能修是故發心是諸菩薩學所依止第五明",
    "X38n0686_002:0423a17": "發心因緣者如瑜伽論三十五云當知菩薩最初",
    "X38n0686_002:0423a18": "發心由四種緣云何四緣謂善男子或善女人若",
    "X38n0686_002:0423a19": "見諸佛及諸菩薩有不思議甚奇希有神變威力",
    "X38n0686_002:0423a20": "或從可信聞如是事既見聞已便作是念無上菩",
    "X38n0686_002:0423a21": "提具大威德令安住者及順行者成就如是所見",
    "X38n0686_002:0423a22": "所聞不可思議神變威力由此見聞增上力故於",
    "X38n0686_002:0423a23": "大菩提深生信解因斯發起大菩提心是名第一",
    "X38n0686_002:0423a24": "初發心緣或有一類雖不見聞如前所說神變威",
    "X38n0686_002:0423b01": "力而聞宣說依於無上正等菩提微妙正法菩薩",
    "X38n0686_002:0423b02": "藏教聞已深信由聞正法及與深信增上力故於",
    "X38n0686_002:0423b03": "如來智深生信解得如來微妙智故發菩提心是",
    "X38n0686_002:0423b04": "名第二初發心緣或有一類雖不見聞知上正法",
    "X38n0686_002:0423b05": "而見一切菩薩藏法將欲滅沒見是事已便作是",
    "X38n0686_002:0423b06": "念菩薩藏法久住於世能滅無量眾生大苦我應",
    "X38n0686_002:0423b07": "住持菩薩藏法發菩提心為滅無量眾生大苦由",
    "X38n0686_002:0423b08": "為護持菩薩藏法增上力故於如來智深生信解",
    "X38n0686_002:0423b09": "為得如來微妙智故發菩提心是名第三初發心",
    "X38n0686_002:0423b10": "緣或有一類雖不觀見正法欲滅而於末劫末世",
    "X38n0686_002:0423b11": "末時見諸濁惡眾生身心十隨煩惱之所惱亂謂",
    "X38n0686_002:0423b12": "多愚癡多無慚愧多諸慳嫉多諸憂苦多諸麤重",
    "X38n0686_002:0423b13": "多諸煩惱多諸惡行多諸放逸多諸懈怠多諸不",
    "X38n0686_002:0423b14": "信見是事已廣說乃至我當應發大菩提心令此",
    "X38n0686_002:0423b15": "惡世無量有情隨學於我起菩提願由見末劫難",
    "X38n0686_002:0423b16": "得發心增上力故於大菩提深生信解因斯發起",
    "X38n0686_002:0423b17": "大菩提心是名第四初發心緣復有四因四力發",
    "X38n0686_002:0423b18": "大菩提之心具說如彼發心因緣如瑜伽論抄會",
    "X38n0686_002:0423b19": "餘之五門如瑜伽二十五說恐繁不述此言使發",
    "X38n0686_002:0423b20": "菩提心者通取十解發心所以者何發心有二一",
    "X38n0686_002:0423b21": "者不定發心謂即十信故仁王經云十信菩薩猶",
    "X38n0686_002:0423b22": "如輕毛隨風東西二者定發心謂即十解此從多",
    "X38n0686_002:0423b23": "說為定不定言十心謂十長養言金剛者謂十金",
    "X38n0686_002:0423b24": "剛如前說或發心者謂十住十信定略而不說餘",
    "X38n0686_002:0423c01": "如前說或發心者謂唯十信最初發心故言十心",
    "X38n0686_002:0423c02": "者過十發趣及十長養餘如前說瑜伽論云若諸",
    "X38n0686_002:0423c03": "菩薩安住菩薩淨戒律儀見諸有情為求現法後",
    "X38n0686_002:0423c04": "法事故廣行非理懷嫌恨心懷恚惱心不為宣說",
    "X38n0686_002:0423c05": "如實正理是名有犯解云不為宣說如實正理者",
    "X38n0686_002:0423c06": "謂不為說大乘正理經而菩薩下第三結業道具",
    "X38n0686_002:0423c07": "緣多少准前可解。",
    "X38n0686_002:0423c08": "若佛子應以好心先學大乘威儀經律廣開解義味。",
    "X38n0686_002:0423c09": "經若佛子下第六明倒說法戒違教訓故制也七",
    "X38n0686_002:0423c10": "眾同犯唯是大乘不共二乘文分有三初人次應",
    "X38n0686_002:0423c11": "行後結業道此即標人經云應以好心開解義味",
    "X38n0686_002:0423c12": "者自下第二明所應行於中有二初明應學次明",
    "X38n0686_002:0423c13": "為他說此即初也。",
    "X38n0686_002:0423c14": "見後新學菩薩有百里千里來求大乘經律應如法",
    "X38n0686_002:0423c15": "為說一切苦行若燒身燒臂燒指若不燒身臂指供",
    "X38n0686_002:0423c16": "養諸佛非出家菩薩乃至餓虎狼師子一切餓鬼悉",
    "X38n0686_002:0423c17": "應捨身肉手足而供養之然後一一次第為說正法",
    "X38n0686_002:0423c18": "使心開意解。",
    "X38n0686_002:0423c19": "經曰見後新學至而供養之者自下第二明為他",
    "X38n0686_002:0423c20": "說此中有二初說苦行令彼發心次正說法此即",
    "X38n0686_002:0423c21": "第一為說苦行非出家菩薩者自下兩釋一云若",
    "X38n0686_002:0423c22": "不燒身等供養諸佛即非出家亦非菩薩一云在",
    "X38n0686_002:0423c23": "家菩薩燒身乃至身命非出家菩薩能行是事所",
    "X38n0686_002:0423c24": "以者何非威儀故為護聖教利益有情故不燒身",
    "X38n0686_002:0424a01": "據新學菩薩故作是說菩薩燒身捨身即是極之",
    "X38n0686_002:0424a02": "辭未必一切要須捨身方成菩薩經然後一一至",
    "X38n0686_002:0424a03": "心意開解者自下第二明正說法雖有兩文即第",
    "X38n0686_002:0424a04": "二明應行意。",
    "X38n0686_002:0424a05": "而菩薩為利養故應答不答倒說經律文字無前無",
    "X38n0686_002:0424a06": "後謗三寶說者犯輕垢罪。",
    "X38n0686_002:0424a07": "經而菩薩下第三結成業道具緣多少准前可知",
    "X38n0686_002:0424a08": "問此不與說法與前重中堅不與說有何差別解",
    "X38n0686_002:0424a09": "云性慳法故不為說法是他勝處性非慳吝法為",
    "X38n0686_002:0424a10": "利養及嫌恨心不與說法是輕非重故有差別如",
    "X38n0686_002:0424a11": "瑜伽云若諸菩薩安住菩薩淨戒律儀他來求法",
    "X38n0686_002:0424a12": "懷嫌恨心懷恚惱心嫉妒變異不施其法是名有",
    "X38n0686_002:0424a13": "犯有所違越是染違犯若由懶墮懈怠忘念無記",
    "X38n0686_002:0424a14": "之心不施其法是名有犯非染違犯無違犯者謂",
    "X38n0686_002:0424a15": "諸外道伺求過短或有病或心狂亂或欲方便調",
    "X38n0686_002:0424a16": "彼伏彼出不善處安置善處乃至廣說。",
    "X38n0686_002:0424a17": "若佛子自為飲食錢物利養名譽故親近國王王子",
    "X38n0686_002:0424a18": "大臣百官恃作形勢乞索打拍牽挽橫取錢物一切",
    "X38n0686_002:0424a19": "求利名為惡求多求教他人求都無慈心無孝順心",
    "X38n0686_002:0424a20": "犯輕垢罪。",
    "X38n0686_002:0424a21": "經若佛子自下第七明惡求戒或名形勢乞學戒",
    "X38n0686_002:0424a22": "初人次明業道此即初也經自為利養下第二明",
    "X38n0686_002:0424a23": "結業道於中有三一者為初親附如經自為利養",
    "X38n0686_002:0424a24": "乃至親附國王等故二者非理苦求如經恃作形",
    "X38n0686_002:0424b01": "勢乞索等故三者舉非結如經一切求利名為惡",
    "X38n0686_002:0424b02": "求乃至廣說若橫取得財物犯他勝處若未得物",
    "X38n0686_002:0424b03": "是輕非重具緣如前。",
    "X38n0686_002:0424b04": "若佛子學誦戒者日夜六時持菩薩戒解其義理佛",
    "X38n0686_002:0424b05": "性之性而菩薩不解一句一偈戒律因緣詐言能解",
    "X38n0686_002:0424b06": "者即為自欺誑亦欺誑他人一一不解一切法而為",
    "X38n0686_002:0424b07": "他人作師授戒者犯輕垢罪。",
    "X38n0686_002:0424b08": "經若佛子下第八明無所知為他師戒謂無所解",
    "X38n0686_002:0424b09": "強與教授有誤之失七眾同犯大小俱制文分有",
    "X38n0686_002:0424b10": "三初人次應行後舉過結罪初文可知經學誦戒",
    "X38n0686_002:0424b11": "至佛性之性者自下第二明所應行日日六時者",
    "X38n0686_002:0424b12": "未串習者當應日日六時誦戒持菩薩戒教理晝",
    "X38n0686_002:0424b13": "夜各三名為六時若先串習未必須六時已解義",
    "X38n0686_002:0424b14": "理故解此妙戒是佛之性經而菩薩自下第三舉",
    "X38n0686_002:0424b15": "過結罪如瑜伽云若諸菩薩安住菩薩淨戒律儀",
    "X38n0686_002:0424b16": "生起詭詐虗談現相方便研究假利求利味耶命",
    "X38n0686_002:0424b17": "法無有羞耻堅持不捨是名有犯有所違越是染",
    "X38n0686_002:0424b18": "違犯無違犯者若為除遣生起樂欲發勤精進煩",
    "X38n0686_002:0424b19": "惱熾盛蔽抑其心時時現起解云虗詐現相即是",
    "X38n0686_002:0424b20": "無知為他師義具緣多少准前可知。",
    "X38n0686_002:0424b21": "若佛子以惡心故見持戒比丘手捉香鑪行菩薩行",
    "X38n0686_002:0424b22": "而鬪搆兩頭謗欺賢人無惡不造者犯輕垢罪。",
    "X38n0686_002:0424b23": "經若佛子自下第九明離間語戒先人後結業此",
    "X38n0686_002:0424b24": "即標人經以惡心自下第二明業道若有以惡心",
    "X38n0686_002:0424c01": "持戒比丘手執香爐行菩薩行雖是持戒菩薩而",
    "X38n0686_002:0424c02": "令兩頭鬪過向彼說此過向此說彼過由此兩頭",
    "X38n0686_002:0424c03": "起鬪諍故餘文可解菩薩利益諸有情類說離間",
    "X38n0686_002:0424c04": "語一無所犯生多功德故瑜伽云又如菩薩見諸",
    "X38n0686_002:0424c05": "有情為惡朋友之所攝受親愛不捨菩薩見已起",
    "X38n0686_002:0424c06": "憐愍心發生利益安意樂隨能隨力說離間語令",
    "X38n0686_002:0424c07": "離惡友捨相親愛勿令有情由近惡友當受長夜",
    "X38n0686_002:0424c08": "無義無利菩薩如是以饒益心說離間語乖離他",
    "X38n0686_002:0424c09": "愛無所違犯生多功德。",
    "X38n0686_002:0424c10": "若佛子。",
    "X38n0686_002:0424c11": "經曰若佛子自下第十明放生戒文有三初人次",
    "X38n0686_002:0424c12": "應行後結罪此即標人。",
    "X38n0686_002:0424c13": "以慈心故行放生業。",
    "X38n0686_002:0424c14": "經以慈心故行放生業於中有二初明總標後明",
    "X38n0686_002:0424c15": "別解此即總標。",
    "X38n0686_002:0424c16": "一切男子是我父一切女人是我母我生生無不從",
    "X38n0686_002:0424c17": "之受生故六道眾生皆是我父母而殺而食者即殺",
    "X38n0686_002:0424c18": "我父母亦殺我故身一切地水是我先身一切火風",
    "X38n0686_002:0424c19": "是我本體故常行放生生生受生。",
    "X38n0686_002:0424c20": "經一切男子至生生受生者自下第二明別解此",
    "X38n0686_002:0424c21": "中有二先度畜生後度有恩前中有二初離發慈",
    "X38n0686_002:0424c22": "心次明正救此即初也一切男子皆是我父母等",
    "X38n0686_002:0424c23": "者謂無始來一切有情展轉互為父母男女故瑜",
    "X38n0686_002:0424c24": "伽論第九卷云生艱難者如薄伽梵說汝等長時",
    "X38n0686_002:0425a01": "馳騁生死身血流注過四大海生不定者假使取",
    "X38n0686_002:0425a02": "於大地所有草木根莖枝葉等截為細籌如四指",
    "X38n0686_002:0425a03": "量計算汝等長夜展轉所經父母如是眾生曾為",
    "X38n0686_002:0425a04": "我母我亦長夜曾為彼母如是眾生曾為我父我",
    "X38n0686_002:0425a05": "亦長夜曾為彼父如是算計四指量籌速可窮盡",
    "X38n0686_002:0425a06": "而我不說汝等長夜所經父母其量邊際又復說",
    "X38n0686_002:0425a07": "言我觀大地無少處所可得汝等長夜於此處所",
    "X38n0686_002:0425a08": "未曾經受無量生死又復說言我觀世間有情不",
    "X38n0686_002:0425a09": "易可得長夜流轉不為汝等若母若父兄弟姊妹",
    "X38n0686_002:0425a10": "若軌範師若親教師若餘尊重若等尊重又如說",
    "X38n0686_002:0425a11": "言若一補特伽羅於一劫中所受身骨假使有人",
    "X38n0686_002:0425a12": "為其積集不爛壞者其聚量高王舍城側廣博脅",
    "X38n0686_002:0425a13": "山言要我故身者謂一切有情五蘊成身彼與我",
    "X38n0686_002:0425a14": "身五蘊相似故殺彼即我身或此據同體大悲彼",
    "X38n0686_002:0425a15": "即我身我即彼身故殺彼時亦殺我身或地水火",
    "X38n0686_002:0425a16": "風無非先身故言生生受生者謂放生故當來非",
    "X38n0686_002:0425a17": "一故言生生或有說者由放生故受人天生此人",
    "X38n0686_002:0425a18": "天生差別不同故言生生。",
    "X38n0686_002:0425a19": "若見世人殺畜生時應方便救護解其苦難常教化",
    "X38n0686_002:0425a20": "講說菩薩戒救度眾生。",
    "X38n0686_002:0425a21": "經曰若見世人自下第二明正救生謂諸菩薩方",
    "X38n0686_002:0425a22": "便救護有情命難令離諸苦不[(厂@((既旡)日+口))*頁]身命如彼鹿王",
    "X38n0686_002:0425a23": "故大智度論第十八云波羅捺國梵摩達王遊獦",
    "X38n0686_002:0425a24": "於野林中見二鹿羣羣各有主一主有五百羣鹿",
    "X38n0686_002:0425b01": "一主身七寶色是釋迦文菩薩一主是提婆達多",
    "X38n0686_002:0425b02": "菩薩鹿王見人王大眾殺其部黨起大悲心逕到",
    "X38n0686_002:0425b03": "王前王人競射飛箭如雨王見此鹿直進趣已無",
    "X38n0686_002:0425b04": "所忌憚勑諸從人攝汝弓箭無得斷其來意鹿王",
    "X38n0686_002:0425b05": "既至跪白人王君以嬉遊逸樂小事故羣鹿一時",
    "X38n0686_002:0425b06": "皆受死苦若以供膳輙當差次日送一鹿以供王",
    "X38n0686_002:0425b07": "厨王善其言聽如其意於是二鹿羣主大集差次",
    "X38n0686_002:0425b08": "各當一日是提婆達多鹿羣中有一鹿懷子次至",
    "X38n0686_002:0425b09": "應送來白其主我身今日當應送死而我懷子子",
    "X38n0686_002:0425b10": "非次也乞垂斷理使死者得次生者不濫鹿王怒",
    "X38n0686_002:0425b11": "之言誰不惜命次來但去何得辭也鹿母思惟我",
    "X38n0686_002:0425b12": "王不仁不以理怒不察我辭橫見瞋怒不足告也",
    "X38n0686_002:0425b13": "即往菩薩王所以情具白王問此鹿汝主何言鹿",
    "X38n0686_002:0425b14": "曰我主不仁不見斷理而見瞋怒大王仁及一切",
    "X38n0686_002:0425b15": "故來歸命如我今日天地雖曠無所控告菩薩思",
    "X38n0686_002:0425b16": "惟此甚可愍若我不理枉殺其子若非次更差次",
    "X38n0686_002:0425b17": "未及之如何可遣進有我當代之思之既定即自",
    "X38n0686_002:0425b18": "送身遣鹿母還我今代汝汝勿憂也鹿王逕到王",
    "X38n0686_002:0425b19": "門眾人見之恠其自來以事白王王亦恠之即命",
    "X38n0686_002:0425b20": "令前問言諸鹿盡耶汝何以來鹿王言大王仁及",
    "X38n0686_002:0425b21": "郡鹿人無犯者但有滋茂何有盡時我以異部郡",
    "X38n0686_002:0425b22": "中有一鹿懷子以子垂產身當爼割子亦并命歸",
    "X38n0686_002:0425b23": "告於我我以愍之非分更差是亦不可若歸而不",
    "X38n0686_002:0425b24": "救無異木石是身不久必不免死慈救苦厄功德",
    "X38n0686_002:0425c01": "無量若人無慈與虎狼無異王聞是言即從座起",
    "X38n0686_002:0425c02": "而說偈言我實是畜獸名曰人頭鹿汝雖是鹿身",
    "X38n0686_002:0425c03": "名為鹿頭人以理而言之非以形為人若能有慈",
    "X38n0686_002:0425c04": "恩雖獸實是人我從今日始不食一切宍我以無",
    "X38n0686_002:0425c05": "畏施且可安汝意諸鹿得安穩。",
    "X38n0686_002:0425c06": "若父母兄弟死亡之日應請法師講菩薩戒經福資",
    "X38n0686_002:0425c07": "亡者得見諸佛生人天上。",
    "X38n0686_002:0425c08": "經若見父母自下第二明度有恩新學菩薩先於",
    "X38n0686_002:0425c09": "有恩起慈悲心漸漸乃至一切有情猶如聲聞修",
    "X38n0686_002:0425c10": "慈悲觀如瑜伽論三十二云我當顯示依慈愍觀",
    "X38n0686_002:0425c11": "初修業者於外親品怨品及中庸品善取相已處",
    "X38n0686_002:0425c12": "如法坐由利益安樂增上意樂俱行定地作意於",
    "X38n0686_002:0425c13": "一親一怨一中庸所發起勝解於此三品由平等",
    "X38n0686_002:0425c14": "利益安樂增上意樂俱行作意欲與其樂如是念",
    "X38n0686_002:0425c15": "言願彼求樂諸有情類皆當得樂謂或無罪欲樂",
    "X38n0686_002:0425c16": "或無罪欲有喜樂或無罪無喜樂次後或於二親",
    "X38n0686_002:0425c17": "或於三親或於四親或於五親十親二十如是徧",
    "X38n0686_002:0425c18": "諸方維其中親品充滿無間發起勝解於中乃至",
    "X38n0686_002:0425c19": "無有容受一杖端處如於親品如是怨及中庸品",
    "X38n0686_002:0425c20": "當知亦爾。",
    "X38n0686_002:0425c21": "若不爾者犯輕垢罪。",
    "X38n0686_002:0425c22": "經若不爾者自下第三舉非結罪因緣多少准前",
    "X38n0686_002:0425c23": "應知如瑜伽云若諸菩薩安住菩薩淨戒律儀見",
    "X38n0686_002:0425c24": "諸有情應以種種辛楚加行猛利加行多得義利",
    "X38n0686_002:0426a01": "護其憂惱而不現行是名有犯無違犯者觀由此",
    "X38n0686_002:0426a02": "緣於現法中少得義利多生憂惱不救父母者如",
    "X38n0686_002:0426a03": "瑜伽云於先有恩諸有情所不知恩惠不了恩惠",
    "X38n0686_002:0426a04": "懷嫌恨心不欲現如應酬報是名有犯有所違越",
    "X38n0686_002:0426a05": "是染違犯。",
    "X38n0686_002:0426a06": "如是十戒應當學敬心奉持如滅罪品中廣明一一",
    "X38n0686_002:0426a07": "戒相。",
    "X38n0686_002:0426a08": "經如是十戒自下第二懸指後說。",
    "X38n0686_002:0426a10": "梵網經述記卷下本"
}