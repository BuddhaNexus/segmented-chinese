{
    "T31n1602_003:0491b02": "顯揚聖教論卷第三",
    "T31n1602_003:0491b04": "無著菩薩造",
    "T31n1602_003:0491b05": "三藏法師玄奘奉　詔譯",
    "T31n1602_003:0491b06": "3攝事品第一之三",
    "T31n1602_003:0491b07": "通達者，謂七種通達，廣說如經。一、字通達，謂",
    "T31n1602_003:0491b08": "於三十二字無分別故，所行相義如實覺了，",
    "T31n1602_003:0491b09": "先已於心增上法行善修治故。二、字相通達，",
    "T31n1602_003:0491b10": "謂於師子之形諸字相等有分別故，所行相",
    "T31n1602_003:0491b11": "義如實覺了，餘如前說。三、能取通達，謂於所",
    "T31n1602_003:0491b12": "緣相應心法唯了別相如實覺了，餘如前說。",
    "T31n1602_003:0491b13": "四、所取通達，謂於一切諸識境界唯識影相",
    "T31n1602_003:0491b14": "如實覺了，餘如前說。五、繫縛通達，謂於相縛",
    "T31n1602_003:0491b15": "及麁重縛如實覺了，餘如前說。六、解脫通達，",
    "T31n1602_003:0491b16": "謂於相縛解脫及麁重縛解脫如實覺了，餘",
    "T31n1602_003:0491b17": "如前說。七、法性通達，謂於繫縛解脫，無始世",
    "T31n1602_003:0491b18": "來諸行緣起及彼寂滅真如法性如實覺了，",
    "T31n1602_003:0491b19": "先已於心增上法行善修治故。",
    "T31n1602_003:0491b20": "地者，謂菩薩十地，廣說如經。一、極喜地，謂諸",
    "T31n1602_003:0491b21": "菩薩住此地中，先已於心增上法行善修治",
    "T31n1602_003:0491b22": "故，超過一切聲聞獨覺現觀，得諸菩薩現觀，",
    "T31n1602_003:0491b23": "由正證得無上現觀故，諸大菩薩於此地中",
    "T31n1602_003:0491b24": "住增上喜，是故此地名為極喜。二、離垢地，謂",
    "T31n1602_003:0491b25": "諸菩薩住此地中，先善修治初地行故，超過",
    "T31n1602_003:0491b26": "一切聲聞獨覺地，證得極淨妙尸羅蘊，對治",
    "T31n1602_003:0491b27": "一切微犯戒垢，是故此地名為離垢。三、發光",
    "T31n1602_003:0491b28": "地，謂諸菩薩住此地中，先善修治第二地故，",
    "T31n1602_003:0491b29": "超過一切聲聞獨覺地，證得極淨三摩地蘊，",
    "T31n1602_003:0491c01": "大智光明之所依止，是故此地名為發光。四、",
    "T31n1602_003:0491c02": "焰慧地，謂諸菩薩住此地中，先善修治第三",
    "T31n1602_003:0491c03": "地故，超過一切聲聞獨覺地，證得極淨緣諸",
    "T31n1602_003:0491c04": "覺分，能取法境微妙慧蘊，能現前燒一切煩",
    "T31n1602_003:0491c05": "惱，是故此地名為焰慧。五、極難勝地，謂諸菩",
    "T31n1602_003:0491c06": "薩住此地中，先善修治第四地故，超過一切",
    "T31n1602_003:0491c07": "聲聞獨覺地，證得極淨緣諦所知諸法微妙",
    "T31n1602_003:0491c08": "慧蘊，成極難成不住流轉寂滅聖道，是故此",
    "T31n1602_003:0491c09": "地名極難勝。六、現前地，謂諸菩薩住此地中，",
    "T31n1602_003:0491c10": "先善修治第五地故，超過一切聲聞獨覺地，",
    "T31n1602_003:0491c11": "證得極淨緣智非智二種所作諸行流轉止息",
    "T31n1602_003:0491c12": "法境微妙慧蘊，多分有相任運相續妙智現",
    "T31n1602_003:0491c13": "前，是故此地名為現前。七、遠行地，謂諸菩薩",
    "T31n1602_003:0491c14": "住此地中，先善修治第六地故，超過一切聲",
    "T31n1602_003:0491c15": "聞獨覺地，證得極淨微妙解脫解脫智見蘊，",
    "T31n1602_003:0491c16": "由已遠入一切現行諸相解脫，是故此地名",
    "T31n1602_003:0491c17": "為遠行。八、不動地，謂諸菩薩住此地中，先善",
    "T31n1602_003:0491c18": "修治第七地故，超過一切聲聞獨覺地，證得",
    "T31n1602_003:0491c19": "極淨微妙解脫解脫智見蘊，解脫一切相自",
    "T31n1602_003:0491c20": "在障故，得無功用任運相續道之所依止，是",
    "T31n1602_003:0491c21": "故此地名為不動。九、善慧地，謂諸菩薩住此",
    "T31n1602_003:0491c22": "地中，先善修治第八地故，超過一切聲聞獨",
    "T31n1602_003:0491c23": "覺地，證得極淨微妙解脫解脫智見蘊，解脫",
    "T31n1602_003:0491c24": "一切無礙辯障無過廣慧之所依止，是故此",
    "T31n1602_003:0491c25": "地名為善慧。十、法雲地，謂諸菩薩住此地中，",
    "T31n1602_003:0491c26": "先善修治第九地故，超過一切聲聞獨覺地，",
    "T31n1602_003:0491c27": "證得極淨微妙解脫解脫智見蘊，解脫發起",
    "T31n1602_003:0491c28": "大神通智障，如雲法身圓滿所依，是故此地",
    "T31n1602_003:0491c29": "名為法雲。",
    "T31n1602_003:0492a01": "波羅蜜多者，謂十波羅蜜多，廣說如經。一、施",
    "T31n1602_003:0492a02": "波羅蜜多，謂依菩提心，悲為導首，十種法行",
    "T31n1602_003:0492a03": "助善修治，七種通達為堅固根，或因資財、或",
    "T31n1602_003:0492a04": "因正法、或因無畏，五種功德大我所攝性，一",
    "T31n1602_003:0492a05": "無著故捨、二不觀故捨、三無失故捨、四無分",
    "T31n1602_003:0492a06": "別故捨、五迴向故捨。由此行故，而諸菩薩以",
    "T31n1602_003:0492a07": "資生具攝諸有情，及由親近多修習故，令彼",
    "T31n1602_003:0492a08": "資糧圓滿，當成無上正遍知果。如施波羅蜜",
    "T31n1602_003:0492a09": "多，如是戒乃至慧應知。此中差別者，第二戒",
    "T31n1602_003:0492a10": "波羅蜜多，謂或因息離不善、或因攝受善法、",
    "T31n1602_003:0492a11": "或因利益有情，律儀戒所攝身語意業性。由",
    "T31n1602_003:0492a12": "此行故，諸菩薩以不恚不惱攝諸有情。第三",
    "T31n1602_003:0492a13": "忍波羅蜜多，謂或因忍受他不饒益不恚性、",
    "T31n1602_003:0492a14": "或因安受諸苦不亂性、或因審察諸法正慧",
    "T31n1602_003:0492a15": "性。由此行故，諸菩薩以忍受一切不饒益事",
    "T31n1602_003:0492a16": "及損害事攝諸有情。第四勤波羅蜜多，謂或",
    "T31n1602_003:0492a17": "因被發心鎧、或因方便加行、或因利益有情，",
    "T31n1602_003:0492a18": "相續純熟心勇猛性，為欲引生一切善根。由",
    "T31n1602_003:0492a19": "此行故，而諸菩薩雖未伏惑，而能一向專修",
    "T31n1602_003:0492a20": "諸善。第五靜慮波羅蜜多，謂或因對治煩惱、",
    "T31n1602_003:0492a21": "或因發起功德、或因利益有情，心住一緣性。",
    "T31n1602_003:0492a22": "由此行故，而諸菩薩伏諸煩惱令住不現行",
    "T31n1602_003:0492a23": "法。第六慧波羅蜜多，謂或因對治煩惱、或因",
    "T31n1602_003:0492a24": "發起功德、或因利益有情，簡擇諸法性。由此",
    "T31n1602_003:0492a25": "行故，而諸菩薩永斷一切煩惱障、所知障種",
    "T31n1602_003:0492a26": "子。第七善巧方便波羅蜜多，謂諸菩薩以此",
    "T31n1602_003:0492a27": "方便，或由隨順、或由違逆、或由不同意樂、或",
    "T31n1602_003:0492a28": "由作恩報恩、或由威逼、或由清淨，以三種利",
    "T31n1602_003:0492a29": "益攝諸有情，於種種善處令受、令調、令安住、",
    "T31n1602_003:0492b01": "令成立。第八願波羅蜜多，謂諸菩薩中隨有",
    "T31n1602_003:0492b02": "其一為性。懈怠煩惱多故，遂發正願而修諸",
    "T31n1602_003:0492b03": "善，令我未來獲得自性勇猛正勤，煩惱微薄。",
    "T31n1602_003:0492b04": "由此因故，於餘生中如所發求咸果其願，於",
    "T31n1602_003:0492b05": "修善法得強盛力。第九力波羅蜜多，謂諸菩",
    "T31n1602_003:0492b06": "薩由於所修善法得強盛力，依此力故速疾",
    "T31n1602_003:0492b07": "發起靜慮波羅蜜多。第十智波羅蜜多，謂諸",
    "T31n1602_003:0492b08": "菩薩於菩薩藏靜慮波羅蜜多所攝法則智所",
    "T31n1602_003:0492b09": "引世間慧。依此慧故，而諸菩薩速能發起出",
    "T31n1602_003:0492b10": "世無分別不住流轉寂滅道所攝慧波羅蜜",
    "T31n1602_003:0492b11": "多。",
    "T31n1602_003:0492b12": "如是十波羅蜜多，於一切地中皆具修習。若",
    "T31n1602_003:0492b13": "增上者，施波羅蜜多唯在初地，如其次第乃",
    "T31n1602_003:0492b14": "至智波羅蜜多在第十地應知。復次頌曰：",
    "T31n1602_003:0492b15": "菩薩行、攝事，　　及彼陀羅尼、",
    "T31n1602_003:0492b16": "三摩地等門，　　諸無量作意。",
    "T31n1602_003:0492b17": "論曰：菩薩行者，謂四種菩薩行，廣說如經。一、",
    "T31n1602_003:0492b18": "到彼岸行，謂十波羅蜜多，總攝說為到彼岸",
    "T31n1602_003:0492b19": "行，皆是大乘出離義故。二、遍覺分行，謂三十",
    "T31n1602_003:0492b20": "七菩提分法，總攝說為遍覺分行，如實覺了",
    "T31n1602_003:0492b21": "一切所知義故。三、神通行，謂六神通，總攝說",
    "T31n1602_003:0492b22": "為神通行，皆為引攝所化有情界，令生恭敬",
    "T31n1602_003:0492b23": "入聖教義故。四、成熟有情行，謂四攝事，總攝",
    "T31n1602_003:0492b24": "說為成熟有情行。若已入聖教所化有情界，",
    "T31n1602_003:0492b25": "以財法二種攝受義故。此中財攝者，謂助攝",
    "T31n1602_003:0492b26": "受方便令成熟故。法攝者，謂正攝受，轉及",
    "T31n1602_003:0492b27": "隨轉方便令成熟故。如是四攝事，依五種攝",
    "T31n1602_003:0492b28": "行說為攝事。五攝行者，一令附已攝、二令受",
    "T31n1602_003:0492b29": "善攝、三令起善正勤攝、四令善成熟攝、五令",
    "T31n1602_003:0492c01": "善解脫攝。攝事者，謂四攝事，廣說如經。若安",
    "T31n1602_003:0492c02": "立彼，如安立成熟有情行應知。",
    "T31n1602_003:0492c03": "陀羅尼門者，謂諸菩薩無量陀羅尼門，廣說",
    "T31n1602_003:0492c04": "如經。若欲略說陀羅尼相者，謂諸菩薩成就",
    "T31n1602_003:0492c05": "字類，通達於名句文身如意自在，得如是種",
    "T31n1602_003:0492c06": "類念持之力。由念力故，隨一字中而能顯示",
    "T31n1602_003:0492c07": "分別開演一切種染淨之義，是故說名陀羅",
    "T31n1602_003:0492c08": "尼門。",
    "T31n1602_003:0492c09": "三摩地門者，謂諸菩薩無量三摩地門，廣說",
    "T31n1602_003:0492c10": "如經。若欲略說復有八種，謂初靜慮乃至非",
    "T31n1602_003:0492c11": "想非非想處。諸菩薩摩訶薩依此一一三摩",
    "T31n1602_003:0492c12": "地門，出生無量三摩地，諸聲聞獨覺不達其",
    "T31n1602_003:0492c13": "名。此諸三摩地悉能建立十方世界一切三",
    "T31n1602_003:0492c14": "摩地所作之事，是故說名三摩地門。無量作",
    "T31n1602_003:0492c15": "意者，謂五無量作意，廣說如經。一、有情無量",
    "T31n1602_003:0492c16": "作意，謂諸菩薩以增上法行所善修治微妙",
    "T31n1602_003:0492c17": "作意，思惟十方無量世界所攝一切有情世",
    "T31n1602_003:0492c18": "間不可言說種種業報差別之相，或一足、二",
    "T31n1602_003:0492c19": "足、四足、多足，或有色、無色，或有想、無想、非",
    "T31n1602_003:0492c20": "有想非無想，或欲界、色界、無色界，或那洛迦、",
    "T31n1602_003:0492c21": "傍生、鬼趣、人、天，或卵生、濕生、胎生、化生。既思",
    "T31n1602_003:0492c22": "惟已如實了知，如是有情轉、如是有情還，如",
    "T31n1602_003:0492c23": "是染污、如是清淨，如是邪行、如是正行，如是",
    "T31n1602_003:0492c24": "如是行差別故，如是如是諸異熟生。二、世界",
    "T31n1602_003:0492c25": "無量作意，謂諸菩薩乃至思惟十方無量世",
    "T31n1602_003:0492c26": "界器世間相，既思惟已如實了知，此世界染、",
    "T31n1602_003:0492c27": "此世界淨，如實了知皆如幻化，唯是虛妄分",
    "T31n1602_003:0492c28": "別影像虛偽不實，隨相流轉或成或壞，種種",
    "T31n1602_003:0492c29": "形貌差別建立，或勝或劣、或麁或細、或遠或",
    "T31n1602_003:0493a01": "近，或復分析至於極微，或於廣略、或於現化、",
    "T31n1602_003:0493a02": "或於變異、或於遠近、或於隱顯，如是等事而",
    "T31n1602_003:0493a03": "得自在如實了知。三、法界無量作意，謂諸菩",
    "T31n1602_003:0493a04": "薩乃至思惟十方無量世界一切諸法自相共",
    "T31n1602_003:0493a05": "相，既思惟已如實了知，此法是色、此法非色，",
    "T31n1602_003:0493a06": "如色非色，如是有見、無見，有對、無對，有漏、無",
    "T31n1602_003:0493a07": "漏，有為、無為，善、不善、無記，有過失、無過失，欲",
    "T31n1602_003:0493a08": "繫、色繫、無色繫，學、無學、非學非無學，見斷、修",
    "T31n1602_003:0493a09": "斷、無斷，轉法、還法，染法、淨法，流轉法、寂滅法，",
    "T31n1602_003:0493a10": "異生法、賢聖法，聲聞法、獨覺法、如來法，如是",
    "T31n1602_003:0493a11": "等法如實了知。四、所調伏無量作意，謂諸菩",
    "T31n1602_003:0493a12": "薩乃至思惟十方無量世界所化有情種種行",
    "T31n1602_003:0493a13": "種種性，或聲聞種性、或獨覺種性、或如來",
    "T31n1602_003:0493a14": "種性，諸如是等所調種性。既思惟已，如實",
    "T31n1602_003:0493a15": "了知所調伏者，此軟根、此中根、此利根，此下",
    "T31n1602_003:0493a16": "劣勝解、此廣大勝解，此貪行貪阿世耶、此瞋",
    "T31n1602_003:0493a17": "行瞋阿世耶、此癡行癡阿世耶、此等分行等",
    "T31n1602_003:0493a18": "分阿世耶、此昇進阿世耶、此不昇進阿世",
    "T31n1602_003:0493a19": "耶、此微薄塵垢賢善阿世耶，此增盛隨眠、此",
    "T31n1602_003:0493a20": "微薄隨眠、此極細隨眠，此羸損隨眠、此不羸",
    "T31n1602_003:0493a21": "損隨眠，此全隨眠、此不全隨眠，此廣說方解、",
    "T31n1602_003:0493a22": "此略聞即解，此擯遣所調伏、此攝受所調伏，",
    "T31n1602_003:0493a23": "此軟所調伏、此麁所調伏、此麁軟俱調伏、此",
    "T31n1602_003:0493a24": "應捨置方乃調伏，如是等處如實了知。五、調",
    "T31n1602_003:0493a25": "伏方便無量作意，謂諸菩薩乃至思惟十方",
    "T31n1602_003:0493a26": "無量世界所化有情調伏方便，既思惟已如",
    "T31n1602_003:0493a27": "實了知，此因說祕密之法方能調伏、此因說",
    "T31n1602_003:0493a28": "顯了之法方能調伏，此因攝受方便、此因折",
    "T31n1602_003:0493a29": "伏方便，此轉方便、此隨轉方便，此應隨順、此",
    "T31n1602_003:0493b01": "應違逆，此因不同分阿世耶，此應作恩報恩、",
    "T31n1602_003:0493b02": "此應示威奮威，此因清淨，此因示現奇特神",
    "T31n1602_003:0493b03": "變、此因示現奇特記別、此因示現奇特教誡、",
    "T31n1602_003:0493b04": "此因示現種種威勢、此因善誘種種教授，此",
    "T31n1602_003:0493b05": "因麁相、此因軟相、此因麁軟俱相，此因捨置、",
    "T31n1602_003:0493b06": "此因略說法要能令調伏、此因廣演法要方",
    "T31n1602_003:0493b07": "令謂伏，如是等方便如實了知。復次頌曰：",
    "T31n1602_003:0493b08": "真如作意相，　　信解不思議，",
    "T31n1602_003:0493b09": "廣大阿世耶，　　應知諸自數。",
    "T31n1602_003:0493b10": "論曰：真如作意相者，謂緣七種遍滿真如作",
    "T31n1602_003:0493b11": "意，廣說如經。一、流轉真如作意，謂已見諦諸",
    "T31n1602_003:0493b12": "菩薩，以增上法行善修治作意於染淨法時，",
    "T31n1602_003:0493b13": "思惟諸行無始世來流轉實性。既思惟已，離",
    "T31n1602_003:0493b14": "無因見及不平等因見。二、實相真如作意，謂",
    "T31n1602_003:0493b15": "如前說，乃至於染淨法因思惟諸法、眾生無",
    "T31n1602_003:0493b16": "我性及法無我性。既思惟已，一切身見及思",
    "T31n1602_003:0493b17": "惟分別眾相作意不復現行。三、唯識真如作",
    "T31n1602_003:0493b18": "意，謂如前說，乃至於染淨法所依思惟諸法",
    "T31n1602_003:0493b19": "唯識之性。既思惟已如實了知，唯心染故眾",
    "T31n1602_003:0493b20": "生染、唯心淨故眾生淨。四、安立真如作意，謂",
    "T31n1602_003:0493b21": "如前說，乃至於染污法體思惟苦諦。既思惟",
    "T31n1602_003:0493b22": "已，欲令知故為有情說。五、邪行真如作意，謂",
    "T31n1602_003:0493b23": "如前說，乃至於染污法因思惟集諦。既思惟",
    "T31n1602_003:0493b24": "已，欲令斷故為有情說。六、清淨真如作意，謂",
    "T31n1602_003:0493b25": "如前說，乃至於清淨法體思惟滅諦。既思惟",
    "T31n1602_003:0493b26": "已，欲令證故為有情說。七、正行真如作意，謂",
    "T31n1602_003:0493b27": "如前說，乃至於清淨行思惟道諦。既思惟已，",
    "T31n1602_003:0493b28": "欲令修故為有情說。",
    "T31n1602_003:0493b29": "信解不思議者，謂諸菩薩於難思處已得信",
    "T31n1602_003:0493c01": "解，廣說如經。若欲略說此信解相，謂於最極",
    "T31n1602_003:0493c02": "甚深所知之義、已入地諸菩薩及諸如來所",
    "T31n1602_003:0493c03": "行境界，及於諸佛菩薩最極廣大威德，起淳",
    "T31n1602_003:0493c04": "直信，此難思議非擬度境界，既了達已而生",
    "T31n1602_003:0493c05": "信解。",
    "T31n1602_003:0493c06": "廣大阿世耶者，謂大我阿世耶及廣普阿世",
    "T31n1602_003:0493c07": "耶。大我阿世耶者，謂諸菩薩由得自他平等",
    "T31n1602_003:0493c08": "解故，為諸有情皆得解脫清淨信欲。廣普阿",
    "T31n1602_003:0493c09": "世耶者，謂諸菩薩於流轉寂滅得無分別平",
    "T31n1602_003:0493c10": "等解故，為利有情二俱不住清淨信欲。",
    "T31n1602_003:0493c11": "應知諸自數者，謂應知種種覺分自數。如是",
    "T31n1602_003:0493c12": "已說覺分，補特伽羅今當說。頌曰：",
    "T31n1602_003:0493c13": "隨信行等七，　　復八種應知，",
    "T31n1602_003:0493c14": "及極七返等，　　退法等有六。",
    "T31n1602_003:0493c15": "論曰：補特伽羅當知多種。今最初釋七種賢",
    "T31n1602_003:0493c16": "聖，謂隨信行等七，廣說如經。一、隨信行，謂如",
    "T31n1602_003:0493c17": "有一，性是軟根，純熟相續，自昔已來恒信解",
    "T31n1602_003:0493c18": "行，由此因緣，今於諸諦隨信解行趣向諦觀。",
    "T31n1602_003:0493c19": "二、隨法行，謂如有一，性是利根，純熟相續，自",
    "T31n1602_003:0493c20": "昔已來恒擇法行，由此因緣，今於諸諦隨擇",
    "T31n1602_003:0493c21": "法行趣向諦觀。三、信解，即隨信行，已見聖諦。",
    "T31n1602_003:0493c22": "四、見至，即隨法行，已見聖諦。五、身證，謂於八",
    "T31n1602_003:0493c23": "解脫身證具足住，未得諸漏無餘盡滅。六、慧",
    "T31n1602_003:0493c24": "解脫，謂已得諸漏無餘盡滅，未得八解脫身",
    "T31n1602_003:0493c25": "證具足住。七、俱解脫，謂已得諸漏無餘盡滅，",
    "T31n1602_003:0493c26": "及於八解脫身證具足住。八種者，謂預流果、",
    "T31n1602_003:0493c27": "向等八，廣說如經。一、預流向，謂如有一，純熟",
    "T31n1602_003:0493c28": "相續，超過一切外異生地入正性離生，若未",
    "T31n1602_003:0493c29": "證得初預流果，終無中夭。二、預流果，若隨勝",
    "T31n1602_003:0494a01": "攝永斷三結，若全攝者永斷一切見所斷惑，",
    "T31n1602_003:0494a02": "由此聖者已見諦故，最初證得逆流行果。三、",
    "T31n1602_003:0494a03": "一來向，謂如有一，或世間道倍離欲界貪已",
    "T31n1602_003:0494a04": "趣入正性離生，或預流果為斷欲界上中品",
    "T31n1602_003:0494a05": "惑修對治行。四、一來果，或倍離欲已入正性",
    "T31n1602_003:0494a06": "離生然後證得，或預流果進斷欲界上中品",
    "T31n1602_003:0494a07": "惑故得。即依此斷，說名微薄欲貪瞋癡。此云",
    "T31n1602_003:0494a08": "何知？謂以籌慮作意觀察境時，心生於捨，無",
    "T31n1602_003:0494a09": "習向心、無習趣心、無習著心，應知是人三毒",
    "T31n1602_003:0494a10": "微薄。五、不還向，謂如有一，或世間道先離欲",
    "T31n1602_003:0494a11": "界貪已趣入正性離生，或一來果進斷欲界",
    "T31n1602_003:0494a12": "餘煩惱故修對治行。六、不還果，或先離欲入",
    "T31n1602_003:0494a13": "正性離生然後證得，或一來果盡斷欲界餘",
    "T31n1602_003:0494a14": "煩惱故得。七、阿羅漢向，謂如有一，學已見迹，",
    "T31n1602_003:0494a15": "為斷非想非非想地煩惱故，修對治行。八、阿",
    "T31n1602_003:0494a16": "羅漢果，謂永斷一切非想非非想地煩惱故",
    "T31n1602_003:0494a17": "得。",
    "T31n1602_003:0494a18": "極七返等者，謂極七返等八，依生建立，廣說",
    "T31n1602_003:0494a19": "如經。一、極七返，謂即預流果。由善修聖道故，",
    "T31n1602_003:0494a20": "或於天上、或於人間、或天上人間，受七有生",
    "T31n1602_003:0494a21": "已得盡苦際。二、家家，謂即預流果。由善修聖",
    "T31n1602_003:0494a22": "道故，或生天上或生人間，從家至家得盡苦",
    "T31n1602_003:0494a23": "際。三、一間，謂即一來果。由善修聖道故，或",
    "T31n1602_003:0494a24": "生天上，即於彼處定證寂滅；或生人間，即於",
    "T31n1602_003:0494a25": "此處定證寂滅。四、中間證寂滅，謂即不還果。",
    "T31n1602_003:0494a26": "已斷根本生結、未斷趣向生結，上品修習聖",
    "T31n1602_003:0494a27": "道力故，生中有中即證寂滅、或有不進向生",
    "T31n1602_003:0494a28": "處而證寂滅、或有進向生處未至本生而證",
    "T31n1602_003:0494a29": "寂滅。五、生證寂滅，謂即不還果。中品修習聖",
    "T31n1602_003:0494b01": "道故，未斷二種生結，隨生一處意生天中，初",
    "T31n1602_003:0494b02": "生之時即證寂滅。六、無行證寂滅，即此聖者",
    "T31n1602_003:0494b03": "行少行已，及少精進而證寂滅，餘悉如前。七、",
    "T31n1602_003:0494b04": "有行證寂滅，謂即不還果。下品修習聖道故，",
    "T31n1602_003:0494b05": "未斷二結，隨生一處意生天中，行多行已，及",
    "T31n1602_003:0494b06": "多精進而證寂滅。八、上流，謂即不還果。隨生",
    "T31n1602_003:0494b07": "一處意生天中，於彼不能得諸漏盡，復進生",
    "T31n1602_003:0494b08": "上，於餘身中方證寂滅。",
    "T31n1602_003:0494b09": "退法等有六者，謂退法等六無學果，廣說如",
    "T31n1602_003:0494b10": "經。一、退法，謂成就如是軟根，若思自害、不思",
    "T31n1602_003:0494b11": "自害，若放逸、若不放逸，俱可退失現法樂住",
    "T31n1602_003:0494b12": "及世間功德，不能練根、不能發起勝品功德。",
    "T31n1602_003:0494b13": "二、思法，謂成就如是軟根，若思自害即能不",
    "T31n1602_003:0494b14": "退，不思害時即可退失。此人作是思惟：寧使",
    "T31n1602_003:0494b15": "我勝諸魔，不令諸魔勝我。如是思已而思自",
    "T31n1602_003:0494b16": "害。此亦不能練根、不能發起勝品功德。三、",
    "T31n1602_003:0494b17": "護法，謂成就如是軟根，雖不思自害，不放逸",
    "T31n1602_003:0494b18": "故能不退失；若心放逸即可退失，不能練根、",
    "T31n1602_003:0494b19": "不能發起勝品功德。四、住不動，謂成就如是",
    "T31n1602_003:0494b20": "軟根，雖不思自害及行放逸，然皆不退，不能",
    "T31n1602_003:0494b21": "練根、不能發起勝品功德。五、堪能通達，謂成",
    "T31n1602_003:0494b22": "就如是軟根堪能不退，能練諸根及能發起",
    "T31n1602_003:0494b23": "勝品功德。六、不動法，謂從先來自性成就利",
    "T31n1602_003:0494b24": "根，此人於諸善根，不為已得退法之所搖動，",
    "T31n1602_003:0494b25": "亦不為發勝功德及上練根之所動搖，是故",
    "T31n1602_003:0494b26": "說名為不動法。復次頌曰：",
    "T31n1602_003:0494b27": "軟根等七種，　　在俗及出家，",
    "T31n1602_003:0494b28": "聲聞乘等三，　　可救、不可救。",
    "T31n1602_003:0494b29": "軟根等七種者，一、軟根，謂成就信等五根，或",
    "T31n1602_003:0494c01": "自性軟或未增長，求勝進時加行遲鈍。第二、",
    "T31n1602_003:0494c02": "利根，應知反此。三、貪行，謂於前世久習貪欲，",
    "T31n1602_003:0494c03": "及不修習貪欲對治。是因緣故，於此生中雖",
    "T31n1602_003:0494c04": "逢下劣可愛境界，亦起猛利相續貪愛，難離",
    "T31n1602_003:0494c05": "難厭，於修善法加行遲鈍。如貪行，第四瞋行、",
    "T31n1602_003:0494c06": "第五癡行亦爾。此中差別者，雖逢微小可瞋",
    "T31n1602_003:0494c07": "境界，亦起猛利相續瞋恚；雖逢麁淺可癡境",
    "T31n1602_003:0494c08": "界，亦起猛利相續愚癡。六、等分行，謂於前世",
    "T31n1602_003:0494c09": "不習上品貪欲瞋癡，設有習者復已修習彼",
    "T31n1602_003:0494c10": "對治法。是因緣故，於此生中逢可愛等三種",
    "T31n1602_003:0494c11": "境界，隨境品類起貪瞋癡三種纏惑，非難離",
    "T31n1602_003:0494c12": "非易離、非難厭非易厭，於修善法不遲不速。",
    "T31n1602_003:0494c13": "七、薄塵行，謂如有一，於過去生不久數習貪",
    "T31n1602_003:0494c14": "欲瞋癡，然已修習彼對治法。是因緣故，於此",
    "T31n1602_003:0494c15": "世中雖逢勝上可愛等境，而能不起猛利相",
    "T31n1602_003:0494c16": "續貪恚癡纏，雖或時起下品中品，然易離易",
    "T31n1602_003:0494c17": "厭，於修善法加行速疾。",
    "T31n1602_003:0494c18": "在俗者，謂處家白衣，受用五欲，營搆俗業",
    "T31n1602_003:0494c19": "以自活命。",
    "T31n1602_003:0494c20": "出家者，謂持出家威儀相貌，棄捨俗境受持",
    "T31n1602_003:0494c21": "禁戒，如法乞求清淨自活。",
    "T31n1602_003:0494c22": "聲聞乘等三者，一、聲聞乘，謂住聲聞法性，為",
    "T31n1602_003:0494c23": "令自身證寂滅故，發正願已修方便行。二、獨",
    "T31n1602_003:0494c24": "覺乘，謂住獨覺法性，為令自身證寂滅故，不",
    "T31n1602_003:0494c25": "由師教，發正願已修方便行。三、大乘，謂住大",
    "T31n1602_003:0494c26": "乘法性，為令自他證寂滅故，不由師教，發正",
    "T31n1602_003:0494c27": "願已修方便行。",
    "T31n1602_003:0494c28": "可救者，謂有三乘寂滅法性。",
    "T31n1602_003:0494c29": "不可救者，謂無三乘寂滅法性。復次頌曰：",
    "T31n1602_003:0495a01": "入方便等九，　　生差別故二，",
    "T31n1602_003:0495a02": "復由諸界別，　　應知十三種。",
    "T31n1602_003:0495a03": "論曰：入方便等九者，一、已入方便，謂於如來",
    "T31n1602_003:0495a04": "自覺自說法毘奈耶得堅淨信，已受尸羅、已",
    "T31n1602_003:0495a05": "聞正法，已增長捨、已具正見。第二、未入方",
    "T31n1602_003:0495a06": "便，應知反此。三、有障，謂有三障：一煩惱障、",
    "T31n1602_003:0495a07": "二業障、三報障，由能障礙修習善法。第四、無",
    "T31n1602_003:0495a08": "障，應知反此。五、未成熟，謂未得善根資心相",
    "T31n1602_003:0495a09": "續，不能現法證見諦理，不得現法下中上乘",
    "T31n1602_003:0495a10": "所證寂滅。第六、已成熟，應知反此。七、具縛，",
    "T31n1602_003:0495a11": "所謂異生。八、不具縛，謂彼六種有學聖者，從",
    "T31n1602_003:0495a12": "預流果乃至第六阿羅漢向。九、無縛，謂彼無",
    "T31n1602_003:0495a13": "學阿羅漢果。生差別故二者，一、人趣，謂生人",
    "T31n1602_003:0495a14": "趣，得人種類。二、非人趣，謂生餘趣那洛迦、傍",
    "T31n1602_003:0495a15": "生及與鬼趣、天龍、藥叉、阿素洛、揭路荼、緊捺洛、",
    "T31n1602_003:0495a16": "牟呼洛伽等生類差別。",
    "T31n1602_003:0495a17": "復由諸界別應知十三種者，一、欲界異生，謂",
    "T31n1602_003:0495a18": "生欲界未見諦者。二、欲界有學，謂生欲界已",
    "T31n1602_003:0495a19": "見聖諦六種有學，謂從預流果乃至第六阿",
    "T31n1602_003:0495a20": "羅漢向。三、欲界無學，謂生欲界阿羅漢果。四、",
    "T31n1602_003:0495a21": "色界異生，謂生色界未見諦者。五、色界有學，",
    "T31n1602_003:0495a22": "謂生色界已見聖諦二種有學，一不還果、二",
    "T31n1602_003:0495a23": "阿羅漢向。六、色界無學，謂生色界阿羅漢果。",
    "T31n1602_003:0495a24": "七、無色異生，謂生無色未見諦者。八、無色有",
    "T31n1602_003:0495a25": "學，謂生無色已見聖諦二種有學，一不還果、",
    "T31n1602_003:0495a26": "二阿羅漢向。九、無色無學，謂生無色阿羅漢",
    "T31n1602_003:0495a27": "果。十、欲界獨覺，謂住獨覺法性，於前生中或",
    "T31n1602_003:0495a28": "未見諦或已見諦，今生欲界，不由師教，依先",
    "T31n1602_003:0495a29": "因力修覺分法，證得一切諸結永盡。此復二",
    "T31n1602_003:0495b01": "種，一如朅伽獨一而行、二獨勝部眾而行。十",
    "T31n1602_003:0495b02": "一、欲界菩薩，謂生欲界住菩薩法性，為令自",
    "T31n1602_003:0495b03": "他證寂滅故，已發正願，修習一切無上菩提",
    "T31n1602_003:0495b04": "諸方便行。十二、色界菩薩，謂生色界中住菩",
    "T31n1602_003:0495b05": "薩法性，遠離無色修諸靜慮，為令自他證寂",
    "T31n1602_003:0495b06": "滅故，已發正願，修習一切無上菩提諸方便",
    "T31n1602_003:0495b07": "行。十三、不可思議諸佛如來，謂依修習不住",
    "T31n1602_003:0495b08": "流轉及與寂滅無分別道，證得諸佛共有解",
    "T31n1602_003:0495b09": "脫法身所攝無上轉依遍行，十方一切世界",
    "T31n1602_003:0495b10": "作一切有情一切利益事無有斷盡。如是已",
    "T31n1602_003:0495b11": "說補特伽羅，果今當說。頌曰：",
    "T31n1602_003:0495b12": "果斷有五種，　　遍知及清淨，",
    "T31n1602_003:0495b13": "淨、果、界、菩提，　　無學由自數。",
    "T31n1602_003:0495b14": "論曰：果斷有五種者，謂諸果中斷有五種。一、",
    "T31n1602_003:0495b15": "諸纏斷，謂由四種對治故，遠離現行諸煩惱",
    "T31n1602_003:0495b16": "纏。四對治者，一散亂對治、二顯了對治、三羸",
    "T31n1602_003:0495b17": "劣對治、四摧伏對治。散亂對治者，謂於前八",
    "T31n1602_003:0495b18": "妙法行中方便修習，或復於餘定地善法方",
    "T31n1602_003:0495b19": "便修習。顯了對治者，謂於第九法行方便修",
    "T31n1602_003:0495b20": "習。羸劣對治者，謂由先善根資助心故煩惱",
    "T31n1602_003:0495b21": "羸弱。摧伏對治者，謂由世間道隨力制伏煩",
    "T31n1602_003:0495b22": "惱種子。二、隨眠斷，謂由出世間道，隨力永斷",
    "T31n1602_003:0495b23": "煩惱種子。三、永盡貪斷，謂由永斷隨眠惑故，",
    "T31n1602_003:0495b24": "貪煩惱斷。如永盡貪斷，如是第四永盡瞋斷、",
    "T31n1602_003:0495b25": "第五永盡癡斷，應知由極淨善通達見力，諸",
    "T31n1602_003:0495b26": "事煩惱畢竟斷故，名永盡斷。",
    "T31n1602_003:0495b27": "遍知者，謂九遍知，諸果所攝，依斷遍知說。一、",
    "T31n1602_003:0495b28": "欲繫見苦集所斷煩惱斷遍知，由此二諦有",
    "T31n1602_003:0495b29": "漏攝故。二、色無色繫見苦及集所斷煩惱斷",
    "T31n1602_003:0495c01": "遍知，由此二界定地攝故。三、欲繫見滅所斷",
    "T31n1602_003:0495c02": "煩惱斷遍知，由此無漏無為攝故。四、色無色",
    "T31n1602_003:0495c03": "繫見滅所斷煩惱斷遍知，由此定地增上攝",
    "T31n1602_003:0495c04": "故。五、欲繫見道所斷煩惱斷遍知，由此無漏",
    "T31n1602_003:0495c05": "有為攝故。六、色無色繫見道所斷煩惱斷遍",
    "T31n1602_003:0495c06": "知，由此定地增上攝故。七、五順下分結斷遍",
    "T31n1602_003:0495c07": "知，由出過下界故。八、色貪盡遍知，由出過中",
    "T31n1602_003:0495c08": "界故。九、無色貪盡遍知，由出過妙界故。",
    "T31n1602_003:0495c09": "清淨者，謂九種清淨，廣說如經。一、尸羅清淨，",
    "T31n1602_003:0495c10": "謂如有一，善住尸羅及善守護別解脫戒，如",
    "T31n1602_003:0495c11": "法威儀行處具足，於小罪中見大怖畏，受學",
    "T31n1602_003:0495c12": "學處。二、心清淨，謂如有一，依戒清淨遠離欲",
    "T31n1602_003:0495c13": "惡不善法，如前所說初靜慮第二第三第",
    "T31n1602_003:0495c14": "四靜慮具足住。三、見清淨，謂如有一，具心清",
    "T31n1602_003:0495c15": "淨鮮白無穢，離諸煩惱得住不動，為欲證得",
    "T31n1602_003:0495c16": "漏盡智故觀察諸諦，如實了知，此苦聖諦、此",
    "T31n1602_003:0495c17": "苦集聖諦、此苦滅聖諦、此趣苦滅行道聖諦。",
    "T31n1602_003:0495c18": "四、度疑清淨，謂如有一，依見清淨於佛法僧",
    "T31n1602_003:0495c19": "無惑無疑。五、道非道智見清淨，謂如有一，依",
    "T31n1602_003:0495c20": "度疑清淨得妙智見，唯佛所說僧所行道能",
    "T31n1602_003:0495c21": "得出離。此復云何？謂能盡苦及證苦邊。若諸",
    "T31n1602_003:0495c22": "外道所說之道，不能盡苦及證苦邊。六、行智",
    "T31n1602_003:0495c23": "見清淨，謂如有一，依道非道智見清淨得妙",
    "T31n1602_003:0495c24": "智見，知出離道有下中上：下者，苦遲通行所",
    "T31n1602_003:0495c25": "攝；中者，苦速通行樂遲通行所攝；上者，樂速",
    "T31n1602_003:0495c26": "通行所攝。七、行斷智見清淨，謂如有一，依行",
    "T31n1602_003:0495c27": "智見清淨得妙智見，謂我應斷下中之行，及",
    "T31n1602_003:0495c28": "為發起上妙聖行。八、無緣寂滅清淨，謂如有",
    "T31n1602_003:0495c29": "一，依行斷智見清淨，證得無餘諸漏永盡。九、",
    "T31n1602_003:0496a01": "國土清淨，謂諸佛共有無上功能，果能示現",
    "T31n1602_003:0496a02": "不可思議國土莊嚴，極淨佛思及極淨菩薩思",
    "T31n1602_003:0496a03": "及思眷屬法。",
    "T31n1602_003:0496a04": "淨者，謂四證淨，廣說如經。一、佛證淨，謂已見",
    "T31n1602_003:0496a05": "諦者，於如來所善住出世間信，及後所得善",
    "T31n1602_003:0496a06": "住世間信。如佛證淨，如是第二法證淨、第三",
    "T31n1602_003:0496a07": "僧證淨應知。四、聖所愛戒證淨，謂已見諦者，",
    "T31n1602_003:0496a08": "於已得決定不作律儀聖所愛戒所善住出世",
    "T31n1602_003:0496a09": "間信，及後所得善住世間信。",
    "T31n1602_003:0496a10": "果者，謂四沙門果，廣說如經。一、預流沙門果，",
    "T31n1602_003:0496a11": "若隨勝攝，三結永斷，謂身見、戒禁取及疑；若",
    "T31n1602_003:0496a12": "全分攝，一切見道所斷煩惱永斷。由彼斷故，",
    "T31n1602_003:0496a13": "得預流果不墮落法，或極七返、或復家家。二、",
    "T31n1602_003:0496a14": "一來沙門果，若隨勝攝，三結永斷，薄貪瞋癡；",
    "T31n1602_003:0496a15": "若全分攝，一切見道所斷煩惱永斷，及欲界",
    "T31n1602_003:0496a16": "繫修道所斷上品中品煩惱永斷。由彼斷故，",
    "T31n1602_003:0496a17": "得一來果，或復一間。三、不還沙門果，若隨勝",
    "T31n1602_003:0496a18": "攝，五順下分結永斷，所謂身見、戒禁取、疑、貪",
    "T31n1602_003:0496a19": "欲、瞋恚；若全分攝，一切見道所斷煩惱永斷，",
    "T31n1602_003:0496a20": "及欲界繫修道所斷煩惱永斷，或色界繫煩",
    "T31n1602_003:0496a21": "惱永斷，或無色界一分煩惱永斷。由彼斷故，",
    "T31n1602_003:0496a22": "得不還果，或中間寂滅、或生寂滅、或無行寂",
    "T31n1602_003:0496a23": "滅、或有行寂滅、或復上流。四、阿羅漢沙門果，",
    "T31n1602_003:0496a24": "若隨勝攝，貪欲、瞋、癡無餘永斷；若全分攝，見",
    "T31n1602_003:0496a25": "修所斷一切煩惱永斷無餘。由彼斷故，得阿",
    "T31n1602_003:0496a26": "羅漢諸漏永盡，乃至廣說阿羅漢六恒住法。",
    "T31n1602_003:0496a27": "界者，謂三種界，廣說如經。一、斷界，謂斷見道",
    "T31n1602_003:0496a28": "所斷諸行。二、離界，謂離修道所斷諸行。三、滅",
    "T31n1602_003:0496a29": "界，謂滅所依所攝諸行。",
    "T31n1602_003:0496b01": "菩提者，謂三種菩提，如經廣說。一、聲聞菩提，",
    "T31n1602_003:0496b02": "謂聲聞乘轉依所得寂滅及趣寂滅道。二、獨",
    "T31n1602_003:0496b03": "覺菩提，謂獨覺乘轉依所得寂滅及趣寂滅",
    "T31n1602_003:0496b04": "道。三、無上正等菩提，所謂大乘轉依所得寂",
    "T31n1602_003:0496b05": "滅趣寂滅道，及作一切有情利益安樂道。無",
    "T31n1602_003:0496b06": "學者，謂十無學法，廣說如經。一、無學正見，謂",
    "T31n1602_003:0496b07": "阿羅漢於苦思惟苦乃至於道思惟道，無漏",
    "T31n1602_003:0496b08": "作意相應擇法極簡擇等，如前廣說。如無學",
    "T31n1602_003:0496b09": "正見，如是乃至第八正三摩地，如前應知。九、",
    "T31n1602_003:0496b10": "無學正解脫，謂離一切煩惱麁重，無學心上",
    "T31n1602_003:0496b11": "離煩惱障調堪任法。十、無學正智，謂阿羅漢",
    "T31n1602_003:0496b12": "盡智及無生智。",
    "T31n1602_003:0496b13": "由自數者，前所說果，各由自數差別應知。復",
    "T31n1602_003:0496b14": "次頌曰：",
    "T31n1602_003:0496b15": "斷多因故斷，　　建立斷所從，",
    "T31n1602_003:0496b16": "由作意依修，　　及得斷次第。",
    "T31n1602_003:0496b17": "論曰：斷多因故斷者，斷果多因故煩惱斷，謂",
    "T31n1602_003:0496b18": "四種因諸煩惱斷：一所依滅故、二所依轉故、",
    "T31n1602_003:0496b19": "三知所緣故、四樂所緣故。復有五因斷諸煩",
    "T31n1602_003:0496b20": "惱：一知彼體故、二知彼事故、三知彼過故、四",
    "T31n1602_003:0496b21": "避彼緣故、五修彼對治作意法故。復有四因",
    "T31n1602_003:0496b22": "煩惱已斷：一依無餘滅故、二依無餘轉故、三",
    "T31n1602_003:0496b23": "對治無餘修故、四心無餘解脫故。",
    "T31n1602_003:0496b24": "建立斷所從者，謂從所緣境斷諸煩惱，於所",
    "T31n1602_003:0496b25": "緣境斷煩惱已無繫縛故，諸相應法亦復隨",
    "T31n1602_003:0496b26": "斷。未來現在煩惱可斷，永害麁重說煩惱斷。",
    "T31n1602_003:0496b27": "由作意者，謂由總緣諦修作意故斷諸煩惱。",
    "T31n1602_003:0496b28": "由依者，謂由依止七依定故斷諸煩惱，謂初",
    "T31n1602_003:0496b29": "靜慮乃至第七無所有處。",
    "T31n1602_003:0496c01": "由修者，謂修四念住及四正斷，乃至修習八",
    "T31n1602_003:0496c02": "聖道支故斷煩惱。",
    "T31n1602_003:0496c03": "及得斷次第者，有五種次第諸煩惱斷，一先",
    "T31n1602_003:0496c04": "斷見道所斷煩惱、二後斷修道所斷煩惱、三",
    "T31n1602_003:0496c05": "先漸調伏諸現煩惱、四然後永斷一切煩惱、",
    "T31n1602_003:0496c06": "五最後超過一切煩惱。復次頌曰：",
    "T31n1602_003:0496c07": "斷差別應知，　　及斷相利益，",
    "T31n1602_003:0496c08": "如是如所說，　　復應知多種。",
    "T31n1602_003:0496c09": "論曰：斷差別應知多種者，諸煩惱斷多種差",
    "T31n1602_003:0496c10": "別，謂有諸纏斷、有隨眠斷、有由世間道、有由",
    "T31n1602_003:0496c11": "出世間道、有由聲聞乘作意、有由獨覺乘作",
    "T31n1602_003:0496c12": "意、有由菩薩乘作意、有暫時斷、有畢竟斷，諸",
    "T31n1602_003:0496c13": "如是等煩惱斷滅差別應知。",
    "T31n1602_003:0496c14": "斷相利益復應知多種者，諸煩惱斷有多種",
    "T31n1602_003:0496c15": "相利益應知，如經廣說。謂不墜墮法、定趣菩",
    "T31n1602_003:0496c16": "提、已至正法、臨至正法、證解正法、得證源底、",
    "T31n1602_003:0496c17": "得遍證源底、聖智見成就，不復能計苦樂等",
    "T31n1602_003:0496c18": "法自作、他作及自他作，及非自他二種共作。",
    "T31n1602_003:0496c19": "亦不復計諸苦及樂無因而生，不復故斷傍",
    "T31n1602_003:0496c20": "生等命，不復故越諸所學處，不復能起五無",
    "T31n1602_003:0496c21": "間業，不復求請諸外道師亦不以彼為真福",
    "T31n1602_003:0496c22": "田，不復瞻仰觀察餘沙門婆羅門等邪眾顏",
    "T31n1602_003:0496c23": "面，不復於彼三世法中生疑生惑，不復受彼",
    "T31n1602_003:0496c24": "第八有報。如是證得阿羅漢果，永盡諸漏，已",
    "T31n1602_003:0496c25": "作所作。所作已辦得阿羅漢六恒住法，廣",
    "T31n1602_003:0496c26": "說如經，謂成就六種相續住法。若眼見色，心",
    "T31n1602_003:0496c27": "不憂喜，捨念正知。如是耳鼻舌身若意識法，",
    "T31n1602_003:0496c28": "心不憂喜，捨念正知。諸所行行，為自利益、為",
    "T31n1602_003:0496c29": "利益他、為利眾生、為樂眾生、為愍世間、為諸",
    "T31n1602_003:0497a01": "天人得義利樂。諸如是等煩惱永斷，有多種",
    "T31n1602_003:0497a02": "相利益應知。",
    "T31n1602_003:0497a03": "顯揚聖教論卷第三"
}