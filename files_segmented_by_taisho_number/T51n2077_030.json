{
    "T51n2077_030:0673a25": "續傳燈錄卷第三十",
    "T51n2077_030:0673a27": "大鑑下第十六世",
    "T51n2077_030:0673a28": "雪竇明禪師法嗣",
    "T51n2077_030:0673a29": "密州嗜山寧禪師上堂。有時孤峯頂上嘯月",
    "T51n2077_030:0673b01": "眠雲。有時大洋海中翻波走浪。有時十字街",
    "T51n2077_030:0673b02": "頭七穿八穴。諸人還相委悉麼。樟樹花開盛",
    "T51n2077_030:0673b03": "芭蕉葉最多。",
    "T51n2077_030:0673b04": "淨慈昌禪師法嗣",
    "T51n2077_030:0673b05": "臨安府五雲悟禪師。苕溪人也。上堂。月堂老",
    "T51n2077_030:0673b06": "漢道。行不見行是箇甚麼。坐不見坐是箇甚",
    "T51n2077_030:0673b07": "麼。著衣時不見著衣是箇甚麼。喫飯時不見",
    "T51n2077_030:0673b08": "喫飯是箇甚麼。山僧雖與他同床打睡。要且",
    "T51n2077_030:0673b09": "各自做夢。何故行見行坐見坐。著衣時見著",
    "T51n2077_030:0673b10": "衣。喫飯時見喫飯。無有不見底道理。亦無箇",
    "T51n2077_030:0673b11": "是甚麼。諸人且道。老漢底是。五雲底是。拈拄",
    "T51n2077_030:0673b12": "杖卓一下曰。桃紅李白薔薇紫。問著春風總",
    "T51n2077_030:0673b13": "不知。",
    "T51n2077_030:0673b14": "靈隱光禪師法嗣",
    "T51n2077_030:0673b15": "臨安府中竺癡禪元妙禪師。婺州王氏。僧問。",
    "T51n2077_030:0673b16": "如何是截斷眾流句。師曰。佛祖開口無分。曰",
    "T51n2077_030:0673b17": "如何是函蓋乾坤句。師曰。匝地普天。曰如何",
    "T51n2077_030:0673b18": "是隨波逐浪句。師曰。有時入荒草有時上孤",
    "T51n2077_030:0673b19": "峯。上堂。黃昏雞報曉。半夜日頭明。驚起雪師",
    "T51n2077_030:0673b20": "子。瞠開紅眼睛。上堂。去年梅今歲柳顏色馨",
    "T51n2077_030:0673b21": "香。喝一喝。良久曰。若不得這一喝幾乎道著",
    "T51n2077_030:0673b22": "依舊。且道。道著後如何。眼睛突出。",
    "T51n2077_030:0673b23": "圓覺曇禪師法嗣",
    "T51n2077_030:0673b24": "撫州靈巖圓日禪師。上堂。悟無不悟得無不",
    "T51n2077_030:0673b25": "得。九年面壁空勞力。三脚驢兒跳上天。泥牛",
    "T51n2077_030:0673b26": "入海無蹤跡。為甚如此。九九八十一。",
    "T51n2077_030:0673b27": "嶽麓海禪師法嗣",
    "T51n2077_030:0673b28": "荊門軍玉泉思達禪師。僧問。如何是一印印",
    "T51n2077_030:0673b29": "空。師曰。萬象收歸古鑑中。曰如何是一印印",
    "T51n2077_030:0673c01": "水。師曰。秋蟾影落千江裏。曰如何是一印印",
    "T51n2077_030:0673c02": "泥。師曰。細觀文彩未生時。",
    "T51n2077_030:0673c03": "天寧卓禪師法嗣",
    "T51n2077_030:0673c04": "慶元府育王無示介諶禪師。溫州張氏子。謝",
    "T51n2077_030:0673c05": "知事上堂。尺頭有寸鑑者猶稀。秤尾無星且",
    "T51n2077_030:0673c06": "莫錯認。若欲定古今輕重較佛祖短長。但請",
    "T51n2077_030:0673c07": "於中著一隻眼果能。一尺還他十寸。八兩元",
    "T51n2077_030:0673c08": "是半斤。自然內外和平家國無事。山僧今日",
    "T51n2077_030:0673c09": "已是兩手分付。汝等諸人還肯信受奉行也",
    "T51n2077_030:0673c10": "無。尺量刀剪遍世間。誌公不是閑和尚。上堂。",
    "T51n2077_030:0673c11": "文殊智普賢行。多年曆日。德山棒臨濟喝。亂",
    "T51n2077_030:0673c12": "世英雄。汝等諸人穿僧堂入佛殿。還知嶮過",
    "T51n2077_030:0673c13": "鐵圍關麼。忽然踏著釋迦頂[寧*頁]。磕著聖僧額",
    "T51n2077_030:0673c14": "頭。不免一場禍事。上堂。我若說有爾為有礙。",
    "T51n2077_030:0673c15": "我若說無爾為無礙。我若橫說爾又跨不過。",
    "T51n2077_030:0673c16": "我若竪說爾又跳不出。若欲叢林平怙大家",
    "T51n2077_030:0673c17": "無事。不如推倒育王。且道育王如何推得倒",
    "T51n2077_030:0673c18": "去。召大眾曰。著力著力。復曰。苦哉苦哉。育王",
    "T51n2077_030:0673c19": "被人推倒了也。還有路見不平拔劍相為底",
    "T51n2077_030:0673c20": "麼。若無山僧不免自倒自起擊拂子下座。師",
    "T51n2077_030:0673c21": "性剛毅涖眾有古法。時以諶鐵面稱之。",
    "T51n2077_030:0673c22": "安吉州道場普明慧琳禪師。福州人。上堂。有",
    "T51n2077_030:0673c23": "漏笊籬無漏木杓。庭白牡丹檻紅芍藥。因思",
    "T51n2077_030:0673c24": "九年面壁人。到頭不識這一著。且道作麼生",
    "T51n2077_030:0673c25": "是這一著。以拄杖擊禪床下座。上堂。一即多",
    "T51n2077_030:0673c26": "多即一。毘盧頂上明如日。也無一也無多。現",
    "T51n2077_030:0673c27": "成公案沒誵訛。拈起舊來氈拍板。明時共唱",
    "T51n2077_030:0673c28": "太平歌。",
    "T51n2077_030:0673c29": "安吉州道場無傳居慧禪師。本郡吳氏子。上",
    "T51n2077_030:0674a01": "堂。鍾馗醉裏唱涼州。小妹門前秖點頭。巡海",
    "T51n2077_030:0674a02": "夜叉相見後。大家拍手上高樓。大眾若會得",
    "T51n2077_030:0674a03": "去。鎖却天下人舌頭。若會不得。將謂老僧別",
    "T51n2077_030:0674a04": "有奇特。上堂。百尺竿頭弄影戲。不唯瞞爾又",
    "T51n2077_030:0674a05": "瞞天。自笑平生岐路上。投老歸來沒一錢。上",
    "T51n2077_030:0674a06": "堂舉。臨濟示眾曰。一人在高高峯頂無出身",
    "T51n2077_030:0674a07": "之路。一人在十字街頭亦無向背。且道那箇",
    "T51n2077_030:0674a08": "在前那箇在後。師曰。更有一人。不在高高峯",
    "T51n2077_030:0674a09": "頂。亦不在十字街頭。臨濟老漢因甚不知。便",
    "T51n2077_030:0674a10": "下座。",
    "T51n2077_030:0674a11": "臨安府顯寧松堂圓智禪師上堂。蘆花白蓼",
    "T51n2077_030:0674a12": "花紅。溪邊脩竹碧煙籠。閑雲抱幽石。玉露",
    "T51n2077_030:0674a13": "滴巖叢。昨夜烏龜變作鼈。今朝水牯悟圓通。",
    "T51n2077_030:0674a14": "咄。",
    "T51n2077_030:0674a15": "安吉州烏回唯菴良範禪師。上堂。塵劫已前",
    "T51n2077_030:0674a16": "事。堂堂無背面。動靜莫能該。舒卷快如電。莫",
    "T51n2077_030:0674a17": "道凡不知。佛也覻不見。決定在何處。合取這",
    "T51n2077_030:0674a18": "兩片薦不薦。更為諸人通一線。良久曰。天下",
    "T51n2077_030:0674a19": "太平皇風永扇。上堂舉。僧問趙州。至道無難",
    "T51n2077_030:0674a20": "唯嫌揀擇。是時人窠窟否。州曰。曾有人問老",
    "T51n2077_030:0674a21": "僧。直得五年分疎不下。師召眾曰。趙州具頂",
    "T51n2077_030:0674a22": "門眼。向擊石火裏分緇素。閃電光中明縱奪。",
    "T51n2077_030:0674a23": "為甚麼却五年分疎不下。還委悉麼。易分雪",
    "T51n2077_030:0674a24": "裏粉。難辨墨中煤。",
    "T51n2077_030:0674a25": "溫州本寂靈光文觀禪師。本郡葉氏子。上堂。",
    "T51n2077_030:0674a26": "過去諸如來斯門已成就。好事不如無。現在",
    "T51n2077_030:0674a27": "諸菩薩今各入圓明。好事不如無。未來修學",
    "T51n2077_030:0674a28": "人當依如是住。好事不如無。還知麼。除却華",
    "T51n2077_030:0674a29": "山陳處士。何人不帶是非行。參。",
    "T51n2077_030:0674b01": "上封才禪師法嗣",
    "T51n2077_030:0674b02": "福州普賢元素禪師。建寧人也。上堂。兵隨印",
    "T51n2077_030:0674b03": "轉。三千里外絕煙塵。將逐符行。二六時中淨",
    "T51n2077_030:0674b04": "裸裸。不用鐵旗鐵鼓。自然草偃風行。何須七",
    "T51n2077_030:0674b05": "縱七擒。直得無思不服。所謂大丈夫秉慧劍。",
    "T51n2077_030:0674b06": "般若鋒兮金剛焰。非但能摧外道心。早曾落",
    "T51n2077_030:0674b07": "却天魔膽。正恁麼時且道。主將是甚麼人。喝",
    "T51n2077_030:0674b08": "一喝。上堂。南泉道。我十八上便解作活計。囊",
    "T51n2077_030:0674b09": "無繫蟻之絲。厨乏聚蠅之糝。趙州道。我十八",
    "T51n2077_030:0674b10": "上便解破家散宅。南頭買賤北頭賣貴。點檢",
    "T51n2077_030:0674b11": "將來好與三十棒。且放過一著。何故曾為宕",
    "T51n2077_030:0674b12": "子偏憐客。自愛貪盃惜醉人。上堂。未開口",
    "T51n2077_030:0674b13": "時先分付。擬思量處隔千山。莫言佛法無多",
    "T51n2077_030:0674b14": "子。未透玄關也大難。秖如玄關作麼生透。喝",
    "T51n2077_030:0674b15": "一喝。",
    "T51n2077_030:0674b16": "福州鼓山山堂僧洵禪師。本郡阮氏子。上堂。",
    "T51n2077_030:0674b17": "黃檗手中六十棒。不會佛法的的大意。印較",
    "T51n2077_030:0674b18": "些子。大愚肋下築三拳。便道黃檗佛法無多",
    "T51n2077_030:0674b19": "子。鈍置殺人。須知有一人大棒驀頭打他不",
    "T51n2077_030:0674b20": "回頭。老拳劈面槌他亦不顧。且道是誰。上堂",
    "T51n2077_030:0674b21": "朔風掃地卷黃葉。門外千峯凜寒色。夜半烏",
    "T51n2077_030:0674b22": "龜帶雪飛。石女溪邊皺兩眉。卓拄杖云。大家",
    "T51n2077_030:0674b23": "在這裏。且道天寒人寒。喝一喝云。歸堂去。",
    "T51n2077_030:0674b24": "福州鼓山別峯祖珍禪師。興化林氏子。僧問。",
    "T51n2077_030:0674b25": "趙州遶禪床一匝轉藏已竟此理如何。師曰。",
    "T51n2077_030:0674b26": "畫龍看頭畫蛇看尾。曰婆子道。此來請轉全",
    "T51n2077_030:0674b27": "藏為甚麼秖轉得半藏。此意又且如何。師曰。",
    "T51n2077_030:0674b28": "人無遠慮必有近憂。曰未審甚麼處是轉半",
    "T51n2077_030:0674b29": "藏處。師曰。不是知音者徒勞話。歲寒上堂。尋",
    "T51n2077_030:0674c01": "牛須訪跡。學道貴無心。跡在牛還在無心道",
    "T51n2077_030:0674c02": "易尋。竪起拂子曰。這箇是跡。牛在甚麼處。直",
    "T51n2077_030:0674c03": "饒見得頭角分明。鼻孔也在法石手裏。上堂。",
    "T51n2077_030:0674c04": "向上一路千聖不傳。卓拄杖曰。恁麼會得十",
    "T51n2077_030:0674c05": "萬八千。畢竟如何。桃紅李白薔薇紫。問著春",
    "T51n2077_030:0674c06": "風總不知。示眾云。大道秖在目前。要且目前",
    "T51n2077_030:0674c07": "難覩。欲識大道真體。不離聲色言語。卓拄杖",
    "T51n2077_030:0674c08": "云。這箇是聲。竪起拄杖云。這箇是色。喚甚麼",
    "T51n2077_030:0674c09": "作大道真體。直饒向這裏見得。也是鄭州出",
    "T51n2077_030:0674c10": "曹門示眾。若論此事如人喫飯飽則便休。若",
    "T51n2077_030:0674c11": "也不飽必有思食之心。若也過飽又有傷心",
    "T51n2077_030:0674c12": "之患。到這裏作麼生得恰好去。良久云。且歸",
    "T51n2077_030:0674c13": "巖下宿同看月明時。",
    "T51n2077_030:0674c14": "雲巖游禪師法嗣",
    "T51n2077_030:0674c15": "臨安府徑山塗毒智策禪師。天台陳氏子。幼",
    "T51n2077_030:0674c16": "依護國僧楚光落髮。十九造國清謁寂室光",
    "T51n2077_030:0674c17": "灑然有省。次謁大圓於明之萬壽。圓問曰。甚",
    "T51n2077_030:0674c18": "處來。師曰。天台來。曰見智者大師麼。師曰。",
    "T51n2077_030:0674c19": "即今亦不少。曰因甚在汝脚跟下師曰。當面",
    "T51n2077_030:0674c20": "蹉過。圓曰。上人不耘而秀不扶而直。一日辭",
    "T51n2077_030:0674c21": "去圓送之門。拊師背曰。寶所在近此城非實。",
    "T51n2077_030:0674c22": "師頷之。往豫章謁典牛。道由雲居風雪塞路。",
    "T51n2077_030:0674c23": "坐閱四十二日。午初版聲鏗然豁爾大悟。及",
    "T51n2077_030:0674c24": "造門典牛獨指師曰。甚處見神見鬼來。師曰。",
    "T51n2077_030:0674c25": "雲居聞版聲來。牛曰。是甚麼。師曰。打破虛空",
    "T51n2077_030:0674c26": "全無柄靶。牛曰。向上事未在。師曰。東家暗坐",
    "T51n2077_030:0674c27": "西家廝罵。牛曰。嶄然超出佛祖。他日起家一",
    "T51n2077_030:0674c28": "麟足矣。住後上堂舉。教中道。若以色見我以",
    "T51n2077_030:0674c29": "音聲求我是人行邪道不能見如來。雖然恁",
    "T51n2077_030:0675a01": "麼。正是捕得老鼠打破油甕。懷禪師道。爾眼",
    "T51n2077_030:0675a02": "在甚麼處。雖則識破釋迦老子。爭奈拈[飢几+追]舐",
    "T51n2077_030:0675a03": "指。若是塗毒即不然。色見聲求也不妨。百華",
    "T51n2077_030:0675a04": "影裏繡鴛鴦。自從識得金針後。一任風吹滿",
    "T51n2077_030:0675a05": "袖香。師將示寂陞座別眾。囑門人以文祭之。",
    "T51n2077_030:0675a06": "師危坐傾聽。至尚饗為之一笑。越兩日沐浴",
    "T51n2077_030:0675a07": "更衣集眾說偈曰。四大既分飛。煙雲任意歸。",
    "T51n2077_030:0675a08": "秋天霜夜月。萬里轉光輝。俄頃泊然而逝。塔",
    "T51n2077_030:0675a09": "全身於東崗之麓。",
    "T51n2077_030:0675a10": "圓通旻禪師法嗣",
    "T51n2077_030:0675a11": "江州廬山圓通守慧冲真密印通慧禪師上",
    "T51n2077_030:0675a12": "堂。但知今日復明日。不覺前秋與後秋。平步",
    "T51n2077_030:0675a13": "坦然歸故里。却乘好月過滄洲。咦不是苦心",
    "T51n2077_030:0675a14": "人不知。",
    "T51n2077_030:0675a15": "隆興府黃龍道觀禪師。上堂曰。古人道眼色",
    "T51n2077_030:0675a16": "耳聲萬法成辦。爾諸人為甚麼從朝至暮諸",
    "T51n2077_030:0675a17": "法不相到。遂喝一喝曰。牽牛入爾鼻孔。禍不",
    "T51n2077_030:0675a18": "入慎家之門。",
    "T51n2077_030:0675a19": "左丞范冲居士字致虛。由翰苑守豫章過圓",
    "T51n2077_030:0675a20": "通謁旻禪師。茶罷曰。某行將老矣。墮在金紫",
    "T51n2077_030:0675a21": "行中去。此事稍遠。通呼內翰。公應喏。通曰。",
    "T51n2077_030:0675a22": "何遠之有。公躍然曰。乞師再垂指誨。通曰。此",
    "T51n2077_030:0675a23": "去洪都有四程。公佇思。通曰。見即便見擬思",
    "T51n2077_030:0675a24": "即差。公乃豁然有省。",
    "T51n2077_030:0675a25": "樞密吳居厚居士。擁節歸鍾陵謁圓通旻禪",
    "T51n2077_030:0675a26": "師曰。某頃赴省試過此。過趙州關因問前住",
    "T51n2077_030:0675a27": "訥老透關底事如何。訥曰。且去做官。今不覺",
    "T51n2077_030:0675a28": "五十餘年。旻曰。曾明得透關底事麼。公曰。八",
    "T51n2077_030:0675a29": "次經過常存此念。然未甚脫灑在。旻度扇與",
    "T51n2077_030:0675b01": "之曰。請使扇。公即揮扇。旻曰。有甚不脫灑",
    "T51n2077_030:0675b02": "處。公忽有省曰。便請末後句。旻乃揮扇兩下。",
    "T51n2077_030:0675b03": "公曰。親切親切旻曰。吉獠舌頭三千里。",
    "T51n2077_030:0675b04": "諫議彭汝霖居士。手寫觀音經施圓通。通拈",
    "T51n2077_030:0675b05": "起曰。這箇是觀音經。那箇是諫議經。公曰。此",
    "T51n2077_030:0675b06": "是某親寫。通曰。寫底是字。那箇是經。公笑",
    "T51n2077_030:0675b07": "曰。却了不得也。通曰。即現宰官身而為說法。",
    "T51n2077_030:0675b08": "公曰。人人有分。通曰。莫謗經好。公曰。如何",
    "T51n2077_030:0675b09": "即是。通舉經示之。公拊掌大笑曰嗄。通曰。又",
    "T51n2077_030:0675b10": "道了不得。公禮拜。",
    "T51n2077_030:0675b11": "中丞盧航居士。與圓通擁爐次。公問。諸家因",
    "T51n2077_030:0675b12": "緣不勞拈出。直截一句請師指示。通厲聲揖",
    "T51n2077_030:0675b13": "曰。看火。公急撥衣忽大悟。謝曰。灼然佛法無",
    "T51n2077_030:0675b14": "多子。通喝曰。放下著。公應喏喏。",
    "T51n2077_030:0675b15": "左司都貺居士。問圓通曰。是法非思量分別",
    "T51n2077_030:0675b16": "之所能解。當如何湊泊。通曰。全身入火聚。公",
    "T51n2077_030:0675b17": "曰。畢竟如何曉會。通曰。驀直去。公沈吟。通",
    "T51n2077_030:0675b18": "曰。可更喫茶麼。公曰。不必。通曰。何不恁麼",
    "T51n2077_030:0675b19": "會。公契旨曰。元來太近。通曰。十萬八千。公",
    "T51n2077_030:0675b20": "占偈曰。不可思議。是大火聚。便恁麼去。不離",
    "T51n2077_030:0675b21": "當處。通曰。咦猶有這箇在。公曰。乞師再垂指",
    "T51n2077_030:0675b22": "示。通曰。便恁麼去鐺是鐵鑄。公頓首謝之。",
    "T51n2077_030:0675b23": "雪峯需禪師法嗣",
    "T51n2077_030:0675b24": "福州雪峯毬堂慧忠禪師上堂。終日忙忙那",
    "T51n2077_030:0675b25": "事無妨。作麼生是那事。良久曰。心不負人面",
    "T51n2077_030:0675b26": "無慚色。",
    "T51n2077_030:0675b27": "祥符立禪師法嗣",
    "T51n2077_030:0675b28": "湖南報慈淳禪師。上堂曰。青眸一瞬金色知",
    "T51n2077_030:0675b29": "歸。授手而來如王寶劍。而今開張門戶各說",
    "T51n2077_030:0675c01": "異端。可謂古路坦而荊棘生。法眼正而還自",
    "T51n2077_030:0675c02": "翳。孤負先聖埋沒己靈。且道不埋沒不孤負",
    "T51n2077_030:0675c03": "正法眼藏如何吐露。還有吐露得底麼。出來",
    "T51n2077_030:0675c04": "吐露看。如無擔取詩書歸舊隱。野花啼鳥一",
    "T51n2077_030:0675c05": "般春。",
    "T51n2077_030:0675c06": "浮山真禪師法嗣",
    "T51n2077_030:0675c07": "峨嵋靈巖徽禪師。僧問文殊是七佛之師。未",
    "T51n2077_030:0675c08": "審誰是文殊之師。師曰。金沙灘頭馬郎婦。",
    "T51n2077_030:0675c09": "信相顯禪師法嗣",
    "T51n2077_030:0675c10": "成都府金繩文禪師。僧問。如何是大道之源。",
    "T51n2077_030:0675c11": "師曰黃河九曲。曰如何是不犯之令。師曰。鐵",
    "T51n2077_030:0675c12": "蛇鑽不入。僧擬議。師便打。",
    "T51n2077_030:0675c13": "淨因成禪師法嗣",
    "T51n2077_030:0675c14": "台州瑞巖如勝佛燈禪師上堂。人人領略釋",
    "T51n2077_030:0675c15": "迦。箇箇平欺達磨。及乎問著宗綱。束手盡云",
    "T51n2077_030:0675c16": "放過。放過即不無。秖如女子出定趙州洗鉢",
    "T51n2077_030:0675c17": "盂。又作麼生話會。鶴有九皐難翥翼。馬無千",
    "T51n2077_030:0675c18": "里謾追風。",
    "T51n2077_030:0675c19": "無為軍冶父實際道川禪師。崑山狄氏子。初",
    "T51n2077_030:0675c20": "為縣之弓級聞東齋謙首座為道俗演法。往",
    "T51n2077_030:0675c21": "從之習坐不倦。一日因不職遭笞。忽於杖下",
    "T51n2077_030:0675c22": "大悟。遂辭職依謙。謙為改名道川。且曰。汝舊",
    "T51n2077_030:0675c23": "呼狄三今名道川。川即三耳。汝能竪起脊梁",
    "T51n2077_030:0675c24": "了辦箇事。其道如川之增。若放倒則依舊狄",
    "T51n2077_030:0675c25": "三也。師銘於心。建炎初圓頂游方至天封蹣",
    "T51n2077_030:0675c26": "庵與語。機鋒相投菴稱善。歸憩東齋道俗愈",
    "T51n2077_030:0675c27": "敬。有以金剛般若經請問者。師為頌之今盛",
    "T51n2077_030:0675c28": "行於世。隆興改元殿撰鄭公喬年漕淮西。適",
    "T51n2077_030:0675c29": "冶父虛席迎開法。上堂。群陰剝盡一陽生。草",
    "T51n2077_030:0676a01": "木園林盡發萌。唯有衲僧無底鉢。依然盛飯",
    "T51n2077_030:0676a02": "又盛羹。上堂舉。雪峯一日登座拈拄杖東覷",
    "T51n2077_030:0676a03": "曰。東邊底又西覷曰。西邊底。諸人還知麼。擲",
    "T51n2077_030:0676a04": "下拄杖曰。向這裏會取。師曰。東邊覷了復西",
    "T51n2077_030:0676a05": "觀拄杖重重話歲寒。帶雨一枝花落盡。不煩",
    "T51n2077_030:0676a06": "公子倚闌干。",
    "T51n2077_030:0676a07": "上封秀禪師法嗣",
    "T51n2077_030:0676a08": "文定公胡安國草菴居士字康侯。久依上封",
    "T51n2077_030:0676a09": "得言外之旨。崇寧中過藥山。有禪人舉南泉",
    "T51n2077_030:0676a10": "斬猫話問公。公以偈答曰。手握乾坤殺活機。",
    "T51n2077_030:0676a11": "縱橫施設在臨時。玉堂兔馬非龍象。大用堂",
    "T51n2077_030:0676a12": "堂總不知。又寄上封有曰。祝融峯似杜城天。",
    "T51n2077_030:0676a13": "萬古江山在目前。須信死心元不死。夜來秋",
    "T51n2077_030:0676a14": "月又同圓。",
    "T51n2077_030:0676a15": "黃龍逢禪師法嗣",
    "T51n2077_030:0676a16": "饒州薦福常菴擇崇禪師。寧國府人也。上堂",
    "T51n2077_030:0676a17": "舉。僧問古德。生死到來如何免得。德曰。柴鳴",
    "T51n2077_030:0676a18": "竹爆驚人耳。僧曰。不會。德曰。家犬聲獰夜不",
    "T51n2077_030:0676a19": "休。師曰。諸人要會麼。柴鳴竹爆驚人耳。大洋",
    "T51n2077_030:0676a20": "海底紅塵起。家犬聲獰夜不休。陸地行船三",
    "T51n2077_030:0676a21": "萬里。堅牢地神笑呵呵。須彌山王眼覷鼻。把",
    "T51n2077_030:0676a22": "手東行却向西。南山聲應北山裏。千手大悲",
    "T51n2077_030:0676a23": "開眼看。無量慈悲是誰底。良久曰。頭長脚短",
    "T51n2077_030:0676a24": "少喜多嗔。上堂問侍者曰。還記得昨日因緣",
    "T51n2077_030:0676a25": "麼。曰記不得。復顧大眾曰。還記得麼。眾無",
    "T51n2077_030:0676a26": "對。竪起拂子曰。還記得麼。良久曰。也忘却了",
    "T51n2077_030:0676a27": "也。三處不成一亦非有。諸人不會方言。露柱",
    "T51n2077_030:0676a28": "且莫開口。以拂子擊禪床下座。",
    "T51n2077_030:0676a29": "黃龍震禪師法嗣",
    "T51n2077_030:0676b01": "常德府德山無諍慧初禪師。靜江府人也。上",
    "T51n2077_030:0676b02": "堂顧視大眾曰。見麼。在天成象。在地成形。在",
    "T51n2077_030:0676b03": "日月為晦為朔。在四時為寒為暑。鼓之以雷",
    "T51n2077_030:0676b04": "霆。潤之以風雨。且道在衲僧分上又作麼生。",
    "T51n2077_030:0676b05": "一趯趯翻四大海。一拳拳倒須彌山。佛祖位",
    "T51n2077_030:0676b06": "中留不住。又吹漁笛汩羅灣。上堂。九月二十",
    "T51n2077_030:0676b07": "五。聚頭相共舉。瞎却正法眼。拈却雲門普。",
    "T51n2077_030:0676b08": "德山不會說禪。贏得村歌社舞。阿呵呵邏囉",
    "T51n2077_030:0676b09": "哩。遂作舞下座。",
    "T51n2077_030:0676b10": "萬年一禪師法嗣",
    "T51n2077_030:0676b11": "嘉興府報恩法常首座。開封人也。丞相薛居",
    "T51n2077_030:0676b12": "正之裔。宣和七年依長沙益陽華嚴元軾下",
    "T51n2077_030:0676b13": "髮。遍依叢林。於首楞嚴經深入義海。自湖湘",
    "T51n2077_030:0676b14": "至萬年謁雪巢機契。命掌牋翰。後首眾報恩。",
    "T51n2077_030:0676b15": "室中唯一矮榻餘無長物。庚子九月中語寺",
    "T51n2077_030:0676b16": "僧曰。一月後不復留。此十月二十一往方丈",
    "T51n2077_030:0676b17": "謁。飯將曉書漁父詞於室門。就榻收足而逝。",
    "T51n2077_030:0676b18": "詞曰。此事楞嚴嘗露布。梅花雪月交光處。一",
    "T51n2077_030:0676b19": "笑寥寥空。萬古風甌語。逈然銀漢橫天宇。蝶",
    "T51n2077_030:0676b20": "夢南華方栩栩。斑斑誰跨豐干虎。而今忘却",
    "T51n2077_030:0676b21": "來時路。江山暮天涯目送鴻飛去。",
    "T51n2077_030:0676b22": "嶽山祖菴主法嗣",
    "T51n2077_030:0676b23": "廬山延慶叔禪師僧問。多子塔前共談何事。",
    "T51n2077_030:0676b24": "師曰。一回相見一回老。能得幾時為弟兄。僧",
    "T51n2077_030:0676b25": "禮拜。師曰。唐興今日失利。",
    "T51n2077_030:0676b26": "勝因靜禪師法嗣",
    "T51n2077_030:0676b27": "漣水軍萬壽夢菴普信禪師上堂。殘雪既消",
    "T51n2077_030:0676b28": "盡。春風日漸多。若將時節會。佛法又如何。且",
    "T51n2077_030:0676b29": "道時節因緣與佛法道理是同是別。良久曰。",
    "T51n2077_030:0676c01": "無影樹栽人不見。開華結果自馨香。",
    "T51n2077_030:0676c02": "平江府慧日默菴興道禪師上堂。同雲欲雪",
    "T51n2077_030:0676c03": "未雪。愛日似暉不暉。寒雀啾啾鬧籬落。朔風",
    "T51n2077_030:0676c04": "冽冽舞簾帷。要會韶陽親切句。今朝覿面為",
    "T51n2077_030:0676c05": "提撕。卓拄杖下座。",
    "T51n2077_030:0676c06": "廣德軍光孝果慜禪師。常德桃源人也。上堂",
    "T51n2077_030:0676c07": "舉南泉斬猫兒話。乃曰。南泉提起下刀誅。六",
    "T51n2077_030:0676c08": "臂修羅救得無。設使兩堂俱道得。也應流血",
    "T51n2077_030:0676c09": "滿街衢。",
    "T51n2077_030:0676c10": "天童交禪師法嗣",
    "T51n2077_030:0676c11": "慶元府蓬萊圓禪師。住山三十年足不越閫。",
    "T51n2077_030:0676c12": "道俗尊仰之。師有偈曰。新縫紙被烘來暖。一",
    "T51n2077_030:0676c13": "覺安眼到五更。聞得上方鐘鼓動。又添一日",
    "T51n2077_030:0676c14": "在浮生。",
    "T51n2077_030:0676c15": "明招慧禪師法嗣",
    "T51n2077_030:0676c16": "楊州石塔宣祕禮禪師。僧問。山河大地與自",
    "T51n2077_030:0676c17": "己是同是別。師曰。長亭涼夜月多為客鋪舒。",
    "T51n2077_030:0676c18": "曰謝師答話。師曰。網大難為鳥綸稠始得魚。",
    "T51n2077_030:0676c19": "僧作舞歸眾。師曰。長江為研墨頻寫斷交書。",
    "T51n2077_030:0676c20": "上堂舉百丈野狐話。乃曰。不是翻濤手。徒誇",
    "T51n2077_030:0676c21": "跨海鯨。由基方撚鏃。枝上眾猿驚。上堂至座",
    "T51n2077_030:0676c22": "前師搊一僧上法座。僧慞惶欲走。師遂指座",
    "T51n2077_030:0676c23": "曰。這棚子若牽一頭驢上去。他亦須就上屙",
    "T51n2077_030:0676c24": "在。汝諸人因甚麼却不肯。以拄杖一時趕散。",
    "T51n2077_030:0676c25": "顧侍者曰嶮。",
    "T51n2077_030:0676c26": "天童珏禪師法嗣",
    "T51n2077_030:0676c27": "明州雪竇智鑑禪師。滁州吳氏子。兒時母與",
    "T51n2077_030:0676c28": "洗手瘍因曰。是甚麼。對曰。我手似佛手。長失",
    "T51n2077_030:0676c29": "恃怙依真歇於長蘆。大休首眾即器之。後遯",
    "T51n2077_030:0677a01": "象山百怪不能惑深夜開悟。求證於延壽然",
    "T51n2077_030:0677a02": "復見大休。住後上堂。世尊有密語迦葉不覆",
    "T51n2077_030:0677a03": "藏。一夜落花雨滿城流水香。",
    "T51n2077_030:0677a04": "雪竇宗禪師法嗣",
    "T51n2077_030:0677a05": "泰州廣福微菴道勤禪師。本郡俞氏子。上堂",
    "T51n2077_030:0677a06": "舉。僧問同安。如何是和尚家風。同安曰。金雞",
    "T51n2077_030:0677a07": "抱子歸霄漢。玉兔懷胎入紫微。曰忽遇客來",
    "T51n2077_030:0677a08": "將何秖待。同安曰。金果早朝猿摘去。玉華晚",
    "T51n2077_030:0677a09": "後鳳銜來。師曰。廣福即不然。有問如何是和",
    "T51n2077_030:0677a10": "尚家風。秖向他道。翠竹叢邊歌欵乃。碧岩深",
    "T51n2077_030:0677a11": "處臥煙蘿。忽遇客來將何秖待。沒底籃兒盛",
    "T51n2077_030:0677a12": "皓月。無心盌子貯清風。",
    "T51n2077_030:0677a13": "善權智禪師法嗣",
    "T51n2077_030:0677a14": "越州超化藻禪師開爐上堂。雪滿寒窓。燒盡",
    "T51n2077_030:0677a15": "丹霞木佛。氷交野渡。凍殺陝府鐵牛。直得寒",
    "T51n2077_030:0677a16": "灰發焰片雪不留。任運縱橫現成受用。諸禪",
    "T51n2077_030:0677a17": "德要會麼。衲帔蒙頭坐冷暖了無知。",
    "T51n2077_030:0677a18": "大隨靜禪師法嗣",
    "T51n2077_030:0677a19": "合州釣魚臺石頭自回禪師。本郡人也。世為",
    "T51n2077_030:0677a20": "石工。雖不識字志慕空宗。每求人口授法華",
    "T51n2077_030:0677a21": "能誦之。棄家投大隨供掃洒。寺中令取崖石。",
    "T51n2077_030:0677a22": "師手不釋鎚鑿。而誦經不輟口。隨見而語曰。",
    "T51n2077_030:0677a23": "今日硿磕明日硿磕。死生到來作甚折合。師",
    "T51n2077_030:0677a24": "愕然釋其器設禮。願聞究竟法。因隨至方丈。",
    "T51n2077_030:0677a25": "令且罷誦經看趙州勘婆因緣。師念念不去",
    "T51n2077_030:0677a26": "心。久之因鑿石石稍堅。盡力一鎚瞥見火光",
    "T51n2077_030:0677a27": "忽然省徹。走至方丈禮拜呈頌曰。用盡工夫。",
    "T51n2077_030:0677a28": "渾無巴鼻。火光迸散。元在這裏。隨忻然曰。子",
    "T51n2077_030:0677a29": "徹也。復獻趙州勘婆頌曰。三軍不動旗閃爍。",
    "T51n2077_030:0677b01": "老婆正是魔王脚。趙州無柄鐵掃帚。掃蕩煙",
    "T51n2077_030:0677b02": "塵空索索。隨可之。遂授以僧服。人以其為石",
    "T51n2077_030:0677b03": "工故有回石頭之稱也。上堂。參禪學道。大似",
    "T51n2077_030:0677b04": "井底叫渴相似。殊不知塞耳塞眼回避不及。",
    "T51n2077_030:0677b05": "且如十二時中行住坐臥動轉施為。是甚麼",
    "T51n2077_030:0677b06": "人使依。眼見耳聞何處不是路頭。若識得路",
    "T51n2077_030:0677b07": "頭。便是大解脫路。方知老漢與爾證明。山河",
    "T51n2077_030:0677b08": "大地與爾證明。所以道。十方薄伽梵一路涅",
    "T51n2077_030:0677b09": "槃門。諸仁者。大凡有一物當途要見一物之",
    "T51n2077_030:0677b10": "根源。一物無處要見一物之根源。見得根源",
    "T51n2077_030:0677b11": "源無所源。所源既非何處不圓。諸禪德爾看",
    "T51n2077_030:0677b12": "老漢有甚麼勝爾處。諸人有甚麼不如老漢",
    "T51n2077_030:0677b13": "處。還會麼。太湖三萬六千頃。月在波心說向",
    "T51n2077_030:0677b14": "誰。",
    "T51n2077_030:0677b15": "潼川府護聖愚丘居靜禪師。成都楊氏子。年",
    "T51n2077_030:0677b16": "十四禮白馬安慧為師。聞南堂道望遂往依",
    "T51n2077_030:0677b17": "馬堂舉香嚴枯木裏龍吟話往返酬詰。師於言",
    "T51n2077_030:0677b18": "下大悟。一日堂問曰。莫守寒巖異草青坐却",
    "T51n2077_030:0677b19": "白雲宗不妙汝作麼生。師曰。直須揮劍。若不",
    "T51n2077_030:0677b20": "揮劍漁父棲巢堂矍然曰。這小廝兒。師珍重",
    "T51n2077_030:0677b21": "便行。出住東巖。上堂。月生一。東巖乍住增愁",
    "T51n2077_030:0677b22": "寂。紅塵世路有多端。米麫食儲無顆粒。崖為",
    "T51n2077_030:0677b23": "伴泉為匹。颯颯清風來入室。山王土地暗中",
    "T51n2077_030:0677b24": "忙。雲版鐘魚偷淚滴。世人莫道守空巖。亦有",
    "T51n2077_030:0677b25": "東籬打西壁。嘗謂眾曰。參學至要不出先南",
    "T51n2077_030:0677b26": "堂道。最初句及末後句。透得過者一生事畢。",
    "T51n2077_030:0677b27": "倘或未然。更與爾分作十門各各印證。自心",
    "T51n2077_030:0677b28": "還得穩當也未。一須信有教外別傳。二須知",
    "T51n2077_030:0677b29": "有教外別傳。三須會無情說法與有情說法",
    "T51n2077_030:0677c01": "無二。四須見性如觀掌中之物。了了分明一",
    "T51n2077_030:0677c02": "一田地穩密。五須具擇法眼。六須行鳥道玄",
    "T51n2077_030:0677c03": "路。七須文武兼濟。八須摧邪顯正。九須大機",
    "T51n2077_030:0677c04": "大用。十須向異類中行。凡欲紹隆法種。須盡",
    "T51n2077_030:0677c05": "此綱要。方坐得這曲彔床子。受得天下人禮",
    "T51n2077_030:0677c06": "拜。敢與佛祖為師。若不到恁麼田地。秖一向",
    "T51n2077_030:0677c07": "虛頭。他時異日閻老子未放爾在。間有學者",
    "T51n2077_030:0677c08": "各門頌出呈師。師以頌示曰。十門綱要掌中",
    "T51n2077_030:0677c09": "施。機會來時自有為。作者不須排位次。大都",
    "T51n2077_030:0677c10": "首尾是根基。",
    "T51n2077_030:0677c11": "簡州南巖勝禪師。上堂召大眾曰。護生須是",
    "T51n2077_030:0677c12": "殺殺盡始安居。會得箇中意分明在半途。且",
    "T51n2077_030:0677c13": "道到家一句又作麼生。釋迦彌勒沒量大。看",
    "T51n2077_030:0677c14": "來猶秖是他奴。僧問。放行五位即不問。把定",
    "T51n2077_030:0677c15": "三關事若何。師曰。橫按鏌鎁全正令。曰把定",
    "T51n2077_030:0677c16": "三關蒙指示。放行五位事如何。師曰。太平寰",
    "T51n2077_030:0677c17": "宇斬癡頑。曰恁麼則南岩門下土曠人稀。師",
    "T51n2077_030:0677c18": "曰。靈利衲僧秖消一點。曰。自古自今同生同",
    "T51n2077_030:0677c19": "死時如何。師曰。家賊難防。曰今日學人小出",
    "T51n2077_030:0677c20": "大遇去也。師便打曰。須是老僧打爾始得。僧",
    "T51n2077_030:0677c21": "禮拜。師曰。切忌詐明頭。",
    "T51n2077_030:0677c22": "常德府梁山廓菴師遠禪師。合川魯氏子。上",
    "T51n2077_030:0677c23": "堂舉揚岐三脚驢子話。乃召大眾曰。揚其湯",
    "T51n2077_030:0677c24": "者莫若撲其火。壅其流者莫若杜其源。此乃",
    "T51n2077_030:0677c25": "智人之明鑑。佛法之至論。正在斯焉。這因緣",
    "T51n2077_030:0677c26": "如今叢林中。提唱者甚多。商量者不少。有般",
    "T51n2077_030:0677c27": "底秖道。宗師家無固必。凡有所問隨口便答。",
    "T51n2077_030:0677c28": "似則也似是即未是。若恁麼秖作箇乾無事",
    "T51n2077_030:0677c29": "會。不見楊岐用處。乃至祖師千差萬別方便",
    "T51n2077_030:0678a01": "門庭如何消遣。又有般底秖向佛邊會。却與",
    "T51n2077_030:0678a02": "自己沒交涉。古人道。凡有言句須是一一消",
    "T51n2077_030:0678a03": "歸自己。又作麼生。又有般底一向秖作自己",
    "T51n2077_030:0678a04": "會。棄却古人用處。唯知道明自己事。古人方",
    "T51n2077_030:0678a05": "便却如何消遣。既消遣不下。却似抱橋柱澡",
    "T51n2077_030:0678a06": "洗。要且放手不得。此亦是一病。又有般底却",
    "T51n2077_030:0678a07": "去脚多少處會。若恁麼會此病最難醫也。所",
    "T51n2077_030:0678a08": "以他語有巧妙處。參學人卒難摸索。纔擬心",
    "T51n2077_030:0678a09": "則差了也。前輩謂之楊岐宗旨。須是他屋裏",
    "T51n2077_030:0678a10": "人到恁麼田地方堪傳授。若不然者則守死",
    "T51n2077_030:0678a11": "善道之謂也。這公案直須還他透頂透底漢",
    "T51n2077_030:0678a12": "方能了得。此非止禪和子會不得。而今天下",
    "T51n2077_030:0678a13": "叢林中出世為人底。亦少有會得者。若要會",
    "T51n2077_030:0678a14": "去直須向威音那畔空劫已前輕輕覷著。提",
    "T51n2077_030:0678a15": "起便行。捺著便轉。劫向萬仞峯前進一步。可",
    "T51n2077_030:0678a16": "以籠罩古今坐斷天下人舌頭。如今還有恁",
    "T51n2077_030:0678a17": "麼者麼。有則出來道看。如無更聽一頌。三脚",
    "T51n2077_030:0678a18": "驢子弄蹄行。直透威音萬丈坑。雲在嶺頭閑",
    "T51n2077_030:0678a19": "不徹。水流澗下太忙生。湖南長老誰解會。行",
    "T51n2077_030:0678a20": "人更在青山外。上堂。天得一以清。地得一以",
    "T51n2077_030:0678a21": "寧。君王得一以治天下。這箇說話是家常茶",
    "T51n2077_030:0678a22": "飯。須知衲僧家別有奇特處始得。且道衲僧",
    "T51n2077_030:0678a23": "門下有甚奇特處。天得一。斗牛女虛危室壁。",
    "T51n2077_030:0678a24": "地得一。萬象森羅及瓦礫。君王得一。上下四",
    "T51n2077_030:0678a25": "維無等匹。且道衲僧得一時如何。要見客從",
    "T51n2077_030:0678a26": "何處來。閑持經卷倚松立。浴佛上堂舉藥山",
    "T51n2077_030:0678a27": "浴佛公案。拈云。這僧問處依稀越國髣髴揚",
    "T51n2077_030:0678a28": "州。藥山答來眼似流星機如掣電。點檢將來",
    "T51n2077_030:0678a29": "二俱不了。若是山僧即不然。當是時纔見他",
    "T51n2077_030:0678b01": "問。只浴得這箇。且不浴得那箇。但轉木杓柄",
    "T51n2077_030:0678b02": "與伊。待他擬議之間攔面便潑。假饒這僧有",
    "T51n2077_030:0678b03": "大神通具大智慧。也無施展處。敢問大眾。這",
    "T51n2077_030:0678b04": "箇即且致。喚甚麼作那箇。下座佛殿燒香為",
    "T51n2077_030:0678b05": "爾說破。師有十牛圖并頌行于世。",
    "T51n2077_030:0678b06": "嘉州能仁默堂紹悟禪師。結夏上堂。最初一",
    "T51n2077_030:0678b07": "步十方世界現全身。末後一言一微塵中深",
    "T51n2077_030:0678b08": "鎖斷。有時提起。如倚天長劍光耀乾坤。有時",
    "T51n2077_030:0678b09": "放下。似紅爐點雪虛含萬象。得到恁麼田地。",
    "T51n2077_030:0678b10": "天魔外道拱手歸降。三世諸佛一時稽首。便",
    "T51n2077_030:0678b11": "可以大圓覺為我伽藍。於一毫端現寶王剎。",
    "T51n2077_030:0678b12": "如是則朝往西天暮歸東土亦是禁足。百華",
    "T51n2077_030:0678b13": "叢裏坐婬坊酒肆行亦是禁足。雖然如是。不",
    "T51n2077_030:0678b14": "曾動著這裏一步。恁麼則九旬無虛棄之功。",
    "T51n2077_030:0678b15": "百劫有今時之用。堪報不報之恩。以助無為",
    "T51n2077_030:0678b16": "之化。此即是涅槃妙心金剛王寶劍。敢問大",
    "T51n2077_030:0678b17": "眾。作麼生得到這田地去。如人上山各自努",
    "T51n2077_030:0678b18": "力。上堂舉趙州訪二菴主公案。頌曰。一重山",
    "T51n2077_030:0678b19": "盡一重山。坐斷孤峯子細看。霧卷雲收山嶽",
    "T51n2077_030:0678b20": "靜。楚天空闊一輪寒。",
    "T51n2077_030:0678b21": "彭州土溪智陀子言菴主。綿州人也。初至大",
    "T51n2077_030:0678b22": "隨聞舉石頭和尚示眾偈倏然領旨。歸隱土",
    "T51n2077_030:0678b23": "溪懸崖絕壑間。有石若蹲異獸。師鑿以為室。",
    "T51n2077_030:0678b24": "中發異泉無涸溢。四眾訝之。居三十年化風",
    "T51n2077_030:0678b25": "盛播室成日作偈曰。一擊石庵全。縱橫得自",
    "T51n2077_030:0678b26": "然。清涼無暑氣。涓潔有甘泉。寬廓含沙界。寂",
    "T51n2077_030:0678b27": "寥絕眾緣。箇中無限意。風月一床眠。",
    "T51n2077_030:0678b28": "劍門南脩造者。淳厚之士也。自大隨一語契",
    "T51n2077_030:0678b29": "投服勤不怠。歸謁崇化贇禪師。坐次贇以宗",
    "T51n2077_030:0678c01": "門三印問之。南曰。印空印泥印水。平地寒濤",
    "T51n2077_030:0678c02": "競起。假饒去就十分。也是靈龜曳尾。",
    "T51n2077_030:0678c03": "莫將尚書字少虛。家世豫章分寧。因官西蜀",
    "T51n2077_030:0678c04": "謁南堂靜禪師咨決心要。堂使其向一切處",
    "T51n2077_030:0678c05": "提撕。適如廁俄聞穢氣急以手掩鼻遂有省。",
    "T51n2077_030:0678c06": "即呈以偈曰。從來姿韻愛風流。幾笑時人向",
    "T51n2077_030:0678c07": "外求。萬別千差無覓處。得來元在鼻尖頭。南",
    "T51n2077_030:0678c08": "堂答曰。一法纔通法法周。縱橫妙用更何求。",
    "T51n2077_030:0678c09": "青蛇出匣魔軍伏。碧眼胡僧笑點頭。",
    "T51n2077_030:0678c10": "龍圖王蕭居士字觀復。留昭覺日聞開靜板",
    "T51n2077_030:0678c11": "聲有省。問南堂曰。某有箇見處。纔被人問却",
    "T51n2077_030:0678c12": "開口不得。未審過在甚處。堂曰。過在有箇見",
    "T51n2077_030:0678c13": "處。堂却問。朝旆幾時到任。公曰。去年八月四",
    "T51n2077_030:0678c14": "日。堂曰。自按察幾時離衙。公曰。前月二十。",
    "T51n2077_030:0678c15": "堂曰。為甚麼道開口不得。公乃契悟。",
    "T51n2077_030:0678c16": "五祖自禪師法嗣",
    "T51n2077_030:0678c17": "蘄州龍華高禪師上堂。象王行師子住。赤脚",
    "T51n2077_030:0678c18": "崑崙眉卓竪。寒山拾得笑呵呵。指點門前老",
    "T51n2077_030:0678c19": "松樹。且道他指點箇甚麼。忽然風吹倒時好",
    "T51n2077_030:0678c20": "一堆柴。",
    "T51n2077_030:0678c21": "續傳燈錄卷第三十"
}