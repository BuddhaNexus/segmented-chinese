{
    "X67n1299_009:0052c07": "禪林類聚卷第九",
    "X67n1299_009:0052c09": "姓名　頭首　知事　侍者",
    "X67n1299_009:0052c10": "　法屬　尼女　行童",
    "X67n1299_009:0052c11": "姓名",
    "X67n1299_009:0052c12": "柏巖哲禪師因洞山與密師伯到。師問二上座甚麼",
    "X67n1299_009:0052c13": "處來。洞云湖南。師云觀察使姓甚麼。云不得姓。師云",
    "X67n1299_009:0052c14": "名甚麼。云不得名。師云還理事也無。云自有廊幕在。",
    "X67n1299_009:0052c15": "師云還出入不。云不出入。師云豈不出入。洞拂袖出",
    "X67n1299_009:0052c16": "去。師明日侵晨入堂。召二上座近前。師云。昨日問上",
    "X67n1299_009:0052c17": "座話不稱老僧意。一夜不安。今請上座別一轉語。若",
    "X67n1299_009:0052c18": "愜老僧意。便開粥相伴過夏。洞云却請和尚問。師云",
    "X67n1299_009:0052c19": "豈不出入。洞云大尊貴生。師乃開粥同過夏。(或藥山下鄂州",
    "X67n1299_009:0052c20": "百顏語收)",
    "X67n1299_009:0052c21": "天童覺云。主張門戶。自有傍來。拱默威嚴。誰敢正",
    "X67n1299_009:0052c22": "視。借功施設。轉位提持。全成左右。分權不犯。尊貴",
    "X67n1299_009:0052c23": "一路。還知尊貴處麼。寶殿無人不侍立。不種梧桐",
    "X67n1299_009:0052c24": "免鳳來。",
    "X67n1299_009:0053a01": "丹霞淳頌云。燭香人靜杳無聲。苔滿丹墀皓月明。",
    "X67n1299_009:0053a02": "入戶當堂慵正坐。出門猶懶下階行。",
    "X67n1299_009:0053a03": "道吾智禪師與雲巖到南泉處。泉問闍梨名甚麼。師",
    "X67n1299_009:0053a04": "云宗智。泉云智不到處作麼生宗。師云切忌道著。泉",
    "X67n1299_009:0053a05": "云酌然道著則頭角生。異日師與雲巖在後架把針。",
    "X67n1299_009:0053a06": "南泉過見再問。智頭陀前日道。智不到處切忌道著。",
    "X67n1299_009:0053a07": "道著則頭角生。合作麼生行履。師乃抽身入僧堂。",
    "X67n1299_009:0053a08": "投子青頌云。金剛際下古髑髏。幾被人踏血濺空。",
    "X67n1299_009:0053a09": "明月任從君自掬。寒松那棄白雲封。",
    "X67n1299_009:0053a10": "仰山寂禪師問三聖汝名甚麼。云慧寂。師云慧寂是",
    "X67n1299_009:0053a11": "我。云我名惠然。師乃呵呵大笑。",
    "X67n1299_009:0053a12": "雪竇顯頌云。雙收雙放若為宗。騎虎由來要絕功。",
    "X67n1299_009:0053a13": "笑罷不知何處去。只應千古動悲風。　上方益云。",
    "X67n1299_009:0053a14": "張弓架箭可無機。特向幽關展信旗。胡馬若非知",
    "X67n1299_009:0053a15": "步驟。頂門爭免一金鎚。　佛心才云。是汝非渠能",
    "X67n1299_009:0053a16": "縱奪。龍盤虎踞有來由。因思海月清風夜。直釣和",
    "X67n1299_009:0053a17": "竿懶更收。",
    "X67n1299_009:0053a18": "玄沙備禪師因僧問如何是和尚親切底事。師云我",
    "X67n1299_009:0053a19": "是謝三郎。",
    "X67n1299_009:0053a20": "雪竇顯云。本是釣漁船上客。偶除鬚髮著袈裟。祖",
    "X67n1299_009:0053a21": "佛位中留不住。夜來依舊宿蘆花。　投子青云。親",
    "X67n1299_009:0053a22": "伸端的向君言。莫比流沙少室傳。昨夜鴈回雙嶺",
    "X67n1299_009:0053a23": "後。謝家人立月明前。　祖印明云。杪秋時節水雲",
    "X67n1299_009:0053a24": "鄉。千頃蘆花未著霜。江景不將零碎賣。一時分付",
    "X67n1299_009:0053b01": "謝三郎。　草堂清云。閩山滄海浪悠悠。父子生涯",
    "X67n1299_009:0053b02": "一釣舟。忽爾踏翻深猛省。大家收拾去來休。",
    "X67n1299_009:0053b03": "頭首",
    "X67n1299_009:0053b04": "南泉願禪師因黃檗在師會中為首座。一日捧鉢向",
    "X67n1299_009:0053b05": "師位中坐。師入堂見乃問。長老甚麼年中行道。檗云",
    "X67n1299_009:0053b06": "威音王已前。師云猶是王老師兒孫。下去。檗過第二",
    "X67n1299_009:0053b07": "位坐。師休去。",
    "X67n1299_009:0053b08": "溈山云。欺敵者亡。仰山云。不然。須知黃檗有陷虎",
    "X67n1299_009:0053b09": "之機。溈山云子見處得與麼長。　雪竇顯云。可惜",
    "X67n1299_009:0053b10": "王老師。只見錐頭利。我當時若作南泉。待伊道威",
    "X67n1299_009:0053b11": "音王已前。即便於第二位中坐。令黃檗一生起不",
    "X67n1299_009:0053b12": "得。雖然如此。也須救取南泉。　雲峯悅云。後來叢",
    "X67n1299_009:0053b13": "林中多有商量。或道黃檗有陷虎之機。南泉有殺",
    "X67n1299_009:0053b14": "虎之威。若作與麼說話。誠實苦哉。殊不知這老賊",
    "X67n1299_009:0053b15": "有年無德。喫飯生處也不依本分。若雲峯門下。說",
    "X67n1299_009:0053b16": "甚威音王已前。王老師更大直須喫棒趂出。",
    "X67n1299_009:0053b17": "踈山如頌云。威音王佛是兒孫。王老當時開大言。",
    "X67n1299_009:0053b18": "黃檗見機分主伴。典刑千古定宗門。　佛眼遠云。",
    "X67n1299_009:0053b19": "彼此老來誰記得。人前各自強惺惺。一坑未免俱",
    "X67n1299_009:0053b20": "埋却。幾箇如今眼子青。",
    "X67n1299_009:0053b21": "藥山儼禪師因遵布衲作殿主浴佛次。師乃問。汝祇",
    "X67n1299_009:0053b22": "浴得這箇。還浴得那箇麼。遵云把將那箇來。師休去。",
    "X67n1299_009:0053b23": "長慶稜云。邪法難扶。　玄覺云。且道長慶恁麼道",
    "X67n1299_009:0053b24": "在賓在主。眾中喚作浴佛語。亦云兼帶語且道盡",
    "X67n1299_009:0053c01": "善不盡善。　黃龍南云。此二尊宿一出一入未見",
    "X67n1299_009:0053c02": "輸贏。三十年後不得錯舉。　佛性泰云。好箇浴佛。",
    "X67n1299_009:0053c03": "二俱不了。古德若作遵布衲。待藥山休去便將杓",
    "X67n1299_009:0053c04": "子舀湯劈面潑。教伊皮膚脫落盡。唯有一真實。",
    "X67n1299_009:0053c05": "　應庵華云。遵布衲當時若是箇漢。待他道浴那箇",
    "X67n1299_009:0053c06": "不得。拈杓子劈面擲。雖然。也不得屈藥山。何故。不",
    "X67n1299_009:0053c07": "入虎穴爭得虎子。",
    "X67n1299_009:0053c08": "塗毒策頌云。愛將香火驀頭澆。引得清風慰寂寥。",
    "X67n1299_009:0053c09": "無限遠山描不得。喬松脩竹冷蕭蕭。",
    "X67n1299_009:0053c10": "臨濟玄禪師會下兩堂首座。一日舉頭相顧。各下一",
    "X67n1299_009:0053c11": "喝。僧舉問師。未審具賓主眼不。師云。雖然如此。賓主",
    "X67n1299_009:0053c12": "歷然。",
    "X67n1299_009:0053c13": "承天宗云。臨濟此語走殺天下衲僧。我即不然。當",
    "X67n1299_009:0053c14": "時見僧舉。但云一對無孔鐵鎚。　天童覺云。殺人",
    "X67n1299_009:0053c15": "刀活人劒。在臨濟手裏。雖然如是。當時便與一喝。",
    "X67n1299_009:0053c16": "直饒他大逞神通。也只得同聲相應。　大溈智云。",
    "X67n1299_009:0053c17": "作麼生是賓主歷然底道理。若會得。一雙孤鴈搏",
    "X67n1299_009:0053c18": "地高飛。兩箇鴛鴦池邊獨立。",
    "X67n1299_009:0053c19": "慈明圓頌云。啐啄之機箭拄鋒。瞥然賓主當時分。",
    "X67n1299_009:0053c20": "宗師憫物垂緇素。北地黃河徹底渾。　浮山遠云。",
    "X67n1299_009:0053c21": "兩堂上座齊下喝。眼裏瞳人帶金屑。錐刀同用不",
    "X67n1299_009:0053c22": "能分。黑漆崑崙迷夜月。　佛印元云。箭鋒相拄自",
    "X67n1299_009:0053c23": "誵訛。李廣雙鵰射得多。堪笑人來望天際。歷然飛",
    "X67n1299_009:0053c24": "鷂過新羅。　雲溪恭云。賓主歷然句下分。三玄從",
    "X67n1299_009:0054a01": "此振乾坤。如今多少途中客。盡日區區獨自分。",
    "X67n1299_009:0054a02": "　黃龍震云。離朱明不到。師曠聽亦訛。箇中識賓主。",
    "X67n1299_009:0054a03": "日午下星河。",
    "X67n1299_009:0054a04": "南泉願禪師一日因齋次。乃自將生盤去首座前云。",
    "X67n1299_009:0054a05": "出生[妳-女+口]。時杉山堅和尚為首座乃云無生。師云無生",
    "X67n1299_009:0054a06": "猶是未。師纔行數步。首座乃召云長老長老。師回顧",
    "X67n1299_009:0054a07": "云作麼。首座云莫道是未。",
    "X67n1299_009:0054a08": "智門祚頌云。古老巡堂親掠生。渡水行舟不易耕。",
    "X67n1299_009:0054a09": "莫道無生猶是未。纖毫不了亂縱橫。",
    "X67n1299_009:0054a10": "雪竇在南嶽福嚴為藏主。李殿院同雅長老入藏院。",
    "X67n1299_009:0054a11": "師出接。李云藏主那。師云不敢。李云藏中說著下官",
    "X67n1299_009:0054a12": "麼。師云目前可驗。李云驗底事作麼生。師云不消一",
    "X67n1299_009:0054a13": "劄。李無語。師云且請殿院歸寮喫茶。坐次。山嵐忽起。",
    "X67n1299_009:0054a14": "雅云殿院遊山恰值煙霧。李云靈峯聖迹為甚麼却",
    "X67n1299_009:0054a15": "有這箇。師云下方無。李擬道。雅云藏主壯觀福嚴。師",
    "X67n1299_009:0054a16": "云和尚且莫開眼。李云作家作家。師云殿院尊重。時",
    "X67n1299_009:0054a17": "有道士秀才到。李又問三教中那教最尊。師乃起側",
    "X67n1299_009:0054a18": "身而立。李云有口何不道。師云對夫子難言。李云休",
    "X67n1299_009:0054a19": "休便起。師云適來造次。",
    "X67n1299_009:0054a20": "南堂靜頌云。五老峯前古觀基。老君元是一牟尼。",
    "X67n1299_009:0054a21": "時難只待同香火。莫聽他人說是非。",
    "X67n1299_009:0054a22": "知事(莊務附)",
    "X67n1299_009:0054a23": "南泉願禪師一日不赴堂。侍者請赴堂。師云我今日",
    "X67n1299_009:0054a24": "在莊上喫油糍飽。者云和尚不曾出入。師云汝去問",
    "X67n1299_009:0054b01": "莊主。者方出門。忽見莊主歸謝和尚到莊喫油糍。",
    "X67n1299_009:0054b02": "鼓山珪頌云。近在口皮邊。遠過河沙國。世間多少",
    "X67n1299_009:0054b03": "人。不得油糍喫。　徑山杲云。和尚不赴堂。莊主謝",
    "X67n1299_009:0054b04": "臨屈。一字入公門。九牛車不出。　應庵華云。背眾",
    "X67n1299_009:0054b05": "喫油糍。對人誇好手。潦倒不識羞。抵死揚家醜。",
    "X67n1299_009:0054b06": "　癡禪妙云。古德肚裏飽齁齁。莊主雖飢解點頭。侍",
    "X67n1299_009:0054b07": "者只聞歌樂響。不知洪飲在高樓。　東林顏云。騎",
    "X67n1299_009:0054b08": "虎穿市過。把火去偷猪。主人開眼睡。並舍呌失驢。",
    "X67n1299_009:0054b09": "溈山祐禪師在百丈為典座。時百丈因司馬頭陀尋",
    "X67n1299_009:0054b10": "得大溈山地。選人主之。丈云老僧住得不。陁云。彼是",
    "X67n1299_009:0054b11": "肉山。和尚是骨人。若居之。只安五百眾。彼可安千眾。",
    "X67n1299_009:0054b12": "丈云吾眾中莫有人住得不。陁云觀典座可住得。丈",
    "X67n1299_009:0054b13": "乃呼師來說與。時首座聞得云。合當某甲去。彼何人",
    "X67n1299_009:0054b14": "也。丈乃集眾云下語出格者得。遂拈淨缾置地。設問",
    "X67n1299_009:0054b15": "云。不得喚作淨缾。喚作甚麼。首座云不可喚作木[木*突]",
    "X67n1299_009:0054b16": "也。丈復問典座。師乃踢倒淨缾而去。丈笑云首座輸",
    "X67n1299_009:0054b17": "却山子也。因命師往住山。後果安千眾。",
    "X67n1299_009:0054b18": "上方益頌云。不顧山前有信旗。單刀一直入籌帷。",
    "X67n1299_009:0054b19": "長戈短戟都無用。奪得將軍金印歸。　照覺總云。",
    "X67n1299_009:0054b20": "定奪英雄是淨缾。毫氂分處更無情。太平本是將",
    "X67n1299_009:0054b21": "軍致。不許將軍見太平。　佛迹昱云。正令全提作",
    "X67n1299_009:0054b22": "者知。淨缾拈起定狐疑。須知大智無私鑑。解道溈",
    "X67n1299_009:0054b23": "山却屬伊。　兜率悅云。淨缾踢處有來由。自是行",
    "X67n1299_009:0054b24": "人不到頭。頌信春風生大野。不風流處也風流。",
    "X67n1299_009:0054c01": "　智海清云。百丈堂前定大溈。金毛獅子振全威。淨",
    "X67n1299_009:0054c02": "缾踢倒還元化。千里淳風動地歸。　通照逢云。大",
    "X67n1299_009:0054c03": "用還應作者知。當場一踢絕狐疑。堪嗟不紹家園",
    "X67n1299_009:0054c04": "者。只向缾過定是非。",
    "X67n1299_009:0054c05": "興化獎禪師一日謂克賓維那云。汝不久為唱導之",
    "X67n1299_009:0054c06": "師。賓云我不入這保社。師云。你會了不入。不會了不",
    "X67n1299_009:0054c07": "入。云總不與麼。師便打云。克賓維那法戰不勝。罰錢",
    "X67n1299_009:0054c08": "設饡飯。次日興化入堂白槌云。克賓維那法戰不勝。",
    "X67n1299_009:0054c09": "罰錢五貫。設饡飯一堂。仍須出院。賓後出世住太行",
    "X67n1299_009:0054c10": "山嗣興化。",
    "X67n1299_009:0054c11": "雪竇顯云。克賓要承嗣興化。罰錢出院且致。却須",
    "X67n1299_009:0054c12": "索取這一頓棒始得。且問諸人。棒既喫了。作麼生",
    "X67n1299_009:0054c13": "索得。雪竇要斷不平之事。今夜與克賓維那雪屈。",
    "X67n1299_009:0054c14": "以拄杖一時打散。　黃龍南云。克賓失錢遭罪。有",
    "X67n1299_009:0054c15": "理難伸。興化以剛決柔。未足光也。　雲峯悅云。路",
    "X67n1299_009:0054c16": "遙知馬力。歲久見人心。　大溈喆云。興化令雖行。",
    "X67n1299_009:0054c17": "大似以勢欺人。克賓一朝輸機。爭柰千古聲光不",
    "X67n1299_009:0054c18": "墜。且道利害在甚處。若不沙場經久戰。揭天犪鼓",
    "X67n1299_009:0054c19": "喪紅塵。　雲居舜云。大冶精金應無變色。其柰興",
    "X67n1299_009:0054c20": "化令行太嚴。不是克賓維那也大難承當。總是而",
    "X67n1299_009:0054c21": "今泛泛之徒。翻轉面皮多少時也。",
    "X67n1299_009:0054c22": "照覺總頌云。克賓法戰挫英雄。興化嚴行振祖風。",
    "X67n1299_009:0054c23": "棒下直明無生忍。莫教知解入塵籠。　直淨文云。",
    "X67n1299_009:0054c24": "丈夫當斷不解斷。興化為人徹底漢。已後從教眼",
    "X67n1299_009:0055a01": "目開。棒了罰錢趂出院。　佛國白云。主中主問賓",
    "X67n1299_009:0055a02": "中賓。賓主分明到底親。有理罰錢無說處。太行山",
    "X67n1299_009:0055a03": "下淚沾巾。　佛心才云。克賓興化令雙行。白髮通",
    "X67n1299_009:0055a04": "心透頂生。穿過衲僧青白眼。儘教天下競頭爭。",
    "X67n1299_009:0055a05": "玄則監院在法眼會下並不入室。忽一日眼問。汝在",
    "X67n1299_009:0055a06": "此。初不見來問話。曾參甚人。有何見處。師云某甲曾",
    "X67n1299_009:0055a07": "參見青峯和尚來。眼云有甚言句。師云。某甲問如何",
    "X67n1299_009:0055a08": "是學人自己。峯云丙丁童子來求火。眼云。好語。汝作",
    "X67n1299_009:0055a09": "麼生會。師云。丙丁屬火。將火求火。如將自己求自己。",
    "X67n1299_009:0055a10": "眼云與麼會又爭得。師當時不肯。遂起發去。眼問侍",
    "X67n1299_009:0055a11": "者則監院在甚處。者云已起去也。眼云。此僧若過江",
    "X67n1299_009:0055a12": "去。救伊不得也。師至中途再返。求懺悔問云。玄則只",
    "X67n1299_009:0055a13": "與麼。和尚尊意如何。眼云汝但問。師便問如何是學",
    "X67n1299_009:0055a14": "人自己。眼云丙丁童子來求火。師大悟於言下。後出",
    "X67n1299_009:0055a15": "世金陵報恩為法眼之嗣。",
    "X67n1299_009:0055a16": "白雲端頌云。末上一回秤八兩。又秤恰重半斤來。",
    "X67n1299_009:0055a17": "定盤星在誰人手。爭著絲毫可恠哉。　照覺總云。",
    "X67n1299_009:0055a18": "丙丁求火己躬明。法眼青峯古路行。行到水窮知",
    "X67n1299_009:0055a19": "盡處。坐看雲起見平生。　佛燈珣云。問處分明答",
    "X67n1299_009:0055a20": "處親。青峯八字打開門。頭頭盡是吾家物。何必臨",
    "X67n1299_009:0055a21": "岐更問津。　大洪遂云。丙丁求火問青峰。叵尀韓",
    "X67n1299_009:0055a22": "獹逐塊蹤。賴得清凉重點破。一聲雷震化為龍。",
    "X67n1299_009:0055a23": "侍者",
    "X67n1299_009:0055a24": "南陽忠國師一日三喚侍者。侍者三應諾。師云。將謂",
    "X67n1299_009:0055b01": "吾辜負汝。却是汝辜負吾。",
    "X67n1299_009:0055b02": "雪竇顯云。國師三喚侍者。點即不到。侍者三應。到",
    "X67n1299_009:0055b03": "即不點。將謂吾辜負汝誰知汝辜負吾。瞞雪竇不",
    "X67n1299_009:0055b04": "得。雲門道。作麼生是國師辜負侍者處。會得也是",
    "X67n1299_009:0055b05": "無端。師云元來不會。又云作麼生是侍者辜負國",
    "X67n1299_009:0055b06": "師。粉骨碎身未報得。師云無端無端。復舉僧問投",
    "X67n1299_009:0055b07": "子。國師三喚侍者意旨如何。投子云抑逼人作麼。",
    "X67n1299_009:0055b08": "師云垛根漢。僧問興化。化云一盲引眾盲。師云端",
    "X67n1299_009:0055b09": "的瞎。僧問玄沙。沙云侍者却會。師云停囚長智。僧",
    "X67n1299_009:0055b10": "問趙州。州云。如人暗中書字。字雖不成。文彩已彰。",
    "X67n1299_009:0055b11": "師便喝。僧問雪竇。雪竇便打。也要諸方檢點。　玄",
    "X67n1299_009:0055b12": "覺徵云。甚處是侍者會處。僧云。若不會。爭解與麼",
    "X67n1299_009:0055b13": "應。師云汝少會在。又云。若於此見得去。便識玄沙。",
    "X67n1299_009:0055b14": "　翠巖芝云。國師與侍者總欠會在。如今怎生會。",
    "X67n1299_009:0055b15": "黃龍南頌云。國師三喚侍者。打草只要蛇驚。誰知",
    "X67n1299_009:0055b16": "澗底青松。下有千年茯苓。　雪竇顯云。師資會遇",
    "X67n1299_009:0055b17": "意非輕。無事相將草裏行。負汝負吾人莫問。任從",
    "X67n1299_009:0055b18": "天下競頭爭。　翠巖真云。侍者何曾喚不回。國師",
    "X67n1299_009:0055b19": "乾地起風雷。當時若也相逢著。九轉還丹化作灰。",
    "X67n1299_009:0055b20": "　智海清云。國師三喚侍者。侍者三度應諾。若言",
    "X67n1299_009:0055b21": "負汝負吾。真箇可知禮也。　高庵悟云。寶劒連飛",
    "X67n1299_009:0055b22": "急。透頂便通神。有時輕按處。驚動五湖賓。　祖印",
    "X67n1299_009:0055b23": "明云。國師年老太多圖。截鶴由來在續鳧。彼此無",
    "X67n1299_009:0055b24": "瘡安樂甚。何勞傷損好皮膚。",
    "X67n1299_009:0055c01": "忠國師因丹霞來訪。值師睡次。乃問侍者耽源云。國",
    "X67n1299_009:0055c02": "師在不。者云。在即在。祇是不見客。霞云太深遠生。者",
    "X67n1299_009:0055c03": "云。莫道上座。佛眼也覷不見。霞云。龍生龍子。鳳生鳳",
    "X67n1299_009:0055c04": "兒。師睡起。侍者舉似師。師乃打侍者二十棒趂出。丹",
    "X67n1299_009:0055c05": "霞聞之乃云。不謬為南陽國師。",
    "X67n1299_009:0055c06": "南堂靜云。丹霞不會作客。勞煩主人。侍者不會作",
    "X67n1299_009:0055c07": "主。漏泄天機。國師行閫外威權。知音者少。且道山",
    "X67n1299_009:0055c08": "僧又作麼生。良久云。如今四海明如鏡。不用和煙",
    "X67n1299_009:0055c09": "帶雨來。　應庵華云。侍者喫棒出院。蓋千載一時。",
    "X67n1299_009:0055c10": "然歸宗豈免眼熱。丹霞故雖好手。爭柰落在國師",
    "X67n1299_009:0055c11": "網子裏。諸人還辨得麼。苟或未然。猶握金鞭問歸",
    "X67n1299_009:0055c12": "客。夜深誰共御街行。",
    "X67n1299_009:0055c13": "佛燈珣頌云。一人把拖逆風頭。一箇張帆順水流。",
    "X67n1299_009:0055c14": "興發幾回乘好月。飄然不覺過滄洲。　佛鑑懃云。",
    "X67n1299_009:0055c15": "老倒南陽不識晙。丹霞得便每相過。一朝龍鳳親",
    "X67n1299_009:0055c16": "生子。四海人傳家不和。　石門易云。風靜波澄月",
    "X67n1299_009:0055c17": "映空。途中人借問山翁。只知回顧幽林下。不覺東",
    "X67n1299_009:0055c18": "巖雲霧籠。　雲巖因云。國師養子之緣。丹霞口甜",
    "X67n1299_009:0055c19": "心苦。侍者當時放過。二十山藤輕恕。　枯木成云。",
    "X67n1299_009:0055c20": "戶底門頭也要人。暫時不在便因循。家風已被傍",
    "X67n1299_009:0055c21": "人見。賊過張弓枉用神。",
    "X67n1299_009:0055c22": "趙州諗禪師因侍者報云大王來也。師云萬福大王。",
    "X67n1299_009:0055c23": "者云未到在。師云又道來也。侍者罔措。",
    "X67n1299_009:0055c24": "黃龍南云。頭頭漏泄。罕遇僊陁。侍者只解報客。不",
    "X67n1299_009:0056a01": "知身在帝鄉。趙州入草求人。不覺渾身泥水。　白",
    "X67n1299_009:0056a02": "雲端云。侍者雖然罔措。爭柰王令已行。王令已行",
    "X67n1299_009:0056a03": "則海晏河清。且道海晏河清一句作麼生道。乃云",
    "X67n1299_009:0056a04": "野老不知堯舜力。鼕鼕打鼓祭江神。",
    "X67n1299_009:0056a05": "佛性泰頌云。應用從來不覆藏。當機何得味真常。",
    "X67n1299_009:0056a06": "只知報道王來也。不覺渾身在帝鄉。　南巖勝云。",
    "X67n1299_009:0056a07": "許由臨岸洗耳。巢父不飲牛水。侍者親入帝鄉。趙",
    "X67n1299_009:0056a08": "州只在草裏。",
    "X67n1299_009:0056a09": "鳥窠道林禪師因侍者會通一日作辭。師乃問汝今",
    "X67n1299_009:0056a10": "何往。云。某甲為法出家。和尚不垂慈誨。今往諸方學",
    "X67n1299_009:0056a11": "佛法去。師云。若是佛法。老僧此間亦有少許。云如何",
    "X67n1299_009:0056a12": "是和尚此間佛法。師於身上拈起布毛吹一吹。侍者",
    "X67n1299_009:0056a13": "大悟。更不復他遊。",
    "X67n1299_009:0056a14": "大溈秀云。可惜這僧認他口頭聲色以當平生。殊",
    "X67n1299_009:0056a15": "不知自己光明蓋天蓋地。",
    "X67n1299_009:0056a16": "汾陽昭頌云。侍者初心學勝緣。辭師擬欲去參禪。",
    "X67n1299_009:0056a17": "鳥窠知是根機熟。吹毛當下得心安。　真淨文云。",
    "X67n1299_009:0056a18": "鳥窠吹布毛。紅日午方高。趙王因好劒。合國人帶",
    "X67n1299_009:0056a19": "刀。　雲居祐云。無風帀帀起波痕。碧髻羅紋正眼",
    "X67n1299_009:0056a20": "觀。恰值黃河三凍鎻。那羅延窟見龍蟠。　佛眼遠",
    "X67n1299_009:0056a21": "云。欲求佛法往南方。老大宗師為舉揚。山花滿地",
    "X67n1299_009:0056a22": "雖狼籍。一陣風來一陣香。",
    "X67n1299_009:0056a23": "洛浦安禪師久為臨濟侍者。濟常稱美云。臨濟門下",
    "X67n1299_009:0056a24": "一隻箭。誰敢當鋒。師一日辭濟。濟問甚麼處去。師云",
    "X67n1299_009:0056b01": "南方去。濟以拄杖劃一劃云過得這箇便去。師乃喝。",
    "X67n1299_009:0056b02": "濟便打。浦作禮。濟明日陞堂云。有一條赤梢鯉魚。搖",
    "X67n1299_009:0056b03": "頭擺尾向南方去。不知向誰家虀甕裏淹殺。",
    "X67n1299_009:0056b04": "雲居祐頌云。執侍巾瓶二十年。搖頭擺尾出林泉。",
    "X67n1299_009:0056b05": "悠悠直往南方去。虀甕淹來得穩眠。",
    "X67n1299_009:0056b06": "法屬",
    "X67n1299_009:0056b07": "黃檗運禪師一日辭百丈云。欲禮拜馬祖去。丈云馬",
    "X67n1299_009:0056b08": "祖已遷化也。師云未審馬祖有甚奇特言句。乞師不",
    "X67n1299_009:0056b09": "吝。丈遂舉再參馬祖因緣乃云。我當時被大師一喝。",
    "X67n1299_009:0056b10": "直得三日耳聾。師不覺縮頭吐舌。丈云子已後莫承",
    "X67n1299_009:0056b11": "嗣馬祖麼。師云。不然。今因和尚得見馬祖大機大用。",
    "X67n1299_009:0056b12": "要且不識馬祖。若承嗣馬祖。恐已後喪我兒孫。丈云。",
    "X67n1299_009:0056b13": "見與師齊。減師半德。見過於師。方堪傳授。子甚有超",
    "X67n1299_009:0056b14": "師之見。",
    "X67n1299_009:0056b15": "溈山問仰山。百丈再參馬祖竪拂因緣。此二尊宿",
    "X67n1299_009:0056b16": "意旨如何。仰云此是顯大機之用。溈云。馬祖出八",
    "X67n1299_009:0056b17": "十四人善知識。幾人得大機。幾人得大用。仰云。百",
    "X67n1299_009:0056b18": "丈得大機。黃檗得大用。餘者盡是唱導之師。溈云",
    "X67n1299_009:0056b19": "如是如是。",
    "X67n1299_009:0056b20": "佛眼遠頌云。家肥生孝子。國覇有謀臣。拳頭劈口",
    "X67n1299_009:0056b21": "槌。未到無兒孫。",
    "X67n1299_009:0056b22": "百丈政禪師問南泉。諸方善知識還有不說似人底",
    "X67n1299_009:0056b23": "法也無。泉云有。師云作麼生是。泉云不是心不是佛。",
    "X67n1299_009:0056b24": "師云恁麼即說似人了也。泉云某甲即與麼。師云師",
    "X67n1299_009:0056c01": "伯作麼生。泉云。我又不是善知識。爭知有說不說底",
    "X67n1299_009:0056c02": "法。師云。某甲不會。請師伯說。泉云我太煞與汝說了。",
    "X67n1299_009:0056c03": "(傳燈作嗣百丈海。呼南泉為師伯。今依之)",
    "X67n1299_009:0056c04": "大溈喆云。百丈只知瞻前不知顧後。當時待伊道",
    "X67n1299_009:0056c05": "某甲不會。但云老僧亦不會。百丈若下得此一轉",
    "X67n1299_009:0056c06": "語。非唯與南泉為宗匠。亦乃與天下人為宗匠。",
    "X67n1299_009:0056c07": "　雪竇顯頌云。祖佛從來不為人。衲僧今古競頭走。",
    "X67n1299_009:0056c08": "明鏡當臺列象殊。一一面南看北斗。斗柄垂。無處",
    "X67n1299_009:0056c09": "討。拈得鼻孔失却口。　長靈卓云。不會誰不會。相",
    "X67n1299_009:0056c10": "逢且喫茶。不尋雲水路。爭到野僧家。　白雲端云。",
    "X67n1299_009:0056c11": "涅槃老子順風吹。囉哩哩囉爭得知。隔嶺幾多人",
    "X67n1299_009:0056c12": "錯聽。一時喚作鷓鴣詞。　徑山杲云。傾腹傾心說",
    "X67n1299_009:0056c13": "向君。不知何故尚沈吟。而今便好猛提取。付與世",
    "X67n1299_009:0056c14": "間無事人。",
    "X67n1299_009:0056c15": "法眼益禪師出世後。長慶會下有子昭首座。平昔與",
    "X67n1299_009:0056c16": "師商確古今。心中憤憤。一日領眾到。責問於師。師舉",
    "X67n1299_009:0056c17": "眾出迎。特加禮待。主賓位上各掛拂子。茶罷。昭變色",
    "X67n1299_009:0056c18": "問云。長老開堂。的嗣何人。師云地藏。昭云。何太辜長",
    "X67n1299_009:0056c19": "慶先師。某甲同在座下商確古今。曾無間隔。因何却",
    "X67n1299_009:0056c20": "嗣地藏。師云。某不會長慶一則因緣。昭云何不問來。",
    "X67n1299_009:0056c21": "師云。長慶道萬象之中獨露身。作麼生。昭竪起拂子。",
    "X67n1299_009:0056c22": "師叱云。首座。此是當年學得底。別作麼生。昭無對。師",
    "X67n1299_009:0056c23": "云。只如萬象之中獨露身。是撥萬象不撥萬象。昭云",
    "X67n1299_009:0056c24": "不撥。師云兩箇參隨連聲救云撥萬象。師云萬象之",
    "X67n1299_009:0057a01": "中獨露身聻。昭等懡[怡-台+羅]而退。師指住云。首座。殺父殺",
    "X67n1299_009:0057a02": "母猶通懺悔。謗大般若誠難懺悔。昭竟不能對。於是",
    "X67n1299_009:0057a03": "參師發明己見。更不開堂。",
    "X67n1299_009:0057a04": "天童覺頌云。離念見佛。破塵出經。現成家法。誰立",
    "X67n1299_009:0057a05": "門庭。月逐舟行江練淨。春隨草上燒痕青。撥不撥。",
    "X67n1299_009:0057a06": "聽叮嚀。三徑就荒歸便得。舊時松菊尚芳馨。",
    "X67n1299_009:0057a07": "海會舉禪師到琅瑘。瑘問上座近離甚麼處。師云浙",
    "X67n1299_009:0057a08": "江。云船來陸來。師云船來。云船在甚處。師云步下。云",
    "X67n1299_009:0057a09": "不涉程途一句作麼生道。師云杜撰長老如麻似粟。",
    "X67n1299_009:0057a10": "便下去。琅瑘乃問侍者。此是甚麼人。者云舉上座。瑘",
    "X67n1299_009:0057a11": "云莫是舉師叔麼。當時先師教我尋見伊。遂親下堂",
    "X67n1299_009:0057a12": "問。上座莫便是舉師叔。莫恠某甲適來相觸忤。師便",
    "X67n1299_009:0057a13": "喝。復問。長老甚時到汾州。瑘云恁時。師云。我在浙江",
    "X67n1299_009:0057a14": "早聞你名。元來見解祇如此。何得名播寰海。琅瑘乃",
    "X67n1299_009:0057a15": "作禮。",
    "X67n1299_009:0057a16": "海印信頌云。漁翁蕭灑任東西。蘆管橫吹和不齊。",
    "X67n1299_009:0057a17": "夜靜月明魚不食。扁舟臥入武陵溪。　鼓山珪云。",
    "X67n1299_009:0057a18": "官路無人獨自行。兩家公驗甚分明。路傍偷販私",
    "X67n1299_009:0057a19": "鹽客。草裏蹲身過一生。　徑山杲云。奪得驪珠即",
    "X67n1299_009:0057a20": "便回。小根魔子盡疑猜。拈來拋向洪波裏。撒手大",
    "X67n1299_009:0057a21": "家歸去來。",
    "X67n1299_009:0057a22": "浮山遠禪師。僧問。師唱誰家曲。宗風嗣阿誰。師云八",
    "X67n1299_009:0057a23": "十翁翁輥繡毬。云。恁麼則一句逈然開祖胄。三玄戈",
    "X67n1299_009:0057a24": "甲振叢林。師云李陵元是漢朝臣。",
    "X67n1299_009:0057b01": "投子青拈云。水深魚穩。葉落巢疎。復頌。月裏無根",
    "X67n1299_009:0057b02": "草。山前枯木花。鴈回沙塞後。砧杵落誰家。",
    "X67n1299_009:0057b03": "投子青禪師。僧問。師唱誰家曲。宗風嗣阿誰。師云。威",
    "X67n1299_009:0057b04": "音前一箭。射透兩重山。云如何是相付底事。師云。全",
    "X67n1299_009:0057b05": "因淮地月。得照郢陽春。云恁麼則入水見長人。師云。",
    "X67n1299_009:0057b06": "祇知荊玉異。那辨楚王心。隨後以拂子敲禪牀。",
    "X67n1299_009:0057b07": "丹霞淳頌云。珊瑚枝上玉花開。風遞清香遍九垓。",
    "X67n1299_009:0057b08": "勿謂乾坤成委曲。韶陽曾見睦州來。",
    "X67n1299_009:0057b09": "楊岐會禪師在筠州。九峰受楊岐請陞堂。下座時九",
    "X67n1299_009:0057b10": "峯勤禪師把住師云。今日喜得箇同參。師云作麼生",
    "X67n1299_009:0057b11": "是同參底事。勤云。九峯牽犁。楊岐拽杷。師云。正恁麼",
    "X67n1299_009:0057b12": "時。楊岐在前。九峯在前。勤擬議。師托開云。將謂同參。",
    "X67n1299_009:0057b13": "元來不是。",
    "X67n1299_009:0057b14": "保寧勇代擬議處云。臨行之際更莫忉忉。便掌。",
    "X67n1299_009:0057b15": "　上方益頌云。一拽杷。二牽犂。平田淺地且相隨。恰",
    "X67n1299_009:0057b16": "到飢時無草料。放開頭角便東西。老楊岐。老楊岐。",
    "X67n1299_009:0057b17": "盡道從來解弄蹄。",
    "X67n1299_009:0057b18": "天寧楷禪師。僧問。師唱誰家曲。宗風嗣阿誰。師云。金",
    "X67n1299_009:0057b19": "鳳夜棲無影樹。峯巒纔露海雲遮。",
    "X67n1299_009:0057b20": "丹霞淳頌云。等閑應問豈安排。一句全提隱顯該。",
    "X67n1299_009:0057b21": "薄霧依依籠古徑。孤峯終不露崔嵬。",
    "X67n1299_009:0057b22": "尼女",
    "X67n1299_009:0057b23": "文殊師利在靈山會上諸佛集處。見一女子近佛而",
    "X67n1299_009:0057b24": "坐入於三昧。文殊白佛言。云何此女得近佛坐。佛云。",
    "X67n1299_009:0057c01": "汝但覺此女令從三昧起。汝自問之。文殊遶女子三",
    "X67n1299_009:0057c02": "帀鳴指一下。乃至托上梵天。盡其神力而不能出。佛",
    "X67n1299_009:0057c03": "云。假使百千文殊亦出此女定不得。下方過四十二",
    "X67n1299_009:0057c04": "恒沙國土有罔明菩薩能出此女定。須臾罔明從地",
    "X67n1299_009:0057c05": "涌出作禮佛前。佛勑出此女定。罔明即於女子前鳴",
    "X67n1299_009:0057c06": "指一下。女子於是從定而出。(一本小異)",
    "X67n1299_009:0057c07": "翠巖芝云。僧投寺裡宿。賊打不防家。　五雲云。不",
    "X67n1299_009:0057c08": "唯文殊不能出此定。但恐如來也出此定不得。祇",
    "X67n1299_009:0057c09": "如教意怎生體解。　夾山齡云。這公案無不委知。",
    "X67n1299_009:0057c10": "文殊為甚出不得。罔明為甚出得。諸人儻具奔流",
    "X67n1299_009:0057c11": "度刃底眼。非但見這一隊漢敗闕。乃至河沙佛祖",
    "X67n1299_009:0057c12": "出來也被作家覰破。其或青黃不辨邪正不分。祇",
    "X67n1299_009:0057c13": "管去覔女子出定。玄沙道底。　天童覺云。若定若",
    "X67n1299_009:0057c14": "動。當人變弄。鴻毛輕而不輕。太山重而非重。還知",
    "X67n1299_009:0057c15": "老瞿曇鼻孔在我手裡麼。",
    "X67n1299_009:0057c16": "天衣懷頌云。文殊托上梵天。罔明輕輕彈指。女子",
    "X67n1299_009:0057c17": "黃面瞿曇。看他一倒一起。　雲蓋智云。獨坐靈山",
    "X67n1299_009:0057c18": "誰得知。罔明出定破群迷。如今四海皆通達。信道",
    "X67n1299_009:0057c19": "無心總不疑。　寶峯照云。拂拭瑤琴月下彈。調高",
    "X67n1299_009:0057c20": "雪曲和還難。五侯費盡平生志。從此詩書懶更看。",
    "X67n1299_009:0057c21": "　圓覺演云。二菩薩出定。笑殺老禪和。富嫌千口",
    "X67n1299_009:0057c22": "少。貧恨一身多。　白楊順云。文殊出不得。罔明却",
    "X67n1299_009:0057c23": "出得。叵尀這冤家。冷地裏作賊。",
    "X67n1299_009:0057c24": "世尊因七賢女遊屍陁林。一女指屍謂諸姉云。屍在",
    "X67n1299_009:0058a01": "這裏。人向甚處去。中有一姉云作麼作麼。諸姉諦觀",
    "X67n1299_009:0058a02": "各各契悟。感帝釋散花云。唯願聖姉有何所須。我當",
    "X67n1299_009:0058a03": "終身供給。女云。我家四事七珍悉皆具足。唯要三般",
    "X67n1299_009:0058a04": "物。一要無根樹子一株。二要無陰陽地一片。三要呌",
    "X67n1299_009:0058a05": "不響山谷一所。帝釋云。一切所須我悉有之。若三般",
    "X67n1299_009:0058a06": "物我實無得。女云。汝若無此。爭解濟人。帝釋遂同往",
    "X67n1299_009:0058a07": "白佛。佛言。憍尸迦。我諸弟子大阿羅漢悉皆不解此",
    "X67n1299_009:0058a08": "義。唯有諸大菩薩乃解此義。",
    "X67n1299_009:0058a09": "佛惠泉頌云。寒林裏。忽逢伊。帝釋行檀恨已遲。三",
    "X67n1299_009:0058a10": "物索來何處有。却令諸姉皺雙眉。憍尸迦。知不知。",
    "X67n1299_009:0058a11": "更獻天花三兩枝。　佛燈珣云。帝子遊春不逐歌。",
    "X67n1299_009:0058a12": "相邀諸姉入屍陁。死人堆裏出身路。撥動煙塵見",
    "X67n1299_009:0058a13": "也麼。刢利漢。不消多。回頭踏著自家底。洞雲深處",
    "X67n1299_009:0058a14": "舊煙蘿。　龍牙才云。屍在此兮人何在。疾雷破山",
    "X67n1299_009:0058a15": "風振海。雲飛雨散相見時。髑髏眼睛放光彩。",
    "X67n1299_009:0058a16": "舍利弗因入城。遙見月上女出城。舍利弗心口思惟。",
    "X67n1299_009:0058a17": "此姉見佛。不知得忍不得忍。我當問之。纔近便問甚",
    "X67n1299_009:0058a18": "麼處去。女云如舍利弗與麼去。弗云。我纔入城。爾當",
    "X67n1299_009:0058a19": "出城。云何言如舍利弗與麼去。女云。諸佛弟子中當",
    "X67n1299_009:0058a20": "往何所。弗云諸佛弟子依大涅槃而住。女云。諸佛弟",
    "X67n1299_009:0058a21": "子既依涅槃而住。我如舍利弗與麼去。",
    "X67n1299_009:0058a22": "大溈喆云。一人入城。一人出城。何言如舍利弗與",
    "X67n1299_009:0058a23": "麼去。若人知得舍利弗月上女二人去處。十二時",
    "X67n1299_009:0058a24": "中動轉施為。無非住諸佛大涅槃。若也未知。業識",
    "X67n1299_009:0058b01": "茫茫。無本可據。　清凉和云。一出一入。何云同去。",
    "X67n1299_009:0058b02": "會麼。拈起拄杖云。舍利弗月上女盡在山僧拄杖",
    "X67n1299_009:0058b03": "頭上。若也會得。去路無差。其或不然。一任出入。",
    "X67n1299_009:0058b04": "　圓悟勤頌云。本來正體徹根源。出入同途只此門。",
    "X67n1299_009:0058b05": "已住如來大解脫。掌中至寶耀乾坤。　佛慧泉云。",
    "X67n1299_009:0058b06": "淡籠煙。深鎻霧。鶖子寧知此條路。直饒撞入涅槃",
    "X67n1299_009:0058b07": "門。未免隨他與麼去。月上女。實堪悲。愛將青黛畫",
    "X67n1299_009:0058b08": "蛾眉。　佛燈珣云。涅槃一路同來往。寸步寧虧達",
    "X67n1299_009:0058b09": "本鄉。鶖子黠兒輕借便。猶如瘂子喫生姜。月上女。",
    "X67n1299_009:0058b10": "太無良。不塗紅粉自風光。金鎻玄關留不住。百尺",
    "X67n1299_009:0058b11": "竿頭信脚行。",
    "X67n1299_009:0058b12": "文殊大士問菴提遮女。生以何為義。女云生以不生",
    "X67n1299_009:0058b13": "生為生義。殊云如何是生以不生生為生義。女云。若",
    "X67n1299_009:0058b14": "能明知地水火風四緣未曾自得。有所和合。而能隨",
    "X67n1299_009:0058b15": "其所宜。是為生義。殊云死以何為義。女云死以不死",
    "X67n1299_009:0058b16": "死為死義。殊云如何是死以不死死為死義。女云。若",
    "X67n1299_009:0058b17": "能明知地水火風四緣未曾自得。有所離散。而能隨",
    "X67n1299_009:0058b18": "其所宜。是為死義。",
    "X67n1299_009:0058b19": "佛性泰頌云。生無所生。死無所死。風動塵飛。波澄",
    "X67n1299_009:0058b20": "浪止。和合離散隨緣發現。滿月彎弓雙雕一箭。",
    "X67n1299_009:0058b21": "　南堂靜云。生以不生生為生。指天指地四方行。死",
    "X67n1299_009:0058b22": "以不死死為死。雙林樹下亦如此。生不生。死不死。",
    "X67n1299_009:0058b23": "四十九年無一字。掣斷金鎻天麒麟。突出金毛獅",
    "X67n1299_009:0058b24": "子子。",
    "X67n1299_009:0058c01": "菴婆提女問文殊云。明知生是不生之法。為甚麼却",
    "X67n1299_009:0058c02": "被生死之所流。文殊云其力未充。(教中名言小異大同)",
    "X67n1299_009:0058c03": "後進山主問修山主。明知生是不生之法。為甚麼",
    "X67n1299_009:0058c04": "被生死之所流。修云。筍畢竟成竹去。如今作篾使",
    "X67n1299_009:0058c05": "得麼。進云汝向後自悟去在。修云。某甲所見祇如",
    "X67n1299_009:0058c06": "此。上座意旨如何。進云。這箇監院房。那箇是典座",
    "X67n1299_009:0058c07": "房。修乃禮謝。",
    "X67n1299_009:0058c08": "正覺逸頌云。進老分明到五臺。修師真箇入閩來。",
    "X67n1299_009:0058c09": "維那院主門相對。說著令人兩眼開。",
    "X67n1299_009:0058c10": "趙州諗禪師因五臺山下有一婆子接待。凡有僧問",
    "X67n1299_009:0058c11": "臺山路向甚處去。婆云驀直去。僧纔行三五步。婆云",
    "X67n1299_009:0058c12": "好箇師僧又恁麼去。後有僧舉似師。師云待我去為",
    "X67n1299_009:0058c13": "勘過這婆子。明日師便去。亦如是問。婆亦如是對。師",
    "X67n1299_009:0058c14": "歸乃陞堂為眾云。臺山婆子我為勘破了也。",
    "X67n1299_009:0058c15": "玄覺云。前來僧也與麼問答。後來趙州也與麼問",
    "X67n1299_009:0058c16": "答。且道甚處是勘破處。又云。非唯被趙州勘破。亦",
    "X67n1299_009:0058c17": "被這僧勘破。　琅瑘覺云。大小趙州去這婆子手",
    "X67n1299_009:0058c18": "裡喪身失命。雖然如是。錯會者多。　大溈喆云。天",
    "X67n1299_009:0058c19": "下衲僧只知問路。老婆要且不知脚下泥深。若非",
    "X67n1299_009:0058c20": "趙州老人。爭顯汗馬功高。禾山方云。一人從苗辨",
    "X67n1299_009:0058c21": "地。一人臨崖不悚。諸人要識趙州麼。良久云。鬧市",
    "X67n1299_009:0058c22": "裏虎。",
    "X67n1299_009:0058c23": "慈明圓頌云。趙州勘破婆子。葉落便合知秋。天下",
    "X67n1299_009:0058c24": "幾多禪客。五湖四海悠。悠　黃龍南云。傑出叢林",
    "X67n1299_009:0059a01": "是趙州。老婆勘破有來由。而今四海清如鏡。行人",
    "X67n1299_009:0059a02": "莫與路為讎。　淨照臻云。趙州勘破老婆禪。語默",
    "X67n1299_009:0059a03": "分明在目前。近日五湖參學者。剛於岐路走如煙。",
    "X67n1299_009:0059a04": "　少林通云。趙州勘破語難過。無限平人走似梭。",
    "X67n1299_009:0059a05": "日暮臺山空寂寂。至今猶未絕誵訛。　雲蓋昌云。",
    "X67n1299_009:0059a06": "臺山路上老婆禪。驀直教人好進前。賴得趙州親",
    "X67n1299_009:0059a07": "勘破。從茲四海路平然。",
    "X67n1299_009:0059a08": "趙州問一婆子甚麼處去。云偷趙州笋去。師云忽遇",
    "X67n1299_009:0059a09": "趙州又作麼生。婆子便與師一掌。師休去。",
    "X67n1299_009:0059a10": "雪竇顯云。好掌。更下兩掌也無勘處。　五祖演云。",
    "X67n1299_009:0059a11": "趙州休去。不知眾中作麼生商量。白雲也要露箇",
    "X67n1299_009:0059a12": "消息。貴要眾人共知。婆子雖行正令。一生不了。趙",
    "X67n1299_009:0059a13": "州被打兩掌。齩斷牙關。婆子可謂去路一身輕似",
    "X67n1299_009:0059a14": "葉。趙州高名千古重如山。",
    "X67n1299_009:0059a15": "野軒遵頌云。趙州笋。被婆偷。遭摑如何肯便休。合",
    "X67n1299_009:0059a16": "出手時須出手。得抽頭處且抽頭。　海印信云。彎",
    "X67n1299_009:0059a17": "弓直勢射難當。陷虎之機理最長。雖是貪他一粒",
    "X67n1299_009:0059a18": "米。誰知失却半年糧。　地藏恩云。趙州老。捉箇賊。",
    "X67n1299_009:0059a19": "當面勘渠。返遭一摑。賊不成。罪歸己。天下衲僧知",
    "X67n1299_009:0059a20": "幾幾。　無盡居士云。趙州挨拶老婆時。迦葉難陀",
    "X67n1299_009:0059a21": "盡皺眉。却被老婆揮一掌。從來多事落便宜。　佛",
    "X67n1299_009:0059a22": "鑑懃云。從來柔弱勝剛強。捉賊分明已見贓。當下",
    "X67n1299_009:0059a23": "被他揮一掌。猶如瘂子喫生姜。",
    "X67n1299_009:0059a24": "巖頭奯禪師因沙汰後。於鄂渚湖邊作渡子。兩岸各",
    "X67n1299_009:0059b01": "掛一牌板。有人過渡。打板一下。師云阿誰。或云要過",
    "X67n1299_009:0059b02": "那邊。師乃舞棹迎之。一日因一婆子拘一孩兒來乃",
    "X67n1299_009:0059b03": "問。呈橈舞棹即不問。且道婆手中兒甚處得來。師以",
    "X67n1299_009:0059b04": "橈便打。婆子云。婆生七子。六箇不遇知音。只這一箇",
    "X67n1299_009:0059b05": "也不消得。便拋向水中。",
    "X67n1299_009:0059b06": "琅瑘覺云。欺敵者亡。　大溈智云。巖頭業在其中。",
    "X67n1299_009:0059b07": "只得通身泥水。婆子雖有丈夫手段。也是家醜外",
    "X67n1299_009:0059b08": "揚。",
    "X67n1299_009:0059b09": "大溈喆頌云。親兒棄了更無親。撒手歸家罷問津。",
    "X67n1299_009:0059b10": "呈橈舞棹波中客。休向江頭覔渡人。　上方益云。",
    "X67n1299_009:0059b11": "舞棹呈橈古渡頭。婆婆相見問來由。何人[拚-ㄙ+ㄊ]得親",
    "X67n1299_009:0059b12": "生子。拋向江心更不收。　月庵果云。千尺絲綸世",
    "X67n1299_009:0059b13": "可猜。鈎頭多是得黃能。自從釣得錦鱗後。洗盡渠",
    "X67n1299_009:0059b14": "儂滿面埃。",
    "X67n1299_009:0059b15": "保福展禪師與甘長老相看鄭十三娘。纔坐定。師乃",
    "X67n1299_009:0059b16": "問承聞十三娘子參見溈山是不。云是。師云溈山遷",
    "X67n1299_009:0059b17": "化向甚麼處去。娘起身偏牀而立。甘云。閑時說禪口",
    "X67n1299_009:0059b18": "似懸河。何不道取。娘云鼓這兩片皮堪作甚麼。甘云",
    "X67n1299_009:0059b19": "不鼓這兩片皮又作麼生。娘云合取狗口。",
    "X67n1299_009:0059b20": "南堂靜頌云。溈山遷化絕音容。趯起眉毛何處去。",
    "X67n1299_009:0059b21": "十三娘子側身時。放出金毛獅子子。",
    "X67n1299_009:0059b22": "行童",
    "X67n1299_009:0059b23": "五祖大師初在蘄州西山栽松。遇四祖告云。吾欲傳",
    "X67n1299_009:0059b24": "法與汝。汝已年邁。汝若再來。吾尚遲汝。師諾。遂往周",
    "X67n1299_009:0059c01": "氏家女托生。因拋濁港中。神物護持。至七歲為童子。",
    "X67n1299_009:0059c02": "四祖出山路次。逢之。見其骨相奇秀異乎常童。乃問",
    "X67n1299_009:0059c03": "云子何姓耶。師云。姓即有。非常性。祖云是何姓。師云",
    "X67n1299_009:0059c04": "佛性。祖云汝無姓耶。師云性空故。祖默識之。攜歸出",
    "X67n1299_009:0059c05": "家。後付衣法。居黃梅東山。",
    "X67n1299_009:0059c06": "天童覺頌云。黃梅果熟。白藕花開。問唯佛性。體異",
    "X67n1299_009:0059c07": "凡胎。衣傳南嶺人將去。松老西山我再來。兩借皮",
    "X67n1299_009:0059c08": "囊成底事。一壺風月湛無埃。　草堂清云。無父無",
    "X67n1299_009:0059c09": "兄絕是非。江心誰辨逆流時。西山得法東山隱。此",
    "X67n1299_009:0059c10": "事只教能者知。　佛國白云。垂垂白髮下青山。七",
    "X67n1299_009:0059c11": "載歸來換舊顏。人却少年松已老。是非從此落人",
    "X67n1299_009:0059c12": "間。　無為子云。[栽-木+土]松何老。傳衣何少。前身後身。一",
    "X67n1299_009:0059c13": "夢兩覺。白藕花開峯頂頭。明月千年冷相照。",
    "X67n1299_009:0059c15": "禪林類聚卷第九"
}