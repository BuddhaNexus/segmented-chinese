{
    "T50n2043_003:0139a18": "阿育王經卷第三",
    "T50n2043_003:0139a20": "梁扶南三藏僧伽婆羅譯",
    "T50n2043_003:0139a21": "3 供養菩提樹因緣品供養菩提樹因緣品第三",
    "T50n2043_003:0139a22": "爾時阿育王。於佛生處得道轉法輪入般涅",
    "T50n2043_003:0139a23": "槃。於一一處。各以十萬金供養於菩提樹。倍生",
    "T50n2043_003:0139a24": "信樂作是思惟。此是世尊得阿耨多羅三藐三",
    "T50n2043_003:0139a25": "菩提處。日日之中最勝珍寶供養此樹。是時",
    "T50n2043_003:0139a26": "阿育王第一夫人名微妙落起多翻光護生嗔恚",
    "T50n2043_003:0139a27": "心。大王既愛念我。云何以好珍寶與菩提樹。",
    "T50n2043_003:0139a28": "即喚旃陀利女翻下姓而語言。菩提樹是我怨。",
    "T50n2043_003:0139a29": "汝能殺不。答言能。汝當與我金。夫人語言如",
    "T50n2043_003:0139b01": "是。時旃陀利女即便呪樹以綖縛之。是菩提",
    "T50n2043_003:0139b02": "樹漸漸枯死。有人白王。是菩提樹漸漸枯死。",
    "T50n2043_003:0139b03": "而說偈言。",
    "T50n2043_003:0139b04": "佛坐菩提樹　　知一切世間",
    "T50n2043_003:0139b05": "得一切種智　　此樹今日死",
    "T50n2043_003:0139b06": "時王聞是語已悶絕躄地。諸臣以水灑王。良",
    "T50n2043_003:0139b07": "久乃醒。即便啼泣而說偈言。",
    "T50n2043_003:0139b08": "我見此樹王　　即是見如來",
    "T50n2043_003:0139b09": "樹王若枯死　　我命亦隨滅",
    "T50n2043_003:0139b10": "時彼夫人見王憂惱便白王言。若我不能令",
    "T50n2043_003:0139b11": "菩提樹生者。我亦不能令王歡喜。王答言。汝",
    "T50n2043_003:0139b12": "若能令菩提樹生者。汝非女人。何以故。佛住",
    "T50n2043_003:0139b13": "此處得阿耨多羅三藐三菩提。是時夫人喚",
    "T50n2043_003:0139b14": "旃陀利女而語言。汝能令樹更生。如其先不。",
    "T50n2043_003:0139b15": "答言。若菩提樹其根不死能令更生。乃至栴",
    "T50n2043_003:0139b16": "陀利除所縛綖。周匝掘坑日日以甖乳灌",
    "T50n2043_003:0139b17": "之坑中。少日之間樹漸還生遂得如本。時人",
    "T50n2043_003:0139b18": "白王。王於今者大生功德。菩提之樹今得生",
    "T50n2043_003:0139b19": "故。王聞此言心大歡喜。即便往至菩提樹間。",
    "T50n2043_003:0139b20": "瞻菩提樹目不能捨。而說偈言。",
    "T50n2043_003:0139b21": "從於瓶沙王　　及諸餘國王",
    "T50n2043_003:0139b22": "無上二因緣　　悉所不能作",
    "T50n2043_003:0139b23": "當於菩提樹　　灌以香色乳",
    "T50n2043_003:0139b24": "復當修供養　　聖眾五部僧",
    "T50n2043_003:0139b25": "時阿育王。以千金銀琉璃甖盛以香水。復持",
    "T50n2043_003:0139b26": "種種飲食及香花等千甖香水浴菩提樹。以",
    "T50n2043_003:0139b27": "種種綵衣而以衣之。王於是時復受八戒。受",
    "T50n2043_003:0139b28": "八戒竟手執香爐而登殿上。請四方僧說言。",
    "T50n2043_003:0139b29": "世尊弟子在四方者。為攝受我故悉應來此。",
    "T50n2043_003:0139c01": "而說偈言。",
    "T50n2043_003:0139c02": "正行善逝子　　根寂靜離欲",
    "T50n2043_003:0139c03": "應供大福田　　天人所歸依",
    "T50n2043_003:0139c04": "最勝善逝子　　行禪離愛著",
    "T50n2043_003:0139c05": "阿修羅所依　　當來攝受我",
    "T50n2043_003:0139c06": "於罽賓國處　　大林及暗林",
    "T50n2043_003:0139c07": "有諸阿羅漢　　當來攝受我",
    "T50n2043_003:0139c08": "如來子樂禪　　住阿耨達池",
    "T50n2043_003:0139c09": "及江山石窟　　當來作慈悲",
    "T50n2043_003:0139c10": "善言如來子　　住舍利沙殿",
    "T50n2043_003:0139c11": "無憂慈悲心　　當來攝受我",
    "T50n2043_003:0139c12": "大勇之神力　　住於香醉山",
    "T50n2043_003:0139c13": "我請阿羅漢　　當悉來此處",
    "T50n2043_003:0139c14": "時阿育王說此言已。有三十萬比丘和合阿",
    "T50n2043_003:0139c15": "羅漢十萬學人二十萬。及精進凡夫無數。於",
    "T50n2043_003:0139c16": "眾僧中上座一處無有人坐。時阿育王白六",
    "T50n2043_003:0139c17": "通上座耶舍言。第一坐處何故無人。答言。此",
    "T50n2043_003:0139c18": "是第一上座之處。王又白言。除大德外更有",
    "T50n2043_003:0139c19": "上座耶。答言有佛說弟子中有能師子吼此",
    "T50n2043_003:0139c20": "為第一。姓頗羅墮名賓頭盧。第一坐處是其所",
    "T50n2043_003:0139c21": "坐。時阿育王聞其此言。身毛為竪如柯曇婆",
    "T50n2043_003:0139c22": "花。又說言。大德有比丘見佛未入涅槃今猶",
    "T50n2043_003:0139c23": "在者不。長老答言有。姓頗羅墮名賓頭盧。其",
    "T50n2043_003:0139c24": "人見佛。王又問言。我於今者得見其人不。長",
    "T50n2043_003:0139c25": "老答言。王尋當見其今應來。時王聞已大生",
    "T50n2043_003:0139c26": "歡喜。而說偈言。",
    "T50n2043_003:0139c27": "我今得大利　　及無比攝受",
    "T50n2043_003:0139c28": "以得見大德　　名曰賓頭盧",
    "T50n2043_003:0139c29": "時阿育王。合掌仰看空中目不暫捨。時賓頭",
    "T50n2043_003:0140a01": "盧。與無數阿羅漢隨從圍繞如半月形。猶若",
    "T50n2043_003:0140a02": "雁王從空中下。於第一處坐。是時阿育王見",
    "T50n2043_003:0140a03": "頗羅墮賓頭盧來。及見十万比丘皆從坐起。",
    "T50n2043_003:0140a04": "又見賓頭盧頭髮皓白額皮眉毛悉垂覆面如。",
    "T50n2043_003:0140a05": "緣覺身。見已五體投地禮賓頭盧足如大樹",
    "T50n2043_003:0140a06": "倒。舌舐其足長跪合掌瞻仰啼泣。而說偈言。",
    "T50n2043_003:0140a07": "大地海為衣　　山莊嚴一繖",
    "T50n2043_003:0140a08": "除怨得此地　　令我生歡喜",
    "T50n2043_003:0140a09": "不如於今日　　與大德相見",
    "T50n2043_003:0140a10": "我今見大德　　倍生於心念",
    "T50n2043_003:0140a11": "復次大德見世尊不。是時賓頭盧以兩手舉",
    "T50n2043_003:0140a12": "其眉毛視阿育王。便說偈言。",
    "T50n2043_003:0140a13": "我數見如來　　無等無譬類",
    "T50n2043_003:0140a14": "有三十二相　　面如秋滿月",
    "T50n2043_003:0140a15": "梵音除煩惱　　入無諍三昧",
    "T50n2043_003:0140a16": "阿育王復問。大德於何處云何見。長老答言。",
    "T50n2043_003:0140a17": "大王。世尊與五百漏盡阿羅漢隨從。最初於",
    "T50n2043_003:0140a18": "王舍城安居。是時在此眾中得具足見佛。便",
    "T50n2043_003:0140a19": "說偈言。",
    "T50n2043_003:0140a20": "無欲無欲從　　摩訶牟尼尊",
    "T50n2043_003:0140a21": "是時此安居　　我具足見佛",
    "T50n2043_003:0140a22": "如汝今見我　　如是我見佛",
    "T50n2043_003:0140a23": "復次大王。世尊又於舍衛國為勝外道故。現",
    "T50n2043_003:0140a24": "種種神力。作無數化佛。相好莊嚴。次第而上",
    "T50n2043_003:0140a25": "至阿迦膩吒天。我於爾時亦在其中。見佛種",
    "T50n2043_003:0140a26": "種神變。而說偈言。",
    "T50n2043_003:0140a27": "時有諸外道　　行種種邪道",
    "T50n2043_003:0140a28": "世尊以神力　　示現降伏之",
    "T50n2043_003:0140a29": "是時我見佛　　令世間歡喜",
    "T50n2043_003:0140b01": "復次大王。世尊於三十三天上安居。為母說",
    "T50n2043_003:0140b02": "法竟與諸天眾圍繞下僧柯奢翻光明國。我於",
    "T50n2043_003:0140b03": "爾時在大眾中見諸天眾。復見比丘尼。名",
    "T50n2043_003:0140b04": "欝波羅翻青蓮華槃尼柯翻色見其化作轉輪聖",
    "T50n2043_003:0140b05": "王具足七寶。而說偈言。",
    "T50n2043_003:0140b06": "上天安居竟　　佛便從彼下",
    "T50n2043_003:0140b07": "我時在眾中　　是故得見佛",
    "T50n2043_003:0140b08": "復次大王。修摩陀伽不解翻孤獨女兒。請佛",
    "T50n2043_003:0140b09": "及五百阿羅漢。佛以神力至分陀跋陀國",
    "T50n2043_003:0140b10": "不解翻。我以神力舉山從虛空中亦至彼國。是",
    "T50n2043_003:0140b11": "時如來誡勅於我。汝不得入涅槃。至我法",
    "T50n2043_003:0140b12": "住。而說偈言。",
    "T50n2043_003:0140b13": "修摩伽陀請　　佛神力至彼",
    "T50n2043_003:0140b14": "我以力舉山　　隨至分陀國",
    "T50n2043_003:0140b15": "是時佛誡勅　　令我至法住",
    "T50n2043_003:0140b16": "以是因緣故　　得具足見佛",
    "T50n2043_003:0140b17": "復次大王。汝先小時。以小兒意。佛入王舍城",
    "T50n2043_003:0140b18": "乞食。我奉佛󰉓。汝奉佛沙。成護爾時起隨喜",
    "T50n2043_003:0140b19": "心。如佛所記。此小兒於我涅槃百年後。當生",
    "T50n2043_003:0140b20": "波吒利城名阿輸柯。為四分轉輪主領法王。",
    "T50n2043_003:0140b21": "當廣供養舍利起八萬四千法王塔。我於是",
    "T50n2043_003:0140b22": "時亦在其中。而說偈言。",
    "T50n2043_003:0140b23": "王昔為小兒　　合掌以沙施",
    "T50n2043_003:0140b24": "我亦於是時　　具足見此事",
    "T50n2043_003:0140b25": "阿育王復問賓頭盧。大德何處住。以偈答言。",
    "T50n2043_003:0140b26": "北方阿耨池　　於香醉山中",
    "T50n2043_003:0140b27": "我住於彼處　　及諸同學眾",
    "T50n2043_003:0140b28": "阿育王復問賓頭盧。大德幾人隨從。以偈答",
    "T50n2043_003:0140b29": "言。",
    "T50n2043_003:0140c01": "六萬阿羅漢　　圍繞隨於我",
    "T50n2043_003:0140c02": "我及諸大眾　　悉盡煩惱毒",
    "T50n2043_003:0140c03": "復次大王何事此疑當速施僧食。眾僧食竟",
    "T50n2043_003:0140c04": "當更共語。王答言爾。如大德教。以念佛教我",
    "T50n2043_003:0140c05": "當觀菩提樹。觀菩提竟當與僧食。以種種飲",
    "T50n2043_003:0140c06": "食當以供養。時阿育王語比丘名一切友。我",
    "T50n2043_003:0140c07": "當施僧十萬金及一千金銀琉璃甖。於大眾",
    "T50n2043_003:0140c08": "中當說我名供養五部僧。時阿育王兒名鳩",
    "T50n2043_003:0140c09": "那羅鳥名不解翻住王右邊。是時王子畏其父故",
    "T50n2043_003:0140c10": "不敢發言。便舉二指示唱導比丘。表其修福",
    "T50n2043_003:0140c11": "倍多其父。時大眾見鳩那羅一倍作福。悉皆",
    "T50n2043_003:0140c12": "大笑。時王見大眾笑。語大臣成護。汝所作非",
    "T50n2043_003:0140c13": "是。故人笑。成護答言。多人欲作功德。若作功",
    "T50n2043_003:0140c14": "德必以一倍是為正當。阿育王答言。我當以",
    "T50n2043_003:0140c15": "三十萬金供養眾僧。以三千寶甖盛以香水",
    "T50n2043_003:0140c16": "灌菩提樹。當以我名在大眾說供養五眾。乃",
    "T50n2043_003:0140c17": "至鳩那羅復舉四指以示比丘。時大王瞋語",
    "T50n2043_003:0140c18": "成護大臣我修功德。誰今與我而欲諍。大不",
    "T50n2043_003:0140c19": "識世法。成護見大王瞋。禮大王足。誰敢與王",
    "T50n2043_003:0140c20": "爭作功德。而說偈言。",
    "T50n2043_003:0140c21": "誰敢與王　　諍修功德　　是拘摩羅",
    "T50n2043_003:0140c22": "與王諍作",
    "T50n2043_003:0140c23": "是時阿育轉身右邊見拘那羅王子。向賓",
    "T50n2043_003:0140c24": "頭盧說言。大德。我今唯除七寶庫藏。一切大",
    "T50n2043_003:0140c25": "地宮人大臣并以我身及鳩那羅悉施眾僧。",
    "T50n2043_003:0140c26": "當以我名在大眾說供養五眾。復說偈言。",
    "T50n2043_003:0140c27": "一切宮內　　唯除珍寶　　宮人大臣",
    "T50n2043_003:0140c28": "悉施眾僧　　大眾之僧　　為福田處",
    "T50n2043_003:0140c29": "我及王子　　具足功德",
    "T50n2043_003:0141a01": "是時阿育王。於賓頭盧等大眾中布施竟。於",
    "T50n2043_003:0141a02": "菩提樹周匝起牆。時阿育王自登牆上。以四",
    "T50n2043_003:0141a03": "千甖盛以香水灌菩提樹。其菩提樹還生如",
    "T50n2043_003:0141a04": "本。而說偈言。",
    "T50n2043_003:0141a05": "已灌菩提樹　　菩提樹還生",
    "T50n2043_003:0141a06": "枝葉極茂盛　　功德亦增長",
    "T50n2043_003:0141a07": "大王灌菩提樹竟還生如本。枝葉青軟新芽",
    "T50n2043_003:0141a08": "更出。王及大臣一切人民心大歡喜。復次飲",
    "T50n2043_003:0141a09": "食供養眾僧。於大眾中有一大德名耶舍。語",
    "T50n2043_003:0141a10": "王言。今此大眾實可愛重。王今供養勿起異",
    "T50n2043_003:0141a11": "心。時阿育王自手行食。從上座為始盡於一",
    "T50n2043_003:0141a12": "眾。於眾僧末有二沙彌以󰉓相扮歡喜丸等",
    "T50n2043_003:0141a13": "共戲相擲。阿育王見笑而思惟。此二沙彌為",
    "T50n2043_003:0141a14": "小兒戲。乃至阿育王復往上座所。次第行食",
    "T50n2043_003:0141a15": "至耶舍所。時大德耶舍復語王言。大王於眾",
    "T50n2043_003:0141a16": "僧中不得起不信心。王答言爾。復白上座耶",
    "T50n2043_003:0141a17": "舍言有二沙彌以󰉓等相戲。耶舍答言。此二",
    "T50n2043_003:0141a18": "沙彌。具心解脫及慧解脫皆阿羅漢。王聞",
    "T50n2043_003:0141a19": "是已心大歡喜。復生心言。我已供養眾僧。復",
    "T50n2043_003:0141a20": "覓好衣施二沙彌。時二沙彌即知王意。便現",
    "T50n2043_003:0141a21": "功德之力。一沙彌化作鐵器以置其前。一沙",
    "T50n2043_003:0141a22": "彌化作揵陀水等。王見問曰。用此何為。答言",
    "T50n2043_003:0141a23": "大王。我見王心供養僧竟別施我衣我欲染",
    "T50n2043_003:0141a24": "之。時王聞已即便生意。我本在心。未發言",
    "T50n2043_003:0141a25": "說。云何此人已知我心。即以五體投地敬禮",
    "T50n2043_003:0141a26": "其足。向二沙彌而說偈言。",
    "T50n2043_003:0141a27": "我孔雀大王　　及大臣人民",
    "T50n2043_003:0141a28": "功德我已作　　一切得大利",
    "T50n2043_003:0141a29": "精進處生信　　可施我已施",
    "T50n2043_003:0141b01": "乃至阿育王語二沙彌。我以汝故於一切僧",
    "T50n2043_003:0141b02": "悉施三衣。時阿育王於五眾中已作功德。復",
    "T50n2043_003:0141b03": "於一一人悉施三衣。又以四十萬金布施眾",
    "T50n2043_003:0141b04": "僧。復以無數金銀。贖此大地宮人大臣。并以",
    "T50n2043_003:0141b05": "末身及拘那羅。",
    "T50n2043_003:0141b06": "毘多輸柯因緣毘多輸柯因緣",
    "T50n2043_003:0141b07": "是時阿育王於佛法生大信心。起八萬四千",
    "T50n2043_003:0141b08": "塔已作五眾大會以飲食供養。有三十萬阿",
    "T50n2043_003:0141b09": "羅漢學人一倍精進凡夫無數。阿育王倍生",
    "T50n2043_003:0141b10": "信心。時阿育王弟毘多輸柯信外道法言。釋",
    "T50n2043_003:0141b11": "迦牟尼弟子無有解脫。何以故。常樂樂行畏",
    "T50n2043_003:0141b12": "苦行故。乃至阿育王語其弟言。汝於非處莫",
    "T50n2043_003:0141b13": "起信心。於佛法處當生信心。時阿育王於異",
    "T50n2043_003:0141b14": "時中欲為捕獵。阿育王弟於彼山中見一仙人",
    "T50n2043_003:0141b15": "五熱炙身。其於苦道而起實意。往其所禮其",
    "T50n2043_003:0141b16": "足。說言大德住此幾時。仙人答言。經十二年。",
    "T50n2043_003:0141b17": "復更問言。汝食何食。答言。常食樹木果根。復",
    "T50n2043_003:0141b18": "問。汝衣何衣。答言。結茅為衣。復問。臥處云",
    "T50n2043_003:0141b19": "何。答言。以草鋪地。又問。汝因何事而起煩",
    "T50n2043_003:0141b20": "惱。答言。見鹿行欲起我欲心。以欲心火燒於",
    "T50n2043_003:0141b21": "我心。時阿育王弟心便生疑。如此苦行尚起",
    "T50n2043_003:0141b22": "欲心。佛之弟子常修樂行。云何見欲而不起",
    "T50n2043_003:0141b23": "心。既起欲心何得於欲而起厭離。即說偈",
    "T50n2043_003:0141b24": "言。",
    "T50n2043_003:0141b25": "仙人往苦林　　食樹花果根",
    "T50n2043_003:0141b26": "服氣除穢食　　不能滅欲愛",
    "T50n2043_003:0141b27": "釋迦牟尼子　　食酥酪乳味",
    "T50n2043_003:0141b28": "於種種衣服　　悉皆不能捨",
    "T50n2043_003:0141b29": "若伏諸根者　　頻陀山能浮",
    "T50n2043_003:0141c01": "阿育王弟復更說言。釋迦弟子誑阿育王令",
    "T50n2043_003:0141c02": "作功德。時阿育王聞其此言。即設方便語大",
    "T50n2043_003:0141c03": "臣言。我弟於外道生信。當以方便令其得入",
    "T50n2043_003:0141c04": "佛法。時大臣答阿育王言。大王云何教我所",
    "T50n2043_003:0141c05": "作。王語大臣。我今欲洗入彼浴室。應脫天冠",
    "T50n2043_003:0141c06": "及衣服等。汝當以我服飾莊嚴我弟令登王",
    "T50n2043_003:0141c07": "座。臣答言爾。及至阿育王將入浴室脫莊嚴",
    "T50n2043_003:0141c08": "具。入浴室已。是時大臣語阿育王弟。若無阿",
    "T50n2043_003:0141c09": "育汝當作王。是故今者試著天冠被天衣服",
    "T50n2043_003:0141c10": "及登王座。大臣語已而便與著令登王座。",
    "T50n2043_003:0141c11": "時大臣即白阿育王言。王所勅使臣已作竟。",
    "T50n2043_003:0141c12": "阿育王出觀其弟。著天冠及登王座。而語言。",
    "T50n2043_003:0141c13": "我今未滅汝已作王。阿育王嗔即命行殺之",
    "T50n2043_003:0141c14": "人。身著青衣披髮執鈴。至已禮王白言。今",
    "T50n2043_003:0141c15": "者欲何所作。王語言。我捨此弟汝可殺之。",
    "T50n2043_003:0141c16": "王語已竟。便有多人執諸器仗而圍繞之。是",
    "T50n2043_003:0141c17": "時大臣禮阿育王足。而白王言。此是王弟願",
    "T50n2043_003:0141c18": "王忍辱莫起嗔心。時阿育王答大臣言。我當",
    "T50n2043_003:0141c19": "忍辱。至於七日為我弟故於七日中暫與其",
    "T50n2043_003:0141c20": "國令其作王。種種伎樂及諸婇女以供給之。",
    "T50n2043_003:0141c21": "一切臣民皆往問訊。行殺之人執刀門立。日",
    "T50n2043_003:0141c22": "日白王。今一日已過餘六日在。如是乃至六",
    "T50n2043_003:0141c23": "日已過餘一日在。至第七日王莊嚴具天冠",
    "T50n2043_003:0141c24": "衣服還阿育王。大臣諸人將毘多輸柯共往",
    "T50n2043_003:0141c25": "問訊阿育大王。時王問言。汝七日為王種種",
    "T50n2043_003:0141c26": "伎樂好聞見不。弟以偈答言。",
    "T50n2043_003:0141c27": "若人見色　　及聞音聲　　食種種味",
    "T50n2043_003:0141c28": "此能答王",
    "T50n2043_003:0141c29": "王復語言。我與汝國七日為王。百種伎樂皆",
    "T50n2043_003:0142a01": "恣汝意。無數眾人日日問訊呪願於汝。云何",
    "T50n2043_003:0142a02": "而言。不見不聞不得好味。復以偈答。",
    "T50n2043_003:0142a03": "我於七日中　　不見不聞聲",
    "T50n2043_003:0142a04": "不嗅不甞味　　亦不覺諸觸",
    "T50n2043_003:0142a05": "我身莊嚴具　　及諸婇女等",
    "T50n2043_003:0142a06": "思惟懼死故　　不知如此事",
    "T50n2043_003:0142a07": "伎女歌舞聲　　宮殿及臥具",
    "T50n2043_003:0142a08": "大地諸珍寶　　初無歡喜心",
    "T50n2043_003:0142a09": "以見行殺者　　執刀在門立",
    "T50n2043_003:0142a10": "又聞搖鈴聲　　令我懷死畏",
    "T50n2043_003:0142a11": "死撅釘我心　　不知妙五欲",
    "T50n2043_003:0142a12": "既著畏死病　　不得安隱眠",
    "T50n2043_003:0142a13": "思惟死將至　　不覺夜已過",
    "T50n2043_003:0142a14": "是時阿育王語其弟言。毘多輸柯汝於一生",
    "T50n2043_003:0142a15": "中思惟死苦。雖得上妙五欲而不生愛。出家",
    "T50n2043_003:0142a16": "比丘於十二入思惟無量生死無常。云何而",
    "T50n2043_003:0142a17": "得起煩惱耶。又復思惟地獄之苦及諸畜生",
    "T50n2043_003:0142a18": "更相殘害。餓鬼飢渴眾苦所逼。思惟人中四",
    "T50n2043_003:0142a19": "方馳走初無安樂。思惟天上壞敗之苦。如是",
    "T50n2043_003:0142a20": "五道身心之苦無有樂處。觀此五陰無常苦",
    "T50n2043_003:0142a21": "空無我不實。譬如空村無有居民。如是五陰",
    "T50n2043_003:0142a22": "皆空無我。以無常火燒諸世間。佛諸弟子常",
    "T50n2043_003:0142a23": "作此觀。云何而得起煩惱耶。復說偈言。",
    "T50n2043_003:0142a24": "汝於一日中　　思惟生死畏",
    "T50n2043_003:0142a25": "而無有歡樂　　不起貪愛心",
    "T50n2043_003:0142a26": "佛諸弟子等　　日日觀生死",
    "T50n2043_003:0142a27": "云何生歡樂　　而起煩惱心",
    "T50n2043_003:0142a28": "於飲食衣服　　及以臥具等",
    "T50n2043_003:0142a29": "思惟解脫法　　而不起著心",
    "T50n2043_003:0142b01": "觀身如怨家　　三有如火宅",
    "T50n2043_003:0142b02": "思惟何方便　　而得解脫之",
    "T50n2043_003:0142b03": "深樂解脫法　　不貪於五欲",
    "T50n2043_003:0142b04": "其心如蓮華　　處水而不著",
    "T50n2043_003:0142b05": "時阿育王。以善方便佛法教化毘多輸柯。時",
    "T50n2043_003:0142b06": "毘多輸柯合掌向王而說言。大王。我於今者",
    "T50n2043_003:0142b07": "歸依如來及以法僧。而說偈言。",
    "T50n2043_003:0142b08": "我今歸依佛　　佛面如蓮華",
    "T50n2043_003:0142b09": "天人所歸依　　無漏法及僧",
    "T50n2043_003:0142b10": "時阿育王。以兩手抱其弟頸而語言。我不誤",
    "T50n2043_003:0142b11": "汝。為欲令汝信佛法故。是故為汝現此方便。",
    "T50n2043_003:0142b12": "時毘多輸柯以種種華香及諸伎樂供養佛",
    "T50n2043_003:0142b13": "塔。以種種飲食供養眾僧。復往鷄寺耶舍上",
    "T50n2043_003:0142b14": "座六通羅漢所。至已對耶舍坐為欲聞法。時",
    "T50n2043_003:0142b15": "耶舍以神通力。見其前世已造善業。今於此",
    "T50n2043_003:0142b16": "生是最後身得阿羅漢。為其說法讚歎出家。",
    "T50n2043_003:0142b17": "既得聞法便樂出家。即起合掌白耶舍言。善",
    "T50n2043_003:0142b18": "說法律我得出家受具足不。於佛法中欲修",
    "T50n2043_003:0142b19": "梵行。耶舍答言。善男子。汝可還白阿育王聽",
    "T50n2043_003:0142b20": "出家不。時毘多輸柯即還阿育王處。至已合",
    "T50n2043_003:0142b21": "掌白言。大王。今當聽我出家。我於佛法欲修",
    "T50n2043_003:0142b22": "梵行。復說偈言。",
    "T50n2043_003:0142b23": "我心亂不住　　猶如象無鉤",
    "T50n2043_003:0142b24": "王意如鐵鉤　　勿制我出家",
    "T50n2043_003:0142b25": "王為地中主　　當聽我出家",
    "T50n2043_003:0142b26": "佛作世間光　　今欲修其行",
    "T50n2043_003:0142b27": "阿育王聞其言。手抱其頸。悲泣落淚而語言。",
    "T50n2043_003:0142b28": "毘多輸柯勿作此意。何以故。出家之人形服",
    "T50n2043_003:0142b29": "麁弊飲食假人眠臥樹下。汝今制心勿欲出",
    "T50n2043_003:0142c01": "家。毘多輸柯答言。大王。我於今者不為瞋故",
    "T50n2043_003:0142c02": "而欲出家。亦不為貪欲。不為貧苦。亦不為脫",
    "T50n2043_003:0142c03": "怨家。但見世間種種諸苦生死相隨無有脫",
    "T50n2043_003:0142c04": "處。唯見佛法正路能脫生死終無所畏。是故",
    "T50n2043_003:0142c05": "我今樂欲出家。阿育王聞之更增悲泣。時毘",
    "T50n2043_003:0142c06": "多輸柯復說偈言。",
    "T50n2043_003:0142c07": "生死為懸繩　　有人則恒動",
    "T50n2043_003:0142c08": "在上必復墮　　和合必分離",
    "T50n2043_003:0142c09": "時阿育王復語之言。汝當先習乞食。然後乃",
    "T50n2043_003:0142c10": "得出家。時王後園有一大樹以草布地令住",
    "T50n2043_003:0142c11": "其下。與一瓦鉢令入宮乞食。毘多輸柯。即",
    "T50n2043_003:0142c12": "便持鉢行入宮內。種種上食而便得之。時阿",
    "T50n2043_003:0142c13": "育王嗔宮內人。汝於今者云何乃與乞食者",
    "T50n2043_003:0142c14": "上食。從今已去當以麁食施之。乃至以麥為",
    "T50n2043_003:0142c15": "飯。經宿臭壞乃可施與。時毘多輸柯得而食",
    "T50n2043_003:0142c16": "之不以為惡。阿育王見而語之言。汝今勿食",
    "T50n2043_003:0142c17": "此食。聽汝出家。出家之後恒來見我。乃至",
    "T50n2043_003:0142c18": "毘多輸柯往至鷄寺。至已思惟。我若於此出",
    "T50n2043_003:0142c19": "家。人物亂我不得修道。當於遠處而出家也。",
    "T50n2043_003:0142c20": "便往毘提國於彼出家。思惟精進得阿羅漢",
    "T50n2043_003:0142c21": "果。是時長老毘多輸柯得阿羅漢已受解脫",
    "T50n2043_003:0142c22": "樂。復思惟言。昔與王約。出家之後恒來見",
    "T50n2043_003:0142c23": "王。我於今者應滿本約。乃至次第行至波吒",
    "T50n2043_003:0142c24": "利弗多國。是時長老毘多輸柯早起著衣持",
    "T50n2043_003:0142c25": "鉢入國乞食。次第行至阿育王城。語門人言。",
    "T50n2043_003:0142c26": "汝入白王云。毘多輸柯今左門外欲見大王。",
    "T50n2043_003:0142c27": "時守門人即入白王。今毘多輸柯至欲見大",
    "T50n2043_003:0142c28": "王。時阿育王而語之言。汝可將入令至宮中。",
    "T50n2043_003:0142c29": "毘多輸柯即便入宮。阿育王見即從座起。為",
    "T50n2043_003:0143a01": "其作禮如大樹倒。起而合掌視之無厭。悲泣",
    "T50n2043_003:0143a02": "而言。",
    "T50n2043_003:0143a03": "一切諸眾生　　當樂於和合",
    "T50n2043_003:0143a04": "汝今除和合　　而味寂靜心",
    "T50n2043_003:0143a05": "我今知汝心　　以慧無厭足",
    "T50n2043_003:0143a06": "時阿育大臣名曰善護。見毘多輸柯著糞掃",
    "T50n2043_003:0143a07": "衣執持瓦鉢。次第乞食麁好俱受心無分別。",
    "T50n2043_003:0143a08": "見已白阿育王言。毘多輸柯少欲知足所作",
    "T50n2043_003:0143a09": "已辦王當生歡喜心。何以故。",
    "T50n2043_003:0143a10": "常行乞食　　著糞掃衣　　住於樹下",
    "T50n2043_003:0143a11": "心常在定　　心廣無漏　　其體無病",
    "T50n2043_003:0143a12": "正命自活　　常生歡喜",
    "T50n2043_003:0143a13": "時阿育王聞是語已心大歡喜。便說偈言。",
    "T50n2043_003:0143a14": "捨於孔雀姓　　及摩伽陀國",
    "T50n2043_003:0143a15": "種種諸珍寶　　上妙之五欲",
    "T50n2043_003:0143a16": "樂於四聖種　　除憍慢煩惱",
    "T50n2043_003:0143a17": "行於大精進　　名聞顯我國",
    "T50n2043_003:0143a18": "最勝十力法　　而汝能受持",
    "T50n2043_003:0143a19": "時阿育王以手捧之置好座上。種種飲食自",
    "T50n2043_003:0143a20": "手與之。食竟洗鉢置之一處。阿育大王於其",
    "T50n2043_003:0143a21": "前坐聽其說法。是時毘多輸柯為王說法。而",
    "T50n2043_003:0143a22": "說偈言。",
    "T50n2043_003:0143a23": "王今得自在　　當修不放逸",
    "T50n2043_003:0143a24": "三寶甚難值　　王應勤供養",
    "T50n2043_003:0143a25": "時阿育王。與五百大臣及國人民。以自圍繞",
    "T50n2043_003:0143a26": "合掌恭敬送毘多輸柯。大臣人民而說偈言。",
    "T50n2043_003:0143a27": "大兄阿育王　　今恭敬送弟",
    "T50n2043_003:0143a28": "出家有勝果　　於今為現證",
    "T50n2043_003:0143a29": "是時長老毘多輸柯。欲顯其功德身昇虛空。",
    "T50n2043_003:0143b01": "一切人民皆見其去。時阿育王與諸大眾合",
    "T50n2043_003:0143b02": "掌觀之。目不暫捨復說偈言。",
    "T50n2043_003:0143b03": "無復親友愛　　如鳥飛虛空",
    "T50n2043_003:0143b04": "我以貪愛鎖　　不能自在去",
    "T50n2043_003:0143b05": "禪定有勝果　　於身得自在",
    "T50n2043_003:0143b06": "隨意之所行　　一切無罣礙",
    "T50n2043_003:0143b07": "為欲愛所盲　　不能見此法",
    "T50n2043_003:0143b08": "汝今以神力　　輕我起欲愛",
    "T50n2043_003:0143b09": "我本有慧慢　　今汝為最勝",
    "T50n2043_003:0143b10": "我等著世法　　見聖始知畏",
    "T50n2043_003:0143b11": "今我等啼泣　　由汝今捨我",
    "T50n2043_003:0143b12": "時長老毘多輸柯。往至邊地至已得病。以病",
    "T50n2043_003:0143b13": "重故頭皆發瘡。時王聞之即遣給事醫藥療",
    "T50n2043_003:0143b14": "治。後得小差醫師給事悉遣令還。其體所",
    "T50n2043_003:0143b15": "資唯食牛乳。為乞食故往多牛處。復有一國",
    "T50n2043_003:0143b16": "名分那婆陀那翻正增長。彼國一切信受外道。復",
    "T50n2043_003:0143b17": "有一人受外道法事裸形神。畫作如來禮其",
    "T50n2043_003:0143b18": "神足。有一佛弟子見此事白阿育王。王時聞",
    "T50n2043_003:0143b19": "已語駛將來。阿育王所領。於虛空中半由",
    "T50n2043_003:0143b20": "旬上。一切夜叉悉繫屬王。地下一由旬一切",
    "T50n2043_003:0143b21": "諸龍悉繫屬王。是時夜叉聞王語已。於一念",
    "T50n2043_003:0143b22": "頃即將外道弟子并畫像來。時阿育王見已",
    "T50n2043_003:0143b23": "生大瞋心。於分那婆陀那國一切外道悉皆",
    "T50n2043_003:0143b24": "殺之。於一日中殺十萬八千外道。復有一外",
    "T50n2043_003:0143b25": "道弟子。受外道法事裸形神。畫作如來禮其",
    "T50n2043_003:0143b26": "神足。時阿育王復聞是事。即勅餘人令取此",
    "T50n2043_003:0143b27": "人及其親屬。置一屋中以火焚之。時王復勅。",
    "T50n2043_003:0143b28": "若有人能得一尼揵首者。我當與其金錢一",
    "T50n2043_003:0143b29": "枚。是時長老毘多輸柯入養牛處一日停住。",
    "T50n2043_003:0143c01": "毘多輸柯病來多日頭鬚髮爪悉皆長利。衣",
    "T50n2043_003:0143c02": "服弊惡無有光色。時養牛女竊生是念。今",
    "T50n2043_003:0143c03": "此尼揵來入我舍。便語其夫。汝應殺此尼",
    "T50n2043_003:0143c04": "揵取頭與阿育王。必當得金。其夫聞已即便",
    "T50n2043_003:0143c05": "拔刀往毘多輸柯所欲斬其頭。時此長老即",
    "T50n2043_003:0143c06": "自思惟。見其業至無得脫處。即便受死。而",
    "T50n2043_003:0143c07": "將頭至阿育王所欲求覓金。王即觀之見其",
    "T50n2043_003:0143c08": "頭髮駮奪。心中生疑。即問其醫師及給事人。",
    "T50n2043_003:0143c09": "時醫師給事人即白王言。此是毘多輸柯頭。",
    "T50n2043_003:0143c10": "王聞是已悶絕躄地。以水灑之良久乃起。時",
    "T50n2043_003:0143c11": "有大臣白王。無漏之人不滅此苦。大王當施",
    "T50n2043_003:0143c12": "眾生無畏。乃至阿育即隨其言。宣令一切",
    "T50n2043_003:0143c13": "不得復殺尼揵。時諸比丘生疑問優波笈多。",
    "T50n2043_003:0143c14": "毘多輸柯昔造何業今受此報為人所殺。優",
    "T50n2043_003:0143c15": "波笈多答言。長老當聽。過去世時有一獵師",
    "T50n2043_003:0143c16": "多殺群鹿。於大林中有一泉水。時此獵師張",
    "T50n2043_003:0143c17": "施羅網。以其繩羂取置於水邊。日日之中",
    "T50n2043_003:0143c18": "多殺諸鹿。是時佛未出世。有一緣覺於水邊",
    "T50n2043_003:0143c19": "食。食竟澡洗還樹下坐。時彼群鹿聞緣覺香",
    "T50n2043_003:0143c20": "不往水邊。時獵師至不見鹿來。即尋其跡",
    "T50n2043_003:0143c21": "往辟支佛所。見已作是念言坐是人故令鹿",
    "T50n2043_003:0143c22": "不來。即便以刀殺辟支佛。長老當知。昔獵",
    "T50n2043_003:0143c23": "師者而今即是毘多輸柯。以其日日多殺",
    "T50n2043_003:0143c24": "諸鹿。是故今者多諸病苦。復以昔殺辟支",
    "T50n2043_003:0143c25": "佛故。以此業緣於無數年常在地獄受諸苦",
    "T50n2043_003:0143c26": "報。於五百世在人道中。生生之處常為他殺。",
    "T50n2043_003:0143c27": "今是最後果報雖得羅漢猶為他害。諸比丘",
    "T50n2043_003:0143c28": "復問優波笈多。此人云何復生大姓又得阿",
    "T50n2043_003:0143c29": "羅漢果。優波笈多答言。先於迦葉佛法出",
    "T50n2043_003:0144a01": "家樂行布施。常教檀越種種飲食供養眾僧。",
    "T50n2043_003:0144a02": "有一佛髮爪塔。以香華幡蓋種種伎樂而供",
    "T50n2043_003:0144a03": "養之。以是業報生於大姓。十萬年中常修梵",
    "T50n2043_003:0144a04": "行復發正願。以是業緣得阿羅漢。",
    "T50n2043_003:0144a05": "阿育王經卷第三"
}