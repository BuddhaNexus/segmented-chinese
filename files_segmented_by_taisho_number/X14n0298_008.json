{
    "X14n0298_008:0834b08": "大佛頂如來密因修證了義諸菩薩萬行首楞嚴經",
    "X14n0298_008:0834b09": "直解卷第八",
    "X14n0298_008:0834b10": "明古杭雲棲寺後學沙門　廣莫　直解",
    "X14n0298_008:0834b11": "蘌兒優婆塞　李太沖　校",
    "X14n0298_008:0834b12": "阿難如是眾生一一類中(至)具足如斯虗妄亂想。",
    "X14n0298_008:0834b13": "這一節經重明生類互具倒心而生起下文也如",
    "X14n0298_008:0834b14": "是下牒前生類以明互具之意然據互具顛倒之",
    "X14n0298_008:0834b15": "語則知各類所有八萬四千亂想亦應互具以明",
    "X14n0298_008:0834b16": "業力不可思議良由亂想從顛倒發故詳夫妙圓",
    "X14n0298_008:0834b17": "真心不可思議具足恒沙性德翻此性德以成亂",
    "X14n0298_008:0834b18": "想有何籌筭故喻云猶如揑目亂華發生揑目喻",
    "X14n0298_008:0834b19": "顛倒亂華喻亂想可知。",
    "X14n0298_008:0834b20": "汝今修證佛三摩提(至)洗滌其器後貯甘露。",
    "X14n0298_008:0834b21": "這一節經佛示除倒之法以淨其器則妙道可期",
    "X14n0298_008:0834b22": "而證也阿難原問佛三摩提故佛拈其所問而答",
    "X14n0298_008:0834b23": "也本因亂想指上十二生類各所具者欲除此想",
    "X14n0298_008:0834b24": "立三漸法稱漸次者即指三法有漸次故如淨器",
    "X14n0298_008:0834c01": "下設喻明三漸之意淨器喻行者因心除去二字",
    "X14n0298_008:0834c02": "正喻三漸初功毒蜜喻十二顛倒詳玩湯水灰香",
    "X14n0298_008:0834c03": "之喻湯水猶麤洗灰香是細洗葢湯水喻地前四",
    "X14n0298_008:0834c04": "十心灰喻四加行香喻十一地觀智甘露是天所",
    "X14n0298_008:0834c05": "降者服之得長生喻所證法身證之得不生滅故",
    "X14n0298_008:0834c06": "又一解湯水喻諸位正定灰香喻諸位所具功德",
    "X14n0298_008:0834c07": "法香甘露喻法身後貯二字應上先淨意謂先淨",
    "X14n0298_008:0834c08": "因心後證果德此喻通譬諸位也若謂登初住去",
    "X14n0298_008:0834c09": "破一分無明證一分法身則有次第淨次第證義",
    "X14n0298_008:0834c10": "此乃不次之次今文約通途說故云後貯甘露。",
    "X14n0298_008:0834c11": "云何名為三種漸次(至)三者增進違其現業。",
    "X14n0298_008:0834c12": "這一節經徵列三漸之名也此但徵列名數解見",
    "X14n0298_008:0834c13": "下文一云修習者佛令行者防修形器熏習淨法",
    "X14n0298_008:0834c14": "為入證之初門也除助因者五辛為助正性之因",
    "X14n0298_008:0834c15": "故應除之二云真修者刳殺盜婬則生死輪迴息",
    "X14n0298_008:0834c16": "故云真修然又修習是助行真修是正行故刳正",
    "X14n0298_008:0834c17": "性者正性即指殺盜婬為眾生之正性故圓覺經",
    "X14n0298_008:0834c18": "云一切眾生皆以婬欲而正性命即此意也三云",
    "X14n0298_008:0834c19": "增進者上二是一助一正正中但戒身業三事其",
    "X14n0298_008:0834c20": "義未深今則增進其行使六根不流逸前境返流",
    "X14n0298_008:0834c21": "全一六用不行校上漸深故名增進違現業者謂",
    "X14n0298_008:0834c22": "違返六根現行之業也下釋義中三皆結稱增進",
    "X14n0298_008:0834c23": "以三義遞進故也。",
    "X14n0298_008:0834c24": "云何助因阿難如是世界(至)第一增進修行漸次。",
    "X14n0298_008:0835a01": "這一節經承上別釋三漸名義此先釋助因也助",
    "X14n0298_008:0835a02": "因見前解如是下出食辛之由謂十二類生各有",
    "X14n0298_008:0835a03": "形命非食則死故云不能自全依四食住者食以",
    "X14n0298_008:0835a04": "資益為義十二生類稟報不同所食亦異故有四",
    "X14n0298_008:0835a05": "種食也此十二類攝盡三界眾生是故人畜有執",
    "X14n0298_008:0835a06": "受身者段食益之鬼神無執受故觸食益之色界",
    "X14n0298_008:0835a07": "思食益之四空無身唯保第八識以識為食則以",
    "X14n0298_008:0835a08": "識食益之上二界無香味二塵故無段食餘三食",
    "X14n0298_008:0835a09": "徧三界故按成唯識第四引契經說有四種食一",
    "X14n0298_008:0835a10": "者段食變壞為相謂欲界繫香味觸三於變壞時",
    "X14n0298_008:0835a11": "能為食事段是分段食有分段故唯欲界有二者",
    "X14n0298_008:0835a12": "觸食觸境為相謂有漏觸纔取境時攝受喜等能",
    "X14n0298_008:0835a13": "為食事觸是觸著觸諸柔輭細滑冷煖香氣等境",
    "X14n0298_008:0835a14": "而生喜樂以喜樂益身為食義故三者思食希望",
    "X14n0298_008:0835a15": "為相謂有漏思與欲俱轉希可愛境能為食事思",
    "X14n0298_008:0835a16": "是思量以希望心任持不忘如彼懸沙望梅能止",
    "X14n0298_008:0835a17": "饑渴皆思食義也又如色界以禪思為食故然稱",
    "X14n0298_008:0835a18": "有漏思者通善惡二途如十二類中有色無色有",
    "X14n0298_008:0835a19": "想無想等稟報是惡而思食義與色天同故四者",
    "X14n0298_008:0835a20": "識食執持為相謂有漏識由段觸思勢力增長能",
    "X14n0298_008:0835a21": "為食事由前三食勢力增長執持所增長義資益",
    "X14n0298_008:0835a22": "身心即為識食此識雖通諸識以第八執持勝故",
    "X14n0298_008:0835a23": "食義偏勝是故佛說下結食住義住者由食得續",
    "X14n0298_008:0835a24": "形命故名住也阿難下正明食辛非行者所宜食",
    "X14n0298_008:0835b01": "甘二句先明食有利害利害二意可知葢指五辛",
    "X14n0298_008:0835b02": "為毒類也雖不致死能發婬怒非毒而何是故求",
    "X14n0298_008:0835b03": "正定者當斷此也五辛者按梵網經云一大蒜二",
    "X14n0298_008:0835b04": "茖葱三慈葱四蘭葱五興渠天台梵網疏云大蒜",
    "X14n0298_008:0835b05": "是胡葱茖葱是薤慈葱是葱蘭葱是小蒜興渠是",
    "X14n0298_008:0835b06": "蒠蒺雲棲大師發隱謂興渠云蒠蒺者蒠是蕪菁",
    "X14n0298_008:0835b07": "或云胡荽或云阿魏名義集云興渠此方無故不",
    "X14n0298_008:0835b08": "翻出于闐國葉似蔓菁根如蘿蔔生熟皆臭此五",
    "X14n0298_008:0835b09": "通名為菜熟食氣濁故發婬生食辛臭更厲故增",
    "X14n0298_008:0835b10": "恚如是世界下正明行者不宜食之所以宣說十",
    "X14n0298_008:0835b11": "二部經屬慧修三摩地屬定雖有定慧持心若不",
    "X14n0298_008:0835b12": "斷辛諸聖賢輩不來守護大力魔王得其便故文",
    "X14n0298_008:0835b13": "皆可了末阿難下結第一漸名。",
    "X14n0298_008:0835b14": "云何正性阿難如是眾生(至)第二增進修行漸次。",
    "X14n0298_008:0835b15": "這一節經承上別釋三漸名義此次釋正性也正",
    "X14n0298_008:0835b16": "性如前說如是下詳明刳正性所以戒婬可知不",
    "X14n0298_008:0835b17": "餐酒肉者酒能亂性助欲性故肉能傷慈起殺心",
    "X14n0298_008:0835b18": "故以火淨無啖生者防辛穢而助嗔故是修下誡",
    "X14n0298_008:0835b19": "其必刳正性方有出世分故當觀下三句示對治",
    "X14n0298_008:0835b20": "法欲如毒蛇毒囓法身喪慧命故欲如怨賊劫法",
    "X14n0298_008:0835b21": "財奪功德故四棄八棄見前解聲聞戒淺但執身",
    "X14n0298_008:0835b22": "故菩薩行深身心並治故婬戒成無相生義殺戒",
    "X14n0298_008:0835b23": "成無相殺義加以偷劫不行則無負於世出三界",
    "X14n0298_008:0835b24": "必矣是清下由刳正性心強報得六根清淨相似",
    "X14n0298_008:0835c01": "解發故云即以父母肉眼見十方界按法華文句",
    "X14n0298_008:0835c02": "云梵王報得天眼在於己界徧見大千大千外有",
    "X14n0298_008:0835c03": "風輪障眼不能見外又法華論云眼能見大千內",
    "X14n0298_008:0835c04": "外應是天眼那名肉眼智者大師辯云此是圓教",
    "X14n0298_008:0835c05": "相似位因經之力有勝根用既未發真不得稱天",
    "X14n0298_008:0835c06": "眼猶名肉眼是分段之身故稱父母所生雖云肉",
    "X14n0298_008:0835c07": "眼具五眼用見大千內外今經以父母所生肉眼",
    "X14n0298_008:0835c08": "同彼所辯大約以刳正性心強得感此驗以顯經",
    "X14n0298_008:0835c09": "功之勝也乃至得大神通遊十方界等皆是六根",
    "X14n0298_008:0835c10": "清淨位的義理然今三漸既未入位云何先具此",
    "X14n0298_008:0835c11": "用辯在下文是則下結第二漸名。",
    "X14n0298_008:0835c12": "云何現業阿難如是清淨(至)第三增進修行漸次。",
    "X14n0298_008:0835c13": "這一節經承上別釋三漸名義此又次釋現業也",
    "X14n0298_008:0835c14": "現業者由六根流逸六塵現行所作業名為現業",
    "X14n0298_008:0835c15": "阿難下誡令違此現業如是持戒人者牒上刳正",
    "X14n0298_008:0835c16": "性人既能持戒心不貪婬此不貪婬語不局男女",
    "X14n0298_008:0835c17": "交媾為婬眼取色耳取聲乃至意取法塵皆名貪",
    "X14n0298_008:0835c18": "婬故云於外六塵不多流逸因外不逸旋轉欲流",
    "X14n0298_008:0835c19": "自歸元覺偶合也謂六塵不緣六根無偶六既全",
    "X14n0298_008:0835c20": "一則外用不行矣十方國土即六塵境若根塵偶",
    "X14n0298_008:0835c21": "合之時雜亂渾濁今既全一則復元明妙湛不廢",
    "X14n0298_008:0835c22": "外塵外塵自淨所以但不流逸外之國土宛然如",
    "X14n0298_008:0835c23": "故不為礙也故云十方國土皎然清淨又以譬明",
    "X14n0298_008:0835c24": "謂如瑠璃內懸明月瑠璃喻全一之心明月喻外",
    "X14n0298_008:0836a01": "境不著外境即是如如故下云如來淨妙皆現其",
    "X14n0298_008:0836a02": "中其中指全一之心也然以如是因心必獲無生",
    "X14n0298_008:0836a03": "法忍矣無生法忍指果證而言前第二漸中指通",
    "X14n0298_008:0836a04": "六根相似位今無生忍即屬初住以上從是下二",
    "X14n0298_008:0836a05": "句正判三漸為聖位初基故云從此發行安立聖",
    "X14n0298_008:0836a06": "位是則下結第三漸名阿難初問至何漸次得修",
    "X14n0298_008:0836a07": "行目意正問此佛乃立三漸次以答之又此三漸",
    "X14n0298_008:0836a08": "文義高下淺深難決何以故如第一漸除助因者",
    "X14n0298_008:0836a09": "可知第二漸中刳正性者刳殺盜婬心其文乃至",
    "X14n0298_008:0836a10": "偷劫不行等是刳正性之本義也是清淨人乃至",
    "X14n0298_008:0836a11": "得大神通等辭葢屬刳正性之功効也宛似六根",
    "X14n0298_008:0836a12": "相似位的文相則非三漸本義乃是懸示後位功",
    "X14n0298_008:0836a13": "由於此第三漸中違現業者是持戒人乃至於外",
    "X14n0298_008:0836a14": "六塵不逸是牒上義從塵既不緣乃至如來淨妙",
    "X14n0298_008:0836a15": "皆現其中葢屬違現業之功効矣獲無生忍者乃",
    "X14n0298_008:0836a16": "懸示後之所證然此三漸以往自當淺深次第為",
    "X14n0298_008:0836a17": "論則諸聖位不濫古師直作三漸本義解者非矣",
    "X14n0298_008:0836a18": "抑之太下揚之太高配位不定幸達者深思而詳",
    "X14n0298_008:0836a19": "察焉。",
    "X14n0298_008:0836a20": "阿難是善男子欲愛乾枯(至)未與如來法流水接。",
    "X14n0298_008:0836a21": "這一節經承上發行安位此初明乾慧地也是善",
    "X14n0298_008:0836a22": "男子即指上文修三漸次的人以後歷信住行向",
    "X14n0298_008:0836a23": "地等初文皆有善男子之言總是這箇人葢以一",
    "X14n0298_008:0836a24": "人進修歷位而說古師乃配外凡內凡等義恐翳",
    "X14n0298_008:0836b01": "人眼今不復用然其內外凡聖之說理固有之即",
    "X14n0298_008:0836b02": "指這箇行人階梯淺深位序之名耳如世間人初",
    "X14n0298_008:0836b03": "登鄉薦次由進士以歷邑宰京鄉後至台鼎位極",
    "X14n0298_008:0836b04": "人臣總是前頭登鄉薦的人以後望前位序高下",
    "X14n0298_008:0836b05": "懸絕矣今經遊歷聖位亦復如是欲愛下四句承",
    "X14n0298_008:0836b06": "上義說由前六用不行返流全一則諸欲愛乾枯",
    "X14n0298_008:0836b07": "以其根境合時內執受心堅固暗塞今由根境不",
    "X14n0298_008:0836b08": "合不續餘生故內執受解脫而空明矣昔之纏縛",
    "X14n0298_008:0836b09": "今得解脫昔之暗塞今得虗明虗明之性即是智",
    "X14n0298_008:0836b10": "慧執心既虗無復所雜故云純是智慧然此慧性",
    "X14n0298_008:0836b11": "本明而圓照映十方鎣者金色外映為鎣今之慧",
    "X14n0298_008:0836b12": "光外映亦如之也由欲愛乾乃有此慧名乾慧地",
    "X14n0298_008:0836b13": "此結顯初位之名也末二句出其位義尚淺謂欲",
    "X14n0298_008:0836b14": "習初乾未與如來中道法流水接故此未屬正位",
    "X14n0298_008:0836b15": "按吳興解云大品般若明十地初立乾慧天台於",
    "X14n0298_008:0836b16": "圓教判信前立五品住且曰義推如大品乾慧地",
    "X14n0298_008:0836b17": "也噫智者隋時此經未至而所立名懸契佛心非",
    "X14n0298_008:0836b18": "聖人孰能是哉愚按天台五品文相與今經異意",
    "X14n0298_008:0836b19": "必各陳其說義或同耳欲習下明今位發軔之初",
    "X14n0298_008:0836b20": "纔乾欲愛乍得初燄故稱乾慧若校後位所發智",
    "X14n0298_008:0836b21": "慧則今之慧猶屬習氣是故未與中理水接如來",
    "X14n0298_008:0836b22": "果人也法流水者確指中道法說流水二字約喻",
    "X14n0298_008:0836b23": "說葢中理三德秘藏源遠流長混混不竭故喻如",
    "X14n0298_008:0836b24": "流水也今未與接者後位十信猶稱相似相似對",
    "X14n0298_008:0836c01": "分真說良以行未履真但隣乎真故稱相似登分",
    "X14n0298_008:0836c02": "真位方接法流相似未敢云接況今乾慧乎長水",
    "X14n0298_008:0836c03": "疏云今經第三漸次便得無生法忍此訛矣若彼",
    "X14n0298_008:0836c04": "三漸便得此忍今位何故猶未與接葢無生忍即",
    "X14n0298_008:0836c05": "是中理法流是知長水孟浪不思之甚也。",
    "X14n0298_008:0836c06": "即以此心中中流入(至)所去隨願名願心住。",
    "X14n0298_008:0836c07": "這一節經承前發行安位此次明十信也信者信",
    "X14n0298_008:0836c08": "中道理也故云中道純真名信心住信中道理故",
    "X14n0298_008:0836c09": "稱妙信後之念進慧等九位皆為信之妙德故以",
    "X14n0298_008:0836c10": "信冠其首通名信位即以下明初信也謂即以乾",
    "X14n0298_008:0836c11": "慧心流入中道之中而此流入之心乘中理故乃",
    "X14n0298_008:0836c12": "能開發此心圓妙之用敷即發義然此圓妙之用",
    "X14n0298_008:0836c13": "昭昭於心目之間沒有半點疑滯故稱圓妙從此",
    "X14n0298_008:0836c14": "不偏不滯妙圓信中重發真妙依信發妙增進無",
    "X14n0298_008:0836c15": "滯然非生滅故稱妙信常住由常住故一切生滅",
    "X14n0298_008:0836c16": "妄想滅盡無餘也能信是行者因心所信是中道",
    "X14n0298_008:0836c17": "理雜妄既盡故云中道純真以所從能全理成信",
    "X14n0298_008:0836c18": "名信心住也住即是位真信下明二信也真信明",
    "X14n0298_008:0836c19": "了一句牒上初信義上云從真妙圓重發真妙故",
    "X14n0298_008:0836c20": "稱真信又上云妙信常住則昭然不昏故稱明了",
    "X14n0298_008:0836c21": "以真信融徹故云一切圓通一切指陰處界等不",
    "X14n0298_008:0836c22": "為礙故以圓通故乃能憶念三世各無數劫中生",
    "X14n0298_008:0836c23": "死習氣由憶念故一切習氣皆現在前無忘即念",
    "X14n0298_008:0836c24": "故名念住妙圓下明三信也亦承上妙圓之信[淴-心+口]",
    "X14n0298_008:0837a01": "中理故純一真實即此真實精明之信發化無盡",
    "X14n0298_008:0837a02": "而彼無數劫中生死習氣化為一精明矣以此精",
    "X14n0298_008:0837a03": "明之信進趨中道真淨之理以精明進趨名精進",
    "X14n0298_008:0837a04": "住心字即指此位之心也心精下明四信也初句",
    "X14n0298_008:0837a05": "亦承上說上以精明之心進趣真淨故云心精現",
    "X14n0298_008:0837a06": "前又上以無始習氣通一精明精明即是智慧轉",
    "X14n0298_008:0837a07": "前習氣皆成智慧無復餘習故云純以智慧以智",
    "X14n0298_008:0837a08": "名位故名慧住以字作用字看謂用智慧進趣後",
    "X14n0298_008:0837a09": "位也執持下明五信也初句亦承上說謂持上智",
    "X14n0298_008:0837a10": "慧之明徧乎寂湛理中全智成理寂理常凝常凝",
    "X14n0298_008:0837a11": "是定故名定住定光下明六信也初句亦承上說",
    "X14n0298_008:0837a12": "謂上所得定由持慧明而得今定復生光光即慧",
    "X14n0298_008:0837a13": "性則定慧均明以此明性深入無滯故云唯進無",
    "X14n0298_008:0837a14": "退即以不退名位也心進下明七信也初句亦承",
    "X14n0298_008:0837a15": "上說謂上不退之心保護攝持不令散失則安然",
    "X14n0298_008:0837a16": "無虞此安然之義謂以諦觀雙寂體用不二無進",
    "X14n0298_008:0837a17": "之進勤勇無間乃名安然若其能所不忘理智對",
    "X14n0298_008:0837a18": "敵非安然矣如是行者因心與中理冥符故云與",
    "X14n0298_008:0837a19": "佛氣分交接名護法者法是中理由能保持故稱",
    "X14n0298_008:0837a20": "護法吳興解云按圓位至此斷三界思惑盡即六",
    "X14n0298_008:0837a21": "根清淨之正位也配瓔珞經七住對大品般若當",
    "X14n0298_008:0837a22": "佛地智者云三藏佛位望六根清淨位有齊有劣",
    "X14n0298_008:0837a23": "同除四住此處為齊若伏無明三藏則劣既是發",
    "X14n0298_008:0837a24": "真斷惑之大節故特示云十方如來氣分交接覺",
    "X14n0298_008:0837b01": "明下明八信也初四句亦承上說覺明即是上文",
    "X14n0298_008:0837b02": "慧明牒上義也能以妙力者由上保持功力迴向",
    "X14n0298_008:0837b03": "佛光佛光順出行者心光逆入故云向佛安住此",
    "X14n0298_008:0837b04": "二句即明上文與佛氣分交接之意然非實有佛",
    "X14n0298_008:0837b05": "氣交接秪是因果心光密應本始二覺冥契借言",
    "X14n0298_008:0837b06": "氣分耳上云氣今云光上云氣者微而未著今云",
    "X14n0298_008:0837b07": "光者顯而無隱矣猶如下約喻以顯迴光向住之",
    "X14n0298_008:0837b08": "意雙鏡相對光明互攝初則此鏡攝彼則含二鏡",
    "X14n0298_008:0837b09": "彼攝此鏡則含四鏡四則變八八變十六十六變",
    "X14n0298_008:0837b10": "三十二如是互攝互照以至重重無盡愚嘗以鏡",
    "X14n0298_008:0837b11": "親試但望入內圓光小而不見矣故云其中妙影",
    "X14n0298_008:0837b12": "重重相入法合者雙鏡譬行人心光與佛果覺行",
    "X14n0298_008:0837b13": "者因心是始覺佛是本覺本覺入於始覺觀行之",
    "X14n0298_008:0837b14": "中其間妙影諦觀光含不可思議曷有盡哉稱妙",
    "X14n0298_008:0837b15": "影者謂此諦觀心光非寂非照而寂而照忘能所",
    "X14n0298_008:0837b16": "絕對待有而無朕空而有靈不一不異非合非離",
    "X14n0298_008:0837b17": "唯證相應不湛說示故稱為妙即以迴光向住結",
    "X14n0298_008:0837b18": "此位名心光下明九信也初句亦承上說指上行",
    "X14n0298_008:0837b19": "者心光稱密迴者謂是行者定中心目朗照非傍",
    "X14n0298_008:0837b20": "人可知故稱為密由迴向力故方獲佛之常住凝",
    "X14n0298_008:0837b21": "然妙定此常凝定體即是中道第一義諦故稱無",
    "X14n0298_008:0837b22": "上離二邊染故稱妙淨圓融無礙淨性亦無故為",
    "X14n0298_008:0837b23": "妙也行者既能安住於此妙淨無為之中此是道",
    "X14n0298_008:0837b24": "共戒故結名戒住住戒下明十信也初句亦承上",
    "X14n0298_008:0837c01": "說住戒是上文義安住道共戒中無依無倚故稱",
    "X14n0298_008:0837c02": "自在由戒自在定亂一致去住無殊故所去隨願",
    "X14n0298_008:0837c03": "即以願名位也竊玩十信文義前九俱屬內功第",
    "X14n0298_008:0837c04": "十乃能放心於外初一是信之體後九是信之妙",
    "X14n0298_008:0837c05": "德體德相成通名信位然其次第竪入則後後勝",
    "X14n0298_008:0837c06": "於前前在文可解又此十信所稱中道猶是相似",
    "X14n0298_008:0837c07": "中道開發登初住去方是真中妙宗鈔云相似者",
    "X14n0298_008:0837c08": "二物相類如鍮似金若瓜比瓠猶火先煖涉海初",
    "X14n0298_008:0837c09": "平又云約四喻明相似行人本覺寂照反雙相似",
    "X14n0298_008:0837c10": "而發成相似位三種之覺此覺似真前二喻喻始",
    "X14n0298_008:0837c11": "似本後二喻喻於相似近乎分真故名相似。",
    "X14n0298_008:0837c12": "阿難是善男子以真方便(至)陳列灌頂名灌頂住。",
    "X14n0298_008:0837c13": "這一節經承前發行安位此次明十住也住者天",
    "X14n0298_008:0837c14": "台四教儀明圓教住義謂此位中觀現前開佛眼",
    "X14n0298_008:0837c15": "成一切種智從初至十各斷一品無明增一分中",
    "X14n0298_008:0837c16": "道註云即是十番進發無漏同見中道佛性第一",
    "X14n0298_008:0837c17": "義理以不住法從淺至深住佛三德及一切佛法",
    "X14n0298_008:0837c18": "故名十住以真下明初住也以真方便者此住初",
    "X14n0298_008:0837c19": "顯真如故名為真即以真家方便開發前文信位",
    "X14n0298_008:0837c20": "十心而前十心精純發輝十用涉入真方便中圓",
    "X14n0298_008:0837c21": "成初住一心良以真方便心開發十信心故故稱",
    "X14n0298_008:0837c22": "發心住溫陵解云真方便妙慧也此十心十信也",
    "X14n0298_008:0837c23": "孤山謂以初住橫開十信非也心中下明二住也",
    "X14n0298_008:0837c24": "初句心中發明者即發明初住所圓成心如淨下",
    "X14n0298_008:0838a01": "約喻以明淨瑠璃喻初住真方便心精金喻十信",
    "X14n0298_008:0838a02": "心此三句牒上文意以前下方是二住功行謂以",
    "X14n0298_008:0838a03": "前初住妙心履治為我二住的因地意以中觀之",
    "X14n0298_008:0838a04": "智加功密治前之妙心使其出生無量德用如地",
    "X14n0298_008:0838a05": "發生萬物故喻如地即以此心名治地住也心地",
    "X14n0298_008:0838a06": "下明三住也初二句承上意說初句心字是二住",
    "X14n0298_008:0838a07": "能治心地字即前位所履之地也涉知者謂上能",
    "X14n0298_008:0838a08": "治所治互相涉入俱得明了然此不二而二非實",
    "X14n0298_008:0838a09": "有能所大約以心融前十用其功愈純故云心與",
    "X14n0298_008:0838a10": "地相涉而知也遊履下方是三住功行謂乘此涉",
    "X14n0298_008:0838a11": "知之功徧遊無礙四弘六度任運而行不為境所",
    "X14n0298_008:0838a12": "礙故名修行住也行與下明四住也初句亦承上",
    "X14n0298_008:0838a13": "說初句行字即上修行之行謂四住因人所行之",
    "X14n0298_008:0838a14": "行與佛行同即始本冥符也行契中理故云受佛",
    "X14n0298_008:0838a15": "氣分前文七信與佛氣分交接與今何異葢前云",
    "X14n0298_008:0838a16": "接今云受似之校真其淺深可知雖真似不同而",
    "X14n0298_008:0838a17": "總成佛行故前後皆云氣分也如中下引事例理",
    "X14n0298_008:0838a18": "使人易解故大抵入理既深難以形容故借事以",
    "X14n0298_008:0838a19": "明人之死陰既現後陰未生中有陰身自求同業",
    "X14n0298_008:0838a20": "以為父母託後生陰以成胎故凡眼不見冥冥中",
    "X14n0298_008:0838a21": "一信相通故云陰信冥通今四住因行與佛果覺",
    "X14n0298_008:0838a22": "諦觀冥通如中陰之投父母相似行契佛心故云",
    "X14n0298_008:0838a23": "入如來種也世以王種為貴出世以佛種為貴故",
    "X14n0298_008:0838a24": "名生貴住皆從中陰喻邊說故既遊下明五住也",
    "X14n0298_008:0838b01": "初二句亦承上說上以諦觀冥契得為佛種則道",
    "X14n0298_008:0838b02": "胎已成親為佛果胤嗣矣人相不缺者人相指佛",
    "X14n0298_008:0838b03": "相約喻邊說故云人相如人六根具足名為人相",
    "X14n0298_008:0838b04": "例佛以慈悲權實為內相三十二相八十種好為",
    "X14n0298_008:0838b05": "外相今五住因人內外事理與佛不異故云人相",
    "X14n0298_008:0838b06": "不缺方便為權智照真為實智權依實起故稱方",
    "X14n0298_008:0838b07": "便具足住容貌下明六住也亦承上說上云人相",
    "X14n0298_008:0838b08": "不缺故今承云容貌如佛謂六住因人外貌如佛",
    "X14n0298_008:0838b09": "內心亦同以內外適中故名正心住也身心下明",
    "X14n0298_008:0838b10": "七住也初句亦承上說身者即容貌也心者即上",
    "X14n0298_008:0838b11": "心相亦同之意合成者謂七住因人內外合成佛",
    "X14n0298_008:0838b12": "德日漸增益唯進無退名不退住也十身下明八",
    "X14n0298_008:0838b13": "住也十身有二種一者聲聞身緣覺身菩薩身如",
    "X14n0298_008:0838b14": "來身法身智身虗空身業報身眾生身國土身二",
    "X14n0298_008:0838b15": "者如來身中自具十身謂菩薩身願身化身力持",
    "X14n0298_008:0838b16": "身莊嚴身威勢身意生身福德身法身智身然此",
    "X14n0298_008:0838b17": "二種十身如來悉具今此行者因相如佛亦具足",
    "X14n0298_008:0838b18": "故一一稱靈覺性故故云靈相一時具足者指圓",
    "X14n0298_008:0838b19": "教一成一切成意如秋月當空其光徧滿圓無際",
    "X14n0298_008:0838b20": "故以始本初會具體而微故稱童真住也形成下",
    "X14n0298_008:0838b21": "明九住也上云十身具足猶在胎中今承上十身",
    "X14n0298_008:0838b22": "形成滿月出胎親為佛子故名法王子住也溫陵",
    "X14n0298_008:0838b23": "解云自發心至生貴名入聖胎自方便具足至童",
    "X14n0298_008:0838b24": "真名長養聖胎至此長養功終故名出胎王子孤",
    "X14n0298_008:0838c01": "山解出胎義謂破第九住無明又從體起用故如",
    "X14n0298_008:0838c02": "出胎愚謂此解未切葢真心隱於藏識覺義未顯",
    "X14n0298_008:0838c03": "如孕胎中今乃識破覺圓名出胎耳然亦須照應",
    "X14n0298_008:0838c04": "後位而說始無淺深之濫表以下明十住也上雖",
    "X14n0298_008:0838c05": "出胎稱法王子年在幼冲名未成人今則年齒方",
    "X14n0298_008:0838c06": "剛堪紹位委政故引王義例明謂如國王見世子",
    "X14n0298_008:0838c07": "長成乃集諸王百僚取四海水置金瓶內王執此",
    "X14n0298_008:0838c08": "瓶灌太子頂是時即名受王職位此即表以成人",
    "X14n0298_008:0838c09": "之意既表成人出就東宮王乃委諸國政分攝教",
    "X14n0298_008:0838c10": "令此明委政之意彼剎利下明受職之意吳興解",
    "X14n0298_008:0838c11": "謂太子世子異其文耳春秋傳曰會太子于首止",
    "X14n0298_008:0838c12": "禮云文王世子皆天子之子也若指文王說文王",
    "X14n0298_008:0838c13": "為西伯葢諸侯也故知諸候之子為世子天王之",
    "X14n0298_008:0838c14": "子為太子今文上言太子下言世子約通途汎說",
    "X14n0298_008:0838c15": "吳興猶自未真溫陵解云言以國事分委則非正",
    "X14n0298_008:0838c16": "付國位特表成人而已葢此方極十住若十地滿",
    "X14n0298_008:0838c17": "乃堪正付故華嚴十地菩薩受佛職位比輪王太",
    "X14n0298_008:0838c18": "子受職夫發心必治地治地乃修行修行然後生",
    "X14n0298_008:0838c19": "如來家而具覺相同佛心長道體圓十身為佛子",
    "X14n0298_008:0838c20": "任佛事此十住始終之序也又今文約事例明十",
    "X14n0298_008:0838c21": "住因行始終之義學者不可以實事會也。",
    "X14n0298_008:0838c22": "阿難是善男子成佛子已(至)性本然故名真實行。",
    "X14n0298_008:0838c23": "這一節經承前發行安位此次明十行也四教儀",
    "X14n0298_008:0838c24": "註云從十住後實相真明不可思議更十番智斷",
    "X14n0298_008:0839a01": "進破十品無明一行一切行念念進趣流入平等",
    "X14n0298_008:0839a02": "法界海諸波羅蜜任運生長自行化他功德與虗",
    "X14n0298_008:0839a03": "空等故名十行位也今文成佛子下明初行也初",
    "X14n0298_008:0839a04": "句承前中陰事例說前既表以成人已成佛子具",
    "X14n0298_008:0839a05": "有如來無量妙德妙德即是十身靈相等也乘此",
    "X14n0298_008:0839a06": "妙德故令十方眾生隨順不逆上具下順故生歡",
    "X14n0298_008:0839a07": "喜即以歡喜名行也下經初地亦名歡喜與今名",
    "X14n0298_008:0839a08": "同義別葢有淺深賢聖之殊故也善能下明二行",
    "X14n0298_008:0839a09": "也初二句承上意說上文以自行化他二俱隨順",
    "X14n0298_008:0839a10": "故生歡喜今則全在利他故名饒益然亦不無自",
    "X14n0298_008:0839a11": "益也饒是豐饒無不益故名饒益行也自覺覺下",
    "X14n0298_008:0839a12": "明三行也謂上不拒一切佛法以自覺則難行能",
    "X14n0298_008:0839a13": "行而不拒也下不拒一切眾生以覺他則怨親等",
    "X14n0298_008:0839a14": "觀而覺之上下不違則無嗔恨故以名行也種類",
    "X14n0298_008:0839a15": "下明四行也種類二字承上自覺覺他行說意謂",
    "X14n0298_008:0839a16": "自覺種類之行出生無盡故能覺通如來也覺他",
    "X14n0298_008:0839a17": "種類之行出生無盡故能窮未來際以度生也二",
    "X14n0298_008:0839a18": "行充滿等三際徧十方名無盡行也一切下明五",
    "X14n0298_008:0839a19": "行也一切者即指上文種類所出一切行也此一",
    "X14n0298_008:0839a20": "切種類別異無量而行行契合於同同指一心說",
    "X14n0298_008:0839a21": "謂雖眾行繁興元不動乎一心故云一切合同也",
    "X14n0298_008:0839a22": "乘一心而行乎眾行則種種法門未有違於心者",
    "X14n0298_008:0839a23": "故無差誤由無誤故即離癡亂故以名行也華嚴",
    "X14n0298_008:0839a24": "經云此菩薩於一念頃得無數三昧了知此三昧",
    "X14n0298_008:0839b01": "同一體性乃至得一切法真實智慧與今義同大",
    "X14n0298_008:0839b02": "約今經證位與華嚴合看會悟居多也則於下明",
    "X14n0298_008:0839b03": "六行也謂於一心同中顯現種種法門之異此為",
    "X14n0298_008:0839b04": "即同而異也一一法門異中各各見乎一心之同",
    "X14n0298_008:0839b05": "此為即異而同也同即是寂異即是照即寂而照",
    "X14n0298_008:0839b06": "故即同而異也即照而寂故即異而同也寂不礙",
    "X14n0298_008:0839b07": "照照不礙寂寂照同時兼正不紊名善現行也如",
    "X14n0298_008:0839b08": "是下明七行也如是者承上義說上現眾行乃是",
    "X14n0298_008:0839b09": "能緣心也今十方空中所有塵剎乃是所緣境也",
    "X14n0298_008:0839b10": "一塵中現十方界塵塵皆爾塵中現界界中現塵",
    "X14n0298_008:0839b11": "一多無礙大小相容相收相入無礙無著此境之",
    "X14n0298_008:0839b12": "妙也所緣之境既妙正顯能緣心亦妙也能所俱",
    "X14n0298_008:0839b13": "妙以所顯能名無著行也種種下明八行也種種",
    "X14n0298_008:0839b14": "者即指上文現塵現界能所徧現等也謂種種行",
    "X14n0298_008:0839b15": "相現前咸是般若波羅蜜多乘般若而行眾行則",
    "X14n0298_008:0839b16": "行行是般若故葢前眾行無出六度六度中以般",
    "X14n0298_008:0839b17": "若為第一故以智度融之則五度皆趣智度是故",
    "X14n0298_008:0839b18": "咸是般若也如真丹在手草木瓦石皆化成金於",
    "X14n0298_008:0839b19": "諸度中般若極尊重故故以尊重名行也波羅蜜",
    "X14n0298_008:0839b20": "多譯云到彼岸是究竟極盡義也如是圓融下明",
    "X14n0298_008:0839b21": "九行也初句亦承上說謂以六度圓融則一切法",
    "X14n0298_008:0839b22": "行尊重勝妙故皆成就諸佛軌則任運無礙行行",
    "X14n0298_008:0839b23": "契中故名善法行也一一下明十行也一一亦承",
    "X14n0298_008:0839b24": "上眾行說謂上眾行一一契中皆是清淨無漏寂",
    "X14n0298_008:0839c01": "滅之行即眾行繁興當體即是一真如心無作無",
    "X14n0298_008:0839c02": "為性本然故一一稱真名真實行也詳夫前十住",
    "X14n0298_008:0839c03": "文義全是悟理故託長道胎遊覺胤事例以明之",
    "X14n0298_008:0839c04": "也今十行文義全是出假以明中道故約眾行顯",
    "X14n0298_008:0839c05": "真實也。",
    "X14n0298_008:0839c06": "阿難是善男子滿足神通(至)名法界無量迴向。",
    "X14n0298_008:0839c07": "這一節經承前發行安位此次明十迴向也釋迴",
    "X14n0298_008:0839c08": "向者華嚴疏云迴者轉也向者趣也轉自萬行趣",
    "X14n0298_008:0839c09": "向三處故名迴向迴向不同有其十種其三處者",
    "X14n0298_008:0839c10": "謂眾生菩提實際上二是隨相實際是離相又三",
    "X14n0298_008:0839c11": "復開十一迴自向他二迴少向多三迴自因行向",
    "X14n0298_008:0839c12": "他因行四迴因向果五迴劣向勝六迴比向證七",
    "X14n0298_008:0839c13": "迴事向理八迴差別行向圓融行九迴世向出世",
    "X14n0298_008:0839c14": "十迴順理事行向理所成事又云前十義中初三",
    "X14n0298_008:0839c15": "皆迴向眾生次三皆迴向菩提次二迴向實際後",
    "X14n0298_008:0839c16": "二義通於果及與實際又按華嚴十迴向全篇是",
    "X14n0298_008:0839c17": "願故以十向名十願也今初滿足下亦承上說滿",
    "X14n0298_008:0839c18": "足神通成佛子已者牒前十行皆是稱性神通一",
    "X14n0298_008:0839c19": "切同異諸行無出此十故云滿足神通如是修行",
    "X14n0298_008:0839c20": "皆合如來清淨軌則故云佛事純潔下二句正明",
    "X14n0298_008:0839c21": "初向謂上十行佛事一一稱真如性故故云純潔",
    "X14n0298_008:0839c22": "精真既純既精則無留患當度下四句以實事遣",
    "X14n0298_008:0839c23": "跡良由前十行中出假事多因度生而修萬行然",
    "X14n0298_008:0839c24": "已行融中道豈復有能所未空之跡耶葢深防細",
    "X14n0298_008:0840a01": "過戒謹我人眾生壽者四相緣影不說人何以知",
    "X14n0298_008:0840a02": "故此重遣云菩薩若有能度所度之跡未空則四",
    "X14n0298_008:0840a03": "相宛然全屬有為故令滅除度相迴轉無為因心",
    "X14n0298_008:0840a04": "趣向涅槃無生滅路故結名云救護眾生離眾生",
    "X14n0298_008:0840a05": "相迴向救護即度義故彼鈔又云迴向二字是能",
    "X14n0298_008:0840a06": "迴之願救護等名是所迴之行下皆倣此壞其下",
    "X14n0298_008:0840a07": "明二向也初句承上意說謂有能度所度是可壞",
    "X14n0298_008:0840a08": "者今則滅除度相壞其可壞又拂跡云若能壞之",
    "X14n0298_008:0840a09": "心不空亦復可壞故須遠離諸離方名不壞也諸",
    "X14n0298_008:0840a10": "離者非一重離可盡故稱諸離如圓覺云遠離為",
    "X14n0298_008:0840a11": "幻亦復遠離離遠離幻亦復遠離諸幻既離覺心",
    "X14n0298_008:0840a12": "不動不動即不壞也與今義同但今文略耳能離",
    "X14n0298_008:0840a13": "既盡無壞不壞名不壞迴向本覺下明三向也初",
    "X14n0298_008:0840a14": "句亦承上說不壞即本覺不動不動即湛然義菩",
    "X14n0298_008:0840a15": "薩之始覺齊乎佛之本覺名等佛迴向等是平等",
    "X14n0298_008:0840a16": "即齊字義精真下明四向也初句亦承上說精真",
    "X14n0298_008:0840a17": "即本覺湛然義湛然故精真也謂此菩薩因地之",
    "X14n0298_008:0840a18": "心齊於佛覺故能精真發明則因地如果地矣上",
    "X14n0298_008:0840a19": "云覺齊佛覺今云地如佛地葢上初齊今則既齊",
    "X14n0298_008:0840a20": "而復履以成地發生一切德用因地德用與果地",
    "X14n0298_008:0840a21": "德用無二故云地如佛地德用周徧無乎不在故",
    "X14n0298_008:0840a22": "名至一切處迴向世界下明五向也初句亦承上",
    "X14n0298_008:0840a23": "說世界即地義屬依如來屬正此明依正交涉身",
    "X14n0298_008:0840a24": "土一如得無罣礙菩薩乘上文地中所出生功德",
    "X14n0298_008:0840b01": "無盡藏故故名無盡功德藏迴向於同下明六向",
    "X14n0298_008:0840b02": "也初句亦承上說上文五向中約出生無盡邊論",
    "X14n0298_008:0840b03": "今六向中正明德用故重牒同佛地之同心即以",
    "X14n0298_008:0840b04": "因果二地中各各出生清淨本因此因是所依因",
    "X14n0298_008:0840b05": "依此本因修萬行故然則有因因有果因因地中",
    "X14n0298_008:0840b06": "所出生者名因因果地中所出生者名果因此二",
    "X14n0298_008:0840b07": "因者皆名所依依此二因發揮眾行取涅槃道然",
    "X14n0298_008:0840b08": "此二因即是平等善根以清淨故得稱平等菩薩",
    "X14n0298_008:0840b09": "皆能隨順故結名隨順平等善根迴向真根下名",
    "X14n0298_008:0840b10": "七向也初句亦承上說上文平等善根一一稱真",
    "X14n0298_008:0840b11": "如體故故稱真根真根既成則上而諸佛亦如下",
    "X14n0298_008:0840b12": "而眾生亦如佛及眾生皆是菩薩本然自性本然",
    "X14n0298_008:0840b13": "自性即是妙心然則心佛眾生三無差別文中但",
    "X14n0298_008:0840b14": "明眾生不言佛者略耳性圓成就者即承上句說",
    "X14n0298_008:0840b15": "謂生佛即心吾心圓具今圓具之心成就是理理",
    "X14n0298_008:0840b16": "不失事故云不失眾生亦不失佛心佛眾生三皆",
    "X14n0298_008:0840b17": "隨順平等觀之名隨順等觀一切眾生迴向結名",
    "X14n0298_008:0840b18": "亦但指生而言義該心佛方稱等觀即一下明八",
    "X14n0298_008:0840b19": "向也初句亦承上說一切法者即指上文心佛眾",
    "X14n0298_008:0840b20": "生而言十界十如皆具也即一切法是俗諦義無",
    "X14n0298_008:0840b21": "法不攝故離一切相是真諦義蕩諸相故唯即與",
    "X14n0298_008:0840b22": "離二不著者是中道義雙遮照故中即真如故結",
    "X14n0298_008:0840b23": "名真如相迴向華嚴經中都約譬說今經直約法",
    "X14n0298_008:0840b24": "說彼此義同也真得下明九向也初句亦承上說",
    "X14n0298_008:0840c01": "真得所如者謂親證真如簡非謬故上真得字是",
    "X14n0298_008:0840c02": "親證義下所如即所緣真如也若能親證真如則",
    "X14n0298_008:0840c03": "所向無礙法法皆如不為法所縛故無縛即是解",
    "X14n0298_008:0840c04": "脫故結名無縛解脫迴向然無縛與解脫略有分",
    "X14n0298_008:0840c05": "別葢無縛是解脫因解脫是無縛果是故結名雙",
    "X14n0298_008:0840c06": "出其義性德下明十向也初句通承前九謂前九",
    "X14n0298_008:0840c07": "所修迴向皆屬性德性德即真如性德性德既圓",
    "X14n0298_008:0840c08": "成矣則超一切分量凡一切分量數量俱不可量",
    "X14n0298_008:0840c09": "故云法界量滅華嚴疏云以稱法界之大智迴等",
    "X14n0298_008:0840c10": "法界之善根向同法界之大用成法界之行體此",
    "X14n0298_008:0840c11": "則位滿性圓故標法界之名彼經法界上有一等",
    "X14n0298_008:0840c12": "字今經略也疏又云等何法界此通四義一理法",
    "X14n0298_008:0840c13": "界二事法界三理事無礙法界四事事無礙法界",
    "X14n0298_008:0840c14": "各引文證今經亦應通之以法界量滅故結名法",
    "X14n0298_008:0840c15": "界無量迴向疏釋無量有二一無分量即理法界",
    "X14n0298_008:0840c16": "二無數量即事法界前九迴向明依體起用此明",
    "X14n0298_008:0840c17": "體用無礙圓極自在故與今義同然今經十向亦",
    "X14n0298_008:0840c18": "通三處初二及七義向眾生三四五六義向菩提",
    "X14n0298_008:0840c19": "八九義向真如十總攝向於法界真如即實際與",
    "X14n0298_008:0840c20": "彼疏三處同。",
    "X14n0298_008:0840c21": "阿難是善男子盡是清淨(至)二無所目名世第一地。",
    "X14n0298_008:0840c22": "這一節經承前發行安位此次明四加行也四十",
    "X14n0298_008:0840c23": "一心者即承前乾慧及信住行向各十名四十一",
    "X14n0298_008:0840c24": "次成下是生起加行文也言加行者謂造理既深",
    "X14n0298_008:0841a01": "功用愈密順理決擇微細所知障故大抵登地功",
    "X14n0298_008:0841a02": "高未易便入必先微密其觀照空蕩其禪那然後",
    "X14n0298_008:0841a03": "蒞斯聖地故稱加行彼別教義指前三位謂之三",
    "X14n0298_008:0841a04": "賢十地謂之十聖以賢望聖故須加行以入今經",
    "X14n0298_008:0841a05": "乃圓教義亦復有此加行華嚴不開此四未詳所",
    "X14n0298_008:0841a06": "論獨唯識論開此加行今經全與彼同竊意彼論",
    "X14n0298_008:0841a07": "是別教義今經屬圓何其文相位次與彼相同故",
    "X14n0298_008:0841a08": "須引彼釋也唯識出加行意云現前立少物謂是",
    "X14n0298_008:0841a09": "唯識性以有所得故非實住唯識故須加行拂其",
    "X14n0298_008:0841a10": "緣影也吳興解謂[橘-矛+隹]李曰據瓔珞等經皆不別列",
    "X14n0298_008:0841a11": "四加行位若唯識等論則以地前四十心為外凡",
    "X14n0298_008:0841a12": "十迴向後別明煖等為內凡加行位私謂今四加",
    "X14n0298_008:0841a13": "行正如唯識所說也彼於地前分內外凡位者乃",
    "X14n0298_008:0841a14": "別教一途之義以登地是菩薩聖位聖位難入故",
    "X14n0298_008:0841a15": "用此加行問今經圓教何用別位乎答借別名圓",
    "X14n0298_008:0841a16": "斯有其例如仁王經云三賢十聖住果報是也今",
    "X14n0298_008:0841a17": "文稱妙圓加行者從前十信初文即云中中流入",
    "X14n0298_008:0841a18": "圓妙開敷從真妙圓重發真妙據此十信之初早",
    "X14n0298_008:0841a19": "已稱妙稱圓信知此經始終稱圓圓教是已又若",
    "X14n0298_008:0841a20": "以今文妙圓校前妙圓雲泥可辯矣圓之又圓妙",
    "X14n0298_008:0841a21": "之又妙後後勝於前前如云十四夜月十五夜月",
    "X14n0298_008:0841a22": "意同即以下明煖位也佛覺即是佛智是果己心",
    "X14n0298_008:0841a23": "是因用佛果智為己因心也若出未出者出是顯",
    "X14n0298_008:0841a24": "義此位創得佛智功用未純若顯未顯之際故云",
    "X14n0298_008:0841b01": "出未出也下以喻明猶如兩木鑽火兩木譬佛智",
    "X14n0298_008:0841b02": "與因心也火譬由智所明之道火未出時煖相先",
    "X14n0298_008:0841b03": "發若出未出之際故云欲然其木此則名為煖地",
    "X14n0298_008:0841b04": "地是位義按唯識文義詳顯可解引彼釋此令人",
    "X14n0298_008:0841b05": "易明彼云依明得定發下品尋思觀無所取立為",
    "X14n0298_008:0841b06": "煖位謂此位中創觀所取名等四法(名義自性差別)皆自",
    "X14n0298_008:0841b07": "心變假施設有實不可得初獲慧日前行相故立",
    "X14n0298_008:0841b08": "明得名即此所獲道火前相故亦名煖今文佛覺",
    "X14n0298_008:0841b09": "即彼慧日初得慧日之明約定說故名明得定也",
    "X14n0298_008:0841b10": "明得定即煖義故今文太簡當取唯識論合看可",
    "X14n0298_008:0841b11": "得又以己心下明頂位也初二句翻前義說前則",
    "X14n0298_008:0841b12": "回佛智為我因心今則援己因心成佛智所履前",
    "X14n0298_008:0841b13": "則藉果行因今則援因成果也言依不依者謂前",
    "X14n0298_008:0841b14": "之煖相未及當分今乃過於當分故云身入虗空",
    "X14n0298_008:0841b15": "下有微礙身入虗空故非依也下有微礙故云依",
    "X14n0298_008:0841b16": "也由此似依非依過於當分故稱頂位葢頂者將",
    "X14n0298_008:0841b17": "超未超之謂也如登下三句約喻說可知唯識云",
    "X14n0298_008:0841b18": "依明增定發上品尋思觀無所取立為頂地謂此",
    "X14n0298_008:0841b19": "位中重觀所取名等四法皆自心變假施設有實",
    "X14n0298_008:0841b20": "不可得明相轉盛故名明增尋思位極故復名頂",
    "X14n0298_008:0841b21": "葢前稱明得者言初得慧明今稱明增者盛故言",
    "X14n0298_008:0841b22": "增也文義可解當熟玩有得也心佛下明忍位也",
    "X14n0298_008:0841b23": "前二是果智成因因心成果今則因果平等故云",
    "X14n0298_008:0841b24": "心佛二同心是因心佛是果智唯因與果兩融不",
    "X14n0298_008:0841c01": "偏故云善得中道如忍下約喻明也如人忍事於",
    "X14n0298_008:0841c02": "懷欲發故非懷畜內故非出有事存心轉側未剖",
    "X14n0298_008:0841c03": "故名為忍喻此行人因心與果智平等默容猶未",
    "X14n0298_008:0841c04": "能兩忘故稱為忍唯識云依印順定發下品如實",
    "X14n0298_008:0841c05": "智於無所取決定印持無能取中亦順樂忍所取",
    "X14n0298_008:0841c06": "能取相待立故印順忍時總立為忍印前順後立",
    "X14n0298_008:0841c07": "印順名忍境識俱空故立忍名葢前二義觀所取",
    "X14n0298_008:0841c08": "境上說初用下品尋思以下品故力弱次用上品",
    "X14n0298_008:0841c09": "尋思以上品故力強以此上下二品尋思破所取",
    "X14n0298_008:0841c10": "境則所取空故云觀無所取尋思即禪思也今忍",
    "X14n0298_008:0841c11": "位中則用實智破能取識印前境空順後識空故",
    "X14n0298_008:0841c12": "名印順印順即忍義也葢忍是智之前相例如小",
    "X14n0298_008:0841c13": "乘八忍八智同耳數量下明世第一也初句承前",
    "X14n0298_008:0841c14": "心佛意說心與佛是兩頭語中道是中兩頭屬邊",
    "X14n0298_008:0841c15": "中邊即是世間數量今則數量銷滅中邊皆忘下",
    "X14n0298_008:0841c16": "二句承上句說謂迷與覺是兩頭屬邊以對中道",
    "X14n0298_008:0841c17": "是二數量既滅則中邊二名不可得故云二無所",
    "X14n0298_008:0841c18": "目數量是世間法今既銷滅則超諸世矣為最勝",
    "X14n0298_008:0841c19": "故名世第一地也唯識云依無間定發上品如實",
    "X14n0298_008:0841c20": "智印二取空立世第一法謂前忍中唯印能取空",
    "X14n0298_008:0841c21": "今世第一地雙印二空從此無間必入見道故立",
    "X14n0298_008:0841c22": "無間名異生法中此最勝故名世第一法論文詳",
    "X14n0298_008:0841c23": "顯可證但彼以初地為見道位故有入見道之言",
    "X14n0298_008:0841c24": "今經圓教登初地已破三十一品無明豈此始稱",
    "X14n0298_008:0842a01": "見道耶義理雖殊觀法不別故引釋也借別名圓",
    "X14n0298_008:0842a02": "如吳興說。",
    "X14n0298_008:0842a03": "阿難是善男子於大菩提(至)覺際入交名為等覺。",
    "X14n0298_008:0842a04": "這一節經承前發行安位此次明十一地也地者",
    "X14n0298_008:0842a05": "華嚴疏云所以得名地者本業云地名為持持百",
    "X14n0298_008:0842a06": "萬阿僧祇功德亦名生成一切因果故名為地又",
    "X14n0298_008:0842a07": "唯識云如是十地總攝有為無為功德以為自性",
    "X14n0298_008:0842a08": "與所修行為勝依持令得生長故名為地於大下",
    "X14n0298_008:0842a09": "明初地也以四句義明初地行相由前四加行中",
    "X14n0298_008:0842a10": "重重遣拂數量既銷中邊皆滅故能於大菩提善",
    "X14n0298_008:0842a11": "得通達大菩提者指阿耨菩提也於此地中方稱",
    "X14n0298_008:0842a12": "通達所以唯識名此地為通達位覺通如來者覺",
    "X14n0298_008:0842a13": "是菩薩始覺如來是本覺始通本故盡佛境者究",
    "X14n0298_008:0842a14": "盡中理名盡佛境此地初通佛覺初盡佛境故生",
    "X14n0298_008:0842a15": "歎喜華嚴疏云今依本論略釋地名論云成就無",
    "X14n0298_008:0842a16": "上自利利他行初登聖處多生歡喜故云歡喜地",
    "X14n0298_008:0842a17": "也唯識云初獲聖性具證二空能益自他生大喜",
    "X14n0298_008:0842a18": "故名極喜地多歡喜相詳見華嚴經中異性下明",
    "X14n0298_008:0842a19": "二地也異性下二句攝盡二地中行相言簡義備",
    "X14n0298_008:0842a20": "解力寡者誠難入也故按華嚴唯識等略補釋之",
    "X14n0298_008:0842a21": "異性入同者華嚴二地中廣明十善戒性謂此菩",
    "X14n0298_008:0842a22": "薩證得真如性故性不殺生性不偷盜性不邪婬",
    "X14n0298_008:0842a23": "性不妄語等即此十善戒性名之為異真如性名",
    "X14n0298_008:0842a24": "之為同然彼十善異性入於真如同性之中異不",
    "X14n0298_008:0842b01": "可得如百川歸海俱失本名則異性滅矣因異顯",
    "X14n0298_008:0842b02": "同今異滅則同亦叵得故云同性亦滅以離破戒",
    "X14n0298_008:0842b03": "同異垢故名離垢地唯識云真淨尸羅遠離能起",
    "X14n0298_008:0842b04": "微細毀犯煩惱垢故名離垢地淨極下明三地也",
    "X14n0298_008:0842b05": "由離垢故淨淨極則明生明是本智之光以明生",
    "X14n0298_008:0842b06": "故名發光地華嚴三地中云此地菩薩見如來智",
    "X14n0298_008:0842b07": "慧無量利益見一切有為無量過患則於一切眾",
    "X14n0298_008:0842b08": "生生十種哀愍心欲依如來智慧救度眾生是故",
    "X14n0298_008:0842b09": "勤求佛智樂聞正法智光發明名發光地唯識云",
    "X14n0298_008:0842b10": "成就勝定大法總持能發無邊妙慧光故名發光",
    "X14n0298_008:0842b11": "地明極下示四地也承前明生意說上乃智明初",
    "X14n0298_008:0842b12": "發今則明已極矣明極則性覺圓滿性覺是體智",
    "X14n0298_008:0842b13": "明是用體用圓備增上慧燄用破微細緣影名燄",
    "X14n0298_008:0842b14": "慧地也疏云言燄慧者法喻雙舉初入證智能燒",
    "X14n0298_008:0842b15": "前地解法慢薪故彼經詳明內身循身等觀今文",
    "X14n0298_008:0842b16": "略而不顯也唯識云安住最勝菩提分法燒煩惱",
    "X14n0298_008:0842b17": "薪慧燄增故名燄慧地一切下明五地也華嚴疏",
    "X14n0298_008:0842b18": "引攝大乘論云由真諦智與世間智更互相違合",
    "X14n0298_008:0842b19": "此難合令相應故名難勝地世親菩薩釋云由此",
    "X14n0298_008:0842b20": "地中觀真諦智是無分別智世間工巧等智是有",
    "X14n0298_008:0842b21": "分別智此二相違應修令合能合難合令相應故",
    "X14n0298_008:0842b22": "名難勝地今文一切同異者同是真諦智異是世",
    "X14n0298_008:0842b23": "間工巧五明四韋陀等智此二相違俱不能至此",
    "X14n0298_008:0842b24": "地故至者及也此地方能合前同異故云難勝地",
    "X14n0298_008:0842c01": "以前四地莫能勝故唯識義亦同此無為下明六",
    "X14n0298_008:0842c02": "地也良由前五地中極盡一切同異得入無為真",
    "X14n0298_008:0842c03": "如今六地中真如性顯清淨明露得現前故名現",
    "X14n0298_008:0842c04": "前地華嚴疏云名現前地者莊嚴論云不住生死",
    "X14n0298_008:0842c05": "涅槃觀慧現前故又十住論云降魔事已菩薩道",
    "X14n0298_008:0842c06": "法皆現前故又攝論云由緣起智能令般若波羅",
    "X14n0298_008:0842c07": "蜜多現在前故唯識亦云住緣起智引無分別最",
    "X14n0298_008:0842c08": "勝般若令現前故華嚴此地中詳明十二緣起今",
    "X14n0298_008:0842c09": "經略明真如一義含識多途學者不可不知以不",
    "X14n0298_008:0842c10": "知故眇視經義輕心慢心如春禽亂鳴可為識法",
    "X14n0298_008:0842c11": "者懼是故略引以證之耳盡真下明七地也前六",
    "X14n0298_008:0842c12": "地中但云真如明露則初現而未深入今七地中",
    "X14n0298_008:0842c13": "究盡真如邊際名遠行地華嚴鈔云遠行有三義",
    "X14n0298_008:0842c14": "一善修無相到無相邊故名遠行二功用至極故",
    "X14n0298_008:0842c15": "名遠行三望前超過故名遠行今文盡真如際正",
    "X14n0298_008:0842c16": "是到無相邊也唯識云至無相住功用後邊出過",
    "X14n0298_008:0842c17": "世間二乘道故名遠行良由此地極盡有作邊際",
    "X14n0298_008:0842c18": "然未登不動地故華嚴云一切煩惱不現行故不",
    "X14n0298_008:0842c19": "名有者求如來智心未滿故不名無者故設輪王",
    "X14n0298_008:0842c20": "喻以例七地謂轉輪王人中最勝未入天數猶名",
    "X14n0298_008:0842c21": "人故即此義也一真下明八地也前七地中謂盡",
    "X14n0298_008:0842c22": "真如際乍盡其際盡相未忘今稱一真如者純一",
    "X14n0298_008:0842c23": "真如則一切功用皆息故名不動華嚴楞伽等經",
    "X14n0298_008:0842c24": "皆有夢渡大河之喻謂未渡時起種種方便發大",
    "X14n0298_008:0843a01": "勇猛欲渡大河夢既覺已則有作無作二行皆息",
    "X14n0298_008:0843a02": "故名不動今文太簡取彼參看可也唯識云無分",
    "X14n0298_008:0843a03": "別智任運相續相用煩惱不能動故名不動地詳",
    "X14n0298_008:0843a04": "辯如疏鈔說發真下明九地也前八地中但能純",
    "X14n0298_008:0843a05": "一真如未能發用今此地中能發其用故名善慧",
    "X14n0298_008:0843a06": "華嚴明此地菩薩為大法師假使大千世界所有",
    "X14n0298_008:0843a07": "眾生一一皆以無量言音而興問難各各不同此",
    "X14n0298_008:0843a08": "菩薩仍以一音普為解釋令其心樂各得法喜辯",
    "X14n0298_008:0843a09": "無所屈義無所滯四辯懸河混混不竭此即真如",
    "X14n0298_008:0843a10": "之用也真如用者即是善慧故以名也疏云言善",
    "X14n0298_008:0843a11": "慧者攝大乘論云由得最勝無礙智故無性菩薩",
    "X14n0298_008:0843a12": "釋云謂得最勝四無礙解智於諸智中最為殊勝",
    "X14n0298_008:0843a13": "智即是慧故名善慧唯識云成就微妙四無礙解",
    "X14n0298_008:0843a14": "能徧十方善說法故名善慧地阿難下結顯修習",
    "X14n0298_008:0843a15": "功圓以明十一地也阿難下至修習位一節應連",
    "X14n0298_008:0843a16": "下文等覺句下慈陰下至等覺一節應連此下為",
    "X14n0298_008:0843a17": "順何以故按唯識論從前諸位別以五位判之地",
    "X14n0298_008:0843a18": "前三十心名資糧位煖頂忍世第一名加行位登",
    "X14n0298_008:0843a19": "初地名通達位二地已上名修習位直至妙覺名",
    "X14n0298_008:0843a20": "究竟位彼論十地後不開等覺至第九卷末云每",
    "X14n0298_008:0843a21": "地斷二種愚十地後云有俱生微細所知障及有",
    "X14n0298_008:0843a22": "任運煩惱障種金剛喻定現在前時彼皆頓斷入",
    "X14n0298_008:0843a23": "如來位據此正明等覺所斷最後無明然則等覺",
    "X14n0298_008:0843a24": "方名修習功終究竟入妙覺位故知今文阿難下",
    "X14n0298_008:0843b01": "一節應移置等覺句下為順此是譯場誤入於此",
    "X14n0298_008:0843b02": "良以今經所列位名與論次序相同故引彼證諒",
    "X14n0298_008:0843b03": "無他疑慈陰下正明十地慈陰妙雲一句總括第",
    "X14n0298_008:0843b04": "十地行相盡不亦太簡乎慈是法陰是喻此地菩",
    "X14n0298_008:0843b05": "薩以稱法界之慈陰覆眾生故葢慈陰明行體妙",
    "X14n0298_008:0843b06": "雲明說法妙指法說雲約喻說此地菩薩以大法",
    "X14n0298_008:0843b07": "大智如雲普覆不可思議故稱妙雲涅槃是所證",
    "X14n0298_008:0843b08": "道體覆是菩薩大法大智功德稱涅槃界故能徧",
    "X14n0298_008:0843b09": "覆涅槃是法海是喻以況涅槃之大如海然此但",
    "X14n0298_008:0843b10": "取涵納百川映現無量之意若比其量不足以方",
    "X14n0298_008:0843b11": "涅槃之大而海之德亦不足以盡況之葢分喻耳",
    "X14n0298_008:0843b12": "疏及鈔中廣解雲義慈陰義不顯言雲者是喻略",
    "X14n0298_008:0843b13": "有三義一含水義二覆空義三注雨義又云雲有",
    "X14n0298_008:0843b14": "四義一喻智慧二喻法身三喻應身四喻多聞熏",
    "X14n0298_008:0843b15": "因今經覆涅槃即彼覆空義彼約喻明此約法說",
    "X14n0298_008:0843b16": "意頗同也餘含水注雨二義雲字中具耳莊嚴論",
    "X14n0298_008:0843b17": "第十三云於第十地中由三昧門及陀羅尼門攝",
    "X14n0298_008:0843b18": "一切聞熏習因徧滿阿黎耶識中譬如浮雲徧滿",
    "X14n0298_008:0843b19": "虗空能以此聞熏習雲於一一剎那於一一相於",
    "X14n0298_008:0843b20": "一一好於一一毛孔雨無量無邊法雨充足一切",
    "X14n0298_008:0843b21": "所化眾生由能如雲如雨故名法雲地也唯識大",
    "X14n0298_008:0843b22": "意不出所引如來下明十一地也如來逆流者如",
    "X14n0298_008:0843b23": "來是果人自覺既滿重起後得智逆流而出應彼",
    "X14n0298_008:0843b24": "所感如此十地後心菩薩乘根本智順行而至如",
    "X14n0298_008:0843c01": "來之本覺菩薩之始覺二際入交平等函合名為",
    "X14n0298_008:0843c02": "等覺然此順文消釋以凡情格量聖境語言詮表",
    "X14n0298_008:0843c03": "難盡妙義若謂外有如來為我所合即同邪說矣",
    "X14n0298_008:0843c04": "即我今日修成始覺契我本有天真妙覺如來逆",
    "X14n0298_008:0843c05": "流是全性起修菩薩順行而至是全修即性修與",
    "X14n0298_008:0843c06": "性初得融通故名等覺即我一心非外別有如是",
    "X14n0298_008:0843c07": "方稱正說順行而至至字即是到家之謂疏鈔廣",
    "X14n0298_008:0843c08": "引經論證此等覺其略云於十地後金剛喻定一",
    "X14n0298_008:0843c09": "剎那中名為等覺第二剎那為妙覺矣又云到究",
    "X14n0298_008:0843c10": "竟地菩薩智等如來智等以無差別而差別名等",
    "X14n0298_008:0843c11": "覺義然而妙湛覺際唯證方親言何能及如前諸",
    "X14n0298_008:0843c12": "位但順經文略加貫釋於道未親不敢以胸臆亂",
    "X14n0298_008:0843c13": "真也良由經文大簡學者難究玄功故引他經論",
    "X14n0298_008:0843c14": "成言補釋其義祖述有所自來非徒架浮辭以誤",
    "X14n0298_008:0843c15": "後學也從前三增進已來發行安位至此聖位終",
    "X14n0298_008:0843c16": "極下文別明等覺後心結顯果覺為聖道所證究",
    "X14n0298_008:0843c17": "竟之地是故下文云如此皆以三增進故善能成",
    "X14n0298_008:0843c18": "就五十五位真菩提路葢以結明聖位始終使知",
    "X14n0298_008:0843c19": "文義攸歸源流不紊故爾。",
    "X14n0298_008:0843c20": "阿難從乾慧心至等覺已(至)若他觀者名為邪觀。",
    "X14n0298_008:0843c21": "這一節經世尊結明聖位始終指示所證令知寄",
    "X14n0298_008:0843c22": "位窮源旅泊如幻三觀一心斯為正入也乾慧是",
    "X14n0298_008:0843c23": "始等覺是終從乾下二句是結前聖位始終已竟",
    "X14n0298_008:0843c24": "是覺下又別示等覺後心金剛喻定心中之初乾",
    "X14n0298_008:0844a01": "慧地也他師不解將此金剛乾慧指歸前文欲習",
    "X14n0298_008:0844a02": "初乾之乾慧則自誤誤人不淺也何者名雖同義",
    "X14n0298_008:0844a03": "逈別故一始一終朗然明白人自解力不及耳夫",
    "X14n0298_008:0844a04": "此金剛心中初乾慧地之言疑來遠矣愚雖歷諸",
    "X14n0298_008:0844a05": "講席實考覈無從一日偶讀華嚴經至十定品有",
    "X14n0298_008:0844a06": "云普賢菩薩以金剛慧普入法界彼文正屬等覺",
    "X14n0298_008:0844a07": "彼此皆有金剛慧名則屬等覺後心可知矣又吳",
    "X14n0298_008:0844a08": "興所引瓔珞經云等覺性中有一人名金剛幢慧",
    "X14n0298_008:0844a09": "亦同此也又瑜伽唯識等論登十地後說有金剛",
    "X14n0298_008:0844a10": "喻定現在前時頓斷俱生微細障種入如來位智",
    "X14n0298_008:0844a11": "起惑除得非此乎又今經第十云從互用中能入",
    "X14n0298_008:0844a12": "菩薩金剛乾慧若指信前乾慧何故從互用中入",
    "X14n0298_008:0844a13": "互用乃是信位乾慧豈在信後耶又云如是乃超",
    "X14n0298_008:0844a14": "十信十住十行十迴向十地等覺既超諸位則指",
    "X14n0298_008:0844a15": "等覺後心名金剛乾慧又可知矣葢是等覺之後",
    "X14n0298_008:0844a16": "燄妙覺之前茅耳當知信前乃欲愛乾枯乾有其",
    "X14n0298_008:0844a17": "慧今乃無明初乾乾有其慧二義天淵人自不察",
    "X14n0298_008:0844a18": "耳或者難云前欲習初乾未與如來法流水接名",
    "X14n0298_008:0844a19": "乾慧地今乃無明初乾豈復不與妙莊嚴海接乎",
    "X14n0298_008:0844a20": "答曰金剛乾慧秪是盡無明之初効耳雖與妙覺",
    "X14n0298_008:0844a21": "相接而未莅其任亦得云未接也然而凡夫麤心",
    "X14n0298_008:0844a22": "涉語費辭而聖人理境功夫實存乎一念如清涼",
    "X14n0298_008:0844a23": "鈔引釋瑜伽論云準此論文於十地後金剛喻定",
    "X14n0298_008:0844a24": "一剎那中名為等覺第二剎那為妙覺矣信知剎",
    "X14n0298_008:0844b01": "那玄心凡情莫能格也又夫信前乾慧為始金剛",
    "X14n0298_008:0844b02": "乾慧為終首尾既標乾慧則又詳玩其義必位位",
    "X14n0298_008:0844b03": "有之何者葢一品無明初乾乾有其慧復登後位",
    "X14n0298_008:0844b04": "位位皆然豈非乾慧乎大率後後深於前前今文",
    "X14n0298_008:0844b05": "略耳是故但標首尾影顯其中間也窮理者請深",
    "X14n0298_008:0844b06": "思而加察焉如是重重下結指所證妙覺重重者",
    "X14n0298_008:0844b07": "指前諸位單複十二者約一名單約十名複複是",
    "X14n0298_008:0844b08": "重疊義單有七位複有五重單者三增進乾慧四",
    "X14n0298_008:0844b09": "加行等覺是名單七複者信住行向地各十是名",
    "X14n0298_008:0844b10": "複五又此重重十二者是通收諸位通收則不校",
    "X14n0298_008:0844b11": "淺深下云五十五位者則除前三增進及乾慧從",
    "X14n0298_008:0844b12": "信至等覺為五十五方盡下二句正結指所證到",
    "X14n0298_008:0844b13": "家果覺稱妙覺者謂永別無明父母究竟涅槃實",
    "X14n0298_008:0844b14": "際諸法不生般若不生不生不生名大涅槃成清",
    "X14n0298_008:0844b15": "淨法身居常寂光土即圓教佛相今稱無上道即",
    "X14n0298_008:0844b16": "大涅槃也是種種下翻顯前來諸位是旅泊窮源",
    "X14n0298_008:0844b17": "之意不可認為實有又不可便執為無故喻如幻",
    "X14n0298_008:0844b18": "等十種義也此中金剛是譬以況諸位觀智能斷",
    "X14n0298_008:0844b19": "惑故不與等覺後心金剛喻定之金剛義同彼喻",
    "X14n0298_008:0844b20": "果定此喻因位觀智故也十種喻者華嚴經云如",
    "X14n0298_008:0844b21": "幻如焰如水中月如虗空如響如乾城如夢如鏡",
    "X14n0298_008:0844b22": "中像如化十也聖位所觀故稱深喻奢摩他譯語",
    "X14n0298_008:0844b23": "見前毗婆舍那譯云觀即三摩異名三義中闕略",
    "X14n0298_008:0844b24": "禪那理應全具葢位位用此三觀觀之以斷惑故",
    "X14n0298_008:0844c01": "如來二字即指三觀是如來心中所具故又前後",
    "X14n0298_008:0844c02": "諸文皆秪明止觀二義禪那以和融止觀而已無",
    "X14n0298_008:0844c03": "別有體故但出二義大涅槃經亦復如是細玩可",
    "X14n0298_008:0844c04": "了清淨修證者謂不著二邊不居中道圓融無礙",
    "X14n0298_008:0844c05": "而修而證故漸次深入者謂位位遞進不躐等而",
    "X14n0298_008:0844c06": "入是無漸次之漸次也阿難如是下通結始終歸",
    "X14n0298_008:0844c07": "功初步如云成山數仞不忘初簣之意作是下世",
    "X14n0298_008:0844c08": "尊諄諄示誨令人甄別邪正之趣如上三觀十喻",
    "X14n0298_008:0844c09": "而觀之為正若有若無偏倚其心名邪觀也證分",
    "X14n0298_008:0844c10": "止此下起結經分。",
    "X14n0298_008:0844c11": "爾時文殊師利法王子(至)萬行首楞嚴汝當奉持。",
    "X14n0298_008:0844c12": "這一節經由前理行證三要既圓文殊請結經名",
    "X14n0298_008:0844c13": "適以垂範將來奉持有所從據也而此經名由文",
    "X14n0298_008:0844c14": "殊請者良以所顯是圓理圓行圓證苟非大智大",
    "X14n0298_008:0844c15": "德卒莫能訂名召體而為宗用之綱維也是故文",
    "X14n0298_008:0844c16": "殊始終承任其事初則持呪往護次則辯會見性",
    "X14n0298_008:0844c17": "是非又次則選擇圓通今復請結經名信知此經",
    "X14n0298_008:0844c18": "幽賾良在於此文殊師利譯語見前實智第一此",
    "X14n0298_008:0844c19": "非具大智大德者乎又詳文殊問名意必通請五",
    "X14n0298_008:0844c20": "章謂名體宗用教相也稱奉持者決定奉持五章",
    "X14n0298_008:0844c21": "豈獨名乎要知結名則名下必有其體體必有其",
    "X14n0298_008:0844c22": "所宗既有所宗必有其用別無教相即分別名等",
    "X14n0298_008:0844c23": "四章為教相耳是故舉名為請而後之四章必隨",
    "X14n0298_008:0844c24": "之矣是知奉持即奉持五章也然而今經五章如",
    "X14n0298_008:0845a01": "前分屬即今下文所答五者是名名下所顯常住",
    "X14n0298_008:0845a02": "真心是體妙奢等三是宗以妙因而趣妙果故也",
    "X14n0298_008:0845a03": "破妄顯真為用順時訂教則以生酥為教相也此",
    "X14n0298_008:0845a04": "為今經五章義從古立事非臆說或問下經正宗",
    "X14n0298_008:0845a05": "未圓何故便請經名答良以前經顯示理行證三",
    "X14n0298_008:0845a06": "義一經正趣已竟故此問名成前教部後文雖有",
    "X14n0298_008:0845a07": "精嚴七趣詳辯諸魔亦屬行證兩問之事秪為行",
    "X14n0298_008:0845a08": "證之緒餘耳是故溫陵指為助道意正同此又七",
    "X14n0298_008:0845a09": "趣乃行中所緣之境諸魔是證道之防此由經家",
    "X14n0298_008:0845a10": "之巧纂此緒餘附於結經之後意使行證兩間條",
    "X14n0298_008:0845a11": "貫不繁簡便易曉故爾讀經者當諳此意則無間",
    "X14n0298_008:0845a12": "然矣佛告下世尊正答五名初答第一名大佛頂",
    "X14n0298_008:0845a13": "解見題中今因便略從事釋之題中順理詳解意",
    "X14n0298_008:0845a14": "以理能融事事在理中今復依事申明知有所自",
    "X14n0298_008:0845a15": "故大佛頂者約事指佛頂放光光中化佛宣呪稱",
    "X14n0298_008:0845a16": "無為無見而顯諸見佛頂最尊事中無上從無為",
    "X14n0298_008:0845a17": "而為則事理一貫表詮於理會歸圓極無出滿覺",
    "X14n0298_008:0845a18": "故稱大佛頂也悉怛多般怛羅譯語見前即心呪",
    "X14n0298_008:0845a19": "名無上寶印者通顯密二義說大佛頂是顯義悉",
    "X14n0298_008:0845a20": "怛句是密義此一名兼具顯密故寶印印是閑邪",
    "X14n0298_008:0845a21": "楷定之義如宰官印信以防奸偽而設喻此顯密",
    "X14n0298_008:0845a22": "二經印定諸法冥契佛心使群邪無可亂真可尊",
    "X14n0298_008:0845a23": "重故故稱寶印如經云陰處界三本如來藏妙真",
    "X14n0298_008:0845a24": "如性即印定義所謂一實相印是已十方下二句",
    "X14n0298_008:0845b01": "亦通顯密謂此顯密二經乃諸佛得成菩提之眼",
    "X14n0298_008:0845b02": "目也以無礙故清淨眼約五眼說又通喻說眼以",
    "X14n0298_008:0845b03": "含攝無遺故喻海眼然茲五眼中法眼照俗慧眼",
    "X14n0298_008:0845b04": "證真佛眼圓觀三諦餘肉眼天眼則攝入勝性中",
    "X14n0298_008:0845b05": "今五眼義備故稱海眼救護下結第二名也救護",
    "X14n0298_008:0845b06": "親因者指現前事說親指阿難因指登伽阿難是",
    "X14n0298_008:0845b07": "佛從弟同一天倫稱親可知登伽與阿難有歷劫",
    "X14n0298_008:0845b08": "夫婦因緣今猶纏縛故稱為因救護與度脫通二",
    "X14n0298_008:0845b09": "人說故用及字性比丘尼即登伽也義見前文菩",
    "X14n0298_008:0845b10": "提與正徧知約圓義說阿難登伽雖證小果特其",
    "X14n0298_008:0845b11": "跡耳今已迴向聖乘引諸凡小入徧知海登大菩",
    "X14n0298_008:0845b12": "提故如來下結第三名也此名解見題中大方下",
    "X14n0298_008:0845b13": "結第四名也方廣是大乘十二部經之一方是實",
    "X14n0298_008:0845b14": "法即方法之方大與廣是法之量大義解見題中",
    "X14n0298_008:0845b15": "大是常徧義廣是普入義二義相成謂常徧於外",
    "X14n0298_008:0845b16": "普入於內不唯相容而能相入也方持理事而具",
    "X14n0298_008:0845b17": "二量則華嚴四法界義于斯顯矣今經乃方廣部",
    "X14n0298_008:0845b18": "中攝故大乘之類也妙蓮華王者約喻說也就喻",
    "X14n0298_008:0845b19": "所詮常住真心耳葢蓮華處污泥而不染吾心汩",
    "X14n0298_008:0845b20": "物欲而常明蓮乃萬卉之王心為諸法之母法喻",
    "X14n0298_008:0845b21": "冥符略取況耳故詩人云看取蓮華淨方知不染",
    "X14n0298_008:0845b22": "心用此意也詳解見第五經中妙名不可思議王",
    "X14n0298_008:0845b23": "具八自在義意會乃得十方下重約呪名陀羅尼",
    "X14n0298_008:0845b24": "譯云總持以世出世若名若義若法若行悉總持",
    "X14n0298_008:0845c01": "故指呪義說故連呪名經云出生諸佛則呪為佛",
    "X14n0298_008:0845c02": "之母矣母字亦約喻說取出生義故此名上半蓮",
    "X14n0298_008:0845c03": "華約顯義說下半總持約密義說兼顯密為名也",
    "X14n0298_008:0845c04": "灌頂下結第五名也解見題中但灌頂章句四字",
    "X14n0298_008:0845c05": "題中未解茲當釋之按長水疏云此經從天竺灌",
    "X14n0298_008:0845c06": "頂部中流出天竺凡一切呪章集為一類名灌頂",
    "X14n0298_008:0845c07": "部灌頂者取十地灌頂授職之義呪家尊勝之也",
    "X14n0298_008:0845c08": "又諸經中凡名諸呪皆稱灌頂密義勝故末句世",
    "X14n0298_008:0845c09": "尊以上五名勑令奉持以答也。",
    "X14n0298_008:0845c10": "說是語已即時阿難(至)修心六品微細煩惱。",
    "X14n0298_008:0845c11": "這一節經阿難通領聖位結經名義因得解起惑",
    "X14n0298_008:0845c12": "除之諸也密印者義見上解兼聞下領上五名是",
    "X14n0298_008:0845c13": "大乘圓義故稱為了即題中義也頓悟下正明解",
    "X14n0298_008:0845c14": "起惑除之義禪那指兼奢摩三義今舉一該三也",
    "X14n0298_008:0845c15": "聖位是五十五位意謂領悟前來聖位而諸聖位",
    "X14n0298_008:0845c16": "一一具足禪那等三觀諦觀圓融名為增上妙理",
    "X14n0298_008:0845c17": "心慮虗凝者由惑除故得心虗凝正是觀智圓融",
    "X14n0298_008:0845c18": "之意斷除下明斷惑分齊三界修心六品者三界",
    "X14n0298_008:0845c19": "有九地每地有九品思惑修心是修道位人從二",
    "X14n0298_008:0845c20": "果至三果皆名修道此六品指下界一地中前六",
    "X14n0298_008:0845c21": "品惑斷此六品證二果故云修心六品也阿難初",
    "X14n0298_008:0845c22": "果是見道位人今言修心者指後證說耳葢修惑",
    "X14n0298_008:0845c23": "對見惑說故云微細此指阿難實證分齊及此若",
    "X14n0298_008:0845c24": "約大乘四依等論當如四教儀說或者問云文中",
    "X14n0298_008:0846a01": "謂頓悟禪那修進聖位及增上妙理云何斷惑指",
    "X14n0298_008:0846a02": "小乘說耶答曰按下經云理則頓悟乘悟併銷事",
    "X14n0298_008:0846a03": "非頓除因次第盡故作此解據實論故結名已竟",
    "X14n0298_008:0846a04": "下起行證之緒餘也。",
    "X14n0298_008:0846a05": "即從座起頂禮佛足(至)為是眾生妄習生起。",
    "X14n0298_008:0846a06": "這一節經阿難引據真心徧圓深覈妄習何生也",
    "X14n0298_008:0846a07": "即從下經家敘述可知大威下阿難自語初二句",
    "X14n0298_008:0846a08": "如前解說善開微細沉惑者似接上文微細煩惱",
    "X14n0298_008:0846a09": "意來此是譯主及潤文者貫前意故今約三乘通",
    "X14n0298_008:0846a10": "論則指通別二惑微細處說以彼證有淺深故約",
    "X14n0298_008:0846a11": "通途說也沉者深隱義令我下三句我是阿難自",
    "X14n0298_008:0846a12": "稱而敘意通於會眾則快然饒益兩言也要據眾",
    "X14n0298_008:0846a13": "斷惑淺深說世尊下引據成難阿難謂妙明真淨",
    "X14n0298_008:0846a14": "之心本來普徧一切眾生則無有不圓滿者即如",
    "X14n0298_008:0846a15": "大地草木雖是無情亦從真如性中發現又有情",
    "X14n0298_008:0846a16": "中最微蝡動含靈亦自真如性現雖彼有情無情",
    "X14n0298_008:0846a17": "之不同而其本元真淨之性即是如來成佛真體",
    "X14n0298_008:0846a18": "若謂生佛一體云何諸佛獨證真常而諸眾生又",
    "X14n0298_008:0846a19": "有七趣之殊哉世尊下結難云此地獄等道為是",
    "X14n0298_008:0846a20": "自然有者為是眾生妄習生起今文但標六道下",
    "X14n0298_008:0846a21": "答文中又別列仙道故成七趣大約以等字該之。",
    "X14n0298_008:0846a22": "世尊如寶蓮香比丘尼(至)歡喜頂戴謹潔無犯。",
    "X14n0298_008:0846a23": "這一節經阿難承前妄習重引現事別研地獄眾",
    "X14n0298_008:0846a24": "私定處何如也世尊下引證現事寶蓮香事未詳",
    "X14n0298_008:0846b01": "所出持菩薩戒身心俱檢以不動為持況復實行",
    "X14n0298_008:0846b02": "耶按梵網第四十一戒中云若犯十戒應教懺悔",
    "X14n0298_008:0846b03": "此十戒必是十重猶通懺悔若更妄言行婬非殺",
    "X14n0298_008:0846b04": "非偷無有冤對便成莫大邪見撥無因果大妄語",
    "X14n0298_008:0846b05": "成墮無間獄重之極矣發是下正明華報女根是",
    "X14n0298_008:0846b06": "產道從此行婬報火亦從此發節節燒者謂自下",
    "X14n0298_008:0846b07": "燒上百節俱焚全身灰燼此是華報果在地獄瑠",
    "X14n0298_008:0846b08": "璃下又引嗔殺妄語二事以證別業入同分報者",
    "X14n0298_008:0846b09": "初二句先出名為誅下次出二事瞿曇是釋迦別",
    "X14n0298_008:0846b10": "姓譯語見前瑠璃是室羅城波斯匿王庶子誅瞿",
    "X14n0298_008:0846b11": "曇事見瑠璃王經具云毗瑠璃即吠瑠璃也其初",
    "X14n0298_008:0846b12": "生時有瑠璃寶現遂以名焉是末利夫人所生次",
    "X14n0298_008:0846b13": "子因往探釋迦外氏彼釋種五百剎利共造講堂",
    "X14n0298_008:0846b14": "延佛禁一切人不許先登此堂瑠璃不知誤登高",
    "X14n0298_008:0846b15": "座為釋種呵擯誓報此冤故也善星者涅槃三十",
    "X14n0298_008:0846b16": "三迦葉品云是佛子世尊自謂若不聽善星出家",
    "X14n0298_008:0846b17": "以羅睺羅既出家善星次當紹祖王位其力自由",
    "X14n0298_008:0846b18": "必壞佛法又涅槃疏云善星是佛庶子羅睺羅之",
    "X14n0298_008:0846b19": "庶兄也佛乃人倫之鑒故聽出家由其雖聞正法",
    "X14n0298_008:0846b20": "不信受故斷一切善根名一闡提妄說法空撥無",
    "X14n0298_008:0846b21": "二諦以空法謗佛故也寶蓮香造婬瑠璃造殺善",
    "X14n0298_008:0846b22": "星造妄俱以生陷阿鼻阿難引此三人以明別造",
    "X14n0298_008:0846b23": "同受之意今問有二意一問由人別造雖入同分",
    "X14n0298_008:0846b24": "地獄不亡其元所發業則招私受之報如婬召鐵",
    "X14n0298_008:0846c01": "床銅柱妄名㧞舌犂耕此謂彼彼發業各各私受",
    "X14n0298_008:0846c02": "也即定業處故二問地獄為復自然天成不由人",
    "X14n0298_008:0846c03": "造者耶問意既畢結明請意故云惟願云云也童",
    "X14n0298_008:0846c04": "蒙者謂小乘智淺故如童蒙未達圓境則滯偏心",
    "X14n0298_008:0846c05": "若著有撥無俱犯重愆故此請示所以使其謹潔",
    "X14n0298_008:0846c06": "初心無所犯也。",
    "X14n0298_008:0846c07": "佛告阿難快哉此問(至)自然超越此名外分。",
    "X14n0298_008:0846c08": "這一節經佛酬上問為示眾生內外情想升沉之",
    "X14n0298_008:0846c09": "迹以啟七趣之端也佛告下將酬問意先歎問的",
    "X14n0298_008:0846c10": "愽利阿難一切下總答妄有真無及標內外二分",
    "X14n0298_008:0846c11": "前阿難初段問中謂生佛本真云何而有六道差",
    "X14n0298_008:0846c12": "別故今總答謂一切眾生實本真淨因彼從妄起",
    "X14n0298_008:0846c13": "見有妄熏習妄習既生則有內外二分葢內分是",
    "X14n0298_008:0846c14": "欲愛之情眾生由欲愛故生死輪迴生死是眾生",
    "X14n0298_008:0846c15": "分內事故稱為內外分是眾生勝想超倫之氣由",
    "X14n0298_008:0846c16": "超倫故是眾生分外事故稱為外阿難內分下別",
    "X14n0298_008:0846c17": "釋釋中先釋內分初二句釋內分名因諸下釋內",
    "X14n0298_008:0846c18": "分義初釋名可知次釋義者謂因諸愛故發愛情",
    "X14n0298_008:0846c19": "愛有多種故稱為諸既發諸情情積不止能生愛",
    "X14n0298_008:0846c20": "水愛能滋潤故生愛水水是有形之物屬於色法",
    "X14n0298_008:0846c21": "愛情起於妄想屬於心法良由妄心能融妄色下",
    "X14n0298_008:0846c22": "經謂融通妄想者此也是故下結明生水之相謂",
    "X14n0298_008:0846c23": "思美味而口咽其涎憶所交而目盈其淚皆因愛",
    "X14n0298_008:0846c24": "而生水也憐與恨者憐是憐惜謂憶情好別憐惜",
    "X14n0298_008:0847a01": "之恨是怨恨憶諸情薄則怨恨之二俱致淚故也",
    "X14n0298_008:0847a02": "貪財而發愛涎者謂貪從內發愛涎滋身故舉體",
    "X14n0298_008:0847a03": "光潤心著婬事則其流液可知阿難諸愛下結上",
    "X14n0298_008:0847a04": "愛因雖別流液是同流結二字各有一意流是流",
    "X14n0298_008:0847a05": "液結是結縛由結縛情愛而流故云流結沉重不",
    "X14n0298_008:0847a06": "升自然從墜潤濕下結明愛生水意以顯淪墜之",
    "X14n0298_008:0847a07": "由也末句結內分名義阿難外分下次釋外分初",
    "X14n0298_008:0847a08": "二句釋外分名因諸下釋外分義渴仰即是外慕",
    "X14n0298_008:0847a09": "勝處渴約喻說外慕之想如渴思飲由仰而感故",
    "X14n0298_008:0847a10": "云渴仰法喻雙舉之辭也由外慕故發生虗想虗",
    "X14n0298_008:0847a11": "想者想體輕舉故云虗想想積不止能生勝氣氣",
    "X14n0298_008:0847a12": "必自下而上超越分外斯可見矣是故下結明勝",
    "X14n0298_008:0847a13": "氣超越之相謂持戒者則銷破戒之濁故身輕清",
    "X14n0298_008:0847a14": "持呪則正義剛勇無諂無諛故顧盻雄毅呪能摧",
    "X14n0298_008:0847a15": "邪故稱呪印欲生天則常希上升故夜多飛舉之",
    "X14n0298_008:0847a16": "夢夢由想成故稱夢想以佛國存心則聖境隨念",
    "X14n0298_008:0847a17": "而現三昧唯心外分義可見也內積勝氣外慕心",
    "X14n0298_008:0847a18": "切故事師能輕身命斯皆勝想所致耳阿難諸想",
    "X14n0298_008:0847a19": "下結上想因雖別輕舉是同飛動不沉自然超越",
    "X14n0298_008:0847a20": "末句結外分名義然此內外二分所明秪情想二",
    "X14n0298_008:0847a21": "字良由情想感成七趣之報情因潤墜故屬三途",
    "X14n0298_008:0847a22": "惡趣想因輕舉故屬四善道也下文以情想論輕",
    "X14n0298_008:0847a23": "重分別七趣槩可知矣。",
    "X14n0298_008:0847a24": "阿難一切世間生死相續(至)眾同分中兼有元地。",
    "X14n0298_008:0847b01": "這一節經承前情想分別善惡諸趣以酬阿難定",
    "X14n0298_008:0847b02": "處之問也前阿難以定處自然二意為問今佛但",
    "X14n0298_008:0847b03": "酬定處者良以定處為正問自然為旁問故也是",
    "X14n0298_008:0847b04": "故世尊且答其正至後六交報盡方乃結答云斯",
    "X14n0298_008:0847b05": "皆妄業發生非本來有非本有者即答自然之旁",
    "X14n0298_008:0847b06": "問也葢謂妄有而真無非自然有故今文一切世",
    "X14n0298_008:0847b07": "問下先明生死二習交際情想升沉之初相也一",
    "X14n0298_008:0847b08": "切世間指七趣說生順死逆人皆可知變流者謂",
    "X14n0298_008:0847b09": "死相遷變形軀流轉識性名之為死人命終時煖",
    "X14n0298_008:0847b10": "觸未散一生善惡之境頓現其前生與死二際交",
    "X14n0298_008:0847b11": "臨而其情想升沉從此分岐故先明此純想下先",
    "X14n0298_008:0847b12": "明天趣謂亡者神識若其生前純想無情由想輕",
    "X14n0298_008:0847b13": "清飛舉上升必生于天則天為純想之趣也又若",
    "X14n0298_008:0847b14": "飛想心中或兼出世福慧及發淨願則臨終時自",
    "X14n0298_008:0847b15": "然心目開明見諸佛土隨願往生此又非天趣所",
    "X14n0298_008:0847b16": "拘正明眾生外分勝想之超者也情少下次明仙",
    "X14n0298_008:0847b17": "鬼等趣若對下七情九情等文今想中亦應分別",
    "X14n0298_008:0847b18": "七想九想等趣今不言者略也言情少想多者葢",
    "X14n0298_008:0847b19": "是六想四情之意由其想多故輕舉又以四情墜",
    "X14n0298_008:0847b20": "故舉而非遠非遠言其不高也必為飛仙或大力",
    "X14n0298_008:0847b21": "鬼等橫絕四天下所去無礙但不能升天故云非",
    "X14n0298_008:0847b22": "遠若按仙鬼夜叉羅剎四類或應分屬九八七六",
    "X14n0298_008:0847b23": "想趣配其輕重似又妥當何者葢擬夜叉羅剎校",
    "X14n0298_008:0847b24": "彼仙鬼必非六想四情之趣故也又若仙等趣中",
    "X14n0298_008:0847c01": "有出世善願善心能護佛法或護戒護呪護定各",
    "X14n0298_008:0847c02": "隨所護親住如來座下不為生趣所限也綏是安",
    "X14n0298_008:0847c03": "義法忍是定中所得正受或以無生法忍可於心",
    "X14n0298_008:0847c04": "名法忍也情想下三明人趣初三句意解可知想",
    "X14n0298_008:0847c05": "明下二句別示利鈍之由葢人之利鈍亦由情想",
    "X14n0298_008:0847c06": "所致謂情想雖均其或如秤低昂則智愚可預卜",
    "X14n0298_008:0847c07": "矣若其想勝則明而聰智也情勝則幽而鈍愚也",
    "X14n0298_008:0847c08": "情多下四明畜趣情多想少一句按下七情說此",
    "X14n0298_008:0847c09": "是六情四想輕重稍偏雖墜未深故為畜趣毛群",
    "X14n0298_008:0847c10": "地行不飛故重羽族空行未墜故輕七情下五明",
    "X14n0298_008:0847c11": "鬼趣情又多故重想更少故沉沉下水輪者因本",
    "X14n0298_008:0847c12": "經云此大地厚四十八萬由旬依水輪而住水厚",
    "X14n0298_008:0847c13": "六十萬由旬今此鬼趣沉過水輪之下與火輪交",
    "X14n0298_008:0847c14": "際葢謂水輪之下依火輪而住受猛火氣以為身",
    "X14n0298_008:0847c15": "故此是餓鬼正報常被業火焚燒以業力故水能",
    "X14n0298_008:0847c16": "害己害己者水變為火不得飲食故稱害己如此",
    "X14n0298_008:0847c17": "無食無飲經百千劫故名餓鬼九情下六明地獄",
    "X14n0298_008:0847c18": "趣下洞火輪者洞是洞徹沉過於火下與風輪交",
    "X14n0298_008:0847c19": "際火依風住故其獄種身入風火二交之地略有",
    "X14n0298_008:0847c20": "一想之力未盡墜底故佛示云輕生有間重生無",
    "X14n0298_008:0847c21": "間二獄校下純情者稍輕耳無間有五成實論云",
    "X14n0298_008:0847c22": "一趣果無間謂不居中陰直入如箭射故二受苦",
    "X14n0298_008:0847c23": "無間謂惡報現前永無樂故三時無間謂具足一",
    "X14n0298_008:0847c24": "大劫故四命無間謂挫燒舂磨巧風活命剎那之",
    "X14n0298_008:0848a01": "間萬死萬生故五形無間謂一人多人形皆徧滿",
    "X14n0298_008:0848a02": "獄中不相妨故故名無間稱地獄者輔行云地獄",
    "X14n0298_008:0848a03": "從義立名也謂地下之獄故名地獄婆沙論云贍",
    "X14n0298_008:0848a04": "部洲下過五百踰善那乃有地獄踰善那此翻億",
    "X14n0298_008:0848a05": "地獄有大小故今文乃稱有間無間即大小之謂",
    "X14n0298_008:0848a06": "也大論謂八寒氷八炎熱名大獄也復有十六小",
    "X14n0298_008:0848a07": "獄為之眷屬名小獄也純情下重明極惡趣報純",
    "X14n0298_008:0848a08": "情對上純想一升一沉勢使然也極沉而墜底者",
    "X14n0298_008:0848a09": "入阿鼻獄梵語阿鼻譯云無間觀佛三昧經云阿",
    "X14n0298_008:0848a10": "者言無鼻者言遮又阿者言無鼻者言救合言無",
    "X14n0298_008:0848a11": "遮無救名阿鼻獄此雖以遮救訓釋諸經論中皆",
    "X14n0298_008:0848a12": "以無間為通名也又云阿鼻縱廣三十二萬里其",
    "X14n0298_008:0848a13": "中極苦詳如諸經論中說若其沉心中有謗法毀",
    "X14n0298_008:0848a14": "戒等惡更生十方阿鼻地獄對前純想中護法等",
    "X14n0298_008:0848a15": "善反前可知循造下結答定處之問循是隨義謂",
    "X14n0298_008:0848a16": "隨造彼彼惡業隨業招報也眾同分者謂地獄是",
    "X14n0298_008:0848a17": "通名由眾生共業所感故稱眾同分然而眾生業",
    "X14n0298_008:0848a18": "行各別招報必入於此而其本業元由不泯不謝",
    "X14n0298_008:0848a19": "故云兼有元地是故獄中隨其婬殺盜妄各有表",
    "X14n0298_008:0848a20": "示如鐵床銅柱㧞舌犂耕等相是也。",
    "X14n0298_008:0848a21": "阿難此等皆是彼諸眾生(至)受六交報云何十因。",
    "X14n0298_008:0848a22": "這一節經承前自業感報今先明習因有十也文",
    "X14n0298_008:0848a23": "初阿難下是結前起後之辭此等下三句此等者",
    "X14n0298_008:0848a24": "指上情想諸趣善惡皆由自業感生此是結前意",
    "X14n0298_008:0848b01": "也造十下是起後意先明惡業惡報以示地獄趣",
    "X14n0298_008:0848b02": "生故十習因者習是熏習良由內心習種熏以成",
    "X14n0298_008:0848b03": "業為惡趣生因招感未來惡報業由心造而所感",
    "X14n0298_008:0848b04": "惡報從六根出別見下文然習因秪明十者良以",
    "X14n0298_008:0848b05": "根本隨眠二煩惱中略舉大數餘皆攝故以上總",
    "X14n0298_008:0848b06": "標數云何下別徵釋也。",
    "X14n0298_008:0848b07": "阿難一者婬習交接(至)菩薩見欲如避火坑。",
    "X14n0298_008:0848b08": "一者下先釋婬習交接者約二習說下皆倣此以",
    "X14n0298_008:0848b09": "彼此交接正明婬時故發於相磨者謂彼此先以",
    "X14n0298_008:0848b10": "婬心相磨由研磨而發故云發於相磨以彼此婬",
    "X14n0298_008:0848b11": "心相磨不休則發欲火於內心熾然臨終有業火",
    "X14n0298_008:0848b12": "現故云有大猛火於中發動於中指內心說如人",
    "X14n0298_008:0848b13": "下約喻以明二掌相摩譬二人婬心相磨煖相譬",
    "X14n0298_008:0848b14": "欲火發二習下明報從業現謂由婬業相牽相抱",
    "X14n0298_008:0848b15": "故感鐵床銅柱之報鐵床報婬處銅柱報所婬人",
    "X14n0298_008:0848b16": "是故下結示業名色目者表示名色也諸佛名婬",
    "X14n0298_008:0848b17": "謂之欲火表示皆同故曰同名修菩薩道人見欲",
    "X14n0298_008:0848b18": "如火坑者言其燒陷難出故。",
    "X14n0298_008:0848b19": "二者貪習交計發於相吸(至)菩薩見貪如避瘴海。",
    "X14n0298_008:0848b20": "二者下明貪習也交計者謂彼此交相謀計也此",
    "X14n0298_008:0848b21": "謀計之貪從吸攬而發吸者約喻說以口縮氣入",
    "X14n0298_008:0848b22": "內名吸喻貪外物如口吸氣也吸攬不止則臨終",
    "X14n0298_008:0848b23": "時見有積寒堅冰於元發處凍冽葢貪屬愛愛能",
    "X14n0298_008:0848b24": "生水故感寒氷之境如人下約喻以明喻意可解",
    "X14n0298_008:0848c01": "吸縮譬貪風氣譬所貪物橫貪彼物彼所不欲不",
    "X14n0298_008:0848c02": "欲而計取之如冷觸也俗諺有謂多求之人多招",
    "X14n0298_008:0848c03": "人薄薄即冷意故知寒氷之報非漫語也二習下",
    "X14n0298_008:0848c04": "明報從業現吒吒等三是罪人忍寒聲也青赤等",
    "X14n0298_008:0848c05": "者是凍冽肉綻如四色蓮華之狀是故下結示業",
    "X14n0298_008:0848c06": "名貪水者如海之沃焦尾閭縮水無厭故瘴海者",
    "X14n0298_008:0848c07": "瘴是瘴癘如海氣瀰漫多毒溺故。",
    "X14n0298_008:0848c08": "三者慢習交陵發於相恃(至)菩薩見慢如避巨溺。",
    "X14n0298_008:0848c09": "三者下明慢習也慢者高已下人為慢以彼此交",
    "X14n0298_008:0848c10": "相陵蔑故云交陵恃者恃己所長多生慢故各有",
    "X14n0298_008:0848c11": "所恃故云發於相恃馳流約喻說流是川流迅馳",
    "X14n0298_008:0848c12": "不返以喻慢習奔馳如川流之勢慢流不息則臨",
    "X14n0298_008:0848c13": "終時見有騰逸奔波積波為水之境[漓-禸]湧於亡者",
    "X14n0298_008:0848c14": "之前如人下約喻以明喻取二慢相馳之意口與",
    "X14n0298_008:0848c15": "舌是二物故二習下明報從業現謂二慢相鼓擊",
    "X14n0298_008:0848c16": "故故感獄中報有血河灰河等事血河等者慢屬",
    "X14n0298_008:0848c17": "癡癡是昏濁之氣五鈍使所攝故感血灰等狀是",
    "X14n0298_008:0848c18": "故下結示業名癡水者謂慢由癡發癡故執我故",
    "X14n0298_008:0848c19": "云我慢世間有水飲之令人生癡如此方貪泉飲",
    "X14n0298_008:0848c20": "之令人發貪同也巨溺指海說滔滔無涯難出易",
    "X14n0298_008:0848c21": "溺故。",
    "X14n0298_008:0848c22": "四者嗔習交衝發於相忤(至)菩薩見嗔如避誅戮。",
    "X14n0298_008:0848c23": "四者下明嗔習也交衝者衝是衝突忤是忤逆由",
    "X14n0298_008:0848c24": "彼此情意衝忤而發嗔心結恨不息則心熱發火",
    "X14n0298_008:0849a01": "熱惱則生氣氣為火鑄則結而成金金是刀屬外",
    "X14n0298_008:0849a02": "由相刃相靡表內所嗔則臨終時見有刀山鐵撅",
    "X14n0298_008:0849a03": "等境如人下約喻以明可解二習下明報從業現",
    "X14n0298_008:0849a04": "宮者鄭玄註云男子去其勢也餘可解是故下結",
    "X14n0298_008:0849a05": "示業名。",
    "X14n0298_008:0849a06": "五者詐習交誘發於相調(至)菩薩見詐如畏豺狼。",
    "X14n0298_008:0849a07": "五者下明詐習也交誘者以言調弄名誘由彼此",
    "X14n0298_008:0849a08": "調弄相欺而發詐習故云交誘調引不息則臨終",
    "X14n0298_008:0849a09": "時見有繩木絞校等境繩木相絞可解校是枷屬",
    "X14n0298_008:0849a10": "易云履校滅趾俗稱脚繚是也荷校滅耳枷也由",
    "X14n0298_008:0849a11": "交誘調引故感此境如水下約喻以明水譬詐習",
    "X14n0298_008:0849a12": "田譬心田草木譬調引不息故云生長良以人心",
    "X14n0298_008:0849a13": "卑污偏多詐習人水浸潤其心調引蔓延如草木",
    "X14n0298_008:0849a14": "生長不息也二習下明報從業現所感枷鎻等境",
    "X14n0298_008:0849a15": "即調引之狀以因驗果示相可明撾是槌屬狀如",
    "X14n0298_008:0849a16": "人手者是也是故下結示業名以言陷人名讒私",
    "X14n0298_008:0849a17": "竊奸偽如賊豺狼似狗而大銳首群行見人則傷",
    "X14n0298_008:0849a18": "其性多詐人既獲之能詐死以不防得脫故詐如",
    "X14n0298_008:0849a19": "豺狼也。",
    "X14n0298_008:0849a20": "六者誑習交欺發於相罔(至)菩薩見誑如踐蛇虺。",
    "X14n0298_008:0849a21": "六者下明誑習也誑者百法論云為獲利故矯現",
    "X14n0298_008:0849a22": "有德詭詐為性貪癡分攝以彼此相欺誣罔而發",
    "X14n0298_008:0849a23": "以謟言飾色名罔罔即誑意罔之不止則飛心造",
    "X14n0298_008:0849a24": "姦飛心者謂駕毒憑虗以陷人而人不知者名飛",
    "X14n0298_008:0849b01": "心造姦如諺有曰飛來之禍是也故感臨終見有",
    "X14n0298_008:0849b02": "塵土屎尿等境塵土隨風揚之從飛心感也屎尿",
    "X14n0298_008:0849b03": "污穢不淨從誣罔姦偽感也如塵下約喻以明可",
    "X14n0298_008:0849b04": "知二習下明報從業現沒溺騰擲等報皆從飛心",
    "X14n0298_008:0849b05": "姦偽而感也是故下結示業名劫殺者指宼盜有",
    "X14n0298_008:0849b06": "屠城破邑之畏故蛇虺多毒螫故踐之使人驚異",
    "X14n0298_008:0849b07": "姦偽如之道人當避也。",
    "X14n0298_008:0849b08": "七者怨習交嫌發於銜恨(至)菩薩見怨如飲鴆酒。",
    "X14n0298_008:0849b09": "七者下明怨習也由彼此交嫌名怨而發于銜恨",
    "X14n0298_008:0849b10": "銜恨不已則臨終時見有飛石投礰等境從銜恨",
    "X14n0298_008:0849b11": "發也礰是瓦礰匣貯者如世獄中匣床是也車檻",
    "X14n0298_008:0849b12": "是囚車囊撲者如秦始皇囊撲二弟是也如陰下",
    "X14n0298_008:0849b13": "約喻以明可解二習下明報從業現投擲擒捉等",
    "X14n0298_008:0849b14": "報皆從銜恨所感尋因驗果可解是故下結示業",
    "X14n0298_008:0849b15": "名違害鬼者違是違逆害是怨害即怨鬼也如舍",
    "X14n0298_008:0849b16": "利弗遭違害鬼所擊是此類耳鴆者鴆是鳥名其",
    "X14n0298_008:0849b17": "羽有毒以羽畫酒飲之則死。",
    "X14n0298_008:0849b18": "八者見習交明如薩迦耶(至)虗妄徧執如臨毒壑。",
    "X14n0298_008:0849b19": "八者下明見習也見是見解交明者彼此各有己",
    "X14n0298_008:0849b20": "見發明故云交明如薩下引實薩迦耶譯云身見",
    "X14n0298_008:0849b21": "執我我所故見取戒禁取取是執著義見取者執",
    "X14n0298_008:0849b22": "著斷常有無二邊見故戒禁取者如執牛狗等戒",
    "X14n0298_008:0849b23": "為生天因故是五利使略舉其三耳邪悟諸業者",
    "X14n0298_008:0849b24": "通收餘見也九十五種外道之見是己各執所是",
    "X14n0298_008:0849c01": "彼此非破故云發於違拒由此終時見有王使主",
    "X14n0298_008:0849c02": "吏等境皆從交明違拒而發也如行下約喻以明",
    "X14n0298_008:0849c03": "譬彼各執所是交興與奪無能容隱故如行路往",
    "X14n0298_008:0849c04": "來見也二習下明報從業現由彼此交辯折證故",
    "X14n0298_008:0849c05": "感獄中報有勘問權詐等事權詐者謂權衡罪人",
    "X14n0298_008:0849c06": "之詐也餘可解如今寺院圖寫甚詳可委識也是",
    "X14n0298_008:0849c07": "故下結示業名見坑者謂邪悟諸見如坑能令陷",
    "X14n0298_008:0849c08": "溺難出離故毒壑如前瘴海義同水所鍾聚為壑",
    "X14n0298_008:0849c09": "是故海名大壑虗妄徧執者總舉外道所計也。",
    "X14n0298_008:0849c10": "九者枉習交加發於誣謗(至)菩薩見枉如遭霹靂。",
    "X14n0298_008:0849c11": "九者下明枉習也橫罹不直曰枉交加者彼此加",
    "X14n0298_008:0849c12": "害故由誣謗而發昔以橫罹加我則中心藏之彼",
    "X14n0298_008:0849c13": "加枉之人恬不悔悟此又銜之不申則彼此讒賊",
    "X14n0298_008:0849c14": "故臨終時見有合山合石等境皆陷枉相加之狀",
    "X14n0298_008:0849c15": "如讒下約喻以明可解二習下明報從業現謂二",
    "X14n0298_008:0849c16": "枉相排故感獄中報有壓捺槌按等事蹙漉者謂",
    "X14n0298_008:0849c17": "迫蹙其體瀝漉其血故衡度者衡較輕重也度音",
    "X14n0298_008:0849c18": "鐸論短長也孟子所謂權然後知輕重度然後知",
    "X14n0298_008:0849c19": "長短是也溫陵橫衝之說非也如今寺院圖寫以",
    "X14n0298_008:0849c20": "罪人體支解稱量者即此義也是故下結示業名",
    "X14n0298_008:0849c21": "讒虎者謂讒枉嚙人如虎霹靂者讒枉無實妄意",
    "X14n0298_008:0849c22": "加害如所謂青天霹靂令人可駭。",
    "X14n0298_008:0849c23": "十者訟習交諠發於藏覆(至)如戴高山履於巨海。",
    "X14n0298_008:0849c24": "十者下明訟習也訟是訐義諠是諠譁訐露隱匿",
    "X14n0298_008:0850a01": "故云發於藏覆由訐露故彼此交諠覆者必不可",
    "X14n0298_008:0850a02": "聞於人者則疑悔難祛故臨終時見有鑒見照燭",
    "X14n0298_008:0850a03": "等境此從疑悔心發也如於下約喻以明可解二",
    "X14n0298_008:0850a04": "習下明報從業現惡友業鏡等報皆從覆藏疑悔",
    "X14n0298_008:0850a05": "所感因果皎然可解是故下結示業名陰賊者陰",
    "X14n0298_008:0850a06": "即是覆覆罪過重必墮惡道道人所畏故喻如戴",
    "X14n0298_008:0850a07": "山履海也。",
    "X14n0298_008:0850a08": "云何六報阿難一切眾生(至)云何惡報從六根出。",
    "X14n0298_008:0850a09": "這一節經承前自業感報今次明交報有六也文",
    "X14n0298_008:0850a10": "初云何一句是總徵阿難下承前略釋報意次云",
    "X14n0298_008:0850a11": "何下重徵釋意。",
    "X14n0298_008:0850a12": "一者見報招引惡果(至)能生星火迸灑煽皷空界。",
    "X14n0298_008:0850a13": "一者下廣前別釋今先明見報也初句見報報字",
    "X14n0298_008:0850a14": "當作業字看意甚明白葢由見業招報引起惡果",
    "X14n0298_008:0850a15": "此句正明見報此見業交下別釋交報意謂見業",
    "X14n0298_008:0850a16": "之報與餘業之報交相顯現臨終時見大猛火者",
    "X14n0298_008:0850a17": "眼屬火故見猛火正是眼家的業報此名現報亡",
    "X14n0298_008:0850a18": "者下方明生報初起之相謂亡者神識既離其身",
    "X14n0298_008:0850a19": "則乘業火烟燄自上墜下入無間獄當於是時發",
    "X14n0298_008:0850a20": "明二相此二相所見不定或見明或見暗亡者神",
    "X14n0298_008:0850a21": "識隨見一相以顯墮獄之初報也下皆倣此眼以",
    "X14n0298_008:0850a22": "明暗為境故約明暗說下文餘根亦各隨自分境",
    "X14n0298_008:0850a23": "說同今意也種種惡物者即牛頭阿旁火蛇火狗",
    "X14n0298_008:0850a24": "洋銅灌吞等物見而生畏也寂然不見者如行曠",
    "X14n0298_008:0850b01": "野黑暗之中心怯而生恐怖畏是全分懼心恐是",
    "X14n0298_008:0850b02": "驚疑懼之初心也如是下正明見報交相見報生",
    "X14n0298_008:0850b03": "火者按醫經說眼主心心本屬火眼為心之外竅",
    "X14n0298_008:0850b04": "故見火也下文耳主腎腎屬水耳是腎之外竅故",
    "X14n0298_008:0850b05": "約水說也夫此五行之說雖為淺近而未離五陰",
    "X14n0298_008:0850b06": "猶為五行所屬今地獄有地獄五陰故今所明不",
    "X14n0298_008:0850b07": "離水火說也然下文五根之中有約本塵境顯不",
    "X14n0298_008:0850b08": "按五行者大率從其結業示相要以意類通之故",
    "X14n0298_008:0850b09": "不拘一端也今見火交于聽則水火相擊而成形",
    "X14n0298_008:0850b10": "故有鑊湯洋銅之類交于息息是氣氣為火交故",
    "X14n0298_008:0850b11": "成黑烟紫焰之類交于味味因食顯味為火交故",
    "X14n0298_008:0850b12": "成焦丸鐵麋之類鐵麋者即融鐵如粥名麋也交",
    "X14n0298_008:0850b13": "于觸觸以合顯有窒礙形質之義故觸為火交乃",
    "X14n0298_008:0850b14": "成熱灰爐炭之類交于心心本雜念紛飛且心屬",
    "X14n0298_008:0850b15": "火又為見火所交故成星火迸灑星火由雜念紛",
    "X14n0298_008:0850b16": "飛而顯扇皷空界者謂內外二火相然其燄愈熾",
    "X14n0298_008:0850b17": "故扇鼓也。",
    "X14n0298_008:0850b18": "二者聞報招引惡果(至)為電為雹摧碎心魄。",
    "X14n0298_008:0850b19": "二者下明聞報也初句謂聞業招報牒前總意此",
    "X14n0298_008:0850b20": "聞下正釋交報耳屬水故臨終時見波濤也然而",
    "X14n0298_008:0850b21": "六根之報互顯則六報之相皆現今文各顯一報",
    "X14n0298_008:0850b22": "故云先見以先字別之後乃齊彰也亡者下謂亡",
    "X14n0298_008:0850b23": "者神識既離其身則隨注而降入無間獄當於是",
    "X14n0298_008:0850b24": "時發明二相二相所見如前說聞以動靜為境開",
    "X14n0298_008:0850c01": "閉即動靜也種種閙者即是剉燒舂磨剝裂酸楚",
    "X14n0298_008:0850c02": "之聲為閙閙故亂神也寂無聞者如處間曠以幽",
    "X14n0298_008:0850c03": "寂故魂魄無寄故為沉沒也如是下正明交相聞",
    "X14n0298_008:0850c04": "波如上說注聞從本根發故前見火不從本根起",
    "X14n0298_008:0850c05": "者略也責與詰是聲塵類由聞業感故聞波交見",
    "X14n0298_008:0850c06": "則水火相擊發而為雷為吼火為水所交注故變",
    "X14n0298_008:0850c07": "為毒氣也交于息則氣挾水散而為雨為霧又氣",
    "X14n0298_008:0850c08": "與水結變而為蟲滿罪人體惡報所致故交于味",
    "X14n0298_008:0850c09": "味為水注變而為膿為血之類交于觸觸有形質",
    "X14n0298_008:0850c10": "為水所注陰陽氣合而為畜為鬼糞穢皆由聞波",
    "X14n0298_008:0850c11": "顯也交于意亦是水火相擊乘其意識起滅而為",
    "X14n0298_008:0850c12": "電為雹夫以人心瞥起荊棘生焉故感摧碎之報",
    "X14n0298_008:0850c13": "也。",
    "X14n0298_008:0850c14": "三者嗅報招引惡果(至)為飛砂礰擊碎身體。",
    "X14n0298_008:0850c15": "三者下明嗅報也初句謂嗅業招報牒前總意此",
    "X14n0298_008:0850c16": "嗅下正釋交報嗅屬氣故臨終見氣也先見之意",
    "X14n0298_008:0850c17": "如前說亡者下亡者神識從地湧出者有二意一",
    "X14n0298_008:0850c18": "者吸氣名嗅氣必自下而上故云從地湧出以明",
    "X14n0298_008:0850c19": "嗅報也二者鼻根之觸不離通塞二塵如鼻息久",
    "X14n0298_008:0850c20": "塞而忽然通之則鼻中氣出如湧由此二意故以",
    "X14n0298_008:0850c21": "從地湧出狀其先業也二相所見如前說氣熏心",
    "X14n0298_008:0850c22": "擾者如人冐烟加以毒氣熏極迷悶煩亂故氣掩",
    "X14n0298_008:0850c23": "悶絕者掩即是塞鼻息久塞內外不通氣滿於內",
    "X14n0298_008:0850c24": "故悶欲絕也如是下正明交相言衝者氣衝出之",
    "X14n0298_008:0851a01": "衝衝息者從本根發也質是形質履是行履由氣",
    "X14n0298_008:0851a02": "結成形故嗅報交于見則氣挾於火義相可解交",
    "X14n0298_008:0851a03": "于聽則氣冐水而瀰漫故令沒溺也洋與沸者又",
    "X14n0298_008:0851a04": "是氣乘水火煎熬之狀也交于味則味為氣所變",
    "X14n0298_008:0851a05": "故為餒為爽魚敗曰餒羮敗曰爽交于觸觸與惡",
    "X14n0298_008:0851a06": "氣合則綻爛可知肉裂為綻又氣攻其身成大肉",
    "X14n0298_008:0851a07": "山惡報之觸所致也交于思者人以昏擾擾相為",
    "X14n0298_008:0851a08": "心又為鼻氣所熏蒸故為灰為瘴灰與瘴皆昏擾",
    "X14n0298_008:0851a09": "所致也飛砂擊身者詐謀所感也。",
    "X14n0298_008:0851a10": "四者味報招引惡果(至)為飛熱鐵從空雨下。",
    "X14n0298_008:0851a11": "四者下明味報也初句牒前總意此味下正釋交",
    "X14n0298_008:0851a12": "報先見之意如前說亡者下言下透掛網等者是",
    "X14n0298_008:0851a13": "貪味網捕之報乘此狀而下入無間也二相所見",
    "X14n0298_008:0851a14": "亦如前說吸氣成氷等者謂吸外冷氣故感氷凍",
    "X14n0298_008:0851a15": "之報如前貪習中說飛為猛火等者亦是貪味烹",
    "X14n0298_008:0851a16": "炙之報也如是下正明交相歷甞者從本根發也",
    "X14n0298_008:0851a17": "承與忍者以貪味故冤對相證炎魔王審鞫考校",
    "X14n0298_008:0851a18": "而承忍也味報交于見為然金石者味經火變而",
    "X14n0298_008:0851a19": "為洋銅熱鐵之類是也交于聽為利兵刃者味投",
    "X14n0298_008:0851a20": "水而為羮形質變而為利兵刃貪味報所致也交",
    "X14n0298_008:0851a21": "于息為鐵籠者味遭氣氣凝而變為鐵網籠捕之",
    "X14n0298_008:0851a22": "報可見矣交于觸味與觸合弓箭弩射皆貪味之",
    "X14n0298_008:0851a23": "利器由合觸而顯也交于思為飛鐵者是飛心造",
    "X14n0298_008:0851a24": "姦之報也。",
    "X14n0298_008:0851b01": "五者觸報招引惡果(至)為墜為飛為煎為炙。",
    "X14n0298_008:0851b02": "五者下明觸報也初句牒前總意此觸下正釋交",
    "X14n0298_008:0851b03": "報先見之意如前說終時見大山合者觸以合顯",
    "X14n0298_008:0851b04": "故感此報亡者下見鐵城等者亦是觸業所感二",
    "X14n0298_008:0851b05": "相所見如前說合山逼體是上文意又以合離顯",
    "X14n0298_008:0851b06": "觸離為刀劒屠裂可解也如是下正明交相歷觸",
    "X14n0298_008:0851b07": "者從本根發也道是趣獄之路餘可解是觸業分",
    "X14n0298_008:0851b08": "段形質所感也交于見可解交于聽撞擊是觸合",
    "X14n0298_008:0851b09": "聲之具也剚音祝刀插肉中曰剚交于息括與袋",
    "X14n0298_008:0851b10": "是收氣之物考與縛是合觸之事也交于味耕是",
    "X14n0298_008:0851b11": "植味之由又拔舌而耕之之謂也鉗是夾具截是",
    "X14n0298_008:0851b12": "支解皆觸味合貪之相交于思墜與飛者觸業隨",
    "X14n0298_008:0851b13": "心升降也煎與炙者觸業入心憂煎之火如炙也。",
    "X14n0298_008:0851b14": "六者思報招引惡果(至)萬生萬死為偃為仰。",
    "X14n0298_008:0851b15": "六者下明思報也初句牒前總意此思下正釋交",
    "X14n0298_008:0851b16": "報先見之意如前說惡風吹壞等者由心起滅無",
    "X14n0298_008:0851b17": "恒如風之忽起滅也思業之報不出心境故感惡",
    "X14n0298_008:0851b18": "風吹壞國土之報亡者下被風吹上而旋落者由",
    "X14n0298_008:0851b19": "心起滅而顯也葢中陰墮獄必自上而倒墜故如",
    "X14n0298_008:0851b20": "落葉隨風而復墜也二相所見如前說迷與覺是",
    "X14n0298_008:0851b21": "意家法塵不覺是迷迷之極矣則心荒故奔走不",
    "X14n0298_008:0851b22": "息如竪子之客他鄉迷於道路則心荒而亂趣也",
    "X14n0298_008:0851b23": "不迷是覺覺則獄中所覩所受無非是苦徧經無",
    "X14n0298_008:0851b24": "量煎燒痛深難忍皆覺苦之相也如是下正明交",
    "X14n0298_008:0851c01": "相結思者從本根發也言結者意家以貪嗔癡結",
    "X14n0298_008:0851c02": "滯六根故云結也為方為所者方所是意思所計",
    "X14n0298_008:0851c03": "之處由業感獄中之方所也交于見見能照燭故",
    "X14n0298_008:0851c04": "感鑒證之事交于聽大合石者是思結聞波而成",
    "X14n0298_008:0851c05": "如中流之石也氷霜可解土與霧是昏擾之思結",
    "X14n0298_008:0851c06": "濕而飛揚故交于息思與氣凝心屬火故故感火",
    "X14n0298_008:0851c07": "車等報火檻是監車獄中之囚具也交于甞呌喚",
    "X14n0298_008:0851c08": "悔泣者由意起貪而搏味故是殺生貪味之報也",
    "X14n0298_008:0851c09": "交于觸觸假物合大小皆物也萬生死者由心生",
    "X14n0298_008:0851c10": "滅合觸所感一日萬生萬死猶泛言之也剎那生",
    "X14n0298_008:0851c11": "滅無量豈止萬死生乎偃仰是身業意與觸合故",
    "X14n0298_008:0851c12": "偃仰乃受罪時狀今寺院圖相祖述此文而成也。",
    "X14n0298_008:0851c13": "阿難是名地獄十因六果(至)妄想發生非本來有。",
    "X14n0298_008:0851c14": "這一節經結前地獄十因六果而兼答別業私報",
    "X14n0298_008:0851c15": "之問以有元地也阿難下結前可知若諸下答示",
    "X14n0298_008:0851c16": "元地也文中地獄輕重名數及犯業兼不兼義自",
    "X14n0298_008:0851c17": "古迄今未詳所出雖諸家各檀所長皆未見其的",
    "X14n0298_008:0851c18": "據愚故不敢可否於其間但隨文如舊解略疏決",
    "X14n0298_008:0851c19": "之俟尋所出更為附錄及檢大涅槃第二十經云",
    "X14n0298_008:0851c20": "一切眾生所作罪業凡有二種一者輕二者重若",
    "X14n0298_008:0851c21": "心口作則名為輕身口作則名為重謂心念口說",
    "X14n0298_008:0851c22": "身不作者所得報輕等引彼證今三業不兼等文",
    "X14n0298_008:0851c23": "可以例明也同造即具造也如前十因六果具足",
    "X14n0298_008:0851c24": "造者入阿鼻獄輕無量劫為極重者六根下明次",
    "X14n0298_008:0852a01": "重者各造即別造也對上同造說故上同造是具",
    "X14n0298_008:0852a02": "造滿惡今各別造者是次第造義六根或有兼時",
    "X14n0298_008:0852a03": "不兼時即次第意以次重故入八無間即是前文",
    "X14n0298_008:0852a04": "有間無間之八也校阿鼻大獄稍輕故溫陵解云",
    "X14n0298_008:0852a05": "各造則有先後間歇為次重故入入無間即八熱",
    "X14n0298_008:0852a06": "獄也有心而不及犯則不兼境無心而誤犯則不",
    "X14n0298_008:0852a07": "兼根故作持犯兼二說也身口下明又次重者謂",
    "X14n0298_008:0852a08": "身口意三所具十惡業中此人只犯殺盜婬業餘",
    "X14n0298_008:0852a09": "七不犯則應入於十八眷屬地獄溫陵曰身口意",
    "X14n0298_008:0852a10": "殺盜婬乃重罪以不偏六不具十故又次前也大",
    "X14n0298_008:0852a11": "獄只有八寒八熱及八萬四千眷屬等獄皆大獄",
    "X14n0298_008:0852a12": "所分者也三業下明稍輕者謂殺盜婬三業不兼",
    "X14n0298_008:0852a13": "此三業中或為一殺或為一盜此人則入三十六",
    "X14n0298_008:0852a14": "獄此三十六獄又從十八所分者耳見見下明次",
    "X14n0298_008:0852a15": "輕者見見者上見字是能見根下見字是所見境",
    "X14n0298_008:0852a16": "正是兼境兼根之意謂此人秪犯眼家一根一境",
    "X14n0298_008:0852a17": "之業餘根境中俱不犯故稱一業此人則入百八",
    "X14n0298_008:0852a18": "地獄此又從三十六中所分葢獄勢分而受苦輕",
    "X14n0298_008:0852a19": "也吳興能見所見單境單根之說解亦同此由是",
    "X14n0298_008:0852a20": "下結答所問前阿難原問地獄為有定處為復自",
    "X14n0298_008:0852a21": "然故佛答云地獄同分各有元地即定處也由妄",
    "X14n0298_008:0852a22": "想生非本來有答非自然也。",
    "X14n0298_008:0852a23": "復次阿難是諸眾生(至)則妙圓明本無所有。",
    "X14n0298_008:0852a24": "這一節經承前七趣之問今次酬鬼趣也復次下",
    "X14n0298_008:0852b01": "總標受趣之由亦是結前生後之辭非破下五句",
    "X14n0298_008:0852b02": "是結前後還下是生後非破下三句明極重惡業",
    "X14n0298_008:0852b03": "非是誹謗撥無因果謂無律儀可持即破律儀犯",
    "X14n0298_008:0852b04": "菩薩戒矣毀涅槃是闡提行斷善根本夫犯戒猶",
    "X14n0298_008:0852b05": "可懺而非謗則難贖又加支末雜業本末具造歷",
    "X14n0298_008:0852b06": "劫燒然信可知矣此結上文地獄本業已竟後還",
    "X14n0298_008:0852b07": "下正明轉受鬼趣也由其純情愛水俱為業火燒",
    "X14n0298_008:0852b08": "乾罪故得畢餘習未亡更受鬼趣也若於下別明",
    "X14n0298_008:0852b09": "鬼趣十類不同應上十因故也本因者指前十中",
    "X14n0298_008:0852b10": "本習之因貪物者指貪習也餘貪未亡故遇物即",
    "X14n0298_008:0852b11": "著附物興妖故名怪鬼貪色者指婬習也色為婬",
    "X14n0298_008:0852b12": "風故其餘習猶附風成形名旱魃鬼魃風起時能",
    "X14n0298_008:0852b13": "厭時雨使年糓不登名旱魃鬼貪惑者指詐習也",
    "X14n0298_008:0852b14": "詐能惑人多狐魅之狀故其餘習附畜成形名為",
    "X14n0298_008:0852b15": "魅鬼貪恨者指怨習也怨恨餘習未亡故附蟲蠱",
    "X14n0298_008:0852b16": "成形名蠱毒鬼如此方兩廣窮鄉下邑之家有事",
    "X14n0298_008:0852b17": "蠱神以毒人者是此類也貪憶者指嗔習也嗔以",
    "X14n0298_008:0852b18": "懷憎畜恨名憶且有怯暴陵衰之意故其餘習遇",
    "X14n0298_008:0852b19": "衰成形而興灾索食以無祀故名厲今郡縣設厲",
    "X14n0298_008:0852b20": "壇者是也貪傲者指慢習也慢以虗傲陵人虗傲",
    "X14n0298_008:0852b21": "是氣故其餘習遇氣成形常受饑虗傲使然也名",
    "X14n0298_008:0852b22": "為餓鬼貪罔者指誑習也誑以誣罔為懷是幽獨",
    "X14n0298_008:0852b23": "之習故其餘習遇幽成形本以誣罔陷人今猶魘",
    "X14n0298_008:0852b24": "魅舊習使然故名魘鬼貪明者指見習也先以是",
    "X14n0298_008:0852c01": "非明辯析理求精而其餘習猶故遇精成形名魍",
    "X14n0298_008:0852c02": "魎鬼如今山林中夜值精耀或依木石現形長丈",
    "X14n0298_008:0852c03": "許者是此類也貪成者指枉習也長水疏云憑虗",
    "X14n0298_008:0852c04": "指實撓害無辜曲成其罪故曰貪成如秦檜枉岳",
    "X14n0298_008:0852c05": "武穆以莫須有三字而曲成之是此類也然其餘",
    "X14n0298_008:0852c06": "習猶慕曲成故其遇明為形是依他明靈鬼神甘",
    "X14n0298_008:0852c07": "為役使如今江河中有填沙突石衝決河源為他",
    "X14n0298_008:0852c08": "役使多是此類貪黨者指訟習也長水疏云黨己",
    "X14n0298_008:0852c09": "覆藏為他所訟然據今文黨應訟邊說故其餘習",
    "X14n0298_008:0852c10": "附人為形名傳送鬼傳送即訟意也如今扶乩召",
    "X14n0298_008:0852c11": "仙報人吉凶指人情實又吳人謂太保端公多是",
    "X14n0298_008:0852c12": "此類阿難是人下結答所問明其趣鬼之由是人",
    "X14n0298_008:0852c13": "者指上十類也純情是宿業業火燒乾者純情是",
    "X14n0298_008:0852c14": "愛水為業火燒乾重墜者既盡而餘習故輕上出",
    "X14n0298_008:0852c15": "為鬼此等下正答所問謂是自妄所招妄有真無",
    "X14n0298_008:0852c16": "也故云若悟菩提則復還本妙圓明一無所有本",
    "X14n0298_008:0852c17": "無所有一句雙答定處與自然二意俱不可得故。",
    "X14n0298_008:0852c18": "復次阿難鬼業既盡(至)皆為浮虗妄想凝結。",
    "X14n0298_008:0852c19": "這一節經承前七趣之問今三酬畜生趣也初阿",
    "X14n0298_008:0852c20": "難下結前鬼趣而生起畜趣之由謂鬼業既盡則",
    "X14n0298_008:0852c21": "彼往劫情想俱空矣前文謂想舉情沉多指純情",
    "X14n0298_008:0852c22": "墜落而說何故今文又帶想說耶葢情由想成無",
    "X14n0298_008:0852c23": "想安得有情以情濃故想為情覆故云純情為業",
    "X14n0298_008:0852c24": "火燒乾者是情情既乾而想現故上出為鬼鬼乘",
    "X14n0298_008:0853a01": "餘想為之耳今情空指地獄盡也想空指鬼業盡",
    "X14n0298_008:0853a02": "也方於下正明畜趣然知畜報非徒趣也要償宿",
    "X14n0298_008:0853a03": "債而來今獄鬼罪盡方酬元債耳物怪下明十類",
    "X14n0298_008:0853a04": "不同應前十習故上以貪習為怪今作梟類附塊",
    "X14n0298_008:0853a05": "為兒是其餘怪凡貪嗜者不義故梟有食母之酷",
    "X14n0298_008:0853a06": "物銷報盡者謂所依物既銷則能依鬼報亦盡然",
    "X14n0298_008:0853a07": "非一生可盡他經明報動經沙劫不知一報轉幾",
    "X14n0298_008:0853a08": "百千生然後得脫今文約最後生說下皆倣此言",
    "X14n0298_008:0853a09": "多者謂不指貪必為梟但約多分說耳上以婬風",
    "X14n0298_008:0853a10": "為魃葢旱崇也今作畜生猶為咎徵是其餘習咎",
    "X14n0298_008:0853a11": "是過咎徵是應驗凶之兆也如云太華之山有蛇",
    "X14n0298_008:0853a12": "焉名曰肥壝六足四翼見則天下大旱小次之山",
    "X14n0298_008:0853a13": "有獸焉其狀如猿而白首赤足名曰朱厭見則天",
    "X14n0298_008:0853a14": "下大兵又如商羊舞雨江豚吹風凡凶兆之畜多",
    "X14n0298_008:0853a15": "是此類上以詐習為魅今轉而為狐狐性多詐興",
    "X14n0298_008:0853a16": "妖惑人是其餘習耳上以怨習為蠱今轉而為毒",
    "X14n0298_008:0853a17": "其餘習也含沙射工螫手斷道皆是此類上以嗔",
    "X14n0298_008:0853a18": "習為厲厲則附衰求食今轉生為蛔亦潛污穢而",
    "X14n0298_008:0853a19": "食茹退習固陋矣上以慢習而困饑虗今為食類",
    "X14n0298_008:0853a20": "以充庖厨而飽他人此其償債最顯也上以幽獨",
    "X14n0298_008:0853a21": "之誑為魘今轉畜服人易曰服牛乘馬負重致遠",
    "X14n0298_008:0853a22": "者是也綿是綿密亦是幽獨之意上以見習和精",
    "X14n0298_008:0853a23": "今乘餘習而為應類應者應時序也如社燕賓鴻",
    "X14n0298_008:0853a24": "司晨變夏之類是也上以枉習附明甘為役使今",
    "X14n0298_008:0853b01": "作休徵而傳人吉兆是餘習也如西京雜記云乾",
    "X14n0298_008:0853b02": "鵲噪而行人至蜘蛛集而百事嘉是已上以訟習",
    "X14n0298_008:0853b03": "依人而作傳送之鬼今轉而為畜亦循率於人循",
    "X14n0298_008:0853b04": "是依循如猫犬馴擾之類是也然畜本酬債而來",
    "X14n0298_008:0853b05": "只如梟蠱狐蛔之類無所可酬云何通耶葢梟蛔",
    "X14n0298_008:0853b06": "之類逢元負人或捕或殺即為酬矣狐蠱之酬可",
    "X14n0298_008:0853b07": "以意得阿難是等下結答如前今文詳備傍生者",
    "X14n0298_008:0853b08": "不正生故如汝下躡前現事之難初四句正躡難",
    "X14n0298_008:0853b09": "事如是下出答意謂此三事本由自所發生非天",
    "X14n0298_008:0853b10": "非地非人與者自妄所招還自受報無可代者菩",
    "X14n0298_008:0853b11": "提心中元無此事故云浮想想所凝結者謂由善",
    "X14n0298_008:0853b12": "惡想所凝結以成七趣非本有者也。",
    "X14n0298_008:0853b13": "復次阿難從是畜生(至)及佛出世不可停寢。",
    "X14n0298_008:0853b14": "這一節經承前將酬人趣今先示債役須平庶免",
    "X14n0298_008:0853b15": "反徵之患以起後文也從是下佛謂畜生固是償",
    "X14n0298_008:0853b16": "債而來若彼債主過分餘越取其所酬則此等眾",
    "X14n0298_008:0853b17": "生將復為人反徵索其所剩之直或元負人不應",
    "X14n0298_008:0853b18": "殺而殺之不應食而食之此為分越所酬矣若其",
    "X14n0298_008:0853b19": "有福德力則不捨人身酬還所剩然於人中如何",
    "X14n0298_008:0853b20": "可酬或彼反徵之畜來與元負人作不肖子敗其",
    "X14n0298_008:0853b21": "家耗其財以至割恩離愛使其柔腸十斷殘喘俱",
    "X14n0298_008:0853b22": "銷又或為惡友或為冤家來相惱害分耗其財或",
    "X14n0298_008:0853b23": "陷以無辜此為有力酬還者也福德稱兼有者世",
    "X14n0298_008:0853b24": "有有福而無德者有有德而無福者若其福德兼",
    "X14n0298_008:0853c01": "而有之則於人中酬之為易也其或無福而酬之",
    "X14n0298_008:0853c02": "文可解阿難當知下重明分越之臧否不可以不",
    "X14n0298_008:0853c03": "慎也文可解猶如下三句約喻說除奢摩他佛出",
    "X14n0298_008:0853c04": "世者謂欲解此冤對當修奢摩他如天台三止止",
    "X14n0298_008:0853c05": "惡防非以體真性則冤對自消又或佛出世能拔",
    "X14n0298_008:0853c06": "眾生苦故除此兩端必不能寢其相食相誅之報",
    "X14n0298_008:0853c07": "也。",
    "X14n0298_008:0853c08": "汝今應知彼梟倫者(至)此輩名為可憐愍者。",
    "X14n0298_008:0853c09": "這一節經承前七趣之問今四酬人趣也汝今應",
    "X14n0298_008:0853c10": "知一句承上文意正明人趣亦有十類皆由宿習",
    "X14n0298_008:0853c11": "不忘故一者物怪之畜為梟酬宿債畢復還人形",
    "X14n0298_008:0853c12": "昔失而今復之故稱曰復酬足足字含深意也葢",
    "X14n0298_008:0853c13": "非一生即足必酬幾百千生方滿足故梟性無知",
    "X14n0298_008:0853c14": "故參頑類頑是頑嚚倫理不循天性不諱其故習",
    "X14n0298_008:0853c15": "耳參合合字作應當意看是佛判語謂作某業應",
    "X14n0298_008:0853c16": "當參於某類印定非謬故云參合云云文中有變",
    "X14n0298_008:0853c17": "於字者譯場忽略不深究故二者由婬魃而感咎",
    "X14n0298_008:0853c18": "徵葢欲愛本是鈍使咎徵復有樂禍之萌非愚而",
    "X14n0298_008:0853c19": "何故參愚類此愚類字坊本有作異類長水諸師",
    "X14n0298_008:0853c20": "多作愚解吾從眾也三者由許魅而感狐倫狐魅",
    "X14n0298_008:0853c21": "讒賊由詐而發詐本庸鄙之行合參庸類四者由",
    "X14n0298_008:0853c22": "怨蠱而感毒倫凡含毒之物人見而畏之餘習難",
    "X14n0298_008:0853c23": "亡故參狠類五者由瞋厲陵衰故感污下之微今",
    "X14n0298_008:0853c24": "參微類宜矣微者卑賤微[耳*少]之謂也六者由虗傲",
    "X14n0298_008:0854a01": "之慢感餓鬼報而傍生復為他飽何慢之為罪若",
    "X14n0298_008:0854a02": "此之酷今參柔者猶是饑虗之餘殘耳七者由誑",
    "X14n0298_008:0854a03": "魘綿幽而報償服類今參勞者猶是服乘之勞未",
    "X14n0298_008:0854a04": "盡也八者由見習和精而寒暄應序今參文類亦",
    "X14n0298_008:0854a05": "應序之餘輝耳九者由枉附明靈而休徵預卜宿",
    "X14n0298_008:0854a06": "習猶存故參明類十者由黨訟依人先傳送而後",
    "X14n0298_008:0854a07": "馴擾今參達類亦有由矣何者良以訟覆藏傳吉",
    "X14n0298_008:0854a08": "凶而循倫馴擾皆萌達意耳阿難是等下結示生",
    "X14n0298_008:0854a09": "因以明輪轉之妄是等指上所參諸類業計顛倒",
    "X14n0298_008:0854a10": "者業是惑業計是計著然此業計由顛倒心生相",
    "X14n0298_008:0854a11": "生相殺是報苦由顛倒心起惑造業報受諸苦此",
    "X14n0298_008:0854a12": "惑業苦三從無始迄今莫能遏絕遇佛則拔苦聞",
    "X14n0298_008:0854a13": "法則明真可以免此淪溺若不遇不聞妄何能盡",
    "X14n0298_008:0854a14": "法爾者謂法當如此出爾反爾玄冥中若有主盟",
    "X14n0298_008:0854a15": "者存焉人固不可與之強也故云法爾輪轉末句",
    "X14n0298_008:0854a16": "意云人心不返真佛亦難救但憐惜之耳。",
    "X14n0298_008:0854a17": "阿難復有從人不依正覺(至)報盡還來散入諸趣。",
    "X14n0298_008:0854a18": "這一節經承前七趣之問今五酬仙趣也初阿難",
    "X14n0298_008:0854a19": "下世尊將顯十仙且指其不循正而騖別也從人",
    "X14n0298_008:0854a20": "者謂仙未出人趣還從人所攝故又謂不依如來",
    "X14n0298_008:0854a21": "正覺而修正定乃邪趣外騖以不正故名為別也",
    "X14n0298_008:0854a22": "妄念者抑彼十仙所堅固之念皆是妄故存想下",
    "X14n0298_008:0854a23": "正明別修之相以彼存想精氣神使陰陽和榮衛",
    "X14n0298_008:0854a24": "順堅固其形以希長生遊於海外名山大川人不",
    "X14n0298_008:0854b01": "到處有十種仙此總列仙數孤山解云釋名云老",
    "X14n0298_008:0854b02": "而不死曰仙仙遷也遷入山故故字從人傍山也",
    "X14n0298_008:0854b03": "次阿難下別釋十仙初指十仙俱為眾生堅固下",
    "X14n0298_008:0854b04": "初明地行堅固者存想不息之謂服餌者餌是藥",
    "X14n0298_008:0854b05": "石之嘉名也謂炮炙藥石調和飲啄甄別損益保",
    "X14n0298_008:0854b06": "養榮衛固元陽祈太乙服食功成名地行仙也行",
    "X14n0298_008:0854b07": "去聲呼之即功行故下倣此此但永壽山林未能",
    "X14n0298_008:0854b08": "升舉故名地行仙二明飛行草木是松栢苓术之",
    "X14n0298_008:0854b09": "類有助延年者皆可餐咽又或辟穀休糧鍊得身",
    "X14n0298_008:0854b10": "輕似鶴乃能御風而行凌霄越海名飛行仙三明",
    "X14n0298_008:0854b11": "遊行金石者謂修煉五金八石使神砂九轉內外",
    "X14n0298_008:0854b12": "丹成易形化骨遨遊湖海瞬息千里萬里名遊行",
    "X14n0298_008:0854b13": "仙四明空行動止者謂觀時消長推度盈虗合一",
    "X14n0298_008:0854b14": "氣以致柔聚三華而養素遺形涉空名空行仙五",
    "X14n0298_008:0854b15": "明天行津液者謂鼓天池燕津液肌膚若氷雪婥",
    "X14n0298_008:0854b16": "約如處子不交世欲不食五糓乘雲氣御飛龍而",
    "X14n0298_008:0854b17": "遊乎四海之外者行亞乎天名天行仙六明通行",
    "X14n0298_008:0854b18": "精色者指日精月華說也吸風飲露吞咽五精以",
    "X14n0298_008:0854b19": "精粹潛通名通行仙七明道行呪禁者謂以書符",
    "X14n0298_008:0854b20": "遣呪蹈斗步罡如孔明披髮仗劒運轉天機名道",
    "X14n0298_008:0854b21": "行仙八明照行思念者謂攝心內顧以坎男離女",
    "X14n0298_008:0854b22": "和合元陽抱一守雌乃令谷神不死而天門開此",
    "X14n0298_008:0854b23": "所謂思憶圓成名照行仙九明精行交遘者長水",
    "X14n0298_008:0854b24": "謂世有采陰陽之術名為交遘久而成功此感彼",
    "X14n0298_008:0854c01": "應吸彼精氣以固我形名精行仙十明絕行溫陵",
    "X14n0298_008:0854c02": "云存想化理心隨邪悟能大變化其行絕世名絕",
    "X14n0298_008:0854c03": "行仙阿難是等下結示其誤是等指上十仙未出",
    "X14n0298_008:0854c04": "人趣故云人中鍊心不修正定即屬邪行故云別",
    "X14n0298_008:0854c05": "得言其不達無生故希長生生理者即長生之理",
    "X14n0298_008:0854c06": "縱使壽千萬歲以佛眼觀之不若一彈指頃迦葉",
    "X14n0298_008:0854c07": "入滅盡定一彈指頃度百千劫回顧千萬之壽直",
    "X14n0298_008:0854c08": "兒戲耳休止下明其住處深山海島者博物志云",
    "X14n0298_008:0854c09": "海上有三神山謂方丈蓬萊瀛洲以金銀為宮神",
    "X14n0298_008:0854c10": "仙之宅也莊生又云藐姑射之山有神人居焉此",
    "X14n0298_008:0854c11": "皆仙所居處也然彼壽固永矣樂固樂矣未修正",
    "X14n0298_008:0854c12": "覺斯亦輪迴隨妄想轉故仙報盡時還來散入諸",
    "X14n0298_008:0854c13": "趣詳玩前文鬼畜人三趣皆應十習為因故列為",
    "X14n0298_008:0854c14": "十今仙趣亦列十類者十為圓數圓則通收一切",
    "X14n0298_008:0854c15": "仙類如道家說有三千旁門奚止十類而已故知",
    "X14n0298_008:0854c16": "今意舉十而圓收耳非謂仙止十也又今仙之十",
    "X14n0298_008:0854c17": "類不與鬼畜人之十意同何者葢前由習因所感",
    "X14n0298_008:0854c18": "今乃取圓意故也。",
    "X14n0298_008:0854c19": "阿難諸世間人不求常住(至)自此已還名為欲界。",
    "X14n0298_008:0854c20": "這一節經承前七趣之問今六酬天趣也初阿難",
    "X14n0298_008:0854c21": "下正明天趣初二句總明天趣之誤以不求常住",
    "X14n0298_008:0854c22": "即為誤也未能下先明欲界稱欲者非獨指婬欲",
    "X14n0298_008:0854c23": "說葢六天各有三種欲故一飲食二睡眠三婬欲",
    "X14n0298_008:0854c24": "因具此三故稱欲界今經但指婬欲說者良由阿",
    "X14n0298_008:0855a01": "難誤墮為緣發起此教是故偏指婬說又感生天",
    "X14n0298_008:0855a02": "報亦非欲薄即生必自通修十善得生其中此欲",
    "X14n0298_008:0855a03": "薄乃十善之一端耳未能下先明生第一天之因",
    "X14n0298_008:0855a04": "未能捨妻妾愛者以其正婬未戒但禁邪婬邪婬",
    "X14n0298_008:0855a05": "中心不動者即能感生四王天也凡外色俱名邪",
    "X14n0298_008:0855a06": "婬以不動故乃有一分正智明生澄鎣者澄是澄",
    "X14n0298_008:0855a07": "湛鎣是金之光色以顯智明之淨此智明者即生",
    "X14n0298_008:0855a08": "四天之因心耳故下句云命終之後隣於日月隣",
    "X14n0298_008:0855a09": "日月者指其感生之處謂四天王居須彌山半腹",
    "X14n0298_008:0855a10": "居半腹者去人間四萬二千由旬高與日月相對",
    "X14n0298_008:0855a11": "故云隣日月也四天名義見前解如是下結示第",
    "X14n0298_008:0855a12": "一天名於已下明第二天謂若人於己妻房婬愛",
    "X14n0298_008:0855a13": "微薄但於靜居之時欲念忽生是故不得全其靜",
    "X14n0298_008:0855a14": "味上文四王於邪婬不流今此正婬亦薄因心勝",
    "X14n0298_008:0855a15": "前故感第二天報超日月明者日月光明秪有八",
    "X14n0298_008:0855a16": "萬四千由旬之量照上四萬二千由旬照下四萬",
    "X14n0298_008:0855a17": "二千由旬旁亦如之今忉利天居須彌頂故云超",
    "X14n0298_008:0855a18": "日月之明也又須彌山高出人寰故云居人間之",
    "X14n0298_008:0855a19": "頂居人間頂者意明地居之天未能空居故如是",
    "X14n0298_008:0855a20": "下結示第二天名梵語忉利譯云三十三義見前",
    "X14n0298_008:0855a21": "解逢欲下明第三天逢欲交去無憶者明欲心愈",
    "X14n0298_008:0855a22": "薄於前但未能忘耳故欲境現時不違而與之交",
    "X14n0298_008:0855a23": "去則不思其欲念如浮雲輕拂實不注心故薄也",
    "X14n0298_008:0855a24": "於人下二句謂此人雖處人間於五欲事不甚繫",
    "X14n0298_008:0855b01": "心故動念少靜念多此明感生第三欲天之因心",
    "X14n0298_008:0855b02": "也此天離地居處空中又高八萬四千由旬其中",
    "X14n0298_008:0855b03": "天人各有身光照矚故稱朗然日月光量所不及",
    "X14n0298_008:0855b04": "故如是下結示第三天名梵語須燄摩譯云善時",
    "X14n0298_008:0855b05": "分此天以蓮華開合分晝夜故一切下明第四天",
    "X14n0298_008:0855b06": "一切時者謂晝時夜時或云窹時寐時也於一切",
    "X14n0298_008:0855b07": "時常居靜中則自無欲或有應觸來時雖靜未能",
    "X14n0298_008:0855b08": "違情暫應之耳應觸言欲境也以如此因心命終",
    "X14n0298_008:0855b09": "感生第四天上升下三句謂此天空居第二與下",
    "X14n0298_008:0855b10": "界地居二天及於人間俱不相接遠諸麤濁故曰",
    "X14n0298_008:0855b11": "精微乃至下二句謂劫壞三灾不及者必約彌勒",
    "X14n0298_008:0855b12": "內院說若其外院是凡夫報生安得三灾不及內",
    "X14n0298_008:0855b13": "院乃是補處大聖所居漏與無漏逈隔是故劫灾",
    "X14n0298_008:0855b14": "不及也如是下結示第四天名梵語兜率陀譯云",
    "X14n0298_008:0855b15": "知足於諸欲中知止足故我無下明第五天初二",
    "X14n0298_008:0855b16": "句於欲愛心我無彼有亦未能違應彼行事則我",
    "X14n0298_008:0855b17": "無樂橫陳者謂我本無心橫應彼事不唯無心實",
    "X14n0298_008:0855b18": "猶厭之勉強行事故曰橫陳味如嚼蠟者約喻說",
    "X14n0298_008:0855b19": "蠟性本淡嚼之無味喻橫陳欲事味薄之甚也以",
    "X14n0298_008:0855b20": "如此因心感生第五天生越化地者越是超越謂",
    "X14n0298_008:0855b21": "下界諸天各有報境福隨厚薄於欲境未自在故",
    "X14n0298_008:0855b22": "生此天者福皆厚故自能變化欲境隨意受用超",
    "X14n0298_008:0855b23": "越下天之無化自居化地地即處也故云生越化",
    "X14n0298_008:0855b24": "地如是下結示第五天名謂樂自變化名樂變化",
    "X14n0298_008:0855c01": "天無世下明第六天初二句無世心同世事者謂",
    "X14n0298_008:0855c02": "我全無欲但未能越於世禮則夫妻名分猶存也",
    "X14n0298_008:0855c03": "行事交者謂欲境現前尚有交迹雖交而心不染",
    "X14n0298_008:0855c04": "故云了然超越以如此因心感生第六天出超化",
    "X14n0298_008:0855c05": "無化者化指變化天無化指下餘天化與無化俱",
    "X14n0298_008:0855c06": "超如是下結示第六天名稱他化自在者謂諸欲",
    "X14n0298_008:0855c07": "境不勞自化由他變化為我受用故稱他化自在",
    "X14n0298_008:0855c08": "阿難下總結欲界名也形雖出動者言其自下而",
    "X14n0298_008:0855c09": "上欲動漸輕漸出雖身形離動而心迹未忘故曰",
    "X14n0298_008:0855c10": "尚交俱舍論頌曰六受欲交抱執手笑視婬葢指",
    "X14n0298_008:0855c11": "四王忉利交抱如人間夜摩但執手兜率笑而已",
    "X14n0298_008:0855c12": "上二天以熟視為欲故今文云心迹尚交即彼意",
    "X14n0298_008:0855c13": "也末一句總結可知。",
    "X14n0298_008:0855c15": "大佛頂如來密因修證了義諸菩薩萬行首楞嚴經",
    "X14n0298_008:0855c16": "直解卷第八"
}