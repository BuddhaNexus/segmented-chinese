{
    "T46n1912_09b:0416b06": "folio_9b 止觀輔行傳弘決卷第九之二",
    "T46n1912_09b:0416b08": "唐毘陵沙門湛然述",
    "T46n1912_09b:0416b09": "次明亦漏無漏禪。初明來意者。準禪門",
    "T46n1912_09b:0416b10": "中根性有三。故慧多定少為說六妙。此六",
    "T46n1912_09b:0416b11": "妙門多於欲界發無漏故。是故未必備須",
    "T46n1912_09b:0416b12": "上地。又歷一切因緣六度。是故判屬慧多定",
    "T46n1912_09b:0416b13": "少。若定多慧少為說特勝。特勝禪中慧性少",
    "T46n1912_09b:0416b14": "故。故至上地方發無漏。若定慧等為說通",
    "T46n1912_09b:0416b15": "明。通明禪中定慧性等。觀慧深細具發根本。",
    "T46n1912_09b:0416b16": "從下至上皆發無漏。此是隨機順習之說。",
    "T46n1912_09b:0416b17": "若對治者。沈多應修慧多定少。散多應修",
    "T46n1912_09b:0416b18": "定多慧少。沈散等者應修等觀。彼明法相",
    "T46n1912_09b:0416b19": "則辯隨機對治之說。今此明發但隨發判。",
    "T46n1912_09b:0416b20": "問。今文何故不明六妙門耶。答。初數及隨",
    "T46n1912_09b:0416b21": "在前根本中說。後四入理非今所論。況俱",
    "T46n1912_09b:0416b22": "是修相。故此不論。言來意者。問。何名特",
    "T46n1912_09b:0416b23": "勝。答。修九想起過。是故佛令修於特勝。",
    "T46n1912_09b:0416b24": "此觀特出勝於九想。故名特勝。如律云者。",
    "T46n1912_09b:0416b25": "十誦律云。佛在跋耆國婆求河上。四分律云。",
    "T46n1912_09b:0416b26": "婆求園。園在河上故也。令諸比丘修不淨",
    "T46n1912_09b:0416b27": "觀。諸比丘如教修習。於身生厭。如人以蛇",
    "T46n1912_09b:0416b28": "而繫其頸。或有諸比丘發心欲死。歎死求",
    "T46n1912_09b:0416b29": "刀自殺。或服毒藥自繫自墜。或轉相害。有",
    "T46n1912_09b:0416c01": "一比丘。便往鹿杖梵志所讚言。善人。汝能",
    "T46n1912_09b:0416c02": "殺我與汝衣鉢。時彼梵志即以利刀斷其",
    "T46n1912_09b:0416c03": "命根。有血污刀至河上洗。時有天魔從",
    "T46n1912_09b:0416c04": "水中出。住水上立讚梵志言。善人。汝得",
    "T46n1912_09b:0416c05": "大福。是沙門釋子未度者度。未脫者脫。兼",
    "T46n1912_09b:0416c06": "得衣鉢。如是乃殺六十比丘。因半月說戒。",
    "T46n1912_09b:0416c07": "佛問阿難。不見諸比丘。阿難具答。因斯",
    "T46n1912_09b:0416c08": "立制等。爾後改觀令修特勝。問。若爾者。何",
    "T46n1912_09b:0416c09": "不在不淨觀後列之。答。若依對治應如",
    "T46n1912_09b:0416c10": "所問。今依深淺故在前列。故大品廣乘品。",
    "T46n1912_09b:0416c11": "九想等禪皆在特勝後列。是則經亦依於淺",
    "T46n1912_09b:0416c12": "深。大黃下明愛策。初譬者。無漏觀如身。貪",
    "T46n1912_09b:0416c13": "欲如熱病。九想如瀉藥。自害如太過。未",
    "T46n1912_09b:0416c14": "知盡漏名為身弱。唯專厭身如弊之。藥",
    "T46n1912_09b:0416c15": "本治病令身康復。今病雖去令身困弊。故",
    "T46n1912_09b:0416c16": "云弊之。更修特勝如並補。猶帶不淨如",
    "T46n1912_09b:0416c17": "並下。進發無漏如身復。策勝下判。有觀下",
    "T46n1912_09b:0416c18": "明假實。初法。次譬。云如廉食人者。即治貪",
    "T46n1912_09b:0416c19": "欲人也。存身修觀如噉猪䐗。念處觀身",
    "T46n1912_09b:0416c20": "如著糞物。不即自害如猶彊食。九想觀成",
    "T46n1912_09b:0416c21": "猶如臭猪。雇人自害如不復食。廉字非體",
    "T46n1912_09b:0416c22": "應作此䭑。即薄食也。合如文。特勝發者下",
    "T46n1912_09b:0416c23": "正明發相。此十六法對四念處及四根本。一",
    "T46n1912_09b:0416c24": "一念處中皆云若對道品者。念處屬道品",
    "T46n1912_09b:0416c25": "此從通說。故指道品。從初知息出至除諸",
    "T46n1912_09b:0416c26": "身行。有五特勝名身念處。初云入出息者。",
    "T46n1912_09b:0416c27": "入至臍出至鼻照之不亂。乃至知於入輕",
    "T46n1912_09b:0416c28": "出重。入麁出細。入滑出澁。入冷出燸等。知息",
    "T46n1912_09b:0416c29": "長短者。大論五十三云。如旋師旋師弟子知",
    "T46n1912_09b:0417a01": "繩長短。而根本暗證下。舉前根本與此辯",
    "T46n1912_09b:0417a02": "異。如灰覆火等三譬。並譬前根本無觀慧",
    "T46n1912_09b:0417a03": "也。火食婦如有身。灰夜盲如根本。今有觀",
    "T46n1912_09b:0417a04": "慧如除灰白日眼開。故知特勝並異根本。",
    "T46n1912_09b:0417a05": "前八觸觸身去。亦斥根本。倉者穀藏也。穀等",
    "T46n1912_09b:0417a06": "即五穀也。穀即五之通名。穀者實也。五種成",
    "T46n1912_09b:0417a07": "實名之為穀。五謂黍稷麥稻麻。次從心受",
    "T46n1912_09b:0417a08": "喜下。三特勝對受念處。次心作喜下。三特",
    "T46n1912_09b:0417a09": "勝對心念處。大集等者。此引大集證無內",
    "T46n1912_09b:0417a10": "淨。今但云心作喜。即似無內淨故同大集。",
    "T46n1912_09b:0417a11": "從觀無常下。五特勝名法念處。言餘處亦",
    "T46n1912_09b:0417a12": "觀。未為別治等者。從知息出入來。並觀無",
    "T46n1912_09b:0417a13": "常。此但通相知無常耳。至第四禪此禪息",
    "T46n1912_09b:0417a14": "斷。故外道計之以為常也。故觀無常偏治",
    "T46n1912_09b:0417a15": "此地。又至四空彌須辯異。故空處文其言",
    "T46n1912_09b:0417a16": "猶略。應云空散是欲識其欲散。故名離欲。",
    "T46n1912_09b:0417a17": "又以觀慧觀此離欲。應云離是離欲。名",
    "T46n1912_09b:0417a18": "觀離欲。無所有處言若多若少者。識處為",
    "T46n1912_09b:0417a19": "多無所有處為少。今有觀慧離是多少。故",
    "T46n1912_09b:0417a20": "云皆無。少即是滅故云觀滅。此十六下總結",
    "T46n1912_09b:0417a21": "也。橫對念處理異根本。竪對根本復依念",
    "T46n1912_09b:0417a22": "處。依念處故異單根本。故舉譬云如食無",
    "T46n1912_09b:0417a23": "鹽等。單發根本如食淡。特勝有觀如加",
    "T46n1912_09b:0417a24": "鹽。根本淺深故云竪。念處法等故云橫。文",
    "T46n1912_09b:0417a25": "初雖不列數。名義已足不須別釋。唯初身",
    "T46n1912_09b:0417a26": "念五法。名相稍隱。一知息入。二知息出。三知",
    "T46n1912_09b:0417a27": "息長短。四知息遍身。五除諸身行。餘文可",
    "T46n1912_09b:0417a28": "見。禪門中問特勝依何地。答。解者不同。有",
    "T46n1912_09b:0417a29": "師云。但在欲界未到乃至初禪。上地非不得",
    "T46n1912_09b:0417b01": "之。以觀法不足故。如第四禪無出。入息",
    "T46n1912_09b:0417b02": "及以喜樂。以明念處不便故也。又有一師。",
    "T46n1912_09b:0417b03": "具如今文及法界次第禪門中說。並依經故",
    "T46n1912_09b:0417b04": "作此釋也。有一師云。對四念處可爾。但",
    "T46n1912_09b:0417b05": "分之不調。應如無漏十六行相一諦各四。",
    "T46n1912_09b:0417b06": "於一念處各四特勝。身行者何必指出入",
    "T46n1912_09b:0417b07": "息。必須心受乃能造行。是故第五入受念",
    "T46n1912_09b:0417b08": "處。此師對地亦與今同。但對念處小不定",
    "T46n1912_09b:0417b09": "耳。○次明通明者。初來意中。言見三十六",
    "T46n1912_09b:0417b10": "物者。前特勝中明三十六與此不異。又諸",
    "T46n1912_09b:0417b11": "文皆云內外中間各十二物。唯禪門中但分",
    "T46n1912_09b:0417b12": "內外。外有十物。內二十六。於中二十二是",
    "T46n1912_09b:0417b13": "地。十四是水。而不分名相所屬地水。應云",
    "T46n1912_09b:0417b14": "髮毛爪齒薄皮厚皮筋肉骨髓十脾腎肝膽肺",
    "T46n1912_09b:0417b15": "大腸小腸心胃胞十屎尿垢汗淚涕唾膿血",
    "T46n1912_09b:0417b16": "脈十黃痰白痰癊肪𦙽腦膜六此三十六中",
    "T46n1912_09b:0417b17": "髮毛爪齒垢汗淚涕唾屎尿。此十屬外。餘者",
    "T46n1912_09b:0417b18": "屬內。十中除髮毛爪齒加膿血肪𦙽黃痰",
    "T46n1912_09b:0417b19": "白痰癊髓腦。此十四屬水。餘者屬地。若",
    "T46n1912_09b:0417b20": "各分十二隨相可知。華嚴等者。禪門中問",
    "T46n1912_09b:0417b21": "何名通明。答。此禪觀法無別名目。北國諸",
    "T46n1912_09b:0417b22": "師修得此禪欲以示人。既不知名立名不",
    "T46n1912_09b:0417b23": "定。試欲安置根本禪中。而法相逈異。若對",
    "T46n1912_09b:0417b24": "特勝名目全殊。始對背捨觀行條別。所以",
    "T46n1912_09b:0417b25": "諸師名為通明。又有二解。初云。修時三事",
    "T46n1912_09b:0417b26": "通觀。故名為通。此法明淨能開心眼。觀一",
    "T46n1912_09b:0417b27": "達三所見無障。故名為明。此釋與今文異。",
    "T46n1912_09b:0417b28": "又更一釋與今文同。所以得通明名者。因",
    "T46n1912_09b:0417b29": "中說果故云通明。問。若爾。餘禪亦得何但",
    "T46n1912_09b:0417c01": "此耶。答。餘禪雖得不如此疾。是故諸師以",
    "T46n1912_09b:0417c02": "之為名。問。大集中釋名為如心乃至住大",
    "T46n1912_09b:0417c03": "住等。何不依之而名通明耶。答。大集經中",
    "T46n1912_09b:0417c04": "但云寶炬。名猶通漫未足可以與諸禪",
    "T46n1912_09b:0417c05": "辯異。請觀音中觀於心脈亦似此禪。故",
    "T46n1912_09b:0417c06": "云是此意也。亦未足釋此禪名也。從當",
    "T46n1912_09b:0417c07": "知下既無的判。是故但以通明為名。次正",
    "T46n1912_09b:0417c08": "明發中。初約大集五支。先列。次釋。釋文且",
    "T46n1912_09b:0417c09": "依大集寶炬以釋其相。禪門雖云無的名",
    "T46n1912_09b:0417c10": "目。釋義必依大集之文。不同諸師云無安",
    "T46n1912_09b:0417c11": "致處。初釋覺支。經有五句合而為三。初別",
    "T46n1912_09b:0417c12": "約二諦釋二覺。次合約真俗釋二思惟。三",
    "T46n1912_09b:0417c13": "約三諦以釋心性。初釋如心可見。次又識",
    "T46n1912_09b:0417c14": "俗諦下釋大覺。準禪門釋九十九等者。大",
    "T46n1912_09b:0417c15": "小骨三百六十。髓九十九重。此骨間復有諸",
    "T46n1912_09b:0417c16": "蟲。四頭四口九十九尾。其數非一。腦有四",
    "T46n1912_09b:0417c17": "分分有十四重。五藏葉葉相覆如蓮華。孔",
    "T46n1912_09b:0417c18": "竅空疎內外相通。各有九十九重。亦有八萬",
    "T46n1912_09b:0417c19": "戶蟲。於中住止互相使役。音聲言語去來動",
    "T46n1912_09b:0417c20": "息等。具如禪門修證中說。從思惟去所言",
    "T46n1912_09b:0417c21": "真俗者。秖是向所明真俗耳。乃至定支漸深",
    "T46n1912_09b:0417c22": "細故。辯異如文。心行下釋觀支。言上覺支",
    "T46n1912_09b:0417c23": "是解者。上根本支直覺八觸。暗證無觀故",
    "T46n1912_09b:0417c24": "斥云解。心住下釋定支。不釋喜安二支也。",
    "T46n1912_09b:0417c25": "指廣如文。發此下明諸地位。言初禪如",
    "T46n1912_09b:0417c26": "泡。乃至第四如鏡像者。展轉相望漸漸深",
    "T46n1912_09b:0417c27": "細。故約喻體以辯相貌。入無色界無色",
    "T46n1912_09b:0417c28": "可喻。是故喻支但至四禪。無色但云三事",
    "T46n1912_09b:0417c29": "空等。滅非想三種受想者。若法行比丘作是",
    "T46n1912_09b:0418a01": "思惟。若有識想觸想及虛空想。若修無想",
    "T46n1912_09b:0418a02": "永滅此想。想雖有三並是所滅。又滅大地",
    "T46n1912_09b:0418a03": "通心所中受想心所。是故通名滅受想也。婆",
    "T46n1912_09b:0418a04": "沙云。是定亦滅餘心所法。何故但云滅受",
    "T46n1912_09b:0418a05": "想耶。答。有云。唯滅此二。有云。此二勝故。有",
    "T46n1912_09b:0418a06": "云。亦滅餘心所且從勝說。又云。此二極為",
    "T46n1912_09b:0418a07": "行者作疲極故。受於色作疲勞想於無",
    "T46n1912_09b:0418a08": "色作疲勞。又此二法於二界中為勝故。受",
    "T46n1912_09b:0418a09": "於色勝想於無色勝。又能生於二種惑故。",
    "T46n1912_09b:0418a10": "受生愛想生見。又問。此定為是有心為是",
    "T46n1912_09b:0418a11": "無心。答。尊者陀提婆說云。有心若無心者。",
    "T46n1912_09b:0418a12": "云何說從彼定起名死耶。如有比丘於",
    "T46n1912_09b:0418a13": "日初分欲乞食去。時天大雨恐損衣色。",
    "T46n1912_09b:0418a14": "立誓入滅定乃至雨止。雨經兩月乃止。比",
    "T46n1912_09b:0418a15": "丘定起即死。色界不須段食入則經久。問。",
    "T46n1912_09b:0418a16": "入時不立誓何法而起。答。如有心定法自",
    "T46n1912_09b:0418a17": "應起。又問曰。三業之中何業先起後滅。答。",
    "T46n1912_09b:0418a18": "若入定時先滅口次滅身後滅意。起則逆",
    "T46n1912_09b:0418a19": "次先起於意。不可身起而意不起。問。滅定",
    "T46n1912_09b:0418a20": "何別。答。滅是一剎那定是久相續。問。心不",
    "T46n1912_09b:0418a21": "動名定。此定無心云何不動。答。雖無心",
    "T46n1912_09b:0418a22": "不動。有四大相續。次有俗觀下判漏無漏",
    "T46n1912_09b:0418a23": "者。此中判前如心等行大行等中真俗及漏",
    "T46n1912_09b:0418a24": "無漏也。仍帶皮肉等相。故名為俗及有漏",
    "T46n1912_09b:0418a25": "等。有深細如空之觀。名之為真及無漏也。",
    "T46n1912_09b:0418a26": "此禪等者斥成論師。有漏名事無漏名理。",
    "T46n1912_09b:0418a27": "故知此禪一一地中。皆有觀慧真俗相即。況",
    "T46n1912_09b:0418a28": "過非想至滅受想。尚過特勝況根本耶。故",
    "T46n1912_09b:0418a29": "斥論師不知用之為八解脫。而但以根",
    "T46n1912_09b:0418b01": "本為事禪耶。道謂道共。定謂定共。次引",
    "T46n1912_09b:0418b02": "毘曇斥成論師。毘曇明義不失義理。如汝",
    "T46n1912_09b:0418b03": "所解。但有無漏理定。無八解脫事禪。當知",
    "T46n1912_09b:0418b04": "汝論無俱解脫。約外道下破成論師。還",
    "T46n1912_09b:0418b05": "將彼論戒慧難彼論師。是則下結難。客醫",
    "T46n1912_09b:0418b06": "等者既無八解則無客定。將何以異外道",
    "T46n1912_09b:0418b07": "禪耶。言八術者。大經第二云。復有明醫",
    "T46n1912_09b:0418b08": "曉八種術從遠方來。經文自解八術有八",
    "T46n1912_09b:0418b09": "復次。一一復次皆自結喻云。除一闡提。古",
    "T46n1912_09b:0418b10": "人共云。喻於八正以治八倒。章安云。有十",
    "T46n1912_09b:0418b11": "種醫。但除圓教後心即是如來。餘有十人。",
    "T46n1912_09b:0418b12": "並須治之。果未滿故。謂圓初心中心。三教",
    "T46n1912_09b:0418b13": "菩薩兩教二乘。斷結外道苦行外道。空見外",
    "T46n1912_09b:0418b14": "道。此十醫中二是圓醫。善下八法名曉八",
    "T46n1912_09b:0418b15": "術。當知成論既無客定。但有斷結苦行等",
    "T46n1912_09b:0418b16": "三。又云。三達五根名為八術。又云。無常常",
    "T46n1912_09b:0418b17": "等各四為八。據此二義則成論人八術全",
    "T46n1912_09b:0418b18": "無。無常等四尚自不成。云何異於斷結等",
    "T46n1912_09b:0418b19": "三。餘在釋籤中明。○次不淨下明無漏等。",
    "T46n1912_09b:0418b20": "禪門明修故通列九。謂九想八念。十想背",
    "T46n1912_09b:0418b21": "捨。勝處一切處。九次第師子超越。今文無",
    "T46n1912_09b:0418b22": "者。八念十想已如前簡。勝處一切處合在背",
    "T46n1912_09b:0418b23": "捨中明之。九定等三是果地法。若昔已得",
    "T46n1912_09b:0418b24": "不復生此。是故此三今亦不論。今文加彼",
    "T46n1912_09b:0418b25": "大不淨慈心因緣念佛神通者。大不淨與九",
    "T46n1912_09b:0418b26": "想但是麁細總別之殊。慈心彼文合在根本",
    "T46n1912_09b:0418b27": "為十二門。念佛彼文在八念中。神通既是諸",
    "T46n1912_09b:0418b28": "禪之用。彼但明修是故不列。今恐習發故須",
    "T46n1912_09b:0418b29": "列之。故知所列法相廣略。各有其意。今初",
    "T46n1912_09b:0418c01": "九想者。若欲修習應往禪門。委尋其相。然",
    "T46n1912_09b:0418c02": "此行者必須戒淨念心不悔。易受觀法能",
    "T46n1912_09b:0418c03": "破貪欲。初標二人。次明二人發相。先明壞",
    "T46n1912_09b:0418c04": "法人者。初此人下明壞法意。既無骨人可",
    "T46n1912_09b:0418c05": "觀。是故進至第九燒想。既無下辯異。願",
    "T46n1912_09b:0418c06": "智頂禪者。此壞法人不修背捨乃至超越。此",
    "T46n1912_09b:0418c07": "超越禪最為高上。故名為頂。此禪又能轉",
    "T46n1912_09b:0418c08": "壽為福。轉福為壽名為願智。大論十九云。",
    "T46n1912_09b:0418c09": "欲知三世事隨願即知。亦名無諍。能令他",
    "T46n1912_09b:0418c10": "心不起諍故。此超越禪亦具四辯。俱舍二",
    "T46n1912_09b:0418c11": "十七云。以願為先引起妙智。如願而了故",
    "T46n1912_09b:0418c12": "名願智。雖言燒滅等者。身想雖無而身實",
    "T46n1912_09b:0418c13": "在。如滅受想。受想雖滅而身實證。此人下",
    "T46n1912_09b:0418c14": "辯壞法人有退無退。如毘曇等者。婆沙中",
    "T46n1912_09b:0418c15": "問。阿羅漢退。不應二三兩果亦退。答。阿羅",
    "T46n1912_09b:0418c16": "漢退牽二果退。猶如沙井上下有甎中間",
    "T46n1912_09b:0418c17": "唯砂。上甎若頹。從上至下。其中間砂。豈得",
    "T46n1912_09b:0418c18": "不頹。四果如上甎。二果如中砂。初果如底",
    "T46n1912_09b:0418c19": "下。若至底竟不復得去。問。若至初果亦",
    "T46n1912_09b:0418c20": "應言退第二第三。答。如人墮於三層之屋。",
    "T46n1912_09b:0418c21": "彼亦如是。雖即不言退第二三。二三實退。",
    "T46n1912_09b:0418c22": "復次二三是第四因。其果既退其因亦退。若",
    "T46n1912_09b:0418c23": "爾。初果亦是第四果因。亦應說退。答。初果",
    "T46n1912_09b:0418c24": "之前更無有果。若彼退時更無住處。若許",
    "T46n1912_09b:0418c25": "初退則有多妨。本是見諦今非見諦。本是",
    "T46n1912_09b:0418c26": "得果今非得果。本是決定今非決定。本是聖",
    "T46n1912_09b:0418c27": "人今非聖人。離如是過故不說退。問。退",
    "T46n1912_09b:0418c28": "經幾時。答。經少時乃至自不知退。若自",
    "T46n1912_09b:0418c29": "知退當修勝進方便。復次彼煩惱現在前",
    "T46n1912_09b:0419a01": "時。心生慚愧速作方便。如明眼人晝日平",
    "T46n1912_09b:0419a02": "地顛蹶。尋即還起四方顧視無見者不。彼",
    "T46n1912_09b:0419a03": "亦如是。若佛若聖弟子善人無見我者不。",
    "T46n1912_09b:0419a04": "亦如煖身體人有小火墮在身上。尋即除",
    "T46n1912_09b:0419a05": "却。問。既退兩果。兩果不應作者為作不耶。",
    "T46n1912_09b:0419a06": "答。不作也。果人所行異凡夫故。然慧解脫",
    "T46n1912_09b:0419a07": "亦不併退。有退義故故說有退。阿含下引",
    "T46n1912_09b:0419a08": "第三果退以為類例。亦是不得事禪之人。",
    "T46n1912_09b:0419a09": "此人雖退不失道共。此生還得。故知阿含",
    "T46n1912_09b:0419a10": "與婆沙意同。既言欲飽自來。即是於初果",
    "T46n1912_09b:0419a11": "身中。作初果人所作事也。皆不失道共故",
    "T46n1912_09b:0419a12": "得為例。若然下判無事禪成慧解脫。並",
    "T46n1912_09b:0419a13": "依世道用欣厭斷。故名世智。若無漏道隨",
    "T46n1912_09b:0419a14": "依一地。斷自上下三界諸惑兼得滅定。是",
    "T46n1912_09b:0419a15": "故不退。若不壞下次釋不壞法人。初明不",
    "T46n1912_09b:0419a16": "壞法相。言觀練熏修者。具如法界次第中",
    "T46n1912_09b:0419a17": "說。言練禪者即九次第定。具如摩耶經云。",
    "T46n1912_09b:0419a18": "入初禪已次入二禪。如是次第至滅受想",
    "T46n1912_09b:0419a19": "定。依於九處次第而入。故得名也。又入無",
    "T46n1912_09b:0419a20": "間故名為次第。言熏禪者。即師子奮迅。猶",
    "T46n1912_09b:0419a21": "如師子奮諸塵土。謂奮迅入出。所言入者",
    "T46n1912_09b:0419a22": "具入九定。從下以至滅定為順。所言逆",
    "T46n1912_09b:0419a23": "者。從滅定起復入非想。如是次第復至初",
    "T46n1912_09b:0419a24": "禪。所言出者。逆順皆經入一散心。言修禪",
    "T46n1912_09b:0419a25": "者即是超越。謂超入超出各有若逆若順及",
    "T46n1912_09b:0419a26": "以逆順。順者。離欲入初禪。從初禪超入非",
    "T46n1912_09b:0419a27": "想處。非想處超入滅定。滅定超入二禪。二",
    "T46n1912_09b:0419a28": "禪超入滅定。如是乃至非想。所言逆者。從",
    "T46n1912_09b:0419a29": "滅定起入初禪。初禪起入非想。非想起入",
    "T46n1912_09b:0419b01": "初禪。如是無所有處乃至二禪。言逆順者。",
    "T46n1912_09b:0419b02": "從上超下從下超上。相對交過還至滅定",
    "T46n1912_09b:0419b03": "及以初禪。三種出者如入無異。但逆及順。",
    "T46n1912_09b:0419b04": "皆須經一散心中已次入諸定。委在法界",
    "T46n1912_09b:0419b05": "次第及大品大論。若依涅槃後分練熏義同。",
    "T46n1912_09b:0419b06": "修禪稍異。經云。有二種。一者與此文同。二",
    "T46n1912_09b:0419b07": "者超一超二。或至全超。言一二者不能",
    "T46n1912_09b:0419b08": "遠超。言遠超者必能一二。若修時下對修",
    "T46n1912_09b:0419b09": "辯發。愛多等者。今此並約九想自身他身",
    "T46n1912_09b:0419b10": "以為內外。廣如大論二十一釋背捨中說。",
    "T46n1912_09b:0419b11": "又云。初習觀時俱觀。習熟除內。亦可愛多",
    "T46n1912_09b:0419b12": "觀外謂九想。見多觀身謂背捨。內外俱觀",
    "T46n1912_09b:0419b13": "謂勝處。於坐下正明發相。不壞法人但至",
    "T46n1912_09b:0419b14": "第八。𦠇麁鄧切潰者散也。𭱨𭱨者汁流貌。字",
    "T46n1912_09b:0419b15": "無正體。滂沱者亦流貌。未見下明功能。初",
    "T46n1912_09b:0419b16": "明治欲功能。初法二譬明觀成生厭。如捉",
    "T46n1912_09b:0419b17": "淨法婆羅門者。大論二十二釋十想至食不",
    "T46n1912_09b:0419b18": "淨想中云。如一婆羅門修淨潔法。有因緣",
    "T46n1912_09b:0419b19": "事至不淨國。念言。我當云何離此不淨食",
    "T46n1912_09b:0419b20": "得清淨食耶。見一老母賣白髓餅。便語之",
    "T46n1912_09b:0419b21": "言。我有緣住此百日。常作此餅來送與我。",
    "T46n1912_09b:0419b22": "多與汝直。老母日日送之。婆羅門歡喜貪著",
    "T46n1912_09b:0419b23": "飽食。後時作餅日漸無色無味。即問之言。",
    "T46n1912_09b:0419b24": "何緣爾耶。老母答言。癰瘡已差。婆羅門言。此",
    "T46n1912_09b:0419b25": "何語耶。答言。我大家夫人隱處有癰。以麵",
    "T46n1912_09b:0419b26": "酥甘草傅之。癰熱膿出和合酥餅。日日如",
    "T46n1912_09b:0419b27": "是。是故餅味及色俱好。今夫人癰差。何處更",
    "T46n1912_09b:0419b28": "得。婆羅門聞之。以拳自打槌胸乾嘔。我當",
    "T46n1912_09b:0419b29": "云何破此淨法我為了矣。棄捨緣事馳還",
    "T46n1912_09b:0419c01": "本國。行人亦爾。著好飲食觀見不淨。不復",
    "T46n1912_09b:0419c02": "可貪。今借喻假想意亦如是。身如癰餅",
    "T46n1912_09b:0419c03": "謂之為淨。若知不淨還於涅槃清淨本國。",
    "T46n1912_09b:0419c04": "若證下觀成。尚不下舉況厭相。嗚字應作",
    "T46n1912_09b:0419c05": "歍。口相近也。若作嗚嗚呼字耳。如是想者下",
    "T46n1912_09b:0419c06": "與特勝辯異。如貪食人等者。愛身如貪",
    "T46n1912_09b:0419c07": "食穢身如猪䐗。實觀如審知。存身如彊食",
    "T46n1912_09b:0419c08": "見蟲如假想。厭彊如不食。前特勝下合喻。",
    "T46n1912_09b:0419c09": "特勝是實觀。九想是假想。故下引證。六賊者",
    "T46n1912_09b:0419c10": "六欲也。此九通能治於六欲。若別治者。死想",
    "T46n1912_09b:0419c11": "治威儀言語二欲。脹壞噉三治形貌一欲。血",
    "T46n1912_09b:0419c12": "塗膿爛青瘀三治色一欲。骨燒二治細滑一",
    "T46n1912_09b:0419c13": "欲。九想又復通治所著人欲散治人相欲。",
    "T46n1912_09b:0419c14": "能動九十八使山故。所治最彊。言怨詐者。",
    "T46n1912_09b:0419c15": "愛如怨家詐為親友。令人起貪如詐親。牽",
    "T46n1912_09b:0419c16": "人入惡如怨家。具如大經二十一。如是下",
    "T46n1912_09b:0419c17": "明助大小乘功能。初正釋。次引證。初文者。",
    "T46n1912_09b:0419c18": "或隨本習或隨現觀。故大小乘同為貪欲",
    "T46n1912_09b:0419c19": "之所障礙。障去習發遂本所期。今時行者言",
    "T46n1912_09b:0419c20": "雖尚深寧免愛縛。不信此觀豈會真理。",
    "T46n1912_09b:0419c21": "釋論下破謬。兼證九想能發大乘。故知諸",
    "T46n1912_09b:0419c22": "師不體論意。○次釋背捨。初重判淺深。前",
    "T46n1912_09b:0419c23": "三是根本是有漏名根本味。特勝通明名根",
    "T46n1912_09b:0419c24": "本淨。九想已去觀練熏修名四事定。今於",
    "T46n1912_09b:0419c25": "事定但說觀禪。於觀禪中文猶未盡。次九",
    "T46n1912_09b:0419c26": "想後以明背捨。復應簡云練熏修三非今",
    "T46n1912_09b:0419c27": "所明。文在後簡大小別故。言總別者。總",
    "T46n1912_09b:0419c28": "與不壞人共。別在菩薩行。又背捨下判因",
    "T46n1912_09b:0419c29": "果以釋名。言因中說果者。有人云。背捨即",
    "T46n1912_09b:0420a01": "是解脫異名。今以衍門往驗意則不然。大",
    "T46n1912_09b:0420a02": "品云。菩薩依背捨入九定。及身證那含雖",
    "T46n1912_09b:0420a03": "得九定。亦復未受八解之名。故知因時厭",
    "T46n1912_09b:0420a04": "背捨離煩惱。名為背捨。後時具足觀練熏",
    "T46n1912_09b:0420a05": "修。發真無漏三界結盡。爾時背捨轉名解",
    "T46n1912_09b:0420a06": "脫。故知背捨在因解脫在果。若名背捨為",
    "T46n1912_09b:0420a07": "解脫者。即是因中說果義乃至果中說因",
    "T46n1912_09b:0420a08": "義。亦可通。若言異名乃成大妨。故婆沙中",
    "T46n1912_09b:0420a09": "問。背捨是何義。答。背捨是棄義。初二棄色",
    "T46n1912_09b:0420a10": "愛心。第三棄不淨心。從第四去至非想處。",
    "T46n1912_09b:0420a11": "棄下地法。滅受想法棄一切有緣。尊者和須",
    "T46n1912_09b:0420a12": "蜜云。得脫義是解脫義得脫煩惱故也。又",
    "T46n1912_09b:0420a13": "虛想得解名為解脫。故知論文亦是背捨從",
    "T46n1912_09b:0420a14": "因解脫從果。故今文中從背者已下。重述",
    "T46n1912_09b:0420a15": "從因義邊以釋背捨。言淨潔五欲者。禪門",
    "T46n1912_09b:0420a16": "中云。欲界凡夫迷情貪著不淨之法。以為淨",
    "T46n1912_09b:0420a17": "妙。名不淨五欲。從欲界定乃至非想雖有",
    "T46n1912_09b:0420a18": "著心。猶名淨潔五欲。今以背捨無漏對治厭",
    "T46n1912_09b:0420a19": "離不著。故名背捨淨潔五欲。若破下次明",
    "T46n1912_09b:0420a20": "對治。外約九想。內約背捨。隨人不同故立",
    "T46n1912_09b:0420a21": "觀各異。一內有去。略列初後二名。釋中一",
    "T46n1912_09b:0420a22": "一標名解釋。故不煩預列。所言下正明。初",
    "T46n1912_09b:0420a23": "背捨發中初略釋。次若修下廣釋。於中先對",
    "T46n1912_09b:0420a24": "禪門辯異。次行者下正明發。初內有色中",
    "T46n1912_09b:0420a25": "先正釋。云忽見自身等者。以初修時皆從",
    "T46n1912_09b:0420a26": "足起。今發亦然。又從足起易成故也。如發",
    "T46n1912_09b:0420a27": "八觸足發多進等。𣫝者亦作𭔠。深山谷也。",
    "T46n1912_09b:0420a28": "此不淨屍如空山谷。故曰也。薩埵等者。明",
    "T46n1912_09b:0420a29": "此觀法能助大乘菩薩之行。故令薩埵自厭",
    "T46n1912_09b:0420b01": "其身。即金光明薩埵王子。投身餓虎者。並",
    "T46n1912_09b:0420b02": "由得此背捨觀故。大經下引正。聖行品云。",
    "T46n1912_09b:0420b03": "依因指骨以拄足骨。依因足骨以拄踝骨。",
    "T46n1912_09b:0420b04": "依因踝骨以拄膞骨。依因膞骨以拄膝骨。",
    "T46n1912_09b:0420b05": "依因膝骨以拄髀骨。依因髀骨以拄臗骨。",
    "T46n1912_09b:0420b06": "依因臗骨以拄腰骨。依因腰骨以拄脊骨。",
    "T46n1912_09b:0420b07": "依因脊骨以拄項骨。依因項骨以拄頷骨。",
    "T46n1912_09b:0420b08": "依因頷骨以拄牙齒。上有髑髏。復因項骨",
    "T46n1912_09b:0420b09": "以拄肩骨。依因肩骨以拄臂骨。依因臂骨",
    "T46n1912_09b:0420b10": "以拄腕骨。依因腕骨以拄掌骨。依因掌骨",
    "T46n1912_09b:0420b11": "以拄指骨。如是三百三十六骨展轉相依。一",
    "T46n1912_09b:0420b12": "一諦觀皆悉遍知。今此文云指𭽻如泡乃至",
    "T46n1912_09b:0420b13": "頂者。先想壞皮肉從下向上。一指二指乃",
    "T46n1912_09b:0420b14": "至頭頂。乃至逆緣從上向下至骨想成。次",
    "T46n1912_09b:0420b15": "明外觀色中初欲定。次未到。此法增進等",
    "T46n1912_09b:0420b16": "者。經論不同。或云青黃赤白。光隨向上等",
    "T46n1912_09b:0420b17": "者。此是光未成相。漸至成就則遍十方。如",
    "T46n1912_09b:0420b18": "須彌等者。如須彌山四方土地有情海水。",
    "T46n1912_09b:0420b19": "皆隨山面而為一色。今此四色亦復如是。",
    "T46n1912_09b:0420b20": "皆遍十方各同其色。一一色處復不相妨。",
    "T46n1912_09b:0420b21": "如是下發初禪。初正明定相。薳久等者更却",
    "T46n1912_09b:0420b22": "牒前。光初發時但久觀骨光應自發。次一",
    "T46n1912_09b:0420b23": "色下明支林功德。初總標列。初色下釋五支。",
    "T46n1912_09b:0420b24": "言八色者。見地色如黃白淨潔之地。見",
    "T46n1912_09b:0420b25": "水色如深淵清澄之水。見火色如無煙清",
    "T46n1912_09b:0420b26": "淨之火。見風色如無塵迴淨之風。見青色",
    "T46n1912_09b:0420b27": "如金精山。見黃色如薝蔔華。見赤色如",
    "T46n1912_09b:0420b28": "春朝霞。見白色如珂貝雪。見色分明而無",
    "T46n1912_09b:0420b29": "質礙。復練骨人從頭至足。逆順數緣使速",
    "T46n1912_09b:0420c01": "成就。玄文釋背捨中。云光中見佛者彼明",
    "T46n1912_09b:0420c02": "聖行衍門故也。今且明事故略不論。忽發",
    "T46n1912_09b:0420c03": "宿習準彼應知。黮黮者他感切應作𪒠烏敢切",
    "T46n1912_09b:0420c04": "忘也。但此下辯異。云彼帶皮肉者。彼特勝",
    "T46n1912_09b:0420c05": "通明猶帶三十六物九十九等。若論下明邪",
    "T46n1912_09b:0420c06": "相。暗證下辯異。次明大小。初小中言若三",
    "T46n1912_09b:0420c07": "藏等者。真諦三藏也。若準三藏意觸從外",
    "T46n1912_09b:0420c08": "來。此依下今家判三藏釋。但在有漏。從大",
    "T46n1912_09b:0420c09": "乘去明大者。今文探取衍門開權意說。故",
    "T46n1912_09b:0420c10": "下結云界外法也。文中先舉三學況釋八",
    "T46n1912_09b:0420c11": "色。故知三學之中非但慧道經生不失。戒",
    "T46n1912_09b:0420c12": "定亦然。何者。戒是有為色法。定是有為心法。",
    "T46n1912_09b:0420c13": "命朽之時形俱無作。戒體雖謝無作戒業得",
    "T46n1912_09b:0420c14": "得不滅。以隨業道至未來故。由諸事定",
    "T46n1912_09b:0420c15": "能伏結惑。如蠱殘藏。由伏故斷如蠱害",
    "T46n1912_09b:0420c16": "命。以無漏慧得初果已。慧道勢分流至未",
    "T46n1912_09b:0420c17": "來。經於七生以盡殘惑。是故當知以戒",
    "T46n1912_09b:0420c18": "例慧。小乘事法尚至無漏經生不失。故知",
    "T46n1912_09b:0420c19": "實說一切事法並屬界外。當知此法本如來",
    "T46n1912_09b:0420c20": "藏中不思議法。覆相赴機以為權說。二乘不",
    "T46n1912_09b:0420c21": "了以為近計。故知不得專依有漏。若發下",
    "T46n1912_09b:0420c22": "結位如文。次明異解。此中所引成實毘曇。",
    "T46n1912_09b:0420c23": "成論同曇無德。毘曇同薩婆多。然毘曇云。",
    "T46n1912_09b:0420c24": "初二在未到中間及二禪。此中云欲界及二",
    "T46n1912_09b:0420c25": "禪者。準妙音師說。復有人云。又更一釋。并",
    "T46n1912_09b:0420c26": "前二論三意不同。今依下正釋。今依大論",
    "T46n1912_09b:0420c27": "並異三釋。前三雖異各有所以。成論據不",
    "T46n1912_09b:0420c28": "淨邊。前二在欲第三既淨故通四禪。毘曇前",
    "T46n1912_09b:0420c29": "二兩向說之。據骨人邊應在欲界。據放",
    "T46n1912_09b:0421a01": "光邊應在色界。後師據第四禪既證捨受",
    "T46n1912_09b:0421a02": "無厭背義。雖各一途終非通允。故今家解",
    "T46n1912_09b:0421a03": "依大論文並破三解。此一位既然。已下餘",
    "T46n1912_09b:0421a04": "位並準大論。次內無色相等者。明第二背",
    "T46n1912_09b:0421a05": "捨。於中先明內無色相。仍先明析滅。次明",
    "T46n1912_09b:0421a06": "體滅。體滅中又二。先法。次喻。喻如好馬等",
    "T46n1912_09b:0421a07": "者。欲滅骨人骨人即滅。名任人意。好人亦",
    "T46n1912_09b:0421a08": "爾。用此析體二種觀者。依於藏通二種門",
    "T46n1912_09b:0421a09": "故。準前文云是界外法亦可通於別圓法",
    "T46n1912_09b:0421a10": "也。亦恐宿曾修此門故。若但用小不須衍",
    "T46n1912_09b:0421a11": "門。若通教事禪亦可用衍。有此眾意故用",
    "T46n1912_09b:0421a12": "兩門。骨人去已新法未發者。位在中間未",
    "T46n1912_09b:0421a13": "發內淨。以不淨下明外觀色。初簡示色體。",
    "T46n1912_09b:0421a14": "次釋所以。若修下辯發不同。忽見下正釋",
    "T46n1912_09b:0421a15": "前文中間定相。又見下發二禪相。次明五",
    "T46n1912_09b:0421a16": "支結位。如文。三明淨背捨中初出異釋。",
    "T46n1912_09b:0421a17": "成論四禪共淨背捨者。前云成論判第三背",
    "T46n1912_09b:0421a18": "捨在於色界。故知四禪共淨背捨。今以兩禪",
    "T46n1912_09b:0421a19": "下今文正判。用此一意盡破前三。何者。以",
    "T46n1912_09b:0421a20": "極淨故在第四禪。勝處一切處非第四不",
    "T46n1912_09b:0421a21": "成。有身證故在第三禪。仍約初後以分",
    "T46n1912_09b:0421a22": "三四。若定結位應歸第三。故準此解前三",
    "T46n1912_09b:0421a23": "俱壞。緣淨故淨者。以第四禪為極淨緣。此",
    "T46n1912_09b:0421a24": "色起時瑩於八色者。三四起時瑩練初二。故",
    "T46n1912_09b:0421a25": "名三四以為初二色之淨緣。是故三四獨",
    "T46n1912_09b:0421a26": "得淨名。是故更開四句釋之。前三屬初二",
    "T46n1912_09b:0421a27": "第四屬第三。初句者。實是不淨上更加假",
    "T46n1912_09b:0421a28": "想故也。禪門云。不淨有三。一者出處不淨。",
    "T46n1912_09b:0421a29": "謂骨人。二者所照不淨。謂外不淨境。三者",
    "T46n1912_09b:0421b01": "光體未被淨緣瑩練故也。故初二禪雖有",
    "T46n1912_09b:0421b02": "光明未名為淨。今言淨淨離三不淨淨",
    "T46n1912_09b:0421b03": "義具足。名淨背捨。空處中云過一切色等。",
    "T46n1912_09b:0421b04": "具如第六卷略釋。但彼依根本今在淨禪。",
    "T46n1912_09b:0421b05": "以此為異。又根本亦滅有對等三。今此背",
    "T46n1912_09b:0421b06": "捨可見不可見有對。前二背捨已滅。第三唯",
    "T46n1912_09b:0421b07": "有不可見無對。故至空定但滅無對。以此",
    "T46n1912_09b:0421b08": "為異。若凡夫等者斥根本。聖人等者立聖",
    "T46n1912_09b:0421b09": "斥凡。然背捨者實通凡夫。又識生滅下釋",
    "T46n1912_09b:0421b10": "無所有。前空識處具有能所。今無所有滅於",
    "T46n1912_09b:0421b11": "所緣。故云無所有。次釋非想者。能忘前三",
    "T46n1912_09b:0421b12": "故云捨識無識。無識即是不用處也。故名非",
    "T46n1912_09b:0421b13": "想非非想。言識處如癰等者。八聖種觀亦",
    "T46n1912_09b:0421b14": "具如第六卷說。次此無下釋滅受想中。言",
    "T46n1912_09b:0421b15": "猶有細煩惱者。細惑有十。謂受想行觸思",
    "T46n1912_09b:0421b16": "欲解念定慧。此斥非想有惑故也。今捨能緣",
    "T46n1912_09b:0421b17": "之受想等者釋滅受想名。依名出體。非想",
    "T46n1912_09b:0421b18": "地中猶有能緣非想之心。今滅受想中滅",
    "T46n1912_09b:0421b19": "彼能緣。復滅能滅方得名為滅自他地。言",
    "T46n1912_09b:0421b20": "水魚者取命根在例如蟄蟲。蟄者藏也。易",
    "T46n1912_09b:0421b21": "曰。龍蛇之蟄以藏身。從若以所滅為名去。正",
    "T46n1912_09b:0421b22": "破舊解。若但滅他地何殊根本。從今從下",
    "T46n1912_09b:0421b23": "正解釋。釋前初解捨能緣等。即滅他地。無",
    "T46n1912_09b:0421b24": "復能滅即滅自地。故不同舊單從所滅。次",
    "T46n1912_09b:0421b25": "敘二論。如文。斥成論師云後四等者。緣",
    "T46n1912_09b:0421b26": "成論人執無客定。但以無漏依於根本。是",
    "T46n1912_09b:0421b27": "故文中以背捨中前三背捨以難論人。然此",
    "T46n1912_09b:0421b28": "難辭有縱有奪。八中且除滅受想一。於前",
    "T46n1912_09b:0421b29": "七中後四空處已滅骨人。唯緣空等。既無",
    "T46n1912_09b:0421c01": "別法。但以無漏之心修此四空。此則可然。",
    "T46n1912_09b:0421c02": "是則以四空背捨縱之。若前三背捨觀不",
    "T46n1912_09b:0421c03": "淨境。八色光明異於根本。名為背捨。此則",
    "T46n1912_09b:0421c04": "正是俱解脫義。何意棄此而不肯用。但約",
    "T46n1912_09b:0421c05": "外道根本禪耶。此即奪也。故知成論但用世",
    "T46n1912_09b:0421c06": "禪實為違理。若過下判習。前七解脫攝得",
    "T46n1912_09b:0421c07": "八定。故約八定以論發習。滅受想定不論",
    "T46n1912_09b:0421c08": "發習。是故前文不以為難。又第八定不關",
    "T46n1912_09b:0421c09": "根本。故不為難。九次第定等者。釋九想初",
    "T46n1912_09b:0421c10": "既以具列四種事定。未暇簡出。故今重釋。",
    "T46n1912_09b:0421c11": "準於小乘則無發於練熏修義。大乘或有。",
    "T46n1912_09b:0421c12": "如南嶽大師通名背捨一時俱發。即其相",
    "T46n1912_09b:0421c13": "也。",
    "T46n1912_09b:0421c14": "止觀輔行傳弘決卷第九之二"
}