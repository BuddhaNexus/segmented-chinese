{
    "T45n1910_001:0967c27": "御製水懺序",
    "T45n1910_001:0967c29": "夫三昧水懺者。因唐悟達國師知玄。遇迦諾",
    "T45n1910_001:0968a01": "迦尊者。以三昧水為濯積世怨讐。知玄遂演",
    "T45n1910_001:0968a02": "大覺之旨。述為懺文。普利將來甚盛心也。其",
    "T45n1910_001:0968a03": "為福德莫可涯涘。所謂三昧者。正受之名也。",
    "T45n1910_001:0968a04": "不受諸受乃為正受。真空寂定此心不動。其",
    "T45n1910_001:0968a05": "要使人求之於己而已。蓋人之生於世也。自",
    "T45n1910_001:0968a06": "非上智之資。豈能無故作誤為之愆。或宿世",
    "T45n1910_001:0968a07": "冤業之繞。如來廣慈悲之念。啟懺悔之門。苟",
    "T45n1910_001:0968a08": "能精白一心懺悔。為善則積累罪業一旦氷",
    "T45n1910_001:0968a09": "釋。譬諸水也。身之煩而濯之無不清。衣之污",
    "T45n1910_001:0968a10": "而澣之無不潔。器之穢而溉之無不淨。其幾",
    "T45n1910_001:0968a11": "不踰於方寸之間而已矣。故曰。心者身之神",
    "T45n1910_001:0968a12": "明。所為善則善應。所為惡則惡應。若影之隨",
    "T45n1910_001:0968a13": "形響之隨聲。其效驗之捷速不爽毫髮。此三",
    "T45n1910_001:0968a14": "昧水懺之作。所以利於人也。其功博哉。恒惟",
    "T45n1910_001:0968a15": "知玄以十世高僧尚負宿報。矧常人乎。昔孫",
    "T45n1910_001:0968a16": "皓穢犯金像。陰遭譴罰。懺悔自陳禍即消釋。",
    "T45n1910_001:0968a17": "法佐交車議師不慎幽獨。師重加責以懺獲",
    "T45n1910_001:0968a18": "免。若此者固多。凡人揆之于心。豈能無愧。匪",
    "T45n1910_001:0968a19": "由懺悔。曷以滌除端能趨進善塗。一絲惡念",
    "T45n1910_001:0968a20": "不萌於心。則菑禍潛消福德增長。若雨潤群",
    "T45n1910_001:0968a21": "卉。生息繁茂。目雖不覩。而陰受其滋益者多",
    "T45n1910_001:0968a22": "矣。然則三昧者。其惟在於人心。而不必他求",
    "T45n1910_001:0968a23": "也。朕遂書此。以冠于篇。并以鋟梓。作方便利",
    "T45n1910_001:0968a24": "益。是為汲大海之三昧。以遍周沙界。灌濯塵",
    "T45n1910_001:0968a25": "劫者也。觀於斯者尚慎其所趨向哉。",
    "T45n1910_001:0968a26": "永樂十四年七月初一日",
    "T45n1910_001:0968b02": "慈悲道場水懺序",
    "T45n1910_001:0968b04": "竊謂聖教經律論藏譯席所翻之外。爾後群賢",
    "T45n1910_001:0968b05": "製作未有無所感而為之者乎。若條陳枚舉品",
    "T45n1910_001:0968b06": "別而言未易紀極。即此靈文而曰水懺者請言",
    "T45n1910_001:0968b07": "其由。昔唐懿宗朝有悟達國師知玄者。未顯時",
    "T45n1910_001:0968b08": "嘗與一僧邂逅於京師。忘其所寓之地。其僧乃",
    "T45n1910_001:0968b09": "患迦摩羅疾。眾皆惡之。而知玄與之為隣時時",
    "T45n1910_001:0968b10": "顧問略無厭色因分袂其僧感其風義。祝之曰。",
    "T45n1910_001:0968b11": "子向後有難可往西蜀彭州茶隴山相尋。其山",
    "T45n1910_001:0968b12": "有二松為誌。後悟達國師居安國寺道德昭著。",
    "T45n1910_001:0968b13": "懿宗親臨法席。賜沈香為法座。思渥甚厚。自爾",
    "T45n1910_001:0968b14": "忽生人面瘡於膝上。眉目口齒俱備。每以飲食",
    "T45n1910_001:0968b15": "餧之則開口吞啖與人無異。遍召名醫皆拱手",
    "T45n1910_001:0968b16": "默默。因記昔日同住僧之語。竟入山相尋。值天",
    "T45n1910_001:0968b17": "色已晚彷徨四顧。乃見二松於煙雲間。信期約",
    "T45n1910_001:0968b18": "之不誣。即趨其所。崇樓廣殿金碧交輝。其僧立",
    "T45n1910_001:0968b19": "於門首。顧接甚歡。因留宿。遂以所苦告之。彼云",
    "T45n1910_001:0968b20": "無傷也。巖下有泉明旦濯之即愈。黎明童子引",
    "T45n1910_001:0968b21": "至泉所方掬水間。其人面瘡遂大呼未可洗。公",
    "T45n1910_001:0968b22": "識達深遠考究古今。曾讀西漢書袁盎晁錯傳",
    "T45n1910_001:0968b23": "否。曰曾讀。既曾讀之寧不知袁盎殺晁錯乎。公",
    "T45n1910_001:0968b24": "即袁盎吾即晁錯也。錯腰斬東市其冤為何如",
    "T45n1910_001:0968b25": "哉。累世求報於公而公十世為高僧。戒律精嚴",
    "T45n1910_001:0968b26": "報不得其便。今汝受人主寵遇過奢。名利心起。",
    "T45n1910_001:0968b27": "於德有損。故能害之。今蒙迦諾迦尊者洗我以",
    "T45n1910_001:0968b28": "三昧法水。自此以往不復與汝為冤矣。悟達聞",
    "T45n1910_001:0968b29": "之凜然魂不住體。連忙掬水洗之。其痛徹髓絕",
    "T45n1910_001:0968c01": "而復甦。覺來其瘡不見。乃知聖賢混跡非凡情",
    "T45n1910_001:0968c02": "所測。再欲瞻敬回顧。寺宇不可復見。因卓菴其",
    "T45n1910_001:0968c03": "所。遂成招提。迨我宋朝至道年中賜名至德禪",
    "T45n1910_001:0968c04": "寺。有高僧信師古作記紀其事甚詳。悟達當時",
    "T45n1910_001:0968c05": "感其殊異。深思積世之冤。非遇聖人何由得釋。",
    "T45n1910_001:0968c06": "因述為懺法。朝夕禮誦。後傳播天下。今之懺文",
    "T45n1910_001:0968c07": "三卷者乃斯文也。蓋取三昧水洗冤業為義。命",
    "T45n1910_001:0968c08": "名曰水懺。此悟達感迦諾迦之異。應正名立義",
    "T45n1910_001:0968c09": "報本而為之云耳。今輒敘夫故實標顯先猷庶",
    "T45n1910_001:0968c10": "幾開卷。若禮若誦者。知前賢事跡之有端。由歷",
    "T45n1910_001:0968c11": "劫果因之不昧也。",
    "T45n1910_001:0968c12": "啟運慈悲道場懺法",
    "T45n1910_001:0968c13": "一心歸命三世諸佛　南無過去毘婆尸佛",
    "T45n1910_001:0968c14": "　南無尸棄佛　南無毘舍浮佛　南無拘留",
    "T45n1910_001:0968c15": "孫佛　南無拘那含牟尼佛　南無迦葉佛",
    "T45n1910_001:0968c16": "　南無本師釋迦牟尼佛　南無當來彌勒尊",
    "T45n1910_001:0968c17": "佛",
    "T45n1910_001:0968c18": "慈悲水懺法卷上",
    "T45n1910_001:0968c19": "一切諸佛愍念眾生。為說水懺道場總法。佛",
    "T45n1910_001:0968c20": "言。眾生垢重。何人無罪何者無愆。凡夫愚行",
    "T45n1910_001:0968c21": "無明闇覆。親近惡友煩惱亂心。立性無知恣",
    "T45n1910_001:0968c22": "心自恃。不信十方諸佛。不信尊法聖僧。不孝",
    "T45n1910_001:0968c23": "父母六親眷屬。盛年放逸以自憍[怡-台+居]。貪一切",
    "T45n1910_001:0968c24": "財寶。貪一切歌樂。貪一切女色。心生貪戀意",
    "T45n1910_001:0968c25": "起煩惱。親近非聖媟狎惡友。不知懺悔。或殺",
    "T45n1910_001:0968c26": "害一切眾生。或飲酒昏迷。無智慧心。今日披",
    "T45n1910_001:0968c27": "誠一一懺悔過去諸罪。現作眾惡。今日志誠",
    "T45n1910_001:0968c28": "悉皆懺悔。未作之罪不敢更作。弟子某甲等",
    "T45n1910_001:0968c29": "今日志心。歸依十方盡虛空界一切諸佛。諸",
    "T45n1910_001:0969a01": "大菩薩辟支羅漢四果四向。梵王帝釋。天龍",
    "T45n1910_001:0969a02": "八部一切聖眾願垂證鑒。",
    "T45n1910_001:0969a03": "南無毘盧遮那佛　南無本師釋迦牟尼佛",
    "T45n1910_001:0969a04": "　南無阿彌陀佛　南無彌勒佛　南無龍",
    "T45n1910_001:0969a05": "種上尊王佛　南無龍自在王佛　南無寶",
    "T45n1910_001:0969a06": "勝佛　南無覺華定自在王佛　南無袈裟",
    "T45n1910_001:0969a07": "幢佛　南無師子吼佛　南無文殊師利菩",
    "T45n1910_001:0969a08": "薩　南無普賢菩薩　南無大勢至菩薩",
    "T45n1910_001:0969a09": "　南無地藏菩薩　南無大莊嚴菩薩　南無",
    "T45n1910_001:0969a10": "觀自在菩薩",
    "T45n1910_001:0969a11": "禮諸佛已。次復懺悔。夫欲禮懺。必須先敬三",
    "T45n1910_001:0969a12": "寶所以然者。三寶即是一切眾生良友福田。",
    "T45n1910_001:0969a13": "若能歸向者則滅無量罪。長無量福。能令行",
    "T45n1910_001:0969a14": "者離生死苦得解脫樂。是故弟子某甲等。",
    "T45n1910_001:0969a15": "歸依十方盡虛空界一切諸佛　歸依十方盡",
    "T45n1910_001:0969a16": "虛空界一切尊法　歸依十方盡虛空界一切",
    "T45n1910_001:0969a17": "聖僧",
    "T45n1910_001:0969a18": "弟子今日所以懺悔者。正音。無始以來在凡",
    "T45n1910_001:0969a19": "夫地。莫問貴賤罪自無量。或因三業而生罪。",
    "T45n1910_001:0969a20": "或從六根而起過。或以內心自邪思惟。或藉",
    "T45n1910_001:0969a21": "外境起於染著。如是乃至十惡增長。八萬四",
    "T45n1910_001:0969a22": "千諸塵勞門。然其罪相雖復無量。大而為悟",
    "T45n1910_001:0969a23": "不出有三。一者煩惱。二者是業。三者是果報。",
    "T45n1910_001:0969a24": "此三種法能障聖道及以人天勝妙好事。是",
    "T45n1910_001:0969a25": "故經中目為三障。所以諸佛菩薩。教作方便",
    "T45n1910_001:0969a26": "懺悔除滅。此三障者。則六根十惡。乃至八萬",
    "T45n1910_001:0969a27": "四千諸塵勞門皆悉清淨。是故弟子某甲等。",
    "T45n1910_001:0969a28": "今日運此增上勝心懺悔三障。欲滅三障者。",
    "T45n1910_001:0969a29": "當用何等心。可令此障滅除。先當興七種心",
    "T45n1910_001:0969b01": "以為方便。然後此障乃可得滅。何等為七。一",
    "T45n1910_001:0969b02": "者慚愧。二者恐怖。三者厭離。四者發菩提心。",
    "T45n1910_001:0969b03": "五者怨親平等。六者念報佛恩。七者觀罪性",
    "T45n1910_001:0969b04": "空。第一慚愧者。自惟。我與釋迦如來。同為凡",
    "T45n1910_001:0969b05": "夫。而今世尊成道以來。已經爾所塵沙劫數。",
    "T45n1910_001:0969b06": "而我等相與耽。染六塵輪轉生死永無出期。",
    "T45n1910_001:0969b07": "此實天下可慚可愧可羞可恥。第二恐怖者。",
    "T45n1910_001:0969b08": "既是凡夫身口意業常與罪相應。以是因緣",
    "T45n1910_001:0969b09": "命終之後。應墮地獄畜生餓鬼受無量苦。如",
    "T45n1910_001:0969b10": "此實為可驚可恐可怖可懼。第三厭離者。相",
    "T45n1910_001:0969b11": "與常觀生死之中。唯有無常苦空無我。不淨",
    "T45n1910_001:0969b12": "虛假如水上泡。速起速滅。往來流轉猶如車",
    "T45n1910_001:0969b13": "輪。生老病死八苦交煎。無時暫息。眾等相與",
    "T45n1910_001:0969b14": "但觀自身。從頭至足。其中但有三十六物。髮",
    "T45n1910_001:0969b15": "毛爪齒眵淚涕唾垢汗二便皮膚血肉筋脈骨",
    "T45n1910_001:0969b16": "髓肪膏腦膜脾腎心肺肝膽腸胃赤白痰癊生",
    "T45n1910_001:0969b17": "熟二藏。如是九孔常流。是故經言。此身眾苦",
    "T45n1910_001:0969b18": "所集。一切皆是不淨。何有智慧者而當樂此",
    "T45n1910_001:0969b19": "身生死。既有如此種種惡法。甚可患厭。第四",
    "T45n1910_001:0969b20": "發菩提心者。經言。當樂佛身。佛身者。即法",
    "T45n1910_001:0969b21": "身也從無量功德智慧生。從六波羅蜜生。從",
    "T45n1910_001:0969b22": "慈悲喜捨生。從三十七助菩提法生。從如是",
    "T45n1910_001:0969b23": "等種種功德智慧生如來身。欲得此身者。當",
    "T45n1910_001:0969b24": "發菩提心求一切種智。常樂我淨薩婆若果。",
    "T45n1910_001:0969b25": "淨佛國土成就眾生。於身命財無所悋惜。第",
    "T45n1910_001:0969b26": "五怨親平等者。於一切眾生。起慈悲心無彼",
    "T45n1910_001:0969b27": "我相。何以故爾。若見怨異於親即是分別。以",
    "T45n1910_001:0969b28": "分別故起諸相著。相著因緣生諸煩惱。煩惱",
    "T45n1910_001:0969b29": "因緣造諸惡業。惡業因緣故得苦果。第六念",
    "T45n1910_001:0969c01": "報佛恩者。如來往昔無量劫中。捨頭目髓腦",
    "T45n1910_001:0969c02": "支節手足。國城妻子象馬七珍。為我等故修",
    "T45n1910_001:0969c03": "諸苦行。此恩此德實難酬報。是故經言。若以",
    "T45n1910_001:0969c04": "頂戴兩肩荷負。於恒沙劫亦不能報。我等欲",
    "T45n1910_001:0969c05": "報如是恩者。當於此世勇猛精進。捍勞忍苦",
    "T45n1910_001:0969c06": "不惜身命。建立三寶弘通大乘。廣化眾生同",
    "T45n1910_001:0969c07": "入正覺。第七觀罪性空者罪無自性從因緣",
    "T45n1910_001:0969c08": "生。顛倒而有。既從因緣而生。則可從因緣而",
    "T45n1910_001:0969c09": "滅。從因緣而生者。狎近惡友造作無端。從因",
    "T45n1910_001:0969c10": "緣而滅者。即是今日洗心懺悔。是故經言。此",
    "T45n1910_001:0969c11": "罪性不在內。不在外。不在中間。故知此罪從",
    "T45n1910_001:0969c12": "本是空生。如是等七種心已緣想十方諸佛",
    "T45n1910_001:0969c13": "賢聖擎拳合掌。披陳至到慚愧改革。舒歷心",
    "T45n1910_001:0969c14": "肝洗蕩腸胃。如此懺悔亦何罪而不滅。亦何",
    "T45n1910_001:0969c15": "福而不生。若復不爾。悠悠緩縱情慮躁動。徒",
    "T45n1910_001:0969c16": "自勞形於事何益。且復人命無常。喻如轉燭。",
    "T45n1910_001:0969c17": "一息不還便同灰壤。三塗苦報即身膺受。不",
    "T45n1910_001:0969c18": "可以錢財寶貨囑託求脫。杳杳冥冥恩赦無",
    "T45n1910_001:0969c19": "期。獨嬰此苦無代受者。莫言我今生中無有",
    "T45n1910_001:0969c20": "此罪。所以不能懇禱懺悔。經中謂言。凡夫之",
    "T45n1910_001:0969c21": "人舉足動步無非是罪。又復過去生中皆悉",
    "T45n1910_001:0969c22": "成就無量惡業。追逐行者如影隨形。若不懺",
    "T45n1910_001:0969c23": "悔罪惡日深。故知包藏瑕疵佛不許可。說悔",
    "T45n1910_001:0969c24": "先罪淨名所尚。故使長淪苦海實由隱覆。是",
    "T45n1910_001:0969c25": "故弟子某甲今日發露懺悔不復覆藏。所言",
    "T45n1910_001:0969c26": "三障者一曰煩惱。二名為業。三是果報。此三",
    "T45n1910_001:0969c27": "種法更相由藉。因煩惱故所以起諸惡業。惡",
    "T45n1910_001:0969c28": "業因緣故得苦果。是故弟子某甲今日至心",
    "T45n1910_001:0969c29": "懺悔。第一先應懺悔煩惱障。而此煩惱皆從",
    "T45n1910_001:0970a01": "意起。所以者何。意業起故。則身與口隨之而",
    "T45n1910_001:0970a02": "動。意業有三。一者慳貪。二者瞋恚。三者癡",
    "T45n1910_001:0970a03": "闇。由癡闇故起諸邪見造諸不善。是故經言。",
    "T45n1910_001:0970a04": "貪瞋癡業能令眾生墮於地獄餓鬼畜生受",
    "T45n1910_001:0970a05": "苦。若生人中得貧窮孤露兇很頑鈍。愚迷無",
    "T45n1910_001:0970a06": "知諸煩惱報。意業既有如此惡果。是故某甲",
    "T45n1910_001:0970a07": "等今日至心歸命諸佛。求哀懺悔。夫此煩惱。",
    "T45n1910_001:0970a08": "諸佛菩薩入理聖人種種訶責。亦名此煩惱",
    "T45n1910_001:0970a09": "以為怨家。何以故。能斷眾生慧命根故。亦名",
    "T45n1910_001:0970a10": "此煩惱以之為賊。能劫眾生諸善法故。亦名",
    "T45n1910_001:0970a11": "此煩惱以為瀑河。能漂眾生入於生死大苦",
    "T45n1910_001:0970a12": "海故。亦名此煩惱以為覊鎖。能繫眾生於生",
    "T45n1910_001:0970a13": "死獄不能得出故。所以六道牽連四生不絕。",
    "T45n1910_001:0970a14": "惡業無窮苦果不息。當知皆是煩惱過患。是",
    "T45n1910_001:0970a15": "故今日運此增上善心求哀懺悔。某甲等自",
    "T45n1910_001:0970a16": "從無始以來至于今日。或在人天六道受報。",
    "T45n1910_001:0970a17": "有此心識常懷愚惑繁滿胸[袖-由+金]。或因三毒根",
    "T45n1910_001:0970a18": "造一切罪。或因三漏造一切罪。或因三苦造",
    "T45n1910_001:0970a19": "一切罪。或緣三倒造一切罪。或貪三有造一",
    "T45n1910_001:0970a20": "切罪。如是等罪無量無邊。惱亂一切六道四",
    "T45n1910_001:0970a21": "生。今日慚愧皆悉懺悔。又復某甲等自從無",
    "T45n1910_001:0970a22": "始以來至于今日。或因四識住造一切罪。或",
    "T45n1910_001:0970a23": "因四流造一切罪。或因四取造一切罪。或因",
    "T45n1910_001:0970a24": "四執造一切罪。或因四緣造一切罪。或因四",
    "T45n1910_001:0970a25": "大造一切罪。或因四縛造一切罪。或因四貪",
    "T45n1910_001:0970a26": "造一切罪。或因四生造一切罪。如是等罪無",
    "T45n1910_001:0970a27": "量無邊。惱亂六道一切眾生。今日慚愧皆悉",
    "T45n1910_001:0970a28": "懺悔。又復某甲等自從無始以來至于今日。",
    "T45n1910_001:0970a29": "或因五住地煩惱造一切罪。或因五蓋造一",
    "T45n1910_001:0970b01": "切罪。或因五慳造一切罪。或因五見造一切",
    "T45n1910_001:0970b02": "罪。或因五心造一切罪。如是等煩惱無量無",
    "T45n1910_001:0970b03": "邊。惱亂六道一切眾生。今日發露皆悉懺悔。",
    "T45n1910_001:0970b04": "又復某甲等自從無始以來至于今日。或因",
    "T45n1910_001:0970b05": "六情根造一切罪。或因六識造一切罪。或因",
    "T45n1910_001:0970b06": "六想造一切罪。或因六受造一切罪。或因六",
    "T45n1910_001:0970b07": "行造一切罪。或因六愛造一切罪。或因六疑",
    "T45n1910_001:0970b08": "造一切罪。如是等煩惱無量無邊。惱亂六道",
    "T45n1910_001:0970b09": "一切眾生。今日慚愧發露皆悉懺悔。又復某",
    "T45n1910_001:0970b10": "甲等自從無始以來至于今日。或因七漏造",
    "T45n1910_001:0970b11": "一切罪。或因七使造一切罪。或因八倒造一",
    "T45n1910_001:0970b12": "切罪。或因八垢造一切罪。或因八苦造一切",
    "T45n1910_001:0970b13": "罪。如是等煩惱無量無邊。惱亂六道一切眾",
    "T45n1910_001:0970b14": "生。今日發露皆悉懺悔。又復某甲等。自從無",
    "T45n1910_001:0970b15": "始以來至于今日。或因九惱造一切罪。或因",
    "T45n1910_001:0970b16": "九結造一切罪。或因九緣造一切罪。或因十",
    "T45n1910_001:0970b17": "煩惱造一切罪。或因十纏造一切罪。或因十",
    "T45n1910_001:0970b18": "一遍使造一切罪。或因十二入造一切罪。或",
    "T45n1910_001:0970b19": "因十六知見造一切罪。或因十八界造一切",
    "T45n1910_001:0970b20": "罪。或因二十五我造一切罪。或因六十二見",
    "T45n1910_001:0970b21": "造一切罪。或因見。諦思惟九十八使百八煩",
    "T45n1910_001:0970b22": "惱。晝夜熾然開諸漏門。造一切罪。惱亂賢聖。",
    "T45n1910_001:0970b23": "及以四生。遍滿三界。彌亘六道。無處可避。今",
    "T45n1910_001:0970b24": "日至禱向十方佛尊法聖眾。慚愧發露皆悉",
    "T45n1910_001:0970b25": "懺悔。願某甲等承是懺悔。三毒一切煩惱所",
    "T45n1910_001:0970b26": "生功德。生生世世。三慧明三達朗。三苦滅三",
    "T45n1910_001:0970b27": "願滿。願承是懺悔。四識等一切煩惱所生功",
    "T45n1910_001:0970b28": "德。生生世世廣四等心立四信業。滅四惡趣",
    "T45n1910_001:0970b29": "得四無畏。願承是懺悔。五蓋等諸煩惱所生",
    "T45n1910_001:0970c01": "功德度五道豎五根。淨五眼成五分。願承是",
    "T45n1910_001:0970c02": "懺悔。六受等諸煩惱所生功德。生生世世具",
    "T45n1910_001:0970c03": "足六神通。滿足六度業不為六塵惑。常行六",
    "T45n1910_001:0970c04": "妙行。又願承是懺悔七漏八垢九結十纏等",
    "T45n1910_001:0970c05": "一切諸煩惱所生功德。生生世世坐七淨華。",
    "T45n1910_001:0970c06": "洗八解水。具九斷智。成十地行。願以懺悔十",
    "T45n1910_001:0970c07": "一遍使及十二入十八界等一切諸煩惱所生",
    "T45n1910_001:0970c08": "功德。願十一空。能解常用栖心自在。能轉十",
    "T45n1910_001:0970c09": "二行法輪。具足十八不共之法。無量功德一",
    "T45n1910_001:0970c10": "切圓滿。發願已歸命禮諸佛。",
    "T45n1910_001:0970c11": "南無毘盧遮那佛　南無本師釋迦牟尼佛",
    "T45n1910_001:0970c12": "　南無阿彌陀佛　南無彌勒佛　南無龍",
    "T45n1910_001:0970c13": "種上尊王佛　南無龍自在王佛　南無寶",
    "T45n1910_001:0970c14": "勝佛　南無覺華定自在王佛　南無袈裟",
    "T45n1910_001:0970c15": "幢佛　南無師子吼佛　南無文殊師利菩",
    "T45n1910_001:0970c16": "薩　南無普賢菩薩　南無大勢至菩薩",
    "T45n1910_001:0970c17": "　南無地藏菩薩　南無大莊嚴菩薩　南無",
    "T45n1910_001:0970c18": "觀自在菩薩",
    "T45n1910_001:0970c19": "禮諸佛已。次復懺悔。夫論懺悔者。本是改往",
    "T45n1910_001:0970c20": "修來。滅惡興善。人之居世誰能無過。學人失",
    "T45n1910_001:0970c21": "念尚起煩惱。羅漢結習動身口業。豈況凡夫",
    "T45n1910_001:0970c22": "而當無過。但智者先覺便能改悔。愚者覆藏",
    "T45n1910_001:0970c23": "遂使滋蔓。所以積習長夜曉悟無期。若能慚",
    "T45n1910_001:0970c24": "愧發露懺悔者。豈唯止是滅罪。亦復增長無",
    "T45n1910_001:0970c25": "量功德。竪立如來涅槃妙果。若欲行此法者。",
    "T45n1910_001:0970c26": "先當外肅形儀瞻奉尊像。內起敬意緣於想",
    "T45n1910_001:0970c27": "法。懇切至禱生二種心。何等為二。一者自",
    "T45n1910_001:0970c28": "念。我此形命難可常保。一朝散壞不知此身",
    "T45n1910_001:0970c29": "何時可復。若復不值諸佛賢聖。忽逢惡友造",
    "T45n1910_001:0971a01": "眾罪業。復應墮落深坑險趣。二者自念。我此",
    "T45n1910_001:0971a02": "生中雖得值遇如來正法。不為佛法紹繼聖",
    "T45n1910_001:0971a03": "種。淨身口意善法自居。而今我等私自作惡",
    "T45n1910_001:0971a04": "而復覆藏。言他不知。謂彼不見隱慝在心傲",
    "T45n1910_001:0971a05": "然無愧。此實天下愚惑之甚。即今現有十方",
    "T45n1910_001:0971a06": "諸佛諸大菩薩諸天神仙。何曾不以清淨天",
    "T45n1910_001:0971a07": "眼見於我等所作罪惡。又復幽顯靈祇。注記",
    "T45n1910_001:0971a08": "罪福纖毫無差。夫論作罪之人。命終之後。牛",
    "T45n1910_001:0971a09": "頭獄卒錄其精神。在閻羅王所。辯覈是非。當",
    "T45n1910_001:0971a10": "爾之時。一切怨對皆來證據。各言。汝先屠戮",
    "T45n1910_001:0971a11": "我身炮煮蒸炙。或先剝奪於我一切財寶。離",
    "T45n1910_001:0971a12": "我眷屬。我於今日始得汝便。於時現前證據。",
    "T45n1910_001:0971a13": "何得敢諱。唯應甘心分受宿殃。如經所明。地",
    "T45n1910_001:0971a14": "獄之中不枉治人。若其平素所作眾罪心自",
    "T45n1910_001:0971a15": "忘失者。臨命終時造惡之處。一切諸相皆現",
    "T45n1910_001:0971a16": "在前。各言。汝昔在於我邊作如是罪。今何得",
    "T45n1910_001:0971a17": "諱。是時作罪之人無藏隱處。於是閻羅王切",
    "T45n1910_001:0971a18": "齒訶責將付地獄。歷無量劫求出莫由。此事",
    "T45n1910_001:0971a19": "不遠不關他人。正是我身自作自受。雖父子",
    "T45n1910_001:0971a20": "至親。一旦對至無代受者。我等相與得此人",
    "T45n1910_001:0971a21": "身。體無眾疾各自努力。與性命競。大怖至時",
    "T45n1910_001:0971a22": "悔無所及。是故至心求哀懺悔。某甲等自從",
    "T45n1910_001:0971a23": "無始以來至于今日。積聚無明障蔽心目。隨",
    "T45n1910_001:0971a24": "煩惱性造三世罪。或耽染愛著起貪欲煩惱。",
    "T45n1910_001:0971a25": "或瞋恚忿怒懷害煩惱。或心憒惛懵不了煩",
    "T45n1910_001:0971a26": "惱。或我慢自高輕傲煩惱。疑惑正道猶豫煩",
    "T45n1910_001:0971a27": "惱。謗無因果邪見煩惱。不識緣假著我煩惱。",
    "T45n1910_001:0971a28": "迷於三世執斷常煩惱。朋狎惡法起見取煩",
    "T45n1910_001:0971a29": "惱。僻稟邪師造戒取煩惱。乃至一切等四執",
    "T45n1910_001:0971b01": "橫計煩惱。今日至誠悉皆懺悔。又復無始以",
    "T45n1910_001:0971b02": "來至于今日。守惜堅著起慳悋煩惱。不攝六",
    "T45n1910_001:0971b03": "情奢誕煩惱。心行弊惡不忍煩惱。怠惰緩縱",
    "T45n1910_001:0971b04": "不勤煩惱。疑慮躁動覺觀煩惱。觸境迷惑無",
    "T45n1910_001:0971b05": "知解煩惱。隨世八風生彼我煩惱。諂曲面譽",
    "T45n1910_001:0971b06": "不直心煩惱。獷強難觸不調和煩惱。易忿難",
    "T45n1910_001:0971b07": "悅多舍恨煩惱。嫉妬擊刺很戾煩惱。凶險暴",
    "T45n1910_001:0971b08": "害慘毒煩惱。乖背聖諦執相煩惱。於苦集滅",
    "T45n1910_001:0971b09": "道生顛倒煩惱。隨從生死十二因緣輪轉煩",
    "T45n1910_001:0971b10": "惱。乃至無始無明住地恒沙煩惱。起四住地",
    "T45n1910_001:0971b11": "構於三界苦果煩惱。無量無邊。惱亂賢聖六",
    "T45n1910_001:0971b12": "道四生。今日發露向十方佛尊法聖眾皆悉",
    "T45n1910_001:0971b13": "懺悔。願某甲等承是懺悔。意業所起貪瞋癡",
    "T45n1910_001:0971b14": "等。一切煩惱所生功德。生生世世折憍慢幢",
    "T45n1910_001:0971b15": "竭愛欲水。滅瞋恚火破愚癡暗。拔斷疑根裂",
    "T45n1910_001:0971b16": "諸見網。深識三界猶如牢獄。四大毒蛇。五陰",
    "T45n1910_001:0971b17": "怨賊。六入空聚愛詐親善。修八聖道斷無明",
    "T45n1910_001:0971b18": "源。正向涅槃不休不息。三十七品心心相續。",
    "T45n1910_001:0971b19": "十波羅蜜常得現前。懺悔已至心信禮常住",
    "T45n1910_001:0971b20": "三寶。",
    "T45n1910_001:0971b21": "慈悲水懺法卷上"
}