{
    "T12n0381_002:0978b15": "等集眾德三昧經卷中",
    "T12n0381_002:0978b17": "西晉月氏三藏竺法護譯",
    "T12n0381_002:0978b18": "爾時世尊復告離垢威力士言：「族姓子！菩薩",
    "T12n0381_002:0978b19": "若聞如此行跡當勤奉行；云何求聞稟聽尊",
    "T12n0381_002:0978b20": "長，常行恭敬棄捐憍慢，言語柔和志性仁調，",
    "T12n0381_002:0978b21": "觀念於法猶如醫藥，於師和上設世尊想，",
    "T12n0381_002:0978b22": "自察其身思撰法藥發醫王想，於諸眾生為",
    "T12n0381_002:0978b23": "疾病想；若務求法，不當愛身，不貪命、不倚",
    "T12n0381_002:0978b24": "壽，不慕於容被服，常好經典以法為本；一切",
    "T12n0381_002:0978b25": "所有施而不悋，志利法誼放忽財利，將護法",
    "T12n0381_002:0978b26": "寶離俗所珍；以利法故滅除一切世間財賄，",
    "T12n0381_002:0978b27": "以法寶利蠲除凡俗所慕之珍，欲除眾生塵",
    "T12n0381_002:0978b28": "勞愛欲一切之瑕，常當慕求正法之典；欲度",
    "T12n0381_002:0978b29": "一切眾生之類皆至滅度，便當護持導以正",
    "T12n0381_002:0978c01": "法，以能導護正法典者，則能普獲將養一",
    "T12n0381_002:0978c02": "切所行德本。以是之故，假使有人欲求佛道，",
    "T12n0381_002:0978c03": "若欲逮成最正覺者，欲得竪立於法柱者，",
    "T12n0381_002:0978c04": "當學博聞。譬如，族姓子！須彌山王，為天大柱",
    "T12n0381_002:0978c05": "若天上柱，則為巍巍多所覆蓋，所在嚴飾於",
    "T12n0381_002:0978c06": "忉利天。」佛言：「如是菩薩大士博覽廣聞則為",
    "T12n0381_002:0978c07": "慧柱，所可遊居天上、世間光色巍巍。設，族",
    "T12n0381_002:0978c08": "姓子！若有菩薩志願佛道我當成佛，則當曉",
    "T12n0381_002:0978c09": "了權便博聞常修精進，一切眾生在於邪智，",
    "T12n0381_002:0978c10": "則為然設智慧燈明。假使菩薩入博聞時精",
    "T12n0381_002:0978c11": "勤求慧，則為具足眾生之智所作已辦。爾時",
    "T12n0381_002:0978c12": "諸天則為其人舉聲諮歎歡喜，善心生焉：",
    "T12n0381_002:0978c13": "『今此正士如是誼像，博聞之力逮十種力，致",
    "T12n0381_002:0978c14": "最正覺諸根明達，如是利誼為菩薩行。執智",
    "T12n0381_002:0978c15": "慧刀割截一切塵勞之欲，若有菩薩如是像",
    "T12n0381_002:0978c16": "誼，堪任明慧所說經法，則能蠲除眾生塵勞",
    "T12n0381_002:0978c17": "危厄。若有菩薩如是像誼，便能說法滅除愛",
    "T12n0381_002:0978c18": "欲，如是菩薩則能歸趣往古世尊所可遊居，",
    "T12n0381_002:0978c19": "如是誼像則能降伏魔及官屬，如是堪任以",
    "T12n0381_002:0978c20": "十二事法輪為轉。』如，族姓子！菩薩大士精勤",
    "T12n0381_002:0978c21": "博聞立於聖達，應時即普三千大千世界所",
    "T12n0381_002:0978c22": "有眾魔，皆為憂愁悒慼難可：『今此菩薩不從",
    "T12n0381_002:0978c23": "我教違吾本心，皆見棄捐不得自由。』所以者",
    "T12n0381_002:0978c24": "何？族姓子！從聞獲智，智於塵勞為最尊，其",
    "T12n0381_002:0978c25": "無塵欲魔不得便，以是之故當作斯觀。假使",
    "T12n0381_002:0978c26": "菩薩開入博聞分別經典好樂於法，從是已",
    "T12n0381_002:0978c27": "往所可教授，降制眾魔、塵欲魔、陰蓋魔、起滅",
    "T12n0381_002:0978c28": "魔、天魔、官屬，是為四魔自然為伏。「又族姓子！",
    "T12n0381_002:0978c29": "猶如往古諸菩薩者，所入博聞分別法誼好",
    "T12n0381_002:0979a01": "樂經典，今當粗舉略說其要。乃至曩昔久遠",
    "T12n0381_002:0979a02": "世時，無央數劫不可稱限，廣普無量不可思",
    "T12n0381_002:0979a03": "議。彼時劫中有一仙人名曰欝怛，處在林樹",
    "T12n0381_002:0979a04": "得五神通，常行等心慈悲喜護，遊居幽藪心",
    "T12n0381_002:0979a05": "自念言：『吾行慈心，其身柔濡常悅安隱；不可",
    "T12n0381_002:0979a06": "以慈滅除眾生自在愛欲，亦不可去瞋恚、愚",
    "T12n0381_002:0979a07": "癡，曠絕邈路塵勞之欲，不以此慈能致聖賢",
    "T12n0381_002:0979a08": "之正見也。不可致福，安能逮成賢聖等觀？』",
    "T12n0381_002:0979a09": "復自念言：『常以二事可緣致賢聖正見。何謂",
    "T12n0381_002:0979a10": "二？聽省他音因緣，思惟靜志在行。』尋即歡喜",
    "T12n0381_002:0979a11": "發大精進，亦復入于法。『我於何所得聞是",
    "T12n0381_002:0979a12": "說？』則以法故欲求經典，入於郡國、縣邑、丘聚，",
    "T12n0381_002:0979a13": "欲求經卷永不可聞。時魔天人往至其所言：",
    "T12n0381_002:0979a14": "『族姓子！吾有佛名將護讀誦，假族姓子自",
    "T12n0381_002:0979a15": "逼迫身日自暴炙，自聞其身所護音聲，然",
    "T12n0381_002:0979a16": "後乃書如是諸頌。爾乃令仁得聞此頌四句",
    "T12n0381_002:0979a17": "之絕。』於時，族姓子！欝怛仙士心自念言：『我",
    "T12n0381_002:0979a18": "從無數難限劫來棄捐此身，樂於牢獄，撾杖、",
    "T12n0381_002:0979a19": "鞭撻，或以利刀段段解身，形體離散肌肉斷",
    "T12n0381_002:0979a20": "絕，以愛欲故致得繫縛，遭是眾患不可稱數；",
    "T12n0381_002:0979a21": "不用此身不用危痛痒，未曾以身加益一切。",
    "T12n0381_002:0979a22": "假使能已導利群生，吾當以此無堅固身求",
    "T12n0381_002:0979a23": "得經典；我獲善利心懷悅豫，當從天人逮得",
    "T12n0381_002:0979a24": "聞典。』志未曾有，興世尊心而懷恭恪，則取利",
    "T12n0381_002:0979a25": "刀自割其身，日中自炙從耳聽聞。而謂天言：",
    "T12n0381_002:0979a26": "『願天演說佛名將護讀誦，吾恭敬法故放",
    "T12n0381_002:0979a27": "捨身不惜壽命，以是因緣等集所聞。』時，族姓",
    "T12n0381_002:0979a28": "子！覩見上仙恭恪樂法巍巍如是，顏色黮黤",
    "T12n0381_002:0979a29": "憔悴，功德難覩即沒不現。於是上仙心自念",
    "T12n0381_002:0979b01": "言：『將無試吾聞此偈乎？為之恭敬奉順法故，",
    "T12n0381_002:0979b02": "自捨其身不惜壽命得聞之耶？吾所合集恭",
    "T12n0381_002:0979b03": "敬經典，所殖德本不失其功不見欺惑，假使",
    "T12n0381_002:0979b04": "我身至誠不虛，質直無諂愍哀眾生，不貪身",
    "T12n0381_002:0979b05": "命捨其體壽，聞此法者，由是誠諦，於此現世",
    "T12n0381_002:0979b06": "他方佛國奉修法者，斯等之人令現面像，使",
    "T12n0381_002:0979b07": "我見之得聞經法。』這立此願口復說言。「應",
    "T12n0381_002:0979b08": "時下方過三十二諸佛國土，有世界名普等",
    "T12n0381_002:0979b09": "離垢，彼佛號曰無垢稱王如來、至真、等正覺，",
    "T12n0381_002:0979b10": "今現在說法。於時其佛即見上仙心之所念，",
    "T12n0381_002:0979b11": "又欲教化閻浮提人。譬如勇士屈申臂頃，彼",
    "T12n0381_002:0979b12": "佛如是斯須之頃，從己佛土忽然不現，即住",
    "T12n0381_002:0979b13": "止于上仙之前，及與菩薩五百俱。其如來這",
    "T12n0381_002:0979b14": "現世間，自然大光普有所照，而取天花億百",
    "T12n0381_002:0979b15": "千，伎樂不鼓自鳴，諸菩薩會于彼林藪。於時",
    "T12n0381_002:0979b16": "巖樹一切根、株、莖、節、枝、葉、華、實皆出法音。上",
    "T12n0381_002:0979b17": "勝仙士，適聞彼佛見其形像心無所畏，即時",
    "T12n0381_002:0979b18": "其體平復如故無有瘡疣。「於是族姓子！上",
    "T12n0381_002:0979b19": "仙見無垢稱王如來、至真、等正覺，相好巍巍",
    "T12n0381_002:0979b20": "猶須彌山，威神光明踰於日月，神妙聖達為",
    "T12n0381_002:0979b21": "天人尊，諸根寂定若虛空不增不減，歡喜",
    "T12n0381_002:0979b22": "踊躍善心顯發。即從坐起更整衣服，偏袒",
    "T12n0381_002:0979b23": "右肩右膝著地，叉手白佛：『是我世尊，安住大",
    "T12n0381_002:0979b24": "聖，我歸命佛及法聖眾，唯佛世尊，為我說",
    "T12n0381_002:0979b25": "法。若聞經者建立奉行，蠲除眾生所貪受行，",
    "T12n0381_002:0979b26": "興于正見而說經典。』「時族姓子！彼無垢稱王",
    "T12n0381_002:0979b27": "如來、至真、等正覺，緣仙士故，為諸天子及諸",
    "T12n0381_002:0979b28": "菩薩，分別說此等集眾德三昧之定。於眾會",
    "T12n0381_002:0979b29": "中八千天子往古造行修治誼理，即逮法忍。",
    "T12n0381_002:0979c01": "上勝仙士聞是三昧，踊躍歡喜入於微妙，",
    "T12n0381_002:0979c02": "尋時逮得無盡辯才。時彼如來，說八章句又",
    "T12n0381_002:0979c03": "復攝取。『何等為八？一切諸法皆為本淨，從想",
    "T12n0381_002:0979c04": "著致原自然淨也；諸法無漏，一切諸漏皆為",
    "T12n0381_002:0979c05": "盡故也；諸法無著，皆度一切諸所著故也；",
    "T12n0381_002:0979c06": "諸法不虛，亦無有明吾我及人，平等一切諸",
    "T12n0381_002:0979c07": "法門故也；諸法何門，普現一切諸法門故也；",
    "T12n0381_002:0979c08": "諸法無來亦無往也；諸法懷來，斷除一切諸",
    "T12n0381_002:0979c09": "所趣故也；諸法平等，於三世無去來今故也；",
    "T12n0381_002:0979c10": "而無有二。是為上勝！八章句說，一切啟度，",
    "T12n0381_002:0979c11": "厭諸所有無有眾患。』",
    "T12n0381_002:0979c12": "「佛告上勝仙士：『有八門句，至無有二。何謂",
    "T12n0381_002:0979c13": "八？諸法假號，倚名故也；諸法像色，猶從名興",
    "T12n0381_002:0979c14": "故也；諸法合會，依著字故也；諸法識自，由恣",
    "T12n0381_002:0979c15": "故也；諸法自然，則以無明自然故也；諸法為",
    "T12n0381_002:0979c16": "盡，習行愚故也；諸法無處，立於門者住無常",
    "T12n0381_002:0979c17": "故也；諸法平等，以一精進趣於門故也；是為",
    "T12n0381_002:0979c18": "上勝！八句門也，本無有二而致於二。』",
    "T12n0381_002:0979c19": "「佛告上勝：『復有八精進句，至無有盡而得自",
    "T12n0381_002:0979c20": "在。何謂八？無者，修精進事，勸助呪願，所修",
    "T12n0381_002:0979c21": "經典為現無處；彼者，行精進句，便能示現",
    "T12n0381_002:0979c22": "究竟法誼；不者，遵精進句，為除名色，為示現",
    "T12n0381_002:0979c23": "法，所說經法悉令蠲除；他者，奉于精進現",
    "T12n0381_002:0979c24": "寂然法；六者，志于精進講說經法，超度一",
    "T12n0381_002:0979c25": "切諸所罣礙；無本者，念精進句，為現如來無",
    "T12n0381_002:0979c26": "本之法；因者，精進為現一切緣法罪福為盡；",
    "T12n0381_002:0979c27": "等者，精進三昧示現諸法分別所趣；是為上",
    "T12n0381_002:0979c28": "勝！八精進句無盡辯才。』",
    "T12n0381_002:0979c29": "「佛告上勝：『復有八法為妙法句，覺了諸法為",
    "T12n0381_002:0980a01": "志平等。何謂八？空為印句，而無所倚而為",
    "T12n0381_002:0980a02": "現法；無想印句，無所建立而現經典；無願",
    "T12n0381_002:0980a03": "印句，不依、不倚、不著、不求而為現法；本際印",
    "T12n0381_002:0980a04": "句、為本空句，而等御之為現經典；法界印",
    "T12n0381_002:0980a05": "句，等御諸法而為本現；無本印句，現入諸法；",
    "T12n0381_002:0980a06": "猶如印句，蠲除去、來、今所本現法；滅盡印句，",
    "T12n0381_002:0980a07": "究竟滅盡永除諸法之所本現；是為上勝！八",
    "T12n0381_002:0980a08": "印句也，皆悉分別平等諸法而得成就。",
    "T12n0381_002:0980a09": "是故於斯，上勝！自在之句及所問句，精進句",
    "T12n0381_002:0980a10": "并諸印句，常當安詳順行其句而精進學。』",
    "T12n0381_002:0980a11": "如是，族姓子！於彼無垢稱王分別所問，於此",
    "T12n0381_002:0980a12": "遣智至彼世界，及餘菩薩五千億百千姟菩",
    "T12n0381_002:0980a13": "薩，斯須之間如發意頃自還佛土。雖還本土，",
    "T12n0381_002:0980a14": "無去、無來，其土人民不見如來為去、為來。「於",
    "T12n0381_002:0980a15": "是，族姓子！上勝仙士獲無盡辯，意不疑妄",
    "T12n0381_002:0980a16": "亦無所失，得為諸天之所擁護，救護諸天、",
    "T12n0381_002:0980a17": "降伏眾魔及外異道；行入郡國、縣邑、州域大",
    "T12n0381_002:0980a18": "邦，為一切人講說經法，分別演斯等集眾德",
    "T12n0381_002:0980a19": "三昧。具足千歲宣現此典，開化八萬四千群",
    "T12n0381_002:0980a20": "萌之類住於聲聞，發起八萬四千眾生志於",
    "T12n0381_002:0980a21": "緣覺，八萬四千黎庶皆發無上正真道意，勸",
    "T12n0381_002:0980a22": "助八萬四千蒸民後悉當為轉輪聖王，八萬",
    "T12n0381_002:0980a23": "四千建立帝釋梵天慈悲喜護，無央數人得",
    "T12n0381_002:0980a24": "生天上。上勝仙士至于末後仙沒之時，生於",
    "T12n0381_002:0980a25": "無垢稱王如來、至真、正覺之土，在於普等無",
    "T12n0381_002:0980a26": "垢世界，與萬四千天子俱。」佛言：「族姓子！欲",
    "T12n0381_002:0980a27": "知爾時上勝仙士為異人乎？勿造斯觀。所以",
    "T12n0381_002:0980a28": "者何？則吾是也。吾以至誠建立心願，即致",
    "T12n0381_002:0980a29": "下方所在世界無垢稱王如來至。",
    "T12n0381_002:0980b01": "以是之故，族姓子！當作是觀，於樂法菩薩，如",
    "T12n0381_002:0980b02": "來未曾取滅度，正法之教亦無滅盡。其好",
    "T12n0381_002:0980b03": "樂法為菩薩者，他方世界諸佛世尊則現目",
    "T12n0381_002:0980b04": "前。樂法菩薩，若在巖處，若在樹下獨閑居者，",
    "T12n0381_002:0980b05": "若中間坐，即時得見受總持門，置于手掌若",
    "T12n0381_002:0980b06": "現裓上，若在頭上若在頂上，近而不遠。樂法",
    "T12n0381_002:0980b07": "菩薩已為曾見過去諸佛，又諸天人發其辯",
    "T12n0381_002:0980b08": "才，亦復從受辯才之慧。樂法菩薩於此經典",
    "T12n0381_002:0980b09": "無有窮盡，諸佛世尊及諸天人不奪其願。道",
    "T12n0381_002:0980b10": "所建立猶得自在，欲得住立百歲、千歲、一劫、",
    "T12n0381_002:0980b11": "過劫，亦得由己。樂法菩薩除老、病、死興發其",
    "T12n0381_002:0980b12": "心，其意所在堅強久固，御於大智辯才之慧。",
    "T12n0381_002:0980b13": "樂法菩薩未曾發意犯於他人，以是之故，離",
    "T12n0381_002:0980b14": "垢威！聞斯博聞所積行者，遵奉精進便當逮",
    "T12n0381_002:0980b15": "獲於此名德，當復過是復倍無數。若有菩薩",
    "T12n0381_002:0980b16": "欲得獲致福藏德普，慶無終既祿無窮已，",
    "T12n0381_002:0980b17": "菩薩所厚功祚無量，不可稱限無能盡極其",
    "T12n0381_002:0980b18": "邊際者。離垢威！知其大海水尚可數渧，測",
    "T12n0381_002:0980b19": "知限量得其底泥。菩薩所興三事——戒、聞、施惠，",
    "T12n0381_002:0980b20": "不可勝限得其邊際；三千大千世界尚可稱",
    "T12n0381_002:0980b21": "量知其銖兩盡其邊際，欲盡菩薩所興三事，",
    "T12n0381_002:0980b22": "戒聞施道不可限量。是為族姓子！三事行品。",
    "T12n0381_002:0980b23": "「三事之中博聞為尊、為勝、為長、為無疇匹。譬",
    "T12n0381_002:0980b24": "如須彌山王；持戒、施惠，猶如芥子在須彌山",
    "T12n0381_002:0980b25": "側，當觀博聞則須彌山王也。譬如飛鳥𦒡翔",
    "T12n0381_002:0980b26": "虛空，足影所翳，寧幾如乎？持戒、施惠猶如斯",
    "T12n0381_002:0980b27": "也。譬如虛空弘普無際，博聞之德其若茲矣！",
    "T12n0381_002:0980b28": "所以者何？族姓子！施有二益，離貧匱、得大富。",
    "T12n0381_002:0980b29": "戒有二益，度惡趣、生昇天。聞有二益，得聖",
    "T12n0381_002:0980c01": "慧、除邪疑。其布施者，不離諸漏所受之陰。其",
    "T12n0381_002:0980c02": "持戒者，所受諸陰亦與漏俱。其博聞者，無有",
    "T12n0381_002:0980c03": "諸漏亦不受陰。以是之故，離垢威！斯謂菩薩",
    "T12n0381_002:0980c04": "博聞之應。」佛說施、戒、博聞之時，三萬二千群",
    "T12n0381_002:0980c05": "生殖眾德本，皆發無上正真道德，五百比",
    "T12n0381_002:0980c06": "丘漏盡意解得法眼淨。",
    "T12n0381_002:0980c07": "於是離垢威力士白佛言：「菩薩幾法行，疾得",
    "T12n0381_002:0980c08": "不起法忍？」佛言：「族姓子！菩薩有四法行，疾",
    "T12n0381_002:0980c09": "得不起法忍。何謂四？一、觀身如影而得解脫；",
    "T12n0381_002:0980c10": "二、入於諸法如呼聲響；曉了其心猶如幻化；",
    "T12n0381_002:0980c11": "察一切法皆歸盡滅；是為四，菩薩疾得不",
    "T12n0381_002:0980c12": "起法忍。復有四法。何謂四？普修弘慈加諸",
    "T12n0381_002:0980c13": "眾生；設使學者起於人想勸使曉解，一切諸",
    "T12n0381_002:0980c14": "法令知盡無不造有事；普皆覩見諸佛之法，",
    "T12n0381_002:0980c15": "不以肉眼亦非天眼，亦非法眼無所依倚；分",
    "T12n0381_002:0980c16": "明曉了心之所入，亦無有心、亦不見心、亦無",
    "T12n0381_002:0980c17": "緣會；是為四。復有四。何謂四？一切所有施",
    "T12n0381_002:0980c18": "而不悋；棄捐邪見；奉清淨禁；寂除塵勞；是為",
    "T12n0381_002:0980c19": "四。復有四。何謂四？遵忍辱力入于諸法；悉知",
    "T12n0381_002:0980c20": "盡索；而崇精進；好澹泊法；是為四。復有四。",
    "T12n0381_002:0980c21": "何謂四？逮得禪定則無所倚；察於智慧亦不",
    "T12n0381_002:0980c22": "輕戲；攝權方便不著眾生；皆具所行入無等",
    "T12n0381_002:0980c23": "倫；是為四。復有四。何謂四？常行大慈導利眾",
    "T12n0381_002:0980c24": "生；具足大悲不厭終始；行于大喜欣樂於法；",
    "T12n0381_002:0980c25": "行于大護除諸倚著；是為四。復有四。何謂四？",
    "T12n0381_002:0980c26": "證明部分於三脫門；除諸三世過去、來、今；超",
    "T12n0381_002:0980c27": "度三界；觀一切法本淨無穢。」佛言：「離垢威！",
    "T12n0381_002:0980c28": "是為四法行，菩薩大士疾得不起法忍。」",
    "T12n0381_002:0980c29": "佛說此時，離垢威菩薩逮得不起法忍，歡喜",
    "T12n0381_002:0981a01": "踊躍昇處虛空，去地四丈九尺。三千大千世",
    "T12n0381_002:0981a02": "界六反震動，其大光明普照世界而雨天花，",
    "T12n0381_002:0981a03": "百千伎樂不鼓自鳴。於時世尊，知離垢威菩",
    "T12n0381_002:0981a04": "薩所念，尋時欣笑，五色光從口出，照於十方",
    "T12n0381_002:0981a05": "無數佛國，還繞三匝從頂上入。賢者阿難，即",
    "T12n0381_002:0981a06": "從坐起更整衣服，偏袒右肩右膝著地，叉手",
    "T12n0381_002:0981a07": "白佛以偈讚曰：",
    "T12n0381_002:0981a08": "「得尊淨智慧，　　其目清明好，",
    "T12n0381_002:0981a09": "諸根為寂定，　　澹泊度無極。",
    "T12n0381_002:0981a10": "光明照七尺，　　金容神巍巍，",
    "T12n0381_002:0981a11": "何故現欣笑？　　唯願為分別。",
    "T12n0381_002:0981a12": "知諸天人行，　　心意所歸趣；",
    "T12n0381_002:0981a13": "三世之清淨，　　覩之所像類。",
    "T12n0381_002:0981a14": "其慧常通達，　　未曾有罣礙；",
    "T12n0381_002:0981a15": "何故現欣笑？　　月姿哀為說。",
    "T12n0381_002:0981a16": "過世天中天，　　將來之世尊，",
    "T12n0381_002:0981a17": "今現十方佛，　　智慧暢無量，",
    "T12n0381_002:0981a18": "修行悉清白，　　療愈若干病，",
    "T12n0381_002:0981a19": "一切靡不了，　　願為分別說。",
    "T12n0381_002:0981a20": "其身普周遍，　　於此諸佛國；",
    "T12n0381_002:0981a21": "言音悉暢達，　　無數之剎土。",
    "T12n0381_002:0981a22": "心向一切人，　　常垂弘大慈；",
    "T12n0381_002:0981a23": "最勝哀為說，　　敷演斯笑意。",
    "T12n0381_002:0981a24": "所在究練法，　　寂然如月遊，",
    "T12n0381_002:0981a25": "無喻如幻化，　　自然若如夢，",
    "T12n0381_002:0981a26": "所獲致得利，　　常如雨泡起。",
    "T12n0381_002:0981a27": "何故現欣笑？　　無師子師子，",
    "T12n0381_002:0981a28": "解空無有想，　　超度願脫門。",
    "T12n0381_002:0981a29": "諸法為自然，　　了現究竟誼；",
    "T12n0381_002:0981b01": "寂默常調定，　　遊步如虛空。",
    "T12n0381_002:0981b02": "願佛分別意，　　今笑何感療？",
    "T12n0381_002:0981b03": "孰為發妙心，　　志願尊覺慧？",
    "T12n0381_002:0981b04": "誰令力除魔，　　應坐樹王下？",
    "T12n0381_002:0981b05": "最勝今日誰，　　而為超擁護？",
    "T12n0381_002:0981b06": "何故現欣笑？　　大雄發遣說。",
    "T12n0381_002:0981b07": "諸聲聞之眾，　　不能蹈斯地，",
    "T12n0381_002:0981b08": "一切之緣覺，　　莫敢逮此道；",
    "T12n0381_002:0981b09": "是諸佛境界，　　其德如大海。",
    "T12n0381_002:0981b10": "何感而欣笑？　　世勝哀說之。」",
    "T12n0381_002:0981b11": "佛告阿難：「爾為寧見離垢威，踊在虛空去地",
    "T12n0381_002:0981b12": "四丈九尺乎？」對曰：「已見。天中天！」佛言：「離垢威",
    "T12n0381_002:0981b13": "力士菩薩，過三百不可計會劫，當逮得無上",
    "T12n0381_002:0981b14": "正真，為最正覺，號力嚴淨王如來、正真、等正",
    "T12n0381_002:0981b15": "覺、明行成為、善逝、世間解、無上士、道法御、天人",
    "T12n0381_002:0981b16": "師，為佛、眾祐，在于東方世界名清淨，劫名淨",
    "T12n0381_002:0981b17": "歎。力嚴淨王如來清淨世界，富樂熾盛，人民",
    "T12n0381_002:0981b18": "安隱，米穀平賤，快樂難及，諸天人播殖無數。",
    "T12n0381_002:0981b19": "彼國人民被服、飲食、居止、舍宅，譬如第四兜",
    "T12n0381_002:0981b20": "率天上。其佛說法無有奇特異種之說，唯",
    "T12n0381_002:0981b21": "但宣暢菩薩篋藏；其佛國土無有聲聞、緣覺之",
    "T12n0381_002:0981b22": "名，皆純菩薩逮得法忍，諸菩薩眾甚多無極。",
    "T12n0381_002:0981b23": "其佛壽命無有限量，其土無有八據之難，",
    "T12n0381_002:0981b24": "降伏眾魔抑制怨敵，無有群邪諸外異道。其",
    "T12n0381_002:0981b25": "佛世界地紺琉璃，紫磨黃金分錯其間。」於是",
    "T12n0381_002:0981b26": "離垢威菩薩，從虛空下，稽首佛足歸命世尊，",
    "T12n0381_002:0981b27": "從佛請求欲得出家。爾時鉤鎖菩薩前白佛",
    "T12n0381_002:0981b28": "言：「唯！天中天！怪未曾有。如今大聖講說經",
    "T12n0381_002:0981b29": "典，其有諸天在於虛空，名德高妙皆詣如來；",
    "T12n0381_002:0981c01": "適見如來尋時歡喜，棄捐貢高自大之念，稽",
    "T12n0381_002:0981c02": "首世尊投身自歸。大聖乃能開化於此離垢",
    "T12n0381_002:0981c03": "威力士憍高自大，來詣佛所逮得大法，當為",
    "T12n0381_002:0981c04": "無量不可思議眾生之類，演說經法令除慢",
    "T12n0381_002:0981c05": "恣。唯然，世尊！其離垢威菩薩大士，為從幾佛、",
    "T12n0381_002:0981c06": "如來、至真、等正覺殖眾德本，乃能疾逮如是",
    "T12n0381_002:0981c07": "神通？」世尊告曰：「鉤鎖！欲知其離垢威力士",
    "T12n0381_002:0981c08": "菩薩，已曾得供養六十二億諸佛大聖，殖眾",
    "T12n0381_002:0981c09": "德本，建立無上正真之道，當復奉事無數諸",
    "T12n0381_002:0981c10": "佛，淨修梵行。」鉤鎖又問：「唯然，世尊！以何所殖",
    "T12n0381_002:0981c11": "無德之本而忘道意，心懷憍慢自大之性，來",
    "T12n0381_002:0981c12": "詣世尊欲有所試？」佛告鉤鎖：「有四事法，為",
    "T12n0381_002:0981c13": "菩薩行而忘道意。何謂四？心懷憍慢；不恭敬",
    "T12n0381_002:0981c14": "法；輕易善師；從後謗議；是為四。復有四法。",
    "T12n0381_002:0981c15": "何謂四？而復習樂聲聞之眾，與同所歸；志樂",
    "T12n0381_002:0981c16": "下度；誹謗菩薩；忘法師恩；是為四。復有四。",
    "T12n0381_002:0981c17": "何謂四？其行諛諂；於法慢誕；二事自活；求",
    "T12n0381_002:0981c18": "於利養而著奉侍；是為四。復有四。何謂四？不",
    "T12n0381_002:0981c19": "覺魔事；為罪所蓋；纏綿蔽法；志性怯弱。鉤",
    "T12n0381_002:0981c20": "鎖！是為四法，菩薩忘失道意。鉤鎖又聽！離垢",
    "T12n0381_002:0981c21": "威用何等故，為菩薩行而忘道意？往古世",
    "T12n0381_002:0981c22": "時，此賢劫中初始有佛，號曰拘婁秦如來、",
    "T12n0381_002:0981c23": "至真、等正覺，興出于世。於彼世時，有善財大",
    "T12n0381_002:0981c24": "勢貴姓極富梵志。時有一子，魔所惑立自發",
    "T12n0381_002:0981c25": "貢高，不欲往詣於如來所長益法，與沙門梵",
    "T12n0381_002:0981c26": "志諸長者俱，鬪諍罵詈多所誹謗，不肯受法，",
    "T12n0381_002:0981c27": "亦不見法，不得法師，亦不恭敬承順其教。當",
    "T12n0381_002:0981c28": "爾現世違失五法。何謂五？則離於佛不復相",
    "T12n0381_002:0981c29": "見不得聞法；不復建立菩薩之業不復諮問；",
    "T12n0381_002:0982a01": "所當行者而復忘失眾德之本；無堅固意在",
    "T12n0381_002:0982a02": "於道心；攝取不善尋時則離於道行心。爾時",
    "T12n0381_002:0982a03": "尋離此五法行。」佛言：「鉤鎖！欲知是時所名善",
    "T12n0381_002:0982a04": "財大勢貴姓梵志子乎？豈是異人？勿作斯觀。",
    "T12n0381_002:0982a05": "所以者何？則今離垢威菩薩是也！於彼世時",
    "T12n0381_002:0982a06": "心懷自大，尋則忘失所修道意，久復將護宿",
    "T12n0381_002:0982a07": "命德本諸通慧心；又有餘福，不復誹謗於諸",
    "T12n0381_002:0982a08": "通慧，故為力士而有大勢。承佛聖旨不為眾",
    "T12n0381_002:0982a09": "惡，聞佛音聲便自發來，自以己力欲比如來。",
    "T12n0381_002:0982a10": "又聞世尊說菩薩力，尋即棄捐貢高慢恣，往",
    "T12n0381_002:0982a11": "古所殖眾善之本，則現目前便逮法忍，威神",
    "T12n0381_002:0982a12": "通慧無所想念。」爾時力士鉤鎖菩薩謂離垢",
    "T12n0381_002:0982a13": "威：「唯，族姓子！興發何法逮得法忍？」離垢威",
    "T12n0381_002:0982a14": "答曰：「發起一切凡夫之法。」又問：「云何而發？」答",
    "T12n0381_002:0982a15": "曰：「所發起者，至後究竟永無所有，亦非不異。",
    "T12n0381_002:0982a16": "其所發起，常不復令有所依倚，亦無所證。」",
    "T12n0381_002:0982a17": "鉤鎖又問：「族姓子！凡夫之法及與佛法，有何",
    "T12n0381_002:0982a18": "差別？寧有若干乎？」即便答曰：「假號而名，因",
    "T12n0381_002:0982a19": "有若干，其誼無異。」又問：「唯，族姓子！其凡夫",
    "T12n0381_002:0982a20": "法，以何解誼？」答曰：「無常亦無想念，無顛倒",
    "T12n0381_002:0982a21": "誼。」又問：「族姓子！所謂誼者，何所歸趣？」答",
    "T12n0381_002:0982a22": "曰：「鉤鎖！其達誼者，亦不蠲除凡夫之法，亦",
    "T12n0381_002:0982a23": "不獲於佛道法。」又問：「族姓子！何謂法誼？」答",
    "T12n0381_002:0982a24": "曰：「無有二誼，為諸法誼。」又問：「不曰：『其正見",
    "T12n0381_002:0982a25": "者，有二因緣，從他聞、若思惟，厥行猶具。』」",
    "T12n0381_002:0982a26": "鉤鎖又問：「如來不說但歸要誼之故，誼則成要，",
    "T12n0381_002:0982a27": "因此何緣要得誼乎，不取美辭？」",
    "T12n0381_002:0982a28": "答曰：「教不但取要誼，終不毀壞，為菩薩美",
    "T12n0381_002:0982a29": "辭乎？則無有失，自損毀也。假使有得美辭誼",
    "T12n0381_002:0982b01": "者，彼所逮者亦無所獲。其菩薩者，不歸於",
    "T12n0381_002:0982b02": "要誼而說法誼，以聰哲故。其不逮得、不用誼",
    "T12n0381_002:0982b03": "報，一切諸法猶得自在，為尊、為長、為無等倫。",
    "T12n0381_002:0982b04": "所可分別，限時消滅究竟滅度，本末永寂則",
    "T12n0381_002:0982b05": "為相誼。世尊所說，以故，鉤鎖！其歸命誼則",
    "T12n0381_002:0982b06": "不御法，亦無所念、亦無御者、不捨不御，其無",
    "T12n0381_002:0982b07": "所念則為堅要，其要堅者彼乃謂誼。」鉤鎖又",
    "T12n0381_002:0982b08": "問：「唯，族姓子！豈有方計，其歸要誼，彼則歸",
    "T12n0381_002:0982b09": "要一切法乎？」答曰：「有，族姓子！」又問：「以何因緣？」",
    "T12n0381_002:0982b10": "答曰：「諸法無本，一切悉空、諸法澹泊，假使",
    "T12n0381_002:0982b11": "歸要於空誼者，要澹泊誼亦復如斯，以是之",
    "T12n0381_002:0982b12": "故，族姓子！其歸要誼則為道歸一切諸法。」",
    "T12n0381_002:0982b13": "答曰：「族姓子！佛不言曰：『了一切諸法，悉歸要",
    "T12n0381_002:0982b14": "御。』」答曰：「如斯！以是之故，一切諸法推究本",
    "T12n0381_002:0982b15": "誼根原，所歸要者其究竟誼，是等之門則第",
    "T12n0381_002:0982b16": "一誼。如云何當求所如所也！求如是行者，設",
    "T12n0381_002:0982b17": "無有法亦非法，亦無所起、亦無所滅。諸賢聖",
    "T12n0381_002:0982b18": "道無有二道，亦無所作、亦非不作、亦非無造，",
    "T12n0381_002:0982b19": "如是則造菩薩之道。道無所造亦不求誼，亦",
    "T12n0381_002:0982b20": "儀不錯亂。」離垢威說是語時，五百比丘、八百",
    "T12n0381_002:0982b21": "天子，遠離塵垢得法眼淨。離垢威菩薩謂鉤",
    "T12n0381_002:0982b22": "鎖曰：「族姓子！如來所說但歸要誼不取美辭。",
    "T12n0381_002:0982b23": "計此誼者無有二行，究竟其誼亦無所生，是",
    "T12n0381_002:0982b24": "故如來說此誼耳！但歸要誼不取美辭。其歸",
    "T12n0381_002:0982b25": "要誼并及美辭，本淨平等志性自然無所超",
    "T12n0381_002:0982b26": "越。如來故曰：『但歸要誼不取美辭。』",
    "T12n0381_002:0982b27": "「復次，族姓子！如來所以說此言者，何以二事",
    "T12n0381_002:0982b28": "故興於正見。何等為二？聽察他音、緣省思惟。",
    "T12n0381_002:0982b29": "其不博聞於法律者，順以三昧在於終始墮",
    "T12n0381_002:0982c01": "于貢高，類斯之故。世尊告曰：『聽省法律乃",
    "T12n0381_002:0982c02": "為博聞多所勸助。』以聽經法悉以奉行，淨於",
    "T12n0381_002:0982c03": "所療至賢聖道。」又問：「云何比丘思惟療行？」答",
    "T12n0381_002:0982c04": "曰：「以法療行亦無所行，是為思惟要事有療",
    "T12n0381_002:0982c05": "行。族姓子！是為療行之所謂者。復次，族姓",
    "T12n0381_002:0982c06": "子！假使菩薩療行，不發音聲不起吾我，有所",
    "T12n0381_002:0982c07": "講說諸行處者，若說去者若說還者，一切皆",
    "T12n0381_002:0982c08": "亦無住、亦無所得，亦無過去、亦無當來、亦不",
    "T12n0381_002:0982c09": "現在修此諸事，是謂思惟要者而以療行。設",
    "T12n0381_002:0982c10": "見諸法一切自然悉歸滅盡，設受諸法思觀",
    "T12n0381_002:0982c11": "要淨，假令察見一切諸法本淨同像，亦覩要",
    "T12n0381_002:0982c12": "淨。設見一切諸法，諸法自然從本淨起，亦觀",
    "T12n0381_002:0982c13": "要淨。設使觀見一切諸法本末不生，究竟無",
    "T12n0381_002:0982c14": "起究竟無滅，亦觀要淨。設使觀見一切諸法",
    "T12n0381_002:0982c15": "本淨滅度，亦觀要淨，亦不寂然亦無所觀，是",
    "T12n0381_002:0982c16": "謂為觀。是所觀者，亦無所觀亦無所見，假",
    "T12n0381_002:0982c17": "使無見無所觀者，所見如是亦不見，則不名",
    "T12n0381_002:0982c18": "曰有所見也。」於是世尊讚離垢威菩薩曰：「善",
    "T12n0381_002:0982c19": "哉，善哉！族姓子！有所說者，當如仁說。其思",
    "T12n0381_002:0982c20": "要淨為菩薩者，法不虛妄。其思要淨為菩薩",
    "T12n0381_002:0982c21": "者，法無陰蓋。其思要淨為菩薩者，無有此法",
    "T12n0381_002:0982c22": "亦無脫門。其思要淨為菩薩者，所行法者亦",
    "T12n0381_002:0982c23": "無所除、亦無所行、亦無去來，是則等觀為正",
    "T12n0381_002:0982c24": "見也。見一切法以平等故，亦不不等如有所",
    "T12n0381_002:0982c25": "見。」又問：「云何一切諸法而不等，如有所見、如",
    "T12n0381_002:0982c26": "無所見？」「又，族姓子！此諸法者，亦無欣見、亦無",
    "T12n0381_002:0982c27": "不見，本末平等亦無所生，此之謂也！亦無所",
    "T12n0381_002:0982c28": "生、亦無所有，不越所見、不入寂然，此謂平等。",
    "T12n0381_002:0982c29": "亦不不有、亦無所有，亦非自然、非不自然，是",
    "T12n0381_002:0983a01": "謂平等。是所言者亦無所說，行無所生，亦無",
    "T12n0381_002:0983a02": "有見、亦無越度，平等寂然，斯謂等觀，以能入",
    "T12n0381_002:0983a03": "于平等故也。」又復重問：「何故名曰平等入寂",
    "T12n0381_002:0983a04": "然乎？」答曰：「等於吾我、亦等非我，一切諸法亦",
    "T12n0381_002:0983a05": "無形像亦無毀呰，是謂平等入于寂然。」於是",
    "T12n0381_002:0983a06": "鉤鎖菩薩白佛言：「唯然，世尊！至未曾有正入",
    "T12n0381_002:0983a07": "寂然，所由相者本淨滅度，菩薩皆知如是諸",
    "T12n0381_002:0983a08": "法。若復聞者乃能信解，有所遊居亦不中半",
    "T12n0381_002:0983a09": "而取滅度。」佛告鉤鎖：「以故菩薩善權方便",
    "T12n0381_002:0983a10": "而以為樂，以權方便修具足行，發一切心歸",
    "T12n0381_002:0983a11": "於遊處四法。何等四？行大慈；無極哀；為諸",
    "T12n0381_002:0983a12": "通慧；不斷佛教；是為四。假使能奉宣修此",
    "T12n0381_002:0983a13": "法，則入寂然所趣之相，一切本淨悉為滅度，",
    "T12n0381_002:0983a14": "以至寂寞諸法之行，這聞此已則便信樂，所",
    "T12n0381_002:0983a15": "可遊居亦不中半而取滅度。是故分別諸法",
    "T12n0381_002:0983a16": "之原，彼則寂寞亦無澹泊、亦不墮落。所以者",
    "T12n0381_002:0983a17": "何？不欲棄捨一切眾生。」離垢威菩薩白佛言：",
    "T12n0381_002:0983a18": "「何所菩薩純淑，如佛所言不墮寂滅？」世尊告",
    "T12n0381_002:0983a19": "曰：「族姓子！假使菩薩無有諸見亦無想念，是",
    "T12n0381_002:0983a20": "為純淑。於諸聲聞一切眾生，不修平等離佛",
    "T12n0381_002:0983a21": "法教，亦不勸樂大乘之行；疑諸通慧離於無",
    "T12n0381_002:0983a22": "願，亦不滅度入於寂滅，則於其中證菩薩",
    "T12n0381_002:0983a23": "心，志在聲聞、緣覺而入滅度。又族姓子！菩薩",
    "T12n0381_002:0983a24": "若能入於寂然相者，皆能分別一切諸法，有",
    "T12n0381_002:0983a25": "所興發悉為一切。順佛法眾，遵修大乘，為諸",
    "T12n0381_002:0983a26": "通慧之所興居，愍傷一切群萌之類，普見一",
    "T12n0381_002:0983a27": "切與志願俱，未曾斷絕他人所僥。以是之故，",
    "T12n0381_002:0983a28": "族姓子！當作斯觀，計於菩薩而皆純淑遊於",
    "T12n0381_002:0983a29": "寂然。」離垢威白佛言：「未曾有。世尊！菩薩所",
    "T12n0381_002:0983b01": "行而有差特，悉非聲聞、緣覺之地所能及也。」",
    "T12n0381_002:0983b02": "於是鉤鎖菩薩白佛言：「今此溥首童真者，",
    "T12n0381_002:0983b03": "在是會中靜然而坐，亦不講說於此三昧。」",
    "T12n0381_002:0983b04": "世尊尋見文殊師利心之所念，以心請觀",
    "T12n0381_002:0983b05": "溥首童真。溥首童真謂鉤鎖菩薩：「菩薩所",
    "T12n0381_002:0983b06": "行，不以功德遵修佛道，不以利養、不以生天，",
    "T12n0381_002:0983b07": "不以財業、不以名聞，嗟歎德稱宣暢其績；",
    "T12n0381_002:0983b08": "不以衣食、床臥、病瘦、醫藥，生活之業，不以國",
    "T12n0381_002:0983b09": "王大臣賞賜故。」鉤鎖又問溥首菩薩：「以何等",
    "T12n0381_002:0983b10": "故行菩薩道？」溥首答曰：「為眾生故，如愍傷",
    "T12n0381_002:0983b11": "之，故以法之誼開化群黎；志大乘故，除於虛",
    "T12n0381_002:0983b12": "妄諸勤勞患；生寂然故已忍勞苦，欲安眾生",
    "T12n0381_002:0983b13": "令得所願；無所狐疑無悕望故，則無所著亦",
    "T12n0381_002:0983b14": "無所倚，亦無所受、亦不專處，亦不究竟無有",
    "T12n0381_002:0983b15": "善哉！亦不吾我無有斯念，亦不退轉、亦不還",
    "T12n0381_002:0983b16": "反，設使諸法無所動轉，亦不肅震無有將",
    "T12n0381_002:0983b17": "往，無所危害無有歡喜，亦不愁慼己獨勇猛，",
    "T12n0381_002:0983b18": "無能勝者、無能伏者，莫能踰者、亦不憔悴。無",
    "T12n0381_002:0983b19": "所畏難、不恐不懼，不卒不暴、無有自大，亦無",
    "T12n0381_002:0983b20": "心意常處寂寞，常住無念同誼一乘，一教同",
    "T12n0381_002:0983b21": "像常作等行，悉欲救度眾生之故。」溥首言：「族",
    "T12n0381_002:0983b22": "姓子！菩薩所行如斯比類，是故造行。」鉤鎖",
    "T12n0381_002:0983b23": "又問溥首：「何所施造為菩薩行？」溥首答曰：",
    "T12n0381_002:0983b24": "「設族姓子！其為菩薩不行於盡，亦無所起亦",
    "T12n0381_002:0983b25": "無不起，究竟諸盡盡所當盡，不念諸本末無",
    "T12n0381_002:0983b26": "起亦無所生，亦無聰明造行，如是為菩薩行，",
    "T12n0381_002:0983b27": "乃應道行。復次，鉤鎖！菩薩大士，不行盡過去",
    "T12n0381_002:0983b28": "意，於當來意無所起行，於現在意而無所住，",
    "T12n0381_002:0983b29": "亦無所行，心亦不著去、來、今也。遵修如是為",
    "T12n0381_002:0983c01": "菩薩行，乃應道行。復次，鉤鎖！布施道心眾生",
    "T12n0381_002:0983c02": "如來則無有二，持戒、忍辱、精進、一心、智慧，道",
    "T12n0381_002:0983c03": "及眾生至于如來則無有二。假使菩薩常遵",
    "T12n0381_002:0983c04": "此六度無極有所行者，所行之相不憂終始，",
    "T12n0381_002:0983c05": "遵修如此為菩薩行，乃應道行。",
    "T12n0381_002:0983c06": "等集眾德三昧經卷中"
}