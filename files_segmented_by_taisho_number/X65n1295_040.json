{
    "X65n1295_040:0726a14": "禪宗頌古聯珠通集卷第四十",
    "X65n1295_040:0726a16": "宋池州報恩光孝禪寺沙門法應　集",
    "X65n1295_040:0726a17": "元紹興天衣萬壽禪寺沙門普會續集",
    "X65n1295_040:0726a18": "　　祖師機緣",
    "X65n1295_040:0726a19": "六祖下第十六世(南嶽下第十五世)",
    "X65n1295_040:0726a20": "(臨濟)【增收】平江虎丘紹隆禪師。(嗣圓悟)初參死心。心問。你",
    "X65n1295_040:0726a21": "是甚麼僧。師曰。行脚僧。心曰。你是何處村僧。行",
    "X65n1295_040:0726a22": "甚驢脚馬脚。師曰。廣南蠻道甚麼。何不高聲道。",
    "X65n1295_040:0726a23": "心曰。却有些衲僧氣息。遂留過夏。　頌曰。",
    "X65n1295_040:0726a24": "客裏謾牢落。天涯多故人。好懷無處寫。舊話得重論。",
    "X65n1295_040:0726b01": "殘雪未消石。梅英先破春。徘徊殊有約。來此續芳塵。",
    "X65n1295_040:0726b02": "(虗堂愚)。",
    "X65n1295_040:0726b03": "邂后何期語笑新。秋風松館客邊身。凭闌不語平生",
    "X65n1295_040:0726b04": "事。到老相逢是別人。(寶葉源)。",
    "X65n1295_040:0726b05": "【增收】臨安府徑山宗杲大慧普覺禪師。(嗣圓悟)師至",
    "X65n1295_040:0726b06": "天寧。一日聞悟陞堂舉。僧問雲門。如何是諸佛",
    "X65n1295_040:0726b07": "出身處。門曰。東山水上行。若是天寧即不然。忽",
    "X65n1295_040:0726b08": "有人問。如何是諸佛出身處。只向他道。薰風自",
    "X65n1295_040:0726b09": "南來。殿閣生微涼。師於言下忽然前後際斷。",
    "X65n1295_040:0726b10": "　頌曰。",
    "X65n1295_040:0726b11": "萬德不自有。十身何處藏。薰風生殿閣。化日正舒長。",
    "X65n1295_040:0726b12": "(石林鞏)。",
    "X65n1295_040:0726b13": "諸佛東山水上行。閑中無事日偏長。薰風拂拂來無",
    "X65n1295_040:0726b14": "已。無意涼人人自涼。(葛廬覃)。",
    "X65n1295_040:0726b15": "【增收】大慧因僧問。心佛俱忘時如何。師曰。賣扇老婆",
    "X65n1295_040:0726b16": "手遮日。　頌曰。",
    "X65n1295_040:0726b17": "賣扇老婆手遮日。一種風流出當家。說與途中未歸",
    "X65n1295_040:0726b18": "客。何須向外喫波楂。(月坡明)。",
    "X65n1295_040:0726b19": "【增收】大慧後來留古雲門菴。學者雲集。久之入閩。結",
    "X65n1295_040:0726b20": "茅於長樂洋嶼。室中舉竹篦子問學者。喚作竹",
    "X65n1295_040:0726b21": "篦則觸。不喚作竹篦則背。不得下語。不得無語。",
    "X65n1295_040:0726b22": "從之得法者十有三人。　頌曰。",
    "X65n1295_040:0726b23": "雲門舉起竹篦。凡聖潛踪匿跡。金剛門外生瞋。木馬",
    "X65n1295_040:0726b24": "廐中面赤。(尼無著總　二)。",
    "X65n1295_040:0726c01": "雲門舉起竹篦。纔涉思惟蹉過。只遮背觸商量。老人",
    "X65n1295_040:0726c02": "已是話墮。",
    "X65n1295_040:0726c03": "徑山有箇竹篦。直下別無道理。佛殿厨屋三間。穿過",
    "X65n1295_040:0726c04": "衲僧眼耳。(福州清涼坦)。",
    "X65n1295_040:0726c05": "三尺筠蛇口帶腥。曾吞英特十三人。塵蒙四壁籠燈",
    "X65n1295_040:0726c06": "黑。老尾焦黃眼正瞋。(竹屋簡)。",
    "X65n1295_040:0726c07": "【增收】安吉州道場明辯正堂禪師。(嗣龍門遠)室中問",
    "X65n1295_040:0726c08": "學者。蚯蚓為甚麼化為百合。　頌曰。",
    "X65n1295_040:0726c09": "客舍并州已十霜。歸心日夜憶咸陽。無端更渡桑乾",
    "X65n1295_040:0726c10": "水。却憶并州是故鄉。(圜極岑)。",
    "X65n1295_040:0726c11": "【增收】潭州大溈善果月菴禪師。(嗣開福寧)上堂。奚仲",
    "X65n1295_040:0726c12": "造車一百輻。拈却兩頭除却軸。以拄杖打圓相",
    "X65n1295_040:0726c13": "曰。且莫錯認定盤星。卓一下下座。　頌曰。",
    "X65n1295_040:0726c14": "海神知貴不知價。留與人間光照夜。碧眼胡僧笑點",
    "X65n1295_040:0726c15": "頭。誰知用處無縫罅。(月林觀)。",
    "X65n1295_040:0726c16": "機輪轉處。達者猶迷。四維上下。南北東西。(無門開)。",
    "X65n1295_040:0726c17": "六祖下第十七世(南嶽下第十六世)",
    "X65n1295_040:0726c18": "(臨濟)【增收】明州天童曇華應菴禪師。(嗣虎丘隆)示眾曰。盡",
    "X65n1295_040:0726c19": "力道不得底句。不在天台。定在南嶽。　頌曰。",
    "X65n1295_040:0726c20": "相罵饒汝接觜。相唾饒汝潑水。驀然摸著蛇頭。拍手",
    "X65n1295_040:0726c21": "囉囉哩哩。(肯堂充)。",
    "X65n1295_040:0726c22": "耆婆去後無消息。病者憧憧日扣門。百草自知無識",
    "X65n1295_040:0726c23": "者。叢叢埀泣在籬根。(虗堂愚)。",
    "X65n1295_040:0726c24": "【增收】應菴示眾曰。如世良馬見鞭影而行。時佛照光",
    "X65n1295_040:0727a01": "和尚出眾云。見鞭影者非良馬。師休去。　頌曰。",
    "X65n1295_040:0727a02": "疾燄過風第二頭。不堪惆悵只堪愁。一聲振鬣長鳴",
    "X65n1295_040:0727a03": "後。萬馬皆瘖一戰收。(北磵簡)。",
    "X65n1295_040:0727a04": "【增收】明州育王德光佛照禪師。號拙菴。(嗣大慧)宋孝",
    "X65n1295_040:0727a05": "宗召對。師舉靈雲頌直至如今更不疑。奏曰。那",
    "X65n1295_040:0727a06": "裏是他不疑處。帝曰。空手牽銕牛。　頌曰。",
    "X65n1295_040:0727a07": "萬機之暇探禪宗。中路寧堪憩六龍。空手牽牛過天",
    "X65n1295_040:0727a08": "闕。紫宸深在妙高峯。(圭堂居士)。",
    "X65n1295_040:0727a09": "【增收】佛照因孝宗宣問。釋迦佛入山六年。所成何事。",
    "X65n1295_040:0727a10": "師對曰。將謂陛下忘却。　頌曰。",
    "X65n1295_040:0727a11": "六年勤苦竟何如。為問君王記得無。直下雖知難抵",
    "X65n1295_040:0727a12": "諱。到頭終不受塗糊。(北磵簡　二)。",
    "X65n1295_040:0727a13": "借婆衫子拜婆年。監本匙挑不上禪。抉起玉龍轟霹",
    "X65n1295_040:0727a14": "靂。明星猶在九重天。",
    "X65n1295_040:0727a15": "問處天左旋。答處地右轉。太平無象眼頭寬。雪山高",
    "X65n1295_040:0727a16": "映黃金殿。(覺圓明)。",
    "X65n1295_040:0727a17": "大根大器大熏修。瞥轉機輪向上頭。萬億斯年惟一",
    "X65n1295_040:0727a18": "佛。雪山元不隔龍樓。(石巖璉)。",
    "X65n1295_040:0727a19": "【增收】臨安府淨慈水菴師一禪師。(嗣佛智裕)室中問",
    "X65n1295_040:0727a20": "僧曰。西天鬍子。因甚無鬚。　頌曰。",
    "X65n1295_040:0727a21": "癡人面前。不可說夢。鬍子無鬚。惺惺懵懂。(無門開)。",
    "X65n1295_040:0727a22": "牧童失却破蓑衣。流落年深見者稀。拈來搭在籬頭",
    "X65n1295_040:0727a23": "上。引得烏鴉遶樹飛。(獃堂定)。",
    "X65n1295_040:0727a24": "六祖下第十八世(南嶽下第十七世)",
    "X65n1295_040:0727b01": "(臨濟)【增收】臨安府淨慈彥充肎堂禪師。(嗣卍菴顏)示眾曰。",
    "X65n1295_040:0727b02": "觀方知彼去。去者不至方。草鞋跟忽斷。全身在",
    "X65n1295_040:0727b03": "帝鄉。　頌曰。",
    "X65n1295_040:0727b04": "孰謂觀方不在方。纔開臭口便乖張。行人要覔長安",
    "X65n1295_040:0727b05": "路。不覺全身在帝鄉。(掩室開)。",
    "X65n1295_040:0727b06": "【增收】慶元府天童密菴咸傑禪師。(嗣應菴)應菴問。如",
    "X65n1295_040:0727b07": "何是正法眼。師遽答曰。破沙盆。庵頷之。　頌曰。",
    "X65n1295_040:0727b08": "五陵公子少年時。得意春風躍馬蹄。不惜黃金為彈",
    "X65n1295_040:0727b09": "子。海棠花下打黃鸝。(雙杉元)。",
    "X65n1295_040:0727b10": "法眼拈來早自謾。無端錯對破沙盆。而今徧界難遮",
    "X65n1295_040:0727b11": "掩。殃害叢林累子孫。(掩室開)。",
    "X65n1295_040:0727b12": "直甚破沙盆。掀翻海嶽昏。頂門真箇瞎。千古累兒孫。",
    "X65n1295_040:0727b13": "(虗堂愚)。",
    "X65n1295_040:0727b14": "白玉琢成泥彈子。黃金鑄就銕崑崙。千年滯貨無人",
    "X65n1295_040:0727b15": "買。未免如今累子孫。(大歇謙)。",
    "X65n1295_040:0727b16": "【增收】常州華藏伊菴有權禪師。(嗣無菴全)甞夜坐達",
    "X65n1295_040:0727b17": "旦。行粥者至。忘展鉢。鄰僧以手觸之。師感悟。為",
    "X65n1295_040:0727b18": "偈曰。黑漆崑崙把釣竿。古帆高掛下驚湍。蘆花",
    "X65n1295_040:0727b19": "影裏弄明月。引得盲龜上釣船。　頌曰。",
    "X65n1295_040:0727b20": "雲深江絕引帆孤。可惜鄰僧拽轉渠。方信圓明彈指",
    "X65n1295_040:0727b21": "事。元來此語不傳虗。(圭堂居士)。",
    "X65n1295_040:0727b22": "【增收】鎮江府焦山普濟禪寺或菴師體禪師。(嗣此庵",
    "X65n1295_040:0727b23": "元)因信齋葛知府問曰。夫妻二人相打。通兒子",
    "X65n1295_040:0727b24": "作證。且道證父即是。證母即是。師曰。小出大遇。",
    "X65n1295_040:0727c01": "乃頌曰。",
    "X65n1295_040:0727c02": "八臂那吒三隻眼。雙槌擂鼓轉船頭。巨鼇一吸滄溟",
    "X65n1295_040:0727c03": "竭。宇宙風清四百州。",
    "X65n1295_040:0727c04": "生死自憐同室穴。因何中路隔關山。一朝忽得親兒",
    "X65n1295_040:0727c05": "證。趯踏方知蓋覆難。(雪堂行)。",
    "X65n1295_040:0727c06": "六祖下第十九世(南嶽下第十八世)",
    "X65n1295_040:0727c07": "(臨濟)【增收】臨安府靈隱松源崇嶽禪師。(嗣密菴)埀語曰。大",
    "X65n1295_040:0727c08": "力量人。因甚擡脚不起。　頌曰。",
    "X65n1295_040:0727c09": "沒量大人。擡脚不起。眼瞎耳聾。撒溺撒屎。求生不生。",
    "X65n1295_040:0727c10": "求死不死。苦哉佛陀耶。韓信臨朝底。(朴翁銛)。",
    "X65n1295_040:0727c11": "擡脚踏翻香水海。低頭俯視四大禪。一箇渾身無處",
    "X65n1295_040:0727c12": "著。(請續一句　無門開)。",
    "X65n1295_040:0727c13": "力難擡起為君宣。神駿何勞更著鞭。一躍洞天三十",
    "X65n1295_040:0727c14": "六。到時凡骨便成仙。(虗堂愚)。",
    "X65n1295_040:0727c15": "【增收】松源垂語曰。開口不在舌頭上。　頌曰。",
    "X65n1295_040:0727c16": "開口不在舌頭上。咬斷牙關供死狀。莫教吞了大還",
    "X65n1295_040:0727c17": "丹。命根難斷空惆悵。(朴翁銛)。",
    "X65n1295_040:0727c18": "含糊一世無分曉。開口何甞在舌頭。萬古業風吹不",
    "X65n1295_040:0727c19": "盡。又隨月色過羅浮。(虗堂愚)。",
    "X65n1295_040:0727c20": "【增收】松源垂語曰。明眼衲僧。因甚脚跟下紅絲線不",
    "X65n1295_040:0727c21": "斷。　頌曰。",
    "X65n1295_040:0727c22": "大丈夫漢。紅線不斷。直饒親見松源。敢保錯來批判。",
    "X65n1295_040:0727c23": "(朴翁銛)。",
    "X65n1295_040:0727c24": "脚根不斷紅絲線。掉臂乾坤自在行。塞壑填溝無處",
    "X65n1295_040:0728a01": "著。歸來依舊兩眉橫。(虗堂愚)。",
    "X65n1295_040:0728a02": "【增收】松源示眾曰。明眼衲僧。因甚打失鼻孔。有賊無",
    "X65n1295_040:0728a03": "贓[○@●]。　頌曰。",
    "X65n1295_040:0728a04": "殺人一萬損三千。獨弄單提機不全。萬頃滄波明月",
    "X65n1295_040:0728a05": "夜。一聲短笛釣魚船。(諾菴肇)。",
    "X65n1295_040:0728a06": "六祖下第二十世(南嶽下第十九世)",
    "X65n1295_040:0728a07": "(臨濟)【增收】慶元府天童天目文禮禪師。(嗣松源)因虎維那",
    "X65n1295_040:0728a08": "參次。師問。汝名什麼。曰智虎。師退身作怕勢。虎",
    "X65n1295_040:0728a09": "擬議。師便歸方丈。　頌曰。",
    "X65n1295_040:0728a10": "白浪堆中下一鈎。錦鱗紅尾尚悠悠。漁翁不計竿頭",
    "X65n1295_040:0728a11": "事。笑入蘆花萬頃秋。(石林鞏)。",
    "X65n1295_040:0728a12": "【增收】臨安府靈隱荊叟珏禪師。(嗣癡鈍)癡鈍室中舉。",
    "X65n1295_040:0728a13": "如何是佛。師曰。爛冬瓜。仍頌曰。",
    "X65n1295_040:0728a14": "如何是佛爛冬瓜。咬著冰霜透齒牙。根蒂雖然無窖",
    "X65n1295_040:0728a15": "子。一年一度一開花。",
    "X65n1295_040:0728a16": "如何是佛爛冬瓜。銕額銅頭沒奈何。萬里鴻溝歸漢",
    "X65n1295_040:0728a17": "後。八千人恨一聲歌。(獨木林)。",
    "X65n1295_040:0728a18": "六祖下第二十一世(南嶽下第二十世)",
    "X65n1295_040:0728a19": "(臨濟)【增收】臨安府徑山石溪心月佛海禪師。(嗣掩室開)僧",
    "X65n1295_040:0728a20": "問。如何是佛。曰師。矮子看戲。　頌曰。",
    "X65n1295_040:0728a21": "巍巍丈六紫金容。百戲場中有變通。矮子看來眉卓",
    "X65n1295_040:0728a22": "竪。銕鎚無孔舞春風。(葛廬覃)。",
    "X65n1295_040:0728a23": "【增收】臨安府徑山虗堂智愚禪師。(嗣運菴巖)垂語曰。",
    "X65n1295_040:0728a24": "己眼未明底。因甚麼將虗空作布袴著。畫地為",
    "X65n1295_040:0728b01": "牢。因甚透者箇不過。入海筭沙底。因甚向針鋒",
    "X65n1295_040:0728b02": "頭上翹足。　頌曰。",
    "X65n1295_040:0728b03": "縫却虗空筭盡沙。針頭畫地是生涯。改頭換面無人",
    "X65n1295_040:0728b04": "見。幾度春風吹落花。(閑極雲)。",
    "X65n1295_040:0728b05": "解把虗空作袴單。地牢畫出透還難。針鋒頭上翹雙",
    "X65n1295_040:0728b06": "足。猶對春風話歲寒。(葛廬覃)。",
    "X65n1295_040:0728b07": "未詳承嗣",
    "X65n1295_040:0728b08": "樓子和尚因從街市過經酒樓下。偶整襪帶少",
    "X65n1295_040:0728b09": "住。聞樓上人唱曲云。你既無心我便休。聊聞忽",
    "X65n1295_040:0728b10": "然大悟。從此號樓子○(出長慶巘禪師注楞巖",
    "X65n1295_040:0728b11": "經說文)。　頌曰。",
    "X65n1295_040:0728b12": "唱歌樓上語風流。你既無心我也休。打著奴奴心裏",
    "X65n1295_040:0728b13": "事。平生恩愛冷啾啾。(慈受深)。",
    "X65n1295_040:0728b14": "偶聞清唱發高樓。你若無心我也休。直下狂心能頓",
    "X65n1295_040:0728b15": "歇。從茲演若不迷頭。(本覺一)。",
    "X65n1295_040:0728b16": "你既無心我也休。此心無喜亦無憂。飢來喫飯困來",
    "X65n1295_040:0728b17": "睡。花落從教逐水流。(寶峯明)。",
    "X65n1295_040:0728b18": "【續收】你若無心我也休。鴛鴦帳裏懶擡頭。家童為問深",
    "X65n1295_040:0728b19": "深意。咲指紗窻月正秋。(寶華鑑)。",
    "X65n1295_040:0728b20": "因過花街賣酒樓。忽聞語唱惹離愁。利刀剪斷紅絲",
    "X65n1295_040:0728b21": "線。你若無心我也休。([仁-二+幻]堂仁)。",
    "X65n1295_040:0728b22": "【增收】杜順和尚。法身頌。懷州牛喫禾。(慈明著語云。河沙世界。竹菴珪",
    "X65n1295_040:0728b23": "著語云。懷州牛喫禾)益州馬腹脹。(慈明云。蟻銜椀走。竹菴云。益州馬腹脹)天",
    "X65n1295_040:0728b24": "下覔醫人。(慈明云。驢生馬角。竹菴云。天下覓醫人)炙猪左膞上(慈明",
    "X65n1295_040:0728c01": "云。畫虎成狸。竹菴云。炙猪左膞上)。　頌曰。",
    "X65n1295_040:0728c02": "古德法身頌。寐語熱[尸@豕]沸。若學唱巴歌。須是自伶俐。",
    "X65n1295_040:0728c03": "(大溈智)。",
    "X65n1295_040:0728c04": "一雨一陰風未和。春從不快裏消磨。桃花暗已隨流",
    "X65n1295_040:0728c05": "水。空使劉郎惆悵多。(心聞賁)。",
    "X65n1295_040:0728c06": "也好笑也堪悲。耳朵元來兩片皮。(松源岳)。",
    "X65n1295_040:0728c07": "【增收】月氏國王。聞罽賓國祇夜多尊者有大名稱。與",
    "X65n1295_040:0728c08": "羣臣往彼國禮見問法。王至彼修敬已畢。乃請",
    "X65n1295_040:0728c09": "開演。者曰。大王來時好道。今去亦如來時。王乃",
    "X65n1295_040:0728c10": "歎伏。　頌曰。",
    "X65n1295_040:0728c11": "至簡至易。最尊最貴。往還千聖頂[寧*頁]頭。世出世間不",
    "X65n1295_040:0728c12": "思議。彈指圓成八萬門。一超直入如來地。(圓悟勤)。",
    "X65n1295_040:0728c13": "【增收】西天有一外道。索馬鳴祖師論義。集國王大臣",
    "X65n1295_040:0728c14": "并及四眾。俱會論場。馬鳴云。汝義以何為宗。外",
    "X65n1295_040:0728c15": "道云。凡有言說我皆能破。馬鳴乃指國王云。當",
    "X65n1295_040:0728c16": "今國土康寧大王長壽。請汝破之。外道屈伏。",
    "X65n1295_040:0728c17": "　頌曰。",
    "X65n1295_040:0728c18": "六師不正起干戈。自謂無能奈我何。九十六宗令結",
    "X65n1295_040:0728c19": "舌。不消一曲太平歌。(本覺一)。",
    "X65n1295_040:0728c20": "昔有老宿。一夏並不為師僧說話。有僧自歎曰。",
    "X65n1295_040:0728c21": "我只與麼空過一夏。不敢望和尚說佛法。得聞",
    "X65n1295_040:0728c22": "正因兩字也得。老宿聊聞曰。闍黎莫[斯/言]速。若論",
    "X65n1295_040:0728c23": "正因。一字也無。道了。乃扣齒曰。適來無端與麼",
    "X65n1295_040:0728c24": "道。隣壁有老宿聞得乃曰。好一釜羮。被兩顆鼠",
    "X65n1295_040:0729a01": "糞污却。　頌曰。",
    "X65n1295_040:0729a02": "一夏調和一釜羮。傅巖猶未許爭衡。莫言污了無人",
    "X65n1295_040:0729a03": "見。隣壁禪翁隻眼明。(正覺逸)。",
    "X65n1295_040:0729a04": "長夏無別趣。調和羮一釜。滋味頗馨香。剛地成點污。",
    "X65n1295_040:0729a05": "口是禍之門。舌是斬身斧。陪却三斤銕。只因看錮鏴。",
    "X65n1295_040:0729a06": "(慈受深)。",
    "X65n1295_040:0729a07": "【續收】泠泠寒溜泣秋壑。纔會滄溟便泛舟。見說許由曾",
    "X65n1295_040:0729a08": "洗耳。可憐巢父更鞭牛。(虗堂愚)。",
    "X65n1295_040:0729a09": "潭州茶陵郁山主。不曾行脚。因廬山有化士至。",
    "X65n1295_040:0729a10": "論及宗門中事。教令看。僧問法燈。百尺竿頭如",
    "X65n1295_040:0729a11": "何進步。法燈曰噁。凡三年。一日乘驢度橋。一踏",
    "X65n1295_040:0729a12": "橋板而墮。忽然大悟。遂有頌曰。我有神珠一顆。",
    "X65n1295_040:0729a13": "久被諸塵封鎻。今朝塵盡光生。照見山河萬朵。",
    "X65n1295_040:0729a14": "因此更不游方。　頌曰。",
    "X65n1295_040:0729a15": "百尺竿頭曾進步。溪橋一踏沒山河。從茲不出茶川",
    "X65n1295_040:0729a16": "上。吟嘯無非邏哩囉。(白雲端)。",
    "X65n1295_040:0729a17": "【續收】進步竿頭踏斷橋。太虗凸處水天凹。古今喫[蹎*頁]知",
    "X65n1295_040:0729a18": "多少。不似闍黎這一交。(北磵簡)。",
    "X65n1295_040:0729a19": "失脚溪橋兩眼枯。錯將魚目作明珠。直饒塵盡光生",
    "X65n1295_040:0729a20": "也。照破山河夢見無。(無準範)。",
    "X65n1295_040:0729a21": "拾得明珠笑口開。謂言塵盡轉塵埃。若無直下承當",
    "X65n1295_040:0729a22": "分。孤負驢兒一攧來。(介石朋)。",
    "X65n1295_040:0729a23": "百尺竿頭話最親。一交橋斷絕纖塵。死中得活珠離",
    "X65n1295_040:0729a24": "離。甘作驢前馬後人。(無門開)。",
    "X65n1295_040:0729b01": "溪橋驢子失脚處。百尺竿頭進步時。頂踵一時都換",
    "X65n1295_040:0729b02": "了。依然只是郁闍黎。(石溪月)。",
    "X65n1295_040:0729b03": "一攧成狼籍。茶川路轉迂。却將泥彈子。認作夜明珠。",
    "X65n1295_040:0729b04": "(葛廬覃)。",
    "X65n1295_040:0729b05": "【增收】昔二庵主。旬日後相見。上庵主曰。許多時在什",
    "X65n1295_040:0729b06": "麼處。下庵主曰。在庵裏造箇無縫塔。上庵主曰。",
    "X65n1295_040:0729b07": "某甲也要造一箇。就兄借樣子得麼。下庵主曰。",
    "X65n1295_040:0729b08": "何不早道。恰被借去了。　頌曰。",
    "X65n1295_040:0729b09": "無縫塔子樣。兩手擡不起。被人借將去。至今尋未已。",
    "X65n1295_040:0729b10": "尋未已。天上人間知幾幾。(月菴果)。",
    "X65n1295_040:0729b11": "恰好被人借去了。莫言鄰舍不通容。團圝無縫難安",
    "X65n1295_040:0729b12": "筆。只抹烟雲一兩重。(石林鞏)。",
    "X65n1295_040:0729b13": "昔有古德。一日不赴堂。侍者請赴堂。德曰。我今",
    "X65n1295_040:0729b14": "日在莊上喫油糍飽。者曰。和尚不曾出入。德曰。",
    "X65n1295_040:0729b15": "汝去問莊主。者方出門。忽見莊主歸。謝和尚到",
    "X65n1295_040:0729b16": "莊喫油糍(或作鵞湖孚和尚○或作南泉)。　頌曰。",
    "X65n1295_040:0729b17": "近在口皮邊。遠過河沙國。世間多少人。不得油糍喫。",
    "X65n1295_040:0729b18": "(鼓山珪)。",
    "X65n1295_040:0729b19": "和尚不赴堂。莊主謝臨屈。一字入公門。九牛車不出。",
    "X65n1295_040:0729b20": "(徑山杲)。",
    "X65n1295_040:0729b21": "【續收】江南江北勿同倫。疑了還疑笑殺人。誰信一盤油",
    "X65n1295_040:0729b22": "煠底。古今塞斷是非門。(雪堂行)。",
    "X65n1295_040:0729b23": "熱糍盪口成痕跡。糍冷令人便動脾。何似且拈安一",
    "X65n1295_040:0729b24": "處。家常茶飯且隨時。(照堂一)。",
    "X65n1295_040:0729c01": "背眾喫油糍。對人誇好手。潦倒不識羞。抵死揚家醜。",
    "X65n1295_040:0729c02": "(應菴華)。",
    "X65n1295_040:0729c03": "喫了油糍不赴齋。莊師特特謝師來。千山萬水俱尋",
    "X65n1295_040:0729c04": "徧。踏破芒鞋眼未開。(尼無著總)。",
    "X65n1295_040:0729c05": "古德何曾動口皮。喫油糍飽幾人知。而今冷地思量",
    "X65n1295_040:0729c06": "著。暗寫愁腸寄與誰。(肯堂充)。",
    "X65n1295_040:0729c07": "【增收】古德因僧問。年窮歲盡時如何。德曰。東村王老",
    "X65n1295_040:0729c08": "夜燒錢。　頌曰。",
    "X65n1295_040:0729c09": "目前無異路。信手斫方圓。眉毛橫眼上。鼻孔大頭懸。",
    "X65n1295_040:0729c10": "(空叟印)。",
    "X65n1295_040:0729c11": "年窮王老夜燒錢。斷送難逢下水船。懵底不知身到",
    "X65n1295_040:0729c12": "岸。隨他寒暑謾推遷。(遯菴演)。",
    "X65n1295_040:0729c13": "問來答去有來源。一句全該徧大千。歲盡年窮窮底",
    "X65n1295_040:0729c14": "事。東村王老夜燒錢。(簡翁敬)。",
    "X65n1295_040:0729c15": "春風陌上郎。得錢隨手使。貨物忽相當。撞著恰却子。",
    "X65n1295_040:0729c16": "(雪巖欽)。",
    "X65n1295_040:0729c17": "【增收】古德因僧問。生死以何為舟航。德曰。年盡不燒",
    "X65n1295_040:0729c18": "錢。　頌曰。",
    "X65n1295_040:0729c19": "年盡不燒錢。鼠穴被蛇穿。直饒玄會得。對面隔西天。",
    "X65n1295_040:0729c20": "(曹源生)。",
    "X65n1295_040:0729c21": "【增收】古德因僧問。年窮歲盡時如何。德曰。家家盡看",
    "X65n1295_040:0729c22": "野狐兒。　頌曰。",
    "X65n1295_040:0729c23": "家家盡看野狐兒。銕笛橫拈撩亂吹。吹罷不知何處",
    "X65n1295_040:0729c24": "去。夕陽已掛柳梢西。(松源岳)。",
    "X65n1295_040:0730a01": "家家盡看野狐兒。見者雖多識者稀。百怪千妖俱掃",
    "X65n1295_040:0730a02": "跡。春風已到萬年枝。(晦叟光)。",
    "X65n1295_040:0730a03": "【增收】古德問僧曰。何不看經。曰不識字。德曰。何不問",
    "X65n1295_040:0730a04": "人。僧展手曰。是什麼字。德無對。　頌曰。",
    "X65n1295_040:0730a05": "袖中寶劒磨星斗。肘後靈符照八方。撥轉目前關捩",
    "X65n1295_040:0730a06": "子。從教天下竟茫茫。(誰菴演)。",
    "X65n1295_040:0730a07": "鶴立蛇行勢不休。五天梵字鬼神愁。孔門弟子無人",
    "X65n1295_040:0730a08": "識。碧眼胡僧咲點頭。(殺六巖輝)。",
    "X65n1295_040:0730a09": "【增收】宋太宗皇帝。因夢神人勸發菩提心。次日問廷",
    "X65n1295_040:0730a10": "臣。菩提心作麼生發。羣臣無對　雪竇代云。實",
    "X65n1295_040:0730a11": "為古今罕聞　別峯印代答云。王言如[糸*系]。其出",
    "X65n1295_040:0730a12": "如綸。　頌曰。",
    "X65n1295_040:0730a13": "菩提妙心作麼發。日應萬機元不差。回首瞥然輕覷",
    "X65n1295_040:0730a14": "著。大千沙界是皇家。(松源岳)。",
    "X65n1295_040:0730a15": "萬里謳歌聖化成。條風磈雨樂樵耕。不因嵩岳三呼",
    "X65n1295_040:0730a16": "後。無象誰知真太平。(雙杉元)。",
    "X65n1295_040:0730a17": "菩提心發不為難。只在君王一念間。聖聖相傳皆一",
    "X65n1295_040:0730a18": "揆。綿綿國祚泰山安。(辛菴儔)。",
    "X65n1295_040:0730a19": "【增收】太宗問僧。近離甚處。曰臥雲菴。帝曰。臥雲深處",
    "X65n1295_040:0730a20": "不朝天。因甚到此。僧無對　雪竇代云。難逃至",
    "X65n1295_040:0730a21": "化。　頌曰。",
    "X65n1295_040:0730a22": "試問臥雲深處客。不知何以答昇平。蕩然至化難逃",
    "X65n1295_040:0730a23": "避。萬里堯天一點雲。(北磵簡)。",
    "X65n1295_040:0730a24": "【增收】太宗因僧朝見奏云。陛下還記得麼。帝曰。甚處",
    "X65n1295_040:0730b01": "相見。曰靈山一別直至如今。帝曰。以何為驗。僧",
    "X65n1295_040:0730b02": "無語　雪竇代云。貧道得得而來。　頌曰。",
    "X65n1295_040:0730b03": "靈山一別二千年。聖世重逢豈偶然。細掬清泉揩老",
    "X65n1295_040:0730b04": "眼。撥開雲霧見青天。(石溪月)。",
    "X65n1295_040:0730b05": "【增收】太宗一日擎起鉢。問丞相王隨曰。既是大庾嶺",
    "X65n1295_040:0730b06": "頭提不起。為甚麼却在寡人手裏。隨無對　慈",
    "X65n1295_040:0730b07": "明圓代云。陛下有力。　頌曰。",
    "X65n1295_040:0730b08": "大地收歸掌握間。鉢盂擎起有何難。箇中消息憑誰",
    "X65n1295_040:0730b09": "委。秋水秋雲秋夜寒。(雲衲慶)。",
    "X65n1295_040:0730b10": "【增收】錢塘鎮使在界上為鎮將。凡見僧便問。若相契",
    "X65n1295_040:0730b11": "即留止宿。一日因二僧至。遂問。近離甚處。曰江",
    "X65n1295_040:0730b12": "西馬大師處。使曰。馬大師有什麼方便。曰道即",
    "X65n1295_040:0730b13": "心是佛。便被揖出。又有二僧到。亦如前問。僧曰。",
    "X65n1295_040:0730b14": "非心非佛。又被揖出。　頌曰。",
    "X65n1295_040:0730b15": "是是非非俱請出。巍巍萬仞如壁立。平生心膽向人",
    "X65n1295_040:0730b16": "傾。相識還如不相識。(無際派)。",
    "X65n1295_040:0730b17": "碧油幢下立功勛。韜略雙全獨見君。一自赤心來報",
    "X65n1295_040:0730b18": "國。邊頭刁斗不曾聞。(虗堂愚)。",
    "X65n1295_040:0730b19": "【增收】昔有一婆。供養一菴主。經二十餘年。甞令一二",
    "X65n1295_040:0730b20": "八女子送飯給侍。一日令女子抱定云。正當與",
    "X65n1295_040:0730b21": "麼時如何。庵主曰。枯木倚寒巖。三春無暖氣。女",
    "X65n1295_040:0730b22": "歸舉似婆。婆曰。我二十年只供養得箇俗漢。遂",
    "X65n1295_040:0730b23": "趂出放火燒却菴。　頌曰。",
    "X65n1295_040:0730b24": "不見人斑見虎斑。筭來莫願見人斑。虎斑見後通回",
    "X65n1295_040:0730c01": "避。唯有人斑避最難。(或菴體)。",
    "X65n1295_040:0730c02": "銕壁迸開雲片片。黑山輥出月團團。就中明暗相陵",
    "X65n1295_040:0730c03": "處。天外出頭誰解看。(虗堂愚)。",
    "X65n1295_040:0730c04": "貧人常妬富。富者不欺貧。莫信直中直。須防人不仁。",
    "X65n1295_040:0730c05": "(閑極雲)。",
    "X65n1295_040:0730c06": "二十年來不具眼。茅菴燒却是徒為。三春暖氣無多",
    "X65n1295_040:0730c07": "子。真實之言亦可師。(橫川珙)。",
    "X65n1295_040:0730c09": "禪宗頌古聯珠通集卷第四十",
    "X65n1295_040:0730c15": "禪宗頌古聯珠通集後序",
    "X65n1295_040:0730c17": "青蓮瞬視。金色笑微。師承肇茲密著。少林華敷。神光",
    "X65n1295_040:0730c18": "印受。世系由是彌彰。雖枝派之有殊分。然機用之無",
    "X65n1295_040:0730c19": "二致。或縱奪而破古人之幽鍵。或捭闔而發後學之",
    "X65n1295_040:0730c20": "靈樞。大用現前。纖塵不立。四句獨超於言外。萬法俱",
    "X65n1295_040:0730c21": "泯於聲先。玉振禪宗。珠聯祖域。流通雖遠。選擇未純。",
    "X65n1295_040:0730c22": "識者尚譏。況於後乎。錢唐魯菴會公。孤標拔俗。積行",
    "X65n1295_040:0730c23": "熏心。遐扣祖機。深染法味。採機緣而補前闕。綴頌古",
    "X65n1295_040:0730c24": "而入新刊。通集後先。洞照今古。用心亦閎矣。謹遣清",
    "X65n1295_040:0731a01": "侶躬索後題。慚窺管而見微。聊濡毫而塞請。延祐戊",
    "X65n1295_040:0731a02": "午季夏。徑山希陵題。",
    "X65n1295_040:0731a06": "宗門中有一千七百則公案。名之今古。又曰長物。言",
    "X65n1295_040:0731a07": "之則污人唇齒。置之則迴避無門。句句玉轉珠回。字",
    "X65n1295_040:0731a08": "字冰銷瓦解。歷代宗匠頌之。未免畫蛇添足。寶鑑師",
    "X65n1295_040:0731a09": "編緝於前。魯菴公增收於後。贓證分明不勞再勘。中",
    "X65n1295_040:0731a10": "間一處誵訛。具眼衲僧必能辨白。延祐丁巳重陽日。",
    "X65n1295_040:0731a11": "靈隱住山淳朋拜書。",
    "X65n1295_040:0731a15": "聯珠頌古通集。變本加麗。勾章棘句。愈出而愈多。如",
    "X65n1295_040:0731a16": "蜂房釀百華之蜜。蟻絲穿九曲之珠。食其蜜者念其",
    "X65n1295_040:0731a17": "蜂。好其珠者慕其蟻。余作是說。有客進曰。忽遇不食",
    "X65n1295_040:0731a18": "蜜不好珠。不嗜語言文字者。此集又將奚為。余曰。病",
    "X65n1295_040:0731a19": "其病者不能自病。客慚而退。於是乎書。至治春。天童",
    "X65n1295_040:0731a20": "雲岫題。"
}