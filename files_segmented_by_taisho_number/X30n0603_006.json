{
    "X30n0603_006:0411c01": "玅法蓮華經合論卷第六",
    "X30n0603_006:0411c02": "經　姚秦三藏法師　鳩摩羅什　譯",
    "X30n0603_006:0411c03": "論　宋寶覺圓明禪師　慧洪　造",
    "X30n0603_006:0411c04": "(附論)　宋丞相無盡居士　張商英　撰",
    "X30n0603_006:0411c05": "玅法蓮華經隨喜功德品第十八",
    "X30n0603_006:0411c06": "爾時彌勒(至)所不能知。",
    "X30n0603_006:0411c07": "論曰佛將顯發菩提信心功德之勝而彌勒菩薩",
    "X30n0603_006:0411c08": "乃問隨喜者得幾所福發菩提信心者如王者之",
    "X30n0603_006:0411c09": "子王相具足受用如意其隨順喜悅者如近侍之",
    "X30n0603_006:0411c10": "臣屬也先及近侍臣屬之勢力則知王子之尊貴",
    "X30n0603_006:0411c11": "譬如市監之履狶履其瘦處則知肥處經言是諸",
    "X30n0603_006:0411c12": "人等聞已隨喜復行轉教餘人聞已亦隨喜轉教",
    "X30n0603_006:0411c13": "如是展轉至第五十佛必以五十人為品量者謂",
    "X30n0603_006:0411c14": "菩薩十信十住十行十迴向十地也然皆不出乎",
    "X30n0603_006:0411c15": "初發菩提信心之中而已華嚴論曰初發心者志",
    "X30n0603_006:0411c16": "樂智德含一切諸佛智德體用始成一念初發心",
    "X30n0603_006:0411c17": "菩薩之位以初發心境與心不二若志樂毫釐不",
    "X30n0603_006:0411c18": "似如來所修法身悲智願行者不名初發心菩薩",
    "X30n0603_006:0411c19": "故經言其第五十善男子善女人隨喜功德我今",
    "X30n0603_006:0411c20": "說之乃至但施眾生一切樂具功德無量況令得",
    "X30n0603_006:0411c21": "阿羅漢果者於諸眾生盛年則施以樂具滿其欲",
    "X30n0603_006:0411c22": "及其頹齡則教以道果救其衰以是為施福德宜",
    "X30n0603_006:0411c23": "多然猶不及是第五十人聞經一偈隨喜功德乃",
    "X30n0603_006:0411c24": "至千萬億分之一豈非三界味著之染幻妄而非",
    "X30n0603_006:0412a01": "真實三乘息滅之樂方便而非究竟也哉華嚴論",
    "X30n0603_006:0412a02": "又曰校量發心功德廣大之量設使於等虗空無",
    "X30n0603_006:0412a03": "限之境以一切樂具總用供養無限之眾生令得",
    "X30n0603_006:0412a04": "天人勝樂又教令得四沙門果辟支佛果及三乘",
    "X30n0603_006:0412a05": "出世菩薩之果滿虗空界而所度眾生亦等然未",
    "X30n0603_006:0412a06": "令所化眾生得成佛者亦不可比於此經中初發",
    "X30n0603_006:0412a07": "心乘者發菩提信心無有優劣而此經與華嚴經",
    "X30n0603_006:0412a08": "校量功德多寡不同者豈非佛以法華為對三乘",
    "X30n0603_006:0412a09": "菩薩說為隨宜所說者耶。",
    "X30n0603_006:0412a10": "阿逸多(至)其福不可限。",
    "X30n0603_006:0412a11": "論曰推經之旨以五十人者象十信初發菩提心",
    "X30n0603_006:0412a12": "之位則知最初於會中聞經者為象十地滿心菩",
    "X30n0603_006:0412a13": "薩也何以知之以十地滿心菩薩聞經親於三賢",
    "X30n0603_006:0412a14": "菩薩三賢菩薩聞經親於十信初發菩提心者故",
    "X30n0603_006:0412a15": "也經言往詣僧坊若坐若立須臾聽受者以象十",
    "X30n0603_006:0412a16": "信猶為疎遠況三賢十地乎然經號一佛乘一佛",
    "X30n0603_006:0412a17": "乘之微玅既已超越三乘則其聞熏之報葢皆微",
    "X30n0603_006:0412a18": "玅也故經言轉身得上玅象馬車乘珍寶輦轝及",
    "X30n0603_006:0412a19": "乘天宮此皆帝王所服御者其因但以為是經故",
    "X30n0603_006:0412a20": "往詣僧坊而已又非能至講法之處也故言若復",
    "X30n0603_006:0412a21": "有人於講法處坐更有人來勸令坐聽若分座令",
    "X30n0603_006:0412a22": "坐是人轉身得帝釋坐處若梵王坐處若轉輪聖",
    "X30n0603_006:0412a23": "王所坐之處則知講法之處為賢於僧坊矣以此",
    "X30n0603_006:0412a24": "經於諸經中為王故其聞熏之報亦尊勝故也金",
    "X30n0603_006:0412b01": "剛般若經曰佛言以七寶滿恒河沙數三千大千",
    "X30n0603_006:0412b02": "世界以用布施得福多不須菩提言甚多世尊佛",
    "X30n0603_006:0412b03": "告須菩提若善男子善女人於此經中乃至受持",
    "X30n0603_006:0412b04": "四句偈等為他人說而此福德勝前福德無著菩",
    "X30n0603_006:0412b05": "薩釋之曰如來廣攝異根故以有一類貪著福德",
    "X30n0603_006:0412b06": "菩薩聞最上玅法非其好樂之習而生退墮故言",
    "X30n0603_006:0412b07": "福德殊勝則此經示一佛乘之法對三乘之眾校",
    "X30n0603_006:0412b08": "功德於坐立須臾之間者亦廣攝異根之意也歟",
    "X30n0603_006:0412b09": "問曰轉身得與陀羅尼菩薩共生一處則知聞持",
    "X30n0603_006:0412b10": "之力勝然特又敘眼耳鼻舌身意何也曰以示令",
    "X30n0603_006:0412b11": "凡夫眾生聞持之力勝則有一生現證六根清淨",
    "X30n0603_006:0412b12": "者所言轉身者如諸天之生不經中陰是也然未",
    "X30n0603_006:0412b13": "若不用轉身而證者將示六根清淨故言利根智",
    "X30n0603_006:0412b14": "慧則意之功德也言不瘖瘂不瘡胗則舌之功德",
    "X30n0603_006:0412b15": "也胗者宋玉曰中唇謂之胗言鼻脩高直則鼻之",
    "X30n0603_006:0412b16": "功德也言見佛則眼之功德也而聞法則耳之功",
    "X30n0603_006:0412b17": "德也其餘則身之功德六根功德具矣清淨之玅",
    "X30n0603_006:0412b18": "所自出也譬如取酪者必先設乳何以故以酪出",
    "X30n0603_006:0412b19": "於乳中故。",
    "X30n0603_006:0412b20": "無盡居士論曰親聞佛說者功德既如彼於佛滅",
    "X30n0603_006:0412b21": "後聞說是經隨順歡喜展轉教人其福無量乃至",
    "X30n0603_006:0412b22": "須臾聽受勸人坐聽以至往聽所得功德倍倍殊",
    "X30n0603_006:0412b23": "勝或為天人或為釋梵世世所生人相具足予聞",
    "X30n0603_006:0412b24": "聽法華者耳根不壞誦者舌根不壞此其見於世",
    "X30n0603_006:0412c01": "者班班可攷也今以儒書攷之洪範曰威用六極",
    "X30n0603_006:0412c02": "嚮用五福五福者壽也富也康寧也攸好德也考",
    "X30n0603_006:0412c03": "終命也六極者凶短折也疾也憂也貧也惡也弱",
    "X30n0603_006:0412c04": "也以洪範而推釋氏之因果則華梵一也何以言",
    "X30n0603_006:0412c05": "之生而凶幼而短折與夫百年而壽攸好德與夫",
    "X30n0603_006:0412c06": "以惡駭天下康寧之與疾病此豈人力所致哉殃",
    "X30n0603_006:0412c07": "慶之來有所自矣況其於玅法華經信而持之聞",
    "X30n0603_006:0412c08": "而喜之不恡不妬樂與人共則功德之報可量也",
    "X30n0603_006:0412c09": "哉。",
    "X30n0603_006:0412c10": "玅法蓮華經法師功德品第十九",
    "X30n0603_006:0412c11": "爾時佛告(至)皆令清淨。",
    "X30n0603_006:0412c12": "論曰首楞嚴經曰阿難云何名為眾生世界世為",
    "X30n0603_006:0412c13": "遷流界為方位汝今當知東西南北東南西南東",
    "X30n0603_006:0412c14": "北西北上下為界過去未來現在為世方位有十",
    "X30n0603_006:0412c15": "流數有三一切眾生織妄相成身中貿遷世界相",
    "X30n0603_006:0412c16": "涉而此界性設雖十方定位可明世間只目東西",
    "X30n0603_006:0412c17": "南北上下無位中無定方四數必明與世相涉三",
    "X30n0603_006:0412c18": "四四三宛轉十二流變三疊一十百千總括始終",
    "X30n0603_006:0412c19": "六根之中各各功德有千二百阿難汝復於中克",
    "X30n0603_006:0412c20": "定優劣如眼觀見後暗前明前方全明後方全暗",
    "X30n0603_006:0412c21": "左右旁觀三分之二統論所作功德不全三分言",
    "X30n0603_006:0412c22": "功一分無德當知眼唯八百功德如耳周聽十方",
    "X30n0603_006:0412c23": "無遺動若邇遙靜無邊際當知耳根圓滿一千二",
    "X30n0603_006:0412c24": "百功德如鼻齅聞通出入息有出有入而缺中交",
    "X30n0603_006:0413a01": "驗於鼻根三分缺一當知鼻唯八百功德如舌宣",
    "X30n0603_006:0413a02": "揚盡諸世間出世間智言有方分理無窮盡當知",
    "X30n0603_006:0413a03": "舌根圓滿一千二百功德如身覺觸識於違順合",
    "X30n0603_006:0413a04": "時能覺離中不知離一合雙驗於身根三分缺一",
    "X30n0603_006:0413a05": "當知身唯八百功德如意默容十方三世一切世",
    "X30n0603_006:0413a06": "間出世間法唯聖與凡無不包容盡其涯際當知",
    "X30n0603_006:0413a07": "意根圓滿一千二百功德問曰三四四三宛轉十",
    "X30n0603_006:0413a08": "二流變三疊一十百千何以通之曰以觀一十百",
    "X30n0603_006:0413a09": "千則三疊流變千二百之數自具非外來也所言",
    "X30n0603_006:0413a10": "眾生世界三四四三宛轉流變則成十二此第一",
    "X30n0603_006:0413a11": "疊也於十二之上各增十為百二十矣此第二疊",
    "X30n0603_006:0413a12": "也於十二之上各又增百為千二百矣此第三疊",
    "X30n0603_006:0413a13": "也經言以是功德莊嚴六根則為有法今詳細分",
    "X30n0603_006:0413a14": "辨錙銖校量者欲示有法本自體空之玅故又言",
    "X30n0603_006:0413a15": "皆令清淨清淨者遮空之辭也瑜伽論曰眼不能",
    "X30n0603_006:0413a16": "見色耳不能聞聲鼻不能齅香舌不能甞味身不",
    "X30n0603_006:0413a17": "能覺觸意不能知法於此亦無能任持驅役者以",
    "X30n0603_006:0413a18": "是觀之則六根果空空則無法也諸佛玅義難以",
    "X30n0603_006:0413a19": "一言而盡故前聖則有方便使之生解以盡其情",
    "X30n0603_006:0413a20": "建言以遣其執情忘執滅則解自棄六根功德所",
    "X30n0603_006:0413a21": "以清淨其旨見於下文。",
    "X30n0603_006:0413a22": "是善男子(至)肉眼力如是。",
    "X30n0603_006:0413a23": "論曰父母所生之眼肉眼也肉眼何緣清淨耶曰",
    "X30n0603_006:0413a24": "以眼不能自見故中觀論曰是眼不能自見其己",
    "X30n0603_006:0413b01": "體若不能自見云何見餘物以是知其空而言清",
    "X30n0603_006:0413b02": "淨者遮空之辭也然則何以能見三千大千世界",
    "X30n0603_006:0413b03": "乃至一切眾生及業因緣果報生處悉見悉知乎",
    "X30n0603_006:0413b04": "曰以精進之力成就則自然證知普僧法賢者天",
    "X30n0603_006:0413b05": "挺神俊博通經論秦太子弘延至東宮與鳩摩羅",
    "X30n0603_006:0413b06": "什議論什莫敢觸其鋒太子既崇尚出入宮闈者",
    "X30n0603_006:0413b07": "三千僧賢獨靜退頹然而已偶謂弟子曰昨見天",
    "X30n0603_006:0413b08": "竺五舶俱發眾聞之以為顯異而賢有弟子自言",
    "X30n0603_006:0413b09": "得阿那含果主事僧[(丰*力)/石]道洹者倡於眾曰佛不聽",
    "X30n0603_006:0413b10": "說已所得五舶之語何以窮詰又弟子誑惑妄生",
    "X30n0603_006:0413b11": "同異於律有違理不同止賢笑與慧觀等四十輩",
    "X30n0603_006:0413b12": "渡江姚興驚詬[(丰*力)/石]等使人追之不及至江陵少留",
    "X30n0603_006:0413b13": "而五舶尋畢至矣賢亦父母所生肉眼也。",
    "X30n0603_006:0413b14": "復次常精進(至)功德已如是。",
    "X30n0603_006:0413b15": "論曰父母所生常耳何緣清淨耶曰以耳根無覺",
    "X30n0603_006:0413b16": "知故智度論曰聞者如何聞用耳根聞耶用耳識",
    "X30n0603_006:0413b17": "聞耶用意識聞耶若耳根聞耳根無覺知故不應",
    "X30n0603_006:0413b18": "聞若耳識聞耳識一念故不能分別不應聞若意",
    "X30n0603_006:0413b19": "識聞意識不能聞何以故先五識識五塵然後意",
    "X30n0603_006:0413b20": "識識意識不能識現在五塵唯識過去未來五塵",
    "X30n0603_006:0413b21": "若意識識現在五塵者聾盲人應識聲色何以故",
    "X30n0603_006:0413b22": "意識不破故以是知其空而言清淨者遮空之辭",
    "X30n0603_006:0413b23": "也然則何以能聞於三千大千世界中一切內外",
    "X30n0603_006:0413b24": "所有諸聲曰以精進之力成就自然證知唐西域",
    "X30n0603_006:0413c01": "僧無畏者以開元中至長安明皇延見加禮敬焉",
    "X30n0603_006:0413c02": "問曰法師遠來良苦欲何所止住對曰聞西明寺",
    "X30n0603_006:0413c03": "僧道宣持律甚嚴願往親近於是明皇詔舘于西",
    "X30n0603_006:0413c04": "明宣燕坐一室清如氷雪而無畏飲啖無所擇甞",
    "X30n0603_006:0413c05": "醉吐坐褥諠笑無度宣厭苦之一夕捫虱投于地",
    "X30n0603_006:0413c06": "無畏絕呌曰律師撲殺佛子我聞其聲不忍其苦",
    "X30n0603_006:0413c07": "於是宣起作禮知其神異而師事之無畏亦父母",
    "X30n0603_006:0413c08": "所生之常耳也。",
    "X30n0603_006:0413c09": "復次常精進(至)先得此鼻相。",
    "X30n0603_006:0413c10": "論曰父母所生之鼻非無漏法生之鼻何緣清淨",
    "X30n0603_006:0413c11": "耶曰以鼻亦身相齅觸難分故以為鼻則雙爪之",
    "X30n0603_006:0413c12": "形不在身外以為身則唯聞香臭身鼻兩種無系",
    "X30n0603_006:0413c13": "屬故首楞嚴經曰阿難今汝心中以何為鼻為取",
    "X30n0603_006:0413c14": "肉形雙爪之相為取齅聞動搖之性若取肉形肉",
    "X30n0603_006:0413c15": "質乃身身知即觸名身非鼻名觸即塵鼻尚無名",
    "X30n0603_006:0413c16": "云何立界若取齅知又汝心中以何為知以肉為",
    "X30n0603_006:0413c17": "知則肉之知元觸非鼻以空為知空則自知肉應",
    "X30n0603_006:0413c18": "非覺如是則應虗空是汝汝身非知今日阿難應",
    "X30n0603_006:0413c19": "無所在以香為知知自屬香何預於汝若香臭氣",
    "X30n0603_006:0413c20": "必生汝鼻則彼香臭二種流氣不生伊蘭及栴檀",
    "X30n0603_006:0413c21": "木二物不來汝自齅鼻為香為臭臭則非香香應",
    "X30n0603_006:0413c22": "非臭若香臭二俱能聞者則汝一人應有兩鼻對",
    "X30n0603_006:0413c23": "我問道有二阿難誰為汝體以是知其空而言清",
    "X30n0603_006:0413c24": "淨是遮空之辭也然則何以能聞於三千大千世",
    "X30n0603_006:0414a01": "界上下內外種種諸香曰以精進之力成就自然",
    "X30n0603_006:0414a02": "證知龍勝菩薩未出家時甞從外道學隱形之法",
    "X30n0603_006:0414a03": "外道祕不肯傳龍勝苦求不已乃以藥三丸授之",
    "X30n0603_006:0414a04": "曰用竭復來因教以服食之法龍勝研碎一丸齅",
    "X30n0603_006:0414a05": "之凡用藥材九十三種皆知名件龍勝亦父母所",
    "X30n0603_006:0414a06": "生之鼻也。",
    "X30n0603_006:0414a07": "復次常精進(至)或時為現身。",
    "X30n0603_006:0414a08": "論曰以舌根於大眾中有所演說出深玅聲又能",
    "X30n0603_006:0414a09": "變諸異味為甘露味而皆父母所生之舌何緣清",
    "X30n0603_006:0414a10": "淨耶曰以不知音聲所從來甘露味所依止故若",
    "X30n0603_006:0414a11": "音聲所從舌根來耶舌及耳鼻皆具於面不從耳",
    "X30n0603_006:0414a12": "鼻來而從舌根來耶若不從舌根來耳鼻應能語",
    "X30n0603_006:0414a13": "言何以故以俱是面相故以甘露上味依止舌根",
    "X30n0603_006:0414a14": "耶則遇世雜味應不推移醎酸苦淡變生無常畢",
    "X30n0603_006:0414a15": "竟上味何所依止華嚴經曰諸天子如此音聲不",
    "X30n0603_006:0414a16": "從東方來不從南西北方四維上下來業報成佛",
    "X30n0603_006:0414a17": "亦復如是非十方來諸天子譬如汝等昔在地獄",
    "X30n0603_006:0414a18": "地獄及身非十方來但由於汝顛倒惡業愚癡纏",
    "X30n0603_006:0414a19": "縛生地獄身此無根本無有來處以是知其空而",
    "X30n0603_006:0414a20": "言清淨者遮空之辭也然則何以信其若欲以玅",
    "X30n0603_006:0414a21": "音徧滿三千界隨意即能至曰以精進之力成就",
    "X30n0603_006:0414a22": "自然證知晉僧道生者隱於姑蘇虎丘山欲講涅",
    "X30n0603_006:0414a23": "槃經患無聽徒乃竪石為講之至闡提人亦有佛",
    "X30n0603_006:0414a24": "性普告曰如我所說義契佛心不於是眾石作首",
    "X30n0603_006:0414b01": "肯之狀以生能令石亦肯首則玅音隨意可至無",
    "X30n0603_006:0414b02": "疑矣道生亦父母所生之舌也。",
    "X30n0603_006:0414b03": "復次常精進(至)一切於中現。",
    "X30n0603_006:0414b04": "論曰父母所生常體何緣清淨耶曰以分段生死",
    "X30n0603_006:0414b05": "之趣而能開合自如故圓覺經曰眼根清淨根清",
    "X30n0603_006:0414b06": "淨故眼識清淨識清淨故聞塵清淨聞清淨故耳",
    "X30n0603_006:0414b07": "根清淨根清淨故耳識清淨識清淨故覺塵清淨",
    "X30n0603_006:0414b08": "如是乃至鼻舌身意亦復如是以是知其空而言",
    "X30n0603_006:0414b09": "清淨者遮空之辭也然則何以能令三千大千世",
    "X30n0603_006:0414b10": "界眾生生時死時上下好醜生善處惡處悉於中",
    "X30n0603_006:0414b11": "現曰以精進之力成就自然證知晉僧佛圖澄者",
    "X30n0603_006:0414b12": "天竺人也以永嘉四年至洛陽自言百餘歲腹旁",
    "X30n0603_006:0414b13": "有孔以絮塞之夜讀書則㧞絮出光照室又常將",
    "X30n0603_006:0414b14": "齋臨水從孔中引腸胃洗濯乃還納腹中以油塗",
    "X30n0603_006:0414b15": "掌中使童子即而窮之童子驚走曰是中有軍馬",
    "X30n0603_006:0414b16": "葢照見石氏摛劉曜計其處千餘里澄亦父母所",
    "X30n0603_006:0414b17": "生之常體也。",
    "X30n0603_006:0414b18": "復次常精進(至)持法華經故。",
    "X30n0603_006:0414b19": "論曰意如幽室見何緣知其清淨耶曰以圓明了",
    "X30n0603_006:0414b20": "知離分別念而知之經言諸所說法隨其義趣皆",
    "X30n0603_006:0414b21": "與實相不相違背者圓明了知也又言若說俗間",
    "X30n0603_006:0414b22": "經書治世語言資生業等皆順正法者離分別念",
    "X30n0603_006:0414b23": "也維摩詰經曰一念知一切法是道場成就一切",
    "X30n0603_006:0414b24": "智故圓明了知離分別念則知其空而言清淨者",
    "X30n0603_006:0414c01": "遮空之辭也然則何以能於三千大千世界六趣",
    "X30n0603_006:0414c02": "眾生心之所行心所動作心所戲論皆悉知之曰",
    "X30n0603_006:0414c03": "以精進之力成就自然證知唐僧義福者開元中",
    "X30n0603_006:0414c04": "住長安興善寺福上黨人有慧辯日誦數萬言搢",
    "X30n0603_006:0414c05": "紳敬事之所至人施金帛以萬計皆委之而去一",
    "X30n0603_006:0414c06": "日謂其徒曰吾此日終兵部侍郎張洎中書侍郎",
    "X30n0603_006:0414c07": "嚴挺之刑部侍郎房琯禮部侍郎韋涉嘗所過從",
    "X30n0603_006:0414c08": "者聞福將化畢集於是陞座告別曰日昃當行張",
    "X30n0603_006:0414c09": "洎私謂房公曰吾餌金丹不敢臨喪乃引去福顧",
    "X30n0603_006:0414c10": "房公曰吾與張公相善有年其人有非常之禍名",
    "X30n0603_006:0414c11": "節俱喪若能終此法會庶幾可免惜哉又曰公必",
    "X30n0603_006:0414c12": "為中興名臣勉之言卒而化張洎後果陷祿山而",
    "X30n0603_006:0414c13": "房琯翊載兩朝立大節福之意根清淨如此。",
    "X30n0603_006:0414c14": "無盡居士論曰隨喜功德修於現在而通於未來",
    "X30n0603_006:0414c15": "矣法師者以無畏心說是玅經則功德宜如何哉",
    "X30n0603_006:0414c16": "是人也不待受生而獲報明矣眼根八百功德耳",
    "X30n0603_006:0414c17": "根千二百功德鼻根八百功德舌根千二百功德",
    "X30n0603_006:0414c18": "身根八百功德意根千二百功德此乃父母所生",
    "X30n0603_006:0414c19": "肉眼耳鼻舌身意以是說經功德莊嚴六根皆令",
    "X30n0603_006:0414c20": "清淨眼清淨則一切悉見耳清淨則一切皆聞鼻",
    "X30n0603_006:0414c21": "清淨則無香不辨舌清淨則無味不美無音不玅",
    "X30n0603_006:0414c22": "身清淨則如映瑠璃內瑩外照意清淨則思惟言",
    "X30n0603_006:0414c23": "說皆是佛法此則自利利他成己成物六根之報",
    "X30n0603_006:0414c24": "豈虗也哉舊經本云身根鼻根各具千二百功德",
    "X30n0603_006:0415a01": "恐梵本翻譯或藏經傳寫之誤予以海眼經文殊",
    "X30n0603_006:0415a02": "偈觀音入理之門校正身鼻二根改從海眼庶行",
    "X30n0603_006:0415a03": "布圓融不相違戾。",
    "X30n0603_006:0415a04": "玅法蓮華經常不輕菩薩品第二十",
    "X30n0603_006:0415a05": "爾時佛告(至)皆同一號。",
    "X30n0603_006:0415a06": "論曰經言乃往古昔則無有定所之辭也言無量",
    "X30n0603_006:0415a07": "無邊不可思議阿僧祗劫則無有定數之辭也言",
    "X30n0603_006:0415a08": "有佛名威音王如來則無有定體之辭也何以言",
    "X30n0603_006:0415a09": "之曰無有定所者顯發廣大而無依無住義故無",
    "X30n0603_006:0415a10": "有定數者顯發甚深而出諸數量義故無有定體",
    "X30n0603_006:0415a11": "者顯發微玅而無時無性義故凡物有容斯有威",
    "X30n0603_006:0415a12": "有言斯有音今尚無物而曰威乎尚無言而曰音",
    "X30n0603_006:0415a13": "乎自是觀之則所謂無有定體明矣威音王佛尚",
    "X30n0603_006:0415a14": "無定體而曰壽量四十萬億那由他恒河沙劫何",
    "X30n0603_006:0415a15": "也而曰正法住世一閻浮提微塵數劫乃至像法",
    "X30n0603_006:0415a16": "住世四天下微塵數劫何也曰以明二種法身故",
    "X30n0603_006:0415a17": "然壽量之劫不為減正法像法住世不為增葢非",
    "X30n0603_006:0415a18": "有思惟心所能測度之境也問曰何謂二種法身",
    "X30n0603_006:0415a19": "曰金剛般若論曰有二種法身一者證得法身二",
    "X30n0603_006:0415a20": "者言說法身夫廣大而無依無住甚深而出諸數",
    "X30n0603_006:0415a21": "量微玅而無時無性者即證得法身也非有思惟",
    "X30n0603_006:0415a22": "心所能測度之境即言說法身也問曰經言於此",
    "X30n0603_006:0415a23": "國土復有佛出亦號威音王如來何意哉曰修多",
    "X30n0603_006:0415a24": "羅有月喻曰唯一月真中間更無是月非月者以",
    "X30n0603_006:0415b01": "明月有定體故於此欲發明無有定體之旨故言",
    "X30n0603_006:0415b02": "復有佛出號威音王如來豈特二如來而已雖至",
    "X30n0603_006:0415b03": "億千萬數可也故又言如是次第有二萬億佛皆",
    "X30n0603_006:0415b04": "同一號夫言數者起於眇忽增至億兆參差闊略",
    "X30n0603_006:0415b05": "皆所不可今自一威音如來至二自二遂及二萬",
    "X30n0603_006:0415b06": "億其參差闊略如此似無意於言數者也於此又",
    "X30n0603_006:0415b07": "發明無數量之旨最初威音王如來則劫名離衰",
    "X30n0603_006:0415b08": "國名大成至於第二佛則曰於此國土而已其詳",
    "X30n0603_006:0415b09": "簡不侔似無意於言處者也於此又欲發明其無",
    "X30n0603_006:0415b10": "有定所之旨學者精研而深觀之。",
    "X30n0603_006:0415b11": "最初威音王(至)為常不輕。",
    "X30n0603_006:0415b12": "論曰常不輕菩薩告人以當作佛乃遭打逐何也",
    "X30n0603_006:0415b13": "曰菩薩告之之心善矣而告之之辭未善也明珠",
    "X30n0603_006:0415b14": "白璧以暗投人於道而人猶按劒而疑之況無因",
    "X30n0603_006:0415b15": "而得佛位乎然則菩薩不省其辭未善而告之歟",
    "X30n0603_006:0415b16": "曰知之而告之以誡後世為師者使授法當以如",
    "X30n0603_006:0415b17": "來世尊為法耳佛甞於首楞嚴會上使阿難自徵",
    "X30n0603_006:0415b18": "其心更七處而無得乃舉拳問之曰汝將誰見對",
    "X30n0603_006:0415b19": "曰我與大眾同將眼見佛言汝稱我拳曜汝心目",
    "X30n0603_006:0415b20": "汝目可見以何為心而阿難乃曰現今徵心所在",
    "X30n0603_006:0415b21": "而我以心推窮尋逐即能推者我將為心佛言咄",
    "X30n0603_006:0415b22": "阿難此非汝心阿難於是驚矍自陳曰說此非心",
    "X30n0603_006:0415b23": "我實驚怖乃至佛曰我非勅汝執為非心但汝於",
    "X30n0603_006:0415b24": "心微細揣摩若離前塵有分別性即真汝心若分",
    "X30n0603_006:0415c01": "別性離塵無體斯則前塵分別影事塵非常住若",
    "X30n0603_006:0415c02": "變滅時此心即同龜毛兔角則汝法身同於斷滅",
    "X30n0603_006:0415c03": "其誰修證無生法忍佛之心欲阿難之悟其作佛",
    "X30n0603_006:0415c04": "甚於常不輕之告人也而其辭曲折如此然阿難",
    "X30n0603_006:0415c05": "說偈曰大雄大力大慈悲希更審除微細惑故曰",
    "X30n0603_006:0415c06": "常不輕告之之辭未善也晉樂廣與客飲客見盃",
    "X30n0603_006:0415c07": "中有蛇既歸而病廣知其蛇蓋所坐署屋之畫也",
    "X30n0603_006:0415c08": "不告之而復延其客於畫影之下客見盃中之蛇",
    "X30n0603_006:0415c09": "畫影也其病遂瘉唐僧智永號書字工有來學者",
    "X30n0603_006:0415c10": "依止二十年而去永知業未精而不告之但付一",
    "X30n0603_006:0415c11": "篋曰到家當發其人中路疑而發之則磨穿之硯",
    "X30n0603_006:0415c12": "數枚其人乃悟其學之未至也樂廣智永雖盃酒",
    "X30n0603_006:0415c13": "技藝之間其告人也妙密如此豈常不輕菩薩告",
    "X30n0603_006:0415c14": "人當作佛也而徑廷如是乎。",
    "X30n0603_006:0415c15": "是比丘(至)三藐三菩提。",
    "X30n0603_006:0415c16": "論曰經言是比丘臨欲終時聲六根不行之時也",
    "X30n0603_006:0415c17": "六根不行則為無功又言具聞威音王佛先所說",
    "X30n0603_006:0415c18": "經夫無功而聞經則為無功之功也無功之功其",
    "X30n0603_006:0415c19": "體自妙而常寂根塵所莫能間數量所莫能礙故",
    "X30n0603_006:0415c20": "言二十萬億偈悉能受持即得如上眼耳鼻舌身",
    "X30n0603_006:0415c21": "意清淨得是六根清淨已更增壽命二百萬億那",
    "X30n0603_006:0415c22": "由他歲修多羅有二種覺一者性覺二者本覺又",
    "X30n0603_006:0415c23": "有二種般若一者本覺般若二始覺般若而此四",
    "X30n0603_006:0415c24": "種之名隨義而立體則常同也首楞嚴經曰性覺",
    "X30n0603_006:0416a01": "妙明本覺明妙者辭相錯以成其義謂性覺妙明",
    "X30n0603_006:0416a02": "為一切眾生現證之境不從能所而生不因修證",
    "X30n0603_006:0416a03": "而起本自妙而常明者也能以始覺般若明性覺",
    "X30n0603_006:0416a04": "之妙故言本覺明妙夫未以始覺般若明之則名",
    "X30n0603_006:0416a05": "性覺性覺則不屬終始故也既以始覺般若明之",
    "X30n0603_006:0416a06": "則名本覺本覺則分本末故也自是觀之則三種",
    "X30n0603_006:0416a07": "義而具四種名經言威音王佛則性覺之象以不",
    "X30n0603_006:0416a08": "言處所但言具聞先所說經而已日月燈明佛則",
    "X30n0603_006:0416a09": "本覺之象以言命終之後於其法中雲自在燈王",
    "X30n0603_006:0416a10": "則始覺之象以言於此諸佛法中問曰於威音王",
    "X30n0603_006:0416a11": "佛則言先所說經於日月燈明佛則言於其法中",
    "X30n0603_006:0416a12": "說是經於雲自在燈王佛則言於此諸佛法中受",
    "X30n0603_006:0416a13": "持讀誦為四眾說三佛皆以說經為言何意哉曰",
    "X30n0603_006:0416a14": "顯示此本自妙而常明之體徧照法界普濟羣生",
    "X30n0603_006:0416a15": "使傳續無盡即其旨也佛傳續者也故言常不輕",
    "X30n0603_006:0416a16": "菩薩豈異人乎我身是也。",
    "X30n0603_006:0416a17": "得大勢(至)疾成佛道。",
    "X30n0603_006:0416a18": "論曰於此論法華經之力殊勝眾生聞熏之者終",
    "X30n0603_006:0416a19": "必成佛雖經微塵數劫如釋迦牟尼佛而墮惡趣",
    "X30n0603_006:0416a20": "如跋陀羅師子月等皆登覺道夫威音王佛壽量",
    "X30n0603_006:0416a21": "及正法像法住世已經無數塵劫而況二萬億同",
    "X30n0603_006:0416a22": "名之佛而常不輕菩薩聞經發心乃在最初乎如",
    "X30n0603_006:0416a23": "經言我於宿世不受持讀誦此經為他人說者不",
    "X30n0603_006:0416a24": "能疾得阿耨多羅三藐三菩提我於先佛所受持",
    "X30n0603_006:0416b01": "讀誦此經為人說故疾得阿耨多羅三藐三菩提",
    "X30n0603_006:0416b02": "則聞熏而信經微塵數劫終必成佛者以如此人",
    "X30n0603_006:0416b03": "食少金剛此金剛性不與血肉合則至地地亦不",
    "X30n0603_006:0416b04": "能留直至金剛際而止耳經言彼時四眾乃至以",
    "X30n0603_006:0416b05": "瞋恚意輕賤我者二百億劫常不值佛不聞法不",
    "X30n0603_006:0416b06": "見僧千劫於阿鼻獄受大苦惱畢是罪已復遇常",
    "X30n0603_006:0416b07": "不輕菩薩教化阿耨多羅三藐三菩提者則聞熏",
    "X30n0603_006:0416b08": "而不信雖墮惡趣終必成佛者以此如豐城劒埋",
    "X30n0603_006:0416b09": "獄屋下而光芒見斗牛之間一旦發之為希世之",
    "X30n0603_006:0416b10": "寶問曰信而微塵數劫終必成佛可也不信而墮",
    "X30n0603_006:0416b11": "惡趣矣亦曰成佛寧有是事哉曰華嚴經曰佛子",
    "X30n0603_006:0416b12": "為菩薩時於兜率天宮放大光明名光幢王照十",
    "X30n0603_006:0416b13": "方佛剎微塵數世界彼世界中地獄眾生遇斯光",
    "X30n0603_006:0416b14": "者眾苦休息得十種清淨眼耳鼻舌身意亦復如",
    "X30n0603_006:0416b15": "是咸生歡喜踊躍稱慶從彼命終生兜率天天中",
    "X30n0603_006:0416b16": "有鼓名甚可愛樂彼天生已此鼓發音而告之言",
    "X30n0603_006:0416b17": "諸天子汝以心不放逸於如來所種諸善根往昔",
    "X30n0603_006:0416b18": "親近眾善知識毗盧遮那大威神力於彼命終來",
    "X30n0603_006:0416b19": "生此天此其證也。",
    "X30n0603_006:0416b20": "無盡居士論曰常不輕菩薩凡見比丘比丘尼優",
    "X30n0603_006:0416b21": "婆塞優娑夷禮拜讚歎言我深敬汝汝等皆行菩",
    "X30n0603_006:0416b22": "薩道當得作佛夫人人具足箇箇圓成行菩薩道",
    "X30n0603_006:0416b23": "當得作佛此妙法華經之旨也葢善財問善知識",
    "X30n0603_006:0416b24": "云何行菩薩道云何修菩薩道善知識即下座作",
    "X30n0603_006:0416c01": "禮以華散之則行菩薩道而作禮豈可輕之哉汝",
    "X30n0603_006:0416c02": "以吾為狂則輕辱毀罵是汝不自信而自謗此經",
    "X30n0603_006:0416c03": "也然則隨喜法師功德既如彼則謗經之罪安可",
    "X30n0603_006:0416c04": "免乎故常不輕即值威音王佛同說法華經二十",
    "X30n0603_006:0416c05": "千萬德偈得六根清淨復值二千億日月燈明佛",
    "X30n0603_006:0416c06": "復值二千億雲自在燈王佛復值千萬億佛而成",
    "X30n0603_006:0416c07": "我今釋迦牟尼佛其輕賤者二百億劫常不值佛",
    "X30n0603_006:0416c08": "不聞法不見僧千劫於阿鼻地獄受大苦畢獲遇",
    "X30n0603_006:0416c09": "常不輕教化此持經謗經二者罪福之報也而佛",
    "X30n0603_006:0416c10": "之慈悲平等無二矣。",
    "X30n0603_006:0416c11": "玅法蓮華經如來神力品第二十一",
    "X30n0603_006:0416c12": "爾時千世界(至)得未曾有。",
    "X30n0603_006:0416c13": "論曰舌根面相之小者而不出諸口梵天色界之",
    "X30n0603_006:0416c14": "極處而度越欲天經乃言廣長舌相上至梵天乎",
    "X30n0603_006:0416c15": "一切毛孔身之細微十方世界境之廣大經乃言",
    "X30n0603_006:0416c16": "光明徧滿於一切處乎夫自舌相而觀之上至梵",
    "X30n0603_006:0416c17": "天者非竪窮三際耶又自毛孔而觀之徧至諸處",
    "X30n0603_006:0416c18": "者非橫互十方耶然非佛自示現之如是十方分",
    "X30n0603_006:0416c19": "身諸佛葢亦互為之經復言於此一時滿百千歲",
    "X30n0603_006:0416c20": "則該三際十方之廣滿百千歲之久而皆見於佛",
    "X30n0603_006:0416c21": "說法之頃謦欬彈指皆聲之小者十方世界皆處",
    "X30n0603_006:0416c22": "之廣者而言是二音聲皆能徧至然非佛與分身",
    "X30n0603_006:0416c23": "諸佛多寶與諸菩薩見之而已一切天龍夜叉乃",
    "X30n0603_006:0416c24": "至人非人等亦皆見之此豈識心分別妄情裁接",
    "X30n0603_006:0417a01": "之境哉問曰非識心分別妄情裁接之境則是智",
    "X30n0603_006:0417a02": "之境歟智之境佛佛證之眾生亦有能證之者歟",
    "X30n0603_006:0417a03": "曰圓覺經曰一切眾生皆證圓覺逢善知識依彼",
    "X30n0603_006:0417a04": "所作因地法行爾時修習便有頓漸若遇如來無",
    "X30n0603_006:0417a05": "上菩提正修行路根無大小皆成佛果然未極真",
    "X30n0603_006:0417a06": "信者當以事觀之陳那嘗與外道論義外道墮負",
    "X30n0603_006:0417a07": "化而為石陳那則結草肖其形而鞭之因血流石",
    "X30n0603_006:0417a08": "亦吼而升空則非有情無情之異漢孝子蔡順負",
    "X30n0603_006:0417a09": "薪入郭忽客至其舍母自齕其指而順心動馳而",
    "X30n0603_006:0417a10": "歸則非有間隔之遠唐元德秀猶子提孩失母家",
    "X30n0603_006:0417a11": "貧無乳媼而德秀乃自乳之而乳為之湩則非有",
    "X30n0603_006:0417a12": "男女之相漢孝子孟宗之母冬月思筍宗泣於竹",
    "X30n0603_006:0417a13": "間而筍生則非有時節之殊謂之不證可乎。",
    "X30n0603_006:0417a14": "即時諸天(至)如說修行。",
    "X30n0603_006:0417a15": "論曰耆闍崛山佛現神力之時有無量百千萬億",
    "X30n0603_006:0417a16": "舊住娑婆世界菩薩摩訶薩及諸比丘比丘尼優",
    "X30n0603_006:0417a17": "婆塞優婆夷天龍夜叉乾闥婆阿修羅迦樓羅緊",
    "X30n0603_006:0417a18": "那羅摩睺羅伽人非人等一切之眾而經但言諸",
    "X30n0603_006:0417a19": "天於虗空中勸令深心隨喜乎曰惟天性為最利",
    "X30n0603_006:0417a20": "見佛所示境界廣大微妙通達無礙則先開悟自",
    "X30n0603_006:0417a21": "信其所證無錯謬故彌感佛恩作師子吼耳故言",
    "X30n0603_006:0417a22": "高聲唱言過此無量無邊百千萬億阿僧祗世界",
    "X30n0603_006:0417a23": "有國名娑婆是中有佛乃至汝等當深心隨喜亦",
    "X30n0603_006:0417a24": "當禮拜供養釋迦牟尼佛問曰釋迦牟尼佛在此",
    "X30n0603_006:0417b01": "耆闍崛山中而空中之聲乃曰過此非特過此而",
    "X30n0603_006:0417b02": "已又言無量無邊百千萬億阿僧祗世界國名娑",
    "X30n0603_006:0417b03": "婆是中有佛何也曰以是佛身無有依處故何以",
    "X30n0603_006:0417b04": "故如前所現之境為智之境故智智清淨寧有限",
    "X30n0603_006:0417b05": "極哉佛猶以空中之聲未能發諸眾生癡暗之相",
    "X30n0603_006:0417b06": "則以眾莊嚴具珍寶妙物華香旛葢散之佛上而",
    "X30n0603_006:0417b07": "此諸妙供養從十方來變成寶帳凡為此者欲以",
    "X30n0603_006:0417b08": "開顯色心不二故何以故是所散諸妙供具無有",
    "X30n0603_006:0417b09": "心識而能從十方來又能變而為帳則色心不二",
    "X30n0603_006:0417b10": "之旨也色心不二則智智清淨故般若經曰無二",
    "X30n0603_006:0417b11": "無二分無別無斷故也經之微妙盡修行心數門",
    "X30n0603_006:0417b12": "戶故言以要言之如來一切所有之法也是無障",
    "X30n0603_006:0417b13": "礙不思議之境故言如來一切自在神力也不妄",
    "X30n0603_006:0417b14": "開示此難信之珠故言如來一切祕要之藏也人",
    "X30n0603_006:0417b15": "天二乘所不能知故言如來一切甚深之事也向",
    "X30n0603_006:0417b16": "則密說今則明告故言皆於此經宣示顯說也。",
    "X30n0603_006:0417b17": "所在國土(至)決定無有疑。",
    "X30n0603_006:0417b18": "論曰經言汝等於如來滅後應一心受持讀誦解",
    "X30n0603_006:0417b19": "說書寫如說修行者告以親近隨順之旨也故言",
    "X30n0603_006:0417b20": "應一心受持今言若有受持讀誦解說書寫如說",
    "X30n0603_006:0417b21": "修行則是或見親近隨順之人也親近隨順之人",
    "X30n0603_006:0417b22": "則能念念無間由念念無間故不與妄合由不與",
    "X30n0603_006:0417b23": "妄合故能遇緣即宗於諸緣塵當處出生隨處滅",
    "X30n0603_006:0417b24": "盡故經言若經卷所在之處若於園中若於樹下",
    "X30n0603_006:0417c01": "若於僧坊若白衣舍若在殿堂若山谷曠野是中",
    "X30n0603_006:0417c02": "應起塔者滅盡之所也。",
    "X30n0603_006:0417c03": "無盡居士論曰前佛後佛皆說妙法蓮華經經有",
    "X30n0603_006:0417c04": "百千萬億那由他恒河沙等偈而前此演說者寶",
    "X30n0603_006:0417c05": "車藥草化城鑿井醉客狂子種種譬喻而不顯其",
    "X30n0603_006:0417c06": "法門至如來神力品而後玅法蓮華經無量句偈",
    "X30n0603_006:0417c07": "粲然大備所謂如來與十方世界分身諸佛一切",
    "X30n0603_006:0417c08": "毛孔皆放無量色光皆悉徧照出廣長舌放無量",
    "X30n0603_006:0417c09": "光上至梵天滿百千歲還攝舌相一時謦欬俱共",
    "X30n0603_006:0417c10": "彈指是二音聲徧至十方諸佛世界地皆六種震",
    "X30n0603_006:0417c11": "動諸天於虗空中高聲唱言釋迦牟尼佛今為諸",
    "X30n0603_006:0417c12": "菩薩說大乘經名妙法蓮華眾生聞空中聲已合",
    "X30n0603_006:0417c13": "掌向娑婆世界遙散妙具猶如雲集變成寶帳十",
    "X30n0603_006:0417c14": "方通達為一佛土爾時佛告上行等菩薩如來一",
    "X30n0603_006:0417c15": "切所有之法一切自在神力一切祕要之藏一切",
    "X30n0603_006:0417c16": "甚深之事皆於此經宣示顯說是故汝等我滅度",
    "X30n0603_006:0417c17": "後應一心受持讀誦解說書寫如說修行若經卷",
    "X30n0603_006:0417c18": "所住之處皆應起塔供養是處即是道場諸佛於",
    "X30n0603_006:0417c19": "此得阿耨多羅三藐三菩提於此轉法輪於此般",
    "X30n0603_006:0417c20": "涅槃廣長舌者阿僧祗劫不妄語之所莊嚴也舌",
    "X30n0603_006:0417c21": "相至梵天者舌者宣說圓通之根超欲界而說經",
    "X30n0603_006:0417c22": "不可以相求也毛孔交光佛佛互照主伴重重也",
    "X30n0603_006:0417c23": "滿百千歲還攝舌相者出攝久近自在在我也諸",
    "X30n0603_006:0417c24": "佛謦欬聲及彈指之聲周聞十方國此則諸佛說",
    "X30n0603_006:0418a01": "法妙而難思也地皆六種動者說法已竟動地表",
    "X30n0603_006:0418a02": "法也夫稱性而論則不見修行之實證執相而談",
    "X30n0603_006:0418a03": "則昧於妄言之妙會受持是經囑累是經意在茲",
    "X30n0603_006:0418a04": "乎。",
    "X30n0603_006:0418a05": "玅法蓮華經囑累品第二十二",
    "X30n0603_006:0418a06": "爾時釋迦(至)勿生慳悋。",
    "X30n0603_006:0418a07": "論曰金剛般若經曰須菩提於意云何如來於然",
    "X30n0603_006:0418a08": "燈佛所有法得阿耨多羅三藐三菩提不不也世",
    "X30n0603_006:0418a09": "尊如我解佛所說義佛於然燈佛所無有法得阿",
    "X30n0603_006:0418a10": "耨多羅三藐三菩提佛言如是如是須菩提實無",
    "X30n0603_006:0418a11": "有法如來得阿耨多羅三藐三菩提須菩提若有",
    "X30n0603_006:0418a12": "法如來得阿耨多羅三藐三菩提者然燈佛則不",
    "X30n0603_006:0418a13": "與我授記汝於來世當得作佛號釋迦牟尼以實",
    "X30n0603_006:0418a14": "無有法得阿耨多羅三藐三菩提是故然燈佛與",
    "X30n0603_006:0418a15": "我授記以是觀之則佛無法與人明矣而經於此",
    "X30n0603_006:0418a16": "乃言如來有大慈悲無諸慳悋亦無所畏能與眾",
    "X30n0603_006:0418a17": "生佛之智慧如來智慧自然智慧如來是一切眾",
    "X30n0603_006:0418a18": "生之大施主以是觀之則佛有法與人亦明矣稱",
    "X30n0603_006:0418a19": "性所說義相背戾如此何所折衷哉曰華嚴經曰",
    "X30n0603_006:0418a20": "如來明星現時忽然大悟普觀無量眾生歎曰無",
    "X30n0603_006:0418a21": "一眾生而不具有如來智慧德相但以妄想執著",
    "X30n0603_006:0418a22": "而不證得若離妄想則一切智自然智無礙智即",
    "X30n0603_006:0418a23": "得現前夫妄想執著無有實相如人迷東為西忽",
    "X30n0603_006:0418a24": "有悟人指示之則迷西之情自解而東方不從外",
    "X30n0603_006:0418b01": "來也所以如來智慧者通於迷悟言之也自然智",
    "X30n0603_006:0418b02": "慧葢於迷解之時證之也能以方便指諸眾生使",
    "X30n0603_006:0418b03": "其迷解者佛之智慧也如來智慧為所證佛之智",
    "X30n0603_006:0418b04": "慧為能證至於自然智慧則不屬能所以不從人",
    "X30n0603_006:0418b05": "得故嗚呼自然智慧不從人得則釋迦牟尼佛於",
    "X30n0603_006:0418b06": "然燈所但得授記而已也能以方便指諸眾生使",
    "X30n0603_006:0418b07": "其迷解者名佛之智慧則此經言能與眾生佛之",
    "X30n0603_006:0418b08": "智慧如來智慧自然智慧也不然經但言佛之智",
    "X30n0603_006:0418b09": "慧足矣而又言如來智慧自然智慧者諸佛妙意",
    "X30n0603_006:0418b10": "難以一言盡之故也。",
    "X30n0603_006:0418b11": "於未來世(至)諸佛之恩。",
    "X30n0603_006:0418b12": "論曰於信如來智慧者則稱善男子善女人以是",
    "X30n0603_006:0418b13": "知其為根熟眾生也於不信受者則但稱其為眾",
    "X30n0603_006:0418b14": "生以是知其為根未熟眾生也金剛般若經曰須",
    "X30n0603_006:0418b15": "菩提恭敬而白佛言希有世尊如來善護念諸菩",
    "X30n0603_006:0418b16": "薩善付囑諸菩薩天親菩薩釋之曰善護念者為",
    "X30n0603_006:0418b17": "根熟眾生說善付囑者為根未熟眾生說佛之法",
    "X30n0603_006:0418b18": "施不遺眾生如此譬如師子王之搦象搦兔其力",
    "X30n0603_006:0418b19": "未甞不均也首楞嚴經曰阿難我今度汝已出生",
    "X30n0603_006:0418b20": "死汝遵佛言名報佛恩以其知奉持最後明訓者",
    "X30n0603_006:0418b21": "是為知恩也。",
    "X30n0603_006:0418b22": "時諸菩薩(至)皆大歡喜。",
    "X30n0603_006:0418b23": "無盡居士論曰佛從法座起現大神力以右手三",
    "X30n0603_006:0418b24": "摩無量菩薩摩訶薩頂付囑以應當一心流布此",
    "X30n0603_006:0418c01": "法諸菩薩同聲三反如世尊勅願不有慮佛令諸",
    "X30n0603_006:0418c02": "佛菩薩各還所安法座者不動之體也起而以右",
    "X30n0603_006:0418c03": "手三摩者順體以致用也頂者尊而無上也一心",
    "X30n0603_006:0418c04": "流布者佛無二說也同聲三反者終始相成也各",
    "X30n0603_006:0418c05": "還所安者本覺則徧周沙界始覺則佛佛道同也。",
    "X30n0603_006:0418c06": "玅法蓮華經藥王菩薩本事品第二十三",
    "X30n0603_006:0418c07": "爾時宿王華(至)說法華經。",
    "X30n0603_006:0418c08": "論曰禪觀經曰藥王菩薩昔名星光嘗從日藏尊",
    "X30n0603_006:0418c09": "者聞說佛慧即以雪山上藥供養眾僧而發大願",
    "X30n0603_006:0418c10": "願我於未來世能治一切眾生身病及與心病發",
    "X30n0603_006:0418c11": "是願已舉世歡喜故號藥王經言爾時佛為一切",
    "X30n0603_006:0418c12": "眾生喜見菩薩及眾菩薩諸聲聞眾說法華經則",
    "X30n0603_006:0418c13": "知藥王菩薩因地所以號一切眾生喜見者以其",
    "X30n0603_006:0418c14": "本所誓願清淨廣大而致眾生歡喜故此經能為",
    "X30n0603_006:0418c15": "心病者之良藥信而受持者必獲六根清淨之報",
    "X30n0603_006:0418c16": "聞而疑者如人入藥肆雖未服食而為藥氣所熏",
    "X30n0603_006:0418c17": "有病亦損也藥王菩薩於昔能捨所愛之身莊嚴",
    "X30n0603_006:0418c18": "之臂則非止能治一切眾生身心諸病亦能治佛",
    "X30n0603_006:0418c19": "病法病也。",
    "X30n0603_006:0418c20": "是一切眾生(至)色身三昧。",
    "X30n0603_006:0418c21": "論曰華嚴十明論曰普賢菩薩恒對現色身在一",
    "X30n0603_006:0418c22": "切眾生前教化無有休息者十一地菩薩所利眾",
    "X30n0603_006:0418c23": "生等同法界隨根隨時對現色身不為而用不作",
    "X30n0603_006:0418c24": "而應以普光明智不屬方所同眾生心任物現形",
    "X30n0603_006:0419a01": "無往來故文殊師利菩薩作象王迴旋以觀善財",
    "X30n0603_006:0419a02": "童子者示攝受之意也葢以大聖無方智圓形徧",
    "X30n0603_006:0419a03": "隨根對現不背眾生一切眾生如應見者皆如對",
    "X30n0603_006:0419a04": "面而諸眾生各不相知皆謂聖者獨對我語耳問",
    "X30n0603_006:0419a05": "曰何修而能證此三昧耶曰唯以精進之力成熟",
    "X30n0603_006:0419a06": "無別法也精進有四種三昧一者常行二者常坐",
    "X30n0603_006:0419a07": "三者半行半坐四者非行非坐於是四種一向攝",
    "X30n0603_006:0419a08": "心念念無間經言是一切眾生喜見菩薩樂習苦",
    "X30n0603_006:0419a09": "行於日月淨明德佛法中精進經行一心求佛者",
    "X30n0603_006:0419a10": "樂習常行三昧也始自精進經行一心求佛終至",
    "X30n0603_006:0419a11": "對現色身在一切眾生前教化無有休息是謂精",
    "X30n0603_006:0419a12": "進之力成熟之効也。",
    "X30n0603_006:0419a13": "得此三昧已(至)以供養佛。",
    "X30n0603_006:0419a14": "論曰修多羅有三法攝一切差別之義一者徧計",
    "X30n0603_006:0419a15": "性名分別執若得人空智則此執方遣二者依他",
    "X30n0603_006:0419a16": "性名法執若得法空智則此執方遣二執次第而",
    "X30n0603_006:0419a17": "盡則方入圓成實性解深密經曰翳眼人如徧計",
    "X30n0603_006:0419a18": "現青黃如依他淨眼人如圓成陳那菩薩則以智",
    "X30n0603_006:0419a19": "照此三法而說喻為偈曰於藤起蛇知見藤則無",
    "X30n0603_006:0419a20": "境若知藤分已藤知如蛇知以藤知蛇知皆自亂",
    "X30n0603_006:0419a21": "知非本自妙而常知故何以故如人見藤似蛇為",
    "X30n0603_006:0419a22": "境所誑及見藤則異相之蛇便滅此則徧計分別",
    "X30n0603_006:0419a23": "之心絕矣然藤者色香味觸而成析此藤則但有",
    "X30n0603_006:0419a24": "色香味觸而異相之藤亦滅此則依他法執之心",
    "X30n0603_006:0419b01": "絕矣二執已盡則圓成實性現前一切眾生喜見",
    "X30n0603_006:0419b02": "菩薩以得現一切色身三昧皆由苦行隨順三法",
    "X30n0603_006:0419b03": "將以示其體相令一切眾生皆證也故不以神力",
    "X30n0603_006:0419b04": "供養為精進經言又雨海此岸栴檀之香此香六",
    "X30n0603_006:0419b05": "銖價直娑婆世界以供養佛者香以象神通而曰",
    "X30n0603_006:0419b06": "六銖則六神通也然猶與娑婆世界相直非所有",
    "X30n0603_006:0419b07": "現行俱無能所者也。",
    "X30n0603_006:0419b08": "作是供養已(至)而以供養。",
    "X30n0603_006:0419b09": "論曰經自而自念言我雖以神力供養於佛不如",
    "X30n0603_006:0419b10": "以身供養乃至而各默然其身火然千二百歲過",
    "X30n0603_006:0419b11": "是已後其身乃盡者離徧計分別執得人空智故",
    "X30n0603_006:0419b12": "又自作如是法供養已命終之後乃至即於八萬",
    "X30n0603_006:0419b13": "四千塔前然百福莊嚴臂七萬二千歲而以供養",
    "X30n0603_006:0419b14": "者離依他法執得法空智故葢身相既盡則法執",
    "X30n0603_006:0419b15": "亦亡故也問曰何以言即服諸香耶曰五欲熱惱",
    "X30n0603_006:0419b16": "以戒清涼之栴檀能除熱惱故言栴檀冤憎之痛",
    "X30n0603_006:0419b17": "以定止息之薰陸能止痛故言薰陸禪支凝結以",
    "X30n0603_006:0419b18": "慧發明之膠香能去瘡疹故言膠香但離虗妄名",
    "X30n0603_006:0419b19": "為解脫而已兜樓婆畢力迦則水沉之麤者也觀",
    "X30n0603_006:0419b20": "於久遠猶如今日則水沉之必至淵底者也故以",
    "X30n0603_006:0419b21": "兜樓婆畢力迦為解脫而以水沉為解脫知見也",
    "X30n0603_006:0419b22": "故言兜樓婆畢力迦沉水以是五種香以象戒定",
    "X30n0603_006:0419b23": "慧解脫解脫知見又以薝蔔諸華之香為油塗之",
    "X30n0603_006:0419b24": "以象如意也又問何以言以天寶衣而自纏身灌",
    "X30n0603_006:0419c01": "以諸油以神通力願而自然其身光明徧照八十",
    "X30n0603_006:0419c02": "億恒河沙世界耶曰言自然其身者非常火也以",
    "X30n0603_006:0419c03": "智慧火也方其然時根境寂照故其光明徧徹無",
    "X30n0603_006:0419c04": "礙也又問曰何以言是真精進是名真法供養耶",
    "X30n0603_006:0419c05": "曰以神力供養者非精進非真法供養惟以大智",
    "X30n0603_006:0419c06": "慧照此身相了不可得以是不可得之妙普供十",
    "X30n0603_006:0419c07": "方如來則為真法供養也又問曰何以謂之得解",
    "X30n0603_006:0419c08": "一切眾生語言陀羅尼耶曰此名入辭無礙三昧",
    "X30n0603_006:0419c09": "也如經欲示身不可得則言一千二百歲焚燒其",
    "X30n0603_006:0419c10": "身欲示法執不可得則言七萬二千歲復燒百福",
    "X30n0603_006:0419c11": "莊嚴之臂謂此語為真實也耶則眾生信心無自",
    "X30n0603_006:0419c12": "而生謂此語為非真實也耶則佛之無漏智所演",
    "X30n0603_006:0419c13": "不應虗誑葢言一切眾生語言者雜偽也又言陀",
    "X30n0603_006:0419c14": "羅尼者真實也雜偽而真實終不可解而有解之",
    "X30n0603_006:0419c15": "者故般若經曰不可解者即般若般若非可解非",
    "X30n0603_006:0419c16": "不可解是也又問身相之盡則言千二百歲法執",
    "X30n0603_006:0419c17": "之盡則言七萬二千歲既敘日月淨明德佛出生",
    "X30n0603_006:0419c18": "入死又敘一切眾生喜見菩薩出生入死何意哉",
    "X30n0603_006:0419c19": "曰於身相以千二百歲為言者十二緣生所滅之",
    "X30n0603_006:0419c20": "區宇也於法執以七萬二千歲為言者七識染汙",
    "X30n0603_006:0419c21": "所執持也身相所以言生法執所以言死以二執",
    "X30n0603_006:0419c22": "不出生死之域而所供養佛住世及入般涅槃無",
    "X30n0603_006:0419c23": "異相也。",
    "X30n0603_006:0419c24": "令無數求(至)自然還復。",
    "X30n0603_006:0420a01": "論曰龍勝菩薩曰無有一法定性可取故名不可",
    "X30n0603_006:0420a02": "破以眾生著因緣空法故名為可破譬如小兒見",
    "X30n0603_006:0420a03": "水中月愛著欲取而不可得心懷憂惱智者教言",
    "X30n0603_006:0420a04": "雖可眼見不可手捉但破可取不破可見經言于",
    "X30n0603_006:0420a05": "時菩薩於大眾中立此誓言我捨兩臂必當得佛",
    "X30n0603_006:0420a06": "金色之身若實不虗令我兩臂還復如故作是誓",
    "X30n0603_006:0420a07": "已自然還復則知圓成實智雖捨兩執而不絕滅",
    "X30n0603_006:0420a08": "但破可取不破可見之旨也圓覺經曰善男子彼",
    "X30n0603_006:0420a09": "新學菩薩安處徒眾宴坐靜室常作是念我今此",
    "X30n0603_006:0420a10": "身四大和合所謂髮毛爪齒皮肉筋骨髓腦垢色",
    "X30n0603_006:0420a11": "皆歸於地唾涕膿血津液涎沫痰淚精氣大小便",
    "X30n0603_006:0420a12": "利皆歸於水煖氣歸火動轉歸風四大各離今者",
    "X30n0603_006:0420a13": "妄身當在何處乃至畢竟無有緣心可見者入人",
    "X30n0603_006:0420a14": "空觀也又言善男子彼之眾生幻身滅故乃至幻",
    "X30n0603_006:0420a15": "滅滅故非幻不滅譬如磨鏡垢盡明現者入法空",
    "X30n0603_006:0420a16": "觀也然以觀法治之而空故言垢相永滅十方清",
    "X30n0603_006:0420a17": "淨未見本來身心之相不可得之意故又言譬如",
    "X30n0603_006:0420a18": "清淨摩尼寶珠映於五色隨方各現諸愚癡者見",
    "X30n0603_006:0420a19": "彼摩尼實有五色善男子圓覺淨性現於身心隨",
    "X30n0603_006:0420a20": "類各應彼愚癡者說淨圓覺實有如是身心自相",
    "X30n0603_006:0420a21": "亦復如是隨類各應則千二百歲所焚之身也現",
    "X30n0603_006:0420a22": "於五色則七萬二千歲所焚之臂也而淨摩尼珠",
    "X30n0603_006:0420a23": "之體則一切眾生喜見菩薩也。",
    "X30n0603_006:0420a24": "由斯菩薩(至)一切眾生。",
    "X30n0603_006:0420b01": "論曰如前段經所論曰欲示身相不可得則言一",
    "X30n0603_006:0420b02": "千二百歲焚燒其身欲示法執不可得則言七萬",
    "X30n0603_006:0420b03": "二千歲復燒百福莊嚴之臂以明身相既盡法執",
    "X30n0603_006:0420b04": "亦亡則經之設象以達其意洞然無疑矣於此乃",
    "X30n0603_006:0420b05": "言若有發心欲得阿耨多羅三藐三菩提者能然",
    "X30n0603_006:0420b06": "手指乃至足一指供養佛塔則若誡勅之實然何",
    "X30n0603_006:0420b07": "也曰亦象也言未能頓獲人空法空二種之智但",
    "X30n0603_006:0420b08": "如阿那含人於分別生滅之相捨其麤執於五利",
    "X30n0603_006:0420b09": "使捨其身見亦可也起信論曰分別生滅相者有",
    "X30n0603_006:0420b10": "二種云何為二一者麤與心相應故二者細與心",
    "X30n0603_006:0420b11": "不相應故與心相應謂之執染之麤者經言能然",
    "X30n0603_006:0420b12": "手指則執已無力麤相盡矣瑜伽論曰阿那含雖",
    "X30n0603_006:0420b13": "無身見於捨受時我愛現行方起則身見未全盡",
    "X30n0603_006:0420b14": "也經又言乃至足一指則身見未全盡之象也晉",
    "X30n0603_006:0420b15": "僧法羽平生誦法華經慕藥王菩薩焚身之施以",
    "X30n0603_006:0420b16": "白蒲坂晉王姚緒曰入道多門何必燒骸體乎曰",
    "X30n0603_006:0420b17": "吾願如是即以布滔香油自纏其身誦藥王品以",
    "X30n0603_006:0420b18": "登火柵又宋僧慧益有至行辟穀累年於鍾山置",
    "X30n0603_006:0420b19": "鑊辦油乘牛車詣雲門辭武皇帝乃入鑊據小床",
    "X30n0603_006:0420b20": "以油灌吉貝帽將著之帝令太宰勸曰為道多途",
    "X30n0603_006:0420b21": "何必焚身耶曰本願如此不敢上煩聖慮乞度僧",
    "X30n0603_006:0420b22": "二十人許之即誦藥王品火至眉聲猶分明翌日",
    "X30n0603_006:0420b23": "帝為設齋建寺號藥王嗚呼法羽慧益視不貲之",
    "X30n0603_006:0420b24": "軀如薪芻讀此品未熟之悞也豈不哀哉問曰經",
    "X30n0603_006:0420c01": "言說是藥王菩薩本事品時八萬四千菩薩得解",
    "X30n0603_006:0420c02": "一切眾生語言陀羅尼眾生語言何以復言陀羅",
    "X30n0603_006:0420c03": "尼乎曰一切聖教以四法為體謂名身文身句身",
    "X30n0603_006:0420c04": "語身也葢先以慣習相領解故為四聞持流布令",
    "X30n0603_006:0420c05": "法久住故三世如來正法賴此名文句語等防閑",
    "X30n0603_006:0420c06": "世間雜揉無義之論一切聖教譬如牛乳以酵發",
    "X30n0603_006:0420c07": "之久而成酪世間雜揉無義之論譬驢乳其色與",
    "X30n0603_006:0420c08": "牛乳同至裂之則成不潔今言一切眾生語言陀",
    "X30n0603_006:0420c09": "羅尼者非分別智識所到之境何以故以一切聖",
    "X30n0603_006:0420c10": "教攝之歟則名一切眾生語言以世間文書攝之",
    "X30n0603_006:0420c11": "歟則名陀羅尼如安樂行品則曰世俗文筆讚詠",
    "X30n0603_006:0420c12": "外書皆不當親近所言外書則非正法也而法師",
    "X30n0603_006:0420c13": "品又曰若說世間經書治世語言資生業等皆順",
    "X30n0603_006:0420c14": "正法自是觀之則聲音語言豈有實相哉此土惟",
    "X30n0603_006:0420c15": "棗柏大士得解一切眾生語言陀羅尼其論華嚴",
    "X30n0603_006:0420c16": "經也則曰文殊師利居東北方清涼山者艮卦也",
    "X30n0603_006:0420c17": "艮為小男主東北方故艮為小男為童蒙為文殊",
    "X30n0603_006:0420c18": "常化凡夫啟蒙見性及本智之初首故又與普賢",
    "X30n0603_006:0420c19": "俱在東方卯位卯為震卦也震為長男又像日出",
    "X30n0603_006:0420c20": "東方春陽發萌無物不生無物不照理智雙徹體",
    "X30n0603_006:0420c21": "一無二如日出東方無物不照春陽發萌無物不",
    "X30n0603_006:0420c22": "生以根本智差別智無別體用生萬行故子為佛",
    "X30n0603_006:0420c23": "位丑為信位寅為十住卯為十行辰為十迴向已",
    "X30n0603_006:0420c24": "為十地午為等覺未為晦明入俗同俗化迷申酉",
    "X30n0603_006:0421a01": "戌亥為所化此真入辭無礙三昧游戲於眾生語",
    "X30n0603_006:0421a02": "言陀羅尼者也而義學之師聞之竪毛喪氣葢龍",
    "X30n0603_006:0421a03": "象蹴踏非驢所堪也。",
    "X30n0603_006:0421a04": "無盡居士論曰如來既付囑若經卷所住之處皆",
    "X30n0603_006:0421a05": "應起塔供養宿王華菩薩即問藥王菩薩云何遊",
    "X30n0603_006:0421a06": "於娑婆世界佛告宿王華乃往過去無量劫有佛",
    "X30n0603_006:0421a07": "號日月淨明德彼佛為一切眾生喜見菩薩等說",
    "X30n0603_006:0421a08": "法華經是一切眾生喜見菩薩樂習精進滿萬二",
    "X30n0603_006:0421a09": "千歲得現一切色身三昧以種種香華供養已又",
    "X30n0603_006:0421a10": "以香油灌身然以供養命終於此佛國化生於淨",
    "X30n0603_006:0421a11": "德王家而白父言我先供養日月淨明德佛聞說",
    "X30n0603_006:0421a12": "法華經八百千萬億那由他等偈即往作禮偈讚",
    "X30n0603_006:0421a13": "彼佛彼佛滅後收舍利起八萬四千塔又然兩臂",
    "X30n0603_006:0421a14": "供養發誓願言我捨兩臂必得佛金色之身作是",
    "X30n0603_006:0421a15": "誓已臂復如本爾時喜見即藥王菩薩是也于時",
    "X30n0603_006:0421a16": "會中聞說藥王菩薩本事品者所得功德無量無",
    "X30n0603_006:0421a17": "邊而況於親為藥王乎供養奉事若行捨愛所獲",
    "X30n0603_006:0421a18": "報身如此然猶未離有為之果不如受持此經一",
    "X30n0603_006:0421a19": "四句偈其福最多此我佛囑累之至也。",
    "X30n0603_006:0421a21": "玅法蓮華經合論卷第六",
    "X30n0603_006:0421a23": "音釋",
    "X30n0603_006:0421a24": "王相(下去聲)。稀(音喜)。詬(訐候切)。施金(上去聲)。洎(音冀)。喪(去聲)。參差",
    "X30n0603_006:0421b01": "(上丑林切下叉宜切)。更七(上平聲)。能間(去聲)。齕(下沒切)。媼(烏晧切)。湩(覩勇",
    "X30n0603_006:0421b02": "切)。無間(去聲)。搦(女卓切)。無間(下去聲)。蹵(子六切)。"
}