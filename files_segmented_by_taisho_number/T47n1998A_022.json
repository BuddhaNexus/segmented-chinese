{
    "T47n1998A_022:0902b20": "大慧普覺禪師法語卷第二十二",
    "T47n1998A_022:0902b22": "宋徑山能仁禪院住持嗣法",
    "T47n1998A_022:0902b23": "慧日禪師臣蘊聞　上進",
    "T47n1998A_022:0902b24": "示快然居士(羅知縣)",
    "T47n1998A_022:0902b25": "快然居士羅宗約。紹興丁丑暮春。得得來鄮",
    "T47n1998A_022:0902b26": "山見妙喜。欲究竟此段大事因緣。屢隨眾到",
    "T47n1998A_022:0902b27": "室中。呈伎倆逞解會。都與列下。忽一日喜",
    "T47n1998A_022:0902b28": "見眉宇知渠。管中窺豹。轉身動腦。袖間已",
    "T47n1998A_022:0902b29": "有頌子。雖未拈出。妙喜即時與撥轉關棙子。",
    "T47n1998A_022:0902c01": "渠雖未能赤骨[骨*歷]地跳出葛藤窠。然却知得",
    "T47n1998A_022:0902c02": "飯是米做麫在麥裏。正好著力之際。驀來相",
    "T47n1998A_022:0902c03": "別云。要急歸嫁女。以此軸來。乞做工夫底道",
    "T47n1998A_022:0902c04": "理。昔龐居士有言。有男不婚。有女不嫁。大",
    "T47n1998A_022:0902c05": "家團圝頭。共說無生話。後來元豐間。有箇士",
    "T47n1998A_022:0902c06": "人。謂之無為居士。姓楊名傑字次公。嘗參",
    "T47n1998A_022:0902c07": "前輩。於宗門中有真實得力處。曾和龐公此",
    "T47n1998A_022:0902c08": "偈云。男大須婚。女長須嫁。討甚間工夫。更說",
    "T47n1998A_022:0902c09": "無生話。這兩箇俗漢子。將他十方常住一片",
    "T47n1998A_022:0902c10": "田地。不向官中印契。各自分疆列界道我知",
    "T47n1998A_022:0902c11": "有。而時時向無佛處稱尊。當時亦有箇不平",
    "T47n1998A_022:0902c12": "底。謂之海印信禪師。時住蘇州定慧。因見",
    "T47n1998A_022:0902c13": "無為此偈。亦有一偈曰。我無男婚。亦無女",
    "T47n1998A_022:0902c14": "嫁。困來便打眠。誰管無生話。這三箇老漢",
    "T47n1998A_022:0902c15": "說此三偈。快然居士開眼也著。合眼也著。不",
    "T47n1998A_022:0902c16": "開不合也著。妙喜只得冷地看。看則不無。畢",
    "T47n1998A_022:0902c17": "竟快然居士向開眼處著到耶。合眼處著到",
    "T47n1998A_022:0902c18": "耶。不開不合處著到耶。若在開眼處著到。",
    "T47n1998A_022:0902c19": "則落在龐公圈[袖-由+貴]裏。在合眼處著到。則落",
    "T47n1998A_022:0902c20": "在楊無為圈[袖-由+貴]裏。在不開不合處著到。則",
    "T47n1998A_022:0902c21": "落在海印禪師圈[袖-由+貴]裏。快然見恁麼說定道。",
    "T47n1998A_022:0902c22": "總不恁麼。若總不恁麼。又落在妙喜圈[袖-由+貴]裏。",
    "T47n1998A_022:0902c23": "要出三老圈[袖-由+貴]則易。要出妙喜圈[袖-由+貴]則難。快",
    "T47n1998A_022:0902c24": "然畢竟如何出得。待歸延平嫁了女。却緩",
    "T47n1998A_022:0902c25": "緩地來。為爾說破。因記得古德一偈。併書",
    "T47n1998A_022:0902c26": "其後。庶幾快然不在中途挅根。亦老婆心",
    "T47n1998A_022:0902c27": "之切耳。偈曰。學道如鑽火。逢煙且莫休。",
    "T47n1998A_022:0902c28": "直待金星現。歸家始到頭。更有一箇問頭。",
    "T47n1998A_022:0902c29": "且那裏是快然歸底家。若透得這一問。男",
    "T47n1998A_022:0903a01": "婚女嫁都在裏許。若未識得家。且業識茫茫",
    "T47n1998A_022:0903a02": "儘在外邊走。亦怪妙喜不得。",
    "T47n1998A_022:0903a03": "示妙心居士(孫通判長文)",
    "T47n1998A_022:0903a04": "決欲究竟此事。應是從前作聰明說道理。文",
    "T47n1998A_022:0903a05": "字語言上記持。於心意識內計較摶量得底。",
    "T47n1998A_022:0903a06": "颺在他方世界。都不得有絲毫頭許頓在胸",
    "T47n1998A_022:0903a07": "中掃除得淨盡也。然後向心思意想不及處。",
    "T47n1998A_022:0903a08": "試進一步看。若進得這一步。便如善財童子",
    "T47n1998A_022:0903a09": "於普賢毛孔剎中。行一步過不可說不可說",
    "T47n1998A_022:0903a10": "佛剎微塵數世界。如是而行。盡未來劫猶不",
    "T47n1998A_022:0903a11": "能知。一毛孔中剎海次第剎海藏。剎海差別",
    "T47n1998A_022:0903a12": "剎海普入。剎海成剎海壞。剎海莊嚴所有邊",
    "T47n1998A_022:0903a13": "際。亦不能知。佛海次第佛海藏。佛海差別",
    "T47n1998A_022:0903a14": "佛海普入。佛海生佛海滅。所有邊際亦不",
    "T47n1998A_022:0903a15": "能知。菩薩眾海次第。菩薩眾海藏。菩薩眾",
    "T47n1998A_022:0903a16": "海差別。菩薩眾海普入。菩薩眾海集。菩薩",
    "T47n1998A_022:0903a17": "眾海散。所有邊際亦不能知。入眾生鬼界眾",
    "T47n1998A_022:0903a18": "生根。教化調伏諸眾生智。菩薩所住甚深自",
    "T47n1998A_022:0903a19": "在。菩薩所入諸地諸道。如是等海所有邊際。",
    "T47n1998A_022:0903a20": "信知無念無作。有如是功德。這一步雖曰難",
    "T47n1998A_022:0903a21": "進。若夙曾種得善根種子。只向信得及處看。",
    "T47n1998A_022:0903a22": "看來看去內無所住外無所緣。不覺不知打",
    "T47n1998A_022:0903a23": "失布袋。當恁麼時。方知龐居士道。無念清涼",
    "T47n1998A_022:0903a24": "寺。蘊空真五臺。對境心無垢。當情心死灰。妙",
    "T47n1998A_022:0903a25": "理於中現。優曇空裏開。無求真法眼。離相",
    "T47n1998A_022:0903a26": "即如來。若能如是學。不動出三災。是真語",
    "T47n1998A_022:0903a27": "實語不誑不妄。然雖如是。莫見恁麼道。便",
    "T47n1998A_022:0903a28": "向無作無為處。閉眉合眼做死模樣。謂之",
    "T47n1998A_022:0903a29": "默而常照。硬捉住箇猢猻繩子。怕他勃跳。古",
    "T47n1998A_022:0903b01": "德喚作落空亡外道魂不散死人。真實要絕",
    "T47n1998A_022:0903b02": "心生死浣心垢濁伐心稠林。須是把這猢猻",
    "T47n1998A_022:0903b03": "子一棒打殺始得。若一向緊緊地。把定繩頭。",
    "T47n1998A_022:0903b04": "將心調伏。我說是人。執之失度。真可憐愍。正",
    "T47n1998A_022:0903b05": "眼觀之。盡是天魔外道魍魎妖精。非吾眷屬。",
    "T47n1998A_022:0903b06": "此事要得渾鋼打就生鐵鑄成底擔荷。若有",
    "T47n1998A_022:0903b07": "心擔荷。則又蹉過也。古人不得已。見爾迷却",
    "T47n1998A_022:0903b08": "路。為爾作箇指路頭主人而已。亦無禪道佛",
    "T47n1998A_022:0903b09": "法可以傳授。纔說有傳有授。便是邪法。何以",
    "T47n1998A_022:0903b10": "故。不見金剛經中道。若言如來有所說法。即",
    "T47n1998A_022:0903b11": "為謗佛。是人不解我所說義。又云。法尚應捨。",
    "T47n1998A_022:0903b12": "何況非法。著實而論。說真如佛性。說菩提涅",
    "T47n1998A_022:0903b13": "槃。說理說事。說邪說正。盡是非法。那堪更",
    "T47n1998A_022:0903b14": "說有玄有妙可以傳可以授乎。不見先德有",
    "T47n1998A_022:0903b15": "言。說箇學道。早是接引之辭耳。又何曾教",
    "T47n1998A_022:0903b16": "爾起模畫樣。特地馳求來。所以云。擬將心意",
    "T47n1998A_022:0903b17": "學玄宗。狀似西行却向東。臨濟云。爾但歇得",
    "T47n1998A_022:0903b18": "念念馳求心。則與釋迦老子不別。七地菩薩",
    "T47n1998A_022:0903b19": "求佛智心未歇。謂之法塵煩惱。既有決定志。",
    "T47n1998A_022:0903b20": "必有決定得入手時。且那箇是得入手時。噴",
    "T47n1998A_022:0903b21": "地一發心意識滅絕氣息時是佛。言理則頓",
    "T47n1998A_022:0903b22": "悟乘悟併銷。事非頓除因次第盡。要識這些",
    "T47n1998A_022:0903b23": "道理。便是善財聞彌勒彈指之聲。樓閣門開。",
    "T47n1998A_022:0903b24": "善財心喜。入已還閉。香嚴聞擊竹作聲。忽",
    "T47n1998A_022:0903b25": "然契悟。便解道。一擊亡所知。更不假修治。",
    "T47n1998A_022:0903b26": "動容揚古路。不墮悄然機之類是也。自家悟",
    "T47n1998A_022:0903b27": "處自家安樂處。自家得力處他人不知。拈出",
    "T47n1998A_022:0903b28": "呈似人不得。除已悟已安樂已得力者。一見",
    "T47n1998A_022:0903b29": "便默默相契矣。疑情未破。但只看箇古人入",
    "T47n1998A_022:0903c01": "道底話頭。移逐日許多作妄想底心來。話頭",
    "T47n1998A_022:0903c02": "上則一切不行矣。僧問趙州。狗子還有佛性",
    "T47n1998A_022:0903c03": "也無。州云無。只這一字。便是斷生死路頭",
    "T47n1998A_022:0903c04": "底刀子也。妄念起時。但舉箇無字。舉來舉",
    "T47n1998A_022:0903c05": "去。驀地絕消息。便是歸家穩坐處也。此外",
    "T47n1998A_022:0903c06": "別無奇特。前所云難進底一步。不覺驀然過",
    "T47n1998A_022:0903c07": "矣。",
    "T47n1998A_022:0903c08": "示永寧郡夫人(鄭兩府宅)",
    "T47n1998A_022:0903c09": "既知無常迅速生死事大。決欲親近善知識。",
    "T47n1998A_022:0903c10": "孜孜矻矻不捨晝夜。常以生死二字。貼在額",
    "T47n1998A_022:0903c11": "頭上。茶裏飯裏坐時臥時。指揮奴僕時。幹辦",
    "T47n1998A_022:0903c12": "家事時。喜時怒時。行時住時。酬酢賓客時。",
    "T47n1998A_022:0903c13": "不得放捨。常常恰似方寸中有一件緊急未",
    "T47n1998A_022:0903c14": "了底事礙塞。決欲要除屏去教淨盡。方有少",
    "T47n1998A_022:0903c15": "分相應也。若見宗師說時。方始著急。理會不",
    "T47n1998A_022:0903c16": "說時。又却放緩。則是無決定之志。要得生",
    "T47n1998A_022:0903c17": "死根株斷。則無有是處。此事不在男之與女",
    "T47n1998A_022:0903c18": "僧之與俗。若於宗師一言之下。啐地折嚗地",
    "T47n1998A_022:0903c19": "斷。便是徹頭處也。佛說火宅喻。直是為眾",
    "T47n1998A_022:0903c20": "生開方便門示真實相。痛的的地。其中有言。",
    "T47n1998A_022:0903c21": "是舍唯有一門。而復狹小。諸子幼稚。未有所",
    "T47n1998A_022:0903c22": "識。謂眾生根器狹劣。無決定志。戀著生死",
    "T47n1998A_022:0903c23": "塵勞。於塵勞中頭出頭沒。於三界火宅不能",
    "T47n1998A_022:0903c24": "捨離。故設種種方便。令眾生捨方便。直出火",
    "T47n1998A_022:0903c25": "宅露地而坐。此是釋迦老子徹底老婆心。凡",
    "T47n1998A_022:0903c26": "看經教及古德入道因緣。當見月亡指。切不",
    "T47n1998A_022:0903c27": "得泥在言語中。若於語上尋玄妙。言中求奇",
    "T47n1998A_022:0903c28": "特。落處如此做工夫。則失方便矣。妙喜從",
    "T47n1998A_022:0903c29": "來無實法與人。直是據欵結案。將平生悟得",
    "T47n1998A_022:0904a01": "底。開口見膽。明白直說與人。有信得及底。",
    "T47n1998A_022:0904a02": "依而行之。雖乍聞說。似難承當。若當人無始",
    "T47n1998A_022:0904a03": "時來種得般若種子。纔聞舉著。便兩眉卓竪。",
    "T47n1998A_022:0904a04": "眼睛定動矣。老僧頃年初住此山。常州許宅",
    "T47n1998A_022:0904a05": "有箇無著道人。法名妙總。三十歲便打硬。修",
    "T47n1998A_022:0904a06": "行遍見諸方尊宿。皆蒙印可。然渠真實畏生",
    "T47n1998A_022:0904a07": "死苦故。要真實理會本命元辰下落去處。特",
    "T47n1998A_022:0904a08": "來山中度夏。時同夏者一千七百衲子。馮濟",
    "T47n1998A_022:0904a09": "川少卿。亦在此山不動軒隨眾。一日因老僧",
    "T47n1998A_022:0904a10": "陞座。舉藥山和尚初參石頭問石頭云。三乘",
    "T47n1998A_022:0904a11": "十二分教。某甲粗亦研窮。曾聞南方有直指",
    "T47n1998A_022:0904a12": "人心見性成佛。實未明了。乞師指示。石頭云。",
    "T47n1998A_022:0904a13": "恁麼也不得。不恁麼也不得。恁麼不恁麼總",
    "T47n1998A_022:0904a14": "不得。藥山不契。石頭云。爾往江西問取馬大",
    "T47n1998A_022:0904a15": "師去。藥山依教到馬大師處。如前問。馬大師",
    "T47n1998A_022:0904a16": "曰。有時教伊揚眉瞬目。有時不教伊揚眉瞬",
    "T47n1998A_022:0904a17": "目。有時教伊揚眉瞬目者是。有時教伊揚眉",
    "T47n1998A_022:0904a18": "瞬目者不是。藥山於言下大悟。更無伎倆可",
    "T47n1998A_022:0904a19": "呈。但低頭禮拜而已。馬大師曰。子見箇甚麼",
    "T47n1998A_022:0904a20": "道理便禮拜。山曰。某在石頭和尚處。如蚊子",
    "T47n1998A_022:0904a21": "上鐵牛相似。馬大師然之。是時陞座纔再提",
    "T47n1998A_022:0904a22": "撕。無著於言下忽然省悟。下座後亦不來通",
    "T47n1998A_022:0904a23": "消息。時馮濟川隨老僧後上方丈云。某甲理",
    "T47n1998A_022:0904a24": "會得。老僧問伊。居士如何。濟川云。恁麼也",
    "T47n1998A_022:0904a25": "不得。蘇嚧娑婆訶。不恁麼也不得。[口*悉]哩娑婆",
    "T47n1998A_022:0904a26": "訶。恁麼不恁麼總不得。蘇嚧[口*悉]哩娑婆訶。老",
    "T47n1998A_022:0904a27": "僧亦不向他道是。亦不向他道不是。却以濟",
    "T47n1998A_022:0904a28": "川語舉似無著。無著云。曾見郭象注莊子。識",
    "T47n1998A_022:0904a29": "者云。却是莊子注郭象。老僧見他語異。亦不",
    "T47n1998A_022:0904b01": "問他。却舉巖頭婆子話問之。無著遂作一偈",
    "T47n1998A_022:0904b02": "云。一葉扁舟泛渺茫。呈橈舞棹別宮商。雲山",
    "T47n1998A_022:0904b03": "海月俱拋棄。贏得莊周蝶夢長。老僧亦休去。",
    "T47n1998A_022:0904b04": "後一年濟川疑他不實。得得自平江招無著。",
    "T47n1998A_022:0904b05": "到他船中問。婆生七子六箇不遇知音。只",
    "T47n1998A_022:0904b06": "這一箇也不消得。便棄在江中。老師言。道",
    "T47n1998A_022:0904b07": "人理會得。且如何會。無著云。已上供通並是",
    "T47n1998A_022:0904b08": "詣實。濟川大驚。又嘗到室中。老僧問他。古人",
    "T47n1998A_022:0904b09": "不出方丈。為甚麼却去莊上喫油糍。無著云。",
    "T47n1998A_022:0904b10": "和尚放妙總過。妙總方敢通消息。老僧向伊",
    "T47n1998A_022:0904b11": "道。我放爾過。爾試道看。無著云。妙總亦放",
    "T47n1998A_022:0904b12": "和尚過。老僧云。爭奈油糍何。無著喝一喝便",
    "T47n1998A_022:0904b13": "出去。是時一眾皆聞渠如此祗對。看他纔得",
    "T47n1998A_022:0904b14": "一滴水。便解興波作浪。蓋渠脫離世緣。早信",
    "T47n1998A_022:0904b15": "得這一著子。及雖嘗被邪師印破面門。却",
    "T47n1998A_022:0904b16": "能退步。知非決定。以悟為則。故纔見善知",
    "T47n1998A_022:0904b17": "識提撕。便於言下千了百當。永寧郡夫人曹",
    "T47n1998A_022:0904b18": "氏善因。聰明靈利有智見。知有此段大事因",
    "T47n1998A_022:0904b19": "緣。決定可以出生入死。不被世間塵勞中事",
    "T47n1998A_022:0904b20": "牽絆。雖在富貴中。而不被富貴所羅籠。亦要",
    "T47n1998A_022:0904b21": "退步親近善知識。決擇生死大事。但未遇真",
    "T47n1998A_022:0904b22": "知識激發耳。屬者在城中。因節使公請就渠",
    "T47n1998A_022:0904b23": "菴園說法。善因聞老僧提持此段大事因緣。",
    "T47n1998A_022:0904b24": "遂熏起種性。當下身心寧怗。雖未能十成",
    "T47n1998A_022:0904b25": "透脫。已識得火宅塵勞中許多虛妄不實底",
    "T47n1998A_022:0904b26": "事。臘月三十日到來。恩愛也使不著。勢力也",
    "T47n1998A_022:0904b27": "使不著。財寶也使不著。性氣也使不著。官職",
    "T47n1998A_022:0904b28": "也使不著。富貴也使不著。眼光落地時。唯有",
    "T47n1998A_022:0904b29": "平昔造善造惡兩路境界。一一現前。作惡多",
    "T47n1998A_022:0904c01": "作善少。則隨惡業流浪將去。作惡少作善多。",
    "T47n1998A_022:0904c02": "則隨善業生人天十善之家去。既知得這兩",
    "T47n1998A_022:0904c03": "路子皆屬虛幻。然後發勇猛精進堅固不退",
    "T47n1998A_022:0904c04": "之心。決欲超情離見透脫生死。臘月三十日。",
    "T47n1998A_022:0904c05": "善惡兩路。拘執我不得。既知有如是殊勝事。",
    "T47n1998A_022:0904c06": "恐在火宅之中不能得。時時親近善知識。故",
    "T47n1998A_022:0904c07": "得得上徑山住旬日。隨眾聽法。滋浸善緣。發",
    "T47n1998A_022:0904c08": "大誓願。永不退轉。臨行以此軸求指示。要在",
    "T47n1998A_022:0904c09": "火宅中。時時以此自警自覺。老僧嘉其志趣",
    "T47n1998A_022:0904c10": "勇猛不與泛泛者同。故引無著道人一段入",
    "T47n1998A_022:0904c11": "道因緣。令其見賢思齊。他日妙喜社中。出",
    "T47n1998A_022:0904c12": "二無著。豈不為末世光明種子作大利益乎。",
    "T47n1998A_022:0904c13": "勉之勉之。",
    "T47n1998A_022:0904c14": "示妙智居士(方敷文務德)",
    "T47n1998A_022:0904c15": "從上諸佛諸祖。真實為人處。先教立決定志。",
    "T47n1998A_022:0904c16": "所謂決定志者。決欲此生心地開通。直到諸",
    "T47n1998A_022:0904c17": "佛諸祖無障礙大休歇大解脫境界。無決定",
    "T47n1998A_022:0904c18": "之志。則無決定信矣。佛不云乎。信為道元功",
    "T47n1998A_022:0904c19": "德母。長養一切諸善法。又云。信能增長智功",
    "T47n1998A_022:0904c20": "德。信能必到如來地。如來地即大休歇大解",
    "T47n1998A_022:0904c21": "脫境界是也。在昔歸宗拭眼禪師。曾有僧問。",
    "T47n1998A_022:0904c22": "如何是佛。宗云。我向汝道。汝還信否。僧云。",
    "T47n1998A_022:0904c23": "和尚誠言焉敢不信。宗云。只汝便是。僧聞",
    "T47n1998A_022:0904c24": "宗語諦審思惟。良久曰。只某便是。佛却如何",
    "T47n1998A_022:0904c25": "保任。宗曰。一翳在目空華亂墜。其僧於言",
    "T47n1998A_022:0904c26": "下忽然契悟。這僧初無決定信。聞歸宗直指",
    "T47n1998A_022:0904c27": "之言。猶懷疑惑。欲求保任。方能自信。歸宗",
    "T47n1998A_022:0904c28": "老婆心切。向他所乖執處。以金剛王寶劍。用",
    "T47n1998A_022:0904c29": "事劈面便揮。這僧方在萬仞崖頭獨足而立。",
    "T47n1998A_022:0905a01": "被歸宗一揮。始肯放身捨命。又羅山法寶大",
    "T47n1998A_022:0905a02": "師。嘗致問於石霜普會曰。起滅不停時如何。",
    "T47n1998A_022:0905a03": "石霜云。直須寒灰枯木去。一念萬年去。函蓋",
    "T47n1998A_022:0905a04": "相應去。全清絕點去。羅山不契。復持此語問",
    "T47n1998A_022:0905a05": "巖頭。問聲未絕。被巖頭震威一喝曰。是誰起",
    "T47n1998A_022:0905a06": "滅。羅山於言下大悟。又教中說。菩薩修行從",
    "T47n1998A_022:0905a07": "初地入第八不動地。為深行菩薩。難可知無",
    "T47n1998A_022:0905a08": "差別。離一切相一切想一切執著。無量無邊",
    "T47n1998A_022:0905a09": "一切聲聞辟支佛。所不能及。離諸諠諍寂滅",
    "T47n1998A_022:0905a10": "現前。乃至入滅盡定。一切動心憶想分別。悉",
    "T47n1998A_022:0905a11": "皆止息。謂從初地至菩薩第八不動地。即捨",
    "T47n1998A_022:0905a12": "一切功用行。得無功用法。身口意業念務皆",
    "T47n1998A_022:0905a13": "息。謂不起第二念。又怕人理會不得。更引",
    "T47n1998A_022:0905a14": "喻云。譬如有人夢中見身墮在大河。為欲度",
    "T47n1998A_022:0905a15": "故發大勇猛施大方便。以大勇猛施方便故",
    "T47n1998A_022:0905a16": "即便[寤-吾+告]寤。既[寤-吾+告]寤已所作皆息。菩薩亦爾。見",
    "T47n1998A_022:0905a17": "眾生身在四流中。為救度故發大勇猛起大",
    "T47n1998A_022:0905a18": "精進。以勇猛精進故至不動地。既至此已一",
    "T47n1998A_022:0905a19": "切功用靡不皆息。如生梵世欲界煩惱皆不",
    "T47n1998A_022:0905a20": "現前。住不動地亦復如是。一切心意識行皆",
    "T47n1998A_022:0905a21": "不現前。第八地菩薩佛心菩薩心菩提心涅",
    "T47n1998A_022:0905a22": "槃心尚不現起。況復起於世間之心。世間心",
    "T47n1998A_022:0905a23": "既滅。寂滅心即現前。寂滅心既現前。則塵沙",
    "T47n1998A_022:0905a24": "諸佛所說法門一時現前矣。法門既得現前。",
    "T47n1998A_022:0905a25": "即是寂滅真境界也。得到此境界。方可興慈",
    "T47n1998A_022:0905a26": "運悲作諸饒益事。是亦從決定志乘決定信。",
    "T47n1998A_022:0905a27": "成就者也。若無決定志。則不能深入如來大",
    "T47n1998A_022:0905a28": "寂滅海。無決定信。則於古人言句及教乘文",
    "T47n1998A_022:0905a29": "字中不能動轉。如六祖大師為江西志徹禪",
    "T47n1998A_022:0905b01": "師說常無常義。徹問祖曰。弟子嘗覽涅槃經。",
    "T47n1998A_022:0905b02": "未曉常無常義。乞師慈悲略為宣說。祖曰。無",
    "T47n1998A_022:0905b03": "常者。即佛性也。有常者即善惡一切諸法分",
    "T47n1998A_022:0905b04": "別心也。曰和尚所說大違經文。祖曰。吾傳佛",
    "T47n1998A_022:0905b05": "心印。安敢違於佛經。曰經說佛性是常。和尚",
    "T47n1998A_022:0905b06": "却言無常。善惡諸法乃至菩提心皆是無常。",
    "T47n1998A_022:0905b07": "和尚却言是常。此即相違。令學人轉加疑惑。",
    "T47n1998A_022:0905b08": "祖曰。涅槃經吾昔者聽尼無盡藏讀誦一遍。",
    "T47n1998A_022:0905b09": "便為講說。無一字一義不合經文。乃至為汝",
    "T47n1998A_022:0905b10": "終無二說。曰學人識量淺昧。願和尚委曲開",
    "T47n1998A_022:0905b11": "示。祖曰。汝知否。佛性若常。更說甚麼善惡諸",
    "T47n1998A_022:0905b12": "法。乃至窮劫無有一人發菩提心者。故吾說",
    "T47n1998A_022:0905b13": "無常。正是佛說真常之道也。又一切諸法若",
    "T47n1998A_022:0905b14": "無常者。即物物皆有自性。容受生死。而真常",
    "T47n1998A_022:0905b15": "性有不遍之處。故吾說常者。正是佛說真無",
    "T47n1998A_022:0905b16": "常義也。佛比為凡夫。外道執於邪常。諸二",
    "T47n1998A_022:0905b17": "乘人於常計無常。共成八倒。故於涅槃了義",
    "T47n1998A_022:0905b18": "教中。破彼偏見而顯說真常真樂真我真淨。",
    "T47n1998A_022:0905b19": "汝今依言背義。以斷滅無常及確定死常。而",
    "T47n1998A_022:0905b20": "錯解佛之圓妙最後微言。縱覽千遍。有何所",
    "T47n1998A_022:0905b21": "益。此亦徹禪師決定志中。乘決定信。而感",
    "T47n1998A_022:0905b22": "報祖師決定說之一也。又記得。安楞嚴看楞",
    "T47n1998A_022:0905b23": "嚴經。至知見立知即無明本。知見無見斯即",
    "T47n1998A_022:0905b24": "涅槃處。不覺破句讀了曰。知見立。知即無明",
    "T47n1998A_022:0905b25": "本。知見無。見斯即涅槃。沈吟良久。忽然大",
    "T47n1998A_022:0905b26": "悟。後讀是經。終身如所悟。更不依經文。此",
    "T47n1998A_022:0905b27": "亦決定志中。乘決定信。依義而不依文字之",
    "T47n1998A_022:0905b28": "一也。妙智居士有決定志。而乘決定信於此",
    "T47n1998A_022:0905b29": "一段大事因緣。矻矻孜孜以徹證不疑為決",
    "T47n1998A_022:0905c01": "定義。但未得噴地一下耳。因以此軸求指示。",
    "T47n1998A_022:0905c02": "故引祖師為志徹禪師。巖頭為羅山。安楞嚴",
    "T47n1998A_022:0905c03": "破句讀楞嚴經悟道。數段葛藤。且作他時噴",
    "T47n1998A_022:0905c04": "地一發之契券云耳。",
    "T47n1998A_022:0905c05": "示張太尉(益之)",
    "T47n1998A_022:0905c06": "佛言。若有欲知佛境界。當淨其意如虛空。遠",
    "T47n1998A_022:0905c07": "離妄想及諸取。令心所向皆無礙。佛境界即",
    "T47n1998A_022:0905c08": "當人自心現量。不動不變之體也。佛之一字",
    "T47n1998A_022:0905c09": "向自心體上亦無著處。借此字以覺之而已。",
    "T47n1998A_022:0905c10": "何以知之。佛者覺義。為眾生無始時來不信",
    "T47n1998A_022:0905c11": "自心現量本自具足。而隨逐客塵煩惱流轉",
    "T47n1998A_022:0905c12": "三界受種種苦。故苦相現時。自心現量之體",
    "T47n1998A_022:0905c13": "隨苦流蕩。故諸佛愍眾生流蕩之。故借佛字",
    "T47n1998A_022:0905c14": "以覺之。既已覺則佛之一字亦無用處。佛是",
    "T47n1998A_022:0905c15": "眾生藥。眾生病除。則佛藥無用。凡看經教及",
    "T47n1998A_022:0905c16": "古德因緣。當如是學。",
    "T47n1998A_022:0905c17": "眾生日用現行無明。順無明則生歡喜。逆無",
    "T47n1998A_022:0905c18": "明則生煩惱。佛菩薩則不然。借無明以為佛",
    "T47n1998A_022:0905c19": "事。為眾生以無明為窟宅。逆之則是破他窟",
    "T47n1998A_022:0905c20": "宅。順之則隨其所著。而誘導之。淨名云。塵",
    "T47n1998A_022:0905c21": "勞之儔為如來種。永嘉云。無明實性即佛性。",
    "T47n1998A_022:0905c22": "幻化空身即法身。便是這箇道理也。",
    "T47n1998A_022:0905c23": "此事不可以有心求。不可以無心得。不可以",
    "T47n1998A_022:0905c24": "語言造。不可以寂默通。於此四句無用心處。",
    "T47n1998A_022:0905c25": "方始可以提撕此箇消息也。佛說。世出世間",
    "T47n1998A_022:0905c26": "功德。無如無心功德最大而不可思議。不見",
    "T47n1998A_022:0905c27": "釋迦老子在般若會上。問文殊師利菩薩云。",
    "T47n1998A_022:0905c28": "汝入不思議三昧耶。文殊云。弗也世尊。我即",
    "T47n1998A_022:0905c29": "不思議。不見有心能思議者。云何而言入不",
    "T47n1998A_022:0906a01": "思議三昧。我初發心欲入是定。如今思惟實",
    "T47n1998A_022:0906a02": "無心想而入三昧。如人學射。久習則巧。後雖",
    "T47n1998A_022:0906a03": "無心。以久習故箭發皆中。我亦如是。初學不",
    "T47n1998A_022:0906a04": "思議三昧。繫心一緣。若久習成就。則更無心",
    "T47n1998A_022:0906a05": "想。常與定俱。得到這箇田地。方始可說那",
    "T47n1998A_022:0906a06": "伽常在定。無有不定時。所以佛說。無心功德",
    "T47n1998A_022:0906a07": "直是殊勝。直是無較量處。今說無心。非如世",
    "T47n1998A_022:0906a08": "間土木瓦石頑然無知之無心。差之毫釐失",
    "T47n1998A_022:0906a09": "之千里。不可不諦審觀察也。",
    "T47n1998A_022:0906a10": "佛說一百二十種菩提心。說一百二十箇譬",
    "T47n1998A_022:0906a11": "喻。其中有一喻云。譬如有人依附於王不畏",
    "T47n1998A_022:0906a12": "餘人。菩薩摩訶薩亦復如是。依菩提心大勢",
    "T47n1998A_022:0906a13": "力王。不畏障蓋惡道之難。世間有人得近",
    "T47n1998A_022:0906a14": "一至尊。而不畏餘人。則有之。肯依菩提心",
    "T47n1998A_022:0906a15": "大勢力王。不畏障蓋惡道之難者。殊未見也。",
    "T47n1998A_022:0906a16": "又有一喻云。譬如摩訶那伽大力勇士。若",
    "T47n1998A_022:0906a17": "奮威怒於其額上必生瘡疱。瘡若未合閻浮",
    "T47n1998A_022:0906a18": "提中一切人民無能制伏。菩薩摩訶薩亦復",
    "T47n1998A_022:0906a19": "如是。若起□悲必定發於菩提之心。心未捨",
    "T47n1998A_022:0906a20": "來。一切世間魔及魔民。不能為害。如上二種",
    "T47n1998A_022:0906a21": "譬喻。皆為出世間大心有力量者說。何以故。",
    "T47n1998A_022:0906a22": "二種譬喻非世間常得之法故。佛說此以啟",
    "T47n1998A_022:0906a23": "迪過量奇特丈夫。欲其擔荷大乘擔子耳。",
    "T47n1998A_022:0906a24": "士大夫不曾向佛乘中留心者。往往以佛乘",
    "T47n1998A_022:0906a25": "為空寂之教。戀著箇皮袋子。聞人說空說寂。",
    "T47n1998A_022:0906a26": "則生怕怖。殊不知。只這怕怖底心。便是生",
    "T47n1998A_022:0906a27": "死根本。佛自有言。不壞世間相而談實相。又",
    "T47n1998A_022:0906a28": "云。是法住法位。世間相常住。寶藏論云。寂兮",
    "T47n1998A_022:0906a29": "寥兮。寬兮廓兮。上則有君。下則有臣。父子親",
    "T47n1998A_022:0906b01": "其居。尊卑異其位。以是觀之。吾佛之教。密密",
    "T47n1998A_022:0906b02": "助揚至尊聖化者亦多矣。又何嘗只談空寂",
    "T47n1998A_022:0906b03": "而已。如俗謂李老君說長生之術。正如硬差",
    "T47n1998A_022:0906b04": "排佛談空寂之法無異。老子之書元不曾說",
    "T47n1998A_022:0906b05": "留形住世。亦以清淨無為。為自然歸宿之處。",
    "T47n1998A_022:0906b06": "自是不學佛老者以好惡心相誣謗爾。不可",
    "T47n1998A_022:0906b07": "不察也。愚謂。三教聖人立教雖異。而其道",
    "T47n1998A_022:0906b08": "同歸一致。此萬古不易之義。然雖如是。無智",
    "T47n1998A_022:0906b09": "人前莫說。打爾頭破額裂。",
    "T47n1998A_022:0906b10": "示曾機宜(叔遲)",
    "T47n1998A_022:0906b11": "雪峯三上投子九到洞山。緣法不契。末後得",
    "T47n1998A_022:0906b12": "巖頭掃屏從前零碎所得。方得心地開通。巖",
    "T47n1998A_022:0906b13": "頭云。若欲他時播揚大教。須是一一從自己",
    "T47n1998A_022:0906b14": "胸襟流出。蓋天蓋地始是大丈夫所為。巖頭",
    "T47n1998A_022:0906b15": "之語。非特發明雪峯根器。亦可作學此道者",
    "T47n1998A_022:0906b16": "萬世規式。所謂胸襟流出者。乃是自己無始",
    "T47n1998A_022:0906b17": "時來現量本自具足。纔起第二念。則落比量",
    "T47n1998A_022:0906b18": "矣。比量是外境莊嚴所得之法。現量是父母",
    "T47n1998A_022:0906b19": "未生前威音那畔事。從現量中得者氣力麁。",
    "T47n1998A_022:0906b20": "從比量中得者氣力弱。氣力麁者能入佛又",
    "T47n1998A_022:0906b21": "能入魔。氣力弱者入得佛境界。往往於魔境",
    "T47n1998A_022:0906b22": "界打退鼓。不可勝數。此事不在聰明靈利。亦",
    "T47n1998A_022:0906b23": "不在鈍根淺識。據實而論。只以噴地一發為",
    "T47n1998A_022:0906b24": "準的耳。纔得這箇消息。凡有言句。非離真",
    "T47n1998A_022:0906b25": "而立處。立處即真。所謂胸襟流出蓋天蓋地",
    "T47n1998A_022:0906b26": "者如是而已。非是做言語求奇特。他人道不",
    "T47n1998A_022:0906b27": "出者錦心繡口意句尖新。以為胸襟流出也。",
    "T47n1998A_022:0906b28": "十回被師家問著。九回祇對不得。不妨只怕",
    "T47n1998A_022:0906b29": "向髑髏前彊作主宰。纔見宗師開口動舌。便",
    "T47n1998A_022:0906c01": "領將去。似這般底。佛出世亦救他不得。叔",
    "T47n1998A_022:0906c02": "遲根性雖鈍。却得便宜。真實要敵生死故。矻",
    "T47n1998A_022:0906c03": "矻孜孜心心念念不肯放捨。前所云得便宜。",
    "T47n1998A_022:0906c04": "便是這些鈍底家風也。既有決定志。得之入",
    "T47n1998A_022:0906c05": "手自有時節。亦莫管得在何時。老僧常與衲",
    "T47n1998A_022:0906c06": "子輩說。要參妙喜禪。須是辦得一生不會始",
    "T47n1998A_022:0906c07": "得。若要求速效。則定是相誤。何以故。只為",
    "T47n1998A_022:0906c08": "從來無法與人。但為人做得箇指頭路底漢",
    "T47n1998A_022:0906c09": "子耳。古德云。有所得是野干鳴。無所得是",
    "T47n1998A_022:0906c10": "師子吼。佛是通變底人。於四十九年中。三",
    "T47n1998A_022:0906c11": "百六十餘會說法。隨其根性而引導之。故於",
    "T47n1998A_022:0906c12": "十法界內一音演說。眾生隨類各獲饒益。譬",
    "T47n1998A_022:0906c13": "如東風一拂萬卉齊敷。佛所說法亦復如是。",
    "T47n1998A_022:0906c14": "若有意於十法界內作饒益。則是以我說法",
    "T47n1998A_022:0906c15": "欲使眾生隨類得度。不亦難乎。不見舍利弗",
    "T47n1998A_022:0906c16": "在般若會上。問文殊曰。諸佛如來不覺法界",
    "T47n1998A_022:0906c17": "耶。文殊曰。弗也舍利弗。諸佛尚不可得。云",
    "T47n1998A_022:0906c18": "何有佛而覺法界。法界尚不可得。云何法界",
    "T47n1998A_022:0906c19": "為諸佛所覺。看他兩人恁麼激揚。又何曾著",
    "T47n1998A_022:0906c20": "意來。從上諸佛諸祖為人。皆有如是體裁。自",
    "T47n1998A_022:0906c21": "是後來兒孫失其宗旨。遂各立門戶造妖揑",
    "T47n1998A_022:0906c22": "怪耳。叔遲既於世間灰心。則已省得無限事",
    "T47n1998A_022:0906c23": "了也。不壞世間相而談實相。佛佛授手祖祖",
    "T47n1998A_022:0906c24": "相傳。無差無別。自是學此道者。錯認方便",
    "T47n1998A_022:0906c25": "故。傳習將去。殊不本其源流耳。如何是不",
    "T47n1998A_022:0906c26": "壞世間相而談實相。妙喜為爾說破。奉侍尊",
    "T47n1998A_022:0906c27": "長承順顏色。子弟之職當做者。不得避忌。然",
    "T47n1998A_022:0906c28": "後隨緣放曠任性逍遙。日用四威儀內。常自",
    "T47n1998A_022:0906c29": "檢察。更以無常迅速生死事大。時時提撕。無",
    "T47n1998A_022:0907a01": "事亦須讀聖人之書。資益性識。苟能如是。世",
    "T47n1998A_022:0907a02": "出世間俱無過患矣。",
    "T47n1998A_022:0907a03": "大慧普覺禪師法語卷第二十二"
}