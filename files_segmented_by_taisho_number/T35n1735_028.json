{
    "T35n1735_028:0709b09": "3大方廣佛華嚴經疏卷第二十八",
    "T35n1735_028:0709b11": "唐清涼山大華嚴寺沙明澄觀撰",
    "T35n1735_028:0709b12": "十迴向品從二十五經一半盡三十三經",
    "T35n1735_028:0709b13": "第六隨順堅固一切善根迴向。長行中亦二，",
    "T35n1735_028:0709b14": "謂位行、位果。行中亦三，謂牒、釋、結。今初，牒名",
    "T35n1735_028:0709b15": "徵起，謂所修事善皆悉順入堅固法性，故下",
    "T35n1735_028:0709b16": "文云「則為隨順真實住本分，名入一切平",
    "T35n1735_028:0709b17": "等善根。」入即隨順。平等即堅固，平等之理不",
    "T35n1735_028:0709b18": "可壞故。若順等理則順諸善根，故下文",
    "T35n1735_028:0709b19": "云「則為隨順佛住」等。又《本業》云「習行相善",
    "T35n1735_028:0709b20": "無漏善而不二故，名隨順平等一切善根。」此",
    "T35n1735_028:0709b21": "則不唯事順於理，理事相順受平等名，如",
    "T35n1735_028:0709b22": "此平等方名堅固，此約所迴善根及所向",
    "T35n1735_028:0709b23": "實際以立斯名。亦可名為堅固之善根，堅",
    "T35n1735_028:0709b24": "固即善根。若以隨順望堅固善根，亦通二",
    "T35n1735_028:0709b25": "義，即以無礙善根而為其性。第二依徵廣",
    "T35n1735_028:0709b26": "釋中二：先明行所依身、二「具足」下依身起",
    "T35n1735_028:0709b27": "行。前中復二：先明得位、後顯具德。今初。菩",
    "T35n1735_028:0709b28": "薩行檀之身，隨宜萬類，故置或言。而偏語",
    "T35n1735_028:0709b29": "王者，一則在家是施位故、二難捨能捨舉",
    "T35n1735_028:0709c01": "勝策劣故、三者菩薩多為王故。以菩薩位",
    "T35n1735_028:0709c02": "唯有二種，一者法王、二者人王，法王教化、人",
    "T35n1735_028:0709c03": "王攝化，具菩薩戒處處為王故、發號施令",
    "T35n1735_028:0709c04": "無敢違故，具能施物遂所求故。帝者主也。",
    "T35n1735_028:0709c05": "王者王也。臨者治也。御亦主，領千乘之國即",
    "T35n1735_028:0709c06": "稱為大；下言為轉輪王，則以一洲已去可",
    "T35n1735_028:0709c07": "稱為大。二「威德」下顯具德中二：先統領自",
    "T35n1735_028:0709c08": "在德、後「菩薩」下正報殊倫德。今初，有十二",
    "T35n1735_028:0709c09": "句：初二句總，有威則下必畏之，有德則下",
    "T35n1735_028:0709c10": "必懷之，故令名振。次「凡諸」下十句別，初句",
    "T35n1735_028:0709c11": "釋威。祖父之讎曰怨，四夷有土曰敵，由威",
    "T35n1735_028:0709c12": "被故敵歸怨順。次「發號」下釋上有德，依正",
    "T35n1735_028:0709c13": "施令物可則也。執持一蓋等，兼釋臨御。一",
    "T35n1735_028:0709c14": "蓋有三：一則無私萬物故；二等教十善故，",
    "T35n1735_028:0709c15": "下施蓋中云「為令眾生得自在蓋，能持一",
    "T35n1735_028:0709c16": "切諸善法故。」三慈悲蓋，大光王云：「如諸菩",
    "T35n1735_028:0709c17": "薩為高蓋，慈心普蔭諸眾生」故。以離垢繒",
    "T35n1735_028:0709c18": "釋為帝義，於法自在釋為王義。「不刑」已下雙",
    "T35n1735_028:0709c19": "顯威德，謂不以刑戮徵罰之威，但令感德",
    "T35n1735_028:0709c20": "從化，則威而不猛也。又加苦曰刑、削奪為",
    "T35n1735_028:0709c21": "罰，導之以德義，莫敢不服，則庶人無刑；",
    "T35n1735_028:0709c22": "齊之以禮樂，莫敢不敬，則大夫無罰。次「以",
    "T35n1735_028:0709c23": "四攝」下顯是菩薩，揀異世王。為轉輪王，結",
    "T35n1735_028:0709c24": "成有位，一切周給。結有大財，即財位果。二",
    "T35n1735_028:0709c25": "正報殊倫德。初句結前，義兼生後。「有大眷",
    "T35n1735_028:0709c26": "屬」下具七種果：一宗族果。二離眾過失不",
    "T35n1735_028:0709c27": "亢不驕，發言誠實見者無厭，有慈有慧人",
    "T35n1735_028:0709c28": "所信順，即信言果。三「福德」已下顯大色果。",
    "T35n1735_028:0709c29": "四獲那羅延堅固之身，顯壽命果。五大力成",
    "T35n1735_028:0710a01": "就等，顯大力果。六得清淨業，謂得大念慧",
    "T35n1735_028:0710a02": "成就總持，曾事不忘、未萌先覺，由斯有",
    "T35n1735_028:0710a03": "上名振天下，即聲譽果。七離諸業障，顯人",
    "T35n1735_028:0710a04": "性果，有業報障非丈夫故。兼上財位、具",
    "T35n1735_028:0710a05": "八異熟是增上生，如是自在是大勢生。第",
    "T35n1735_028:0710a06": "二依身起行中三：一明隨相迴向、二明離",
    "T35n1735_028:0710a07": "相迴向、三釋迴向名。初即迴向菩提及",
    "T35n1735_028:0710a08": "向眾生、次即迴向實際、後段通二。又初",
    "T35n1735_028:0710a09": "是廣大迴向、次甚深迴向、後兼深廣。今隨",
    "T35n1735_028:0710a10": "相中分三：初總相標列善根迴向、二「佛子",
    "T35n1735_028:0710a11": "菩薩摩訶薩隨所施」下依標廣顯善根迴向、",
    "T35n1735_028:0710a12": "三「佛子菩薩摩訶薩隨諸眾生」下總結多門",
    "T35n1735_028:0710a13": "善根迴向。今初亦三：一列所施物。二「其中」下",
    "T35n1735_028:0710a14": "辨所施田、三「佛子」下顯行所依心。今初，初句",
    "T35n1735_028:0710a15": "總、「或施」下別。別中，若望下迴向，應為六十；",
    "T35n1735_028:0710a16": "若直就文數，都八十事。初從飲食至床座。",
    "T35n1735_028:0710a17": "為一十，以床座但通是一床，下文別施座",
    "T35n1735_028:0710a18": "故。次房舍至蓋為二十。傘至頂髻為三十，",
    "T35n1735_028:0710a19": "以王位為重，為明外財施竟故，結云乃",
    "T35n1735_028:0710a20": "至王位；下文自有王位，後迴向中此次後無",
    "T35n1735_028:0710a21": "故。次眼至足為四十，血至腸為五十，厚皮",
    "T35n1735_028:0710a22": "至救損他形為六十，示佛興至邑為七十，",
    "T35n1735_028:0710a23": "從聚落至終為八十。救獄囚中雖有妻",
    "T35n1735_028:0710a24": "等四事，但為一救囚之行耳。於中，前二十",
    "T35n1735_028:0710a25": "七事是外財施。次救獄囚，一兼於內、外代囚",
    "T35n1735_028:0710a26": "命。下二十九事唯明內財。下諸門中或兼內",
    "T35n1735_028:0710a27": "外、或但是外，可以意得。又前二十七施無樂",
    "T35n1735_028:0710a28": "者是為慈行，救囚代命等為大悲行，餘或",
    "T35n1735_028:0710a29": "通二行；若通相辨皆兼二行。又代命救殘",
    "T35n1735_028:0710b01": "害男形，是無畏施。斷殺有二：若望所殺，是",
    "T35n1735_028:0710b02": "無畏施；若望能殺，令持五戒是為法施。告",
    "T35n1735_028:0710b03": "示佛興即是法施，財施可知。又此等既並是",
    "T35n1735_028:0710b04": "法門，俱通三施。二所施田中，等皆施與者，不",
    "T35n1735_028:0710b05": "揀賢愚等故。悉令滿足者，隨所求故。三顯",
    "T35n1735_028:0710b06": "能施迴向之心者，望前是能施之心，故云",
    "T35n1735_028:0710b07": "如是施時發善攝心；望後是能迴向心，故云",
    "T35n1735_028:0710b08": "發善攝心。悉以迴向，故下諸門迴向之內皆",
    "T35n1735_028:0710b09": "以此心貫之。文中二：先總明、後「所謂」下別",
    "T35n1735_028:0710b10": "顯。於中所攝有五，總收上來能施所施及",
    "T35n1735_028:0710b11": "以施物。言善攝者，釋隨順義。謂此菩薩若",
    "T35n1735_028:0710b12": "行於施迴向之時，於自他五蘊等心無住",
    "T35n1735_028:0710b13": "著、不令馳散，故云善攝。如此則與實際",
    "T35n1735_028:0710b14": "相應，便能隨順堅固善根。謂捨住著故隨",
    "T35n1735_028:0710b15": "順施善，無異求故隨順戒善，忍深理故隨",
    "T35n1735_028:0710b16": "順忍善，離色相故隨順進善，不馳散故隨",
    "T35n1735_028:0710b17": "順定善，了無生故隨順慧善。如是乃至一",
    "T35n1735_028:0710b18": "切由順實際，任運順於一切稱性之善。第",
    "T35n1735_028:0710b19": "二依標廣顯中，麁相望前略有五異：一傘",
    "T35n1735_028:0710b20": "二頂前有後無，舍宅一種前無後有，即有無",
    "T35n1735_028:0710b21": "異也。二前以法導化，即後禁殺令住五戒，",
    "T35n1735_028:0710b22": "即名字異也。三承事供養，前合後開象馬等",
    "T35n1735_028:0710b23": "事，前開後合即開合異也。四後文舌居牙",
    "T35n1735_028:0710b24": "齒之後、眷屬居妻子之前，骨居腸下、飲於",
    "T35n1735_028:0710b25": "食後，即前後異。五前略後廣，其文非一也。",
    "T35n1735_028:0710b26": "餘皆大同。然其都門但有六十，由開合故",
    "T35n1735_028:0710b27": "謂十二段，二二相合：一象馬、二幢旛、三寶冠",
    "T35n1735_028:0710b28": "明珠、四耳鼻、五牙齒、六手足、七髓肉、八厚",
    "T35n1735_028:0710b29": "薄皮、九手足指、十僮僕、十一園林、十二妻子。",
    "T35n1735_028:0710c01": "復有二段，各五事合，謂一腸腎肝肺四事及",
    "T35n1735_028:0710c02": "大小腸合一迴向。二王位邑聚落宮殿合一",
    "T35n1735_028:0710c03": "迴向，故下文云「國土一切諸物」。即斯五事都",
    "T35n1735_028:0710c04": "十四門，合二十事。雖缺二事而加二事，謂",
    "T35n1735_028:0710c05": "舍宅及開承事與供侍別，故有六十門。昔",
    "T35n1735_028:0710c06": "光統師以後都門束前標中，亦唯六十，成",
    "T35n1735_028:0710c07": "一百二十門，皆有十善成千二百，以七施",
    "T35n1735_028:0710c08": "乘之成八千四百，一一具十迴向成八萬",
    "T35n1735_028:0710c09": "四千。言七施者，隨相有六，謂心有三種",
    "T35n1735_028:0710c10": "即三時，喜事有三種即是三輪，入理有一",
    "T35n1735_028:0710c11": "即照三輪空。又以七聖財乘之亦得，如一",
    "T35n1735_028:0710c12": "施行有八萬四千，餘一一行皆亦如是。此上",
    "T35n1735_028:0710c13": "且約法門，非無有理。若散說者，行相無量，",
    "T35n1735_028:0710c14": "如施資具及大會等，不可言一，故次標云",
    "T35n1735_028:0710c15": "無量無邊，後都結云阿僧祇物，實則皆是法",
    "T35n1735_028:0710c16": "界大緣起門，普賢無礙自在之行故。以一切",
    "T35n1735_028:0710c17": "所有施於一田，一切皆爾；一微塵處即施",
    "T35n1735_028:0710c18": "一切眾生，遍法界皆爾；一剎那中頓成此行，",
    "T35n1735_028:0710c19": "盡前後際亦爾。此一菩薩滿法界身，備起",
    "T35n1735_028:0710c20": "此行仍有純雜。若以純門，於一施眼遍上",
    "T35n1735_028:0710c21": "時處，唯見施眼十方無邊、初後無際，餘門如",
    "T35n1735_028:0710c22": "虛空。雜則隨一施眼具足諸門，餘亦如是，",
    "T35n1735_028:0710c23": "純雜無礙重重無盡，故知六十八十乃舉其",
    "T35n1735_028:0710c24": "大綱耳。文中二：初總標施行成迴向行無",
    "T35n1735_028:0710c25": "量之義，已如上辨。第二「所謂」下一一別顯。六",
    "T35n1735_028:0710c26": "十門內一一皆四：一施行、二迴向行、三雙結",
    "T35n1735_028:0710c27": "二行、四迴向所為。若缺所為，則但有三。亦",
    "T35n1735_028:0710c28": "可合後二段為雙結所為，此科宜記。下有",
    "T35n1735_028:0710c29": "廣略，至文當知。若具四段，門前多不科判。",
    "T35n1735_028:0711a01": "今第一施食，以食為世命，貴賤同依，故首",
    "T35n1735_028:0711a02": "明之。文但有三。先明施行。言其心清淨者，",
    "T35n1735_028:0711a03": "離施過故。謂不求名利果報、為怖畏等而",
    "T35n1735_028:0711a04": "行施故。不貪著者，是無貪思。無顧悋者，是無",
    "T35n1735_028:0711a05": "慳思。又施時無貪著、施已無顧悋，隨所施",
    "T35n1735_028:0711a06": "行與眾生共，兼於事理，名為具足。此心在",
    "T35n1735_028:0711a07": "初，亦貫下諸段。二「願一切」下迴向行。然其所",
    "T35n1735_028:0711a08": "願，正為眾生令得成佛，即向菩提也。下皆",
    "T35n1735_028:0711a09": "準之。然《阿含》、《唯識》等說世間食總有四種：",
    "T35n1735_028:0711a10": "一觸、二思、三識、四段。說出世食，有其五種：",
    "T35n1735_028:0711a11": "一禪悅、二願、三念、四解脫、五法喜。今翻四",
    "T35n1735_028:0711a12": "成五：一翻思食成智慧食，即是念食，念慧",
    "T35n1735_028:0711a13": "隣故。二「無所貪」下翻於觸食以成法喜，觸",
    "T35n1735_028:0711a14": "以攝受喜等能為食事故。但願法喜，其出",
    "T35n1735_028:0711a15": "離食，即解脫食，總離四故。三「智慧充」下翻",
    "T35n1735_028:0711a16": "於識食以成禪悅，禪則不動故、以法堅住",
    "T35n1735_028:0711a17": "引生功德故、攝取善根能除煩惱故、二身",
    "T35n1735_028:0711a18": "清淨並如識食能執持故。四「哀愍」下大悲願",
    "T35n1735_028:0711a19": "力現受段食。今云摶者，尚依古譯。三「是為」",
    "T35n1735_028:0711a20": "下雙結二行。第二施飲中亦三：初施行。二",
    "T35n1735_028:0711a21": "「以此」下迴向行。於中，先牒前起後。後「所謂",
    "T35n1735_028:0711a22": "願一切」下別顯願相，下皆倣此。然望食雖",
    "T35n1735_028:0711a23": "異，不離五食。望水雖異，多同水用。故所願",
    "T35n1735_028:0711a24": "事，或翻或順、或敵體相似、或流類以明，不全",
    "T35n1735_028:0711a25": "剋定。文中一如飲無間，易得充足。飲法精",
    "T35n1735_028:0711a26": "勤，速具大道。餘並可知。第三施味，文四，加",
    "T35n1735_028:0711a27": "所為故。初施行可知。二「以此」下迴向行中十",
    "T35n1735_028:0711a28": "願。初願，晉經得上味相，則是三十二相之一。",
    "T35n1735_028:0711a29": "經說佛大牙後有甘露泉，但食入口悉為甘",
    "T35n1735_028:0711b01": "露。約法亦即涅槃，為甘露不死之味。餘文並",
    "T35n1735_028:0711b02": "顯。第四施車乘，分三：初施行者，義通馬等，",
    "T35n1735_028:0711b03": "以第十六別施車故。迴向十願，皆約代步。",
    "T35n1735_028:0711b04": "初一唯果，餘兼通因。然乘體性通於理智，隨",
    "T35n1735_028:0711b05": "義立名。一體性包含、二不可廢立、三超劣、",
    "T35n1735_028:0711b06": "四無過、五不歷三祇、六十力普運、七兼",
    "T35n1735_028:0711b07": "五度萬行、八無漏相應、九發心趣者即名",
    "T35n1735_028:0711b08": "菩薩。第五衣中，《瑜伽》施衣能感妙色，以衣",
    "T35n1735_028:0711b09": "禦寒令顏色潤澤故。人新衣成，暫持獻佛，",
    "T35n1735_028:0711b10": "得無量福。若要期，日數未滿而取，成取",
    "T35n1735_028:0711b11": "佛物。第六施華，文四。初施行中先列施物。",
    "T35n1735_028:0711b12": "後「供養」下明所施田。下至自身者，身為福田，",
    "T35n1735_028:0711b13": "是法器故、依之進道故，故施自身勝施外",
    "T35n1735_028:0711b14": "道無量。迴向十願，前七可知。八赤蓮華等，不",
    "T35n1735_028:0711b15": "遇日光翳死無疑，菩薩之行必資乎智。《涅",
    "T35n1735_028:0711b16": "槃》第九云「譬如蓮華，為日所照，無不開敷。」",
    "T35n1735_028:0711b17": "九月開青蓮華，佛智照行。《涅槃》二十云「譬",
    "T35n1735_028:0711b18": "如月光，能令一切優鉢羅華開敷鮮明。」十約",
    "T35n1735_028:0711b19": "寶華。後二段可知。第七施鬘者，貫華如環，",
    "T35n1735_028:0711b20": "而為首飾或以纓身故。未見則樂見，正見",
    "T35n1735_028:0711b21": "則愛樂。第八施香中，準下塗香，十度萬行",
    "T35n1735_028:0711b22": "皆香。此偏語戒者，翻破戒之穢故。願有十",
    "T35n1735_028:0711b23": "二：初一總標、次十別顯。少同〈十藏〉，多同《智",
    "T35n1735_028:0711b24": "論》，隨宜不同。但案文釋，一具持三聚。二不",
    "T35n1735_028:0711b25": "雜外道。三無染心，《涅槃經》中乃至染環釧",
    "T35n1735_028:0711b26": "聲亦名污菩薩戒。四不犯重故，犯重之人",
    "T35n1735_028:0711b27": "多生悔恨。五設有誤犯，深慚愧故。如其故",
    "T35n1735_028:0711b28": "犯數犯不生慚愧，深愛著犯見犯是福，名",
    "T35n1735_028:0711b29": "之為纏。六七定共相應故無惑熱，常持如",
    "T35n1735_028:0711c01": "初。八九道共相應，離斷常邊，成出世行。十",
    "T35n1735_028:0711c02": "遠離二乘，圓修十度，方名不犯菩薩律儀，",
    "T35n1735_028:0711c03": "是智所讚戒。末句結因成果，謂五分之一。",
    "T35n1735_028:0711c04": "第九塗香，十度皆有熏發資長菩提心義，",
    "T35n1735_028:0711c05": "辟除蔽障，俱得稱香。第十施床座中，初舉",
    "T35n1735_028:0711c06": "施行，下第十八別明施座故。晉譯此以為",
    "T35n1735_028:0711c07": "床敷，深允當也。迴向行中十願：一即第一義",
    "T35n1735_028:0711c08": "天，大智證故。二菩提心，是賢聖依。三涅槃解",
    "T35n1735_028:0711c09": "脫。四首楞嚴定，名為究竟如。四禪座，能發神",
    "T35n1735_028:0711c10": "通。餘六可知。十一房舍中，攝取一切諸佛所",
    "T35n1735_028:0711c11": "住，謂聖、天、梵等。後言不捨佛最上住者，住",
    "T35n1735_028:0711c12": "大寂室。餘取事類例，可以虛求。十二住處，",
    "T35n1735_028:0711c13": "謂僧坊等。十三施燈。一明施行，於中列其",
    "T35n1735_028:0711c14": "施物。寶燈者，如夜光之類。沈水栴檀，用和酥",
    "T35n1735_028:0711c15": "油。無量色者，然膏色白、然漆色赤、然油色",
    "T35n1735_028:0711c16": "黃、然檀色綠，如是種種。「如是等」下明其施",
    "T35n1735_028:0711c17": "意。二「以此」下迴向行。於中，先正顯迴向願、",
    "T35n1735_028:0711c18": "後辨迴向意。前中十願，然準《瑜伽》〈賢首〉皆",
    "T35n1735_028:0711c19": "明施燈得淨眼報。《然燈功德經》燒燈供養大",
    "T35n1735_028:0711c20": "能滅罪生福。令發願言：當以大海為油、",
    "T35n1735_028:0711c21": "須彌為炷，然大燈明，遍佛剎海供養無休。",
    "T35n1735_028:0711c22": "又願法門之燈，大願為炷等。今文願中具身",
    "T35n1735_028:0711c23": "智光，並可思準。後「菩薩如是」下顯迴向意。",
    "T35n1735_028:0711c24": "三「是為」下雙結。四「如是」，迴向所為。其迴向意，",
    "T35n1735_028:0711c25": "諸文應具，大同所為，故略不明。十四湯藥",
    "T35n1735_028:0711c26": "中三：一施行施藥，近果得無病報，如薄俱",
    "T35n1735_028:0711c27": "羅，遠得藥王樹身等，如十大願中辨。二迴",
    "T35n1735_028:0711c28": "向行。言不重發者，經云「世醫所療治，雖差",
    "T35n1735_028:0711c29": "還復生。如來所治者，畢竟不復發。」餘可知。",
    "T35n1735_028:0712a01": "三「菩薩」下雙辨二行所為。言金剛圍山所不",
    "T35n1735_028:0712a02": "能壞者，如〈不思議法品〉十種大那羅延幢勇",
    "T35n1735_028:0712a03": "健法中第一說。堅固滿足力，亦是彼品中十",
    "T35n1735_028:0712a04": "力第七名堅固力。不可奪樂者，是常樂故。自",
    "T35n1735_028:0712a05": "在堅固身者，即金剛身。金剛為內照之實，非",
    "T35n1735_028:0712a06": "唯金色，故云自在。十五施器中，文四。初施行",
    "T35n1735_028:0712a07": "中三：一所施物；二「或施」下對田顯施，聖僧通",
    "T35n1735_028:0712a08": "三乘；三「如是」下成波羅蜜。二「菩薩」下明迴向",
    "T35n1735_028:0712a09": "行十願：一廣、二深、三高、四堅、五勝、六淨、七",
    "T35n1735_028:0712a10": "果、八悲、九熏聞納教、十攝法上首。然隨施",
    "T35n1735_028:0712a11": "一器即發多願，未必一器以對一願。三結、",
    "T35n1735_028:0712a12": "四所為，可知從此已下入第二十六經。十六施車，中二：先",
    "T35n1735_028:0712a13": "標列財田、後「佛子菩薩摩訶薩以如是」下",
    "T35n1735_028:0712a14": "隨田別顯。前中三：一總標所施。二「奉施」下別",
    "T35n1735_028:0712a15": "舉福田，於中先辨類、後「此諸人」下彰其來",
    "T35n1735_028:0712a16": "意。因緣故來者，往昔有緣，應受施故。三「菩",
    "T35n1735_028:0712a17": "薩是時」下別列所施，以明施行。問：《瑜伽》三",
    "T35n1735_028:0712a18": "十九云「若有眾生來求種種能引戲樂、能",
    "T35n1735_028:0712a19": "引無義所施之物，不應與。」今施美色，豈",
    "T35n1735_028:0712a20": "不相違？又云「施妻子時，不應施與怨家",
    "T35n1735_028:0712a21": "惡人藥叉羅剎凶暴業者」，今云種種福田，豈",
    "T35n1735_028:0712a22": "皆施與？答：能有二，謂必知能為損惱，不施",
    "T35n1735_028:0712a23": "無咎；若不委知，但作利安之心，施亦無咎。",
    "T35n1735_028:0712a24": "況菩薩能知無染，又同行之女必不生物",
    "T35n1735_028:0712a25": "染，又女能以法而化彼故。故《攝論》中，有利",
    "T35n1735_028:0712a26": "有染、無利無染、有染無利，此三菩薩不行；有",
    "T35n1735_028:0712a27": "利無染，菩薩乃行。第二隨田別顯。約五類田",
    "T35n1735_028:0712a28": "則分為五，一一段中文皆具四。今初施佛。",
    "T35n1735_028:0712a29": "先施行可知。迴向行中有二十願，初十約",
    "T35n1735_028:0712b01": "所施佛田立願、後十約所施車立願，並顯",
    "T35n1735_028:0712b02": "可知。但云修安樂行者，《法華．安樂行品》說",
    "T35n1735_028:0712b03": "四安樂行：一畢竟空行。經名行處近處，已",
    "T35n1735_028:0712b04": "入於理而履行之，名為行處故。經云「又復",
    "T35n1735_028:0712b05": "於法無所行，而觀諸法如實相」等。雖未入",
    "T35n1735_028:0712b06": "理，能遠諸惡、親而近之，名親近處故。經云",
    "T35n1735_028:0712b07": "「不親近國王及外道等」，為遠惡也。觀一切",
    "T35n1735_028:0712b08": "法空，為近理也。二名身口無過失行。三者",
    "T35n1735_028:0712b09": "心無嫉妬行。四大慈悲行。廣如彼說。然安樂",
    "T35n1735_028:0712b10": "者，略有二意：一涅槃之果名為安樂，此行能",
    "T35n1735_028:0712b11": "趣即安樂之行。二住此四行則身靜神定，身",
    "T35n1735_028:0712b12": "靜神定則外苦不干，故稱安樂。又常見外道",
    "T35n1735_028:0712b13": "因果俱苦，斷見外道因樂果苦，析法二乘因",
    "T35n1735_028:0712b14": "苦果樂，唯有菩薩因果俱樂，故《涅槃》云「定",
    "T35n1735_028:0712b15": "苦行者謂諸凡夫，苦樂行者謂聲聞緣覺，定",
    "T35n1735_028:0712b16": "樂行者謂諸佛菩薩。」因果俱樂名安樂行。三",
    "T35n1735_028:0712b17": "結文中，加及佛滅後所有塔廟。塔安舍利、",
    "T35n1735_028:0712b18": "廟置形像。塔者，正云窣堵波，此云高顯，亦",
    "T35n1735_028:0712b19": "曰歸宗之所。言所有者，不局佛塔故。《長阿",
    "T35n1735_028:0712b20": "含》說四種人應可起塔：一佛、二辟支佛、三阿",
    "T35n1735_028:0712b21": "羅漢、四輪王。《十二四緣經》云「八種人應起",
    "T35n1735_028:0712b22": "塔：一佛，其露盤八層已上，餘七謂菩薩、緣覺、",
    "T35n1735_028:0712b23": "四果、輪王，次第減一層，輪王唯一層。見一",
    "T35n1735_028:0712b24": "層塔不應禮拜，非聖人故。」《僧祇律》說凡僧",
    "T35n1735_028:0712b25": "亦許起塔，然不得安露盤，令在屏處，謂",
    "T35n1735_028:0712b26": "一持律、二法師、三營事、四德望。今造塔者，",
    "T35n1735_028:0712b27": "宜審此文。汎論起塔，總有六意：一為表人",
    "T35n1735_028:0712b28": "勝、二為令生淨信、三令標心有在、四令",
    "T35n1735_028:0712b29": "供養生福、五為報恩行畢、六生福滅罪。若",
    "T35n1735_028:0712c01": "造佛塔，近招梵福、遠脫生死故。《無上依經》",
    "T35n1735_028:0712c02": "供佛舍利如芥子許，悉得究竟脫生死苦。",
    "T35n1735_028:0712c03": "二施菩薩中有二十願，前十約所施田發相",
    "T35n1735_028:0712c04": "似願、後十約所施車發相似願，並顯可知。",
    "T35n1735_028:0712c05": "三施僧。初施行中顯十施心：一財無不捨、田",
    "T35n1735_028:0712c06": "無所揀；二了事可不，受畜不淨不應施故；",
    "T35n1735_028:0712c07": "三淨三輪故；四順檀行故；五因佛有僧，",
    "T35n1735_028:0712c08": "佛難遇故；六依僧知佛故；七依僧知教",
    "T35n1735_028:0712c09": "故；八應景慕；九不局一僧；十由教說僧",
    "T35n1735_028:0712c10": "故。二迴向行中有二十願，亦前十約田、後",
    "T35n1735_028:0712c11": "十約車。其十三云乘虛空身者，當其無有",
    "T35n1735_028:0712c12": "車之用故。四施二乘中亦四。初施行中言",
    "T35n1735_028:0712c13": "如來勢力生者，設是獨覺，亦由曾習佛法，",
    "T35n1735_028:0712c14": "後道成無佛世故。六七翻彼三生百劫故。",
    "T35n1735_028:0712c15": "二「以此」下迴向行中亦二十願，多翻劣顯勝。",
    "T35n1735_028:0712c16": "前十多翻緣覺樂獨善寂等故。無諍有二：",
    "T35n1735_028:0712c17": "一人嫌我行，我則長立等。二觀緣無性，無",
    "T35n1735_028:0712c18": "乖違故。後十翻聲聞。一翻彼小乘非究竟",
    "T35n1735_028:0712c19": "滅罪之法，彼犯律儀容可懺滅，犯四重禁",
    "T35n1735_028:0712c20": "為不可救。大乘至教無所不滅。《佛名經》說，",
    "T35n1735_028:0712c21": "一聞佛名滅無量却生死重罪。《涅槃》第十",
    "T35n1735_028:0712c22": "云「若犯四禁及五逆罪，若為邪鬼毒惡所",
    "T35n1735_028:0712c23": "持，聞是經典，所有諸惡悉皆消滅。」又云「犯",
    "T35n1735_028:0712c24": "四重禁不還生者，無有是處。」如是等文處",
    "T35n1735_028:0712c25": "處皆有，由曾所未聞大經力故。二聲聞雖從",
    "T35n1735_028:0712c26": "佛聞，未悟深理故。三不能廣傳故。四望",
    "T35n1735_028:0712c27": "於大乘猶是邪故。所以諸處多說九十五種，",
    "T35n1735_028:0712c28": "別有九十五種外道邪論經。今言九十六者，",
    "T35n1735_028:0712c29": "自有二義：一依《薩婆多律》說，外道六師各",
    "T35n1735_028:0713a01": "有十六種所學法，一法自學，餘十五種各",
    "T35n1735_028:0713a02": "教十五弟子，師徒合論有九十六。二者外道",
    "T35n1735_028:0713a03": "有二：一外外道，即佛法外。二內外道，此復",
    "T35n1735_028:0713a04": "三種：一附佛法外道，起自犢子、方廣，自以",
    "T35n1735_028:0713a05": "聰明讀佛經書而生一見，附佛法起，故",
    "T35n1735_028:0713a06": "得此名。犢子讀《舍利弗毘曇》，自別制義，言",
    "T35n1735_028:0713a07": "我在四句外，第五不可說藏中。佛說此人",
    "T35n1735_028:0713a08": "不異外道。諸論皆推不受，名外道也。又方",
    "T35n1735_028:0713a09": "廣道人，自以聰明讀佛十喻，自作義云：不",
    "T35n1735_028:0713a10": "生不滅、如幻如化，空幻為宗。龍樹斥言：「此",
    "T35n1735_028:0713a11": "非佛法，方廣所作，亦邪人法也。」二學佛法",
    "T35n1735_028:0713a12": "成外道，謂執佛教門而生煩惱，不得入",
    "T35n1735_028:0713a13": "理。故《智論》云「若不得般若意，入阿毘曇即",
    "T35n1735_028:0713a14": "墜有中」等。三以大斥小。故七卷《楞伽》第一",
    "T35n1735_028:0713a15": "云「大慧！云何為外道惡見？謂不知境界自",
    "T35n1735_028:0713a16": "心分別現，於第一義見有見無而起言說。」",
    "T35n1735_028:0713a17": "又第二云「復有說言：見一切法因作者有，",
    "T35n1735_028:0713a18": "此是涅槃。大慧！彼無解脫，以未能見法無",
    "T35n1735_028:0713a19": "我故。此是聲聞及外道種性，於未出中生",
    "T35n1735_028:0713a20": "出離相。應勤修習，捨此惡見故。」諸大乘訶",
    "T35n1735_028:0713a21": "彼二乘同於外道，非奪方便之意。今合後",
    "T35n1735_028:0713a22": "三總為一類，成九十六。依此義故，發願永",
    "T35n1735_028:0713a23": "離。七中得目見者，非聞見故。餘可例知。五",
    "T35n1735_028:0713a24": "施諸田。初施行中有悲境故，加以拜跪等",
    "T35n1735_028:0713a25": "言。以有劣田，重舉妙物，最下乞人等如",
    "T35n1735_028:0713a26": "來故。言袨服者，大盛玄黃之服也。二「以此」",
    "T35n1735_028:0713a27": "下迴向行，亦二十願，施田非一，故但就車",
    "T35n1735_028:0713a28": "發相似願。其中亦兼所施女等，可以意得。",
    "T35n1735_028:0713a29": "六云十出離道者，即是十地，以十度行出",
    "T35n1735_028:0713b01": "十重障、離十麁故。七乘四輪乘者，文中自列。",
    "T35n1735_028:0713b02": "然《莊嚴論》第六名四種不放逸輪。先辨相者，",
    "T35n1735_028:0713b03": "各具五種因緣：一住好國土輪者，彼名勝土",
    "T35n1735_028:0713b04": "輪。言五緣者，一者易求，謂四事易故；二善",
    "T35n1735_028:0713b05": "護王，如法故；三善地處，調和故；四善伴，同",
    "T35n1735_028:0713b06": "戒見故；五善寂，無喧聲故。二依止善人輪，",
    "T35n1735_028:0713b07": "五緣者，一多聞；二見諦；三巧說；四憐愍，不",
    "T35n1735_028:0713b08": "貪利故；五不退，無疲倦故。三集勝福德輪",
    "T35n1735_028:0713b09": "者，彼當第四名先福輪。一可樂，由住勝世",
    "T35n1735_028:0713b10": "為因故；二無難，由值善人為因故；三無",
    "T35n1735_028:0713b11": "病、四三昧、五智慧，此三以自正輪為因。四",
    "T35n1735_028:0713b12": "發大誓願，彼當第三名自正輪，故《成實論》名",
    "T35n1735_028:0713b13": "自發正願輪。一善緣，妙法為緣故；二善聚，",
    "T35n1735_028:0713b14": "具福智故；三善修止觀，諸行相應修故；四",
    "T35n1735_028:0713b15": "善說，無求利故；五善出所有，上法恭願修",
    "T35n1735_028:0713b16": "故。然前二就果立稱、後二從因立名，雖俱",
    "T35n1735_028:0713b17": "通因果，影略互顯。前二外緣、後二內因，願",
    "T35n1735_028:0713b18": "是智因、福是福因。此四何因受輪之稱？依《成",
    "T35n1735_028:0713b19": "實論》，以此四輪能摧八難故。謂初住善處，",
    "T35n1735_028:0713b20": "能除五難，即三塗、北洲及長壽天；次依善人，",
    "T35n1735_028:0713b21": "除佛前後難；三發大誓願，除世智辯聰；四宿",
    "T35n1735_028:0713b22": "植善根，除主盲聾瘂。前五是惡處、六是惡時、",
    "T35n1735_028:0713b23": "七是惡因、八是惡果。已知四輪，云何總名為",
    "T35n1735_028:0713b24": "乘？《瑜伽論》說住好國土，謂得人天身，出諸",
    "T35n1735_028:0713b25": "難處，以為車體。二由集勝福，諸根完具，如",
    "T35n1735_028:0713b26": "車轂軸釭鐧，可施脂膏。三發大願，如良牛",
    "T35n1735_028:0713b27": "引重致遠。四依善人，謂佛菩薩如善御者。",
    "T35n1735_028:0713b28": "由具此四成大涅槃，故云成滿一切清淨",
    "T35n1735_028:0713b29": "梵行，因圓必至果也。若依此經，國土即十國",
    "T35n1735_028:0713c01": "土海，善人即十身如來，勝福即性起功德，大",
    "T35n1735_028:0713c02": "願即普賢願海，共成無盡大法界緣起車也。",
    "T35n1735_028:0713c03": "餘並可知。十七施象馬二事，合有十願：一",
    "T35n1735_028:0713c04": "如性調順；二如隨意所往；三似彼盛壯；四",
    "T35n1735_028:0713c05": "如超步萬里；五猶行步平正；六如彼象寶；",
    "T35n1735_028:0713c06": "七似彼如華；八即迅疾如風；九上云調順",
    "T35n1735_028:0713c07": "通顯增於功德，今云具菩薩地名最勝調",
    "T35n1735_028:0713c08": "象馬，各有調義，故分二願；十似彼上立金",
    "T35n1735_028:0713c09": "幢。十八施座迴向中，言三種世間，義如常",
    "T35n1735_028:0713c10": "釋。辨法師云：「地前為願樂世間，初地至七",
    "T35n1735_028:0713c11": "地名功用世間，八至等覺名無功用世間。」",
    "T35n1735_028:0713c12": "有云：西域相傳，眾生界中有三世間：一地下",
    "T35n1735_028:0713c13": "世間，龍修羅等；二人中世間；三天上世間。若",
    "T35n1735_028:0713c14": "依《智論》，三世間者，即眾生、五蘊及器為三。",
    "T35n1735_028:0713c15": "於彼顯勝，義皆無失。餘並可知。十九施蓋",
    "T35n1735_028:0713c16": "中，《本行經》說編草為蓋，七寶蓋隨。況眾寶",
    "T35n1735_028:0713c17": "嚴，功報何極。四所為中有十，為令二十。又欲",
    "T35n1735_028:0713c18": "皆令眾生因圓果滿，觸理皆蓋，方顯菩薩",
    "T35n1735_028:0713c19": "悲智深妙，可謂隨順一切善根。並可虛求，",
    "T35n1735_028:0713c20": "法門浩大不可具釋。二十幢旛二事合一",
    "T35n1735_028:0713c21": "迴向，十中初二，幢旛合願，一建善翻惡、二",
    "T35n1735_028:0713c22": "重法翻慢；次一唯就旛，旛書字故；後七皆",
    "T35n1735_028:0713c23": "就幢辨。二十一開藏施寶。迴向行中言十六",
    "T35n1735_028:0713c24": "智寶者，辨法師云：「地前明得，明增、印、順、無間",
    "T35n1735_028:0713c25": "等四定。地上，光明集、福德王、賢首、健行等四",
    "T35n1735_028:0713c26": "定。此八各有自分勝進，依此發智為十六",
    "T35n1735_028:0713c27": "智寶。」有云：佛地四智，智各有四，故為十六，",
    "T35n1735_028:0713c28": "以果位自在互融通故。今依賢首，即是八",
    "T35n1735_028:0713c29": "忍八智。然此有二：一依觀能所取以立十",
    "T35n1735_028:0714a01": "六。一苦法智忍，觀三界苦真如，正斷三界見",
    "T35n1735_028:0714a02": "苦，所斷分別隨眠。二苦法智，謂忍無間觀前",
    "T35n1735_028:0714a03": "真如，證前所斷煩惱解脫。三苦類智忍，謂智",
    "T35n1735_028:0714a04": "無間，無漏慧生，於法忍智各別內證。言後",
    "T35n1735_028:0714a05": "聖法皆是此類。四苦類智，謂此無間無漏智",
    "T35n1735_028:0714a06": "生，審定印可苦類智忍。前二觀如，後二觀",
    "T35n1735_028:0714a07": "智。苦下有四，三諦亦然，為十六智。二者依",
    "T35n1735_028:0714a08": "觀上下諦境別立。謂觀欲苦，有法忍、法智，",
    "T35n1735_028:0714a09": "初即無間道、後即解脫道。次觀上二界苦為",
    "T35n1735_028:0714a10": "類忍、類智，類同欲故。如苦既然，餘三亦爾，",
    "T35n1735_028:0714a11": "為十六智。廣如《唯識》、《雜集》第九所明。第十",
    "T35n1735_028:0714a12": "願言無上寶主者，佛為法寶之主故。二十",
    "T35n1735_028:0714a13": "二施莊嚴具中十願，初一利他、後九自利。於",
    "T35n1735_028:0714a14": "中，初三約身、次三約語、後三約意。其中言",
    "T35n1735_028:0714a15": "百福相，前文已引《涅槃》二十四說。依《瑜伽》",
    "T35n1735_028:0714a16": "五十三名百福行，故論云「復由百行所攝",
    "T35n1735_028:0714a17": "律儀，謂少分離殺乃至邪見為一十；二多",
    "T35n1735_028:0714a18": "分離殺等；三全分離；四少時離；五多時離；",
    "T35n1735_028:0714a19": "六盡壽離；七自離；八教人離；九以無量門",
    "T35n1735_028:0714a20": "稱揚讚述離；十見離殺等深心慶悅生大",
    "T35n1735_028:0714a21": "歡喜。十門各十，總說為百行，所生福量亦爾。」",
    "T35n1735_028:0714a22": "此且就同教三十二相化身而說。若依此",
    "T35n1735_028:0714a23": "經，十身相海隨一一相無盡因成故。上普",
    "T35n1735_028:0714a24": "興雲幢主水神偈云「清淨慈門剎塵數，共生",
    "T35n1735_028:0714a25": "如來一妙相」等故。餘可知。二十三施寶冠",
    "T35n1735_028:0714a26": "及髻珠二事合一迴向。六智慧明珠等者，",
    "T35n1735_028:0714a27": "體圓德備、鑒徹惑亡，為智明珠。極果所宗，故",
    "T35n1735_028:0714a28": "名頂上，是祕是妙無能見者。亦以權隱實，",
    "T35n1735_028:0714a29": "名在髻中。開權顯實，故名解髻。文無解",
    "T35n1735_028:0714b01": "義，因便故來。若不明解，佛有祕藏。前後可",
    "T35n1735_028:0714b02": "知。二十四施妻子等、救獄囚者，上來皆明",
    "T35n1735_028:0714b03": "外施；此下二段明無畏施。初一兼於內外之",
    "T35n1735_028:0714b04": "財，內財為難，故《佛本行經》說「昔五百長者子，",
    "T35n1735_028:0714b05": "各捨珍寶等施。有一貧人，問求何願？云欲",
    "T35n1735_028:0714b06": "求佛道。遂自念貧無，以蜜塗身，塚間而",
    "T35n1735_028:0714b07": "捨。天帝試之，心安不動，知求佛果而稱讚",
    "T35n1735_028:0714b08": "云：『汝此勇猛，過彼五百菩薩所施百千億倍，",
    "T35n1735_028:0714b09": "當先作佛。』彼貧人者即我身是。」故知難中之",
    "T35n1735_028:0714b10": "難。施行有三：初覩境興悲。二「如大悲」下指",
    "T35n1735_028:0714b11": "同先例，大悲即觀自在也，以其偏主此門",
    "T35n1735_028:0714b12": "故。下文引例皆準此知。後「既救度」下施以",
    "T35n1735_028:0714b13": "財法。迴向行十願，準思易了。二十五捨身",
    "T35n1735_028:0714b14": "代死囚，一向內財，文四可知從此已下入第二十七經。二十",
    "T35n1735_028:0714b15": "六連膚頂髻，即肉髻也。施行中三：初總標施",
    "T35n1735_028:0714b16": "行、二「如寶髻」下指物同修、三「菩薩是時」下正",
    "T35n1735_028:0714b17": "明施行。於中六：一覩乞生欣，住種性故；",
    "T35n1735_028:0714b18": "二「而語」下語意清淨，離二障故；三「便執」下身",
    "T35n1735_028:0714b19": "業正捨，事業勝故；四「正念」下欣慕上流，意樂",
    "T35n1735_028:0714b20": "勝故；五「於諸法」下巧安諦理，無相攝故；六「是",
    "T35n1735_028:0714b21": "故」下決志思齊，依止勝故。此及迴向有七最",
    "T35n1735_028:0714b22": "勝成波羅蜜，前後諸施文多略無。二「菩薩」下",
    "T35n1735_028:0714b23": "迴向行中十願：一無見頂者，縱窮上界亦有",
    "T35n1735_028:0714b24": "餘故。言如塔者，菩薩敬故。二堅無中斷故。",
    "T35n1735_028:0714b25": "五中靜法云：「準梵本令得二相，髮謂室利",
    "T35n1735_028:0714b26": "靺蹉塞縛悉底迦相髮，義如前說。六云得佛",
    "T35n1735_028:0714b27": "相髮，準梵本却是右旋。」餘可知。迴向所為",
    "T35n1735_028:0714b28": "中，總綰諸髮成髻圓滿，故云爾也。二十七",
    "T35n1735_028:0714b29": "施眼，《智論》十四說施有三種，飲食為下、珍",
    "T35n1735_028:0714c01": "寶為中、頭目五臟為上，廣如彼說。文中施",
    "T35n1735_028:0714c02": "行內有四：一標章引例；二「菩薩摩訶薩」下",
    "T35n1735_028:0714c03": "發起勝心；三「為究竟」下明行心所為，可知；",
    "T35n1735_028:0714c04": "四「佛子」下彰施儀式。二迴向行，願成十眼，",
    "T35n1735_028:0714c05": "與〈離世間〉大同小異。二十八施耳鼻中，二",
    "T35n1735_028:0714c06": "事合明施行，別顯迴向。而文但三。今初施",
    "T35n1735_028:0714c07": "行，有二：一標章引例；二「布施之時」下安住",
    "T35n1735_028:0714c08": "勝心，一具佛種性即安住最勝、二「念諸」下事",
    "T35n1735_028:0714c09": "業最勝、三「常勤」下依止最勝、四「隨順」下清淨",
    "T35n1735_028:0714c10": "最勝、五「免濟」下意樂最勝、六「生長」下巧便最",
    "T35n1735_028:0714c11": "勝。二迴向行中，先耳十願。初及第七俱名無",
    "T35n1735_028:0714c12": "礙者，準梵本，初名無著聵者，從生即聾故。",
    "T35n1735_028:0714c13": "為耳王者，聞與不聞皆自在故。後施鼻迴向",
    "T35n1735_028:0714c14": "中有四：初牒起。二正顯中有二願，前一願",
    "T35n1735_028:0714c15": "得十鼻。言隨好者，兩孔不現故。善相者，〈相",
    "T35n1735_028:0714c16": "海品〉云「如來鼻有大人相，名一切神通智慧",
    "T35n1735_028:0714c17": "雲」故。隨順鼻者，隨宜所現故。後一願得十",
    "T35n1735_028:0714c18": "面，鼻居面中，好醜由起，故相從立。願一切",
    "T35n1735_028:0714c19": "法者，正向諸法故。三「是為」下結。四「為令」下迴",
    "T35n1735_028:0714c20": "向所為，有十，以鼻香氣所入故、攝受香故、",
    "T35n1735_028:0714c21": "了知故、住於覺故、如眼見色故、合中知",
    "T35n1735_028:0714c22": "故、不壞鼻根故、不邪分別故、香氣嚴潔",
    "T35n1735_028:0714c23": "故、五分法身香故。二十九施牙齒。初施行中，",
    "T35n1735_028:0714c24": "安住堅固自在位者，登地已上故。《智論》十四",
    "T35n1735_028:0714c25": "云「象王施牙是法身菩薩事。」廣如彼及《十輪》",
    "T35n1735_028:0714c26": "第四。二「菩薩」下迴向行十願。唯第三單約心",
    "T35n1735_028:0714c27": "說，謂智能調惑趣於彼岸，如牙調食以資",
    "T35n1735_028:0714c28": "法身。餘皆約牙齒說。萬字成就者，準梵本",
    "T35n1735_028:0714c29": "但云右旋及有樂耳。放無量光者，即如〈相",
    "T35n1735_028:0715a01": "海品〉說。三十施舌願中，初即〈相海品〉廣長舌",
    "T35n1735_028:0715a02": "相，餘可知。三十一施頭。初施行中三：初標",
    "T35n1735_028:0715a03": "章引證。引迦尸國王者，又《本行經》說月光",
    "T35n1735_028:0715a04": "王報恩。第五名大光王施頭與婆羅門，具",
    "T35n1735_028:0715a05": "說如彼。次「為欲」下顯施所為為，有十種，皆",
    "T35n1735_028:0715a06": "約佛智，隨義不同。一入理、二導悲、三見",
    "T35n1735_028:0715a07": "事、四離障、五融事理、六為所依、七超劣、",
    "T35n1735_028:0715a08": "八見無初相、九現用自在、十即事而真故",
    "T35n1735_028:0715a09": "不可壞。後「佛子」下正顯施行，亦具最勝，可",
    "T35n1735_028:0715a10": "以意得。二「菩薩」下迴向行等，可知。三十二",
    "T35n1735_028:0715a11": "施手足二事合願，文但有三。初施行亦三：",
    "T35n1735_028:0715a12": "初標章引證。次「以信」下標因祈果。信為手",
    "T35n1735_028:0715a13": "因，果能雨寶；行為足因，果普遊步等。後「佛子」",
    "T35n1735_028:0715a14": "下淨心正施。於中初施手。「心願力」已下明",
    "T35n1735_028:0715a15": "施足心。如足住地能持身故，願住智地能",
    "T35n1735_028:0715a16": "成智身。離心垢故，能顯法身。法身湛然，故",
    "T35n1735_028:0715a17": "不可壞。智證永續，故無有斷。二「佛子」下明",
    "T35n1735_028:0715a18": "迴向行。文二：初廣辨一用，手能雨寶、足能",
    "T35n1735_028:0715a19": "遊剎。次「又令」下略舉諸手諸用。三十三壞",
    "T35n1735_028:0715a20": "身出血施。文亦唯三。施行引例，及下施髓，",
    "T35n1735_028:0715a21": "竝如《智論》十四中說。三十四施身髓肉中，",
    "T35n1735_028:0715a22": "二事合願。初施行中三：初標章引證、次「於",
    "T35n1735_028:0715a23": "諸趣」下正顯行相、後「佛子」下彰施現益。二迴",
    "T35n1735_028:0715a24": "向十願。三云意生身者，七卷《楞伽》第二云",
    "T35n1735_028:0715a25": "「譬如意去，速疾無礙，名意生身。」此乃意是舉",
    "T35n1735_028:0715a26": "喻。然此身類有其三種：一三昧樂、二覺法",
    "T35n1735_028:0715a27": "自性、三種類俱生無作行。初者，《楞伽》第四云",
    "T35n1735_028:0715a28": "「謂入於三昧，離種種心，寂然不動。心海不",
    "T35n1735_028:0715a29": "起轉識波浪，了境心現皆無所有。云何覺",
    "T35n1735_028:0715b01": "法自性？謂了法如幻皆無有相。心轉所依，",
    "T35n1735_028:0715b02": "依如幻定及餘三昧，能現無量自在神通，",
    "T35n1735_028:0715b03": "如華開敷速疾如意。如幻如夢、如影如像，非",
    "T35n1735_028:0715b04": "造所造、與造相似，一切色相具足莊嚴，普",
    "T35n1735_028:0715b05": "入佛剎了諸法性故。云何種類俱生無作",
    "T35n1735_028:0715b06": "行？謂了達諸佛自證法相。」釋曰：初身從所",
    "T35n1735_028:0715b07": "依定為名；次身從所依智立稱；三自證法",
    "T35n1735_028:0715b08": "相，義兼定慧及法性相，故名種類。由此故",
    "T35n1735_028:0715b09": "能隨眾生願，種種一時現生任運而成，云",
    "T35n1735_028:0715b10": "無作行。若依地位，初即五地前、次即八地",
    "T35n1735_028:0715b11": "前、後即八地後。若《成唯識》第八名為意成，隨",
    "T35n1735_028:0715b12": "意願成故，意明但轉變成，非新生故。故論",
    "T35n1735_028:0715b13": "又云「亦名變化身，無漏定力轉令異本，如",
    "T35n1735_028:0715b14": "變化故。」上皆通因。今即十身之一，義取亦",
    "T35n1735_028:0715b15": "通後一，廣如別章。四云百福相身，此舉三",
    "T35n1735_028:0715b16": "十二相之通因。若別因者，如《涅槃．師子吼品》。",
    "T35n1735_028:0715b17": "五云八十種好者，謂皆殊妙，立隨好名。具",
    "T35n1735_028:0715b18": "如《瑜伽》四十九、《大般若》三百八十一說。餘文",
    "T35n1735_028:0715b19": "可知。十云菩提藏身者，如〈出現品〉，如來成",
    "T35n1735_028:0715b20": "正覺時，於其身中普見一切眾生成正覺",
    "T35n1735_028:0715b21": "等故。三十五施心。初施行。二迴向行中，先",
    "T35n1735_028:0715b22": "辨意、後顯願有二十心。初云金剛藏者，藏",
    "T35n1735_028:0715b23": "即名堅，其猶樹藏，金剛亦堅，即佛地智，世",
    "T35n1735_028:0715b24": "法莫壞，如〈不思議品〉十種勇健法中第一法",
    "T35n1735_028:0715b25": "說。二中外標卐相，表萬德吉祥；內智契如，",
    "T35n1735_028:0715b26": "名金剛界。界者性也，由契性故堅如金剛",
    "T35n1735_028:0715b27": "不可損壞；由成智故，利如金剛壞難壞惑。",
    "T35n1735_028:0715b28": "故十地受職分內名金剛莊嚴臆德相。〈不思",
    "T35n1735_028:0715b29": "議法品〉及〈離世間〉皆有此心，名大同也。第九",
    "T35n1735_028:0715c01": "迴向及離世間，又名金剛界根、金剛焰根，亦",
    "T35n1735_028:0715c02": "即此名以清淨心王於無分別智有所依",
    "T35n1735_028:0715c03": "增上義故，立以根稱。其大勇猛幢，取降伏",
    "T35n1735_028:0715c04": "義。言堅固幢，取不為他壞義。被金剛甲，是",
    "T35n1735_028:0715c05": "大誓義。餘竝可知。三十六施腸腎肝肺，四",
    "T35n1735_028:0715c06": "事合一迴向。前有大小二腸，今合為一腸。",
    "T35n1735_028:0715c07": "言智藏身者，身為智依故。餘可知。三十七",
    "T35n1735_028:0715c08": "支節諸骨。前云骨髓，髓已前明。而加支節",
    "T35n1735_028:0715c09": "諸骨。若合者但是一事，謂支節之骨。若開，支",
    "T35n1735_028:0715c10": "節自是一事，如節節支解等，即前列所無。",
    "T35n1735_028:0715c11": "迴向行中言無繫界者，即涅槃界。言具那",
    "T35n1735_028:0715c12": "羅延支節大力者，如《涅槃》校量。言普照現",
    "T35n1735_028:0715c13": "身者，如淨明鏡無不現故。餘可知。所為中",
    "T35n1735_028:0715c14": "言得智者，智為萬德之骨故。三十八施身",
    "T35n1735_028:0715c15": "皮。引例中，清淨藏菩薩未見同名。《智論》十",
    "T35n1735_028:0715c16": "六中如毒龍受一日戒，被剝五色皮，忍而",
    "T35n1735_028:0715c17": "施之云云。言金脇鹿王者，《智論》及《菩薩本",
    "T35n1735_028:0715c18": "緣集經》第四說。金脇鹿救於溺者，彼人背",
    "T35n1735_028:0715c19": "恩告王取鹿，大例名同而非施皮。願中云",
    "T35n1735_028:0715c20": "相好皮者，謂金色等。所為云淨佛剎者，皮",
    "T35n1735_028:0715c21": "為外相故。三十九施手足指，迴向十願。纖",
    "T35n1735_028:0715c22": "長者量，𦟛圓者形，赤銅者色，能攝者力。此以",
    "T35n1735_028:0715c23": "智為指，隨好者妙。言十力者，隨一一指",
    "T35n1735_028:0715c24": "能持一切世界等。齊等者，不參差。輪相等者，",
    "T35n1735_028:0715c25": "準梵本云願一切眾生得十指端裏面皆",
    "T35n1735_028:0715c26": "有千輻輪相，所餘節中裏面皆有本那伽",
    "T35n1735_028:0715c27": "吒及以塞縛悉底迦相，相間莊嚴。準此則圓",
    "T35n1735_028:0715c28": "滿之言應云滿鉼，右旋之言應云有樂。若",
    "T35n1735_028:0715c29": "準《觀佛三昧海經》，一一指節端有十二輪相",
    "T35n1735_028:0716a01": "現。八中，準梵本，願得大蓮華難提迦物多相",
    "T35n1735_028:0716a02": "指，却是右旋。十力業報者，亦十種大那羅延",
    "T35n1735_028:0716a03": "幢，勇健法也。相即纖等，好即殊妙。有云：卐字",
    "T35n1735_028:0716a04": "旋者，約中文也。準《三昧海經》，指端各有萬字",
    "T35n1735_028:0716a05": "相，萬字點間有千輻輪相。網縵者，經云「歛",
    "T35n1735_028:0716a06": "指不現、張時即現，如真珠網，分明可愛。」餘",
    "T35n1735_028:0716a07": "可知。所為，云得清淨心者，得指由心故。四",
    "T35n1735_028:0716a08": "十施連肉爪中，言赤銅相者，即是小相。五",
    "T35n1735_028:0716a09": "無比者，事爪則不染塵垢，智爪則不染境",
    "T35n1735_028:0716a10": "相。言善生者，善業生故。有云：西域方言，謂",
    "T35n1735_028:0716a11": "善生為端正。餘可知。所以求法偏語施爪",
    "T35n1735_028:0716a12": "者，一則以引例中有現事故。下入火求法，",
    "T35n1735_028:0716a13": "亦準此通。二有所表，以爪能爴取，順求義",
    "T35n1735_028:0716a14": "故。下入火求者，表難取故。故《智論》云「般若",
    "T35n1735_028:0716a15": "波羅蜜，猶如大火聚，四邊不可取，無取亦",
    "T35n1735_028:0716a16": "不取」故。四十一求法入火。施行中，言七仞",
    "T35n1735_028:0716a17": "者，一仞七尺也。迴向行中，初及第九約求",
    "T35n1735_028:0716a18": "法為願，餘約入火為願。四十二為求法護",
    "T35n1735_028:0716a19": "法受眾苦者，如香城粉骨、雪嶺忘軀，其類",
    "T35n1735_028:0716a20": "非一。四十三求法捨海內所有，即捨王位",
    "T35n1735_028:0716a21": "所統也。迴向行中，言疑箭者，如《涅槃》說人",
    "T35n1735_028:0716a22": "中毒箭應速拔之，若妄分別，未究而終故。",
    "T35n1735_028:0716a23": "四十四為王斷殺等。施行中，自住三聚淨",
    "T35n1735_028:0716a24": "戒，令他住於五戒，是為法施。五戒殺初，故",
    "T35n1735_028:0716a25": "此偏語。若望所殺，是無畏施。四十五救於",
    "T35n1735_028:0716a26": "形殘。初施行中，具足三施，於中三：初覩境",
    "T35n1735_028:0716a27": "興悲；次「菩薩爾時」下以法諫喻；後「作是語」下",
    "T35n1735_028:0716a28": "財法雙救，財救所害之現苦、法救能害之",
    "T35n1735_028:0716a29": "當苦，示寂靜滅，修淨業道滅集因故。《俱舍",
    "T35n1735_028:0716b01": "論》說：昔有黃門救五百牛，毀形之事，善根",
    "T35n1735_028:0716b02": "力故男形具足。二迴向行中，修諸梵行未必",
    "T35n1735_028:0716b03": "制心。後離欲心必無身過。具男子形，但",
    "T35n1735_028:0716b04": "異女身；具大丈夫，必心壞道德。四迴向所",
    "T35n1735_028:0716b05": "為中，初令得果、後「常勤」下令得起行。丈夫",
    "T35n1735_028:0716b06": "行者，《涅槃》十八云「一切男女若具四法，即",
    "T35n1735_028:0716b07": "名丈夫。一近善知識、二聽聞正法、三思惟",
    "T35n1735_028:0716b08": "其義、四如說修行。」又〈四相品〉「具四相故名",
    "T35n1735_028:0716b09": "為丈夫。」又云「雖是女人，能信自身有佛性",
    "T35n1735_028:0716b10": "者，即是丈夫。」故男子不信，即是女人。顯示七",
    "T35n1735_028:0716b11": "丈夫道，即丈夫用道字，梵本名為揭底，此",
    "T35n1735_028:0716b12": "云事業。晉本云丈夫趣，與道相近。然七丈",
    "T35n1735_028:0716b13": "夫，總有多說：一約世間，《瑜伽》丈夫有其七",
    "T35n1735_028:0716b14": "義，一長壽久住、二妙色端嚴、三無病少惱、四",
    "T35n1735_028:0716b15": "非僕非女非半擇迦、五智慧猛利、六發言",
    "T35n1735_028:0716b16": "威肅、七有大宗葉，具此七法名為丈夫道，",
    "T35n1735_028:0716b17": "即是彼之因也。即下所列六句，小有開合，",
    "T35n1735_028:0716b18": "可以思準。前令具丈夫形，即非女等也。二",
    "T35n1735_028:0716b19": "依小乘有七丈夫，即七賢聖，一隨信行、二",
    "T35n1735_028:0716b20": "隨法行、三信解、四見至、五身證、六慧解脫、",
    "T35n1735_028:0716b21": "七俱解脫，〈離世間品〉當說，此應不願成彼",
    "T35n1735_028:0716b22": "小乘。三依大乘，《瑜伽》七地即七賢聖，如〈十",
    "T35n1735_028:0716b23": "住品〉初說。四依《瓔珞》六位及信，即上生賢聖",
    "T35n1735_028:0716b24": "家。復有說言：即七善知，謂知法、知義、知時、",
    "T35n1735_028:0716b25": "知足、知自、知眾、知尊卑故。佛丈夫種，所謂",
    "T35n1735_028:0716b26": "大悲，成十力等為佛丈夫。丈夫正教，即內",
    "T35n1735_028:0716b27": "三藏及外五明。餘文易了從此已下入第二十八經。",
    "T35n1735_028:0716b28": "大方廣佛華嚴經疏卷第二十八"
}