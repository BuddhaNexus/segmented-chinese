{
    "X85n1587_011:0066c03": "正源略集卷第十一",
    "X85n1587_011:0066c05": "維揚嗣祖沙門(寶輪際源高旻了貞)輯",
    "X85n1587_011:0066c07": "天台國清　達珍　編",
    "X85n1587_011:0066c08": "南嶽下三十七世",
    "X85n1587_011:0066c09": "慧山海禪師法嗣(七人)",
    "X85n1587_011:0066c10": "邵陵大梅與峯智禪師上堂。一畝之田。三蛇九鼠。",
    "X85n1587_011:0066c11": "齩斷麻繩。翻身辨主。南州北縣。任遨遊。虎穴獅林顛",
    "X85n1587_011:0066c12": "倒走。萬別千差盡踏翻。丈夫氣宇衝牛斗。喝一喝",
    "X85n1587_011:0066c13": "　晚參。既得本不愁末。渾身直踞上頭關。空裏磨盤旋",
    "X85n1587_011:0066c14": "八角。東搭西兜。南涌北沒。當陽拋下死蛇頭。十聖三",
    "X85n1587_011:0066c15": "賢眼卓朔。爛嚼虗空當飽餐。誰解臨機道莫莫。",
    "X85n1587_011:0066c16": "潭州大溈山密印古梅冽禪師上堂。雨催樵子還",
    "X85n1587_011:0066c17": "家。一步緊一步。風送漁舟到岸。罷櫓停橈。正恁麼時",
    "X85n1587_011:0066c18": "如何。野老不知堯舜力。鼕鼕打皷祭江神　晚參。蹋",
    "X85n1587_011:0066c19": "破艸鞵赤脚走。縮却項兮露出肘。昨日江上折枝梅。",
    "X85n1587_011:0066c20": "逢人喚作隄邊柳。大似雞羣之鶴。大似喪家之狗。未",
    "X85n1587_011:0066c21": "審。是聖是凡。合取狗口　示眾。拍禪牀召眾云。無人",
    "X85n1587_011:0066c22": "奪你鹽茶袋。庫藏裏須檢點。禍不入慎家之門。有人",
    "X85n1587_011:0066c23": "喚你苦葫蘆。者閑家具。直須颺却。賊不打貧兒家。復",
    "X85n1587_011:0066c24": "拍一拍。",
    "X85n1587_011:0067a01": "潭州大溈易菴應禪師上堂。春已半夜猶寒。遲遲",
    "X85n1587_011:0067a02": "煦日上欄杆。清淺聲隨流水濕。輕柔風動野雲翻。晴",
    "X85n1587_011:0067a03": "和暖綠陰繁。花放南枝向北看。大眾。森羅起舞。樂則",
    "X85n1587_011:0067a04": "同歡　示眾。搖風柳眼如青黛。浥露桃腮似火紅。實",
    "X85n1587_011:0067a05": "相深譚梁燕語。袈裟齩破五更鐘　示眾。倒騎鐵馬",
    "X85n1587_011:0067a06": "上須彌。信步披離絕所之。及頂凝眸天外看。百千諸",
    "X85n1587_011:0067a07": "佛下泥犂。",
    "X85n1587_011:0067a08": "潭州大溈揆菴空禪師上堂。冲風颯颯。古佛嘉猷。",
    "X85n1587_011:0067a09": "綠水潺潺。道人活計。恁麼會得。釋迦彌勒。站過一邊。",
    "X85n1587_011:0067a10": "其或未然。父母所生口。終不為人說　小參。拈拂子",
    "X85n1587_011:0067a11": "曰。掬水月在手。揮一拂云。弄花香滿衣。擲拂云。止止",
    "X85n1587_011:0067a12": "不須說。我法妙難思　晚參。老來住邨院。口齒不關",
    "X85n1587_011:0067a13": "風。逢人即便罵。彼此絕踈親。聖凡情量都消盡。方識",
    "X85n1587_011:0067a14": "山僧句句真。",
    "X85n1587_011:0067a15": "潭州上林月憨權禪師上堂。向上一路。大地無寸",
    "X85n1587_011:0067a16": "土。千聖不傳。徧界有家風。直得頭頭離向背。處處絕",
    "X85n1587_011:0067a17": "遮攔。帝子不知春去也。夜深猶聽樹頭嗁。",
    "X85n1587_011:0067a18": "邵陵龍山月堂湛禪師開鑪上堂。鉗錘初展。鑪鞴",
    "X85n1587_011:0067a19": "宏開。是聖是凡。乃佛乃祖。總與縛作一束。拋向烈燄",
    "X85n1587_011:0067a20": "堆中。一火煅就。他日鼻孔撩天。眼空四海。不得孤負",
    "X85n1587_011:0067a21": "西禪　上堂。紙窗生白月初來。笑破寒梅白玉腮。古",
    "X85n1587_011:0067a22": "澗幽深人罕至。尋香公子謾疑猜。",
    "X85n1587_011:0067a23": "邵陵上梅雄山千如一禪師上堂。佛法無人說。雖",
    "X85n1587_011:0067a24": "慧莫能了。即今山僧將一大藏教。千七百葛藤。作一",
    "X85n1587_011:0067b01": "句子。布施諸人。良久云。鷂子過新羅。",
    "X85n1587_011:0067b02": "穆文德禪師法嗣",
    "X85n1587_011:0067b03": "鳳林雪圃修禪師小參。從上不傳之道。瞞不得具",
    "X85n1587_011:0067b04": "眼衲僧。驀一喝云。且道。者一喝。又從甚處得來。復一",
    "X85n1587_011:0067b05": "喝云。具眼者辨取　佛成道日上堂。朝雲漠漠。鎻斷",
    "X85n1587_011:0067b06": "聖見凡情。夜月沉沉。浸却魔宮佛殿。到者裏。雖無纖",
    "X85n1587_011:0067b07": "毫滲漏。未免冷落從上家聲。竪拂子云。明星現也。切",
    "X85n1587_011:0067b08": "忌大驚小怪。",
    "X85n1587_011:0067b09": "晦山顯禪師法嗣",
    "X85n1587_011:0067b10": "雲居九屏燕雷鵬禪師陞座。揮拂子云。全提著子。",
    "X85n1587_011:0067b11": "貫徹古今。楖[木*栗]一條。攬翻途轍。荊棘林中紅爛。刳盡",
    "X85n1587_011:0067b12": "骨髓。活人背後掘地深埋。觸目菩提。神光萬丈。貶向",
    "X85n1587_011:0067b13": "二鐵圍山。于中端倪。作麼生辨。擲拄杖下座　陞座。",
    "X85n1587_011:0067b14": "出門入門。釋迦彌勒。磕額交肩。便稱楊稱鄭。紫羅帳",
    "X85n1587_011:0067b15": "裏。傾國難酧寶珍。可惜作燕石拋散。若是田地穩密。",
    "X85n1587_011:0067b16": "打翻諸聖己靈。出纏漢子。劫前不居正位。不落今時。",
    "X85n1587_011:0067b17": "任運騰騰。風流特地。所以道。威音王已前。無師自悟。",
    "X85n1587_011:0067b18": "是第二句。還我第一句來。拍禪牀下座。",
    "X85n1587_011:0067b19": "諦暉輅禪師法嗣",
    "X85n1587_011:0067b20": "杭州雲林巨濤果禪師上堂。教外別傳。是何巴鼻。",
    "X85n1587_011:0067b21": "滿耳非聲。滿眼非色。識得圓陀陀。何須問彌勒。清淨",
    "X85n1587_011:0067b22": "本然。莫生疑惑。纔有希異之心。早已聖凡相隔。今朝",
    "X85n1587_011:0067b23": "十五開鑪。但看空中發燄。饒他玉轉珠迴。也要其中",
    "X85n1587_011:0067b24": "鍛煉。頑銅廢鐵齊收。果是真金不變。心佛與眾生。原",
    "X85n1587_011:0067c01": "不隔一線。錯認定盤星。失却金剛劒。打一○相云。若",
    "X85n1587_011:0067c02": "以智測。未為好手。若以慧照。猶在半途　除夕小參。",
    "X85n1587_011:0067c03": "一年復一年。梅花開放幾鮮妍。一歲復一歲。塵世茫",
    "X85n1587_011:0067c04": "茫醒又醉。爾我出家人。經營除俗累。選佛非選官。切",
    "X85n1587_011:0067c05": "忌墮尊貴。卓拄杖云。惟有拄杖子。寒暑一任推遷。豈",
    "X85n1587_011:0067c06": "肯隨羣逐隊。驗盡花枝短長。那管殘年舊歲。但能順",
    "X85n1587_011:0067c07": "適安和。便是融通三昧。良久云。露地白牛烹也未。",
    "X85n1587_011:0067c08": "得定運禪師法嗣",
    "X85n1587_011:0067c09": "迴龍水月圓禪師上堂。當陽一句。獨脫根塵。向上",
    "X85n1587_011:0067c10": "一機。光騰電閃。眨得眼來。已是落二落三。如之若何。",
    "X85n1587_011:0067c11": "白雲萬里。直得千古萬古如斯。前佛後佛無別。寬闊",
    "X85n1587_011:0067c12": "無外。大千沙界箇中藏。寂寥非內。香水海裏浮幢剎。",
    "X85n1587_011:0067c13": "若能無彼無此。非色非心。坐斷要津。不通凡聖。自然",
    "X85n1587_011:0067c14": "常光現前。巴鼻獨露。顯一切神通不思議之力。月籠",
    "X85n1587_011:0067c15": "丹桂遠。星拱北辰高。",
    "X85n1587_011:0067c16": "止水源禪師法嗣",
    "X85n1587_011:0067c17": "崇仁天乘參禪師長至上堂。一二三四五。屈指從",
    "X85n1587_011:0067c18": "頭數。數到驢年時。算來無今古。渠不涉春秋。何曾有",
    "X85n1587_011:0067c19": "寒暑。報與參玄人。薦取主中主。且道。阿那箇是主中",
    "X85n1587_011:0067c20": "主。良久下座。",
    "X85n1587_011:0067c21": "穎悟秀禪師法嗣",
    "X85n1587_011:0067c22": "沅州太和長明炅禪師上堂。一僧纔出。師云。止止",
    "X85n1587_011:0067c23": "不須說。我法妙難思。僧拂坐具。師便喝。僧亦喝。師便",
    "X85n1587_011:0067c24": "打。又一僧出云。某甲禮拜是。不禮拜是。師拈棒云。山",
    "X85n1587_011:0068a01": "僧打即是。不打即是。僧退後三步。進前三步。師云。不",
    "X85n1587_011:0068a02": "是不是。乃云。今朝衲子。當機一味。棒喝齊施。強生枝",
    "X85n1587_011:0068a03": "節。要人翻轉面皮。眾中還有翻轉者麼。如無。且看木",
    "X85n1587_011:0068a04": "上座。自翻轉去也。擲拄杖。下座。",
    "X85n1587_011:0068a05": "佛冤綱禪師法嗣",
    "X85n1587_011:0068a06": "昭覺竹峯續禪師成都松州沈氏子　上堂。晴雲萬",
    "X85n1587_011:0068a07": "里。處處霑錦江皓月。瑞氣千尋。家家沐四野清風。村",
    "X85n1587_011:0068a08": "歌奏無生之曲。牧女含太古之音。杖頭有眼。定盤無",
    "X85n1587_011:0068a09": "星。諸禪德。薦取鉢盂。幾度朝天。照顧眉毛。覷穿東壁",
    "X85n1587_011:0068a10": "　問。溪聲盡是廣長舌。且道。所談何事。師云。罕逢穿",
    "X85n1587_011:0068a11": "耳客。多見刻舟人　問。喚作一莖虀。入地獄如箭射。",
    "X85n1587_011:0068a12": "不喚作一莖虀。入地獄如箭射。如何。師云。口是禍門",
    "X85n1587_011:0068a13": "　問。雪覆千山。因甚孤峯不白。師云。瘦處難滿　問。",
    "X85n1587_011:0068a14": "虎以肉為食。因甚不食其子。師云。無他下口處。進云。",
    "X85n1587_011:0068a15": "魚以水為命。因甚死在水中。師云。隨鄉入鄉。",
    "X85n1587_011:0068a16": "浪山嶼禪師法嗣(三人)",
    "X85n1587_011:0068a17": "嘉興福嚴具宜開禪師毗陵湯氏子　小參。山僧歷",
    "X85n1587_011:0068a18": "夏經秋。從不與諸人東語西話。樂得口門清淨。耳竅",
    "X85n1587_011:0068a19": "空鬆。你諸人。拚得一期做死漢。活來氣宇吞諸方。佛",
    "X85n1587_011:0068a20": "法貴正不貴勝。人情難契不難多。臨濟大師。住滹沱",
    "X85n1587_011:0068a21": "河側。僅得兩人成褫。建立黃檗宗旨。法昌禪師。住分",
    "X85n1587_011:0068a22": "寧。行脚僧無一箇。不辭依例開罏。心雄一時。道高千",
    "X85n1587_011:0068a23": "古。不與諸方鬬勝。便與諸方鬬劣。鬬勝也。烘烘閙閙。",
    "X85n1587_011:0068a24": "難免瞎驢趁大隊。鬬劣也。古古怪怪。管教麟角呈祥。",
    "X85n1587_011:0068b01": "正恁麼時。福嚴要與諸方鬬勝。則較劣十倍。要與諸",
    "X85n1587_011:0068b02": "方鬬劣。則較勝三分。如何得道出常情。超羣越格去。",
    "X85n1587_011:0068b03": "卓拄杖云。不可好肉剜瘡　佛殿。指天指地成何事。",
    "X85n1587_011:0068b04": "七步稱尊更可憐。是處池塘皆有月。誰家竈裏火無",
    "X85n1587_011:0068b05": "煙　僧問。水牯牛過窗櫺。因甚尾巴過不得。師云斫",
    "X85n1587_011:0068b06": "却月中桂。清光應更多。進云。謝師答話。師云。揭諦揭",
    "X85n1587_011:0068b07": "謁娑婆訶。",
    "X85n1587_011:0068b08": "嘉興普明赤潭珠禪師佛誕上堂。眼前境是生機。",
    "X85n1587_011:0068b09": "口頭語是活句。指天指地。且道。是生機不是生機。雲",
    "X85n1587_011:0068b10": "門云。一棒打殺。與狗子喫。是活句。不是活句。者裏著",
    "X85n1587_011:0068b11": "得眼插得嘴。千七百爛葛藤。縛作一束。燒鍋滾水。正",
    "X85n1587_011:0068b12": "好與悉達澡浴　立秋上堂。秋蟬樹上鳴。秋蟲砌底",
    "X85n1587_011:0068b13": "吟。飄飄楓林葉落。漸漸襟袖涼生。白蘆雪鋪兩岸。紅",
    "X85n1587_011:0068b14": "蓼血染沙汀。誰家拋落金丸。星浮水面。何處輥來玉",
    "X85n1587_011:0068b15": "鏡。月挂天心。歐陽修感時作賦。杜子美乘興狂吟。吳",
    "X85n1587_011:0068b16": "道子描難就。張僧繇畫不成。只要直下心與境合。始",
    "X85n1587_011:0068b17": "知佛祖無法為人。攛下拄杖曰。雲門扇子。拋向搕[打-丁+(天/韭)]",
    "X85n1587_011:0068b18": "堆上。趙州布衫。拈來補袖剜襟。樹凋葉落即不問。體",
    "X85n1587_011:0068b19": "露金風是若何。兔角長三尺。龜毛重九斤。",
    "X85n1587_011:0068b20": "濮鎮龍潭福善亹堂成禪師元旦上堂。春風蕩蕩。",
    "X85n1587_011:0068b21": "春日熈熈。花開笑面。柳展歡眉。無位真人。當陽突出。",
    "X85n1587_011:0068b22": "山門頭合掌稽首釋迦。佛殿裏燒香問訊彌勒。雖然",
    "X85n1587_011:0068b23": "禮數周旋。要且新年頭佛法大意。祇是未在　上堂。",
    "X85n1587_011:0068b24": "竪拂子云。只者威音不知其始。彌勒未知其終。迥超",
    "X85n1587_011:0068c01": "名言。不墮諸有。可行則行。不出百千三昧。可止則止。",
    "X85n1587_011:0068c02": "寧忘萬象森羅。若也全身擔荷得去。一任粃糠佛祖。",
    "X85n1587_011:0068c03": "陶鑄聖凡。續千聖不傳之燈。照八面無私之燄　上",
    "X85n1587_011:0068c04": "堂。泗洲大聖。為什在揚州出現。者裏下得一轉語諦",
    "X85n1587_011:0068c05": "當。不但大聖落處。亦且參學眼正。其或未然。大地雪",
    "X85n1587_011:0068c06": "漫漫。春風依舊寒。泗洲見大聖。莫作等閒看。",
    "X85n1587_011:0068c07": "德水洧禪師法嗣",
    "X85n1587_011:0068c08": "湖州翔鳳資福也閒潛禪師維揚海門胡氏子　除",
    "X85n1587_011:0068c09": "夕。山僧入此門來。惟解刀耕火種。礱米樵柴。禪之一",
    "X85n1587_011:0068c10": "字。無暇舉著。今晚年窮日盡。結角羅紋之際。並無一",
    "X85n1587_011:0068c11": "物與諸人分歲。若者一物可與。即是鈍置。然雖如是。",
    "X85n1587_011:0068c12": "有一件奇特事。不敢囊藏。特地舉似。露柱懷胎。被爆",
    "X85n1587_011:0068c13": "竹一聲驚落。不知是男是女。",
    "X85n1587_011:0068c14": "四航海禪師法嗣(三人)",
    "X85n1587_011:0068c15": "杭州龍泉匡源洪禪師解夏小參。金風扇野。盡大",
    "X85n1587_011:0068c16": "地覓其起處。了不可得。暑氣初降。一毫頭識取端由。",
    "X85n1587_011:0068c17": "絕無影響。有箇漢從天目來。往南海去。分明舉似路",
    "X85n1587_011:0068c18": "頭。說甚九旬度夏。三月安居。未得到家在。以手招眾",
    "X85n1587_011:0068c19": "云。此去杭城三十里。逢人切不得錯舉　中秋小參。",
    "X85n1587_011:0068c20": "此夜一輪滿。清光何處無。古人恁麼去。未必到無疑。",
    "X85n1587_011:0068c21": "寒山比底。依稀似曲。南泉話底。彷彿同音。畢竟如何",
    "X85n1587_011:0068c22": "是真月。展兩手云。團圞有八角。劈破無兩邊。",
    "X85n1587_011:0068c23": "湖州靈山具如奇禪師浙江人　上堂。眼不見眼。寧",
    "X85n1587_011:0068c24": "知他目乃自己瞳神。心不悟心。豈謂布毛當諸方佛",
    "X85n1587_011:0069a01": "法。莫道黑如漆。千日避其輝。明如鏡。萬象失其影。因",
    "X85n1587_011:0069a02": "甚有如是奇特。皆從山僧拂子頭上。打過鞦韆來。",
    "X85n1587_011:0069a03": "維揚天寧紫松彰禪師佛殿。燈籠是我父。露柱是",
    "X85n1587_011:0069a04": "我子。的的老公祖。覿面沒相識。且道。拜他是。不拜是。",
    "X85n1587_011:0069a05": "顧左右云。逢人不得錯舉。遂拜　上堂。拈香極有來",
    "X85n1587_011:0069a06": "由。詮註不出。沒分曉處。特地昭明。須知桑樹上著箭。",
    "X85n1587_011:0069a07": "柳樹上出汗。未是奇特。炷香云。驗在目前　上堂。有",
    "X85n1587_011:0069a08": "一無口人。時時吞且吐。有一行路人。日日不出戶。驀",
    "X85n1587_011:0069a09": "然拾得三尺紗。仔細看來一匹布　上堂。撞翻彌勒",
    "X85n1587_011:0069a10": "樓閣。拈却淨名方丈。雲水高衲。法爾如然。還須知有",
    "X85n1587_011:0069a11": "向上一竅。始可歸家休歇。坐享太平。有麼。代云。黑漆",
    "X85n1587_011:0069a12": "布衫無兩袖。從君裁剪任方圓。",
    "X85n1587_011:0069a13": "玉山博禪師法嗣",
    "X85n1587_011:0069a14": "秦郵臨川普度古門裕禪師本邑季氏子　上堂。玄",
    "X85n1587_011:0069a15": "關把住。縱然千聖罔通。智鎻掣開。一任萬靈設化。驀",
    "X85n1587_011:0069a16": "拈拄杖云。到者裏。不妨竿木隨身。逢場作戲。直得雲",
    "X85n1587_011:0069a17": "外鳥呼天。水中魚躍樹。高低普應。逆順從緣。當下如",
    "X85n1587_011:0069a18": "戴角猛虎。搖嶽驚羣。奮瓜獰龍。衡雲搏浪。正恁麼時。",
    "X85n1587_011:0069a19": "劈開華嶽連天色。放出波濤動地聲。",
    "X85n1587_011:0069a20": "遇山藏禪師法嗣",
    "X85n1587_011:0069a21": "黃山慈光中洲嶽禪師上堂。諸方今日安居。吉祥",
    "X85n1587_011:0069a22": "事無一向。他人行處不行。他人尚處不尚。日午慣打",
    "X85n1587_011:0069a23": "三更。箇是渠儂伎倆。謾誇奪食驅耕。剖腹刳心保障。",
    "X85n1587_011:0069a24": "直饒問若興雲。須知不肯輕放。從前寶惜填膺。就請",
    "X85n1587_011:0069b01": "一時洗蕩。若戀兔徑遊行。辜負三登九上。者裏不比",
    "X85n1587_011:0069b02": "尋常。佳器須資敏匠。何必口似轆轤。祇要一言諦當。",
    "X85n1587_011:0069b03": "此事真實相為。敢有一毫欺誑　小參。佛是眼中刺",
    "X85n1587_011:0069b04": "甲。法是貼瘡膏藥。祇如僧。又是箇甚麼。顧左右云。放",
    "X85n1587_011:0069b05": "過一著　小參。盡大地是箇盋盂。鹽官今日為你諸",
    "X85n1587_011:0069b06": "人。安箇柄子去也。卓拄杖云。方木不投圓孔。",
    "X85n1587_011:0069b07": "漢雲曇禪師法嗣",
    "X85n1587_011:0069b08": "李山澄光繩木林禪師上堂。木人拍板。韻徹清霄。",
    "X85n1587_011:0069b09": "石女吹笙。聲傳幽谷。趁泥牛而含月。踏斷元途。驅鐵",
    "X85n1587_011:0069b10": "馬以追風。衝開鳥道。頭頭迥脫根塵。物物頓忘聲色。",
    "X85n1587_011:0069b11": "於無聲色中。一見一切見。一明一切明。自然靈光獨",
    "X85n1587_011:0069b12": "耀。至體全彰。且無聲無色中。見底明底是甚麼。擊拂",
    "X85n1587_011:0069b13": "子。青山不鎻長飛勢。滄海合知來處高　上堂。古佛",
    "X85n1587_011:0069b14": "心祖師意。以字不成八不是。迦葉問阿難。阿難不會。",
    "X85n1587_011:0069b15": "武帝問達摩。達摩不識。趙州五年分疏不下。魯祖見",
    "X85n1587_011:0069b16": "人只得面壁。德山入門便棒。起陸地之波瀾。臨濟入",
    "X85n1587_011:0069b17": "門便喝。轟晴空之霹靂。更有一事報君知。夜行莫踏",
    "X85n1587_011:0069b18": "白。",
    "X85n1587_011:0069b19": "吼松澄禪師法嗣(二人)",
    "X85n1587_011:0069b20": "無錫九峯三明灝禪師臘八上堂。擡頭觸破娘生",
    "X85n1587_011:0069b21": "鼻。情與無情俱漏泄。口吞宇宙不留蹤。拶著虗空頭",
    "X85n1587_011:0069b22": "腦裂。明星夜夜發光華。覿面相逢是誰識。一句奇哉",
    "X85n1587_011:0069b23": "作話端。出山又見來時跡。眼裏有瞳。舌中無骨。諸兄",
    "X85n1587_011:0069b24": "弟。還有悟道者麼。有則與你痛棒三十。山僧者裏。留",
    "X85n1587_011:0069c01": "你不得。",
    "X85n1587_011:0069c02": "宜興龍池迅帆裕禪師無錫錢氏子　臘八上堂。一",
    "X85n1587_011:0069c03": "九二九。相逢不出手。臘七臘八。河裏凍殺鴨。山門口",
    "X85n1587_011:0069c04": "金剛。不挂寸絲。佛殿裏羅漢。額上汗出。堪笑黃面老",
    "X85n1587_011:0069c05": "瞿曇。偏向雪山作窠窟。六年凍得眼無光。一覩明星",
    "X85n1587_011:0069c06": "便饒舌。千古兒孫作話端。一年一度揚他拙　除夕",
    "X85n1587_011:0069c07": "小參。今朝臘月二十九。年窮歲盡難遮覆。大家覿面",
    "X85n1587_011:0069c08": "露堂堂。那個男兒不知有。看取長沙岑大蟲。却似西",
    "X85n1587_011:0069c09": "河獅子吼。撞著普化一頭驢。趂去子胡一隻狗。大家",
    "X85n1587_011:0069c10": "相聚團圞頭。八角磨盤空裏走。少傾普請喫年茶。切",
    "X85n1587_011:0069c11": "忌打失娘生口。不失口。來年依舊笑東風。好手手中",
    "X85n1587_011:0069c12": "誇好手　師於雍正元年癸卯五月六日示寂。世壽",
    "X85n1587_011:0069c13": "七十一。僧臘五十九。塔建致敬菴之旁。",
    "X85n1587_011:0069c14": "紀安經禪師法嗣(四人)",
    "X85n1587_011:0069c15": "金粟山禹門宗禪師小參。薰風南來。殿閣微涼。無",
    "X85n1587_011:0069c16": "位真人。赤露堂堂。見麼。又逐流鶯過短墻　小參。一",
    "X85n1587_011:0069c17": "尺水興一丈波。是必源頭有據。半幅帆使八面風。又",
    "X85n1587_011:0069c18": "豈易借渠力。且道。渠是阿誰。嫩艸階前初見綠。殘梅",
    "X85n1587_011:0069c19": "帶雪未全消　晚參。天寒日短。那事甚緩。狼藉百艸",
    "X85n1587_011:0069c20": "頭。官物無收管。堪收管。他日諸方問著。當言切莫面",
    "X85n1587_011:0069c21": "煖。",
    "X85n1587_011:0069c22": "天台萬年豁然緣禪師上堂。向上一機。澄清巨海。",
    "X85n1587_011:0069c23": "當陽一句。烈燄騰空。三世諸佛。到者裏無處藏身。歷",
    "X85n1587_011:0069c24": "代祖師。到者裏豈容著跡。說甚皇宮兜率。苦行度人。",
    "X85n1587_011:0070a01": "却不為平地跌跤。無風起浪。所以雲門道。一棒打殺。",
    "X85n1587_011:0070a02": "與狗子喫。貴圖天下太平。衲僧須到恁麼田地。不屈",
    "X85n1587_011:0070a03": "佛祖兒孫。何故。噉龍須是金鵬子。竭海還他過量人。",
    "X85n1587_011:0070a04": "金粟慧海源濟禪師小參。舉大茅和尚示眾云。欲",
    "X85n1587_011:0070a05": "識諸佛心。向眾生心行中識取。拈拄杖。卓一卓。欲識",
    "X85n1587_011:0070a06": "常住不凋性。向萬物遷變處會取。復卓一卓。若會得",
    "X85n1587_011:0070a07": "者兩卓。大茅和尚。被爾捉敗。若也未會。萬物遷變。換",
    "X85n1587_011:0070a08": "爾眼睛。",
    "X85n1587_011:0070a09": "浙江金粟悟心達禪師上堂。破一微塵。出大經卷",
    "X85n1587_011:0070a10": "則易。歸大經卷。入一微塵則難。入得一微塵。出得一",
    "X85n1587_011:0070a11": "微塵。自然動無遺照。舉必全真　起七。無隔宿思。可",
    "X85n1587_011:0070a12": "參臨濟禪。有肯諾意。難續楊岐派。殺佛殺祖。須是其",
    "X85n1587_011:0070a13": "人。煅凡煉聖。全憑作者。大丈夫。秉金剛王寶劍。二六",
    "X85n1587_011:0070a14": "時中。行亦斬。坐亦斬。住亦斬。臥亦斬。縱無斬處。亦不",
    "X85n1587_011:0070a15": "得放過。何故。為人須為徹。殺人須見血　中秋。靈山",
    "X85n1587_011:0070a16": "指月。龍像不足致雨。曹溪話月。畫餅安可充飢。馬祖",
    "X85n1587_011:0070a17": "玩月。大開了眼作夢。何故。此夜一輪滿。清光何處無",
    "X85n1587_011:0070a18": "　小參。不是心不是佛不是物。老龍解破蒼龍窟。八",
    "X85n1587_011:0070a19": "萬四千非鳳毛。祥麟只有一隻角。",
    "X85n1587_011:0070a20": "天台萬年止先定禪師上堂。禾山普化忽顛狂。打",
    "X85n1587_011:0070a21": "皷搖鈴戲一場。不若少林無孔笛。頻頻吹出妙難量。",
    "X85n1587_011:0070a22": "且道。甚麼曲調。者裏明得。便見昔日末山尼。因僧問",
    "X85n1587_011:0070a23": "如何是末山境。山云。不露頂。進云。如何是末山人。山",
    "X85n1587_011:0070a24": "云。非男女相。進云。何不變去。山云。不是神。不是鬼。變",
    "X85n1587_011:0070b01": "箇甚麼。看。他一問一答。好不勦絕。豈不是無孔笛中",
    "X85n1587_011:0070b02": "吹出驚天動地。諸兄弟。還委悉麼。若將耳聽終難會。",
    "X85n1587_011:0070b03": "眼裏聞聲始得知　小參。新正不如舊歲。寒風雨雪",
    "X85n1587_011:0070b04": "連綿。釋迦不管閒事。彌勒只笑無言。伽藍心中著急。",
    "X85n1587_011:0070b05": "祖師性裏參禪。厨中柴無一擔。庫內穀米將完。直待",
    "X85n1587_011:0070b06": "天晴日出。大家努力向前。喝一喝。",
    "X85n1587_011:0070b07": "福州法輪觀月光禪師明州秦氏子。示寂偈云。萬物",
    "X85n1587_011:0070b08": "遷變處。常住不凋心。會得箇中意。日午打三更。遂跏",
    "X85n1587_011:0070b09": "趺而逝。通侍者曰。蒼天蒼天。和尚恁麼去。坐在死水",
    "X85n1587_011:0070b10": "裏了也。師復舉目曰。你不肯老僧那。分付聲鐘上堂。",
    "X85n1587_011:0070b11": "拈拄杖云。即此物非他物。還有擔荷得者麼。通出問",
    "X85n1587_011:0070b12": "云。如何萬苦不到處。師云。金不博金。通打一○相。喝",
    "X85n1587_011:0070b13": "一喝立脫去。師云。通侍者與麼去。太鹵莾生。通復舉",
    "X85n1587_011:0070b14": "目云。和尚不可壓良為賤。師即大喝一聲而寂。通云。",
    "X85n1587_011:0070b15": "賊是小人。智過君子。亦立化去。",
    "X85n1587_011:0070b16": "嘉興金粟道三本禪師小參。大樹生小菓。細藤結",
    "X85n1587_011:0070b17": "大瓜。佛法本尋常。知心滿天下。",
    "X85n1587_011:0070b18": "具瞻仰禪師法嗣",
    "X85n1587_011:0070b19": "鄂渚南溪向上雙溪定禪師上堂。靈山密語。歷歷",
    "X85n1587_011:0070b20": "全彰。少室真機。頭頭顯露。裂破佛祖面門。穿過衲僧",
    "X85n1587_011:0070b21": "鼻孔。今日現前一會。坐立儼然。見聞不昧。人人抱滄",
    "X85n1587_011:0070b22": "海之珠。箇箇蘊荊山之璧。果能直下悟得。便乃尊居",
    "X85n1587_011:0070b23": "化外。獨步寰中。有時孤峯頂上。盤結艸菴。有時十字",
    "X85n1587_011:0070b24": "街頭。打開布袋。驅耕奪食。一切臨時。起死回生。不資",
    "X85n1587_011:0070c01": "餘力。不惟南溪法社。千載光生。亦令山僧出世。一期",
    "X85n1587_011:0070c02": "事畢。其或未然。止涸困魚徒激浪。摩霄俊鶻快乘時",
    "X85n1587_011:0070c03": "　開鐘。有大圓音。隱而不發。靜既無虧。扣則普應。此",
    "X85n1587_011:0070c04": "在佛事門頭。足堪取則。若約衲僧分上。聲前薦得。猶",
    "X85n1587_011:0070c05": "落今時。槌下分明。循途守轍。直須透過聲色堆頭。方",
    "X85n1587_011:0070c06": "可證入圓通境界。",
    "X85n1587_011:0070c07": "允中微禪師法嗣",
    "X85n1587_011:0070c08": "揚州靜慧述先預禪師本郡甘泉徐氏子。自幼脫白。",
    "X85n1587_011:0070c09": "依隆覺冶牧律師圓具。繼席靜慧　小參。坐斷千聖",
    "X85n1587_011:0070c10": "頂[寧*頁]。且居門外。踏著向上關棙。猶在半途。汝等諸人。",
    "X85n1587_011:0070c11": "朝三暮四。全放全收。放去即是十尺。收來依然一丈。",
    "X85n1587_011:0070c12": "還是門外。還是半途。試定當看。師一日示寂。偈云。倒",
    "X85n1587_011:0070c13": "騎鐵馬上須彌。踏破虗空兩片皮。萬象森羅齊著眼。",
    "X85n1587_011:0070c14": "看他紅日影離披。端坐而逝。世壽六十六。僧臘四十",
    "X85n1587_011:0070c15": "二。塔于靜慧之右。",
    "X85n1587_011:0070c16": "谷庵璞禪師法嗣",
    "X85n1587_011:0070c17": "徐州雲龍興化天池鵬禪師江南桐城方氏子　上",
    "X85n1587_011:0070c18": "堂。即心即佛。萬象森羅明歷歷。非心非佛。十方剎土",
    "X85n1587_011:0070c19": "冷沉沉。不是心不是佛不是物。放之則彌滿虗空。卷",
    "X85n1587_011:0070c20": "之則纖塵不立。雍正壬子四月初六日示寂。塔于龍",
    "X85n1587_011:0070c21": "泉寺左。",
    "X85n1587_011:0070c22": "石吼徹禪師法嗣",
    "X85n1587_011:0070c23": "寶應一粟默菴言禪師山西汾陽李氏子。參石吼徹。",
    "X85n1587_011:0070c24": "石便問。威音那畔。阿誰作主。師云。爍迦羅眼莫能窺。",
    "X85n1587_011:0071a01": "石曰。莫能窺底是甚麼。師曰。覷著則瞎。石曰。空劫中",
    "X85n1587_011:0071a02": "還有佛否。師震聲一喝。石曰。居何國土。師便掌。石曰。",
    "X85n1587_011:0071a03": "敢來捋虎鬚耶。復舉狗子佛性有無二語徵之。師擬",
    "X85n1587_011:0071a04": "開口。石連棒打出。師忽有省。即呈偈曰。佛性有佛性",
    "X85n1587_011:0071a05": "無。莫顢頇休莽鹵。放出無毛大蟲。咬殺南山猛虎。石",
    "X85n1587_011:0071a06": "頷之。師于乾隆壬申十二月二十八日示寂。世壽六",
    "X85n1587_011:0071a07": "十八。塔于一粟願田之左。",
    "X85n1587_011:0071a08": "祖幻寧禪師法嗣(二人)",
    "X85n1587_011:0071a09": "潁州覺林徧知學禪師楚漢孝邑黃氏子。依四禪",
    "X85n1587_011:0071a10": "師披剃。年滿受具。後謁大悲寧。舉甘贄設粥南泉打",
    "X85n1587_011:0071a11": "破鍋子語。寧云。南泉打破鍋子。還得飯吃也無。師云。",
    "X85n1587_011:0071a12": "者老漢忘前失後。寧云。畢竟南泉意作麼生。師與一",
    "X85n1587_011:0071a13": "掌。寧云。者裏即得。諸方未甘在。師又掌云。說甚麼甘",
    "X85n1587_011:0071a14": "與不甘。寧云。可做得臨濟兒孫。遂承印可　上堂。若",
    "X85n1587_011:0071a15": "論箇事。人人本具。箇箇不無。眼見耳聞。語默動靜。無",
    "X85n1587_011:0071a16": "不了了分明。停思佇機。即沒交涉。",
    "X85n1587_011:0071a17": "六安香林曉南杲禪師江南鳳台邊氏子　上堂。竪",
    "X85n1587_011:0071a18": "拂子云。者條斷貫索。慣穿天下人鼻孔。從上諸佛。沒",
    "X85n1587_011:0071a19": "柰他何。歷代祖師。沒柰他何。山僧三十餘年。摩裙擦",
    "X85n1587_011:0071a20": "褲。帶水拖泥。也沒柰他何。今日欲作祖禰不了。殃及",
    "X85n1587_011:0071a21": "兒孫去也。遂拈拄杖點空云。一九二九。袖不出手。",
    "X85n1587_011:0071a22": "天培鑒禪師法嗣",
    "X85n1587_011:0071a23": "南嶽祝聖曉堂哲禪師吉州楊氏子。到溈山。藏菴和",
    "X85n1587_011:0071a24": "尚引座。師與阿諾惺友嵩繼四人同陞座。師末結座",
    "X85n1587_011:0071b01": "云。溈山又出四天王。擡起須彌到處撞。臨濟小廝不",
    "X85n1587_011:0071b02": "解事。一椎擊碎太郎當。且道。臨濟小廝在甚麼處。倚",
    "X85n1587_011:0071b03": "天閣上閒無事。撑起眉毛丈二長　濟生和尚到南",
    "X85n1587_011:0071b04": "嶽。贈師偈曰。昔年銜粟老金雞。又向祝融峯外棲。秋",
    "X85n1587_011:0071b05": "日偶聞新月下。一聲纔唱萬聲低　師歷主南嶽福",
    "X85n1587_011:0071b06": "巖鴈峯西江禾山象山等處。雍正十二年十一月三",
    "X85n1587_011:0071b07": "十日示寂。世壽六十六。塔于天柱峯下之金雞林。",
    "X85n1587_011:0071b08": "心壁淵禪師法嗣",
    "X85n1587_011:0071b09": "廬山秀峯猗蘭操禪師湖南邵陽胡氏子　上堂。石",
    "X85n1587_011:0071b10": "人喫痛棒。木人滴鮮血。聖女感天宮。寶花散不徹。不",
    "X85n1587_011:0071b11": "干鶖子辯。豈是維摩默。文殊與普賢。頭出還頭沒。街",
    "X85n1587_011:0071b12": "頭廖鬍子。隨分得一橛。良久。以手指侍者云。汝號淨",
    "X85n1587_011:0071b13": "月　上堂。僧問。如何是學人自己。師云。將謂眾生癡。",
    "X85n1587_011:0071b14": "更有癡眾生。曰學人遠尋。和尚豈無方便。師曰。方便",
    "X85n1587_011:0071b15": "即不無。遠尋即不得。曰恁麼則全因今日事。親見舊",
    "X85n1587_011:0071b16": "時人。師曰。盲者不見光。終非日月咎。問陳爛葛藤即",
    "X85n1587_011:0071b17": "不問。當陽一句請師宣。師曰。日輪正卓午。僧禮拜。師",
    "X85n1587_011:0071b18": "便打。乃拈拂子打○云。若向者裏會得。盲者不見光。",
    "X85n1587_011:0071b19": "終非日月咎。又打○云。若向者裏會得。全因今日事。",
    "X85n1587_011:0071b20": "親見舊時人。復打○云。正當恁麼時。薦取當陽句。日",
    "X85n1587_011:0071b21": "輪正卓午。",
    "X85n1587_011:0071b22": "濟生度禪師法嗣(三人)",
    "X85n1587_011:0071b23": "維揚福緣超宗智禪師彭城蕭邑單氏子。幼投觀音",
    "X85n1587_011:0071b24": "庵天習師出家。二十二。受具于佛定和尚。參謁濟生",
    "X85n1587_011:0071c01": "洞明諦暉諸老。後于大雄靈鷲和尚處。作水頭。靈云。",
    "X85n1587_011:0071c02": "你終日到龍潭。曾見龍麼。師于靈前。回旋作奮迅勢。",
    "X85n1587_011:0071c03": "靈打云你在者裏亂做。一日靈問。萬法歸一。一歸何",
    "X85n1587_011:0071c04": "處。師云。寒則普天寒。熱則普天熱。靈云。那裏得者消",
    "X85n1587_011:0071c05": "息來。師云。不向己求。豈從他得。靈命充維那。後復參",
    "X85n1587_011:0071c06": "濟生度。濟云。你向甚處。打野榸來。師云。近自雲林。濟",
    "X85n1587_011:0071c07": "云。飛來峯與你所談何事。師云。未到雲林。早有信來。",
    "X85n1587_011:0071c08": "濟云。只學箇掠虗漢。師云。若有禪可參。今日不再見",
    "X85n1587_011:0071c09": "和尚。濟竪拳云。者箇喚作甚麼。師擬議。濟便打云。大",
    "X85n1587_011:0071c10": "好無禪　晚參。日影離離。烟光淡淡。無位真人。露頭",
    "X85n1587_011:0071c11": "露面。左右是廚庫僧堂。前後是山門佛殿。無位真人",
    "X85n1587_011:0071c12": "在甚麼處。偶聽長空鴈一聲。擡頭飛過蕭湘岸。",
    "X85n1587_011:0071c13": "維揚福緣福國傳禪師本府鄭氏子。幼投雨文大師",
    "X85n1587_011:0071c14": "薙染。十九詣華山受具。參濟生和尚。一夕聞香板聲。",
    "X85n1587_011:0071c15": "豁然桶底脫落。乃曰。擊碎疑團見古人。而今不用更",
    "X85n1587_011:0071c16": "參詢。頭頭盡是西來意。法法全彰淨妙身。濟頷之。出",
    "X85n1587_011:0071c17": "住泰州龍珠趙州栢林　開鑪上堂。鑪鞴久停。須知",
    "X85n1587_011:0071c18": "寒灰發燄。鉗鎚乍舉。直教死漢翻身。點鐵成金。變河",
    "X85n1587_011:0071c19": "為酪。敲唱雙行。鍛凡鍊聖。祇如無面目漢。作麼生鍛",
    "X85n1587_011:0071c20": "鍊。一椎擊碎太虗空。大地山河無背向　乾隆丙寅。",
    "X85n1587_011:0071c21": "師休養于圓通菴。己巳春示寂。墖于菴側。",
    "X85n1587_011:0071c22": "武林聖因大徹永禪師江南新安汪氏子。年十八。侍",
    "X85n1587_011:0071c23": "母金山進香。覩大徹堂三字。忽然心如虗空。旋投金",
    "X85n1587_011:0071c24": "山際雲老宿。落髮受具。後參南澗寶壽諸知識。次謁",
    "X85n1587_011:0072a01": "濟生和尚。濟云。南來的北來底。師云浙中。濟云。彼處",
    "X85n1587_011:0072a02": "知識。有何言句。師云無。濟云。你在彼。豈不空過。師便",
    "X85n1587_011:0072a03": "喝。濟便打。師又喝。濟又打。至晚。濟落堂。師出禮拜。濟",
    "X85n1587_011:0072a04": "便打。師云。某甲話也未問。和尚因甚便打。濟云。用你",
    "X85n1587_011:0072a05": "開口。有甚交涉。師于言下頓徹。遂付衣拂。出住梅林",
    "X85n1587_011:0072a06": "　上堂。竪拂子云。諸兄弟。還見麼。如此見得。曠大劫",
    "X85n1587_011:0072a07": "來。不假栽培。葢天葢地的。根本徹底呈露了也。更說",
    "X85n1587_011:0072a08": "甚麼物我一如。有無雙遣。大似懷拳石以登泰山。未",
    "X85n1587_011:0072a09": "免傍觀者哂　上堂。衲僧家向銀山鐵壁處。突出金",
    "X85n1587_011:0072a10": "剛正眼。徹見佛祖肝腸。無絲毫滲漏。和他命根。一拶",
    "X85n1587_011:0072a11": "拶斷。然後全主全賓。全殺全活。趂動南山白額。吞却",
    "X85n1587_011:0072a12": "無毛大蟲。不妨鼻孔裏聽聲。眉毛上吐氣　除夕。大",
    "X85n1587_011:0072a13": "道絕遮攔。真機無背向。透得法身句。當仁自不讓。遂",
    "X85n1587_011:0072a14": "召眾云。會麼。今年常住有三樁。好舉似大眾。第一。春",
    "X85n1587_011:0072a15": "夏園中。瓜茄結得好。第二。秋深田上。糧食收割得好。",
    "X85n1587_011:0072a16": "第三。今冬廚庫。年節事件總辦得好。即今臘月三十",
    "X85n1587_011:0072a17": "日到來。內外諸人。向衣鉢下摸索好。",
    "X85n1587_011:0072a18": "月柯澄禪師法嗣",
    "X85n1587_011:0072a19": "吳江聖壽厂阿[蠢-春+者]禪師小參。有法說私法。無法說",
    "X85n1587_011:0072a20": "官法。一不立三。二五成十。達磨本西竺國人。何曾少",
    "X85n1587_011:0072a21": "林與神光安心。杖頭隻履是鐵拐。李公藥葫蘆。一時",
    "X85n1587_011:0072a22": "眼花。訛傳千古。南無佛。南無法。南無僧。劫前劫後枯",
    "X85n1587_011:0072a23": "樁。腦葢大如斗　華嚴期上堂。有真逼窄胸襟。便有",
    "X85n1587_011:0072a24": "最寬廓境界。一華藏海。一逝多林。一彌勒樓。一普光",
    "X85n1587_011:0072b01": "殿。如高如下。亦近亦遙。遮那鼻孔無毛。善財脚底有",
    "X85n1587_011:0072b02": "痣。踏徧一百十城。參見五十三員知識。面面是新。面",
    "X85n1587_011:0072b03": "面是舊。推詳到未離兜率。未出母胎。八十一卷餘。文",
    "X85n1587_011:0072b04": "從何說。喝囉哆恒楞登室左侘陀。聲韻從何叶來。一",
    "X85n1587_011:0072b05": "訛百訛。鑽故紙者粉紛。如今一總拋開。耳論齋僧功",
    "X85n1587_011:0072b06": "德。南泉打破鍋。金牛放下桶。者似比邱尼三大師素",
    "X85n1587_011:0072b07": "信女。於華嚴期第八日。真心實供鉢盂裏。斗大青蓮",
    "X85n1587_011:0072b08": "花。飲者食者。齒頰俱香。更有可喜。舌尖抵上脣。吐出",
    "X85n1587_011:0072b09": "圓珠箇箇新。十目還他無垢眼。微塵塵盡一微塵。",
    "X85n1587_011:0072b10": "念予恒禪師法嗣",
    "X85n1587_011:0072b11": "天台永慶天喜卓禪師本邑胡氏子　上堂。西天四",
    "X85n1587_011:0072b12": "七。東土二三。乃至天下老和尚。拈槌竪拂。冀闡宗乘。",
    "X85n1587_011:0072b13": "何異乎河頭賣水。逆風揚塵。今日山僧先師有未了",
    "X85n1587_011:0072b14": "公案。不得已出來。為他了却。若是宗乘中事。諸人語",
    "X85n1587_011:0072b15": "默動靜之間。未敢錯誤絲毫。豈肯仍蹈前轍。且道。超",
    "X85n1587_011:0072b16": "宗異目一句。如何舉似。便下座　師於雍正十三年",
    "X85n1587_011:0072b17": "人日。無恙而逝。世壽八十有四。僧臘六十有八。塔于",
    "X85n1587_011:0072b18": "寺之南隴。",
    "X85n1587_011:0072b19": "法鐘覺禪師法嗣",
    "X85n1587_011:0072b20": "明州育王南溟碧禪師小參。溈山牛。趙州驢。子胡",
    "X85n1587_011:0072b21": "狗。任他行向異類中。育王一總不知有。爭柰衫兒袖",
    "X85n1587_011:0072b22": "短露出手。以拄杖一齊打散。歸方丈　小參。風鳴條。",
    "X85n1587_011:0072b23": "雨破塊。伶俐衲子。眼被眉葢。直饒踏向威音前。育王",
    "X85n1587_011:0072b24": "拄杖。也未許在。"
}