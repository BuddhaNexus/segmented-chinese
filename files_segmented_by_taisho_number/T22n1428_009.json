{
    "T22n1428_009:0621c02": "四分律卷第九(初分之九)",
    "T22n1428_009:0621c04": "姚秦罽賓三藏佛陀耶舍",
    "T22n1428_009:0621c05": "共竺佛念等譯",
    "T22n1428_009:0621c06": "◎三十捨墮法之四",
    "T22n1428_009:0621c07": "爾時佛在舍衛國祇樹給孤獨園。時六群比",
    "T22n1428_009:0621c08": "丘畜鉢，好者持、不好者置，如是常營覓好",
    "T22n1428_009:0621c09": "鉢，畜鉢遂多。時有諸居士詣房觀看，見六",
    "T22n1428_009:0621c10": "群比丘畜多鉢，見已皆譏嫌言：「沙門釋子求",
    "T22n1428_009:0621c11": "欲無厭，不知慚愧，外自稱言：『我知正法。』如",
    "T22n1428_009:0621c12": "是何有正法？乃畜爾所多鉢，如陶師賣瓦",
    "T22n1428_009:0621c13": "肆處。」諸比丘聞，其中有少欲知足、行頭陀、",
    "T22n1428_009:0621c14": "樂學戒、知慚愧者，嫌責六群比丘言：「云",
    "T22n1428_009:0621c15": "何畜鉢，好者受持、不好者便置，常營覓好",
    "T22n1428_009:0621c16": "鉢，畜鉢遂多？」諸比丘往世尊所，頭面禮足",
    "T22n1428_009:0621c17": "在一面坐，以此因緣具白世尊。世尊爾時",
    "T22n1428_009:0621c18": "以此因緣集比丘僧，呵責跋難陀言：「汝所",
    "T22n1428_009:0621c19": "為非，非威儀、非沙門法、非淨行、非隨順",
    "T22n1428_009:0621c20": "行，所不應為。云何畜鉢，好者受持、不好者",
    "T22n1428_009:0621c21": "置，常營覓好鉢，畜鉢遂多？」以無數方便呵",
    "T22n1428_009:0621c22": "責已，告諸比丘：「跋難陀癡人！多種有漏處，最",
    "T22n1428_009:0621c23": "初犯戒。自今已去與比丘結戒，集十句義",
    "T22n1428_009:0621c24": "乃至正法久住，欲說戒者當如是說：若比",
    "T22n1428_009:0621c25": "丘畜長鉢，尼薩耆波逸提。」如是世尊與比",
    "T22n1428_009:0621c26": "丘結戒。時阿難得蘇摩國貴價鉢，意欲與",
    "T22n1428_009:0621c27": "大迦葉，以迦葉常畜此國鉢故。而迦葉不",
    "T22n1428_009:0621c28": "在，作是念：「世尊與比丘結戒，若比丘畜長",
    "T22n1428_009:0621c29": "鉢者尼薩耆波逸提。我今得蘇摩國貴價鉢，",
    "T22n1428_009:0622a01": "意欲與大迦葉。然不在，不知云何？」時阿難",
    "T22n1428_009:0622a02": "往至世尊所，頭面禮足在一面立，白佛",
    "T22n1428_009:0622a03": "言：「世尊！世尊與比丘結戒，若比丘畜長鉢",
    "T22n1428_009:0622a04": "者，尼薩耆波逸提。我今得蘇摩國貴價鉢，",
    "T22n1428_009:0622a05": "意欲與大迦葉。然不在，不知云何？」佛問",
    "T22n1428_009:0622a06": "阿難：「大迦葉更幾日當還？」阿難白佛言：",
    "T22n1428_009:0622a07": "「却後十日當還。」時世尊以此因緣集比丘",
    "T22n1428_009:0622a08": "僧，隨順說法，無數方便讚歎頭陀嚴整、少欲",
    "T22n1428_009:0622a09": "知足、樂出離者，告諸比丘：「自今已去聽諸",
    "T22n1428_009:0622a10": "比丘畜長鉢至十日。當如是說戒：若比丘",
    "T22n1428_009:0622a11": "畜長鉢，不淨施得齊十日。過者，尼薩耆波",
    "T22n1428_009:0622a12": "逸提。」比丘義如上。鉢者，有六種：鐵鉢、蘇摩",
    "T22n1428_009:0622a13": "國鉢、烏伽羅國鉢、憂伽賒國鉢、黑鉢、赤鉢。大",
    "T22n1428_009:0622a14": "要有二種：鐵鉢、泥鉢。大者三斗，小者一斗半，",
    "T22n1428_009:0622a15": "此是鉢量，如是應持，應作淨施。若比丘一",
    "T22n1428_009:0622a16": "日得鉢，乃至十日得鉢，畜至十一日明相",
    "T22n1428_009:0622a17": "出，十日中所得鉢，盡尼薩耆波逸提。若比丘",
    "T22n1428_009:0622a18": "一日得鉢，二日不得，三日得、四日得，如是乃",
    "T22n1428_009:0622a19": "至十日得鉢，至十一日明相出，九日中所得",
    "T22n1428_009:0622a20": "鉢，盡尼薩耆波逸提。若比丘一日得鉢、二日",
    "T22n1428_009:0622a21": "得，三日不得(如是轉降，乃至十日不得鉢，作句亦如上)。若比丘一",
    "T22n1428_009:0622a22": "日得鉢，二日、三日不得，四日得，乃至十日得",
    "T22n1428_009:0622a23": "鉢，至十一日明相出，八日中所得鉢，盡尼薩",
    "T22n1428_009:0622a24": "耆。若比丘一日得鉢、二日得鉢，三日、四日不",
    "T22n1428_009:0622a25": "得，五日得鉢(如是轉降，乃至九日、十日不得鉢，作句亦如上)。若比丘",
    "T22n1428_009:0622a26": "一日得鉢，二日、三日、四日不得鉢，五日得鉢，",
    "T22n1428_009:0622a27": "乃至十日得鉢，至十一日明相出，七日中所",
    "T22n1428_009:0622a28": "得鉢，盡尼薩耆。若比丘一日得鉢、二日得鉢，",
    "T22n1428_009:0622a29": "三日、四日、五日不得鉢(如是轉降，乃至八日、九日、十日不得鉢，作",
    "T22n1428_009:0622b01": "句亦如上)。若比丘一日得鉢，二日、三日、四日、五日",
    "T22n1428_009:0622b02": "不得鉢，六日得鉢，乃至十日得鉢，十一日",
    "T22n1428_009:0622b03": "明相出，六日中所得鉢，盡尼薩耆。若比丘",
    "T22n1428_009:0622b04": "一日得鉢、二日得，三日、四日、五日、六日不得",
    "T22n1428_009:0622b05": "鉢(如是轉降，乃至七日、八日、九日、十日不得鉢，作句亦如上)。若比丘一日得",
    "T22n1428_009:0622b06": "鉢，二日、三日、四日、五日、六日不得鉢，七日得",
    "T22n1428_009:0622b07": "鉢，乃至十日得鉢，至十一日明相出，五日",
    "T22n1428_009:0622b08": "中所得鉢，盡尼薩耆。若比丘一日得鉢、二",
    "T22n1428_009:0622b09": "日得，三日、四日、五日、六日、七日不得鉢，八日",
    "T22n1428_009:0622b10": "得鉢(如是轉降，乃至六日、七日、八日、九日、十日不得鉢，作句亦如上)。若比丘一日",
    "T22n1428_009:0622b11": "得鉢，二日、三日、四日、五日、六日、七日不得鉢，",
    "T22n1428_009:0622b12": "八日得鉢，乃至十日得鉢，至十一日明相",
    "T22n1428_009:0622b13": "出，四日中所得鉢，盡尼薩耆。若比丘一日",
    "T22n1428_009:0622b14": "得鉢、二日得，三日、四日、五日、六日、七日、八日",
    "T22n1428_009:0622b15": "不得鉢(如是轉降，乃至五日、六日、七日、八日、九日、十日不得鉢，作句亦如是)。若比",
    "T22n1428_009:0622b16": "丘一日得鉢，二日、三日、四日、五日、六日、七日、",
    "T22n1428_009:0622b17": "八日不得鉢，九日、十日得鉢，三日中所得",
    "T22n1428_009:0622b18": "鉢，至十一日明相出，盡尼薩耆。若比丘一",
    "T22n1428_009:0622b19": "日得鉢、二日得鉢，三日、四日、五日、六日、七日、",
    "T22n1428_009:0622b20": "八日、九日不得鉢(如是轉降，乃至四日、五日、六日、七日、八日、九日、十日不得鉢，",
    "T22n1428_009:0622b21": "作句亦如上)。若比丘一日得鉢，二日、三日、四日、五日、",
    "T22n1428_009:0622b22": "六日、七日、八日、九日不得鉢，十日得鉢，十",
    "T22n1428_009:0622b23": "一日明相出，二日中所得鉢，盡尼薩耆。若比",
    "T22n1428_009:0622b24": "丘一日得鉢、二日得，三日、四日、五日、六日、七",
    "T22n1428_009:0622b25": "日、八日、九日、十日不得鉢(如是轉降，乃至三日、四日、五日、六日、七日、八",
    "T22n1428_009:0622b26": "日、九日、十日不得鉢，作句亦如上)。若比丘一日得鉢，二日、三日、",
    "T22n1428_009:0622b27": "四日、五日、六日、七日、八日、九日、十日不得鉢，",
    "T22n1428_009:0622b28": "十一日明相出，一日中所得鉢，尼薩耆。若",
    "T22n1428_009:0622b29": "比丘一日得鉢不淨施，二日得鉢淨施，三日",
    "T22n1428_009:0622c01": "得鉢乃至十日得鉢不淨施，至十一日明",
    "T22n1428_009:0622c02": "相出，九日中所得鉢，盡尼薩耆。若比丘一日",
    "T22n1428_009:0622c03": "得鉢、二日得鉢不淨施，三日得鉢淨施，四",
    "T22n1428_009:0622c04": "日得鉢不淨施(如是轉降，乃至十日得鉢不淨施、淨施，作句亦如上)。如",
    "T22n1428_009:0622c05": "是遣與人(句亦如上)、若失(句亦如上)、若故壞(句亦如上)、若",
    "T22n1428_009:0622c06": "作非鉢(句亦如上)、若作親友意取、(句亦如上)、若忘",
    "T22n1428_009:0622c07": "去(句亦如上)，盡尼薩耆。若犯尼薩耆，鉢不捨更",
    "T22n1428_009:0622c08": "貿餘鉢，一尼薩耆波逸提、一突吉羅。此尼薩",
    "T22n1428_009:0622c09": "耆鉢當捨與僧、若眾多人、若一人，不得別",
    "T22n1428_009:0622c10": "眾捨。若捨不成捨，突吉羅。捨時應往僧中，",
    "T22n1428_009:0622c11": "偏露右肩、脫革屣、向上座禮、右膝著地，",
    "T22n1428_009:0622c12": "合掌作如是白：「大德僧聽！我某甲比丘，畜",
    "T22n1428_009:0622c13": "長鉢過十日，犯捨墮，今捨與僧。」彼捨已當",
    "T22n1428_009:0622c14": "懺悔。前受懺人當作如是白：「大德僧聽！此",
    "T22n1428_009:0622c15": "某甲比丘，畜長鉢過十日，犯捨墮，今捨與",
    "T22n1428_009:0622c16": "僧。若僧時到僧忍聽，我受此某甲比丘懺。白",
    "T22n1428_009:0622c17": "如是。」如是白已受彼懺，當語彼比丘言：",
    "T22n1428_009:0622c18": "「自責汝心。」比丘報言：「爾。」僧即應還彼比丘",
    "T22n1428_009:0622c19": "鉢，白二羯磨應如是與。眾中當差堪能羯",
    "T22n1428_009:0622c20": "磨人如上，作如是白：「大德僧聽！此某甲比",
    "T22n1428_009:0622c21": "丘，畜長鉢過十日，犯捨墮，今捨與僧。若僧",
    "T22n1428_009:0622c22": "時到僧忍聽，還此某甲比丘鉢。白如是。」「大",
    "T22n1428_009:0622c23": "德僧聽！此某甲比丘，畜長鉢過十日，犯捨",
    "T22n1428_009:0622c24": "墮，今捨與僧。僧今還此某甲比丘鉢。誰諸",
    "T22n1428_009:0622c25": "長老忍僧還此某甲比丘鉢者默然，誰不忍",
    "T22n1428_009:0622c26": "者說。」「僧已忍還此某甲比丘鉢竟，僧忍，默",
    "T22n1428_009:0622c27": "然故，是事如是持。」若僧中捨鉢竟，不還",
    "T22n1428_009:0622c28": "者，突吉羅。若有人教言：「莫還。」者，突吉羅。",
    "T22n1428_009:0622c29": "若轉淨施、若遣與人、若故壞、若作非鉢、若",
    "T22n1428_009:0623a01": "數數用，一切突吉羅。比丘尼，尼薩耆波逸提；",
    "T22n1428_009:0623a02": "式叉摩那、沙彌、沙彌尼，突吉羅。是謂為犯。不",
    "T22n1428_009:0623a03": "犯者，十日內若淨施、若遣與人、若劫奪想、",
    "T22n1428_009:0623a04": "若失想、若破想、漂想，不犯。若奪鉢、若失鉢、若",
    "T22n1428_009:0623a05": "燒鉢、若漂鉢，取用、若他與用，若受寄鉢比丘",
    "T22n1428_009:0623a06": "死、若遠行、若休道、若被賊、若遇惡獸所害、若",
    "T22n1428_009:0623a07": "為水所漂不遣與人，不犯。不犯者，最初",
    "T22n1428_009:0623a08": "未制戒，癡狂、心亂、痛惱所纏。(二十一竟)",
    "T22n1428_009:0623a09": "爾時世尊在舍衛國祇樹給孤獨園。時跋難",
    "T22n1428_009:0623a10": "陀釋子鉢破，入舍衛城語居士言：「知不？我",
    "T22n1428_009:0623a11": "鉢破，汝為我辦之。」時彼居士即市鉢與。復",
    "T22n1428_009:0623a12": "至餘居士家言：「我鉢破，汝為我辦之。」彼諸",
    "T22n1428_009:0623a13": "居士即復市鉢與。彼破一鉢，求眾多鉢畜。",
    "T22n1428_009:0623a14": "時諸居士於異時共一處集。有一居士語",
    "T22n1428_009:0623a15": "諸居士言：「我今獲福無量！」諸居士問：「云何獲",
    "T22n1428_009:0623a16": "福無量？」答言：「尊者跋難陀鉢破，我買鉢與，是",
    "T22n1428_009:0623a17": "故獲福無量。」諸居士各各自言：「我等亦得福",
    "T22n1428_009:0623a18": "無量。」餘居士問言：「汝何因緣得福無量？」諸居",
    "T22n1428_009:0623a19": "士答言：「跋難陀鉢破，我等亦市鉢與之。」諸居",
    "T22n1428_009:0623a20": "士皆譏嫌言：「沙門釋子不知慚愧、求欲",
    "T22n1428_009:0623a21": "無厭，外自稱言：『我知正法。』如是何有正法？",
    "T22n1428_009:0623a22": "破一鉢求眾多鉢畜。檀越雖施無厭，而受",
    "T22n1428_009:0623a23": "者應知足。」諸比丘聞，其中有少欲知足、行",
    "T22n1428_009:0623a24": "頭陀、樂學戒、知慚愧者，嫌責跋難陀釋子",
    "T22n1428_009:0623a25": "言：「云何汝破一鉢求眾多鉢畜？」諸比丘往",
    "T22n1428_009:0623a26": "世尊所，頭面禮足在一面坐，以此因緣具",
    "T22n1428_009:0623a27": "白世尊。世尊爾時集諸比丘，呵責跋難陀",
    "T22n1428_009:0623a28": "釋子：「汝所為非，非威儀、非沙門法、非淨",
    "T22n1428_009:0623b01": "行、非隨順行，所不應為。云何破一鉢而",
    "T22n1428_009:0623b02": "求多鉢畜？」世尊以無數方便呵責已，告諸",
    "T22n1428_009:0623b03": "比丘：「此跋難陀癡人！多種有漏處，最初犯戒。",
    "T22n1428_009:0623b04": "自今已去與比丘結戒，集十句義乃至正",
    "T22n1428_009:0623b05": "法久住，欲說戒者當如是說：若比丘畜鉢",
    "T22n1428_009:0623b06": "減五綴不漏，更求新鉢，為好故，尼薩耆波",
    "T22n1428_009:0623b07": "逸提。彼比丘應往僧中捨，展轉取最下鉢",
    "T22n1428_009:0623b08": "與之令持，乃至破應持，此是時。」比丘義如",
    "T22n1428_009:0623b09": "上。五綴者，相去兩指間一綴。若比丘鉢破減",
    "T22n1428_009:0623b10": "五綴不漏，更求新鉢，尼薩耆波逸提。若滿",
    "T22n1428_009:0623b11": "五綴不漏，更求新鉢者，突吉羅。此尼薩耆",
    "T22n1428_009:0623b12": "應捨與僧，是中捨者，於此住處僧中捨。",
    "T22n1428_009:0623b13": "應往僧中，偏露右肩、脫革屣、向上座禮、",
    "T22n1428_009:0623b14": "右膝著地，合掌作如是白：「大德僧聽！我某",
    "T22n1428_009:0623b15": "甲比丘，鉢破減五綴不漏，更求新鉢，犯捨",
    "T22n1428_009:0623b16": "墮，今捨與僧。」捨已當懺悔。前受懺人當作",
    "T22n1428_009:0623b17": "白：「大德僧聽！此某甲比丘，鉢破減五綴不",
    "T22n1428_009:0623b18": "漏，更求新鉢，犯捨墮，今捨與僧。若僧時到",
    "T22n1428_009:0623b19": "僧忍聽，我受此某甲比丘懺。白如是。」如是",
    "T22n1428_009:0623b20": "白已受彼懺，當語彼人言：「自責汝心。」彼比",
    "T22n1428_009:0623b21": "丘答言：「爾。」此比丘鉢若貴價好者應留置，",
    "T22n1428_009:0623b22": "取最下不如者與之。應作白二羯磨，應如",
    "T22n1428_009:0623b23": "是與。僧中當差堪能羯磨人如上，作如是",
    "T22n1428_009:0623b24": "白：「大德僧聽！此某甲比丘，鉢破減五綴不",
    "T22n1428_009:0623b25": "漏，更求新鉢，犯捨墮，今捨與僧。若僧時到",
    "T22n1428_009:0623b26": "僧忍聽，與此某甲比丘鉢。白如是。」「大德僧",
    "T22n1428_009:0623b27": "聽！此某甲比丘，鉢破減五綴不漏，更求新",
    "T22n1428_009:0623b28": "鉢，犯捨墮，今捨與僧。僧今與此某甲比丘",
    "T22n1428_009:0623c01": "鉢。誰諸長老忍僧與此某甲比丘鉢者默然，",
    "T22n1428_009:0623c02": "誰不忍者說。」「僧已忍與此某甲比丘鉢竟，",
    "T22n1428_009:0623c03": "僧忍，默然故，是事如是持。」彼比丘鉢應作",
    "T22n1428_009:0623c04": "白已問僧，作如是白：「大德僧聽！若僧時到",
    "T22n1428_009:0623c05": "僧忍聽，以此鉢次第問上座。白如是。」作此",
    "T22n1428_009:0623c06": "白已，當持與上座。若上座欲取此鉢，與",
    "T22n1428_009:0623c07": "之。應取上座鉢與次座。若與彼比丘，彼",
    "T22n1428_009:0623c08": "比丘應取，不應護眾僧故不取，亦不應",
    "T22n1428_009:0623c09": "以此因緣受持最下鉢，若受，突吉羅。若第",
    "T22n1428_009:0623c10": "二上座取此鉢，應取第二上座鉢與第三",
    "T22n1428_009:0623c11": "上座，若與彼比丘，彼比丘應受，不應護眾",
    "T22n1428_009:0623c12": "僧故不受，不應以此因緣受最下鉢，若受，",
    "T22n1428_009:0623c13": "突吉羅。如是展轉乃至下座，若持此比丘",
    "T22n1428_009:0623c14": "鉢還此比丘。若持最下座鉢與，與時應",
    "T22n1428_009:0623c15": "作白二羯磨，應如是與。僧中應差堪能",
    "T22n1428_009:0623c16": "羯磨人如上，作如是白：「大德僧聽！若僧時",
    "T22n1428_009:0623c17": "到僧忍聽，僧今以此最下座鉢，與某甲比",
    "T22n1428_009:0623c18": "丘受持乃至破。白如是。」「大德僧聽！僧今以",
    "T22n1428_009:0623c19": "此最下座鉢，與某甲比丘受持乃至破。誰",
    "T22n1428_009:0623c20": "諸長老忍僧與此比丘鉢者默然，誰不忍者",
    "T22n1428_009:0623c21": "說。」「僧已忍與此比丘鉢竟，僧忍，默然故，",
    "T22n1428_009:0623c22": "是事如是持。」彼比丘守護此鉢，不得著",
    "T22n1428_009:0623c23": "瓦石落處、不得著倚杖下及著倚刀下、不",
    "T22n1428_009:0623c24": "得著懸物下、不得著道中、不得著石上、",
    "T22n1428_009:0623c25": "不得著果樹下、不得著不平地。比丘不",
    "T22n1428_009:0623c26": "得一手捉兩鉢，除指隔中央。不得一手",
    "T22n1428_009:0623c27": "捉兩鉢開戶，除用心。不得著戶閾內戶扉",
    "T22n1428_009:0623c28": "下，不得持鉢著繩床木床下，除暫著。不",
    "T22n1428_009:0624a01": "得著繩床木床間，不得著繩床木床角",
    "T22n1428_009:0624a02": "頭，除暫著。不得立蕩鉢乃至足令鉢破。彼",
    "T22n1428_009:0624a03": "比丘不應故壞鉢、不應故令失。若故壞，不",
    "T22n1428_009:0624a04": "應作非鉢用。僧中捨鉢竟，不還者，突吉羅。",
    "T22n1428_009:0624a05": "若教莫還者，突吉羅。若作淨施、若遣與人、",
    "T22n1428_009:0624a06": "若故失、若故壞、若作非鉢用、若數數用，一",
    "T22n1428_009:0624a07": "切突吉羅。比丘尼，尼薩耆波逸提；式叉摩那、",
    "T22n1428_009:0624a08": "沙彌、沙彌尼，突吉羅。是謂為犯。不犯者，五綴",
    "T22n1428_009:0624a09": "漏、若減五綴漏，更求新鉢。若從親里索、若",
    "T22n1428_009:0624a10": "從出家人索、若為他索、他為己索、若不求",
    "T22n1428_009:0624a11": "而得、若施僧鉢時當次得、若自有價",
    "T22n1428_009:0624a12": "得買畜，一切不犯。不犯者，最初未制戒，癡",
    "T22n1428_009:0624a13": "狂、心亂、痛惱所纏。(二十二竟)◎",
    "T22n1428_009:0624a14": "◎爾時世尊在舍衛國祇樹給孤獨園。時跋",
    "T22n1428_009:0624a15": "難陀釋子欲縫僧伽梨，入城至諸居士家",
    "T22n1428_009:0624a16": "語言：「汝今知不？我欲縫僧伽梨，須線。」居",
    "T22n1428_009:0624a17": "士即與線。復往餘居士家語言：「我欲縫",
    "T22n1428_009:0624a18": "僧伽梨，須線。」如是處處乞，得線遂多。彼",
    "T22n1428_009:0624a19": "作是念言：「我可更餘時異處索線縫僧伽",
    "T22n1428_009:0624a20": "梨。比丘衣服難得，應辦三衣，我今寧可持",
    "T22n1428_009:0624a21": "此線使織師織作三衣。」即持線往與織",
    "T22n1428_009:0624a22": "師，彼手自作繀自看織。諸居士見已譏嫌",
    "T22n1428_009:0624a23": "言：「汝等觀此跋難陀釋子，乃手自作繀、自",
    "T22n1428_009:0624a24": "看織師織作三衣。」諸比丘聞，其中有少欲",
    "T22n1428_009:0624a25": "知足、行頭陀、樂學戒、知慚愧者，嫌責跋難",
    "T22n1428_009:0624a26": "陀：「云何多求線使織師織作三衣，手自作",
    "T22n1428_009:0624a27": "繀、自看織師織作耶？」諸比丘往世尊所，頭",
    "T22n1428_009:0624a28": "面禮足在一面坐，以此因緣具白世尊。",
    "T22n1428_009:0624a29": "世尊爾時以此因緣集比丘僧，呵責跋難",
    "T22n1428_009:0624b01": "陀：「汝所為非，非威儀、非沙門法、非淨行、",
    "T22n1428_009:0624b02": "非隨順行，所不應為。云何多求線、手自",
    "T22n1428_009:0624b03": "作繀、自看織師織作三衣？」世尊以無數方",
    "T22n1428_009:0624b04": "便呵責已，告諸比丘：「此癡人！多種有漏處，最",
    "T22n1428_009:0624b05": "初犯戒。自今已去與比丘結戒，集十句義",
    "T22n1428_009:0624b06": "乃至正法久住，欲說戒者當如是說：若比",
    "T22n1428_009:0624b07": "丘自乞縷線，使非親里織師織作衣者，",
    "T22n1428_009:0624b08": "尼薩耆波逸提。」比丘義如上。自乞者，在在",
    "T22n1428_009:0624b09": "處處自乞。縷線者，有十種，如上十種衣縷",
    "T22n1428_009:0624b10": "線也。織師非親里，與線者非親里，非親",
    "T22n1428_009:0624b11": "里者犯。織師非親里，與線者或親里、或非",
    "T22n1428_009:0624b12": "親里，非親里者犯。織師非親里，與線者是",
    "T22n1428_009:0624b13": "親里，非親里者犯。或織師是親里、或非親里，",
    "T22n1428_009:0624b14": "與線者非親里，非親里者犯。或織師是親里、",
    "T22n1428_009:0624b15": "或非親里，與線者或親里、或非親里，非",
    "T22n1428_009:0624b16": "親里者犯。或織師是親里、或非親里，與線者",
    "T22n1428_009:0624b17": "是親里，非親里者犯。織師是親里，與線者",
    "T22n1428_009:0624b18": "非親里，非親里者犯。織師是親里，與線者",
    "T22n1428_009:0624b19": "或親里、或非親里，非親里者犯。若比丘自乞",
    "T22n1428_009:0624b20": "線，使織師織作衣者，犯捨墮。若看織、若",
    "T22n1428_009:0624b21": "自織、若自作繀者，盡突吉羅。此尼薩耆應捨",
    "T22n1428_009:0624b22": "與僧、若眾多人、若一人，不得別眾捨。若捨",
    "T22n1428_009:0624b23": "不成捨，突吉羅。捨時應往僧中，偏露右肩、",
    "T22n1428_009:0624b24": "脫革屣、向上座禮、右膝著地，合掌作如",
    "T22n1428_009:0624b25": "是白：「大德僧聽！我某甲比丘，自多乞縷線，",
    "T22n1428_009:0624b26": "使織師織作衣，犯捨墮，今捨與僧。」捨已懺",
    "T22n1428_009:0624b27": "悔。前受懺人當作如是白：「大德僧聽！此某",
    "T22n1428_009:0624b28": "甲比丘，自多求線使織師織作衣，犯捨墮。",
    "T22n1428_009:0624b29": "今捨與僧。若僧時到僧忍聽，我受此比丘",
    "T22n1428_009:0624c01": "懺。白如是。」白已當受懺，應語彼比丘言：",
    "T22n1428_009:0624c02": "「自責汝心。」比丘答言：「爾。」僧即應還此比丘",
    "T22n1428_009:0624c03": "衣，作白二羯磨，應如是與。眾中當差堪能",
    "T22n1428_009:0624c04": "羯磨人如上，作如是白：「大德僧聽！此某甲",
    "T22n1428_009:0624c05": "比丘，多求線使非親里織師織作衣，犯捨",
    "T22n1428_009:0624c06": "墮。今捨與僧。若僧時到僧忍聽，僧今還此",
    "T22n1428_009:0624c07": "比丘衣。白如是。」「大德僧聽！此某甲比丘，多",
    "T22n1428_009:0624c08": "求線使非親里織師織作衣，犯捨墮。今捨",
    "T22n1428_009:0624c09": "與僧。僧今還此某甲比丘衣。誰諸長老忍僧",
    "T22n1428_009:0624c10": "還此某甲比丘衣者默然，誰不忍者說。」「僧已",
    "T22n1428_009:0624c11": "忍還彼某甲比丘衣竟，僧忍，默然故，是事",
    "T22n1428_009:0624c12": "如是持。」僧中捨衣竟，不還者，突吉羅。若有",
    "T22n1428_009:0624c13": "人教言：「莫還。」者，突吉羅。若轉作淨施、若遣",
    "T22n1428_009:0624c14": "與人、若自作三衣、若作波利迦羅衣、若壞、",
    "T22n1428_009:0624c15": "若燒、若作非衣、若數數著，一切突吉羅。比",
    "T22n1428_009:0624c16": "丘尼，尼薩耆波逸提；式叉摩那、沙彌、沙彌尼，",
    "T22n1428_009:0624c17": "突吉羅。是謂為犯。不犯者，織師是親里，與",
    "T22n1428_009:0624c18": "線者是親里，若自織作鉢囊、革屣囊、針氈，",
    "T22n1428_009:0624c19": "若作禪帶、若作腰帶、若作帽、若作[袖-由+未]、若",
    "T22n1428_009:0624c20": "作攝熱巾、裹革屣巾，無犯。無犯者，最初未",
    "T22n1428_009:0624c21": "制戒，癡狂、心亂、痛惱所纏。(二十三竟)",
    "T22n1428_009:0624c22": "爾時世尊在舍衛國祇樹給孤獨園。時舍",
    "T22n1428_009:0624c23": "衛城中有一居士，是跋難陀釋子親友知識，",
    "T22n1428_009:0624c24": "出好線令織師織作如是如是衣，與跋",
    "T22n1428_009:0624c25": "難陀釋子。彼與織師線已往餘村。時彼",
    "T22n1428_009:0624c26": "織師來至僧伽藍中，語跋難陀釋子言：「大",
    "T22n1428_009:0624c27": "德！未曾有，是福德人。」問言：「以何事知我",
    "T22n1428_009:0624c28": "是福德人？」答言：「某甲居士持此線見與，",
    "T22n1428_009:0624c29": "言：『跋難陀釋子是我親友知識，為我織作",
    "T22n1428_009:0625a01": "如是如是衣與。』以是故知大德是福德人。」",
    "T22n1428_009:0625a02": "復問：「實爾不耶？」織師報言：「實爾。」跋難陀言：",
    "T22n1428_009:0625a03": "「若欲與我織衣者，廣大極好，堅緻織使任",
    "T22n1428_009:0625a04": "我受持。若不任我受持者，是所不須。」織師",
    "T22n1428_009:0625a05": "報言：「如大德所說，此線少，不得成衣。」跋",
    "T22n1428_009:0625a06": "難陀語言：「汝但織，我當更求線足之。」時",
    "T22n1428_009:0625a07": "跋難陀晨朝著衣持鉢，至居士家就座而",
    "T22n1428_009:0625a08": "坐，語居士婦言：「居士先持線與織師為",
    "T22n1428_009:0625a09": "我作衣，今線少不足。」時居士婦即持線",
    "T22n1428_009:0625a10": "箱置前，語言：「隨意多少取。」時跋難陀即恣",
    "T22n1428_009:0625a11": "意擇取好者，持往詣織師家語言：「我已得",
    "T22n1428_009:0625a12": "爾許線，可與我織成衣。」織師報言：「如大",
    "T22n1428_009:0625a13": "德今所作衣，與我價少。」跋難陀報言：「但與",
    "T22n1428_009:0625a14": "我織，我當更與汝價。」時織師成衣已，即送",
    "T22n1428_009:0625a15": "與居士婦。時居士從他處行還，問其婦言：",
    "T22n1428_009:0625a16": "「我前與織師線為跋難陀釋子作衣，今者",
    "T22n1428_009:0625a17": "成未耶？」其婦報言：「所織衣已成，今在此。」居",
    "T22n1428_009:0625a18": "士言：「持衣來看之。」即開箱出衣示，居士語",
    "T22n1428_009:0625a19": "婦言：「此衣非我先勅織衣。」婦報言：「此衣即",
    "T22n1428_009:0625a20": "是耶！」居士語言：「如先所與線教令織作",
    "T22n1428_009:0625a21": "衣，此衣非。」時婦即具說因緣。居士與婦共",
    "T22n1428_009:0625a22": "披衣看，時跋難陀釋子即來至居士家，問",
    "T22n1428_009:0625a23": "居士言：「先所與我織作衣，此衣是耶？」報言：",
    "T22n1428_009:0625a24": "「是。」語言：「若是者便可與我。」居士即譏嫌言：",
    "T22n1428_009:0625a25": "「沙門釋子受取無厭，不知慚愧，外自稱言：『我",
    "T22n1428_009:0625a26": "知正法。』如是何有正法？從人乞衣，施者雖",
    "T22n1428_009:0625a27": "無厭，而受者應知足，乃至屏處而不得語。」",
    "T22n1428_009:0625a28": "時乞食比丘聞是語已，嫌責跋難陀釋子",
    "T22n1428_009:0625a29": "言：「云何貪著從他乞衣耶？」嫌責已，還至僧",
    "T22n1428_009:0625b01": "伽藍中，以此因緣語諸比丘。諸比丘聞，其",
    "T22n1428_009:0625b02": "中有少欲知足、行頭陀、樂學戒、知慚愧者，",
    "T22n1428_009:0625b03": "嫌責跋難陀言：「云何貪著從他乞衣？」諸比",
    "T22n1428_009:0625b04": "丘往世尊所，頭面禮足在一面坐，以此因",
    "T22n1428_009:0625b05": "緣具白世尊。世尊爾時以此因緣集比丘",
    "T22n1428_009:0625b06": "僧，呵責跋難陀言：「汝所為非，非威儀、非",
    "T22n1428_009:0625b07": "沙門法、非淨行、非隨順行，所不應為。云",
    "T22n1428_009:0625b08": "何貪著從他乞衣？」以無數方便呵責已，告",
    "T22n1428_009:0625b09": "諸比丘：「此癡人！多種有漏處，最初犯戒。自今",
    "T22n1428_009:0625b10": "已去與諸比丘結戒，集十句義乃至正法",
    "T22n1428_009:0625b11": "久住，欲說戒者當如是說：若比丘，若居士、",
    "T22n1428_009:0625b12": "居士婦使織師為比丘織作衣，彼比丘便",
    "T22n1428_009:0625b13": "往其家語織師言：『汝知不？此衣為我作，",
    "T22n1428_009:0625b14": "好織令廣長堅緻，我當多少與汝價。』彼比",
    "T22n1428_009:0625b15": "丘與價下至一食直，若得衣，尼薩耆波逸提。」",
    "T22n1428_009:0625b16": "如是世尊與比丘結戒。時諸居士自恣請與",
    "T22n1428_009:0625b17": "比丘衣：「大德須何等衣耶？」諸比丘疑不敢",
    "T22n1428_009:0625b18": "答。佛言：「若先自恣請與衣，應隨意答。」若居",
    "T22n1428_009:0625b19": "士欲與比丘貴價衣，然比丘少欲知足、欲",
    "T22n1428_009:0625b20": "得不如者，疑不敢索。佛言：「自今已去，聽少",
    "T22n1428_009:0625b21": "欲知足索不如者隨意答。自今已去當如",
    "T22n1428_009:0625b22": "是說戒：若比丘，居士、居士婦使織師為比",
    "T22n1428_009:0625b23": "丘織作衣，彼比丘先不受自恣請，便往織",
    "T22n1428_009:0625b24": "師所語言：『此衣為我作，與我極好織，令廣",
    "T22n1428_009:0625b25": "大堅緻，我當少多與汝價。』是比丘與價乃",
    "T22n1428_009:0625b26": "至一食直，若得衣，尼薩耆波逸提。」比丘義如",
    "T22n1428_009:0625b27": "上。居士、居士婦如上。衣者，十種衣，如上。求",
    "T22n1428_009:0625b28": "者，有二種，如上。若比丘，先不受自恣請便",
    "T22n1428_009:0625b29": "往求衣，若得者，尼薩耆波逸提；不得衣者，",
    "T22n1428_009:0625c01": "突吉羅。此尼薩耆當捨與僧、若眾多人、若",
    "T22n1428_009:0625c02": "一人，不得別眾捨。若捨不成捨，突吉羅。捨",
    "T22n1428_009:0625c03": "時應往僧中，偏露右肩、脫革屣、向上座",
    "T22n1428_009:0625c04": "禮、右膝著地，合掌作如是白：「大德僧聽！我",
    "T22n1428_009:0625c05": "某甲比丘，先不受自恣請便往求得好衣，",
    "T22n1428_009:0625c06": "犯捨墮，今捨與僧。」捨已當懺悔。前受懺人",
    "T22n1428_009:0625c07": "當作如是白：「大德僧聽！此某甲比丘，先不",
    "T22n1428_009:0625c08": "受自恣請便往求得好衣，犯捨墮，今捨與",
    "T22n1428_009:0625c09": "僧。若僧時到僧忍聽，我受此比丘懺。白如",
    "T22n1428_009:0625c10": "是。」作是白已，然後受懺。當語彼人言：",
    "T22n1428_009:0625c11": "「自責汝心。」彼比丘報言：「爾。」僧即應還彼比",
    "T22n1428_009:0625c12": "丘衣，白二羯磨如是與。僧中當差堪能羯",
    "T22n1428_009:0625c13": "磨人如上，作如是白：「大德僧聽！此某甲比",
    "T22n1428_009:0625c14": "丘，先不受自恣請便往求得好衣，犯捨墮，",
    "T22n1428_009:0625c15": "今捨與僧。若僧時到僧忍聽，僧今還此比丘",
    "T22n1428_009:0625c16": "衣。白如是。」「大德僧聽！此某甲比丘，先不受自",
    "T22n1428_009:0625c17": "恣請便往求得好衣，犯捨墮，今捨與僧。僧",
    "T22n1428_009:0625c18": "今還此某甲比丘衣。誰諸長老忍僧還此比",
    "T22n1428_009:0625c19": "丘衣者默然，誰不忍者說。」「僧已忍還此比",
    "T22n1428_009:0625c20": "丘衣竟，僧忍，默然故，是事如是持。」彼比丘",
    "T22n1428_009:0625c21": "僧中捨衣竟，不還者，突吉羅。若有人教言：",
    "T22n1428_009:0625c22": "「莫還。」者，突吉羅。若轉作淨施、若遣與人、",
    "T22n1428_009:0625c23": "若自作三衣、若作波利迦羅衣、若故壞、若",
    "T22n1428_009:0625c24": "燒、若作非衣、若數數著，一切突吉羅。比丘",
    "T22n1428_009:0625c25": "尼，尼薩耆波逸提；式叉摩那、沙彌、沙彌尼，突",
    "T22n1428_009:0625c26": "吉羅。是謂為犯。不犯者，先受自恣請往求",
    "T22n1428_009:0625c27": "知足減少求，若從親里索、從出家人索、",
    "T22n1428_009:0625c28": "或為他、或他為己、或不索而得者，不犯。",
    "T22n1428_009:0625c29": "不犯者，最初未制戒，癡狂、心亂、痛惱所纏。",
    "T22n1428_009:0626a01": "(二十四竟)",
    "T22n1428_009:0626a02": "爾時佛在舍衛國祇樹給孤獨園。時尊者",
    "T22n1428_009:0626a03": "難陀弟子善能勸化，跋難陀語言：「汝今與",
    "T22n1428_009:0626a04": "我共人間行，當與汝衣。」答言：「可爾。」跋難陀",
    "T22n1428_009:0626a05": "即先與衣，餘比丘語言：「汝以何事共跋難",
    "T22n1428_009:0626a06": "陀人間行？跋難陀癡人，不知誦戒、不知",
    "T22n1428_009:0626a07": "說戒、不知布薩、不知布薩羯磨。」彼比丘即",
    "T22n1428_009:0626a08": "答言：「實爾者我不復隨行。」後餘時跋難陀",
    "T22n1428_009:0626a09": "語言：「可共人間行。」即答言：「汝自去，我不",
    "T22n1428_009:0626a10": "能隨汝去。」跋難陀語言：「我先所以與汝衣，",
    "T22n1428_009:0626a11": "欲共人間行。汝今不欲去，還我衣來。」比丘",
    "T22n1428_009:0626a12": "語言：「以見與衣，不復相還。」時跋難陀[真/心]",
    "T22n1428_009:0626a13": "恚，即前強奪衣取，比丘高聲言：「莫爾！莫",
    "T22n1428_009:0626a14": "爾！」比房諸比丘聞聲盡來集聚，問此比丘",
    "T22n1428_009:0626a15": "言：「汝何以高聲大喚？」時比丘以此因緣具",
    "T22n1428_009:0626a16": "向諸比丘說。諸比丘聞，其中有少欲知足、",
    "T22n1428_009:0626a17": "行頭陀、樂學戒、知慚愧者，嫌責跋難陀",
    "T22n1428_009:0626a18": "言：「云何與比丘衣，[真/心]恚還奪取耶？」嫌責已",
    "T22n1428_009:0626a19": "往至世尊所，頭面禮足在一面坐，以此因",
    "T22n1428_009:0626a20": "緣具白世尊。世尊爾時集比丘僧，呵責",
    "T22n1428_009:0626a21": "跋難陀：「汝所為非，非威儀、非沙門法、非",
    "T22n1428_009:0626a22": "淨行、非隨順行，所不應為。云何[真/心]恚還奪",
    "T22n1428_009:0626a23": "他衣？」以無數方便呵責已，告諸比丘：「此癡",
    "T22n1428_009:0626a24": "人！多種有漏處，最初犯戒。自今已去與比丘",
    "T22n1428_009:0626a25": "結戒，集十句義乃至正法久住，欲說戒者",
    "T22n1428_009:0626a26": "當如是說：若比丘先與比丘衣，後[真/心]恚，若",
    "T22n1428_009:0626a27": "自奪、若教人奪取，還我衣來不與汝。",
    "T22n1428_009:0626a28": "若比丘還衣，彼取衣者尼薩耆波逸提。」",
    "T22n1428_009:0626a29": "比丘義如上。衣者，十種衣，如上。若比丘先",
    "T22n1428_009:0626b01": "與比丘衣，後[真/心]恚，若自奪、若教人奪取藏",
    "T22n1428_009:0626b02": "舉者，尼薩耆波逸提；若奪而不藏舉者，突吉",
    "T22n1428_009:0626b03": "羅。若著樹上、牆上、籬上、橛上、龍牙橛上、衣架",
    "T22n1428_009:0626b04": "上、若繩床、木床上、若小褥、大褥上、若枕上、若",
    "T22n1428_009:0626b05": "地敷上，若取離處，尼薩耆波逸提，取不離",
    "T22n1428_009:0626b06": "處者，突吉羅。此尼薩耆應捨與僧、若眾多",
    "T22n1428_009:0626b07": "人、若一人，不得別眾捨。若捨不成捨，突吉",
    "T22n1428_009:0626b08": "羅。捨與僧時應往僧中，徧露右肩、脫革",
    "T22n1428_009:0626b09": "屣、向上座禮、右膝著地，合掌作如是白：「大",
    "T22n1428_009:0626b10": "德僧聽！我某甲比丘與比丘衣已，後[真/心]恚還",
    "T22n1428_009:0626b11": "奪取，犯捨墮，今捨與僧。」捨已當懺悔。前受",
    "T22n1428_009:0626b12": "懺人當作如是白：「大德僧聽！此某甲比丘",
    "T22n1428_009:0626b13": "與比丘衣已，後悔[真/心]恚還奪取，犯捨墮，今捨",
    "T22n1428_009:0626b14": "與僧。若僧時到僧忍聽，我受此比丘懺。白如",
    "T22n1428_009:0626b15": "是。」作是白已，然後受懺。當語彼人言：「自",
    "T22n1428_009:0626b16": "責汝心。」比丘答言：「爾。」僧即應還彼比丘衣，",
    "T22n1428_009:0626b17": "作白二羯磨，應如是與。眾中當差堪能羯",
    "T22n1428_009:0626b18": "磨人如上，作如是白：「大德僧聽！此某甲比",
    "T22n1428_009:0626b19": "丘與比丘衣已，後[真/心]恚還奪取，犯捨墮，今捨",
    "T22n1428_009:0626b20": "與僧。若僧時到僧忍聽，僧今還此某甲比丘",
    "T22n1428_009:0626b21": "衣。白如是。」「大德僧聽！此某甲比丘與比丘",
    "T22n1428_009:0626b22": "衣已，後[真/心]恚還奪取，犯捨墮，今捨與僧。僧",
    "T22n1428_009:0626b23": "今還此某甲比丘衣。誰諸長老忍僧還此某",
    "T22n1428_009:0626b24": "甲比丘衣者默然，誰不忍者說。」「僧已忍還",
    "T22n1428_009:0626b25": "此某甲比丘衣竟，僧忍，默然故，是事如是",
    "T22n1428_009:0626b26": "持。」若僧中捨衣竟，不還者，突吉羅。若有人教",
    "T22n1428_009:0626b27": "言：「莫還。」者，突吉羅。若轉作淨施、若自作三",
    "T22n1428_009:0626b28": "衣、若遣與人、若作波利迦羅衣、若故壞、若",
    "T22n1428_009:0626b29": "燒、若作非衣、若數數著，一切突吉羅。比丘",
    "T22n1428_009:0626c01": "尼，尼薩耆波逸提；式叉摩那、沙彌、沙彌尼，突",
    "T22n1428_009:0626c02": "吉羅。是謂為犯。不犯者，不[真/心]恚言：「我悔，不",
    "T22n1428_009:0626c03": "與汝衣，還我衣來。」若彼人亦知其人心悔，",
    "T22n1428_009:0626c04": "即還衣。若餘人語言：「此比丘欲悔，還他衣。」",
    "T22n1428_009:0626c05": "若借他衣著，他著無道理，還奪取，不犯。若",
    "T22n1428_009:0626c06": "恐失衣、若恐壞、若彼人破戒、破見、破威儀，",
    "T22n1428_009:0626c07": "若被舉、若滅擯、若應滅擯，若為此事命難、梵",
    "T22n1428_009:0626c08": "行難，如是一切奪取不藏舉，不犯。不犯者，",
    "T22n1428_009:0626c09": "最初未制戒，癡狂、心亂、痛惱所纏。(二十五竟)◎",
    "T22n1428_009:0626c10": "四分律卷第九"
}