{
    "T37n1764_008:0815c10": "涅槃義記卷第八",
    "T37n1764_008:0815c12": "隋淨影寺沙門釋慧遠述",
    "T37n1764_008:0815c13": "自下第二明貪緣生非是本有。通脫說之。於",
    "T37n1764_008:0815c14": "中有三。一略明貪脫從緣集生非是本有。二",
    "T37n1764_008:0815c15": "從緣生貪從緣脫貪廣辯其相。三以是義故",
    "T37n1764_008:0815c16": "諸佛菩薩不定說下總以結之。前中初先開",
    "T37n1764_008:0815c17": "列二門。終不定說心有淨性是其一門。及不",
    "T37n1764_008:0815c18": "淨性復為一門。次總釋之。淨不淨性無住處",
    "T37n1764_008:0815c19": "故不作定說。下別釋之。從緣生貪故說非無",
    "T37n1764_008:0815c20": "明無淨性。本無貪性故說非有明無染性。廣",
    "T37n1764_008:0815c21": "中初先開列兩門。從緣生貪則為一門明無",
    "T37n1764_008:0815c22": "淨性。從緣心脫復為一門明無染性。次列",
    "T37n1764_008:0815c23": "二緣。先標後列。隨於生死是其染緣。隨大",
    "T37n1764_008:0815c24": "涅槃是其淨緣。下約二緣對貪明脫四門辯",
    "T37n1764_008:0815c25": "之。先列後解。",
    "T37n1764_008:0815c26": "於初門中先問後釋。此門偏就凡夫說之。若",
    "T37n1764_008:0815c27": "凡未斷修習貪心如是之人共貪生滅就起",
    "T37n1764_008:0815c28": "者說。現起貪欲名為修習。一切生下就成者",
    "T37n1764_008:0815c29": "說。於中初法次喻後合。下重釋之。法中一切",
    "T37n1764_008:0816a01": "不斷貪心共生滅者。有人雖復得定伏貪而",
    "T37n1764_008:0816a02": "未斷除。使性在心故共生滅。次以喻顯。欲界",
    "T37n1764_008:0816a03": "眾生一切皆有初地味者此名初禪。以為初",
    "T37n1764_008:0816a04": "地。禪有三種。一者淨禪。所謂上界有漏淨心。",
    "T37n1764_008:0816a05": "二無漏禪。諦理之靜。三者味禪。分別有三。一",
    "T37n1764_008:0816a06": "就通以論。初禪地中一切煩惱通名味禪。味",
    "T37n1764_008:0816a07": "著境界故名為味。禪地法故說之為禪。二偏",
    "T37n1764_008:0816a08": "就愛說。愛心著境與定相似說為味禪。三正",
    "T37n1764_008:0816a09": "論體。為上界中煩惱心邊相應定數是味禪",
    "T37n1764_008:0816a10": "體。故雜心云。味為愛相應。味禪如是。此之",
    "T37n1764_008:0816a11": "味禪欲界眾生皆具有之。一切染法味斷已",
    "T37n1764_008:0816a12": "來在下其必成就上故。問曰。何故偏說味禪。",
    "T37n1764_008:0816a13": "淨及無漏修習方有。不同味定身在下地於",
    "T37n1764_008:0816a14": "上地中未斷之處性常成就。故取為喻。問曰。",
    "T37n1764_008:0816a15": "味禪下皆成上。以何義故偏說初地。且舉初",
    "T37n1764_008:0816a16": "地餘類可知故略不論。又問何故偏說欲界",
    "T37n1764_008:0816a17": "眾生皆有。欲界眾生望初地味未起而有。似",
    "T37n1764_008:0816a18": "彼貪欲不起而有。故偏舉之。在初禪者現起",
    "T37n1764_008:0816a19": "說有理在易知何待言論。二禪已上不成下",
    "T37n1764_008:0816a20": "味為是不說。若修不修常成就者顯前皆有。",
    "T37n1764_008:0816a21": "遇緣得者顯前成就。言因緣下顯前緣相。次",
    "T37n1764_008:0816a22": "合後釋。文皆可知。次釋第二。先問後解。此",
    "T37n1764_008:0816a23": "門約就三人釋之。一就聲聞外凡中說。有緣",
    "T37n1764_008:0816a24": "生貪骨觀治之名不共滅。此望起惑。若望使",
    "T37n1764_008:0816a25": "性。骨觀不除猶與貪滅。二就聲聞內凡上說。",
    "T37n1764_008:0816a26": "煖等已上未證四果有緣生貪。證果時滅。向",
    "T37n1764_008:0816a27": "中亦滅就顯說果。三就不動菩薩釋之。得不",
    "T37n1764_008:0816a28": "動時心共貪生不共貪滅。從前七地入八地",
    "T37n1764_008:0816a29": "時名得不動。前七地中有。愛佛心名共貪生。",
    "T37n1764_008:0816b01": "八地捨之名不共滅。故地經云。佛心菩提心",
    "T37n1764_008:0816b02": "涅槃心等一切不行。況世間心。次釋第三。",
    "T37n1764_008:0816b03": "先問後解。此門唯就菩薩釋之。自無貪愛名",
    "T37n1764_008:0816b04": "不共生。隨他現起名共貪滅。次釋第四。先",
    "T37n1764_008:0816b05": "問後解。此門約就四人釋之。一就羅漢。二就",
    "T37n1764_008:0816b06": "辟支。三就如來。四除不動就餘菩薩。何故如",
    "T37n1764_008:0816b07": "是十地菩薩分為三階。初至七地功用之位合",
    "T37n1764_008:0816b08": "為一階。惡貪為過。善貪為治。未說為患。於此",
    "T37n1764_008:0816b09": "位中不善之貪一向不行。故不共生亦不共",
    "T37n1764_008:0816b10": "滅。善貪非患故不說之。八地菩薩獨為一階。",
    "T37n1764_008:0816b11": "善貪為患。無貪為治。於此位中始背。善貪未",
    "T37n1764_008:0816b12": "能捨離名共貪生。終能除盡名不共滅。非是",
    "T37n1764_008:0816b13": "一向不共生滅故今除之。九地已上合為一",
    "T37n1764_008:0816b14": "階。望彼善貪一向全無。是故說為不共生滅。",
    "T37n1764_008:0816b15": "以有是義故除不動。其餘菩薩悉皆名為不",
    "T37n1764_008:0816b16": "共生滅。前略次廣以是義下第三總結。以",
    "T37n1764_008:0816b17": "是義故不決定說心有淨性及不淨性。自下",
    "T37n1764_008:0816b18": "第二對前德王本無之執明非本無。真識之",
    "T37n1764_008:0816b19": "心本為惑覆。非先無染。而不與彼貪結等合。",
    "T37n1764_008:0816b20": "非本無淨。本有染故所以可脫。文中有二。一",
    "T37n1764_008:0816b21": "就凡時明心相染而體性淨。二諸佛菩薩永",
    "T37n1764_008:0816b22": "破貪下約就前義明有解脫。前中初法次喻",
    "T37n1764_008:0816b23": "後合。准喻法中文少不足。若具應言是心雖",
    "T37n1764_008:0816b24": "為貪欲瞋癡之所覆蔽而不與彼貪結等合。",
    "T37n1764_008:0816b25": "文中直明不合便罷。被覆不論。喻中初言為",
    "T37n1764_008:0816b26": "烟等覆是以不見喻前所少。日月喻於真心",
    "T37n1764_008:0816b27": "之體。烟等喻於貪等諸結。日月雖明而為烟",
    "T37n1764_008:0816b28": "雲塵霧等覆。真心如是性雖清淨而為惑覆。",
    "T37n1764_008:0816b29": "雖不見下喻前不與貪結等合。烟雲塵霧及",
    "T37n1764_008:0816c01": "修羅手是其五翳。下合顯法。心亦如是以因",
    "T37n1764_008:0816c02": "緣故生於貪結合前日月為烟等覆。眾生雖",
    "T37n1764_008:0816c03": "下合上日月不與翳合。於中初先正明不合。",
    "T37n1764_008:0816c04": "若是下釋。貪即貪性明妄異真。不貪即是不",
    "T37n1764_008:0816c05": "貪性者明真異妄。不貪之心不能作貪真不",
    "T37n1764_008:0816c06": "作妄。貪結之心不能不貪妄不作真。以是下",
    "T37n1764_008:0816c07": "結。此義猶是勝鬘經中自性淨心不染而染",
    "T37n1764_008:0816c08": "染而不染。此初段竟。諸佛菩薩永破貪等",
    "T37n1764_008:0816c09": "約就前義明有解脫。自下第三對上德王不",
    "T37n1764_008:0816c10": "定之難明非不定。從惡因緣心則定縛。從善",
    "T37n1764_008:0816c11": "因緣心定解脫。故非不定。於中初先開列兩",
    "T37n1764_008:0816c12": "門。一切眾生從緣生貪是定縛門。從緣心脫",
    "T37n1764_008:0816c13": "是定解門。下廣釋之。先解初門。初別後結。別",
    "T37n1764_008:0816c14": "中有六。一為魔縛。二五欲縛。三倒見縛。四有",
    "T37n1764_008:0816c15": "見縛。五我見縛。六邪業縛。初中先喻。喻中",
    "T37n1764_008:0816c16": "有四。一法位差別喻。雪山通喻三界出道。人",
    "T37n1764_008:0816c17": "喻諸魔。獼猴喻凡。懸峻之處人與獼猴不能",
    "T37n1764_008:0816c18": "行者喻出世道魔及餘凡不能行也。或復有",
    "T37n1764_008:0816c19": "處獼猴能行人不能者喻上二界餘凡能到魔",
    "T37n1764_008:0816c20": "不能至。或復有處二俱能者喻欲界地魔及",
    "T37n1764_008:0816c21": "餘凡皆能行也。舉此為取□□住處。就之以",
    "T37n1764_008:0816c22": "顯魔能惑凡。二諸魔惑凡喻。人與獼猴能",
    "T37n1764_008:0816c23": "行處者牒前第三。獵師以膠置案上者以五",
    "T37n1764_008:0816c24": "欲膠置於人天之案上也。捕獼猴者用惑凡",
    "T37n1764_008:0816c25": "也。問曰。五欲眾生業果何關魔事。說魔以欲",
    "T37n1764_008:0816c26": "置人天案此非一切。今此且舉魔所作者。如",
    "T37n1764_008:0816c27": "魔將女惑持世等。三凡夫被惑喻。獼猴癡故",
    "T37n1764_008:0816c28": "往手觸者。五根之中多先以眼視其色也。觸",
    "T37n1764_008:0816c29": "已粘者見生愛也。言欲脫者五根取境互相",
    "T37n1764_008:0817a01": "易代名為欲脫。非欲解脫。觸境皆貪斯名粘",
    "T37n1764_008:0817a02": "著。如是五處悉無脫者於五根中皆生著也。",
    "T37n1764_008:0817a03": "四為魔攝持喻。獵師杖貫負還家者邪法之",
    "T37n1764_008:0817a04": "杖入心名貫。攝為魔民名負還家。下次合",
    "T37n1764_008:0817a05": "之。文別有五。初言嶮者喻佛菩薩所得正道",
    "T37n1764_008:0817a06": "合初段中懸峻之處。二獼猴者喻諸凡下合",
    "T37n1764_008:0817a07": "第二段。向前說言人與獼猴能行處者獵師",
    "T37n1764_008:0817a08": "粘膠置之案上故今合之。獼猴喻凡。獵師喻",
    "T37n1764_008:0817a09": "魔。黐膠喻於貪欲境界。文中略故但言喻貪。",
    "T37n1764_008:0817a10": "三人與獼猴俱不能下重合初段。四凡夫之",
    "T37n1764_008:0817a11": "人五欲縛下合第三段觸皆被粘悉無得脫。",
    "T37n1764_008:0817a12": "五令魔波旬自在將下合第四段杖貫負歸。",
    "T37n1764_008:0817a13": "先合後帖。上來魔縛。如國王下是其第二",
    "T37n1764_008:0817a14": "為五欲縛。得失相顯。先喻。次合。後重辯之。",
    "T37n1764_008:0817a15": "云何名為繫屬魔下是其第三為倒見縛。先",
    "T37n1764_008:0817a16": "問。次辯。後總結之。復次若見諸法真下是",
    "T37n1764_008:0817a17": "其第四為有見縛。有見猶是法著我心。先辯",
    "T37n1764_008:0817a18": "後結。復次若見我是色下是其第五為我見",
    "T37n1764_008:0817a19": "縛。此乃宣說二十身見為我見矣。先辯後結。",
    "T37n1764_008:0817a20": "我聲聞下是其第六為邪業縛。初辯後結。",
    "T37n1764_008:0817a21": "辯中初言離十二部修外典籍明無正解。不",
    "T37n1764_008:0817a22": "解出家寂滅業等明無正行。上來六門廣明",
    "T37n1764_008:0817a23": "被縛。以是因緣心共貪等總結顯過。下次廣",
    "T37n1764_008:0817a24": "上。從緣解脫亦非不淨是故我說心得解脫",
    "T37n1764_008:0817a25": "總以標舉。次別顯之。前六縛中但翻後門。若",
    "T37n1764_008:0817a26": "不受等明其行正。為涅槃等彰其解正。當知",
    "T37n1764_008:0817a27": "是下總以結嘆。是名第八總以結之。第九",
    "T37n1764_008:0817a28": "德中初問。次辯。後總結之。辯中具以五德為",
    "T37n1764_008:0817a29": "體。初先總舉。次列。後釋。下嘆其能。菩薩修",
    "T37n1764_008:0817b01": "經初發五事是總舉也。於十德中後四勝進",
    "T37n1764_008:0817b02": "勝中初一修習對治。次一明其對治成就。次",
    "T37n1764_008:0817b03": "一明其正道修習正道成就。此德是其修習",
    "T37n1764_008:0817b04": "正道。望後道成說以為初。是故名為初發五",
    "T37n1764_008:0817b05": "事。次列五名。先徵後列。信者是其攝行方便。",
    "T37n1764_008:0817b06": "於法決定故名為信。後四正行。前二攝福。為",
    "T37n1764_008:0817b07": "善不曲名為直心。防過不作說之為戒。後二",
    "T37n1764_008:0817b08": "攝智。親師求法名近善友。聞法博受故曰多",
    "T37n1764_008:0817b09": "聞。下廣釋之。信中初問次解後結。辯中有",
    "T37n1764_008:0817b10": "三。一對境辯信。二若沙門下嘆以顯勝。三雖",
    "T37n1764_008:0817b11": "有下明信離相。初中先辯。後總結之。辯中有",
    "T37n1764_008:0817b12": "八。如地持說。信佛法僧即以為三。信佛菩薩",
    "T37n1764_008:0817b13": "神通之力通前為四。信因及果通前為五。信",
    "T37n1764_008:0817b14": "真實義通前為七。謂信菩提有大義利。信得",
    "T37n1764_008:0817b15": "方便通前為八。謂信菩薩所修學道。今此所",
    "T37n1764_008:0817b16": "說與彼地持大同少異。信於三寶是彼初三。",
    "T37n1764_008:0817b17": "施有果報是彼第五。信因信果信二諦者是",
    "T37n1764_008:0817b18": "彼第六。信真實義信一乘道為生分三。彼中",
    "T37n1764_008:0817b19": "略無。亦可此言即是彼中信佛菩薩神通力",
    "T37n1764_008:0817b20": "也。分一為三是說自在。亦名神力。信第一義",
    "T37n1764_008:0817b21": "是彼第七信得義也。無上菩提義利中極名",
    "T37n1764_008:0817b22": "第一義。非是理義。理義是前二諦中收。信善",
    "T37n1764_008:0817b23": "方便是彼第八得方便也。自下第二嘆以顯",
    "T37n1764_008:0817b24": "勝。若沙門等所不能壞嘆其信堅。得聖人性",
    "T37n1764_008:0817b25": "嘆信所成。有此信者堪為佛種名聖人性。修",
    "T37n1764_008:0817b26": "行施等得近涅槃不墮生死嘆信利益。能離",
    "T37n1764_008:0817b27": "生死近大涅槃。初就施論。後類戒等。是名下",
    "T37n1764_008:0817b28": "結。自下第三明信離相證實以成。故雖有",
    "T37n1764_008:0817b29": "信而亦不見我有此信。是為初事總以結之。",
    "T37n1764_008:0817c01": "次釋直心。文別有二。一就外化明其直心。二",
    "T37n1764_008:0817c02": "復次云何質直心下就自利行以明直心。前",
    "T37n1764_008:0817c03": "中先問次辯後結。辯中初論。德王白下問答",
    "T37n1764_008:0817c04": "重顯。前正論中文別有二。一明菩薩正直不",
    "T37n1764_008:0817c05": "曲。二雖見下明心雖直而巧隨物不同世人",
    "T37n1764_008:0817c06": "愚直惱他。前中於生作質直者明修直心。一",
    "T37n1764_008:0817c07": "切生下明離曲心。一切眾生遇緣生曲舉凡",
    "T37n1764_008:0817c08": "顯聖。菩薩不下辯聖異凡。菩薩不爾正明異",
    "T37n1764_008:0817c09": "凡。何以下釋。善解諸法悉因緣者解知邪曲",
    "T37n1764_008:0817c10": "是生死緣。巧隨物中初明菩薩見惡不說。何",
    "T37n1764_008:0817c11": "以下釋。後明菩薩見善讚嘆。云何下釋。先出",
    "T37n1764_008:0817c12": "善體。後顯讚意。為令眾生聞性發心。下重顯",
    "T37n1764_008:0817c13": "前讚性令人發心之義德生先難。難意如何。",
    "T37n1764_008:0817c14": "明有佛性自然得佛何假讚嘆。文中初言如",
    "T37n1764_008:0817c15": "佛所說菩薩讚性令生發心是義不然牒以直",
    "T37n1764_008:0817c16": "非。何以故下廣釋顯非。先徵非意。下對辯之。",
    "T37n1764_008:0817c17": "辯中先牒上三病人。若言遇已下就所牒中",
    "T37n1764_008:0817c18": "將上類下明皆自得不假嘆性。就牒前中有",
    "T37n1764_008:0817c19": "喻有合。今先牒喻。如來初開涅槃經時說有",
    "T37n1764_008:0817c20": "三種總以標舉。如來向前現病品中說有三",
    "T37n1764_008:0817c21": "人。故今指彼為初開時。說學行中彼為始也。",
    "T37n1764_008:0817c22": "下別牒之。一切眾生亦如是下牒上合文。眾",
    "T37n1764_008:0817c23": "生如是是總合也餘是別合。先合中人。次下",
    "T37n1764_008:0817c24": "後上。何故與前所說不次迴上在後。欲約設",
    "T37n1764_008:0817c25": "難故不同前。下就設難。初言遇與不遇悉發",
    "T37n1764_008:0817c26": "如來云何說言讚性令生發心。就前所牒上",
    "T37n1764_008:0817c27": "人設難。若過不過。悉不發下就前所牒下人",
    "T37n1764_008:0817c28": "設難。執上類下明皆自得不假讚性。於中難",
    "T37n1764_008:0817c29": "辭有六復次。相從為四。難辭六者。一明闡提",
    "T37n1764_008:0818a01": "有性得佛。難破佛說不作佛義。二如說何等名",
    "T37n1764_008:0818a02": "為一闡提下明一闡提性善不斷。難破佛說斷",
    "T37n1764_008:0818a03": "善根義。三如佛昔說十二部下明其闡提性善",
    "T37n1764_008:0818a04": "常在。難破佛說入地獄義。四佛性不斷非闡提",
    "T37n1764_008:0818a05": "下明性不斷。難破斷善作闡提義。五若因佛",
    "T37n1764_008:0818a06": "性發菩提下明有佛性自然向佛。難責如來",
    "T37n1764_008:0818a07": "為說法義。六從佛說因果性下明其因中定",
    "T37n1764_008:0818a08": "有果性能得菩提。難破佛說因無果義。相從",
    "T37n1764_008:0818a09": "四者。第四一難與第二同。第五一難與初難同。",
    "T37n1764_008:0818a10": "故下無答。宜審記知。就初難中名遇不遇。",
    "T37n1764_008:0818a11": "悉不能發是義不然牒以直非。何以下釋。如",
    "T37n1764_008:0818a12": "是之人當得菩提略釋顯非。第二難中初牒",
    "T37n1764_008:0818a13": "如來斷善之言直非不然。何以下釋。不斷佛",
    "T37n1764_008:0818a14": "性略釋顯非。性理不斷云何說斷重釋顯非。第",
    "T37n1764_008:0818a15": "三難中先牒向前初功德中所說二善常列",
    "T37n1764_008:0818a16": "其名字。下就設難。無常可斷可墮地獄。常善",
    "T37n1764_008:0818a17": "不斷何故不遮。第四難中佛性不斷非一闡",
    "T37n1764_008:0818a18": "提自立道理。如來何故說言闡提非破佛語。",
    "T37n1764_008:0818a19": "第五難中若因佛性發菩提者直舉道理。何",
    "T37n1764_008:0818a20": "故為說十二部經責佛為說。譬如已下廣明",
    "T37n1764_008:0818a21": "有性自然得佛成說不應。有兩復次。前中先",
    "T37n1764_008:0818a22": "喻。後合顯法。菩提之心亦如是者明諸眾生",
    "T37n1764_008:0818a23": "但一發心佛性力故自然得佛如河赴海。不",
    "T37n1764_008:0818a24": "假如來為說方得。後中先喻下合可知。第",
    "T37n1764_008:0818a25": "六難中先牒直非。如佛所說因中果性非有",
    "T37n1764_008:0818a26": "無者是義不然。何以下釋。先徵後辯。初就譬",
    "T37n1764_008:0818a27": "喻明因有果成佛不然。以是下結。下佛答",
    "T37n1764_008:0818a28": "之。先嘆後釋。嘆中初言善哉總嘆。有二下別。",
    "T37n1764_008:0818a29": "先嘆問益希中汎舉六種二人明皆希有。為",
    "T37n1764_008:0818b01": "取第六舉餘類之。益中轉法顯正之益。枯十",
    "T37n1764_008:0818b02": "二等破生死益。能與魔下摧邪之益。下釋難",
    "T37n1764_008:0818b03": "辭。釋意如何。如中品人值友聞法則能發心。",
    "T37n1764_008:0818b04": "不值不聞則不能發。我就此人說讚佛性令",
    "T37n1764_008:0818b05": "其發心。不為上下。文中有四。一辯釋三喻。二",
    "T37n1764_008:0818b06": "約顯法。三一闡提亦得已下釋去難辭。四結已",
    "T37n1764_008:0818b07": "須讚。初段可知。第二段中約喻顯法。上品人",
    "T37n1764_008:0818b08": "上難辭即遣。我為中人說讚佛性令生發心。",
    "T37n1764_008:0818b09": "何得就上難我不須。文顯可知。第三段中",
    "T37n1764_008:0818b10": "釋去向前下人上難。難辭有六。佛但釋四。第",
    "T37n1764_008:0818b11": "四一難同於第二。第五一難同於第一。故無",
    "T37n1764_008:0818b12": "別釋。解初難中明闡提人亦有得佛不得佛",
    "T37n1764_008:0818b13": "義。捨闡提心即便得佛。不捨不得。不得說言",
    "T37n1764_008:0818b14": "一向定得。於中先明闡提亦得。所以下釋。發",
    "T37n1764_008:0818b15": "菩提心非闡提故。下明不得。以何緣故說闡",
    "T37n1764_008:0818b16": "提得徵前德王說得之言。實不得者正明不",
    "T37n1764_008:0818b17": "得。如命盡下喻顯不得。闡名信下釋第二難。",
    "T37n1764_008:0818b18": "於中文別有八復次。辯義唯二。一明佛性不",
    "T37n1764_008:0818b19": "斷所由。不入所斷善根中故。二明斷善為闡",
    "T37n1764_008:0818b20": "提義斷絕餘善名闡提故。八復次中前六可",
    "T37n1764_008:0818b21": "解。第七番中初明闡提斷無常善名一闡提。",
    "T37n1764_008:0818b22": "後明佛性不同所斷。佛性是常不同無常為",
    "T37n1764_008:0818b23": "是不斷。非善不善不同前善為是不斷。於中",
    "T37n1764_008:0818b24": "初明非善不善。何以下釋。先解非善。後釋非",
    "T37n1764_008:0818b25": "不。第八番中又善法者生已得故明相異性。",
    "T37n1764_008:0818b26": "性非生得辯性異相。以斷生得名一闡提就相",
    "T37n1764_008:0818b27": "論斷。何者是其生得善乎。信等五根宿習令",
    "T37n1764_008:0818b28": "成。生便得之名生得善。以何義故偏斷此善",
    "T37n1764_008:0818b29": "名一闡提。方便之善前已說故。斷善根時先",
    "T37n1764_008:0818c01": "起方便邪思惟心。後起九品重惡邪見正斷",
    "T37n1764_008:0818c02": "善根。前方便心斷方便善。後九重邪斷生得",
    "T37n1764_008:0818c03": "善。前第二句就始為言說斷方便。此就後說",
    "T37n1764_008:0818c04": "論斷生得。下次解釋第三句難。如汝所言闡",
    "T37n1764_008:0818c05": "提有性何故不遮地獄之罪牒其難辭。下對",
    "T37n1764_008:0818c06": "釋之。明闡提中無有佛性故不能遮三惡道",
    "T37n1764_008:0818c07": "苦。是義云何。果性能遮三惡道苦。因性不能。",
    "T37n1764_008:0818c08": "闡提有因未有果性為是不遮。文中初明闡",
    "T37n1764_008:0818c09": "提無性。闡提無性云何遮下彰其不遮。前中",
    "T37n1764_008:0818c10": "闡提無有佛性法說明無。如王下喻。喻有八",
    "T37n1764_008:0818c11": "句。一眾性聞性喻。王喻眾生。箜篌喻身。聲喻",
    "T37n1764_008:0818c12": "佛性。性淨稱妙。聞皆愛好名心耽著情無捨",
    "T37n1764_008:0818c13": "離。二即告下隨聞推求喻。臣喻如來。眾性問",
    "T37n1764_008:0818c14": "佛性之所從名告智臣聲出何處。三大臣答",
    "T37n1764_008:0818c15": "下聖為開示喻。說性從於五陰中現名箜篌",
    "T37n1764_008:0818c16": "出。四五復語下請聖求見喻。求見性體名特",
    "T37n1764_008:0818c17": "聲來。五臣即答下就因辨果喻。說陰為性開",
    "T37n1764_008:0818c18": "曉總心名持箜篌置於五前。就因辯果故云",
    "T37n1764_008:0818c19": "是聲。六王語箜篌出聲已下即相求性喻。亦",
    "T37n1764_008:0818c20": "名求性不得喻也。箜篌出聲總相求性。求不",
    "T37n1764_008:0818c21": "得方性不顯了名聲不出。即斷絃下別相求",
    "T37n1764_008:0818c22": "性。隨一一陰破折分張求性不得名斷絃等",
    "T37n1764_008:0818c23": "聲亦不出。七王即瞋下不解謗聖喻。八臣白",
    "T37n1764_008:0818c24": "王下聖為解釋喻。夫取聲者法不如是呵情",
    "T37n1764_008:0818c25": "妄取。以眾緣下顯示證儀具行方見。名以眾",
    "T37n1764_008:0818c26": "緣巧脩乃悟名善方便聲乃出耳。",
    "T37n1764_008:0818c27": "下合顯法。佛性如是合初句中箜篌聲也。無",
    "T37n1764_008:0818c28": "有者因菩薩住處合第六句求聲不得。方",
    "T37n1764_008:0818c29": "便可見合第八句方便聲出。以可見故得菩",
    "T37n1764_008:0819a01": "提者見得成佛也。上來廣明闡提無性。",
    "T37n1764_008:0819a02": "下明不遮闡提不見。云何能遮正明不遮。若一",
    "T37n1764_008:0819a03": "闡提有信已下反顯不遮。以不信下順顯不",
    "T37n1764_008:0819a04": "遮如汝所說乳無酪下釋第六難。先牒難辭。",
    "T37n1764_008:0819a05": "下對顯非。於中初法次喻後合。法中愚人作",
    "T37n1764_008:0819a06": "如是說呵邪乖正。智終不言辯正異邪。何以",
    "T37n1764_008:0819a07": "下釋。以無性故智不言有。喻中三句。一無緣",
    "T37n1764_008:0819a08": "下出證酪本無。二如水乳下異緣不出證酪",
    "T37n1764_008:0819a09": "本無。三頗求下得緣方出證酪本無。下合顯",
    "T37n1764_008:0819a10": "法。佛性如是合乳酪性假緣可見。假緣可得",
    "T37n1764_008:0819a11": "合得頗求即便成酪。待緣後成即是無性合",
    "T37n1764_008:0819a12": "若本有何故待緣。上來廣答。以是義故常",
    "T37n1764_008:0819a13": "讚人善名質直心結答上問。前就化他。下就",
    "T37n1764_008:0819a14": "自行明質直心。先問次辯。後嘆下結。辯中菩",
    "T37n1764_008:0819a15": "薩常不犯惡離過心直設有過下悔過心直。",
    "T37n1764_008:0819a16": "初明悔過。若人問下寄問顯直。有五問答。文",
    "T37n1764_008:0819a17": "皆可知。以直心下嘆以顯益。信有佛性順理",
    "T37n1764_008:0819a18": "之益。不名闡提離邪之益。名佛弟子歸正之",
    "T37n1764_008:0819a19": "益。若受衣等消施之益。是名下結。次明持",
    "T37n1764_008:0819a20": "戒。先問。次辯。後總結之。辯中初離凡夫之過",
    "T37n1764_008:0819a21": "次離小乘。後修大乘。離凡過中句別有三。一",
    "T37n1764_008:0819a22": "離凡夫異求之過。不為生天不意恐怖而持",
    "T37n1764_008:0819a23": "禁戒。二離外道邪戒之過。不受狗戒雞牛戒",
    "T37n1764_008:0819a24": "等。三離凡夫毀犯之過。不邪四重名不破戒。",
    "T37n1764_008:0819a25": "離重方便名不缺戒。不犯輕過名不瑕戒。離",
    "T37n1764_008:0819a26": "輕方便名不雜戒。此離凡過。不求小果名為",
    "T37n1764_008:0819a27": "不作聲聞之戒。此句明離小乘之過。下明修",
    "T37n1764_008:0819a28": "大。受尸羅戒學戒方便。得具不慢戒成離相。",
    "T37n1764_008:0819a29": "次明近友。先問。次辯。後總結之。辯中先明",
    "T37n1764_008:0819b01": "菩薩善友。次明佛友。我身即是就已總指。是",
    "T37n1764_008:0819b02": "故能斷富伽羅下舉其性昔十二種事顯已真",
    "T37n1764_008:0819b03": "友。以是義下總嘆友益令人親近。何故阿難",
    "T37n1764_008:0819b04": "說半梵行不知性因。從支生故。佛知今善及",
    "T37n1764_008:0819b05": "與往因皆從友生故說具行。是名下結。次明",
    "T37n1764_008:0819b06": "多聞。先問次辯。六番簡要令人量分而聽受",
    "T37n1764_008:0819b07": "之。是名下結。上來廣釋。自下第四嘆其行",
    "T37n1764_008:0819b08": "能。於中初明依前五種能起自利。如父母下",
    "T37n1764_008:0819b09": "明能利他。前自利中先開三門。難作能作是",
    "T37n1764_008:0819b10": "精進行。難忍能忍是忍辱行。難施能施是其",
    "T37n1764_008:0819b11": "檀行。次辯其相。後明離著雖復能作不念我",
    "T37n1764_008:0819b12": "作就初離著。忍施如是類後兩門。下利他",
    "T37n1764_008:0819b13": "中初起慈行。若子遇下明起悲行。於諸眾生",
    "T37n1764_008:0819b14": "不瞋喜下明喜捨行。慈中先喻後合可知。悲",
    "T37n1764_008:0819b15": "中先喻。喻中初明有病為治。後不計恩。下",
    "T37n1764_008:0819b16": "合顯法。先合為治。終不念下合不計恩。於",
    "T37n1764_008:0819b17": "中初先不念自己為生除惱。先順後反。唯",
    "T37n1764_008:0819b18": "作念下無念眾生可為說法令斷煩惱。下明",
    "T37n1764_008:0819b19": "喜捨。於諸眾生不瞋是喜不喜是捨。初先",
    "T37n1764_008:0819b20": "正辯。德王白下問答重顯。前正辯中初先",
    "T37n1764_008:0819b21": "法說。菩薩於生不瞋不喜略舉喜捨。何以下",
    "T37n1764_008:0819b22": "釋。以善修集空三昧故不生瞋喜。次以喻顯。",
    "T37n1764_008:0819b23": "林喻菩薩。火等喻於能惱之人。而是林下喻",
    "T37n1764_008:0819b24": "無瞋喜。下合可知。下重顯之。顯前善修空",
    "T37n1764_008:0819b25": "三昧義。德王先問。如來次答。答中不盡下重",
    "T37n1764_008:0819b26": "顯之。就初問中先為兩定。法性自空是一定",
    "T37n1764_008:0819b27": "也。空空故空是二定也。法體不空以其空觀",
    "T37n1764_008:0819b28": "強破使空名空空故空。下就設難。若性自空",
    "T37n1764_008:0819b29": "不應修空然後見空就初設難。云何如來言",
    "T37n1764_008:0819c01": "修見空結非聖言。若性不空雖復修空不能",
    "T37n1764_008:0819c02": "令空就後設難。法體不空何觀能空。",
    "T37n1764_008:0819c03": "下佛答之。於中初明法體自空翻答後難。以",
    "T37n1764_008:0819c04": "相似下明由菩薩修空見空翻答初難。前中",
    "T37n1764_008:0819c05": "初言法性本空總立空義。何以下釋。先徵後",
    "T37n1764_008:0819c06": "解。一切諸法不可得故總釋法空。色性已下",
    "T37n1764_008:0819c07": "隨法別解。先就色論。後類餘法。色不可得總",
    "T37n1764_008:0819c08": "明色空。下廣釋之。云何色性徵問起發。下對",
    "T37n1764_008:0819c09": "辯釋。明非有無為色體性。文別有四。一約四",
    "T37n1764_008:0819c10": "大明非有無。二約青等明非有無。三牒正破",
    "T37n1764_008:0819c11": "邪。四結成空義。初中約就地水火風破遣色",
    "T37n1764_008:0819c12": "相。破之云何。色非地等明色非有。不離地等",
    "T37n1764_008:0819c13": "彰色非無。是義云何。色者是其四大家相如",
    "T37n1764_008:0819c14": "鏡中像。大是色體如即像鏡。就大別分色相",
    "T37n1764_008:0819c15": "不立故非地等四大和合。色相存立故說不",
    "T37n1764_008:0819c16": "離。第二段中約就青等破遣色性。破之云何。",
    "T37n1764_008:0819c17": "非青黃等明色非有。不離青等彰色非無。是",
    "T37n1764_008:0819c18": "義云何。色者正以質礙為性。青黃赤等是",
    "T37n1764_008:0819c19": "色之相。相別礙通。彼青黃等虛幻不真。如陽",
    "T37n1764_008:0819c20": "炎水相有性無。性既不有。知復說何以為定",
    "T37n1764_008:0819c21": "礙故非青等。即就青等義說為礙故言不離。",
    "T37n1764_008:0819c22": "自下第三牒正破邪。非有非無是牒正也。非",
    "T37n1764_008:0819c23": "有牒前非地水等非青黃等。非無牒前不離",
    "T37n1764_008:0819c24": "地等不離青等。云何當言色有自性是破邪",
    "T37n1764_008:0819c25": "也。既非有無云何有性。自下第四結成空義。",
    "T37n1764_008:0819c26": "以性叵得故說為空。此明色空。一切如是類",
    "T37n1764_008:0819c27": "顯餘法。上來廣明法性自空翻答後難。下",
    "T37n1764_008:0819c28": "明菩薩修空見空翻答前難。由凡計有故須",
    "T37n1764_008:0819c29": "菩薩修空見空。文別有四。一明凡夫見有所",
    "T37n1764_008:0820a01": "由。由見諸法續相似相。二明菩薩見空所",
    "T37n1764_008:0820a02": "以。以脩向前信等五事故能見空。三若沙門",
    "T37n1764_008:0820a03": "下就前凡夫明有見過。若沙門等舉有見人。",
    "T37n1764_008:0820a04": "此等乖理故偏舉之。見法不空舉有見情。下",
    "T37n1764_008:0820a05": "彰其過。非沙門等明其人非。不得脩等彰其",
    "T37n1764_008:0820a06": "行非。謂不能得涅槃因果違聖順魔。四一切",
    "T37n1764_008:0820a07": "法本自空下明前菩薩修空見空。於中有二。",
    "T37n1764_008:0820a08": "一以法顯心。由法性空故令菩薩修空見空。",
    "T37n1764_008:0820a09": "二如鹽下以心顯法。由習空想故令諸法不",
    "T37n1764_008:0820a10": "空作空。前據真諦故說性空令菩薩見。後就",
    "T37n1764_008:0820a11": "世諦故說菩薩修空三昧不空使空。前中初",
    "T37n1764_008:0820a12": "言法本性空。亦因菩薩修空見空當法正辯。",
    "T37n1764_008:0820a13": "由法性空故令菩薩修而見空。理雖常空。人",
    "T37n1764_008:0820a14": "迷不見。故因修空方始見空。下以喻顯。於中",
    "T37n1764_008:0820a15": "先舉無常力為喻。如一切法性無常故滅能滅",
    "T37n1764_008:0820a16": "之分段無常。先順後反。有為之法有生相故",
    "T37n1764_008:0820a17": "生能生之有滅相故滅能滅之是念無常。以",
    "T37n1764_008:0820a18": "色心礙體有可生可滅義故。法外四相能生",
    "T37n1764_008:0820a19": "能滅。下復舉其苦義為喻。良以諸法性是苦",
    "T37n1764_008:0820a20": "故苦能苦之。第二以心顯法之中先舉八喻。",
    "T37n1764_008:0820a21": "如鹽性醎喻修空想。心醎異物喻能空法。餘",
    "T37n1764_008:0820a22": "亦如是。下合可知。前問次答。於前義中有",
    "T37n1764_008:0820a23": "難解者下重顯之。德王先問。後佛為釋。問中",
    "T37n1764_008:0820a24": "兩門。一對上後段以心顯法執法性有難定",
    "T37n1764_008:0820a25": "是倒。二若空三昧唯見空下對向初段以法",
    "T37n1764_008:0820a26": "顯心執法定無難定無見。前中德王復作是",
    "T37n1764_008:0820a27": "言若鹽能令非醎作醎牒舉前喻。修空三昧",
    "T37n1764_008:0820a28": "若如是者牒舉前合。後徵顯過當如是定非",
    "T37n1764_008:0820a29": "善非妙。性是顛倒是乖法理所以非善。定不",
    "T37n1764_008:0820b01": "稱法故曰非妙。觀有作空故生顛倒。就後",
    "T37n1764_008:0820b02": "難中若空三昧唯見空者牒上菩薩修空見",
    "T37n1764_008:0820b03": "空。下就設難。空是無法為何所見。下佛答中",
    "T37n1764_008:0820b04": "先解初難。汝言空無為何見下釋去後難。前",
    "T37n1764_008:0820b05": "中有三。二翻前難辭明空三昧見空非倒。三",
    "T37n1764_008:0820b06": "住九地下翻前難辭明空三昧見空是善。三",
    "T37n1764_008:0820b07": "有二說下翻前難辭明空三昧具空是妙。初",
    "T37n1764_008:0820b08": "中有二。一正翻前難明空三昧是空非倒。二",
    "T37n1764_008:0820b09": "以世間人見有女下遮防外難明聖隨俗說有",
    "T37n1764_008:0820b10": "非倒。就前見空非顛倒中是空三昧見不空",
    "T37n1764_008:0820b11": "法能令空寂述成上義即為一門。然非顛倒",
    "T37n1764_008:0820b12": "翻答前難復為一門。如鹽作醎三昧如是不",
    "T37n1764_008:0820b13": "空作空顯上初門。貪是有下顯向後門。於中",
    "T37n1764_008:0820b14": "先明貪與色境皆是倒有。以是義下翻對倒",
    "T37n1764_008:0820b15": "有辯明菩薩見空非倒。前中先明貪是倒有。",
    "T37n1764_008:0820b16": "後明色境亦是倒有。貪中直明是有便罷。略",
    "T37n1764_008:0820b17": "不論。倒貪是有性非是空性正明貪有。貪若",
    "T37n1764_008:0820b18": "空下破無成有。貪如是空不應隨獄是破無",
    "T37n1764_008:0820b19": "也。若隨地獄云何是空顯成有也。下次明其",
    "T37n1764_008:0820b20": "色是倒有。句別有四。一明色是有。二何等下",
    "T37n1764_008:0820b21": "明色其倒。先徵後辯。三以顛倒下顯色是倒。",
    "T37n1764_008:0820b22": "約貪顯之。倒故生貪正明是倒。若色非倒云",
    "T37n1764_008:0820b23": "何生貪難破非倒。四以生貪下顯色是有約",
    "T37n1764_008:0820b24": "貪顯之。以生貪故非不是有下次翻前辯",
    "T37n1764_008:0820b25": "明菩薩見空非倒。以是義故修空非倒總明",
    "T37n1764_008:0820b26": "非倒。以前色貪倒有義故。修空翻之不名顛",
    "T37n1764_008:0820b27": "倒。一切凡下別明非倒。凡夫見女即生女相",
    "T37n1764_008:0820b28": "舉凡顯聖。菩薩不下辯聖異凡。菩薩雖見不",
    "T37n1764_008:0820b29": "生女相翻前色有以明不倒。以不生等翻前",
    "T37n1764_008:0820c01": "貪有以明不倒。上來正明見空非倒。自下第",
    "T37n1764_008:0820c02": "二遮防外難明聖隨俗說有非倒。何因道此。",
    "T37n1764_008:0820c03": "向者宣說凡生女相。聖人不生名非顛倒。若",
    "T37n1764_008:0820c04": "爾聖人亦說有女應是顛倒為遮此難故今",
    "T37n1764_008:0820c05": "釋之。聖隨俗說故非顛倒。文中初明菩薩隨",
    "T37n1764_008:0820c06": "世亦說為女。若見男下明其非倒。見男說女",
    "T37n1764_008:0820c07": "是則顛倒反顯不倒。是故我下引說證成。",
    "T37n1764_008:0820c08": "自下第二翻前難辭明空三昧是空是善。以",
    "T37n1764_008:0820c09": "修空者見佛性故。於中先明取有迷性彰有",
    "T37n1764_008:0820c10": "不善。若見性下明空見性彰空見善。前中初",
    "T37n1764_008:0820c11": "言住九地者舉有見人。謂從歡喜乃至善慧。",
    "T37n1764_008:0820c12": "見法有性舉有見心。破相未窮故見有性。以",
    "T37n1764_008:0820c13": "是見故不見佛性彰有不善。有見覆真不見性",
    "T37n1764_008:0820c14": "故名為不善。問曰。凡夫二乘人等亦見有性。",
    "T37n1764_008:0820c15": "何故偏舉九地菩薩。九地高勝尚不見空不",
    "T37n1764_008:0820c16": "見佛性。餘則亡言故略不舉。明空善中若見",
    "T37n1764_008:0820c17": "佛性則不復見一切法性悟實捨相。以修空",
    "T37n1764_008:0820c18": "相不見法性則見佛性捨相證實。修空見性",
    "T37n1764_008:0820c19": "故名為善。誰能如是。十地及佛。自下第三",
    "T37n1764_008:0820c20": "翻前難辭明空三昧見空是妙。說有為凡空",
    "T37n1764_008:0820c21": "為聖故。先舉二說。有無列名。下就人論。為",
    "T37n1764_008:0820c22": "生說有明有是麁。為聖說無明空是妙。為聖",
    "T37n1764_008:0820c23": "說無總以標舉。次別顯之。為不空者修空見",
    "T37n1764_008:0820c24": "空為前九地令入空也。無法性者亦修空故",
    "T37n1764_008:0820c25": "為第十地證窮空也。以是下結。以前兩義",
    "T37n1764_008:0820c26": "故亦宣說修空見空。上來三段釋初難意",
    "T37n1764_008:0820c27": "下次釋其第二句難。汝言空無為何所見牒",
    "T37n1764_008:0820c28": "其難辭。下為辯釋無見為見。文中有二。一述",
    "T37n1764_008:0820c29": "前難辭明無所見。二是故菩薩見一切下即",
    "T37n1764_008:0821a01": "就無見以說其見。前中初言如是如是實無",
    "T37n1764_008:0821a02": "所見總述其言以明不見。無所見者即無有",
    "T37n1764_008:0821a03": "下略辯不見。修涅槃下辯明菩薩不見所由。",
    "T37n1764_008:0821a04": "以修涅槃故無所見。初先正辯。若有見下舉",
    "T37n1764_008:0821a05": "有見過成前不見下明見中初先明其菩薩見",
    "T37n1764_008:0821a06": "空。是故我下明佛見空。諸佛菩薩修如是下",
    "T37n1764_008:0821a07": "總結修益。就初段中是故菩薩見一切無乘",
    "T37n1764_008:0821a08": "前總顯。是前有見不見佛性乃至不得入涅",
    "T37n1764_008:0821a09": "槃故。菩薩見法悉無所有。菩薩不但因見已",
    "T37n1764_008:0821a10": "下歷法別顯。是故下結。後二可知。是名第",
    "T37n1764_008:0821a11": "九總以結之。第十德中先問次辯。三十七",
    "T37n1764_008:0821a12": "品得入涅槃是自利德。為眾生說涅槃佛性",
    "T37n1764_008:0821a13": "是利他德。上來辯德。若須陀下品中第二嘆",
    "T37n1764_008:0821a14": "經令學。於中有三。一明信謗損益。二德王白",
    "T37n1764_008:0821a15": "下問答廣辯信謗之相。三德王領解。初中須",
    "T37n1764_008:0821a16": "陀乃至菩薩信是語者得入涅槃彰信有益。",
    "T37n1764_008:0821a17": "若不信者輪迴生死明謗有損。第二段中德",
    "T37n1764_008:0821a18": "王先問。但問謗人略不問信。下佛答中先廣",
    "T37n1764_008:0821a19": "明謗。下略論信。謗中初言我滅度後聲聞弟",
    "T37n1764_008:0821a20": "子正出其人。下明不信。文別有四。一略明不",
    "T37n1764_008:0821a21": "信。愚癡無解。破戒無行。喜生諍訟毀正立邪。",
    "T37n1764_008:0821a22": "捨十二部誦外道典顯前愚癡。受畜不淨顯",
    "T37n1764_008:0821a23": "前破戒。言是佛聽顯前淨訟。二呵以顯過。先",
    "T37n1764_008:0821a24": "開五門。後廣辯之。三以如是惡比丘下廣明",
    "T37n1764_008:0821a25": "不信。於中初明害持法人欲立制度遮他習",
    "T37n1764_008:0821a26": "學。何以故下說是為非。初先總非。所以下釋。",
    "T37n1764_008:0821a27": "釋中五句。四是人下結答前問。若有眾生",
    "T37n1764_008:0821a28": "信此經下明其信人。解半句者或常或住。",
    "T37n1764_008:0821a29": "下領解中解一句者解常及住。是名第十遠",
    "T37n1764_008:0821b01": "結前德。",
    "T37n1764_008:0821b02": "師子品者上明隨緣造修之行。下明捨相入",
    "T37n1764_008:0821b03": "證之行。因師子吼啟請宣說故就請人以題",
    "T37n1764_008:0821b04": "章自名師子吼品。此人內證師子吼定能吼",
    "T37n1764_008:0821b05": "所問故名其人為師子吼。此品答上一切法",
    "T37n1764_008:0821b06": "中悉有樂性唯願世尊為我分別。然上問中",
    "T37n1764_008:0821b07": "單問所證。今此品中具以顯之。下說佛性是",
    "T37n1764_008:0821b08": "其所證。下明見行是其能證。故外國人名此",
    "T37n1764_008:0821b09": "以為離諸放逸入證分矣。此品有二。一問",
    "T37n1764_008:0821b10": "答辯法。二若有眾生欲得了了見佛性下嘆",
    "T37n1764_008:0821b11": "經勸學。三品末偈文師子聞法荷恩讚嘆。前",
    "T37n1764_008:0821b12": "中有六。一如來勸問。二師子許問。此二一對。",
    "T37n1764_008:0821b13": "三如來聽問。四師子正問。此二一對。五如來",
    "T37n1764_008:0821b14": "讚問。六如來答問。此第三對。初中如來先",
    "T37n1764_008:0821b15": "汎舉疑以勸其問。下許酬答。初中法門差別",
    "T37n1764_008:0821b16": "無量。今此且舉十門勸之。一三寶門。二四諦",
    "T37n1764_008:0821b17": "門。謂實不實。實是真諦。不實世諦。四八修門。",
    "T37n1764_008:0821b18": "觀生死法為無我等。觀涅槃法以為我等。五",
    "T37n1764_008:0821b19": "三乘門。權有三乘。實無三乘。六佛性門。眾生",
    "T37n1764_008:0821b20": "有性。外法無性。七假實門。假有眾生實無眾",
    "T37n1764_008:0821b21": "生。八有無門。有無多含。九真妄門佛性是真。",
    "T37n1764_008:0821b22": "妄情不真。十因果門。有因無因有果無果出",
    "T37n1764_008:0821b23": "世因果。有作無作有業無業有報無報世間",
    "T37n1764_008:0821b24": "因果。亦可前對性淨因果後對方便。今恣汝",
    "T37n1764_008:0821b25": "者總勸令問。吾當為下許為酬答。我不見等",
    "T37n1764_008:0821b26": "明已能答。自下第二師子許問。於中師子",
    "T37n1764_008:0821b27": "先許諮問。會有菩薩名師子吼標列其人。從",
    "T37n1764_008:0821b28": "坐起等啟請方便。白佛已下彰已欲問慶蒙",
    "T37n1764_008:0821b29": "佛聽。下佛對之。勸人供養。先勸供養。者何以",
    "T37n1764_008:0821c01": "下釋勸供養。是故應下結勸供養。前中汝等",
    "T37n1764_008:0821c02": "深敬尊重勸意供養。言讚嘆者勸口供養。以",
    "T37n1764_008:0821c03": "種種等勸身供養釋中所以徵勸所由。下明",
    "T37n1764_008:0821c04": "其人欲師子吼故應供養。於中有二。一明其",
    "T37n1764_008:0821c05": "人宿善今成欲師子吼故今供養。二如師子",
    "T37n1764_008:0821c06": "王下明吼同佛故應供養。先喻後合喻中",
    "T37n1764_008:0821c07": "先舉師子之王喻佛如來。野干下舉師子之",
    "T37n1764_008:0821c08": "子喻此菩薩。是中為明師子菩薩欲吼應供",
    "T37n1764_008:0821c09": "何故明佛。彰此菩薩吼同佛故。亦即明佛",
    "T37n1764_008:0821c10": "能酬答故。前中有四。一能吼德。二晨朝下",
    "T37n1764_008:0821c11": "明將吼相。三為十一下明吼所為。四水性下",
    "T37n1764_008:0821c12": "明吼勢力。初中師子喻佛如來。無畏自在故",
    "T37n1764_008:0821c13": "說為王。聖慧內照名為自知。六度行體說以",
    "T37n1764_008:0821c14": "為身。十力雄猛說之為力。破邪之智名為牙",
    "T37n1764_008:0821c15": "齒。明利難敵故曰鋒芒。四如意定智德所依",
    "T37n1764_008:0821c16": "故說為足。又能進趣故說為足。定依淨戒故",
    "T37n1764_008:0821c17": "曰據地。寧心四禪名安巖穴。振大悲尾出妙",
    "T37n1764_008:0821c18": "法聲。若有下結。第二相中啟化之初名為",
    "T37n1764_008:0821c19": "晨朝。從德現化稱言出穴。現通摧慢名曰頻",
    "T37n1764_008:0821c20": "申。許說進善義稱欠呿。照察物機名四顧望。",
    "T37n1764_008:0821c21": "初陳法化名為發聲。法響踰盛故曰振吼。",
    "T37n1764_008:0821c22": "就所為中為十一事總以標舉下別顯之。下",
    "T37n1764_008:0821c23": "吼勢中要分為二。一益正眾。二摧邪人。細分",
    "T37n1764_008:0821c24": "有四。水性潛沒。合正學中出家之眾深入",
    "T37n1764_008:0821c25": "正法。陸行藏伏合正學中在家之眾安住正",
    "T37n1764_008:0821c26": "法。飛者墮落合邪學中諸魔顛墮。香象失糞",
    "T37n1764_008:0821c27": "合邪學中外道退散。上來喻佛。下喻菩薩。",
    "T37n1764_008:0821c28": "如彼野干百年不能舉劣顯勝。明二乘人不",
    "T37n1764_008:0821c29": "能吼也。若師子子三年能吼辯勝過劣。喻明",
    "T37n1764_008:0822a01": "菩薩能師子吼。下合顯法。先就如來合師",
    "T37n1764_008:0822a02": "子王。文別有五。一合初段能吼之德。二摧破",
    "T37n1764_008:0822a03": "下超合第三吼之所為。三為令正見四部眾",
    "T37n1764_008:0822a04": "下合第四段吼之勢力。四從聖行下却合第",
    "T37n1764_008:0822a05": "二將吼之相。五四足據下重合初段能吼之",
    "T37n1764_008:0822a06": "德。就初段中如來合前師子王也。正覺合",
    "T37n1764_008:0822a07": "前自知言也。智慧牙爪合牙齒也。喻中無爪。",
    "T37n1764_008:0822a08": "合中有之。四如意足合前四足。欲進念慧是",
    "T37n1764_008:0822a09": "其四耳。六波羅蜜滿足之身合前身也。果德",
    "T37n1764_008:0822a10": "圓備故云滿足。十力合力。大悲合尾。安住四",
    "T37n1764_008:0822a11": "禪合安巖穴。為諸眾生而師子吼合前出聲。",
    "T37n1764_008:0822a12": "第二超合吼所為中摧破魔軍合壞實非師子",
    "T37n1764_008:0822a13": "言也。示眾十力合試自力。開佛行處合令處",
    "T37n1764_008:0822a14": "淨。為邪作歸令為諸子知處所也。安撫生死",
    "T37n1764_008:0822a15": "合為群輩無怖心也。覺悟無明合為眠者得",
    "T37n1764_008:0822a16": "覺悟也。行惡作悔合放逸獸不放逸也。開示",
    "T37n1764_008:0822a17": "邪見令知六師非師子者合為諸獸來依附",
    "T37n1764_008:0822a18": "也。破富蘭等合為調伏大香象也。令二乘悔",
    "T37n1764_008:0822a19": "合教子息。為教五住諸菩薩等合為莊嚴自",
    "T37n1764_008:0822a20": "眷屬也。五住之名經文不列。准義論之進退",
    "T37n1764_008:0822a21": "不定。一義分別種性為一。解行為二。淨心為",
    "T37n1764_008:0822a22": "三。二地已上行跡為四。八地已上合為第",
    "T37n1764_008:0822a23": "二義者。地前為一名為信地。淨心為二。行跡",
    "T37n1764_008:0822a24": "為三。八地九地決定為四。十地畢竟以為第",
    "T37n1764_008:0822a25": "五。第三依彼五忍永別。地前伏忍合以為",
    "T37n1764_008:0822a26": "一。初二三地信忍為二。四五六地順忍為三。",
    "T37n1764_008:0822a27": "七八九地無生忍四。十地寂滅以為第五。皆",
    "T37n1764_008:0822a28": "得無傷第三超合吼勢力中令正四眾於邪",
    "T37n1764_008:0822a29": "四部不生畏者合初水性潛沒深淵陸行藏",
    "T37n1764_008:0822b01": "伏。出家二眾合其水性。在家二眾合彼陸行。",
    "T37n1764_008:0822b02": "飛墮象走略而不合。若合不異吼所為中第",
    "T37n1764_008:0822b03": "一及與第九句故。第四却合將吼相中聖梵",
    "T37n1764_008:0822b04": "天行合巖穴也。約喻名法說為窟宅。地持說",
    "T37n1764_008:0822b05": "此以為三住。與此窟宅其義相似。聖梵二行",
    "T37n1764_008:0822b06": "廣如上辯。天行猶是八禪定也。上有五行。今",
    "T37n1764_008:0822b07": "以何義但說三行。良以此三是攝善行。餘二",
    "T37n1764_008:0822b08": "離過。善正所依故偏論之。頻申而出牒舉前",
    "T37n1764_008:0822b09": "喻。為破憍慢約之顯法。現勝神通故能破慢。",
    "T37n1764_008:0822b10": "欠呿牒喻。為生善者約之顯法。如上文中舉",
    "T37n1764_008:0822b11": "疑勸問許為解釋為生物善。四顧牒喻。為",
    "T37n1764_008:0822b12": "令眾生得四無礙約之顯法。觀眾堪受四辯",
    "T37n1764_008:0822b13": "之機為說令成四無礙智。第五重合能吼德",
    "T37n1764_008:0822b14": "中四足據地牒舉前喻。令生安住尸波羅蜜",
    "T37n1764_008:0822b15": "顯其化意。自住淨戒故令他具師子吼者牒",
    "T37n1764_008:0822b16": "上喻中若具如是能師子吼名決定說總約顯",
    "T37n1764_008:0822b17": "法。說一切眾生悉有佛性如來常住別約顯法。",
    "T37n1764_008:0822b18": "上來合佛。下就菩薩合師子子。聲聞緣覺",
    "T37n1764_008:0822b19": "雖逐如來不能吼者合前野干不能吼也。十",
    "T37n1764_008:0822b20": "地修三能師子吼合師子子始滿三年即能哮",
    "T37n1764_008:0822b21": "吼。三行猶是聖梵天行。上來釋勸。是師子",
    "T37n1764_008:0822b22": "下結勸供養。世尊告下是第三段如來聽問。",
    "T37n1764_008:0822b23": "師子白下是第四段師子正問。問中八句。",
    "T37n1764_008:0822b24": "前四問其所證之性。後四問其能證之行。就",
    "T37n1764_008:0822b25": "前四中云何為性問其性體。云何許法是其",
    "T37n1764_008:0822b26": "佛性。以何義故名佛性者問性名義。何故復",
    "T37n1764_008:0822b27": "名常樂我淨問性體義。何故一切眾生不見",
    "T37n1764_008:0822b28": "就人徵責。此言即是問性有無。若實有性一",
    "T37n1764_008:0822b29": "切眾生何故不見。眾生不見當應無性。就後",
    "T37n1764_008:0822c01": "四中十住住何佛住何法問證性行。十住何",
    "T37n1764_008:0822c02": "眼。佛以何眼。問證性智。亦可前二問福德行。",
    "T37n1764_008:0822c03": "後二問其智慧行也。自下第五如來讚問。",
    "T37n1764_008:0822c04": "於中有三。一佛嘆師子具二莊嚴能知能問。",
    "T37n1764_008:0822c05": "二師子言云何慧下辯二嚴相。三師子言若",
    "T37n1764_008:0822c06": "有二嚴不應問下辯所問法就初段中善哉總",
    "T37n1764_008:0822c07": "嘆。若人下別。別中初明為法諮啟必具二嚴。",
    "T37n1764_008:0822c08": "次列兩名。下嘆其能。具二嚴者能知向前所",
    "T37n1764_008:0822c09": "問八義。第二段中師子初問云何福慧。下",
    "T37n1764_008:0822c10": "佛為釋。二莊嚴義廣如別章。此應具論。文中",
    "T37n1764_008:0822c11": "先辯二莊嚴相。汝今具下嘆其二能。前中",
    "T37n1764_008:0822c12": "三番。一約十地體德分別。證體是慧。餘德名",
    "T37n1764_008:0822c13": "福。故今說言慧莊嚴者謂從一地乃至十地",
    "T37n1764_008:0822c14": "福莊嚴者檀至波若非波若波羅蜜。是義云",
    "T37n1764_008:0822c15": "何。檀等六行各有二種。一隨事造修。非波羅",
    "T37n1764_008:0822c16": "蜜不能到於諸法實性非是自性清淨度故。",
    "T37n1764_008:0822c17": "令理成者是波羅蜜到法實性是其自性清淨",
    "T37n1764_008:0822c18": "度故。然今文中分取波若。是波羅蜜為慧莊",
    "T37n1764_008:0822c19": "嚴見法實故。前之五度及波若中非波羅蜜",
    "T37n1764_008:0822c20": "悉判為福。不能見法如實性故。良以波若波",
    "T37n1764_008:0822c21": "羅蜜多行成在十地。是十地體。故就位論。謂",
    "T37n1764_008:0822c22": "從一地乃至十地。餘非地體。當相以辯故言",
    "T37n1764_008:0822c23": "謂檀乃至波若。於波若中有非福德者宜須",
    "T37n1764_008:0822c24": "簡別。故復說言非是波若波羅蜜矣。二就人",
    "T37n1764_008:0822c25": "分別。慧莊嚴者謂佛及與十地菩薩。文中略",
    "T37n1764_008:0822c26": "故直言菩薩不言十地。良以十地與佛同能",
    "T37n1764_008:0822c27": "眼見佛性。故合為慧。聲聞緣覺乃至九地皆",
    "T37n1764_008:0822c28": "悉不能眼見佛性。同判為福。三體用分別。諸",
    "T37n1764_008:0822c29": "佛菩薩有二種行一是德體性實離相。二是",
    "T37n1764_008:0823a01": "德用起化隨物。今言福者有為有漏有有果",
    "T37n1764_008:0823a02": "報有礙非常是凡夫法是其德用。用有起作",
    "T37n1764_008:0823a03": "故曰有為。示起染過名為有漏。現六道身名",
    "T37n1764_008:0823a04": "有果報。隨化起滅是故非常。所作似凡名凡",
    "T37n1764_008:0823a05": "夫法。此猶是前常與無常。慧莊嚴者無為無",
    "T37n1764_008:0823a06": "漏無有果等是其德體。體無起作故非有為。",
    "T37n1764_008:0823a07": "出障清淨名為無漏。六道身斷故無果報。生",
    "T37n1764_008:0823a08": "滅永夷稱曰常住。此猶是前無常共常。上",
    "T37n1764_008:0823a09": "來直辯。二莊嚴相。下嘆其能。汝具此二能問",
    "T37n1764_008:0823a10": "深義。我具此二能答深義。是中不欲明已能",
    "T37n1764_008:0823a11": "答。為顯二種莊嚴功能。准下此中文少不足。",
    "T37n1764_008:0823a12": "若具應言汝具二嚴能問甚深一二之義。我",
    "T37n1764_008:0823a13": "具二嚴能答甚深一二之義。故下師子乘之",
    "T37n1764_008:0823a14": "為問不知何因。文中略無一二之言。第三",
    "T37n1764_008:0823a15": "段中師子先問。問意如何。明一與二相麁易",
    "T37n1764_008:0823a16": "識不假二嚴方能問答。而佛說具方能問答。",
    "T37n1764_008:0823a17": "所以問之。文中有二。一乘言正難。二所以下",
    "T37n1764_008:0823a18": "釋。前中菩薩具二莊嚴則不應問一種二種。",
    "T37n1764_008:0823a19": "難前菩薩具二能問。具二莊嚴應當解法無",
    "T37n1764_008:0823a20": "一無二。何緣正能問一問二。云何世尊說言",
    "T37n1764_008:0823a21": "能答一種二種。難前我具二嚴能答。然此問",
    "T37n1764_008:0823a22": "中言有隱顯。准後類前前應有二。一自立道",
    "T37n1764_008:0823a23": "理。具二莊嚴不應問於一種二種。二徵破佛",
    "T37n1764_008:0823a24": "語。云何說言具二莊嚴能問一二。准前類後",
    "T37n1764_008:0823a25": "後亦應二。一自立道理。具二莊嚴不應答於",
    "T37n1764_008:0823a26": "一種二種。二徵破佛語。云何說言具二莊嚴",
    "T37n1764_008:0823a27": "能答一二。今前句中偏舉道理略無徵辭。後",
    "T37n1764_008:0823a28": "句之中偏舉徵辭略不立理。准此驗前必知",
    "T37n1764_008:0823a29": "向者有其一種二種之言。亦可此言准義為",
    "T37n1764_008:0823b01": "問。向前問中導言佛性眾生不見即是其二。",
    "T37n1764_008:0823b02": "佛菩薩見即是其一。如來就之說為深義故。",
    "T37n1764_008:0823b03": "今師子取以為難。就下釋中先自徵責。我有",
    "T37n1764_008:0823b04": "何以為此徵問。釋中諸法無一無二舉深形",
    "T37n1764_008:0823b05": "淺。一種二種是凡夫相明淺非深。一二既是",
    "T37n1764_008:0823b06": "凡夫之相。何假具嚴方能問答下佛答之。",
    "T37n1764_008:0823b07": "文還有二。一翻答初段明具二嚴方能問答",
    "T37n1764_008:0823b08": "一種二種。於中偏就菩薩答之。若有菩薩無",
    "T37n1764_008:0823b09": "二莊嚴不知一二反答前問。具二能知順答",
    "T37n1764_008:0823b10": "前問。二翻答後段明其一二深而非淺。於中",
    "T37n1764_008:0823b11": "先翻無一無二。後翻一二是凡夫相。前中若",
    "T37n1764_008:0823b12": "言無一無二是義不然牒以直非。何以下釋。",
    "T37n1764_008:0823b13": "先徵非意。下對釋之。若無一二云何得說無",
    "T37n1764_008:0823b14": "一無二。由有一二故得就之說無一二。若全",
    "T37n1764_008:0823b15": "無者對何宣說無一無二。下翻一二是凡相",
    "T37n1764_008:0823b16": "中若言一二是凡夫相牒其難辭。是乃十住",
    "T37n1764_008:0823b17": "非凡夫相翻其難辭。何以下釋。先徵後解。於",
    "T37n1764_008:0823b18": "中先出一二法體。一謂涅槃。二謂生死。次釋",
    "T37n1764_008:0823b19": "其義。涅槃體常不變故一。生死常愛無明",
    "T37n1764_008:0823b20": "等前後分異是故言二。皆初徵問。後釋可知。",
    "T37n1764_008:0823b21": "下就人定。明一與二並非凡相。凡夫例惑不",
    "T37n1764_008:0823b22": "能解知生死無常涅槃常故。以是下結。以非",
    "T37n1764_008:0823b23": "凡夫所知義故具二莊嚴方能問答。自下第",
    "T37n1764_008:0823b24": "六如來答問。於中經文麁判有二。一略顯證",
    "T37n1764_008:0823b25": "義。二佛性者非內非外然非失下廣顯證義。",
    "T37n1764_008:0823b26": "細分有四。一對前八問略顯證法。二若男女",
    "T37n1764_008:0823b27": "欲見如來應當修習十二部下約對前法勸修",
    "T37n1764_008:0823b28": "趣入略明證行。三性非內外然非失下廣顯",
    "T37n1764_008:0823b29": "證法。四師子言無相定者名涅槃下約對前",
    "T37n1764_008:0823c01": "法勸修趣入廣明證行。就初段中先答前四",
    "T37n1764_008:0823c02": "問明所證法。師子吼言菩薩具幾見不了下",
    "T37n1764_008:0823c03": "答後四問明能證法。佛性是其所證之法。諸",
    "T37n1764_008:0823c04": "佛菩薩證性之行。為他施習為能證法。此二",
    "T37n1764_008:0823c05": "須記答前四中初就眾生現性答問。師子",
    "T37n1764_008:0823c06": "白佛佛與佛性無差別者一切眾生何用修下",
    "T37n1764_008:0823c07": "就諸眾生當性答問。性非當現約緣言耳。就",
    "T37n1764_008:0823c08": "現性中文別有二。一對上初問辯出性體。即",
    "T37n1764_008:0823c09": "約此體明其佛性常樂我淨眾生不見。此一",
    "T37n1764_008:0823c10": "分中答上三問。正答第一兼答第四。二如汝",
    "T37n1764_008:0823c11": "言以何義故名佛性下對第二問解性名義。即",
    "T37n1764_008:0823c12": "約此義明其佛性常樂我淨眾生不見。此一",
    "T37n1764_008:0823c13": "分中亦答三問。正答第二兼答第四。就初",
    "T37n1764_008:0823c14": "段中先對初問辯出性體以是義故佛性常",
    "T37n1764_008:0823c15": "下超答第三明其佛性常樂我淨。無明覆下",
    "T37n1764_008:0823c16": "超對第四明諸眾生不見所由。初中汝言",
    "T37n1764_008:0823c17": "云何為性牒舉前問諦聽許說。下正答之。就",
    "T37n1764_008:0823c18": "中宣說三義為性。一第一義空以為佛性。二",
    "T37n1764_008:0823c19": "智慧為性。三中道為性。性者名為第一義",
    "T37n1764_008:0823c20": "空是初門也。佛性門中曠備法界一切種義。",
    "T37n1764_008:0823c21": "今此且就一空門說。就染說性喜同情取故說",
    "T37n1764_008:0823c22": "為空。性云何空略有二義。一離相名空。體雖",
    "T37n1764_008:0823c23": "真有而無一相。如淨醍醐而無青黃赤白等",
    "T37n1764_008:0823c24": "相。亦如一切眾生心識體雖是有而無大小",
    "T37n1764_008:0823c25": "長短等相。又如佛身體實妙有而無一相。無",
    "T37n1764_008:0823c26": "何等相。如馬鳴說謂非有相。亦非無相。非非",
    "T37n1764_008:0823c27": "有相非非無相。非有無俱相。亦非一相。亦非",
    "T37n1764_008:0823c28": "異相。非非一相非非異相。非一異俱相。亦非",
    "T37n1764_008:0823c29": "自相。亦非他相。非非自相非非他相。非自他",
    "T37n1764_008:0824a01": "俱相。如是一切妄心分別悉不相應唯證境",
    "T37n1764_008:0824a02": "界。二離性名空眾生佛性即如來藏。如來藏",
    "T37n1764_008:0824a03": "中廣備法界恒沙佛法。是諸佛法同一體性",
    "T37n1764_008:0824a04": "互相集成。無有一法別守自性故說為空。空",
    "T37n1764_008:0824a05": "義如是第一義空名為智慧明空與慧更無",
    "T37n1764_008:0824a06": "別。體離相義邊故說是空。覺照義邊是故慧",
    "T37n1764_008:0824a07": "門。故無別體而第二門。良以說空喜同斷滅",
    "T37n1764_008:0824a08": "故說為慧。既言是空云何名慧。解有四義。一",
    "T37n1764_008:0824a09": "空是慧境故名智慧。故龍樹言說智智處皆",
    "T37n1764_008:0824a10": "名波若。二依此空理出生佛慧。因中說果故",
    "T37n1764_008:0824a11": "名智慧。其猶世人說食為命。三就體說。此之",
    "T37n1764_008:0824a12": "佛性雖名為空體是真心。心是覺性故名智",
    "T37n1764_008:0824a13": "慧。故華嚴云一切眾生心微塵中有無師智",
    "T37n1764_008:0824a14": "無礙智廣大智等。馬鳴論中說為本覺。問曰。",
    "T37n1764_008:0824a15": "凡時未有智解。以何義故得名為覺。論自釋",
    "T37n1764_008:0824a16": "言從本以來有大智慧光明義故。遍照一切",
    "T37n1764_008:0824a17": "法界義故。自性清淨識知義故名之為覺。是",
    "T37n1764_008:0824a18": "義云何。真心體中具過恒沙一切佛法心於",
    "T37n1764_008:0824a19": "彼法同體照明。由來無障名照法界故名智",
    "T37n1764_008:0824a20": "慧。四約人分別。凡佛雖殊體性無別。體無別",
    "T37n1764_008:0824a21": "故將凡取性性名為因。據佛取性性即佛果。",
    "T37n1764_008:0824a22": "故上宣說苦集等實即是如來。是佛果故名",
    "T37n1764_008:0824a23": "為智慧所言空者不見空下是第三門中道",
    "T37n1764_008:0824a24": "為性。於中約就愚智顯之。文別有四。一明愚",
    "T37n1764_008:0824a25": "人偏見。二智。者下明智人正見。三見一切下",
    "T37n1764_008:0824a26": "明前愚人所見非中。四中道者名佛性下明",
    "T37n1764_008:0824a27": "前智人所見是中就初段中所言空者標別",
    "T37n1764_008:0824a28": "愚人。愚謂二乘。二乘唯見生死法空。故言空",
    "T37n1764_008:0824a29": "者亦得說言若無常者及無我者。就始言耳。",
    "T37n1764_008:0824b01": "下言不見空與不空彰其所迷。二乘之人但",
    "T37n1764_008:0824b02": "能見空不能見空及與不空。故言不見空與",
    "T37n1764_008:0824b03": "不空。非全不見。此言略少。若具應言不見苦",
    "T37n1764_008:0824b04": "樂乃至不見我及無我。類初可知略不具論。",
    "T37n1764_008:0824b05": "人言空者牒前理空。云言水見空不空者導",
    "T37n1764_008:0824b06": "前空理非智慧故不能見空及與不空。麁看",
    "T37n1764_008:0824b07": "似是。細窮則非。空理不見何待言論。第二",
    "T37n1764_008:0824b08": "段中初言智者標別解人。人謂菩薩人言智",
    "T37n1764_008:0824b09": "者牒前智慧。乍看似是。審思則非。前空與慧",
    "T37n1764_008:0824b10": "並是所顯中道之性。今言智者標舉解人約",
    "T37n1764_008:0824b11": "之辯中。非牒前智。見空不空乃至無我彰其",
    "T37n1764_008:0824b12": "所解。空者一切生死已下辯其所解。自下",
    "T37n1764_008:0824b13": "第三明前愚人所見非中。見一切空不見不",
    "T37n1764_008:0824b14": "空不名中者約空不空以顯非中。二乘唯見",
    "T37n1764_008:0824b15": "生死法空不能見於涅槃不空。偏故非中。乃",
    "T37n1764_008:0824b16": "至見於一切無我不見我者不名中道。約我",
    "T37n1764_008:0824b17": "無我以顯非中。超苦無常故言乃至。義同前",
    "T37n1764_008:0824b18": "解。第四段中中道名性。言少不足。若具應",
    "T37n1764_008:0824b19": "言見空不空乃至見我及與無我是名中道如",
    "T37n1764_008:0824b20": "是中道名為佛性。翻前可知故不具論。由見",
    "T37n1764_008:0824b21": "空等知法非有。見不空等知法非無故名為",
    "T37n1764_008:0824b22": "中。說此中道為佛性矣。上來一段對上初問",
    "T37n1764_008:0824b23": "辯出性體以是義下超答第三明性是其常",
    "T37n1764_008:0824b24": "樂我淨乘前顯後。以是第一義空為性。智慧",
    "T37n1764_008:0824b25": "中道為佛性故常恒不變。亦應宣說我樂及",
    "T37n1764_008:0824b26": "淨類常可知。略不具辯。無明覆下答第四",
    "T37n1764_008:0824b27": "問明諸眾生不見所由。無明覆故令生不見",
    "T37n1764_008:0824b28": "別明凡夫不見所由。聲聞已下別明二乘不",
    "T37n1764_008:0824b29": "見所由。於中初明聲聞緣覺但見空等不見",
    "T37n1764_008:0824c01": "不空乃至於我。次明不得第一義空。後明不",
    "T37n1764_008:0824c02": "能行於中道。下明不能見於佛性。中有三下",
    "T37n1764_008:0824c03": "總明凡夫二乘不見。見中有三略以標舉。此",
    "T37n1764_008:0824c04": "於中道正見邪見通名見中。次列三名。下辯",
    "T37n1764_008:0824c05": "其相。解定樂中菩薩隣生雖處阿鼻如三禪",
    "T37n1764_008:0824c06": "者為物甘處。如似世人樂三禪樂。非謂在中",
    "T37n1764_008:0824c07": "樂如三禪。言定苦行謂凡夫者。凡夫唯有生",
    "T37n1764_008:0824c08": "死之苦故名定苦。聲聞緣覺行於苦樂作中",
    "T37n1764_008:0824c09": "道者有變易苦。以離分段得小涅槃名之為",
    "T37n1764_008:0824c10": "樂。二乘住此作中道想。以是義下雙結後二",
    "T37n1764_008:0824c11": "不見佛性。下次答上第二句問解性名義。",
    "T37n1764_008:0824c12": "即就明其常樂我淨眾生不見。如汝所言以",
    "T37n1764_008:0824c13": "何義故名佛性者牒舉前問。下釋有三。一總",
    "T37n1764_008:0824c14": "明佛性是其菩提。中道有三下別明佛性是",
    "T37n1764_008:0824c15": "其中道。三十二緣智即是阿耨菩提種下別明",
    "T37n1764_008:0824c16": "佛性是其種子。初中即是中道種者性是中",
    "T37n1764_008:0824c17": "道而與菩提作種子也。第二段中三番辯中",
    "T37n1764_008:0824c18": "一通就理行以辯中道。二生死本際凡有二",
    "T37n1764_008:0824c19": "下偏就十二因緣之理以說中道。三眾生起",
    "T37n1764_008:0824c20": "見凡有二下偏就十二因緣觀行以顯中道。",
    "T37n1764_008:0824c21": "是中舉行為約顯理。就初段中道有三種略",
    "T37n1764_008:0824c22": "以標舉。次列三名。正辯中道餘二顯之。此上",
    "T37n1764_008:0824c23": "中下異於餘處。餘處所辯下法為下。中法為",
    "T37n1764_008:0824c24": "中。上法為上。今此所論下劣之法名上名下。",
    "T37n1764_008:0824c25": "據此下法向上望之有上可趣名為上道。向",
    "T37n1764_008:0824c26": "下望之下有三塗可以趣向說名下道。勝上",
    "T37n1764_008:0824c27": "之法說以為中。據此勝法向上望之無上可",
    "T37n1764_008:0824c28": "趣不名上道。向下望之不退趣入凡夫心中",
    "T37n1764_008:0824c29": "不名下道。不上不下故說為中。下釋其相。下",
    "T37n1764_008:0825a01": "牒初門。梵天無常謬見常者此上求心。下有",
    "T37n1764_008:0825a02": "三塗可以趣向故名下道。上牒第二。生死無",
    "T37n1764_008:0825a03": "常謬見是常三寶是常計無常者。此是例惑",
    "T37n1764_008:0825a04": "求下之心。上有菩提終可趣向故曰上道。何",
    "T37n1764_008:0825a05": "以下釋。先問起發。能得最上阿耨菩薩對問",
    "T37n1764_008:0825a06": "辯釋。不將此心得上菩提。有此心者終得菩",
    "T37n1764_008:0825a07": "提故曰能得。中牒第三。下釋其相。先辯後結。",
    "T37n1764_008:0825a08": "辯中四句。第一宣說第一義空理法為中。二",
    "T37n1764_008:0825a09": "從無常見無常下說行為中。三第一義空不",
    "T37n1764_008:0825a10": "名已下釋前第一理法為中。第一義空不名",
    "T37n1764_008:0825a11": "為下非下故中。何以下釋。凡夫不得故不名",
    "T37n1764_008:0825a12": "下。不名為上非上故中。何以下釋。先徵後解。",
    "T37n1764_008:0825a13": "體即是上更無上法可與為道故不名上。四",
    "T37n1764_008:0825a14": "諸佛菩薩所修已下釋前第二行法為中。不",
    "T37n1764_008:0825a15": "上不下。義同前解。上來別釋。以是下結。上",
    "T37n1764_008:0825a16": "來通就理行說中。自下第二偏就因緣理法",
    "T37n1764_008:0825a17": "明中。於中先明因緣中道。是故佛性常樂我",
    "T37n1764_008:0825a18": "下明性是其常樂我淨眾生不見。前中先辯",
    "T37n1764_008:0825a19": "因緣之相。生死本際凡有二種無明與愛舉",
    "T37n1764_008:0825a20": "生死因。無明是其現苦家本。本亦有行略而",
    "T37n1764_008:0825a21": "不彰。有愛是其當苦家本。此名愛結以之為",
    "T37n1764_008:0825a22": "有。愛三有故。現在亦有取及有支略而不辯。",
    "T37n1764_008:0825a23": "是二中間有生老病死舉生死果。此舉緣相",
    "T37n1764_008:0825a24": "下就說中是名中道就緣辯中。問曰因緣云",
    "T37n1764_008:0825a25": "何為中。解有六義。一就破離斷常分別於事",
    "T37n1764_008:0825a26": "分齊十二因緣次第相生。後藉前起是故非",
    "T37n1764_008:0825a27": "常。前能生後所以非斷非常非斷故名為中。",
    "T37n1764_008:0825a28": "二破我分別。因緣法中無我無人。以無我故",
    "T37n1764_008:0825a29": "因緣之法亦非我所則為非有。因緣相生故",
    "T37n1764_008:0825b01": "復非無。非有非無名為中道。三破性分別。十",
    "T37n1764_008:0825b02": "二緣法但集從緣無有自性所以非有。因緣",
    "T37n1764_008:0825b03": "相生是故非無。非有非無故名為中。四破相",
    "T37n1764_008:0825b04": "分別。因緣之法誑相而有窮理本無。不但無",
    "T37n1764_008:0825b05": "性。相亦叵得。如陽炎水近觀之時非直無於",
    "T37n1764_008:0825b06": "水性而已水相亦無。窮理本無名為非有。誑",
    "T37n1764_008:0825b07": "相似有說為非無。非有非無名為中道。五破",
    "T37n1764_008:0825b08": "想分別。十二緣法更細推求心外無法。但是",
    "T37n1764_008:0825b09": "妄想自心所見。如夢所見皆是心起。以心起",
    "T37n1764_008:0825b10": "故於理本無名為非有。妄心自現說為非無。",
    "T37n1764_008:0825b11": "非有非無名為中道。六就實分別。十二因緣",
    "T37n1764_008:0825b12": "窮其本性真心所起如夢所作皆報心起。故",
    "T37n1764_008:0825b13": "地經說十二因緣皆真心作。真心即是如來",
    "T37n1764_008:0825b14": "藏性。古今常湛清淨不變。何有因緣起作可",
    "T37n1764_008:0825b15": "得所以非有。隨妄流轉集起生死說為非無。",
    "T37n1764_008:0825b16": "非有非無故名中道。又彼真心離性名為非",
    "T37n1764_008:0825b17": "有。體具法界恒沙佛法說為非無。非有非無",
    "T37n1764_008:0825b18": "名為中道。六中前五虛妄不真生滅流轉。非",
    "T37n1764_008:0825b19": "是常樂我淨之法。不能究竟為佛真種。今此",
    "T37n1764_008:0825b20": "不論。第六一門體真常樂我淨之法能為佛種",
    "T37n1764_008:0825b21": "今名中道。與經中說生死二法是如來藏其言",
    "T37n1764_008:0825b22": "相似。如是中道能破生死故名中道釋為中",
    "T37n1764_008:0825b23": "義。中道即是因緣實性。是實性中無因緣相故",
    "T37n1764_008:0825b24": "破生死。生死之有著邊故起。故破生死名為",
    "T37n1764_008:0825b25": "中道。以是中道名佛性者結中為性。以是中",
    "T37n1764_008:0825b26": "道能破生死成佛義故得名佛性。下次明其",
    "T37n1764_008:0825b27": "常樂我淨。眾生不見一處合論於中初法次",
    "T37n1764_008:0825b28": "喻後合。法中初言是故佛性常樂我淨乘前顯",
    "T37n1764_008:0825b29": "後。是前中道能破生死為佛性故。佛性得為常",
    "T37n1764_008:0825c01": "樂我淨。以諸眾生不能見故無常樂等辯相",
    "T37n1764_008:0825c02": "顯實。此即明其眾生不見。性實非下彰實異",
    "T37n1764_008:0825c03": "相成前不見。喻中貧人家有寶藏喻前性體",
    "T37n1764_008:0825c04": "常樂我淨。是人已下喻上眾生不能見等。有",
    "T37n1764_008:0825c05": "善知識而語已下喻佛性實非無常苦等寄",
    "T37n1764_008:0825c06": "得顯之。於中先喻諸佛菩薩開化令得而語",
    "T37n1764_008:0825c07": "化始。即以方便令見化終。以得見下喻諸眾",
    "T37n1764_008:0825c08": "生同化得見。合中佛性合前寶藏眾生不見。",
    "T37n1764_008:0825c09": "有知識下合前知識而語等也。上來偏就因",
    "T37n1764_008:0825c10": "緣理法以論中道。自下第三偏就因緣觀行",
    "T37n1764_008:0825c11": "說中。於中初先正辯中道。性雖常下還明不",
    "T37n1764_008:0825c12": "見略不宣說常樂我淨。就正辯中先對凡夫",
    "T37n1764_008:0825c13": "以明中道。眾生起見凡有二種一常二斷不",
    "T37n1764_008:0825c14": "名中道舉邊顯中。無常斷下明中異邊。無常",
    "T37n1764_008:0825c15": "無斷名中道者正辯中義。即是觀照十二緣",
    "T37n1764_008:0825c16": "智出其中體。如是觀智名佛性者結中為性。",
    "T37n1764_008:0825c17": "下對二乘以顯中道。二乘雖觀不名佛性明",
    "T37n1764_008:0825c18": "小非中。二乘但能見因緣相不及其實故非",
    "T37n1764_008:0825c19": "中道不名佛性。是中亦應明佛菩薩觀行是",
    "T37n1764_008:0825c20": "中。義不異前故略不論。上來辯中。下明眾",
    "T37n1764_008:0825c21": "生不見佛性故無中道。佛性雖常為無明覆",
    "T37n1764_008:0825c22": "不能得見明凡不見。又未能度十二緣等明",
    "T37n1764_008:0825c23": "小不見初先法說次以喻顯。二乘觀法未能",
    "T37n1764_008:0825c24": "及實。故如兔馬不得水底。何以下釋。以凡二",
    "T37n1764_008:0825c25": "乘不見佛性故能觀智不名中道。上來三番",
    "T37n1764_008:0825c26": "合為第二偏解中道。自下第三偏明種子。",
    "T37n1764_008:0825c27": "文還有三與前相似。於前三中從後向前次",
    "T37n1764_008:0825c28": "第說種。先就第三因緣觀行以說種子。以是",
    "T37n1764_008:0825c29": "義下就前第二因緣之理以說種子。性者有",
    "T37n1764_008:0826a01": "因有因因下就前第一因緣理行以說種子。",
    "T37n1764_008:0826a02": "初中是觀十二緣智即是阿耨菩提種者牒上",
    "T37n1764_008:0826a03": "第三因緣觀智就說種也。第二番中初先法",
    "T37n1764_008:0826a04": "說。以是義故十二因緣名佛性者乘前顯後。",
    "T37n1764_008:0826a05": "以前所生因緣觀智得為種故能生因緣名為",
    "T37n1764_008:0826a06": "佛性。性猶種也。次以喻顯。譬如胡瓜名為",
    "T37n1764_008:0826a07": "熱病立喻顯法。何以故下釋喻顯法。能與熱",
    "T37n1764_008:0826a08": "病作因緣故名為熱病。下合顯法。因緣如是",
    "T37n1764_008:0826a09": "能生向前因緣觀智故名佛性。第三番中文",
    "T37n1764_008:0826a10": "別有三。一就向前理行二門說為種子。二非",
    "T37n1764_008:0826a11": "因果故常恒已下還明常樂我淨之義三以是",
    "T37n1764_008:0826a12": "故我經說下還明不見。初中為分理之與行",
    "T37n1764_008:0826a13": "二種因別須明二果為辯因果。通對非因非",
    "T37n1764_008:0826a14": "果以說故有五種。一是因性猶是向前因緣",
    "T37n1764_008:0826a15": "之理。二因因性猶是向前因緣觀智。三是果",
    "T37n1764_008:0826a16": "性是前觀智所生之果。四果果性是前因緣",
    "T37n1764_008:0826a17": "中道之果。因緣之理顯為果故。五非因果性",
    "T37n1764_008:0826a18": "前四處體。彼體從緣說為前四。廢緣就實說",
    "T37n1764_008:0826a19": "為第五非因果性。文中初先一番廣辯是因",
    "T37n1764_008:0826a20": "非果。如佛性下結別其相。初中前四一處辯",
    "T37n1764_008:0826a21": "釋。非因果性在後別論。釋前四中初法。次喻。",
    "T37n1764_008:0826a22": "後合顯之。法中初先開列四門。下牒辯釋。因",
    "T37n1764_008:0826a23": "牒初門。即十二緣斥其體相。十二緣法近生",
    "T37n1764_008:0826a24": "觀智遠為涅槃正因種子故名為因。言因因",
    "T37n1764_008:0826a25": "者牒第二門。即是智慧斥其體相。觀因緣智",
    "T37n1764_008:0826a26": "依前因緣從因起因故曰因因。果牒第三。即",
    "T37n1764_008:0826a27": "是菩提斥其體相。此前觀智所生果也。言果",
    "T37n1764_008:0826a28": "果者牒第四門。即大涅槃斥其體相。此前十",
    "T37n1764_008:0826a29": "二因緣家果。因緣之理顯為此果名大涅槃。",
    "T37n1764_008:0826b01": "向前菩提望於前因已受果名。涅槃是彼果",
    "T37n1764_008:0826b02": "家之果故名果果。理實菩提及與涅槃並有",
    "T37n1764_008:0826b03": "性淨方便之義。但今文中方便之果偏名菩",
    "T37n1764_008:0826b04": "提。性淨之果偏號涅槃。上下多然。性淨就體",
    "T37n1764_008:0826b05": "彰寂顯故。問曰何故性淨之因直名為因。方",
    "T37n1764_008:0826b06": "便之因名為因因。及至果中方便之果直名",
    "T37n1764_008:0826b07": "為果。性淨之果名為果果。釋言互從皆得無",
    "T37n1764_008:0826b08": "傷。但彼因中從本起末。因緣之理是行根本",
    "T37n1764_008:0826b09": "故直名因。方便之因從前起故名曰因因。至",
    "T37n1764_008:0826b10": "果之時攝末歸本。方便菩提對前滿足已受",
    "T37n1764_008:0826b11": "果稱。德成歸本故名性淨以為果果。",
    "T37n1764_008:0826b12": "次以喻顯。如無明為因諸行為果行因識果",
    "T37n1764_008:0826b13": "立喻顯法。以是義下辯喻顯法。向前法中四",
    "T37n1764_008:0826b14": "法相對彰其重因累果之別。今此喻中三法",
    "T37n1764_008:0826b15": "相對何故如是。喻取少分不可全同。又為顯",
    "T37n1764_008:0826b16": "其所生行德。因果雖殊體無別故。以是義者。",
    "T37n1764_008:0826b17": "以前無明生行之義行生識義。彼無明體亦",
    "T37n1764_008:0826b18": "因亦因因者兩法相對。無明是彼行果家因",
    "T37n1764_008:0826b19": "故直名因。三法相望行支已是識果家因無",
    "T37n1764_008:0826b20": "明是彼行因家因故曰因因。文義且然。將喻",
    "T37n1764_008:0826b21": "擬法全不相似。准法論喻應說行支以為因",
    "T37n1764_008:0826b22": "因。從因生故。准喻談法應因緣以為因因。因",
    "T37n1764_008:0826b23": "家因故。蓋亦是其少分喻耳。亦可向前因",
    "T37n1764_008:0826b24": "緣之理非直是因亦是因因。故今宣說無明",
    "T37n1764_008:0826b25": "為因及與因因以況彼義。云何為因。望涅槃",
    "T37n1764_008:0826b26": "果直為因故。云何因因。與觀智因而為因故。",
    "T37n1764_008:0826b27": "言識亦果亦果果者兩法相對。識支是彼因",
    "T37n1764_008:0826b28": "家之果故直名果。三法相望行支望前已是",
    "T37n1764_008:0826b29": "果竟。識支是彼果家之果故名果果。文義且",
    "T37n1764_008:0826c01": "然。將喻擬法而不相當。准法驗喻。行支亦果",
    "T37n1764_008:0826c02": "識支果果。准喻論法。涅槃名果果。此亦是其",
    "T37n1764_008:0826c03": "少分言耳。亦可於彼涅槃之上具有果義及",
    "T37n1764_008:0826c04": "果果義。故今宣說識支為果及與果果以況",
    "T37n1764_008:0826c05": "彼義。云何為果。望彼因緣直為果故。云何果",
    "T37n1764_008:0826c06": "果。與菩提果而為果故。佛性亦爾合以顯法。",
    "T37n1764_008:0826c07": "上來廣釋前四門竟。下釋第五非因果性。",
    "T37n1764_008:0826c08": "以是義故十二因緣不出等者。以前因緣中",
    "T37n1764_008:0826c09": "道之理體是常樂我淨義故。常住不動不出",
    "T37n1764_008:0826c10": "不滅乃至非果。此不出等釋有兩門。一依世",
    "T37n1764_008:0826c11": "諦緣相解釋。如中論說因緣假集無有一法",
    "T37n1764_008:0826c12": "自性可生名為不出。亦無一法自性可盡說",
    "T37n1764_008:0826c13": "為不滅。分分盡謝稱曰不常。運運新生故曰",
    "T37n1764_008:0826c14": "不斷。前後分異名為不一。從前起後非餘處",
    "T37n1764_008:0826c15": "來故言不二。緣集始生非本至今故曰不來。",
    "T37n1764_008:0826c16": "因謝果興非前到後所以不去。前無自性所",
    "T37n1764_008:0826c17": "以非因。後無自性是故非果。二就真諦緣實",
    "T37n1764_008:0826c18": "解釋。因緣實性不從緣生是故不出。不從緣",
    "T37n1764_008:0826c19": "盡故曰不滅。體無定性所以非常。不可斷滅",
    "T37n1764_008:0826c20": "是故非斷。體備法界恒沙佛性故曰非一。諸",
    "T37n1764_008:0826c21": "法同體不離不異故曰非二。不從緣變故無",
    "T37n1764_008:0826c22": "去來。亦無隱顯故非因果。良以就實以論其",
    "T37n1764_008:0826c23": "體。體外無緣是故不可約緣說出乃至因果。",
    "T37n1764_008:0826c24": "此後一義與聖行中辯性相似。今此所論義",
    "T37n1764_008:0826c25": "當後門。云何得知。此中辯釋非因果性。即是",
    "T37n1764_008:0826c26": "真諦常樂我淨不變之法。故上說言因緣中",
    "T37n1764_008:0826c27": "道常樂我淨。前問所辯乃是世諦無常苦空",
    "T37n1764_008:0826c28": "無我之法。三乘同知。故非此義。上來一番廣",
    "T37n1764_008:0826c29": "辯五義。自下重復結別其相。是因非果如",
    "T37n1764_008:0827a01": "佛性者結前第一。指法名如。因緣之理能為",
    "T37n1764_008:0827a02": "佛因故名佛性。是果非因如大涅槃結前第",
    "T37n1764_008:0827a03": "四。如同前釋。即前佛性顯名涅槃。是因是果",
    "T37n1764_008:0827a04": "如十二緣所生法者結前第二及第三門。因",
    "T37n1764_008:0827a05": "緣觀智從因緣生名十二緣所生之法。非因",
    "T37n1764_008:0827a06": "非果名佛性者結第五門。此乃諸佛離緣平",
    "T37n1764_008:0827a07": "等法身之體故名佛性。上來第一廣明向",
    "T37n1764_008:0827a08": "前理行二門為種子義。非因果故常恒無變",
    "T37n1764_008:0827a09": "是第二段明其常樂我淨之義。文但辯常餘",
    "T37n1764_008:0827a10": "略不論。就前五中非因非果不隨緣變正是",
    "T37n1764_008:0827a11": "常義。故偏牒之就明常矣。自下第三明其",
    "T37n1764_008:0827a12": "不見。先舉昔說明緣甚深眾生不見。以何義",
    "T37n1764_008:0827a13": "下釋顯不見。前中初言以是義者。以是因緣",
    "T37n1764_008:0827a14": "從緣轉變為因為果。體性常恒非因果故。我",
    "T37n1764_008:0827a15": "經中說甚深甚深無知無見。於中四句。十二",
    "T37n1764_008:0827a16": "因緣甚深甚深為第一句。直嘆法深明凡二",
    "T37n1764_008:0827a17": "乘不見所由。無知無見不可思惟為第二句",
    "T37n1764_008:0827a18": "明凡不見。乃是諸佛菩薩境界為第三句寄",
    "T37n1764_008:0827a19": "人顯深。非諸聲聞緣覺所及為第四句明小",
    "T37n1764_008:0827a20": "不見。此舉昔說。下釋顯之。前四句中初句別",
    "T37n1764_008:0827a21": "解。後之三句一處釋之。解初句中何義甚深",
    "T37n1764_008:0827a22": "問以起發。不斷常等對問正解。是中直就緣",
    "T37n1764_008:0827a23": "相辯深。因緣實性即是向前非因果性。若更",
    "T37n1764_008:0827a24": "辯深不異於前故略不論。良以緣實非定有",
    "T37n1764_008:0827a25": "無非斷常故。依之起相相亦如是。故舉緣相",
    "T37n1764_008:0827a26": "以顯其實。文中六句攝為三對。初二一對當",
    "T37n1764_008:0827a27": "法分別。眾生業行不斷不常而得果者明非",
    "T37n1764_008:0827a28": "無果。業行若常亦不得果常不變故。斷亦不",
    "T37n1764_008:0827a29": "得不生後故。不斷不常方乃得果。雖念念滅",
    "T37n1764_008:0827b01": "而無所失明不失因。因體雖復念念盡滅能",
    "T37n1764_008:0827b02": "生之力常不失也。次二一對約人分別。雖無",
    "T37n1764_008:0827b03": "作者而有作業明其無有造業之人而有行",
    "T37n1764_008:0827b04": "業。雖無受者而有果報明其無有受報之人",
    "T37n1764_008:0827b05": "而得有果。無作無受即明非有。而有業果即",
    "T37n1764_008:0827b06": "顯非無。下二一對約人就法而為分別。受者",
    "T37n1764_008:0827b07": "雖滅果不敗亡約人分別。受人雖滅得果不",
    "T37n1764_008:0827b08": "亡。無有慮知知合而有就法分別。根塵識等",
    "T37n1764_008:0827b09": "三事別分知不可得名無慮知。此三和合便",
    "T37n1764_008:0827b10": "有知生名和合有。又一念心四相分別知不",
    "T37n1764_008:0827b11": "可得亦名無知。前後和合假名知生名和合",
    "T37n1764_008:0827b12": "有。問曰。何不即用此義以為緣實。而言此中",
    "T37n1764_008:0827b13": "就相辯深。釋言此等若即是實即是佛性。二",
    "T37n1764_008:0827b14": "乘知此應知佛性。何故上言聲聞緣覺雖觀",
    "T37n1764_008:0827b15": "因緣不名佛性。又此所辯唯是世諦空無常",
    "T37n1764_008:0827b16": "苦無我之理若是佛性。佛性便非常樂我淨。",
    "T37n1764_008:0827b17": "云何上言因緣中道名為佛性如是佛性常樂",
    "T37n1764_008:0827b18": "我淨。又上文言從緣生法悉是無常。佛性常",
    "T37n1764_008:0827b19": "故不從緣生。明此所說但是緣相非是性體。",
    "T37n1764_008:0827b20": "上來解釋初句甚深。下次解釋後之三句。於",
    "T37n1764_008:0827b21": "中分二。一解向前無知見等明凡不見。即舉",
    "T37n1764_008:0827b22": "向前佛菩薩境對以顯之。二觀緣智凡有四",
    "T37n1764_008:0827b23": "下解釋向前二乘不及。還舉向前佛菩薩境",
    "T37n1764_008:0827b24": "對以顯之。前中有四。一明凡不見。二十住",
    "T37n1764_008:0827b25": "下明佛菩薩見。三一切眾生不能見下明前",
    "T37n1764_008:0827b26": "凡夫不見之損。四是故我下明佛菩薩知見",
    "T37n1764_008:0827b27": "之益。初中眾生雖與共行而不見者明不能",
    "T37n1764_008:0827b28": "解。不見知故無始終者明不能滅。起來始未",
    "T37n1764_008:0827b29": "有盡時名為無終。第二段中十住見終不見",
    "T37n1764_008:0827c01": "始者。見已生死至佛當盡名為見終。不知根",
    "T37n1764_008:0827c02": "本起之所由名不見始。諸佛世尊見始終者。",
    "T37n1764_008:0827c03": "見因緣法原起所由亦見盡時名見始終。以",
    "T37n1764_008:0827c04": "是了了得見性者。佛性是其因緣之本。故佛",
    "T37n1764_008:0827c05": "如來見始如終名見佛性。第三段中一切眾",
    "T37n1764_008:0827c06": "生不見因緣是故轉輪法說明損。次喻後合。",
    "T37n1764_008:0827c07": "下復喻顯。第四益中言是故者乘前顯後。是",
    "T37n1764_008:0827c08": "凡不見有大損故。我經中說知見有益。若人",
    "T37n1764_008:0827c09": "見緣即見法者見法實也。因緣之體是法性",
    "T37n1764_008:0827c10": "故。即見佛者見佛實也。因緣實性據佛望之",
    "T37n1764_008:0827c11": "由來清淨畢竟無染。即是諸佛法身之體。是",
    "T37n1764_008:0827c12": "故見之名為見佛佛。即性者彼佛法身據凡",
    "T37n1764_008:0827c13": "望之為惑隱覆。與後顯時淨德為本故名佛",
    "T37n1764_008:0827c14": "性。何以下釋。一切諸佛同用此理以為自性",
    "T37n1764_008:0827c15": "故名佛性。佛性是佛自體性故。上來四段合",
    "T37n1764_008:0827c16": "為第一。自下第二釋前聲聞緣覺不及辯。舉",
    "T37n1764_008:0827c17": "諸佛菩薩對顯。是觀緣智凡有四種總以標",
    "T37n1764_008:0827c18": "舉。次列四名。下中二門解非聲聞緣覺所及。",
    "T37n1764_008:0827c19": "上及上上釋前諸佛菩薩境界。次解後結。以",
    "T37n1764_008:0827c20": "是義故十二因緣名佛性者。以上上智觀十",
    "T37n1764_008:0827c21": "二緣得菩提故十二緣法得名佛性。下以佛",
    "T37n1764_008:0827c22": "性歷即餘義性理精上名第一義。離相名空。",
    "T37n1764_008:0827c23": "出離斷常即名中道。即是諸佛法身自體故",
    "T37n1764_008:0827c24": "名為佛。離此之外無別佛故。據佛望之即是",
    "T37n1764_008:0827c25": "諸佛大涅槃果。離此更無別涅槃故。故經說",
    "T37n1764_008:0827c26": "言佛知眾生取涅槃相不復更滅。上來就",
    "T37n1764_008:0827c27": "彼眾生現性答前四問。自下就彼眾生當性",
    "T37n1764_008:0827c28": "答前四問。總相雖然。於中細求唯答第一。云",
    "T37n1764_008:0827c29": "何為性辯答第四眾生不見。第二第三略而",
    "T37n1764_008:0828a01": "不答。易解故爾。說彼當來佛果為性。名義顯",
    "T37n1764_008:0828a02": "了何須更釋。云何名性。佛是常等理在灼然",
    "T37n1764_008:0828a03": "何勞更解常樂我淨。就所釋中師子白佛佛",
    "T37n1764_008:0828a04": "與佛性無差別者一切眾生何用修道重難起",
    "T37n1764_008:0828a05": "發。由佛前說佛性即佛故為此難。下佛釋之。",
    "T37n1764_008:0828a06": "釋意如何。明諸眾生雖有佛性顯用在當當",
    "T37n1764_008:0828a07": "果未有故須修道。文中初言汝問不然牒以",
    "T37n1764_008:0828a08": "總非。下廣辯釋。文別有六。一說菩提為性明",
    "T37n1764_008:0828a09": "凡未有。二說一乘為性明凡未有。三說首楞",
    "T37n1764_008:0828a10": "嚴定以為佛性明凡未有。四說我為性明凡",
    "T37n1764_008:0828a11": "未有。五說十力四無畏等以為佛性明凡未",
    "T37n1764_008:0828a12": "有。六說一切佛性為性明凡未有。初中有",
    "T37n1764_008:0828a13": "三。一直明佛性當有現無。二舉偈證成。三釋",
    "T37n1764_008:0828a14": "偈顯成。前中初法次喻後合。法中初言佛與",
    "T37n1764_008:0828a15": "佛性雖無差別牒其難辭。現性與彼當果體",
    "T37n1764_008:0828a16": "同故曰無差。辯同兼異是以言雖。然諸眾生",
    "T37n1764_008:0828a17": "悉未具者翻其難辭。眾生未證故曰未具。凡",
    "T37n1764_008:0828a18": "皆未具是以言悉。以未具故必須修道。喻中",
    "T37n1764_008:0828a19": "四句。一立喻顯法。二何以下釋。三是故我下",
    "T37n1764_008:0828a20": "引證成喻。四何以下釋。初中如人惡心害母",
    "T37n1764_008:0828a21": "喻有性因。害母之罪定入地獄如彼佛性定",
    "T37n1764_008:0828a22": "得菩提故取為喻。害已生悔喻有惑障。以善",
    "T37n1764_008:0828a23": "況惡。三業雖善故名獄人喻諸眾生三業雖",
    "T37n1764_008:0828a24": "惡定得菩提。第二釋中何故問也。定當墮故",
    "T37n1764_008:0828a25": "對問略釋。是人雖無地獄陰等猶名獄人對",
    "T37n1764_008:0828a26": "問廣釋。第三列經第四釋經。文顯可知。下合",
    "T37n1764_008:0828a27": "顯法。一切眾生定得菩提故說有性明其當",
    "T37n1764_008:0828a28": "有。一切眾生真未有下彰其現無。上來一段",
    "T37n1764_008:0828a29": "直明佛性當有現無。以是義下舉偈證成。先",
    "T37n1764_008:0828b01": "標說處。下列偈文。前之半偈自立道理明惑",
    "T37n1764_008:0828b02": "與性兩法不並。下之半偈遮他異說明惑與",
    "T37n1764_008:0828b03": "性有無非恒。下釋偈文。顯成當有現無之義。",
    "T37n1764_008:0828b04": "於中初言有者三種汎舉有義。次列三名。下",
    "T37n1764_008:0828b05": "就人辯辯中有三。一約三世明有不同。二以",
    "T37n1764_008:0828b06": "是義下舉說證成一切有性。三乃至下別釋",
    "T37n1764_008:0828b07": "罪人有佛性義。初中先明未來世有該通上",
    "T37n1764_008:0828b08": "下。一切眾生未來皆當定得菩提故悉有性。",
    "T37n1764_008:0828b09": "次明現有唯論下人。下人現在唯有煩惱。是",
    "T37n1764_008:0828b10": "故現在無其相好果德佛性。下明過有偏論",
    "T37n1764_008:0828b11": "上人。上人過去有斷煩惱。是故現在得見佛",
    "T37n1764_008:0828b12": "性。雖舉三世為就前二明諸眾生當有現無。",
    "T37n1764_008:0828b13": "第二舉說證皆有中。以是義故我常宣說一",
    "T37n1764_008:0828b14": "切有者釋有通別。通則以前未來有故說一",
    "T37n1764_008:0828b15": "切生悉有佛性。第三偏釋罪人有中初先法",
    "T37n1764_008:0828b16": "說。次喻。後合。法中初言一闡提等亦有性者",
    "T37n1764_008:0828b17": "直明其有。前已宣說一切有性何須別說闡",
    "T37n1764_008:0828b18": "提等有。闡提謗法及五逆等有性難知故須",
    "T37n1764_008:0828b19": "別論。下重辯之。現無當有。言闡提等無有善",
    "T37n1764_008:0828b20": "法佛性亦善明其現無。舉一闡提等餘罪人。",
    "T37n1764_008:0828b21": "彼現無善果性亦善。故彼現在無有佛性。以",
    "T37n1764_008:0828b22": "未來有。故闡提等悉有性者明其當有。何以",
    "T37n1764_008:0828b23": "下釋。以定得故說未來有。上來法說。下次",
    "T37n1764_008:0828b24": "喻顯人喻向前一闡提等。家有乳酪喻現有",
    "T37n1764_008:0828b25": "因。有人問下明當有果。酪實非下辯其有義。",
    "T37n1764_008:0828b26": "下合顯法。眾生亦爾合前人也。悉皆有心",
    "T37n1764_008:0828b27": "合有乳酪。凡有心者定得菩提。合有人問汝",
    "T37n1764_008:0828b28": "有蘇耶答言我有。以是義故我說一切悉有佛",
    "T37n1764_008:0828b29": "性合以定得故言有蘇。凡有心者皆有真識",
    "T37n1764_008:0828c01": "覺知性故定得菩提。外草木等無真心故終",
    "T37n1764_008:0828c02": "無得義。此乃宣說能知之性。若論所知境界",
    "T37n1764_008:0828c03": "之性一切皆有不局有心。自下第二一乘為",
    "T37n1764_008:0828c04": "性。先出性體。後明眾生有而不見。前中初先",
    "T37n1764_008:0828c05": "辯二畢竟。後約論性辯二竟中先總標舉。望",
    "T37n1764_008:0828c06": "小大極故名畢竟。因果不同故分二種。次列",
    "T37n1764_008:0828c07": "兩名。因能嚴果故曰莊嚴。果德窮滿稱曰究",
    "T37n1764_008:0828c08": "竟。世及出世約位分畢。十地已還通名世間。",
    "T37n1764_008:0828c09": "皆是變易世間攝故。佛名出世。下辯體相。莊",
    "T37n1764_008:0828c10": "嚴是其六波羅蜜究竟一乘。下約性辯。文顯",
    "T37n1764_008:0828c11": "可知。下明眾生有而不見。先明其有。以是",
    "T37n1764_008:0828c12": "我說一切有者正明其有。以是眾生所得一乘",
    "T37n1764_008:0828c13": "為佛性故我說一切眾生有之。一切眾生悉",
    "T37n1764_008:0828c14": "有一乘釋成有義。以無明下明諸眾生不見",
    "T37n1764_008:0828c15": "所由。先法次喻後合可知。自下第三首楞",
    "T37n1764_008:0828c16": "為性。先廣辯相。後釋名義。前中四段。一明",
    "T37n1764_008:0828c17": "首楞是其佛性。二一切眾生悉有已下明諸",
    "T37n1764_008:0828c18": "眾生有而不見。三首楞嚴有五名下彰首楞",
    "T37n1764_008:0828c19": "嚴名別不同顯首楞嚴即是佛性。四一切眾",
    "T37n1764_008:0828c20": "生具三定下還明眾生有而不見。就初段中",
    "T37n1764_008:0828c21": "性即首楞會名顯示。兩名雖殊會體不別是",
    "T37n1764_008:0828c22": "以言即。性如醍醐辯所即性。性通因果。因似",
    "T37n1764_008:0828c23": "乳酪。果如醍醐。性即首楞故須辯之。即是一",
    "T37n1764_008:0828c24": "切諸佛母者彰性功能成即首楞。首楞嚴者",
    "T37n1764_008:0828c25": "此翻名為一切事竟。良以佛性是諸佛母能",
    "T37n1764_008:0828c26": "生一切諸佛德。故得即首楞一切事竟。首楞",
    "T37n1764_008:0828c27": "嚴故而令諸佛常樂我淨。彰首楞嚴三昧功",
    "T37n1764_008:0828c28": "能成即佛性。以首楞嚴能令諸佛常樂我淨。",
    "T37n1764_008:0828c29": "故即佛性佛母之義。第二段中一切眾生有",
    "T37n1764_008:0829a01": "首楞嚴明其當有。以不修故不能見者彰其",
    "T37n1764_008:0829a02": "不見。第三段中初先法說。首楞五名總以",
    "T37n1764_008:0829a03": "標舉。次列五名。雖舉五名正欲明其是佛性",
    "T37n1764_008:0829a04": "義。隨其所作處處得名總以結之。次以喻顯。",
    "T37n1764_008:0829a05": "如一三昧得種種名。或名為禪。或名定根。如",
    "T37n1764_008:0829a06": "是非一。首楞如是辯法同喻。第四段中先",
    "T37n1764_008:0829a07": "明一切眾生具有。下明不見。前中一切具三",
    "T37n1764_008:0829a08": "種定汎以通舉。謂上中下列其三名。下辯其",
    "T37n1764_008:0829a09": "相。上謂佛性顯其初門。何故佛性得名上定。",
    "T37n1764_008:0829a10": "說首楞嚴為佛性故。以是故言一切有者就",
    "T37n1764_008:0829a11": "人明有。以說佛性為上定故一切有之。中者",
    "T37n1764_008:0829a12": "一切具足初禪顯第二門。有緣能修無緣不",
    "T37n1764_008:0829a13": "能明得不定。下出其緣。所謂火災及壞欲結",
    "T37n1764_008:0829a14": "以是故言一切具中就人結有。下者十中心",
    "T37n1764_008:0829a15": "數定者辯第三門。十地廣辯如雜心論。想欲",
    "T37n1764_008:0829a16": "觸慧念思解脫憶定及受是其十也。此十遍",
    "T37n1764_008:0829a17": "通一切心中名通大地。以是故言一切具下",
    "T37n1764_008:0829a18": "就人結有。雖辯中下意顯上矣。上來明有。",
    "T37n1764_008:0829a19": "下明不見。一切眾生悉有佛性不能見者明",
    "T37n1764_008:0829a20": "凡不見。十住雖下舉聖顯凡。十住菩薩見上",
    "T37n1764_008:0829a21": "不了何況凡夫。上來廣說首楞為性眾生不",
    "T37n1764_008:0829a22": "見。下解名義。首楞事竟嚴名堅者翻名解",
    "T37n1764_008:0829a23": "義。畢竟而堅名首楞嚴牒以結之。以是首楞",
    "T37n1764_008:0829a24": "名佛性者結首楞嚴以為佛性。以能造作果",
    "T37n1764_008:0829a25": "德事竟故名佛性。自下第四說我為性。於",
    "T37n1764_008:0829a26": "中先說我為佛性。師子言下明諸眾生有而",
    "T37n1764_008:0829a27": "不見前中有四。一明如來說我所由。二我亦",
    "T37n1764_008:0829a28": "不說悉無我下正明說我。三梵志聞下說我",
    "T37n1764_008:0829a29": "之益。四是佛性實非我下如來辯定我無我",
    "T37n1764_008:0829b01": "義。初中有四。一佛為起化尼連洗浴水陸同",
    "T37n1764_008:0829b02": "觀。二明外道覩佛受樂嫌佛說斷。三如來反問",
    "T37n1764_008:0829b03": "說斷所由。四外道引佛所說以答辯難如來",
    "T37n1764_008:0829b04": "無我之義。文皆可知。第二正為說我之中",
    "T37n1764_008:0829b05": "句亦有四。初我亦不說一切無我反其所聞明",
    "T37n1764_008:0829b06": "不說斷。二我常說下顯所不聞明恒說我。於",
    "T37n1764_008:0829b07": "中初先說一切生悉有佛性。性豈非下就性",
    "T37n1764_008:0829b08": "辯我。望直說我懼同情取。故先辯性後就我",
    "T37n1764_008:0829b09": "論。三以是義下結初不說。四一切眾生不見",
    "T37n1764_008:0829b10": "性下就前所說明凡不見。亦即反推斷見屬",
    "T37n1764_008:0829b11": "彼。一切眾生不見性故無常我等名說斷見。",
    "T37n1764_008:0829b12": "第三益中。初明梵志聞我發心。後明諸畜聞",
    "T37n1764_008:0829b13": "我發心捨離惡身。第四辯定我無我中。初",
    "T37n1764_008:0829b14": "明佛性實非是我為生說我。問曰。上來數說",
    "T37n1764_008:0829b15": "佛性是其真我。今以何故說實非我。釋言。佛",
    "T37n1764_008:0829b16": "性備含多義。亦有我義及無我義。亦有非我",
    "T37n1764_008:0829b17": "義。但向為彼我見外道愛喜我故偏說為我。",
    "T37n1764_008:0829b18": "雖為說我恐畏同彼先所建立。故復拂遣明",
    "T37n1764_008:0829b19": "實非我。此說非我亦是化耳。有因緣下明雖",
    "T37n1764_008:0829b20": "異說而非虛妄。於中通對佛我顯之。句別有",
    "T37n1764_008:0829b21": "四。一明如來無我說我而非虛妄。二明如來",
    "T37n1764_008:0829b22": "說我為無我而非虛妄。隨化說此故曰有緣。",
    "T37n1764_008:0829b23": "三辯初句佛性無我如來說我。佛性未有八",
    "T37n1764_008:0829b24": "自在用故名無我。四辯第二如來是我。佛說",
    "T37n1764_008:0829b25": "無我。如來具有八自在用故名為我。上來正",
    "T37n1764_008:0829b26": "說我為佛性。下明眾生有而不見。師子先",
    "T37n1764_008:0829b27": "問。若一切生悉有佛性如力士者牒佛前言。",
    "T37n1764_008:0829b28": "佛上宣說眾生佛性如彼力士額上寶珠故今",
    "T37n1764_008:0829b29": "牒之。何故不見徵問如來。下佛為辯。先明眾",
    "T37n1764_008:0829c01": "生不見所由。如月初下彰其是有。前中有",
    "T37n1764_008:0829c02": "二。一明凡夫盲故不見。二明二乘倒故不見。",
    "T37n1764_008:0829c03": "前中為明凡夫不見舉佛菩薩見以顯之。於",
    "T37n1764_008:0829c04": "中先喻。色喻性體。盲不見者喻凡不見。雖",
    "T37n1764_008:0829c05": "復不見不得言無喻明性有。有目見者喻佛",
    "T37n1764_008:0829c06": "菩薩有眼能見。下合顯法。佛性合色。眾生不",
    "T37n1764_008:0829c07": "見合盲不見。十住已下合有目見。於中先明",
    "T37n1764_008:0829c08": "菩薩分見如來全見。次以喻顯。菩薩分見如",
    "T37n1764_008:0829c09": "夜見色。如來全見如晝見色。下明菩薩從昧",
    "T37n1764_008:0829c10": "得明。於中先立治眼之喻。下約顯法。十地如",
    "T37n1764_008:0829c11": "是雖見不了合眼膚翳見色不了。以首楞下",
    "T37n1764_008:0829c12": "合以藥力得了了見。醫喻如來略而不合。",
    "T37n1764_008:0829c13": "下明二乘不見之中。先明二乘有倒不見。後",
    "T37n1764_008:0829c14": "舉諸佛菩薩顯之。前中初言見一切法無常",
    "T37n1764_008:0829c15": "我等非一切法亦無常等。汎明倒見不見佛",
    "T37n1764_008:0829c16": "性。言一切者名生死下辯法顯倒。聲聞已下",
    "T37n1764_008:0829c17": "就人指斥。下舉諸佛菩薩顯中。先明十住菩",
    "T37n1764_008:0829c18": "薩少見。見一切法無常我等明見生死一切",
    "T37n1764_008:0829c19": "法也。非一切法分見常等見涅槃也。此明菩",
    "T37n1764_008:0829c20": "薩分見所由。以是義故十分見一正明少見。",
    "T37n1764_008:0829c21": "下明如來全見佛性。見一切法無常我等非",
    "T37n1764_008:0829c22": "一切法見常樂等明見所由。以是義下正明",
    "T37n1764_008:0829c23": "全見。先法後喻。以是義下結嘆首楞。由其見",
    "T37n1764_008:0829c24": "故。上來明凡二乘不見。如月初下彰性是",
    "T37n1764_008:0829c25": "有。先喻後合。文顯可知。自下第五說力無",
    "T37n1764_008:0829c26": "畏大悲三念以為佛性。於中有三。一說力",
    "T37n1764_008:0829c27": "等以為佛性。二一切生悉有已下明眾生有。",
    "T37n1764_008:0829c28": "三雪山下明諸眾生藉教不同有見不見。初",
    "T37n1764_008:0829c29": "段可知。第二段中初先法說明眾生有。次",
    "T37n1764_008:0830a01": "喻。後合。法中一切眾生悉有直明有性。三種",
    "T37n1764_008:0830a02": "破下舉得顯有。於中先舉斷煩惱得顯性是",
    "T37n1764_008:0830a03": "有。斷貪瞋癡名為三種破煩惱也。一闡提下",
    "T37n1764_008:0830a04": "舉斷業得顯性是有。以是義下總結性有。",
    "T37n1764_008:0830a05": "次喻顯之。十二因緣等共有之亦內亦外略",
    "T37n1764_008:0830a06": "以標舉。十二因緣即為一門。一切眾生等共",
    "T37n1764_008:0830a07": "有之亦內亦外復為一門。就共有中現所具",
    "T37n1764_008:0830a08": "者名之為內。當有現無說以為外。下廣釋之。",
    "T37n1764_008:0830a09": "先廣初門。何等十二問以起發。次辯其相。初",
    "T37n1764_008:0830a10": "二可知。現初受胎名為識者汎論識支。有其",
    "T37n1764_008:0830a11": "三種。一種子心識。過去世中造業已後所有",
    "T37n1764_008:0830a12": "心識為業煩惱之所熏故能生於後名為識支",
    "T37n1764_008:0830a13": "若復通論。過業煩惱相應心識亦是識種。二",
    "T37n1764_008:0830a14": "求生心識名為識支。謂中陰心。三初生心識",
    "T37n1764_008:0830a15": "名為識支。謂現報中最初一念染污心識。於",
    "T37n1764_008:0830a16": "彼父母精血之所妄想起於華池等愛。今此偏",
    "T37n1764_008:0830a17": "說受生心識以為識支。故言現在受胎名識。",
    "T37n1764_008:0830a18": "入胎五分四根未具名名色者。毘婆沙釋。從",
    "T37n1764_008:0830a19": "識至於現身死來合有十時。胎內五時胎外",
    "T37n1764_008:0830a20": "五時。胎內五時名為五分。此五分中分為三",
    "T37n1764_008:0830a21": "支。最初一念說為識支。第二念後四根未具",
    "T37n1764_008:0830a22": "判為名色。色少心初合但有身根。未具眼耳",
    "T37n1764_008:0830a23": "鼻舌四根名四未具。是時身根說之為色。四",
    "T37n1764_008:0830a24": "陰曰名。色相形現當相名色。四陰心法冥漠",
    "T37n1764_008:0830a25": "難彰。非名不別。故從詮目說之為名。故楞伽",
    "T37n1764_008:0830a26": "云以名宣說無色四陰稱曰名矣。具足四根",
    "T37n1764_008:0830a27": "未名觸時名六入者。前五分中根具後判為",
    "T37n1764_008:0830a28": "六入。後四簡前。未觸異後。前色增長分為五",
    "T37n1764_008:0830a29": "入。前名增長說為意入。未別苦樂是名觸。者",
    "T37n1764_008:0830b01": "出胎已後匍匐已前意識地中未能了別苦樂",
    "T37n1764_008:0830b02": "增異名為未別。五識地中觸境方覺故名為",
    "T37n1764_008:0830b03": "觸。染習一愛名為受者。毘婆沙說。愛有二種。",
    "T37n1764_008:0830b04": "一者食愛。二者色愛愛著女色。匍匐已後但",
    "T37n1764_008:0830b05": "有食愛。未有第二色愛已來說為受支。習近",
    "T37n1764_008:0830b06": "五欲是名愛者。色愛已起未有追求色境界",
    "T37n1764_008:0830b07": "來說為愛支。內外貪求名為取者內色為內。",
    "T37n1764_008:0830b08": "財事為外。貪求是時說為取支。為內外事起",
    "T37n1764_008:0830b09": "身等業名為有者。為財為色造業麁顯。現世",
    "T37n1764_008:0830b10": "世識名未來生現在名色六入觸受名未來世",
    "T37n1764_008:0830b11": "老病死等將前類後。是名總結。次廣第二",
    "T37n1764_008:0830b12": "眾生等有。亦內亦外。一切眾生雖有十二或",
    "T37n1764_008:0830b13": "有未具總以標舉。所具是內。未具是外。次別",
    "T37n1764_008:0830b14": "顯之。先就欲界眾生以論。歌羅羅死則無十",
    "T37n1764_008:0830b15": "二是未具也。於彼胎內五分之中。初分名為",
    "T37n1764_008:0830b16": "歌羅羅時。此時死者有前四支不具後八名",
    "T37n1764_008:0830b17": "無十二。所有四支即名為內。所無名外。從生",
    "T37n1764_008:0830b18": "至死具十二者斯名為內。次就色界眾生以",
    "T37n1764_008:0830b19": "論。色界眾生無三受者但有樂捨而無苦受。",
    "T37n1764_008:0830b20": "無三觸者但有樂捨相應之觸無有苦受相應",
    "T37n1764_008:0830b21": "觸也。無三愛者但有樂捨所生之愛名無三",
    "T37n1764_008:0830b22": "愛。無老病者一切諸天悉無老病。所有是內。",
    "T37n1764_008:0830b23": "所無是外。亦名具者現雖不有以當有故亦",
    "T37n1764_008:0830b24": "名有具。下就無色眾生論之。無色乃至無老",
    "T37n1764_008:0830b25": "病者。無色眾生無其色支不具五入。觸受及",
    "T37n1764_008:0830b26": "愛與色界同。亦無老病亦名具者當有同故。",
    "T37n1764_008:0830b27": "上來別論。以定得下總釋其義。欲界眾生現",
    "T37n1764_008:0830b28": "雖不具後生當備。上界眾生在上雖無生下",
    "T37n1764_008:0830b29": "必具。故說一切眾生等有。喻相如是。下合顯",
    "T37n1764_008:0830c01": "法。佛性亦爾合十二緣。一切生下合等有之。",
    "T37n1764_008:0830c02": "上來第二明眾生有。自下第三明諸眾生",
    "T37n1764_008:0830c03": "依教不同有見。初先立喻。雪山喻佛。草名",
    "T37n1764_008:0830c04": "忍辱喻涅槃經。牛喻菩薩。食出醍醐喻學是",
    "T37n1764_008:0830c05": "經得見佛性。異草喻於小乘經法。牛喻聲聞。",
    "T37n1764_008:0830c06": "食無醍醐喻學小經不見佛性。雖無已下明",
    "T37n1764_008:0830c07": "雖不見不得言無。下合顯法。佛性亦爾是總",
    "T37n1764_008:0830c08": "合也。餘文別合。與前不次。先合雪山及忍辱",
    "T37n1764_008:0830c09": "草。次合異草。若能聽下就前忍辱合牛食者",
    "T37n1764_008:0830c10": "即成醍醐。牛食異草則無醍醐略而不合。十",
    "T37n1764_008:0830c11": "二部中雖不聞者不可說無。合向末後雖無",
    "T37n1764_008:0830c12": "醍醐不可說言無忍辱草。問曰。向說忍辱草",
    "T37n1764_008:0830c13": "者喻涅槃經。今合不可說無忍辱。正應道言",
    "T37n1764_008:0830c14": "不涅槃。何得乃言不無佛性。性是經旨。故",
    "T37n1764_008:0830c15": "言不可說無佛性。自下第六說一切法以為",
    "T37n1764_008:0830c16": "佛性。於中有四。一辯性體相。二嘆經嘆性令",
    "T37n1764_008:0830c17": "人習學。三重辯性相。四嘆經嘆性令人習學。",
    "T37n1764_008:0830c18": "就初段中先開九門。後廣辯釋。釋中乃有",
    "T37n1764_008:0830c19": "十二門別。後非苦樂非我無我非空不空。前",
    "T37n1764_008:0830c20": "開門中略不標列。當是本中漏脫故爾。下釋",
    "T37n1764_008:0830c21": "可知。第二段中若人思經如是之義則見性",
    "T37n1764_008:0830c22": "者舉思見性嘆經勝也。思前所說十二門義",
    "T37n1764_008:0830c23": "故能見性。佛性不思是佛境等。嘆性深也。",
    "T37n1764_008:0830c24": "第三段中曲有四句。一明佛性非陰界入。二",
    "T37n1764_008:0830c25": "明佛性非本無今有已有還無。三明佛性可",
    "T37n1764_008:0830c26": "從緣見。四明佛性非內非外。於中先別鐵色",
    "T37n1764_008:0830c27": "為喻。鐵喻眾生。黑色喻性。火喻煩惱。赤喻佛",
    "T37n1764_008:0830c28": "性隨緣成染。合之可知。下別草木種子為喻。",
    "T37n1764_008:0830c29": "略無合文。第四段中大涅槃經具無量德嘆",
    "T37n1764_008:0831a01": "經德廣。佛性亦等嘆性德備。上來一段答前",
    "T37n1764_008:0831a02": "四問明所證法。自下第二答後四問明能證",
    "T37n1764_008:0831a03": "法。先答前二。師子初先重問起發。下佛答之",
    "T37n1764_008:0831a04": "但明菩薩具足幾法。略不論佛。與下所說見",
    "T37n1764_008:0831a05": "性行同故此不辯。明菩薩中先舉十數。此十",
    "T37n1764_008:0831a06": "並是因分所行。故雖見性而不明了。次列十",
    "T37n1764_008:0831a07": "名。前八自利。後二利他。前八猶是八大人覺。",
    "T37n1764_008:0831a08": "於中初言少欲知足是離著行。未得法中而",
    "T37n1764_008:0831a09": "起少欲。已得知足。餘六是其攝善之行。寂靜",
    "T37n1764_008:0831a10": "修止。精進修作。正念正定止行成就。繫心在",
    "T37n1764_008:0831a11": "法名為正念。法來攝心不動名定。正慧作成。",
    "T37n1764_008:0831a12": "見法名慧。解脫即是不戲論也。是止作果。離",
    "T37n1764_008:0831a13": "縛稱脫。下化他中讚嘆解脫令其愛好。大涅",
    "T37n1764_008:0831a14": "槃化正授以法。下廣釋之。於中五番。一一",
    "T37n1764_008:0831a15": "番中備含多法不可別名。就初番中先辯後",
    "T37n1764_008:0831a16": "結。辯中少欲知足二行一處論之。師子先問。",
    "T37n1764_008:0831a17": "少欲知足有何差別。下佛為辯。初先正辯。菩",
    "T37n1764_008:0831a18": "薩修集大涅槃明修所為。前中有三。一偏對",
    "T37n1764_008:0831a19": "染法彰其二別。二有少欲不知足下偏就淨",
    "T37n1764_008:0831a20": "法彰其二別。三少欲知足復有二下雙對染",
    "T37n1764_008:0831a21": "淨彰其二別。初中四翻。一不求不取名為少",
    "T37n1764_008:0831a22": "欲。得少不恨名為知足。二少有所欲名為法",
    "T37n1764_008:0831a23": "事於世資生一向不憂名為知足。三離三惡",
    "T37n1764_008:0831a24": "欲并離二十五有之愛。及於未來所欲事中",
    "T37n1764_008:0831a25": "不貪不求。是名少欲。先離三欲。初舉。次列。",
    "T37n1764_008:0831a26": "下辯其相。自身欲為一切眾首令一切眾皆",
    "T37n1764_008:0831a27": "隨從已名為惡欲。欲令世人謂已是聖名為",
    "T37n1764_008:0831a28": "大欲。欲得生天及在人中富貴自在名為欲",
    "T37n1764_008:0831a29": "欲。不為此害名為少欲。第二言離二十五愛",
    "T37n1764_008:0831b01": "名少欲者不愛二十五有受身。第三不求未",
    "T37n1764_008:0831b02": "來事者不求未來五欲之事是名少欲。於前",
    "T37n1764_008:0831b03": "所欲得而不著說為知足。此第三番。四不求",
    "T37n1764_008:0831b04": "他敬名為少欲。得物不聚說為知足。次眾淨",
    "T37n1764_008:0831b05": "論。先開四門。下辯其相。道言少欲謂須陀者",
    "T37n1764_008:0831b06": "須陀洹人但求羅漢心不慕大故名少欲。道",
    "T37n1764_008:0831b07": "言知足謂辟支者。辟支佛人證無學果生知",
    "T37n1764_008:0831b08": "足想故名知足。出無佛世不知有大更可趣",
    "T37n1764_008:0831b09": "求故無所欲。少欲知足謂羅漢者。愚法之人",
    "T37n1764_008:0831b10": "得無學果生究竟想名為知足。不愚法者知",
    "T37n1764_008:0831b11": "有大乘終須修學。已離重苦求去心微故名",
    "T37n1764_008:0831b12": "少欲。不少不足謂菩薩者。於自所得不生足",
    "T37n1764_008:0831b13": "想名不知足。廣願求佛名不少欲。第三雙",
    "T37n1764_008:0831b14": "就染淨辯中。先舉二數。次列兩名。謂善不善。",
    "T37n1764_008:0831b15": "下辯其相。上來廣辯。下明修為。為見佛性",
    "T37n1764_008:0831b16": "故修此二。就寂靜中先舉二數。身心列名。",
    "T37n1764_008:0831b17": "下辯其相。初先當法二門分別。下隨人異四",
    "T37n1764_008:0831b18": "門分別。當法辯中兩義釋之。一約身心二惡",
    "T37n1764_008:0831b19": "分別。離身三惡名身寂靜。殺盜邪婬是身三",
    "T37n1764_008:0831b20": "惡。離意三惡名心寂靜。貪瞋邪見是意三惡",
    "T37n1764_008:0831b21": "二約起惑始終分別。身寂靜者不近四眾不",
    "T37n1764_008:0831b22": "預四眾。所營事業離煩惱緣。心寂靜者不集",
    "T37n1764_008:0831b23": "貪等離煩惱體。隨人畢中為開白門。下辯",
    "T37n1764_008:0831b24": "可解。精進念定智慧解脫及讚解脫六門可",
    "T37n1764_008:0831b25": "知。說涅槃中分別有五。四暴猶是四流煩",
    "T37n1764_008:0831b26": "惱。下總結之。此十是其因分行故。菩薩雖",
    "T37n1764_008:0831b27": "見見性不了。第二番中先辯後結。辯中少欲",
    "T37n1764_008:0831b28": "知足二行一處釋之。先舉四病。造業求有名",
    "T37n1764_008:0831b29": "為有欲。次明四治。謂四聖種。下就四治結為",
    "T37n1764_008:0831c01": "少欲知足二行。寂靜有四。先舉次列。言出",
    "T37n1764_008:0831c02": "樂者地持論中名出家樂。出家學道解脫家難",
    "T37n1764_008:0831c03": "名出家樂。寂靜樂者地持名為遠離樂也。離",
    "T37n1764_008:0831c04": "於欲惡得初禪定名遠離樂。永滅樂者地持",
    "T37n1764_008:0831c05": "名為寂滅樂也。二禪為首覺觀止息名寂滅",
    "T37n1764_008:0831c06": "樂。畢竟樂者地持名為菩提樂也。無漏聖道",
    "T37n1764_008:0831c07": "永斷煩惱名畢竟樂。此四樂中。初一是戒。中",
    "T37n1764_008:0831c08": "二是定。後一是慧。得四總結。具四精進名",
    "T37n1764_008:0831c09": "精進者謂四正勤。四念可知。言具四禪名四",
    "T37n1764_008:0831c10": "定者謂四如意。亦可是其色界四禪。此四力",
    "T37n1764_008:0831c11": "強故偏舉之。見四實故名正慧者見四諦也。",
    "T37n1764_008:0831c12": "餘皆可知第三番中先辯後結。文顯可解。",
    "T37n1764_008:0831c13": "第四番中先辯後結。辯中修習十三頭陀名",
    "T37n1764_008:0831c14": "為少欲。十二頭陀經說多種。然今且依一相",
    "T37n1764_008:0831c15": "論之。處中有六。一住空處。餘經論中名蘭若",
    "T37n1764_008:0831c16": "處。去村五百弓名為空處。二端坐不臥。三在",
    "T37n1764_008:0831c17": "樹下。四在塚間。五在露地。六隨有草處而坐",
    "T37n1764_008:0831c18": "其上。食中有三。一者乞食。二隨得為足。餘經",
    "T37n1764_008:0831c19": "論中名一揣食。亦名節量食。三名一坐食。亦",
    "T37n1764_008:0831c20": "名一食。衣中有三。一畜三衣。二糞掃衣。他所",
    "T37n1764_008:0831c21": "棄衣名為糞掃。三著毳衣。餘經論中說為納",
    "T37n1764_008:0831c22": "衣。鳥獸細毛名之為毳。此之十二如別章中",
    "T37n1764_008:0831c23": "具廣分別。修此十二名為少欲。行此不悔說",
    "T37n1764_008:0831c24": "為知足。次五可解。言離七漏名解脫者廣如",
    "T37n1764_008:0831c25": "上說。見漏修漏根惡親近受念七也。讚解脫",
    "T37n1764_008:0831c26": "中所列十相少異餘處。上下多說。遠離五塵",
    "T37n1764_008:0831c27": "生住滅法并男女相以之為十。此中說離生",
    "T37n1764_008:0831c28": "老病死五塵無常以為十也。無常猶是生住",
    "T37n1764_008:0831c29": "滅耳。第五番中先辯後結。辯中初先破離",
    "T37n1764_008:0832a01": "惡欲名為少欲。行如來行名為知足。由前二",
    "T37n1764_008:0832a02": "種得近涅槃及五種樂名為寂靜。但云五果",
    "T37n1764_008:0832a03": "不列其名。如上文中涅槃四樂加以受樂得",
    "T37n1764_008:0832a04": "是五樂。不知是非又地持中說有五樂。一名",
    "T37n1764_008:0832a05": "因樂謂情塵觸及愛果業。二名受樂謂身心",
    "T37n1764_008:0832a06": "受。三苦對治眾苦息已有樂知生。四斷受樂",
    "T37n1764_008:0832a07": "謂滅盡定。五無罪樂所謂出家遠離寂滅及",
    "T37n1764_008:0832a08": "菩提樂。不知此說當彼以不。餘皆可知。以具",
    "T37n1764_008:0832a09": "幾法是中應答。文中略無。如汝言下答後",
    "T37n1764_008:0832a10": "二問。先牒問辭。下釋有六。一正對前問就眼",
    "T37n1764_008:0832a11": "分別。十住菩薩慧眼見故不得明了。慧眼見",
    "T37n1764_008:0832a12": "空不見實故。佛眼見性故得明了。證實之智",
    "T37n1764_008:0832a13": "是其佛眼。二就行分別。為菩提行見性不了。",
    "T37n1764_008:0832a14": "不為行者見性了了。證實之時不見已外更有",
    "T37n1764_008:0832a15": "菩提可為行故。三約位分別。住十住地見性",
    "T37n1764_008:0832a16": "不了。無住無去見性了了。證實之時不見十",
    "T37n1764_008:0832a17": "地可以住中名為不住。亦無佛果可以趣向",
    "T37n1764_008:0832a18": "稱曰不去。四對因分別。十住菩薩智慧因故",
    "T37n1764_008:0832a19": "見性不了。佛斷因果故得了了。證實之時實",
    "T37n1764_008:0832a20": "外無緣。知復約何說因說果。故斷因果方得",
    "T37n1764_008:0832a21": "了了。五約境分別。十住不能覺一切法見性",
    "T37n1764_008:0832a22": "不了。佛覺一切故得了了。良以十住緣觀未",
    "T37n1764_008:0832a23": "盡。緣未盡故心有所在。是故不能覺一切法",
    "T37n1764_008:0832a24": "至佛息緣真心平等無處不在。無不在故無",
    "T37n1764_008:0832a25": "有一法在於心外。亦無一心在於法外。心與",
    "T37n1764_008:0832a26": "法界同體照明故覺一切。六就眼見聞見分",
    "T37n1764_008:0832a27": "別。先舉二數。次列兩名。下就人論兩階辯異",
    "T37n1764_008:0832a28": "一佛與十住相對分別。諸佛眼見故得了了。",
    "T37n1764_008:0832a29": "十住聞見故不了了。下明十住不了之相。唯",
    "T37n1764_008:0832b01": "能自知定得菩提。不知眾生悉有佛性。二十",
    "T37n1764_008:0832b02": "住已上共九地下相對分別。佛與十地同為",
    "T37n1764_008:0832b03": "眼見故得了了十住菩薩眼見自身得菩提",
    "T37n1764_008:0832b04": "故。九地已還是其聞見。初言一切乃至九地",
    "T37n1764_008:0832b05": "聞見佛性正明聞見。若聞一切眾生有下辯",
    "T37n1764_008:0832b06": "聞分齊。聞生有性不信之者不名聞見。能信",
    "T37n1764_008:0832b07": "已後方是聞見。何處眾生聞能生信。若論成",
    "T37n1764_008:0832b08": "就種性已上少分生信。十信亦能。從初答問",
    "T37n1764_008:0832b09": "訖來至此四段之中。第一大段略明證法。",
    "T37n1764_008:0832b10": "自下第二約對前法勸修趣入略明證行。文",
    "T37n1764_008:0832b11": "別有三。一依向前能證行法教見如來。二復",
    "T37n1764_008:0832b12": "有二種一為利養二為法下依於向前所證",
    "T37n1764_008:0832b13": "理法教見佛性三師子言如佛所說見於如來",
    "T37n1764_008:0832b14": "及見佛性義云何下雙顯前二。問曰佛性是所",
    "T37n1764_008:0832b15": "證法可須教見。如來非理何須教見。釋言見",
    "T37n1764_008:0832b16": "性必由相入。佛是性相故須教見。今此文中",
    "T37n1764_008:0832b17": "教見如來趣入佛性。下第四段廣證行中教見",
    "T37n1764_008:0832b18": "涅槃趣入佛性。義之左右。就初教見如來之",
    "T37n1764_008:0832b19": "中文別有三。一教尋經知見佛身。二師子吼",
    "T37n1764_008:0832b20": "言眾生不知如來心下教其尋相知見佛心。",
    "T37n1764_008:0832b21": "三如佛說菴羅菓下教以四親知見佛行。蓋",
    "T37n1764_008:0832b22": "乃教入之次第也。初中若有男子女人欲見",
    "T37n1764_008:0832b23": "如來標示所求。應當修下正教見法。尋教受",
    "T37n1764_008:0832b24": "持讀誦解說知佛身相名見如來。如上金剛",
    "T37n1764_008:0832b25": "身品中說。亦如維摩阿閦品說。自下第二教",
    "T37n1764_008:0832b26": "見佛心。師子先問。一切眾生不知佛心云何",
    "T37n1764_008:0832b27": "得知。下佛教之。一切眾生實不能知略述其",
    "T37n1764_008:0832b28": "言。次正教示。後總結之。就正教中教依二見",
    "T37n1764_008:0832b29": "以測佛心。先舉次列。若見以下六門廣辯。一",
    "T37n1764_008:0832c01": "觀佛身業名為眼見。觀佛口業名為聞見。二",
    "T37n1764_008:0832c02": "見佛妙色名為眼見。聞佛妙聲名為聞見。三",
    "T37n1764_008:0832c03": "觀如來神通現化但為眾生不為利養名為眼",
    "T37n1764_008:0832c04": "見觀佛以其他心智通觀察眾生為說法時",
    "T37n1764_008:0832c05": "但為眾生不為利養名為聞見。四觀如來受",
    "T37n1764_008:0832c06": "身所為名為眼見。說法所為名為聞見。云何",
    "T37n1764_008:0832c07": "受者慈悲故受不以受結。何故受者為益眾",
    "T37n1764_008:0832c08": "生不為利己。為誰受者等為一切。云何說者",
    "T37n1764_008:0832c09": "慈悲心說不為利養。何故說者為益眾生不",
    "T37n1764_008:0832c10": "為利己。為誰說者等為一切。五觀如來他人",
    "T37n1764_008:0832c11": "以身加毀不瞋名為眼見。他人以口罵辱不",
    "T37n1764_008:0832c12": "惱是名聞見。六觀如來八相成道名為眼見。",
    "T37n1764_008:0832c13": "聞八相時一切言說以為聞見。於中先聞未",
    "T37n1764_008:0832c14": "成道前所有言說。既成道下聞成道後所有",
    "T37n1764_008:0832c15": "言說。梵王先請。如來次違。梵王下復舉利重",
    "T37n1764_008:0832c16": "請。下佛因請為之宣說。於中初先勅聽許說。",
    "T37n1764_008:0832c17": "下明所說。宣說中道總明所說。次別顯之。別",
    "T37n1764_008:0832c18": "有五句。初三約就化行辯中。次一約就化人",
    "T37n1764_008:0832c19": "說中。後一約就化益論中。就前三中初句化",
    "T37n1764_008:0832c20": "人斷結行中明其中道。不破諸結明其非有。",
    "T37n1764_008:0832c21": "此如上說。無慧能破無惑可破名不破結。非",
    "T37n1764_008:0832c22": "不能破彰其非無隨相論治有惑可斷故非",
    "T37n1764_008:0832c23": "不破。又復聖人證實之時無惑可生亦名為",
    "T37n1764_008:0832c24": "破。非破不破是名中道牒以結之。第二化人",
    "T37n1764_008:0832c25": "度苦行中明其中道。不度眾生明其非有。於",
    "T37n1764_008:0832c26": "理無人可化度苦名為不度。非不度生彰其",
    "T37n1764_008:0832c27": "非無。隨世度人令出諸苦名非不度。是名結",
    "T37n1764_008:0832c28": "之。此二離障。第三化人成善行中明其中道。",
    "T37n1764_008:0832c29": "非一切成明其非有。於理無人可化成善故",
    "T37n1764_008:0833a01": "言非成。亦非不成彰其非無。隨世化人成三",
    "T37n1764_008:0833a02": "乘善故非不成。是名結之。上來約就化行辯",
    "T37n1764_008:0833a03": "中。次一就其化人說中。不自言師明不自高。",
    "T37n1764_008:0833a04": "不言弟子彰其不下。是名結之。下一就其化",
    "T37n1764_008:0833a05": "益論中。說不為利明無所得。非不得果明非",
    "T37n1764_008:0833a06": "無得。是名結之。上來別顯。下總嘆之。正實時",
    "T37n1764_008:0833a07": "真嘆其語淨。軟言合法名為正語。離妄不虛",
    "T37n1764_008:0833a08": "說為實語。言無乖離應時乖合故曰時語。言",
    "T37n1764_008:0833a09": "無綺異稱當法理說為真語。言不虛發語能",
    "T37n1764_008:0833a10": "益人微妙第一語能合法。上來廣辯。如來心",
    "T37n1764_008:0833a11": "實不可見下總以結之。",
    "T37n1764_008:0833a12": "自下第三教見佛行。師子先問。如先所說菴",
    "T37n1764_008:0833a13": "羅果喻四種人等牒佛上言。有人行細心不",
    "T37n1764_008:0833a14": "實等辯前四人。是初二種云何可知就之為",
    "T37n1764_008:0833a15": "問。如佛所說雖依是二不可得知重牒徵問。",
    "T37n1764_008:0833a16": "如佛所說四種人中雖依是二不可知也。",
    "T37n1764_008:0833a17": "下佛先嘆。次述其言。所喻二人實難可知。下",
    "T37n1764_008:0833a18": "教撿驗。於中先教能驗之行。或有二下教示",
    "T37n1764_008:0833a19": "所驗。前中先舉四親近行。初二驗身。後二驗",
    "T37n1764_008:0833a20": "心。廣如上釋。具足四下結嘆四能。教所驗中",
    "T37n1764_008:0833a21": "戒有二種舉其所受。持者亦二舉其持戒。究",
    "T37n1764_008:0833a22": "竟不竟雙列二名。下辯其相令人識知。有人",
    "T37n1764_008:0833a23": "以緣受持禁戒明不究竟。為其世事因緣受",
    "T37n1764_008:0833a24": "持名有因緣。智者觀下教其撿驗。如來戒下",
    "T37n1764_008:0833a25": "明其究竟。於中有四。一明如來不為世事因",
    "T37n1764_008:0833a26": "緣受持故名究竟。二以是義下舉因況果明",
    "T37n1764_008:0833a27": "佛究竟。畢竟究竟正是一義。重言顯勝。亦可",
    "T37n1764_008:0833a28": "畢竟勝過菩薩。究竟過前不究竟戒。三我昔",
    "T37n1764_008:0833a29": "下即事以顯。四不究竟戒尚不能下舉劣顯",
    "T37n1764_008:0833b01": "勝成佛究竟。不究竟戒尚不能得二乘道果",
    "T37n1764_008:0833b02": "況大菩提。佛戒能得無上菩提明究竟戒。",
    "T37n1764_008:0833b03": "自下第二教見佛性於中有三。一教見性。二",
    "T37n1764_008:0833b04": "持戒比丘雖不願下明所修行能相起發。三",
    "T37n1764_008:0833b05": "師子言若因持戒得不悔下問答料簡。初中",
    "T37n1764_008:0833b06": "行別有十四階。始從持戒乃至見性。戒中得",
    "T37n1764_008:0833b07": "失相形顯之。凡有五對。一所為分別。先舉次",
    "T37n1764_008:0833b08": "列下顯得失。為利持戒不見佛性及與如來。",
    "T37n1764_008:0833b09": "為法能見。二淺深分別。先舉次列下辯其相。",
    "T37n1764_008:0833b10": "三就為自為他分別。先舉次列下顯得失。四",
    "T37n1764_008:0833b11": "自持他教相對分別。先舉次列下辯其相。五",
    "T37n1764_008:0833b12": "大小分別。先舉次列下辯其相。後顯得失。受",
    "T37n1764_008:0833b13": "聲聞戒不見佛性及與如來。受菩薩戒則能",
    "T37n1764_008:0833b14": "見之。下明不悔乃至見性。師子先問。下佛",
    "T37n1764_008:0833b15": "辯之。先辯後結。第二段中明前諸行能相起",
    "T37n1764_008:0833b16": "發。得初後隨。第三段中師子先難。若因持",
    "T37n1764_008:0833b17": "戒得不悔果因於解脫得涅槃果牒佛前言。",
    "T37n1764_008:0833b18": "戒則無因涅槃無果以理徵定。下就設難。戒",
    "T37n1764_008:0833b19": "若無因則名為常就前設難。不從因生故名",
    "T37n1764_008:0833b20": "為常。涅槃有因則無常下就後設難。然此不",
    "T37n1764_008:0833b21": "難涅槃無果。唯難向前從解脫因得涅槃義。",
    "T37n1764_008:0833b22": "先以有因難破常義。後難樂等。前難常中有",
    "T37n1764_008:0833b23": "因無常是略語也。若爾已下是廣難也。若彼",
    "T37n1764_008:0833b24": "涅槃實爾有因。本無今有便是無常。如燈喻",
    "T37n1764_008:0833b25": "真。下難樂等。涅槃若爾云何得名我樂及淨。",
    "T37n1764_008:0833b26": "下佛先嘆。善哉總嘆。汝曾下別。無量佛所種",
    "T37n1764_008:0833b27": "善能問嘆問所因。不失本等嘆能不忘。次勅",
    "T37n1764_008:0833b28": "許說。下為解釋。先解初難明戒有因彰戒非",
    "T37n1764_008:0833b29": "常。文有五句。一明戒行因於聽法。二明聽法",
    "T37n1764_008:0833c01": "因於近友。三明近友因於信心。四明信心因",
    "T37n1764_008:0833c02": "於聞法及思惟義。五明信心與彼聽法互相",
    "T37n1764_008:0833c03": "因起。於中初法次喻後合。法中信心因於聽",
    "T37n1764_008:0833c04": "法聽法因信正明相起。如是二法亦因亦因",
    "T37n1764_008:0833c05": "因亦果亦果果雙牒重顯。信心是彼聽法家",
    "T37n1764_008:0833c06": "因故名亦因。聽法復彼因作因名亦因因。",
    "T37n1764_008:0833c07": "聽法望信義亦同爾。信心是其聽法家果故",
    "T37n1764_008:0833c08": "名亦果。聽法是彼果家之果故名果果。聽法",
    "T37n1764_008:0833c09": "望信義亦同爾。喻中尼乾立拒舉瓶色法為",
    "T37n1764_008:0833c10": "喻。如無明等心法為喻。問曰無明緣行可爾。",
    "T37n1764_008:0833c11": "云何行支能緣無明。解有兩義。一前後分別。",
    "T37n1764_008:0833c12": "從前無明生於其行。行後還復生於無明。謂",
    "T37n1764_008:0833c13": "生覆業受生無明。二同時分別。前無明時亦",
    "T37n1764_008:0833c14": "有業思。後行支時亦有無明。互相因起。餘亦",
    "T37n1764_008:0833c15": "如是。生能生下舉其非色非心之法以為譬",
    "T37n1764_008:0833c16": "喻。大小八相廣如上辯。今明此八互相因起。",
    "T37n1764_008:0833c17": "於中且就大小二生明相因起。餘類可知。生",
    "T37n1764_008:0833c18": "能生法不自生者彼大生相但能生於色心等",
    "T37n1764_008:0833c19": "法不能自生。其猶世間眼不自見指不自觸。",
    "T37n1764_008:0833c20": "不自生故由生生生明其大生由小生生小。",
    "T37n1764_008:0833c21": "生偏能生於大生故名生生大生。為此生生",
    "T37n1764_008:0833c22": "所生名生生生。生生不自生賴生生者明其小",
    "T37n1764_008:0833c23": "生由大生生。小生雖復能生大生不能自生。",
    "T37n1764_008:0833c24": "不自生故賴大生生。如是二生亦因亦因因",
    "T37n1764_008:0833c25": "亦果亦果果雙牒重顯。解不異前。下合可知。",
    "T37n1764_008:0833c26": "次答後難。辯明涅槃無因生故得名為常。",
    "T37n1764_008:0833c27": "於中有三。一正明涅槃是果無因。二是因非",
    "T37n1764_008:0833c28": "果名佛性下舉彼佛性是因非果。對顯涅槃",
    "T37n1764_008:0833c29": "是果無因。三因有二下簡彼菩提異於涅槃。",
    "T37n1764_008:0834a01": "是中宣說性淨之果以為涅槃。方便之果說",
    "T37n1764_008:0834a02": "為菩提。是故涅槃不從因生菩提得為生因",
    "T37n1764_008:0834a03": "所生。前中復三。一明涅槃是果非因。二明涅",
    "T37n1764_008:0834a04": "槃無因是果。三以是義下總以結之。就初段",
    "T37n1764_008:0834a05": "中是果非因謂大涅槃總以標舉。涅槃為彼",
    "T37n1764_008:0834a06": "了因所顯故名為果。而不生他是以非因。又",
    "T37n1764_008:0834a07": "不同彼佛性唯因故曰非因。雖言非因宗顯",
    "T37n1764_008:0834a08": "是果。何以下釋。先問後解。但解是果。句別",
    "T37n1764_008:0834a09": "有六。初之一句對劣顯果。涅槃一切果德中",
    "T37n1764_008:0834a10": "上故云上果。是上果故名為果矣。次有兩句",
    "T37n1764_008:0834a11": "對因顯果。謂沙門果婆羅門果。沙門名息。八",
    "T37n1764_008:0834a12": "聖道分能息煩惱故名沙門。涅槃由彼顯了",
    "T37n1764_008:0834a13": "而得名沙門果。婆羅門者此名淨行。三十七",
    "T37n1764_008:0834a14": "品能治煩惱故云淨行。涅槃為彼顯了而得",
    "T37n1764_008:0834a15": "名婆羅門果。後之三句對障顯果。斷生死者",
    "T37n1764_008:0834a16": "斷除分段變易生死方始證得故名為果。破",
    "T37n1764_008:0834a17": "煩惱者破五住結方始證得故名為果。為諸",
    "T37n1764_008:0834a18": "煩惱所呵責者體違惑染故名為果。一切煩惱",
    "T37n1764_008:0834a19": "違反涅槃故名呵責。言煩惱者名為過過顯",
    "T37n1764_008:0834a20": "前呵責。煩惱體是過患之法而呵涅槃。與彼",
    "T37n1764_008:0834a21": "涅槃而為過失故名過過。自下第二辯明涅",
    "T37n1764_008:0834a22": "槃無因是果。初先正辯。師子言下問答重顯。",
    "T37n1764_008:0834a23": "前中初言涅槃無因而體是果總以標舉。涅",
    "T37n1764_008:0834a24": "槃不為生因所生是以無因。是果如上。雖舉",
    "T37n1764_008:0834a25": "是果意顯無因。何以下釋。先順次反後釋名",
    "T37n1764_008:0834a26": "義以顯無因。順中七句。無生滅者常故無因。",
    "T37n1764_008:0834a27": "無所作者不從作生所以無因。非有為者不",
    "T37n1764_008:0834a28": "藉緣造是以無因。此三是本。下重顯之。是無",
    "T37n1764_008:0834a29": "為者顯非有為。常不變顯非生滅。下無處所",
    "T37n1764_008:0834b01": "及無始終顯無所作。若有處所則可造作。無",
    "T37n1764_008:0834b02": "處所故不可造作。又若始微終著之法則有",
    "T37n1764_008:0834b03": "造作。無如是義故無造作。上來順解。言若有",
    "T37n1764_008:0834b04": "因則不得稱為涅槃者反釋無因。槃言因下",
    "T37n1764_008:0834b05": "釋名顯無。上來正辯。下重問答顯無因義。",
    "T37n1764_008:0834b06": "師子先問。如佛所說涅槃無因是義不然非",
    "T37n1764_008:0834b07": "破令無。下牒佛說推為六中。有時無因非一",
    "T37n1764_008:0834b08": "向無。若言無者則合六無牒以總推。次辯六",
    "T37n1764_008:0834b09": "無。皆初列名後辯可知。涅槃亦下別明涅槃",
    "T37n1764_008:0834b10": "合彼六中有時無因。下佛答之。先取其義",
    "T37n1764_008:0834b11": "明同畢竟。世法涅槃終不對下簡有異無明",
    "T37n1764_008:0834b12": "全不同。良以無因似彼世法畢竟不我故說",
    "T37n1764_008:0834b13": "為同。彼畢竟無乃無於我涅槃有我故說不",
    "T37n1764_008:0834b14": "同。初中汝說如是六義何故不引畢竟無者",
    "T37n1764_008:0834b15": "以喻涅槃乃取時牒以教呵。涅槃之體畢竟",
    "T37n1764_008:0834b16": "無因。如無我等釋同畢竟。第二辯明不同義",
    "T37n1764_008:0834b17": "中世法涅槃終不相對是故六事不得為喻略",
    "T37n1764_008:0834b18": "顯不同。名前六無以為世法。就世以求唯空",
    "T37n1764_008:0834b19": "無我無有涅槃真我可得。知復將何對於世。",
    "T37n1764_008:0834b20": "以無涅槃真我為對。故說世法畢竟無我。若",
    "T37n1764_008:0834b21": "有真我以為對者無我我所不名畢竟。若當",
    "T37n1764_008:0834b22": "就彼涅槃以求唯是真我無有世法無我可得。",
    "T37n1764_008:0834b23": "知復將何對於涅槃。以無對故不得宣說涅",
    "T37n1764_008:0834b24": "槃同彼世間之法畢竟無我。為是六事不得",
    "T37n1764_008:0834b25": "為喻。下重釋之。一切諸法悉無有我彰畢竟",
    "T37n1764_008:0834b26": "無不同涅槃。而此涅槃真實有我釋其涅槃",
    "T37n1764_008:0834b27": "不同畢竟。以是義下第三總結。以是前說六",
    "T37n1764_008:0834b28": "義是果七義無同。故涅槃法無因是果。上來",
    "T37n1764_008:0834b29": "第一正明涅槃是果無因。自下第二舉彼佛",
    "T37n1764_008:0834c01": "性是因非果對顯涅槃是果非因。於中初言",
    "T37n1764_008:0834c02": "是因非果名為佛性略以標舉。下釋其相。先",
    "T37n1764_008:0834c03": "解非因生故是因非果明性非是生因家果。",
    "T37n1764_008:0834c04": "非沙門果故名非果明性非是了因家果。何",
    "T37n1764_008:0834c05": "故名因以了因故釋是因也。因有二種。一法",
    "T37n1764_008:0834c06": "佛性。二報佛性。如來藏體是法佛性。於此體",
    "T37n1764_008:0834c07": "上有可出生報佛之義名報佛性。其法佛性",
    "T37n1764_008:0834c08": "望彼涅槃性淨之果。但是了因而非生因。故",
    "T37n1764_008:0834c09": "下文言涅槃因者所謂佛性。佛性之性不生",
    "T37n1764_008:0834c10": "涅槃云何為了。彼如來藏性是真法研之則",
    "T37n1764_008:0834c11": "明。從本已來有可顯了成涅槃義故名了因。",
    "T37n1764_008:0834c12": "如瓶中燈有可見義瓶破則見。其報佛性望",
    "T37n1764_008:0834c13": "彼菩提方便之果是其生因。從本已來有可",
    "T37n1764_008:0834c14": "出生菩提之義故名生因。今從初義。是故說",
    "T37n1764_008:0834c15": "言以了因故佛性是因。自下第三簡彼菩提",
    "T37n1764_008:0834c16": "異於涅槃。方便菩提從因生故。先舉二因。生",
    "T37n1764_008:0834c17": "了列名。次辯其相。生法名生證了名了通相",
    "T37n1764_008:0834c18": "分別。了因非一且就燈辯。煩惱生因父母了",
    "T37n1764_008:0834c19": "因別就內論。穀等生因地等了因偏就外說。",
    "T37n1764_008:0834c20": "下約顯法。六句三對。初二一對。六度佛性望",
    "T37n1764_008:0834c21": "大菩提以分生了。六度為性。佛性為了。六度",
    "T37n1764_008:0834c22": "有二。一緣修六度。正能熏生方便菩提故名",
    "T37n1764_008:0834c23": "生因。二真行六度。正能集成方便菩提亦名",
    "T37n1764_008:0834c24": "生因。滿為果故。由見佛性成菩提智。如似色",
    "T37n1764_008:0834c25": "塵發生眼識故名了因。此初對中佛性六度",
    "T37n1764_008:0834c26": "及菩提果即為根本。下皆望此以別生了。宜",
    "T37n1764_008:0834c27": "須識知。次二一對。望初對中佛性菩提以別",
    "T37n1764_008:0834c28": "生了。望前佛性以為了因。六波羅蜜能了性",
    "T37n1764_008:0834c29": "故。望前菩提宣說生因。首楞嚴定生菩提故。",
    "T37n1764_008:0835a01": "此首楞嚴猶前佛性。了彼成德名首楞嚴。此",
    "T37n1764_008:0835a02": "首楞嚴為緣熏發。於其體上菩提得生故名",
    "T37n1764_008:0835a03": "因生。如依金體起莊嚴具非前後生。後二一",
    "T37n1764_008:0835a04": "對。望初對中六度菩提以別生了。望前菩提",
    "T37n1764_008:0835a05": "宣說了因。八正能了大菩提故。是義云何。真",
    "T37n1764_008:0835a06": "心之體先為治熏。菩提德生。其德雖生猶為",
    "T37n1764_008:0835a07": "緣治之所隱覆不得顯現。更修八道觀真無",
    "T37n1764_008:0835a08": "妄息去緣治令真心中諸德顯了故名了因。",
    "T37n1764_008:0835a09": "望前六度宣說生因。信心能生六度行故。",
    "T37n1764_008:0835a10": "前教見佛。次教見性。自下第三雙顯前二。師",
    "T37n1764_008:0835a11": "子先問。如佛所說見於如來及見佛性是義",
    "T37n1764_008:0835a12": "云何。問其見相。如來之身無相貌下難其可",
    "T37n1764_008:0835a13": "見。於中先明佛身離相不可得見。後類佛性。",
    "T37n1764_008:0835a14": "下佛答之。先對初問辯見相。如來之身有",
    "T37n1764_008:0835a15": "二種下釋去後難明其可見。前中先明見如",
    "T37n1764_008:0835a16": "來相。佛身二種略標所見。常與無常列其二",
    "T37n1764_008:0835a17": "名。下約此二彰其見相。其無常者為度眾生",
    "T37n1764_008:0835a18": "方便示現應化之身。可以目覩名為眼見常",
    "T37n1764_008:0835a19": "者真實解脫之身亦名眼見亦名聞見。初聞",
    "T37n1764_008:0835a20": "生信名為聞見。終證顯了說為眼見。下明",
    "T37n1764_008:0835a21": "見性。兩門分別。一可見不可見相對分別。佛",
    "T37n1764_008:0835a22": "性二種總以標舉。可見不可見列其二名。其",
    "T37n1764_008:0835a23": "眼見者名為可見。自餘一切名不可見。下辯",
    "T37n1764_008:0835a24": "其相。言可見者十住諸佛可眼見也。言不可",
    "T37n1764_008:0835a25": "見九地已下一切眾生同非眼見名不可見。",
    "T37n1764_008:0835a26": "二眼見聞見相對分別。其眼見者十住諸佛",
    "T37n1764_008:0835a27": "眼見眾生所有佛性。於中別分十住唯見己",
    "T37n1764_008:0835a28": "身佛性。佛見眾生所有佛性。今此自他所有",
    "T37n1764_008:0835a29": "佛性通名眾生所有性故。宣說十住諸佛如",
    "T37n1764_008:0835b01": "來眼見眾生所有性矣。其聞見者一切眾生",
    "T37n1764_008:0835b02": "乃至九住聞有何處有佛性一切此如上辯。",
    "T37n1764_008:0835b03": "定能聞見種性已上。通則十信聞性不謗亦",
    "T37n1764_008:0835b04": "名聞見。此答初問。下釋後難。明佛與性皆",
    "T37n1764_008:0835b05": "是可見。於中有二。一明佛身有色非色。二",
    "T37n1764_008:0835b06": "明佛性有色非色。三總就此二明色眼見非",
    "T37n1764_008:0835b07": "色聞見。初中如來有二舉數。次列兩名。下辯",
    "T37n1764_008:0835b08": "其相。色者解脫實德身也。諸根相好皆遍法",
    "T37n1764_008:0835b09": "界無礙自在故曰解脫。非色如來亦斷色者",
    "T37n1764_008:0835b10": "六道身滅故曰非色。性中兩門。一佛望餘",
    "T37n1764_008:0835b11": "人相對分二。先舉二數。次列。下辯。色謂菩提",
    "T37n1764_008:0835b12": "果德性也。佛見分明故名為色。非色凡夫乃",
    "T37n1764_008:0835b13": "至十住就人顯示。十住菩薩見不了了名非",
    "T37n1764_008:0835b14": "色者釋非色義就勝解釋。餘類可知。是故偏",
    "T37n1764_008:0835b15": "言十住不了。問曰已知佛見了了名之為色。",
    "T37n1764_008:0835b16": "餘見不了名為非色。性實如何。釋言佛性相",
    "T37n1764_008:0835b17": "空體有。相空非色。體有義邊亦色亦心。體是",
    "T37n1764_008:0835b18": "真識故名為心。體是法身。眼耳鼻舌諸根之",
    "T37n1764_008:0835b19": "性故說為色。故經說言眾生身中有如來眼",
    "T37n1764_008:0835b20": "如來耳等。今欲約之明見不見是故偏說為",
    "T37n1764_008:0835b21": "色非色。此一門竟。二菩薩及佛望餘說二。",
    "T37n1764_008:0835b22": "先舉。次列。下辯其相。道言色者謂佛菩薩就",
    "T37n1764_008:0835b23": "人顯示。初地已上見性分明同名為色。非色",
    "T37n1764_008:0835b24": "眾生就人顯示。地前眾生見性不了名為非",
    "T37n1764_008:0835b25": "色。問曰前說唯佛是色今以何故地上所見",
    "T37n1764_008:0835b26": "亦悉名色。色有體用。如來藏中色性法門是",
    "T37n1764_008:0835b27": "其色體。依此集起凡聖色身是其色用。體唯",
    "T37n1764_008:0835b28": "佛窮故前宣說佛見是色。真用之色地上漸",
    "T37n1764_008:0835b29": "見。見一切法皆從真起。故今復說佛菩薩見",
    "T37n1764_008:0835c01": "悉皆是色。第三段中色者眼見非色聞者。於",
    "T37n1764_008:0835c02": "前所說佛及性中色皆眼見非色皆聞見。准",
    "T37n1764_008:0835c03": "斯地上一切菩薩皆得名為眼見。佛及菩薩",
    "T37n1764_008:0835c04": "所有佛性皆名色故。從見如來至此第二。勸",
    "T37n1764_008:0835c05": "修趣入略明證行。自下第三廣明證法。於",
    "T37n1764_008:0835c06": "中有二。一廣上初中所證理法。二一切眾生",
    "T37n1764_008:0835c07": "不可思下廣上初中能證行法。問曰前說有",
    "T37n1764_008:0835c08": "何不盡更須廣乎。釋言前者直出性體。未曾",
    "T37n1764_008:0835c09": "就人辯定有無。故今顯之。又前約就菩提因",
    "T37n1764_008:0835c10": "果明能證法。未就涅槃因果以論。故下辯之。",
    "T37n1764_008:0835c11": "又復前者明佛菩薩行修見性。未明凡夫二",
    "T37n1764_008:0835c12": "乘修見。故下辯之。明有縛解修道等也。就初",
    "T37n1764_008:0835c13": "段中先開章門。後廣辯釋。性非內外然非失",
    "T37n1764_008:0835c14": "壞是開門也。眾生身中即未有果名為非內。",
    "T37n1764_008:0835c15": "而有其因說為非外。以有因故必定得果名",
    "T37n1764_008:0835c16": "非失壞。其因現有果是當有故名悉有。下",
    "T37n1764_008:0835c17": "廣釋之。先就向前第二段中眾生當性明凡",
    "T37n1764_008:0835c18": "未有顯成非內。師子吼言乳中無酪麻無油",
    "T37n1764_008:0835c19": "下廣就向前第一段中眾生現性明凡不無顯",
    "T37n1764_008:0835c20": "前非外。汝不可以有退心故言無性下明有",
    "T37n1764_008:0835c21": "性因終必得果顯非失壞。初中有二。一約乳",
    "T37n1764_008:0835c22": "酪轉變因果明性非有。二約樹子相生因果",
    "T37n1764_008:0835c23": "明性非有。前中有五。一師子吼當相立有佛",
    "T37n1764_008:0835c24": "破明無。二若乳無酪角亦無下師子以其非",
    "T37n1764_008:0835c25": "異因生證性定有佛破明無。二若乳無酪乳",
    "T37n1764_008:0835c26": "中亦無菴摩羅下師子以其不生異果證性定",
    "T37n1764_008:0835c27": "有佛破明無。四我今定知乳有酪下師子以其",
    "T37n1764_008:0835c28": "人取證有佛破明無。我若乳無酪云何佛說",
    "T37n1764_008:0835c29": "二因已下師子以其緣正二因證性定有佛破",
    "T37n1764_008:0836a01": "明無。就初段中有二問答。初師子吼牒佛上",
    "T37n1764_008:0836a02": "言執為定有。如佛所說眾生有性如乳中酪",
    "T37n1764_008:0836a03": "金剛力士牒上因性。諸佛佛性如淨醍醐牒",
    "T37n1764_008:0836a04": "上果性。云何說言非內非外將前微此。此問",
    "T37n1764_008:0836a05": "之中正徵非內非外隨來。下佛對之。明性非",
    "T37n1764_008:0836a06": "有。於中且就酪喻以答。我亦不說乳中有酪",
    "T37n1764_008:0836a07": "酪從乳生故言有酪釋有顯無。下師子吼乘",
    "T37n1764_008:0836a08": "言立有。乳實有酪。但一切法生各有時。酪法",
    "T37n1764_008:0836a09": "在於乳後而生非是先無。下佛對破。句別有",
    "T37n1764_008:0836a10": "四。一反有立無。二以二名破有立無。三舉後",
    "T37n1764_008:0836a11": "類前。四釋有顯無。就初句中乳時無酪亦無",
    "T37n1764_008:0836a12": "蘇等自立無義。一切眾生亦謂是乳舉世同",
    "T37n1764_008:0836a13": "知證成無義。是故下結。自下第二以名破",
    "T37n1764_008:0836a14": "有成其無義。如其有者何故不得二種名字",
    "T37n1764_008:0836a15": "就乳正徵。乳中有酪何故不得乳酪二名偏名",
    "T37n1764_008:0836a16": "為乳。如人二能舉事類徵。自下第三舉後",
    "T37n1764_008:0836a17": "類前成前無義。先舉後酪以類前乳。酪時無",
    "T37n1764_008:0836a18": "乳蘇至醍醐自明酪時無其餘味。酪時無乳",
    "T37n1764_008:0836a19": "果中無因。無生蘇等因中無果。眾生亦謂非",
    "T37n1764_008:0836a20": "乳蘇等舉他證無。酪時既無一切餘味。乳亦",
    "T37n1764_008:0836a21": "如是何得有酪。乃至醍醐亦如是者彰後生",
    "T37n1764_008:0836a22": "蘇乃至醍醐並無餘味。自下第四釋有顯無。",
    "T37n1764_008:0836a23": "乳是酪因故言有酪非有酪體。文中初先舉",
    "T37n1764_008:0836a24": "其二因。次列。後釋。下就結有。自下第二師",
    "T37n1764_008:0836a25": "子以其非異因生證乳有酪如來對破。有二",
    "T37n1764_008:0836a26": "問答。師子初言若乳無酪角中亦無何不從",
    "T37n1764_008:0836a27": "生舉異因難。下佛印取角亦生酪。何以下釋。",
    "T37n1764_008:0836a28": "角性煖故為緣生酪。如來何意說角生酪。為",
    "T37n1764_008:0836a29": "欲將角類顯乳故。類之云何。角能生酪角中",
    "T37n1764_008:0836b01": "無酪。乳中生酪何得有酪。師子下以人取為",
    "T37n1764_008:0836b02": "難。若角生酪求酪之人何不取角。下佛為釋。",
    "T37n1764_008:0836b03": "我說二因角緣非正故人不取。自下第三師",
    "T37n1764_008:0836b04": "子以其不生異果證乳有酪如來對破。有二問",
    "T37n1764_008:0836b05": "答。師子初問若乳無酪今方有者乳中本無",
    "T37n1764_008:0836b06": "菴摩羅樹何故不生舉異果難。下佛先印。乳",
    "T37n1764_008:0836b07": "亦能生菴摩羅樹。乳灌一夜生五尺故。如來",
    "T37n1764_008:0836b08": "何意說乳能生菴摩羅樹。為欲將樹類顯乳",
    "T37n1764_008:0836b09": "故。類之云何。乳能生樹。乳中無樹。乳中生酪",
    "T37n1764_008:0836b10": "何得有酪。若一切下釋去難辭。若一切法一",
    "T37n1764_008:0836b11": "因生者汝可難言何故不生。明因別故不生",
    "T37n1764_008:0836b12": "菴摩。如四大下明果異故不生菴摩。舉彼四",
    "T37n1764_008:0836b13": "大造色各異。類明乳等生法各異。以是下結。",
    "T37n1764_008:0836b14": "以是因別果異義故不生菴摩。師子下復因",
    "T37n1764_008:0836b15": "喻請法。如佛向說正因緣因佛性是何。下佛",
    "T37n1764_008:0836b16": "為釋二因所攝。正謂眾生。緣謂六度。良以眾",
    "T37n1764_008:0836b17": "生真妄集成其猶礦石。真妄成故能為離妄",
    "T37n1764_008:0836b18": "淨德之本故曰正因。諸度但能除妄顯真故",
    "T37n1764_008:0836b19": "說為緣。此望何果。釋言望彼性淨之果。眾生",
    "T37n1764_008:0836b20": "實性以為正因。六度為緣。理在灼然望彼方",
    "T37n1764_008:0836b21": "便菩提之果義有兩兼。一眾生佛性以為正",
    "T37n1764_008:0836b22": "因。六度為緣。報佛之性正能生彼菩提果故。",
    "T37n1764_008:0836b23": "故下文言佛性正因發心緣因以此二因得菩",
    "T37n1764_008:0836b24": "提果。二六度正因佛性緣因。法佛之性不能",
    "T37n1764_008:0836b25": "正生菩提果。故故上文言復有了因佛性菩",
    "T37n1764_008:0836b26": "提。復有生因六波羅蜜阿耨菩提。正即是正。",
    "T37n1764_008:0836b27": "了即是緣。自下第四師子以其人取證有如",
    "T37n1764_008:0836b28": "來對破。師子初言我今定知乳有酪性總相立",
    "T37n1764_008:0836b29": "有。何以下釋。以人取故明知定有。是故下結。",
    "T37n1764_008:0836c01": "下佛對破。文別有三。一正破所執。二明當服",
    "T37n1764_008:0836c02": "蘇今患臭下呵其妄取。三如有紙下教其正",
    "T37n1764_008:0836c03": "義。初中有四。一以人取破其定有。二何故賣",
    "T37n1764_008:0836c04": "人但取乳下以人不取破其定有。三世人無",
    "T37n1764_008:0836c05": "子故求娉下還以人取破其定有。四若乳有",
    "T37n1764_008:0836c06": "酪何故一時不見已下以人不見破其定有。",
    "T37n1764_008:0836c07": "初中有三。第一如來以人取刀類破師子人",
    "T37n1764_008:0836c08": "取證有。汝問不然牒以直非。何故下釋。一切",
    "T37n1764_008:0836c09": "眾生欲見面像即便取刀舉事類徵。人雖取",
    "T37n1764_008:0836c10": "刀刀中無面。求酪取乳何得有酪。第二師",
    "T37n1764_008:0836c11": "子乘言執有如來對彼。師子初言以是義故",
    "T37n1764_008:0836c12": "乳有酪性准刀立有。以人取刀刀有面性。乳",
    "T37n1764_008:0836c13": "亦如是定有酪性。若刀無面何故取刀破無",
    "T37n1764_008:0836c14": "成有。佛答有三。一以所見顛倒來破。若刀有",
    "T37n1764_008:0836c15": "面何故顛倒。欲見南面而覩北像故曰顛倒。",
    "T37n1764_008:0836c16": "二以所見長闊。來破。有面應定何故竪刀則",
    "T37n1764_008:0836c17": "見面長橫刀見闊。第三約就自他以破。若是",
    "T37n1764_008:0836c18": "自面應當似己何故見長。亦應責言何故見",
    "T37n1764_008:0836c19": "闊。且責一邊。若是他面何得稱言是己面像。",
    "T37n1764_008:0836c20": "若因己面見他面者。何故不見驢馬等像。",
    "T37n1764_008:0836c21": "三師子吼乘言救義。如來隨破。師子救言刀",
    "T37n1764_008:0836c22": "面非長眼光到彼尋刀看面是故見長。亦應",
    "T37n1764_008:0836c23": "說言光到見闊。且舉一邊。下佛破之。光實不",
    "T37n1764_008:0836c24": "到總翻其言。何以下釋。句別有六。前五破其",
    "T37n1764_008:0836c25": "光到方見。後一破其光去不到亦能得見。前",
    "T37n1764_008:0836c26": "五句中初以遠近一時能見明光不到。眼光",
    "T37n1764_008:0836c27": "若到遠應遲見。二以不見中間諸物證光不",
    "T37n1764_008:0836c28": "到若到應見。三見火不燒明光不到若到應",
    "T37n1764_008:0836c29": "燒。四遙見生疑明光不到。眼光若到到看應",
    "T37n1764_008:0837a01": "審何故生疑。五能見於水精物等明光不到。",
    "T37n1764_008:0837a02": "下次破其不到能見。因前被破人喜救義。眼",
    "T37n1764_008:0837a03": "光雖去無障礙處光到而見。有障礙處不到",
    "T37n1764_008:0837a04": "亦見。故今牒之若不到見。下就設難。等不到",
    "T37n1764_008:0837a05": "見何故但見水精中物而不見於壁外之色。",
    "T37n1764_008:0837a06": "如人上牆見牆外事眼光若去往至牆上何故",
    "T37n1764_008:0837a07": "不見壁外之色。上來六句廣破光到。是故已",
    "T37n1764_008:0837a08": "下總以結非。上來第一還以人取破其定有。",
    "T37n1764_008:0837a09": "自下第二以人不取破其定有。汝言有酪牒",
    "T37n1764_008:0837a10": "上執辭何故賣人但取乳價不責酪直就乳正",
    "T37n1764_008:0837a11": "徵。偏取乳價。不責酪直明知無酪。賣草馬下",
    "T37n1764_008:0837a12": "舉事類徵。自下第三重以人取破其定有。",
    "T37n1764_008:0837a13": "世人無子故求娉婦舉其取事。下就破有。句",
    "T37n1764_008:0837a14": "別有二。以先有兒徵為非女。若先懷妊便是",
    "T37n1764_008:0837a15": "其婦何得言女。二若是女下以先是女難破",
    "T37n1764_008:0837a16": "有兒。句別有四。一牒以直非。若言是女先有",
    "T37n1764_008:0837a17": "兒性故應嫂者是義不然。二何以下破有兒",
    "T37n1764_008:0837a18": "性亦應有孫過分類徵。若女生兒得有兒性。",
    "T37n1764_008:0837a19": "女中之兒亦應有兒故言有孫。三若有下破",
    "T37n1764_008:0837a20": "其有孫。恐其破徵齊立有孫故復破之。若有",
    "T37n1764_008:0837a21": "其孫是兒與孫便是兄弟。何以下釋。一腹生",
    "T37n1764_008:0837a22": "故。四是故下結無非有。以有兒性有前過故",
    "T37n1764_008:0837a23": "我說無兒。自下第四以人不見破其先有。先",
    "T37n1764_008:0837a24": "就乳等責其不見。次就樹徵。後類乳等。上來",
    "T37n1764_008:0837a25": "四段合為第一破其所執。自下第二呵其妄",
    "T37n1764_008:0837a26": "取。明當服蘇今已患臭立喻呵責。言乳有酪",
    "T37n1764_008:0837a27": "亦復如是合喻呵責。知酪後出先生有想。",
    "T37n1764_008:0837a28": "自下第三教其正義。文別有二。一明性非有。",
    "T37n1764_008:0837a29": "二眾生佛性不破壞下明性非無。前中有四。",
    "T37n1764_008:0837b01": "一喻說非有。喻別有三。文顯可知。二一切法",
    "T37n1764_008:0837b02": "本無有性法說非有。三舉前偈證成非有。四",
    "T37n1764_008:0837b03": "偈後釋義以顯非有。一切諸法因緣生滅汎",
    "T37n1764_008:0837b04": "明諸法非是本有。若眾生內有佛性者應有",
    "T37n1764_008:0837b05": "佛身。如我今者正明佛性本無非有。此說無",
    "T37n1764_008:0837b06": "果不言無因。問曰經說眾生身中有佛眼耳",
    "T37n1764_008:0837b07": "鼻舌身等如我不異。此說言無有何所以。釋",
    "T37n1764_008:0837b08": "言佛性有其二種。一法佛性。本有法體與佛",
    "T37n1764_008:0837b09": "無別。隱顯為異。如在礦金與出礦金多少無",
    "T37n1764_008:0837b10": "殊淨穢為異。二報佛性。本無法體。但於向前",
    "T37n1764_008:0837b11": "法佛性上有其方便可生之義。如礦中金有",
    "T37n1764_008:0837b12": "可造作莊嚴具義。亦如樹子不腐不壞有可",
    "T37n1764_008:0837b13": "生義。非先有樹已在子中。以餘經說。是法佛",
    "T37n1764_008:0837b14": "性此經言無是法佛性不相乖反。第二明性",
    "T37n1764_008:0837b15": "非無之中文別有四。初眾生性不破壞等法",
    "T37n1764_008:0837b16": "說明有。二如眾生中所有空下喻說明有。於",
    "T37n1764_008:0837b17": "中初明虛空是有。若使眾生無虛空下破無",
    "T37n1764_008:0837b18": "成有。以是義下引說證有。虛空界者是名虛",
    "T37n1764_008:0837b19": "空結空為有。三佛性如是合喻明有。四十住",
    "T37n1764_008:0837b20": "下就人分別。有四。一明佛性佛菩薩見。二非",
    "T37n1764_008:0837b21": "是下明非凡夫二乘所見。三是故下明不見損。",
    "T37n1764_008:0837b22": "四見佛性下明見知益。自下第五師子以其",
    "T37n1764_008:0837b23": "緣正二因證性本有如來對破。師子先問。眾",
    "T37n1764_008:0837b24": "生有性如乳中酪自立有義。若乳無酪云何",
    "T37n1764_008:0837b25": "佛說有二因等破無成有。虛空無性故無緣",
    "T37n1764_008:0837b26": "因舉無顯有。佛破有三。一就喻破有。二就法",
    "T37n1764_008:0837b27": "破有。第三雙就法喻破有。初中三番。第一如",
    "T37n1764_008:0837b28": "來對問正破。若使乳中定有酪者何須緣因",
    "T37n1764_008:0837b29": "待緣方有明知本無。第二師子乘言救有如",
    "T37n1764_008:0837c01": "來難破。師子初言以有性故故須緣因總立",
    "T37n1764_008:0837c02": "有義。何以下釋。為欲明見故須緣因。初先法",
    "T37n1764_008:0837c03": "說。次以喻顯。喻別有三。乳中下合。是故下結。",
    "T37n1764_008:0837c04": "是故雖有要須了因結明須了。以是義故先",
    "T37n1764_008:0837c05": "有酪性結成有酪。下佛破之。文別有二。一約",
    "T37n1764_008:0837c06": "性酪徵立性了。二若是了因復下須下難破",
    "T37n1764_008:0837c07": "性了成無性酪。前中初言若使乳中有酪性",
    "T37n1764_008:0837c08": "者牒其所立。即是了因徵立性了。乳中既得",
    "T37n1764_008:0837c09": "有其性酪。酪由了有。明知乳中即有性了。",
    "T37n1764_008:0837c10": "就後難破性了之中文別有四。初若是了因",
    "T37n1764_008:0837c11": "復何須了以內徵外。乳中先自有其了因何",
    "T37n1764_008:0837c12": "須乳外醪煖為了。此即以外破內。現見要須",
    "T37n1764_008:0837c13": "外事了因明知乳內先無性了。性了既無烏",
    "T37n1764_008:0837c14": "有性酪。二若是了因性是了下徵令自了。",
    "T37n1764_008:0837c15": "徵相云何。若是乳中所有了因性是了者常",
    "T37n1764_008:0837c16": "應自了。使人眼見不能自了。使人眼見明",
    "T37n1764_008:0837c17": "性非了。既無性了寧有性酪。三若是不了何",
    "T37n1764_008:0837c18": "能了他難破了他。難相云何。乳中了因不",
    "T37n1764_008:0837c19": "能自了。何能了他乳中之酪令其性有。四",
    "T37n1764_008:0837c20": "若言了因有二種下難破俱了。云何難破。",
    "T37n1764_008:0837c21": "乳中性了能自顯了能復了他。乳中之酪義",
    "T37n1764_008:0837c22": "無斯理。文中初言若了有二自了了他是",
    "T37n1764_008:0837c23": "義不然舉以直非。了因一法云何有二以",
    "T37n1764_008:0837c24": "理徵責。若有二下將乳類破。若有二者乳",
    "T37n1764_008:0837c25": "亦應二准了責之。責之云何。乳中了因得有",
    "T37n1764_008:0837c26": "自了了他二種。乳亦應二。一者有自性之",
    "T37n1764_008:0837c27": "酪。二有了因所了之酪。若乳無二云何了因",
    "T37n1764_008:0837c28": "而獨有二以乳破了。乳中既無兩種之酪云",
    "T37n1764_008:0837c29": "何乳中獨有二了。了無二故不能自了亦不",
    "T37n1764_008:0838a01": "了他。何能了他乳中性酪令其有乎。此第二",
    "T37n1764_008:0838a02": "番。第三師子乘言救義。如世人言我共八人",
    "T37n1764_008:0838a03": "自數數他。了因亦爾自了了他。下佛對破。了",
    "T37n1764_008:0838a04": "因若爾則非了因准喻破了。了因同彼我共",
    "T37n1764_008:0838a05": "八人故曰若爾。自色不能自數數他。了因同",
    "T37n1764_008:0838a06": "彼不能自了亦不了他何成了因。是故說言",
    "T37n1764_008:0838a07": "則非了因。何以下釋。數者能數自色他色故",
    "T37n1764_008:0838a08": "得言八辯其數相。標牒數者智慧能數。自色",
    "T37n1764_008:0838a09": "他色是其所數。就所數中自色為一他色有",
    "T37n1764_008:0838a10": "七故名為八。次定是非。而此八中自己色性",
    "T37n1764_008:0838a11": "不能辯了己體為一他色為七名無了相。此",
    "T37n1764_008:0838a12": "顯非也。無了相故要須智性乃數自他此彰",
    "T37n1764_008:0838a13": "是也。下約破了。是此了因同。其自色不能自",
    "T37n1764_008:0838a14": "數及數他故。不能自了亦不了他。上來第一",
    "T37n1764_008:0838a15": "就喻破有。自下第二就法破有。句別有四。一",
    "T37n1764_008:0838a16": "一切眾生有佛性性何故修習無量功德難破",
    "T37n1764_008:0838a17": "有性此名佛果為佛性性。眾生身中已有佛",
    "T37n1764_008:0838a18": "果何須修習。二若言修習是了因者已同酪",
    "T37n1764_008:0838a19": "壞難破須了。師子立意性體雖有須修了之",
    "T37n1764_008:0838a20": "令現。故舉破之。已同酪壞指同。前酪前酪喻",
    "T37n1764_008:0838a21": "中若有性酪應有性了。若性是了何須外緣以",
    "T37n1764_008:0838a22": "為了因。破此同彼名同酪壞。三若言因中定",
    "T37n1764_008:0838a23": "有果下重破有性成上初句。若言因中定有",
    "T37n1764_008:0838a24": "果者戒定智慧則無增長以理正破。前初句",
    "T37n1764_008:0838a25": "中有不須修。此句之中有無增長。左右言耳。",
    "T37n1764_008:0838a26": "我見世人本無漸增舉見驗非。四若言師教",
    "T37n1764_008:0838a27": "是了因下重破能了成前第二。若言師教是",
    "T37n1764_008:0838a28": "了因者舉其能了。前第二中行為能了。此說",
    "T37n1764_008:0838a29": "師教以為能了。言左右耳。當受教時受者未",
    "T37n1764_008:0838b01": "有戒定智慧辯其道理。始聞未行是故未有",
    "T37n1764_008:0838b02": "若是了因應了未有云何乃了戒定智慧令得",
    "T37n1764_008:0838b03": "增長就之設難。難意云何。若彼師教是其了",
    "T37n1764_008:0838b04": "因正應了向所未有者戒定智慧今其使有。",
    "T37n1764_008:0838b05": "云何乃了性戒定慧令得增長。問曰上來何",
    "T37n1764_008:0838b06": "曾說有性戒定慧而為此難。彼立因中所有",
    "T37n1764_008:0838b07": "果性即是自性戒定智慧故為此難。自下第",
    "T37n1764_008:0838b08": "三雙就法喻破其本有。有二問答。初師子門。",
    "T37n1764_008:0838b09": "若了因無云何得名有乳有酪以理直請。下",
    "T37n1764_008:0838b10": "佛答之。先立三答。次辯其相。舉後答前名為",
    "T37n1764_008:0838b11": "轉答。默止令解說為默答。異法相並令疑捨",
    "T37n1764_008:0838b12": "取名為疑答。指文可知下。就三中初門對門",
    "T37n1764_008:0838b13": "我今轉答總以標示。如世人言有乳有酪以",
    "T37n1764_008:0838b14": "定得故得名有者就喻轉答。牛食水草定得",
    "T37n1764_008:0838b15": "乳故說言有乳。有乳之者定得酪故名為有",
    "T37n1764_008:0838b16": "酪。佛性亦爾有生有性以當見故就法轉答。",
    "T37n1764_008:0838b17": "下師子吼重復設難。佛說不然牒說總非。下",
    "T37n1764_008:0838b18": "廣顯非。文別有三。初過去已滅未來未到云",
    "T37n1764_008:0838b19": "何名有總難法喻。現若不有正得名無云何",
    "T37n1764_008:0838b20": "乃言當有名有。此正難當過去類之。二若言",
    "T37n1764_008:0838b21": "下別難前喻。若言當有是義不然牒喻以非。",
    "T37n1764_008:0838b22": "如世間人見無兒息便言無子舉事類徵。世",
    "T37n1764_008:0838b23": "人無兒正得言無不得言有。乳中無酪正可",
    "T37n1764_008:0838b24": "說無。云何說言當有名有。三一切生下別難",
    "T37n1764_008:0838b25": "上法。一切眾生現無佛性正可說無云何言",
    "T37n1764_008:0838b26": "有。下佛答之。於中初先汎立有義。後就答",
    "T37n1764_008:0838b27": "問。就立有中正明當有通論過去。文別有四。",
    "T37n1764_008:0838b28": "一明過有。如橘從芽其生異一切甘甜。熟",
    "T37n1764_008:0838b29": "已乃酢酢由本子故名過有。二明當有。如種",
    "T37n1764_008:0838c01": "胡麻預說有油。三重明過有。如人罵王多年",
    "T37n1764_008:0838c02": "受殃。四重明當有。如問陶師預答有瓶。上來",
    "T37n1764_008:0838c03": "立有。下就答難。乳中有酪就喻以答。眾生性",
    "T37n1764_008:0838c04": "下就法以答。佛性如是略明當有。欲見已下",
    "T37n1764_008:0838c05": "廣顯當有。欲見佛性應當觀察時節形色。是",
    "T37n1764_008:0838c06": "故我說一切有者未來淨身得見佛性。是故",
    "T37n1764_008:0838c07": "名為時節形色。上來第一就其乳酪轉變因",
    "T37n1764_008:0838c08": "果破定有性。自下第二就其樹子相生因果",
    "T37n1764_008:0838c09": "破其有性。文別有三。一師子吼當相立者如",
    "T37n1764_008:0838c10": "來對破。二如佛說二種因下師子以其緣正",
    "T37n1764_008:0838c11": "二因證性本有佛破明無。三若尼拘無性何",
    "T37n1764_008:0838c12": "不出油下師子以其不生異證性本有佛破",
    "T37n1764_008:0838c13": "明無。初中師子先立有義。一切無性云何而",
    "T37n1764_008:0838c14": "得阿耨菩提。以因故得。因謂佛性法說明有。",
    "T37n1764_008:0838c15": "一切無性云何而得破無成有。以因故得明",
    "T37n1764_008:0838c16": "有非無。何等因下出其因體。若尼拘下喻說",
    "T37n1764_008:0838c17": "明有。喻中尼拘正立其喻。如瞿曇下轉喻顯",
    "T37n1764_008:0838c18": "喻。尼拘陀子亦如是下合喻顯喻。如世尊下",
    "T37n1764_008:0838c19": "帖喻顯喻明有佛性。佛性如是合喻明者。下",
    "T37n1764_008:0838c20": "佛且就尼拘之喻以破其有。汝言子中有尼",
    "T37n1764_008:0838c21": "拘陀是義不然牒以總非。如其有者何故不",
    "T37n1764_008:0838c22": "見略以徵破。如世間下廣以徵破。於中先舉",
    "T37n1764_008:0838c23": "世間八種不見因緣。次明尼拘不同彼八責",
    "T37n1764_008:0838c24": "其不見。若言細下遮其同義。初先正破。本無",
    "T37n1764_008:0838c25": "麁下以理教示。破中若言細障不見是義不",
    "T37n1764_008:0838c26": "然牒以總非。人謂子中尼拘陀樹同前第五",
    "T37n1764_008:0838c27": "細故不見。亦同第六障故不見。故牒非之。何",
    "T37n1764_008:0838c28": "以下釋。先徵後辯。樹相麁等破前細也。子中",
    "T37n1764_008:0838c29": "之樹必具根莖枝葉等事故言相麁。若言性",
    "T37n1764_008:0839a01": "細云何增長遮其救義。恐其宣說性細事麁",
    "T37n1764_008:0839a02": "故為此遮。若障不見常應不見破前障也。汝",
    "T37n1764_008:0839a03": "立性樹障亦應性有性障故常應不見。下教",
    "T37n1764_008:0839a04": "示中本無麁相今則見等明麁本無。本無見",
    "T37n1764_008:0839a05": "性今則見等明見本無。子亦如是本無樹下",
    "T37n1764_008:0839a06": "類以教之。所生之樹同麁同見本無今有竟",
    "T37n1764_008:0839a07": "有何咎。自下第二師子以其緣正二因證有",
    "T37n1764_008:0839a08": "本性佛破明無。師子初言如說二因尼拘陀",
    "T37n1764_008:0839a09": "子以了因故令細得麁乘言救義。由佛前言",
    "T37n1764_008:0839a10": "若性細者云何增長故為此救。佛破有四。初",
    "T37n1764_008:0839a11": "若本有何須了者難破有樹。二若本無下難",
    "T37n1764_008:0839a12": "破無麁若無麁性了何所了是一破也。本無",
    "T37n1764_008:0839a13": "麁性竟何所了。若本無麁了故生麁何故不",
    "T37n1764_008:0839a14": "生佉陀羅樹是二破也。二俱無故釋破所以。",
    "T37n1764_008:0839a15": "麁與佉陀並皆先無何不俱生。三細不見下",
    "T37n1764_008:0839a16": "責其不見。若細不見麁應可見法說以責。如",
    "T37n1764_008:0839a17": "一塵下喻說以責。如是子中麁應可見合喻",
    "T37n1764_008:0839a18": "以責。何以故下辯相以責。辯明子中樹有多",
    "T37n1764_008:0839a19": "果果有多子子有多樹故名為麁。四若尼拘",
    "T37n1764_008:0839a20": "子有性生下舉燒類破。於中四句。一將樹類",
    "T37n1764_008:0839a21": "燒。若子生樹便言有樹見子被燒本應有燒。",
    "T37n1764_008:0839a22": "二若本有燒樹不應生難破有燒。師子被徵",
    "T37n1764_008:0839a23": "喜立性燒故須難破。三若一切法本有生下",
    "T37n1764_008:0839a24": "難破生滅兩性並立。師子被徵喜於樹中建",
    "T37n1764_008:0839a25": "立兩性。生性故生滅性故燒故復破之。破意",
    "T37n1764_008:0839a26": "云何。子中生滅兩性既並。以何義故先生後",
    "T37n1764_008:0839a27": "滅不得一時。四以是義下結成無性。自下",
    "T37n1764_008:0839a28": "第二師子以其不生異果證性本有佛破明",
    "T37n1764_008:0839a29": "無。有二問答。初師子言若尼拘陀無樹生樹",
    "T37n1764_008:0839b01": "亦無有油何不出油。下佛印取明亦生油師。",
    "T37n1764_008:0839b02": "子重徵。何故不名胡麻油也。下佛為釋。非胡",
    "T37n1764_008:0839b03": "麻故當問正解。如火下喻。尼拘下合。甘蔗下",
    "T37n1764_008:0839b04": "喻。文顯可知。上來第一明眾生中即未有果",
    "T37n1764_008:0839b05": "顯前非內。下明有因彰前非外。師子先作無",
    "T37n1764_008:0839b06": "性之難。下佛釋通。難中准答有十二。句文中",
    "T37n1764_008:0839b07": "少一。其十二者。一以業得果難破有性。二若",
    "T37n1764_008:0839b08": "生有性何緣闡提斷善根下舉一闡提斷善墮",
    "T37n1764_008:0839b09": "獄難破有性。三若菩提心是佛性下舉一闡提",
    "T37n1764_008:0839b10": "斷菩提心雖破發心為佛性義。四若生有性",
    "T37n1764_008:0839b11": "何故名為初發心。下舉初發心難破有性。五",
    "T37n1764_008:0839b12": "云何而言毘跋致下舉退不退難破有性。六",
    "T37n1764_008:0839b13": "一心趣下執緣為正難破有性。七如乳下舉",
    "T37n1764_008:0839b14": "有佛性徵破假緣。八若定有性行人何故見",
    "T37n1764_008:0839b15": "三惡下舉有佛性徵破有退。九亦不須修六",
    "T37n1764_008:0839b16": "波羅蜜多下舉修乃得證無佛性。其第十句",
    "T37n1764_008:0839b17": "舉有佛性責人不見。文中略無。其第十一僧",
    "T37n1764_008:0839b18": "若常下舉僧常住無作佛義難破有性。其第",
    "T37n1764_008:0839b19": "十二眾生本無菩提心十舉菩提心本無今有",
    "T37n1764_008:0839b20": "類性本無。准答定爾不得增減。就初句中",
    "T37n1764_008:0839b21": "師子初言乳中無酪麻無油等牒佛上來無性",
    "T37n1764_008:0839b22": "之言。如佛先下破佛前來有性之語。何以故",
    "T37n1764_008:0839b23": "下自立無義。先徵後辯。人天無性故可作等",
    "T37n1764_008:0839b24": "舉近類遠。菩薩以業得菩提等將遠類近。",
    "T37n1764_008:0839b25": "第二句中若生有性牒佛有義。何因緣下舉",
    "T37n1764_008:0839b26": "事難破。第三句中若菩提心是佛性者逆取",
    "T37n1764_008:0839b27": "佛意。下對徵破。一闡提等不應能斷是一徵",
    "T37n1764_008:0839b28": "也。佛性常法云何可斷若可斷者云何言常",
    "T37n1764_008:0839b29": "是二徵也。若非常者不名佛性是三徵也。",
    "T37n1764_008:0839c01": "第四句中若生有性牒其有義。何故名為初",
    "T37n1764_008:0839c02": "發心耶對以徵破。此還約就發心為性故為",
    "T37n1764_008:0839c03": "此徵。性是常法云何初發。第五句中文少不",
    "T37n1764_008:0839c04": "足。若具應言若有佛性云何而言是毘跋致",
    "T37n1764_008:0839c05": "阿毘跋致。毘跋名退。阿毘不退。佛性常住云",
    "T37n1764_008:0839c06": "何得有退不退義。毘跋致者當知無性以退",
    "T37n1764_008:0839c07": "證無。第六句中別有兩句。一執緣為正。二難",
    "T37n1764_008:0839c08": "破別性。前中初言一心趣向是求佛心。大慈",
    "T37n1764_008:0839c09": "悲等念眾生心。此二一對。見生死等厭有為",
    "T37n1764_008:0839c10": "心。觀涅槃等求無為心。此二一對。信三寶等",
    "T37n1764_008:0839c11": "是歸善行。受持禁戒是離非行。此二一對。上",
    "T37n1764_008:0839c12": "來舉如是等法名為佛性執之為正。自下第",
    "T37n1764_008:0839c13": "二難破別性。若離上來一心趣等別有佛性。何",
    "T37n1764_008:0839c14": "須此等而作因緣。第七句中乳不假緣必當",
    "T37n1764_008:0839c15": "成酪舉其所同。不假人功水瓶繩攢名不假",
    "T37n1764_008:0839c16": "緣。非全不假醪煖等緣生蘇不下彰其所異。",
    "T37n1764_008:0839c17": "眾生亦爾有佛性者應離緣得徵同前乳。第",
    "T37n1764_008:0839c18": "八句中先定有義。行人何故見三惡等舉退難",
    "T37n1764_008:0839c19": "破。第九句中先以有性難破須修。非不因",
    "T37n1764_008:0839c20": "下以其須修難破有性。第十所少已如上辯。",
    "T37n1764_008:0839c21": "第十一中以僧常住無作佛義難破有性。",
    "T37n1764_008:0839c22": "如佛先說僧寶是常舉佛先言。如其常者則",
    "T37n1764_008:0839c23": "非無常以理審定。非無常下難破得果。僧若",
    "T37n1764_008:0839c24": "常下以不得果難破有性。第十二中初先明",
    "T37n1764_008:0839c25": "其菩提之心及菩提果本無今有。次將類性。",
    "T37n1764_008:0839c26": "以是義下結成無性。下佛先嘆。後為辯釋。",
    "T37n1764_008:0839c27": "釋難不盡而復不次。前十二中但釋九句。第",
    "T37n1764_008:0839c28": "二第六及第十二略而不解故云不盡。就所",
    "T37n1764_008:0839c29": "釋中先答第一第四第八。却答第三第七第",
    "T37n1764_008:0840a01": "九第十及第十一。後答第五故云不次。文中",
    "T37n1764_008:0840a02": "初言一切眾生實有佛性翻答第一明有非無。",
    "T37n1764_008:0840a03": "汝言有性不應初發牒第四句。下為辯釋。心",
    "T37n1764_008:0840a04": "非佛性明性異心。何以下釋。汝言何故有",
    "T37n1764_008:0840a05": "退心者牒第八句。下為辯釋。明有性故不畢",
    "T37n1764_008:0840a06": "竟退。實無退心正明無退。若有退下難破有",
    "T37n1764_008:0840a07": "退成心無退。以遲得下釋成退義成非永退。",
    "T37n1764_008:0840a08": "以斯准驗。但令一念發心求佛定得菩提無",
    "T37n1764_008:0840a09": "退滅理。此菩提心實非性下答第三句。向",
    "T37n1764_008:0840a10": "前問言若菩提心是佛性者一闡提等不應能",
    "T37n1764_008:0840a11": "斷。今明此心非佛性故闡提能斷。文中初言",
    "T37n1764_008:0840a12": "心非佛性略為釋非。何以故下釋顯非義。先",
    "T37n1764_008:0840a13": "徵後辯。一闡提等斷善墮獄舉斷顯非。若菩",
    "T37n1764_008:0840a14": "提心是佛性下破是顯非。兩句破之。初明若",
    "T37n1764_008:0840a15": "心是佛性者是心則常。一闡提輩不能得斷",
    "T37n1764_008:0840a16": "不名闡提。而菩提心為人斷絕成闡提故明",
    "T37n1764_008:0840a17": "知非性。後明若心是佛性者則非無常。是無",
    "T37n1764_008:0840a18": "常故明知非性。上來釋非。是故下結。次答",
    "T37n1764_008:0840a19": "第七。汝言有性不應假緣如乳成酪是義不",
    "T37n1764_008:0840a20": "然牒問總非。何以故下釋顯非義。先徵後辯。",
    "T37n1764_008:0840a21": "若言五緣成於生蘇牒前問中所異之喻。佛",
    "T37n1764_008:0840a22": "性如是辯性同之。譬如已下答第九句。向",
    "T37n1764_008:0840a23": "前問言若有佛性不應須修六波羅蜜。今此",
    "T37n1764_008:0840a24": "約喻明雖有性要修乃得。文中先喻。後合顯",
    "T37n1764_008:0840a25": "法。喻中眾石有金有銀有銅有鐵喻生有性。",
    "T37n1764_008:0840a26": "眾石喻於種種眾生各有性也。俱稟四大一",
    "T37n1764_008:0840a27": "名一實而其所出各各不同。喻諸眾生得果",
    "T37n1764_008:0840a28": "各異。俱稟四大喻諸眾生同以陰成。言一名",
    "T37n1764_008:0840a29": "者同一礦石。喻諸眾生同名眾生。言一實者",
    "T37n1764_008:0840b01": "同用四大以為體實。喻諸眾五陰為實。而其",
    "T37n1764_008:0840b02": "所出各不同者喻性別故得果各異。要假眾",
    "T37n1764_008:0840b03": "緣然後出生喻諸眾生假緣得果。是故當知",
    "T37n1764_008:0840b04": "本無已下喻明佛果在因未有道其本無。顯",
    "T37n1764_008:0840b05": "必假緣。下合顯法。眾生佛性合前眾石有金",
    "T37n1764_008:0840b06": "銀等。不名為佛合本無金。以諸因緣和合見",
    "T37n1764_008:0840b07": "等合假眾緣然後出生。次答第十所少之",
    "T37n1764_008:0840b08": "句。汝言有性何故不見牒其問辭。准此牒辭",
    "T37n1764_008:0840b09": "外國經本定有此問。不然總非。何以下釋。緣",
    "T37n1764_008:0840b10": "未合故無緣不見。以是義下得緣方見。先舉",
    "T37n1764_008:0840b11": "二因。緣正列名。正因佛性緣因發心辯定二",
    "T37n1764_008:0840b12": "因。以二因緣得菩提者明因得果。佛性望於",
    "T37n1764_008:0840b13": "菩提之果說為正因。此文最顯。如石出金舉",
    "T37n1764_008:0840b14": "喻類顯。汝言僧下答第十一。明僧常住皆",
    "T37n1764_008:0840b15": "由佛性不得說言僧常無性。先牒問辭。下為",
    "T37n1764_008:0840b16": "辯釋。釋中四番。第一明其聖弟子僧常由",
    "T37n1764_008:0840b17": "佛性。二明十二部經之僧常由佛性。三明十",
    "T37n1764_008:0840b18": "二因緣之僧常由佛性。四明佛僧常由佛性。",
    "T37n1764_008:0840b19": "四十初番就僧說僧。中二就法。後一就佛。問",
    "T37n1764_008:0840b20": "曰佛法云何名僧。釋言分相佛法非僧。通論",
    "T37n1764_008:0840b21": "皆有和合之義故悉名僧。就初番中先總釋",
    "T37n1764_008:0840b22": "名。下別顯之。先舉二數。次列後辯。世僧聲聞",
    "T37n1764_008:0840b23": "義僧菩薩。良以菩薩證真成德故名義和。下",
    "T37n1764_008:0840b24": "就二僧明常無常。世僧未能證性成德所以",
    "T37n1764_008:0840b25": "無常。義僧證僧所以常住。於中先明佛性是",
    "T37n1764_008:0840b26": "常。下明義僧常同佛性。常由佛性何得難言",
    "T37n1764_008:0840b27": "僧常無性。第二番中復次有僧謂法和合總",
    "T37n1764_008:0840b28": "以標舉。謂十二部辯出僧體。十二部經言義",
    "T37n1764_008:0840b29": "相扶名和名僧。十二部常故我說僧常就之",
    "T37n1764_008:0840c01": "辨常。此直論常不辯十二常之所以。持實論",
    "T37n1764_008:0840c02": "之佛性常故能詮教常。教常由性那得言無。",
    "T37n1764_008:0840c03": "第三番中僧名和合總釋名義。下別顯之。名",
    "T37n1764_008:0840c04": "十二緣出其僧體。十二因緣相順不乖故名為",
    "T37n1764_008:0840c05": "僧。十二緣中亦有性下明十二緣由性故常",
    "T37n1764_008:0840c06": "常而有性。先明有性。十二緣常佛性亦爾約",
    "T37n1764_008:0840c07": "性顯常。依本顯末應當說言佛性是常因緣",
    "T37n1764_008:0840c08": "亦爾。但今文中舉末推本。是故說言十二緣",
    "T37n1764_008:0840c09": "常佛性亦爾。問曰因緣是生死法云何名常。",
    "T37n1764_008:0840c10": "釋有兩義。第一攝法從人就事。三世流轉實",
    "T37n1764_008:0840c11": "是無常。第二癈人以論其法。清淨法界緣起",
    "T37n1764_008:0840c12": "集成。因緣法門無所屬著無有彼此古今恒",
    "T37n1764_008:0840c13": "定故名為常。故下文言十二因緣無有住處",
    "T37n1764_008:0840c14": "故得為常。下文復言十二因緣有佛無佛性",
    "T37n1764_008:0840c15": "相常住。華嚴亦說十二因緣是無為法。此等",
    "T37n1764_008:0840c16": "皆說因緣法門不論其事。如十二因一切諸",
    "T37n1764_008:0840c17": "法例皆同爾。故下文中宣說法陰法界法入",
    "T37n1764_008:0840c18": "悉無住處故齊名常。然今且說因緣常矣。此",
    "T37n1764_008:0840c19": "因緣中曠備法界洹沙　義莫不皆常。非唯",
    "T37n1764_008:0840c20": "一相。第四番中僧名佛和舉其僧體。佛德無",
    "T37n1764_008:0840c21": "乖故名僧。是故我說僧有性者明僧有性。",
    "T37n1764_008:0840c22": "佛是僧故僧有佛性僧是常。理在易知故略",
    "T37n1764_008:0840c23": "不論。下答第五有毘跋致阿毘跋致。以此",
    "T37n1764_008:0840c24": "言廣故在後答。汝言有性云何有退有不退",
    "T37n1764_008:0840c25": "者牒舉問辭。次勅許說。下廣釋之。文別有四。",
    "T37n1764_008:0840c26": "一廣明退。二明不退。三明不退不名佛性。四",
    "T37n1764_008:0840c27": "明退者不無佛性。初中有五。一十三法退。二",
    "T37n1764_008:0840c28": "六種法退。三一因緣退。謂聞苦行其心退。",
    "T37n1764_008:0840c29": "四五種法退。五二種法退。明不退中初問。次",
    "T37n1764_008:0841a01": "辯。後總結歎。歎中初言亦名施主明能益他。",
    "T37n1764_008:0841a02": "能攝佛法施眾生故。見如來等彰其益已。能",
    "T37n1764_008:0841a03": "調已下復明益他。善能護下復明益已。此第",
    "T37n1764_008:0841a04": "二竟。以是義故不退之心不名佛性是第三",
    "T37n1764_008:0841a05": "段明前不退不名佛性。汝不可以有退心故",
    "T37n1764_008:0841a06": "言無性下是第四段明退心人不無佛性。然",
    "T37n1764_008:0841a07": "此一文義有兩兼。近則明前退心之人不無",
    "T37n1764_008:0841a08": "佛性顯其非外。遠則廣上然不失壞舉修得",
    "T37n1764_008:0841a09": "果明本有性故非外。以有性故終必得果名",
    "T37n1764_008:0841a10": "不失壞。於中有二。一明退人終必得果。二師",
    "T37n1764_008:0841a11": "子言云何有退不退以下明退心人終所起",
    "T37n1764_008:0841a12": "行。初中不可以有退心言無佛性遮其無見。",
    "T37n1764_008:0841a13": "二譬如二人俱聞已下舉得顯有。以是義故",
    "T37n1764_008:0841a14": "我經說下結成有性。就舉得中先喻後合。喻",
    "T37n1764_008:0841a15": "中有四。一二人俱發喻。二路值下訪問所求",
    "T37n1764_008:0841a16": "喻。三聞是事已一人悔下有進有退喻。四時",
    "T37n1764_008:0841a17": "悔還者見是事下退人後得喻。初中二人喻",
    "T37n1764_008:0841a18": "修行者。進退兩分說為二人。俱聞他方有七",
    "T37n1764_008:0841a19": "寶等喻聞正法。說生死外有佛可求名聞他",
    "T37n1764_008:0841a20": "方。山喻涅槃。泉喻佛性。有能到者永斷貧等",
    "T37n1764_008:0841a21": "聞到有益。得涅槃財名斷貧窮。證性常住名",
    "T37n1764_008:0841a22": "增壽命。唯路懸等聞修有苦。時彼二人俱欲",
    "T37n1764_008:0841a23": "共往喻起思惟思欲趣向。一人嚴下喻明修",
    "T37n1764_008:0841a24": "行。先明二人起行因別。相與前進正明修行。",
    "T37n1764_008:0841a25": "第二段中路值一人多齎寶等喻逢如來。",
    "T37n1764_008:0841a26": "便前問等喻問所求。其人若下喻佛為說。先",
    "T37n1764_008:0841a27": "明所求有實不虛。後彰往者有苦不謬。第",
    "T37n1764_008:0841a28": "三段中先明二人進退兩心。先退後進。是時",
    "T37n1764_008:0841a29": "二人一則悔下進退兩行。先退後進。第四",
    "T37n1764_008:0841b01": "段中悔人後得文顯可知。合中寶山喻涅槃",
    "T37n1764_008:0841b02": "等合上初段。所逢人下合第二段。一人還下",
    "T37n1764_008:0841b03": "合第三段。初先正合進退兩人。下約論性。明",
    "T37n1764_008:0841b04": "人雖退性常不變。於中初法次喻後合。菩提",
    "T37n1764_008:0841b05": "道中終無退下合第四段退人後得。先出道",
    "T37n1764_008:0841b06": "理。菩提道中終無退者雖退還復必當得故。",
    "T37n1764_008:0841b07": "次舉前喻後合可知。前喻及合合為第二舉",
    "T37n1764_008:0841b08": "得顯有。自下第三結成有性。以退心人終得",
    "T37n1764_008:0841b09": "義故我經中說一切有性。上來第一明退心",
    "T37n1764_008:0841b10": "人終必得果。自下第二明所起行。師子先",
    "T37n1764_008:0841b11": "問。云何有退終得不退。下佛為辯。於中初先",
    "T37n1764_008:0841b12": "總舉讚嘆。若修三十二相業緣得名不退是",
    "T37n1764_008:0841b13": "總舉也。名菩薩下是嘆勝也。修此業者名道",
    "T37n1764_008:0841b14": "眾生故名菩薩。道生中大名摩訶薩等。堅守",
    "T37n1764_008:0841b15": "正道名不動轉。能攝菩提饒益眾生名憐。一",
    "T37n1764_008:0841b16": "切。超過二乘名勝一切聲聞緣覺。更無退失",
    "T37n1764_008:0841b17": "名阿毘跋。次別顯之。後總結嘆。上來廣前",
    "T37n1764_008:0841b18": "所證理法下次廣上能證行法。何故須廣。前",
    "T37n1764_008:0841b19": "約菩提因之與果明能證法未論涅槃故下辯",
    "T37n1764_008:0841b20": "之。又上文中明佛菩薩有行有眼能見佛性。",
    "T37n1764_008:0841b21": "未明凡夫二乘人等證行有無。故下辯之。明",
    "T37n1764_008:0841b22": "凡二乘亦有縛解修得之義。文中初先開列",
    "T37n1764_008:0841b23": "四門。下廣辯釋。其四門者眾生不思是第一",
    "T37n1764_008:0841b24": "門。佛境不思是第二門。業果不思是第三門。",
    "T37n1764_008:0841b25": "佛性不思是第四問。四中初一是修證人無",
    "T37n1764_008:0841b26": "一神主而能相續究竟得果故曰不思。後三",
    "T37n1764_008:0841b27": "證法佛境是果。大般涅槃是佛境界。隨化去",
    "T37n1764_008:0841b28": "流實則常恒故曰不思。業果佛性此二是因。",
    "T37n1764_008:0841b29": "業果緣因緣因之行前後相起。能生為業。所",
    "T37n1764_008:0841c01": "生為果。業果不斷。究竟佛德故曰不思。佛性",
    "T37n1764_008:0841c02": "正因。性隨緣染而無失壞。終可顯了成大涅",
    "T37n1764_008:0841c03": "槃故曰不思。是中宗意不欲明性。舉性為成",
    "T37n1764_008:0841c04": "大涅槃矣。何以下釋。如是四法皆悉是常常",
    "T37n1764_008:0841c05": "故不思是總釋也。佛境佛性是常可知。一切",
    "T37n1764_008:0841c06": "眾生云何名常。一切眾生真識為體。真為體故",
    "T37n1764_008:0841c07": "起相不絕故名為常。所修業果云何名常。亦",
    "T37n1764_008:0841c08": "以真識依持力故起行不斷故名為常。下別",
    "T37n1764_008:0841c09": "釋之。初先廣前眾生不思。有二因下廣前業",
    "T37n1764_008:0841c10": "果不可思議。眾生佛性為悉共有為各各下",
    "T37n1764_008:0841c11": "廣前佛性不可思議。十六國下廣前佛境不",
    "T37n1764_008:0841c12": "可思議。初中有三。一就前際明諸眾生常不",
    "T37n1764_008:0841c13": "可思。二斷常下約就後際明諸眾生常不可",
    "T37n1764_008:0841c14": "思。三是故下結。初中眾生煩惱覆障故名常",
    "T37n1764_008:0841c15": "者以如來藏依持力故煩惱不斷。常為彼覆",
    "T37n1764_008:0841c16": "故名為常。第二段中初明眾生斷却先際。常",
    "T37n1764_008:0841c17": "有煩惱故名無常。所受樂下明證後隥涅槃常",
    "T37n1764_008:0841c18": "法故得名常。前中初言斷常煩惱故名無常",
    "T37n1764_008:0841c19": "以理正辯。若言已下破他定常常不可斷。何",
    "T37n1764_008:0841c20": "故修習八聖道分為斷眾苦眾苦若斷即名無",
    "T37n1764_008:0841c21": "常翻邪顯正。證常可知。第三結中是故我言",
    "T37n1764_008:0841c22": "眾生惱覆不見佛性不得涅槃順結初段。反",
    "T37n1764_008:0841c23": "結後段。云何結初。順明眾生從本已來常為",
    "T37n1764_008:0841c24": "惱覆故不見性不得涅槃。云何結後。反明眾",
    "T37n1764_008:0841c25": "生煩惱覆故不見佛性不得涅槃。即顯斷故",
    "T37n1764_008:0841c26": "能見佛性得大涅槃故名為常。",
    "T37n1764_008:0841c27": "下次廣上業果不思。文中有二。一明縛解業",
    "T37n1764_008:0841c28": "果不思。二師子言眾生陰空誰受教下明其",
    "T37n1764_008:0841c29": "修道業果不思。前明縛解令人斷縛以求解",
    "T37n1764_008:0842a01": "脫。後彰修道便人修業以求其果。就縛解中",
    "T37n1764_008:0842a02": "有五問答。前三就凡明有縛解。後二就彼二",
    "T37n1764_008:0842a03": "乘之人明有縛解。就前三中初師子吼廣以",
    "T37n1764_008:0842a04": "多義難無縛解如來釋有。第二師子舉無我",
    "T37n1764_008:0842a05": "人難無縛解。如來釋有。第三師子乘言重難",
    "T37n1764_008:0842a06": "如來為解。初中師子廣以三義難無縛解。一",
    "T37n1764_008:0842a07": "舉如來所說二因難無縛解。一切淨法有二",
    "T37n1764_008:0842a08": "因生故應無縛。一切染法有二因生故應無",
    "T37n1764_008:0842a09": "解。二舉五陰生滅無人難無縛解。三舉五陰",
    "T37n1764_008:0842a10": "前後生滅不常不斷難無縛解。以不常故前",
    "T37n1764_008:0842a11": "不至後故應無縛。以不斷故後生不絕故應",
    "T37n1764_008:0842a12": "無解。難意如是。文中初法次喻後合。下就結",
    "T37n1764_008:0842a13": "難。下佛答之。先勅許說。後正為解。前三難",
    "T37n1764_008:0842a14": "中但釋後一明其有縛。若得親下彰其有解。",
    "T37n1764_008:0842a15": "縛中有三。一從現起中。二名無差下從中起生。",
    "T37n1764_008:0842a16": "三生時諸根具不具下從生起縛。初中先明",
    "T37n1764_008:0842a17": "現陰死相。法喻及合文顯可知。下明從現起",
    "T37n1764_008:0842a18": "中陰相。先法次喻。喻中有二。一舉燈生闇滅",
    "T37n1764_008:0842a19": "為喻。二舉印印泥為喻。印喻有四。初印印",
    "T37n1764_008:0842a20": "泥印與泥合明現起中喻。二印滅下現滅中",
    "T37n1764_008:0842a21": "成喻。三而是下前不至後喻。四文非下後藉",
    "T37n1764_008:0842a22": "前生喻。下合顯法。就印喻中但合後三。現滅",
    "T37n1764_008:0842a23": "中生合第二句。是現在下合第三句。中陰五",
    "T37n1764_008:0842a24": "陰亦非自下合第四句。如印印下舉喻以帖。",
    "T37n1764_008:0842a25": "但牒第二。自下第二明中起生。於中先辯",
    "T37n1764_008:0842a26": "中陰之相。中陰二下明中起生。前中三句。一",
    "T37n1764_008:0842a27": "約對現陰辯其同異。名雖無差是其同也。五",
    "T37n1764_008:0842a28": "陰名同故曰無差。時節各異是辯異也。時別",
    "T37n1764_008:0842a29": "中現故曰各異。二約眼分別。現陰麁故肉眼",
    "T37n1764_008:0842b01": "能見。中陰細故唯天眼見。三約食分別。現陰",
    "T37n1764_008:0842b02": "麁故多藉揣食。中陰細故多藉三食。所謂思",
    "T37n1764_008:0842b03": "觸及與識食。意猶識也。四食如何。論釋不同。",
    "T37n1764_008:0842b04": "依如成實餅菓飯等名為揣食。思求揣食令",
    "T37n1764_008:0842b05": "命不絕名為思食。冷煖等觸名為觸食。心識",
    "T37n1764_008:0842b06": "持身令不滅壞名為識食。若依毘曇一切色",
    "T37n1764_008:0842b07": "法持身不壞悉名揣食。心數法中思為思食。",
    "T37n1764_008:0842b08": "觸為觸食。六識心王名為識食。此經所說多",
    "T37n1764_008:0842b09": "同毘曇。然今從多宣說中陰但有三食。理實",
    "T37n1764_008:0842b10": "於中亦有揣食。如雜心說食何等物。女人中",
    "T37n1764_008:0842b11": "陰還食人中所食香氣。餘亦如是。下明起",
    "T37n1764_008:0842b12": "生。先法後喻。法中五句。一明中陰有二種思",
    "T37n1764_008:0842b13": "謂善與惡。二明中陰起二覺觀謂善與惡。惡",
    "T37n1764_008:0842b14": "業熏心生於惡念名惡覺觀。善業熏心生於善",
    "T37n1764_008:0842b15": "念名善覺觀。三於父母交會之時乘業趣向。",
    "T37n1764_008:0842b16": "四到生處起三煩惱。男人受生於母生愛。見",
    "T37n1764_008:0842b17": "母是已交會女人所以生愛。於父生瞋。見父",
    "T37n1764_008:0842b18": "是其所競男子所以生瞋。父精出時謂是已",
    "T37n1764_008:0842b19": "許暢已婬精是以歡喜。此謂已有是見。煩惱",
    "T37n1764_008:0842b20": "三毒分之是癡分攝。女人受生翻前可知。五",
    "T37n1764_008:0842b21": "以是下明由三惑壞中起生。上來法說如印喻",
    "T37n1764_008:0842b22": "之。自下第三明從生陰起於繫縛。四句辯之。",
    "T37n1764_008:0842b23": "一明生時根具不具。為依具根集起煩惱所",
    "T37n1764_008:0842b24": "以論之。二明依根發生煩惱。生愛生癡及生",
    "T37n1764_008:0842b25": "倒見。三明煩惱發生諸業業生煩惱。四結成",
    "T37n1764_008:0842b26": "縛義。是名繫縛結成子縛。以是義故名五陰",
    "T37n1764_008:0842b27": "生結成果縛。上來明縛。下次明解。初法次喻",
    "T37n1764_008:0842b28": "後合下結。法中初明親近善人。便得聞下聽",
    "T37n1764_008:0842b29": "聞正法。以聞法下明繫念思。得大慧下明如",
    "T37n1764_008:0842c01": "說行。行有八句。喻合及結文皆可知第二",
    "T37n1764_008:0842c02": "對中師子初先舉無我人難無縛解。空中無",
    "T37n1764_008:0842c03": "刺。云何言拔難無解也。陰無繫者云何繫縛",
    "T37n1764_008:0842c04": "難無縛也。下佛答之。明有煩惱繫縛五陰名",
    "T37n1764_008:0842c05": "色縛生所以有縛。離此名解。文中先明煩惱",
    "T37n1764_008:0842c06": "繫陰離之名解。後彰名色繫縛眾生離之名",
    "T37n1764_008:0842c07": "解。前中初法。法中明縛略不論解。煩惱縛法",
    "T37n1764_008:0842c08": "攬之成陰名縛五陰。惱陰同體故言無別。下",
    "T37n1764_008:0842c09": "約喻縛解雙論。兩喻兩合文顯可知。下次明",
    "T37n1764_008:0842c10": "其名色縛生離之名解。如說名色繫縛眾生",
    "T37n1764_008:0842c11": "明其有縛。名色猶是向前五陰。攬之成人名",
    "T37n1764_008:0842c12": "縛眾生。名色若滅則無眾生彰其有解。離名",
    "T37n1764_008:0842c13": "色已無別眾生離眾生已無別名色約就前解",
    "T37n1764_008:0842c14": "明人與法同體無別。以同體故但離名色則",
    "T37n1764_008:0842c15": "無眾生。但離眾生亦無名色。亦名名色繫縛",
    "T37n1764_008:0842c16": "生等約就前縛明人與法同體無別。以同體",
    "T37n1764_008:0842c17": "故但有名色則縛眾生。但有眾生亦縛名色。",
    "T37n1764_008:0842c18": "第三對中師子初先執人異法難破向前名色",
    "T37n1764_008:0842c19": "縛生生縛名色。初言如眼不自見等自立道",
    "T37n1764_008:0842c20": "理。云何如來說言名色繫縛名色難破佛義。",
    "T37n1764_008:0842c21": "何以故下釋顯難意。先自徵責。如來上來未",
    "T37n1764_008:0842c22": "曾宣說名色還復繫縛名色。我以何故為此",
    "T37n1764_008:0842c23": "難問。下對釋之。如來向前宣說名色即是眾",
    "T37n1764_008:0842c24": "生復言眾生即是名色以是義故若言名色",
    "T37n1764_008:0842c25": "繫縛眾生即是名色繫縛名色。下佛答之。",
    "T37n1764_008:0842c26": "答意如何。彰彼名色集成眾生生外更無故",
    "T37n1764_008:0842c27": "說即是。假實相縛非實縛實。是故不得宣說",
    "T37n1764_008:0842c28": "名色還縛名色。文中初先就縛正答。先喻",
    "T37n1764_008:0842c29": "次合後結可知。若離已下就解以答。良以生",
    "T37n1764_008:0843a01": "法無別體故遠離名色。即得名為眾生解脫。",
    "T37n1764_008:0843a02": "是故下結。上來就凡明有縛解。下論二乘",
    "T37n1764_008:0843a03": "有兩問答。師子初先乘前難後。若有名色是",
    "T37n1764_008:0843a04": "繫縛者諸阿羅漢未離名色亦應繫縛。佛答",
    "T37n1764_008:0843a05": "有二。一約有餘涅槃以答。二譬如下約就無",
    "T37n1764_008:0843a06": "餘涅槃以答。前中初先汎舉二脫。次列其名。",
    "T37n1764_008:0843a07": "斷生死因名為子斷。滅生死果名為果斷。下",
    "T37n1764_008:0843a08": "約二脫以答其問。答意如何。明阿羅漢現無",
    "T37n1764_008:0843a09": "煩惱故無子縛。陰身未滅故有果縛。文有四",
    "T37n1764_008:0843a10": "句。一明羅漢已斷子縛。二未斷果下明有果",
    "T37n1764_008:0843a11": "縛。於中初先明其有縛。不見佛性不得菩提",
    "T37n1764_008:0843a12": "彰其無解。三以是義故可言果縛結前第二。",
    "T37n1764_008:0843a13": "不得說言名色繫縛結前第一。下就無餘以",
    "T37n1764_008:0843a14": "答其問。明阿羅漢現斷煩惱後報不生是故",
    "T37n1764_008:0843a15": "一切繫縛悉無。文中先喻。如油未盡明則不",
    "T37n1764_008:0843a16": "滅反喻羅漢因滅果存。若油盡者滅即無疑",
    "T37n1764_008:0843a17": "順喻羅漢因盡果喪。下合顯法。先合反喻。若",
    "T37n1764_008:0843a18": "得斷下合後順喻。自下師子乘佛前言難喻",
    "T37n1764_008:0843a19": "乖法。初言燈油二性各異明喻異法。燈熱油",
    "T37n1764_008:0843a20": "冷名性各異。眾生煩惱不如是等彰法異喻。",
    "T37n1764_008:0843a21": "眾生煩惱則不如是總明其異。下別顯之。別",
    "T37n1764_008:0843a22": "中三番。一明眾生即是煩惱。二明眾生即是",
    "T37n1764_008:0843a23": "五陰。三明煩惱即是五陰。以此相即故不同",
    "T37n1764_008:0843a24": "喻。云何已下結難徵佛法喻迢別。云何如來",
    "T37n1764_008:0843a25": "取燈為喻。下佛答之。答意如何。明前喻者",
    "T37n1764_008:0843a26": "但取少分非是全喻。文中有四。一舉八喻彰",
    "T37n1764_008:0843a27": "其所異。二凡所引喻不必盡下立少分喻彰",
    "T37n1764_008:0843a28": "其所同。三離水無下准於前法更立異喻。四",
    "T37n1764_008:0843a29": "若欲得合彼燈喻下唯於前喻更立異法。",
    "T37n1764_008:0843b01": "就初段中先舉八喻。喻實有十。簡去少分及",
    "T37n1764_008:0843b02": "與多分故但言八。次列其名。下廣辯釋。雖舉",
    "T37n1764_008:0843b03": "八喻為對最後遍喻辯異餘乘論之。第二段",
    "T37n1764_008:0843b04": "中初先汎論。一切引喻不必盡取或取少分或",
    "T37n1764_008:0843b05": "多或全。次立兩種少分之喻。我言燈者約之",
    "T37n1764_008:0843b06": "顯前。第三段中准於前法更立異喻。兩喻",
    "T37n1764_008:0843b07": "兩合。文顯可知。第四段中准於前喻更立異",
    "T37n1764_008:0843b08": "法用合燈喻。諦聽我說勅聽許說。下正合之。",
    "T37n1764_008:0843b09": "合以顯法。炷喻二十五有之身。油喻愛結。明",
    "T37n1764_008:0843b10": "喻智慧。除破黑闇喻滅無明。煖喻聖道。如燈",
    "T37n1764_008:0843b11": "油盡明炎則滅牒舉其喻。眾生愛盡合油盡",
    "T37n1764_008:0843b12": "也。其明滅者喻智慧滅。其炎滅者喻彼變易",
    "T37n1764_008:0843b13": "生死果滅。此等滅故證見佛性。見佛性故雖",
    "T37n1764_008:0843b14": "有真實法身名色不能縛繫。亦可應化名色",
    "T37n1764_008:0843b15": "不縛。以不縛故雖現在於二十五有不為其",
    "T37n1764_008:0843b16": "污。下次明其修道業果。初明有修。如說偈",
    "T37n1764_008:0843b17": "下明所修行。前中經文有三問答。初師子吼",
    "T37n1764_008:0843b18": "舉無我人難無修道。眾生陰空誰有受教修",
    "T37n1764_008:0843b19": "集道者。下佛答之。明雖無人而有念心智慧",
    "T37n1764_008:0843b20": "心等相續不斷故有修道。第二師子乘言重",
    "T37n1764_008:0843b21": "問。念等盡滅無所成辦又無增長云何有修。",
    "T37n1764_008:0843b22": "於中初言如是等法念念滅者牒佛前言難無",
    "T37n1764_008:0843b23": "成辦。是念念滅重牒前言。難無增長。准下",
    "T37n1764_008:0843b24": "答文此言略少。若具應言是念念滅云何增",
    "T37n1764_008:0843b25": "長。亦相似下牒佛前言明定相似難無增長。",
    "T37n1764_008:0843b26": "云何修習總以結徵。下佛答之。先對初句",
    "T37n1764_008:0843b27": "明有成辦。汝言念念滅云何增下對第二句",
    "T37n1764_008:0843b28": "明雖生滅而有增長。如犢子下對第三句雖",
    "T37n1764_008:0843b29": "念念滅明後過前非定相似。初中如燈雖念",
    "T37n1764_008:0843c01": "念滅而破闇冥喻有成辦。次合顯法。下復重",
    "T37n1764_008:0843c02": "舉三喻顯之。此即是其先後喻也。第二段中",
    "T37n1764_008:0843c03": "言念念滅云何增長舉其難意。心不斷故名",
    "T37n1764_008:0843c04": "為增長法說明增。如人誦下五喻顯之。第三",
    "T37n1764_008:0843c05": "段中初先立喻明有增長。譬如犢子生便求",
    "T37n1764_008:0843c06": "乳實無人教舉其喻。雖念念滅初飢後飽故",
    "T37n1764_008:0843c07": "不相似明後過前。若相似者不應異生破定",
    "T37n1764_008:0843c08": "相似。若言相似不應異飢更有飽生下約顯",
    "T37n1764_008:0843c09": "法。眾生修道亦復如是合前犢子生便求乳。",
    "T37n1764_008:0843c10": "初雖未下合前初飢後飽等言。自下第三師",
    "T37n1764_008:0843c11": "子舉彼須陀洹人生於惡國難破向前增長之",
    "T37n1764_008:0843c12": "義。文中初言須陀洹人雖生惡國猶故持戒",
    "T37n1764_008:0843c13": "不殺盜等舉佛舊言。下就設難。難中有三。初",
    "T37n1764_008:0843c14": "須陀洹陰即此處滅不生惡國修道亦爾不至",
    "T37n1764_008:0843c15": "惡者將身類道明不至後。須陀以前無道之",
    "T37n1764_008:0843c16": "身名為惡國。無漏聖王不居中故。後得道身",
    "T37n1764_008:0843c17": "名為淨國。無漏居故。彼現五陰不至惡國。聖",
    "T37n1764_008:0843c18": "道亦爾道不至後。後則劣前云何相似。尚不",
    "T37n1764_008:0843c19": "相似焉有增長如犢飲乳。二若相似下難後",
    "T37n1764_008:0843c20": "似前。若後似前何故不生淨妙國土而生惡",
    "T37n1764_008:0843c21": "國。三若惡國陰非須陀下遮佛非義。若佛宣",
    "T37n1764_008:0843c22": "說生惡國者。非須陀洹故不似前。云何不作",
    "T37n1764_008:0843c23": "殺盜等惡。下佛答之文別有四。先答第三。",
    "T37n1764_008:0843c24": "次答第二。復答第三。却答第一。故有四文。初",
    "T37n1764_008:0843c25": "言須陀雖生惡國終不失於須陀名者答第三",
    "T37n1764_008:0843c26": "中若惡國陰非須陀洹。明雖生惡不得言非。",
    "T37n1764_008:0843c27": "陰不相似是故我引犢子為喻答第二難明後",
    "T37n1764_008:0843c28": "過前。非直相似是故說言陰不相似。如犢飲",
    "T37n1764_008:0843c29": "乳初飢後飽云何不似。去涅槃界近於前故。",
    "T37n1764_008:0844a01": "雖生惡國以道力故不作惡者釋第三中云何",
    "T37n1764_008:0844a02": "而得不作惡業明由道力。初先法說。如香",
    "T37n1764_008:0844a03": "山下四喻顯之。就初喻中譬如香山有師子",
    "T37n1764_008:0844a04": "王喻須陀洹現陰身中有無漏道。一切鳥獸",
    "T37n1764_008:0844a05": "無敢近者喻惡不生。有時是王至雪山者喻",
    "T37n1764_008:0844a06": "無漏道流至末後得道身中。一切鳥獸猶不",
    "T37n1764_008:0844a07": "住者不敢住於空香山中。彼空香山喻須陀",
    "T37n1764_008:0844a08": "洹中間所受無道之身。由前道故惡業不行。",
    "T37n1764_008:0844a09": "下合可知。後之三喻併舉總合文皆可識。",
    "T37n1764_008:0844a10": "須陀洹陰於此滅下却答初難。先答初中須",
    "T37n1764_008:0844a11": "陀洹陰於此處滅不至惡國。明後所受猶故",
    "T37n1764_008:0844a12": "是其須陀洹陰非全不至。文中初法次喻後",
    "T37n1764_008:0844a13": "合。譬如人下答初難中修道亦爾不至惡國。",
    "T37n1764_008:0844a14": "明後還得非全不至。初先立喻。如人巨富喻",
    "T37n1764_008:0844a15": "須陀洹現備聖德。唯有一子喻須陀洹現在",
    "T37n1764_008:0844a16": "造作次生之業。先已終沒喻彼生業起已謝",
    "T37n1764_008:0844a17": "往。其子有子在他土者彼業所生未來之果",
    "T37n1764_008:0844a18": "名子有子。果起在當名在他土。其人終已喻",
    "T37n1764_008:0844a19": "須陀洹現報遷滅。孫聞是已收其產業喻須",
    "T37n1764_008:0844a20": "陀洹無道身中起無漏得。得彼過去所修聖",
    "T37n1764_008:0844a21": "道。所得聖道過修非今名知財貨。非其所作",
    "T37n1764_008:0844a22": "得之無障名為收取無遮護者。何以下釋。相",
    "T37n1764_008:0844a23": "續□□名為姓一。下合可知。上明有修。下",
    "T37n1764_008:0844a24": "次明其所修業果。師子先問。如來次答。有難",
    "T37n1764_008:0844a25": "解者下復重顯。初中師子先舉昔偈。偈中",
    "T37n1764_008:0844a26": "上半明三學因。後半明得涅槃之果。此即是",
    "T37n1764_008:0844a27": "上業果不思。下問云何但問上半。下佛答中",
    "T37n1764_008:0844a28": "先解上半明三學行。壞疑心者為修道下釋",
    "T37n1764_008:0844a29": "後半偈明近涅槃。又釋前半明其行體。釋後",
    "T37n1764_008:0844b01": "半偈明次第成。前中三番。初番明其護小乘",
    "T37n1764_008:0844b02": "行。第二明其破凡夫行。第三明其息煩惱行。",
    "T37n1764_008:0844b03": "亦可初番總利自他。修為眾生名為利他。心",
    "T37n1764_008:0844b04": "無取著說為自利。第二一番偏明利他。第三",
    "T37n1764_008:0844b05": "一番偏明自利。初中先別。後總結之。別中先",
    "T37n1764_008:0844b06": "戒。戒中初先舉劣顯勝。云何真下辯勝過劣。",
    "T37n1764_008:0844b07": "先問次釋。若為度脫一切生等是利他也。如",
    "T37n1764_008:0844b08": "是修時不見戒等是自利也。不見戒者不見",
    "T37n1764_008:0844b09": "戒體。體謂色等。不見相者不見戒行防禁之",
    "T37n1764_008:0844b10": "相。餘者可知。若能下結。定中亦先舉劣顯",
    "T37n1764_008:0844b11": "勝。初問次辯。後結顯過。云何真下辯勝過劣。",
    "T37n1764_008:0844b12": "先問次辯。初為生等明其利他。句別十二。作",
    "T37n1764_008:0844b13": "是行下彰其自利。不見三昧不見定體。體謂",
    "T37n1764_008:0844b14": "定數。不見相者不見定心寂靜之相。餘者可",
    "T37n1764_008:0844b15": "知。若能下結。慧中亦先舉劣顯勝。初問次",
    "T37n1764_008:0844b16": "辯後結顯過。云何真下辯勝過劣。先問次辯。",
    "T37n1764_008:0844b17": "先明其利他。如是修下明其自利。不見慧者",
    "T37n1764_008:0844b18": "不見慧體。體謂慧數。不見相者不見智慧能",
    "T37n1764_008:0844b19": "分別相。餘者可解。是則下結。上來廣辯。下",
    "T37n1764_008:0844b20": "總結之。修集如是戒定慧等結前勝也。不能",
    "T37n1764_008:0844b21": "已下結上劣也。第二番中先明修戒。為破",
    "T37n1764_008:0844b22": "十六惡律儀者。雜心論中宣說十二。彼十二",
    "T37n1764_008:0844b23": "中十種同此。所謂屠羊養猪養鷄捕魚捕鳥",
    "T37n1764_008:0844b24": "獵師作賊魁膾獄卒及與呪龍。兩種異此屠",
    "T37n1764_008:0844b25": "犬伺獵能為下結。次明修定。先問次辯能",
    "T37n1764_008:0844b26": "斷一切三昧是其總也。所謂下別。無身三昧",
    "T37n1764_008:0844b27": "是空處定。無邊心者是識處定。緣無邊識名",
    "T37n1764_008:0844b28": "無邊心。淨聚三昧無所有定。能於多緣心聚",
    "T37n1764_008:0844b29": "一處故名淨聚。世邊三昧依之起於有邊之",
    "T37n1764_008:0844c01": "見。世斷三昧依定計斷。世性三昧依之計於",
    "T37n1764_008:0844c02": "八萬劫外有其冥性。世丈夫者依定計有冥",
    "T37n1764_008:0844c03": "初丈夫。非相可知。若能下結。慧中初問次",
    "T37n1764_008:0844c04": "辯其相。能破世見是其總也。所謂下別。別中",
    "T37n1764_008:0844c05": "有七。一能破於二十身見。一一陰中各有四",
    "T37n1764_008:0844c06": "句。二常即我下破斷常見。先常後斷。三作名",
    "T37n1764_008:0844c07": "我下破我我所見。見我為我。色為我所。作",
    "T37n1764_008:0844c08": "受互論故有兩句。四無作無受自生已下破",
    "T37n1764_008:0844c09": "自然見。五無作無受悉自在天破無因見。六",
    "T37n1764_008:0844c10": "無作無受悉時節下破時節見。七作受悉無",
    "T37n1764_008:0844c11": "破五大見。若能下結。第三番中修戒淨身",
    "T37n1764_008:0844c12": "破身口惡。修定靜心破離意惡。此除事過。修",
    "T37n1764_008:0844c13": "慧壞疑破迷理過。下次解釋雜親近涅槃。",
    "T37n1764_008:0844c14": "句別有十。前四自為壞疑為修是一句也。修",
    "T37n1764_008:0844c15": "為見性是兩句也。見性為得阿耨菩提是三",
    "T37n1764_008:0844c16": "句也。為得涅槃是四句也。下六為他。為斷眾",
    "T37n1764_008:0844c17": "生一切生死斷其苦果。一切煩惱斷其惑因。",
    "T37n1764_008:0844c18": "一切有者為斷眾生二十五有。一切界者斷",
    "T37n1764_008:0844c19": "其三界。一切諦者斷苦集諦。初一為斷貫此",
    "T37n1764_008:0844c20": "諸句。此五為生斷離有為。斷生至諦為得常",
    "T37n1764_008:0844c21": "等為令眾生證入無為。前問次答。有疑難",
    "T37n1764_008:0844c22": "解者自下重復問答顯之。有三問答顯前涅",
    "T37n1764_008:0844c23": "槃。初師子吼執麁同細。若不生滅是涅槃者",
    "T37n1764_008:0844c24": "四相中生亦不生滅。以何義故不名涅槃。生",
    "T37n1764_008:0844c25": "相云何不生不滅。彼已起竟更不重生故名",
    "T37n1764_008:0844c26": "不生。生相非滅故言不滅。下佛為釋。先述其",
    "T37n1764_008:0844c27": "言不生不滅而有始終釋非涅槃。第二師子",
    "T37n1764_008:0844c28": "乘言重難。若無始終即是涅槃生死之法亦",
    "T37n1764_008:0844c29": "無始終何故不得名為涅槃下。佛答之是生",
    "T37n1764_008:0845a01": "死法悉有因果故非涅槃。何以下釋。涅槃之",
    "T37n1764_008:0845a02": "體無因果故。第三師子乘言重難。夫涅槃者",
    "T37n1764_008:0845a03": "亦有因果總翻佛語。次別難之。先舉昔偈難",
    "T37n1764_008:0845a04": "破無因。偈後長行舉佛昔言難破無果。我",
    "T37n1764_008:0845a05": "今當說沙門道果舉佛略。言沙門下舉佛釋",
    "T37n1764_008:0845a06": "辭。沙門三學。道謂八正。果謂涅槃。世尊已",
    "T37n1764_008:0845a07": "下就之結難。云何說下總徵聖言。下佛答之。",
    "T37n1764_008:0845a08": "涅槃因者所謂佛性釋通昔偈。佛性之性不",
    "T37n1764_008:0845a09": "生涅槃故言無因解通今語。能破煩惱故名",
    "T37n1764_008:0845a10": "大果釋通昔言。不從道生故曰非果解通",
    "T37n1764_008:0845a11": "今語。故無因果就今雙結。下次廣上佛性不",
    "T37n1764_008:0845a12": "思。有四問答。師子初問性之一異。先為兩定。",
    "T37n1764_008:0845a13": "眾生佛性為悉共有為各各有若共有等就初",
    "T37n1764_008:0845a14": "設難。一得菩提一切同得法說難也如。二",
    "T37n1764_008:0845a15": "十下喻說難也。佛性若下合喻難也。若各",
    "T37n1764_008:0845a16": "各等就後設難。若各各有則是無常以理正",
    "T37n1764_008:0845a17": "徵何以下釋可算數故。然佛說下舉昔徵今。",
    "T37n1764_008:0845a18": "佛昔說性不一不二云何各有。若各各下以",
    "T37n1764_008:0845a19": "今徵昔若佛今說各各別有云何昔今諸佛平",
    "T37n1764_008:0845a20": "等佛性如空。下佛答之。初先法說。性不一二",
    "T37n1764_008:0845a21": "略立其宗。佛性如空一切共有明不二也。佛",
    "T37n1764_008:0845a22": "等猶前諸佛平等。如空猶前佛性如空若修",
    "T37n1764_008:0845a23": "即見明不一也。次以喻顯。草名忍辱喻前共",
    "T37n1764_008:0845a24": "有。牛若食下喻修即見。下合可知。第二師",
    "T37n1764_008:0845a25": "子乘言重難正難佛性。因前說言修道見故",
    "T37n1764_008:0845a26": "兼難聖道。就難性中先就前喻進退兩定。一",
    "T37n1764_008:0845a27": "耶多耶。下就設難。如其一者牛食則盡難破",
    "T37n1764_008:0845a28": "別得。如草是一牛食則盡餘者無分。若性是",
    "T37n1764_008:0845a29": "一一人得時餘者無分云何說言修者皆見。",
    "T37n1764_008:0845b01": "如其多者云何而言性亦如是難破一義。其",
    "T37n1764_008:0845b02": "草若多性亦應多云何說言眾生佛性同共有",
    "T37n1764_008:0845b03": "之如忍辱草。下難聖道。如佛所說修道見性",
    "T37n1764_008:0845b04": "是義不然牒以總非。何以下釋。道若一者如",
    "T37n1764_008:0845b05": "忍辱草則應有盡執一難破別得之義。道若",
    "T37n1764_008:0845b06": "多下執別難破具得之義。其道既多云何一",
    "T37n1764_008:0845b07": "人能具修習。既不具修云何名得薩婆若智。",
    "T37n1764_008:0845b08": "薩婆梵語。此翻名為一切智也。下佛答之正。",
    "T37n1764_008:0845b09": "為解性。因其問故通論聖道。釋意云何。明法",
    "T37n1764_008:0845b10": "雖一不妨別得。文中先舉道樹二喻。次約顯",
    "T37n1764_008:0845b11": "法。後舉門橋良醫三喻。下約顯法。第三師",
    "T37n1764_008:0845b12": "子乘言重難。先難前喻。初牒直非。何以下釋。",
    "T37n1764_008:0845b13": "先在路者於後則妨云何無障難破初喻。餘",
    "T37n1764_008:0845b14": "亦皆爾。類破後四。聖道性下准喻難法。可佛",
    "T37n1764_008:0845b15": "答中偏解聖道佛性可知。如汝所說義不相",
    "T37n1764_008:0845b16": "應總非難辭。下廣辯釋。先明前喻少分非全",
    "T37n1764_008:0845b17": "一切眾生同無明下更立全喻約之顯法。前",
    "T37n1764_008:0845b18": "中我喻少非一切總明非全。下別顯之。世間",
    "T37n1764_008:0845b19": "道等明喻異法。無漏道下彰法異喻。言無漏",
    "T37n1764_008:0845b20": "道則不如是總翻前喻。下別翻之。令生無疑",
    "T37n1764_008:0845b21": "翻前障礙。平等無二翻前無等。無有彼此翻",
    "T37n1764_008:0845b22": "前彼此。如是正道能為佛性作了因下嘆以",
    "T37n1764_008:0845b23": "顯勝。先法後喻。就後更立全喻之中十二因",
    "T37n1764_008:0845b24": "緣眾生等有立喻顯法。所修已下辯法同喻。",
    "T37n1764_008:0845b25": "所修如是合前因緣。等斷眾生煩惱已下合",
    "T37n1764_008:0845b26": "上平等。胎卵濕化是其四生。界謂三界。有者",
    "T37n1764_008:0845b27": "所謂二十五有。道謂六道。其有證者彼此知",
    "T37n1764_008:0845b28": "見無有障礙。遠答向前第二難中道若多者",
    "T37n1764_008:0845b29": "云何具修。今明證者彼此知見無有障礙故",
    "T37n1764_008:0845c01": "可具修故名薩婆遠答向前亦不得名薩婆若",
    "T37n1764_008:0845c02": "智。第四師子重難向前。佛性一義眾生身異",
    "T37n1764_008:0845c03": "云何性一。下佛為辯。先喻後合。文顯可知。",
    "T37n1764_008:0845c04": "涅槃義記卷第八"
}