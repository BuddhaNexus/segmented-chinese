{
    "X34n0638_014:0490b20": "法華經玄贊要集卷第十四",
    "X34n0638_014:0490b22": "鏡水沙門　栖復　集",
    "X34n0638_014:0490b23": "言世間文字等者。問何名世間文字章句。答若望如",
    "X34n0638_014:0490b24": "來無漏教。聲則不合言世間文字章句。然世間有二。",
    "X34n0638_014:0490c01": "一有漏名世間。二有言說故。名世間。今天親菩薩言",
    "X34n0638_014:0490c02": "世間文字。即如來梵音聲相中說。若離世間法。即根",
    "X34n0638_014:0490c03": "本智證。若隨世間法。則是言說。但安著名句文字。即",
    "X34n0638_014:0490c04": "世間也。甚深意者。旨也。即所詮權實道理也。二乘不",
    "X34n0638_014:0490c05": "測。名甚深也。",
    "X34n0638_014:0490c06": "言教是世間戲論等者。疏主解也。戲論有二。一有分",
    "X34n0638_014:0490c07": "別名戲論。二有言說名戲論。凡是戲論。皆名世間。有",
    "X34n0638_014:0490c08": "說此是法世間。即教法也。非俗世間也。",
    "X34n0638_014:0490c09": "言意者。意況等者。過現佛說大乘法文字章句。會[打-丁+雚]",
    "X34n0638_014:0490c10": "入實。竟況甚深。所以世間難信。現瑞方說。說教之所",
    "X34n0638_014:0490c11": "以者。此正解意況之義。",
    "X34n0638_014:0490c12": "言初也者。舉過去也。文殊語彌勒。汝問我放光。恰問著",
    "X34n0638_014:0490c13": "人。此放光者。釋迦如來擬說經去。交鶖子成佛。轉化",
    "X34n0638_014:0490c14": "堅滿菩薩成佛。見說八大義。問莫斟配團量構虗而",
    "X34n0638_014:0490c15": "和。莫是如見樹居白鷺。表水非無。為復是遠山見煙。",
    "X34n0638_014:0490c16": "即知有火。比度而知。為復是眼曾見來。答文殊言。我",
    "X34n0638_014:0490c17": "於過去。一一曾見來。方能答得。如今所答八大義。與",
    "X34n0638_014:0490c18": "下說法華經。為因由所以也。經云。善男子。我於過去",
    "X34n0638_014:0490c19": "諸佛。曾見此瑞。舉古日月燈明佛事。放斯光已。即說",
    "X34n0638_014:0490c20": "大法。成今釋迦事。文殊言我見過去諸佛放斯光已。",
    "X34n0638_014:0490c21": "即說大法。天親菩薩解云。大法即是世間文字章句",
    "X34n0638_014:0490c22": "甚深意。因此論主科又名因。",
    "X34n0638_014:0490c23": "言此釋其意放光何意者。希昇堂者。必自開戶牖。攀",
    "X34n0638_014:0490c24": "逸駕者。必騁殊軌轍。故知春蘭秋菊。冬自為芳。何故",
    "X34n0638_014:0491a01": "釋迦効彼燈明放光而後說法。于今現瑞。定有來由。",
    "X34n0638_014:0491a02": "試舉經文。希當答放光。何意。答經云。欲令眾生咸得",
    "X34n0638_014:0491a03": "聞知一切世間難信之法。故現斯瑞。故放光也。問何",
    "X34n0638_014:0491a04": "名難信之法。答四十年前無學果。名舊極。當來成報",
    "X34n0638_014:0491a05": "身。名新極也。不但教上信難。理上解亦難也。旨者意",
    "X34n0638_014:0491a06": "也。美也。志也。詞也。",
    "X34n0638_014:0491a07": "言一讚時久遠希有等者。意說讚佛名號。讚妙法勝。",
    "X34n0638_014:0491a08": "讚生利益。此之事於無量時。不可得逢。故名為希。不",
    "X34n0638_014:0491a09": "徒說劫也。事依於劫。故說四希也。",
    "X34n0638_014:0491a10": "言論云不可思議等者。此三句。一一皆言阿僧祇也。",
    "X34n0638_014:0491a11": "論家牒梵本經闕無邊之義。加不可稱。論中更言不",
    "X34n0638_014:0491a12": "可量者。即當經中無量也。論云。不可得者。不可見也。",
    "X34n0638_014:0491a13": "心欲緣而慮絕。故過情計分。心緣不及。名不可思議。",
    "X34n0638_014:0491a14": "口欲談而詞喪。過言議分故。言詮詮不及。名不可稱。",
    "X34n0638_014:0491a15": "心言路絕。名不可量。故名阿僧祇劫。又云無量時不",
    "X34n0638_014:0491a16": "可得者。二意。一云。日月燈明佛。於無量時所得成佛。",
    "X34n0638_014:0491a17": "二云。文殊示相憶念彼日月燈明時。經無量時。不可",
    "X34n0638_014:0491a18": "得。故云。不可思議也。",
    "X34n0638_014:0491a19": "言阿僧企耶等者。企由望也。譯者但取音同。更無別",
    "X34n0638_014:0491a20": "義也。此云無數。無數亦是數算。將為無數。數不得。",
    "X34n0638_014:0491a21": "言俱舍論等者。問既云極。何名無數。答第五十二數。",
    "X34n0638_014:0491a22": "雖是有數。以至不可數邊。故名無數。本是六十數。今",
    "X34n0638_014:0491a23": "此阿僧祗當五十二數。向後猶有八數。五十二。從一",
    "X34n0638_014:0491a24": "至十。十十為百。十百為千。十千為萬。萬為洛叉。如是",
    "X34n0638_014:0491b01": "次第至五十二數。名阿僧祇。此云無數也。",
    "X34n0638_014:0491b02": "言本數六十餘八等者。問誰人傳妄。答有云。世親造",
    "X34n0638_014:0491b03": "論時妄。有云阿難結集忘。有云三藏翻譯時忘。准此",
    "X34n0638_014:0491b04": "傳忘。非是阿難忘。不爾。何名如是我聞。但是窟外凡",
    "X34n0638_014:0491b05": "夫眾結集時傳忘也。",
    "X34n0638_014:0491b06": "言華嚴經說等者。若依大乘華嚴。一百二十數。阿僧",
    "X34n0638_014:0491b07": "祇是一百一十二數。無量當一百七數。無邊一百九",
    "X34n0638_014:0491b08": "數。不可稱當一百一十五數。不可思議當一百一十",
    "X34n0638_014:0491b09": "七數。既阿僧祇。是一百一十二數。數此至無量。名無",
    "X34n0638_014:0491b10": "量阿僧企。數此至無邊。名無邊阿僧祇。數此至不可",
    "X34n0638_014:0491b11": "稱。名不可稱阿僧祗數。數此至不可思議。名不思議",
    "X34n0638_014:0491b12": "阿僧祇也。",
    "X34n0638_014:0491b13": "言劫臈波等者。此云時分也。音府問反。一分差別之義。",
    "X34n0638_014:0491b14": "言不可思議等者。依標略釋也。路府云。不可過情境。",
    "X34n0638_014:0491b15": "不可議過計境。疏中意總也。不可稱者。過言議境。安",
    "X34n0638_014:0491b16": "言語說。亦不可得。安立語議。論亦不可得。",
    "X34n0638_014:0491b17": "言不可量等者。別將物來挍量。亦不可得。將物將喻。",
    "X34n0638_014:0491b18": "亦不可得。下算亦不可得。故言過喻算境(上論文)。",
    "X34n0638_014:0491b19": "言今經云無量等者。無物為喻。而知多少。算亦不得。",
    "X34n0638_014:0491b20": "言無邊等者。一一時分皆有邊。",
    "X34n0638_014:0491b21": "言即同般若等者。天親論偈云。數力無似勝。無似因",
    "X34n0638_014:0491b22": "亦然。一切世間法。不可得為喻。一數勝過算分。經云。",
    "X34n0638_014:0491b23": "百分千分。不及其一。乃至千萬億分。所不能及。若人",
    "X34n0638_014:0491b24": "將三千世界七寶布施。不如有人受持一四句偈之",
    "X34n0638_014:0491c01": "福。即無限量。故云過數分也。二過力分。力分即時分",
    "X34n0638_014:0491c02": "也。法力超過布施力。即時分也。色中極少不過極微。",
    "X34n0638_014:0491c03": "時中極促不過受生時。名一歌羅時也。若人以初日",
    "X34n0638_014:0491c04": "分。以恒河沙等身命布施。中日分。以恒河沙等身命",
    "X34n0638_014:0491c05": "布施。後日分。以恒河沙等身命布施。每日三時布施。",
    "X34n0638_014:0491c06": "如是經無量時。不如有人一歌羅時受持此經一四",
    "X34n0638_014:0491c07": "句偈。名過時分。故言力勝也。三無似勝者過喻分。西",
    "X34n0638_014:0491c08": "域樹提伽長者。富貴福德喻如無憂王。無憂王世間",
    "X34n0638_014:0491c09": "有物。不可喻得也。持經功德。無物可喻也。故言非笇",
    "X34n0638_014:0491c10": "非喻也。四者因勝過因分。即因果勝過情計分也。世",
    "X34n0638_014:0491c11": "間布施持戒感。有漏人天果。持經福德。感無漏佛果。名",
    "X34n0638_014:0491c12": "因勝勝劣。故能斷金剛中。有四分文也。彼經數勝。即",
    "X34n0638_014:0491c13": "同此經無量過笇分也。彼經力勝。即是此之中無邊",
    "X34n0638_014:0491c14": "過時分也。彼經因勝。即同此經不思議過情計分也。",
    "X34n0638_014:0491c15": "言菩薩地說劫等者。明種類也。智論云。一天衣拂石。",
    "X34n0638_014:0491c16": "劫有大石。方四十里。有長壽天人。百年一度。持細耎",
    "X34n0638_014:0491c17": "衣。拂之令盡。方名一劫。又云。四十里大城。滿中芥子。",
    "X34n0638_014:0491c18": "有長壽天人。百年取一芥子。芥子盡。名大劫。此皆古",
    "X34n0638_014:0491c19": "翻譯也。菩薩地云。劫有二種。一日夜歲數。一日為一",
    "X34n0638_014:0491c20": "劫。一夜為一劫。或三年十年為一劫。一夜為一劫。或",
    "X34n0638_014:0491c21": "三年十年名歲數也。",
    "X34n0638_014:0491c22": "言二阿僧祗者。若准小乘俱舍論。說一至十。十為百。",
    "X34n0638_014:0491c23": "十百為千。如是十十倍數。至五十二數。名一阿僧祗。",
    "X34n0638_014:0491c24": "若准大乘華嚴。從一至十。數至一百一十二數。名一",
    "X34n0638_014:0492a01": "阿僧企。若成佛時阿僧祗劫又別。即三度至不可數。",
    "X34n0638_014:0492a02": "名三大阿僧祇劫。",
    "X34n0638_014:0492a03": "言瑜伽復說等者。此說住劫之中小三災劫也。每劫",
    "X34n0638_014:0492a04": "減時。三災即起。謨云。謂從人壽八萬歲百年減一年。",
    "X34n0638_014:0492a05": "減至三十歲。飢饉劫。又經一百年減一年。減至二十",
    "X34n0638_014:0492a06": "歲。有疾病劫起。又經百年減一年。減至十歲。刀兵劫",
    "X34n0638_014:0492a07": "起。從此十歲。子年信父。增至八萬歲。名一增減劫也",
    "X34n0638_014:0492a08": "(下至地獄章中從十歲增至八萬名一中劫也)安國云。如是二十度上下。從",
    "X34n0638_014:0492a09": "喻為名鹿轤劫。問小乘二十个增減劫中。中間十八",
    "X34n0638_014:0492a10": "个劫亦增亦減。初一唯減不增。後一唯增不減。如何",
    "X34n0638_014:0492a11": "得成二十个增減劫。答初減之中。福勝減極遲。最後",
    "X34n0638_014:0492a12": "人福劣增極遲。最初人福勝漸減。向惡去減極遲。亦",
    "X34n0638_014:0492a13": "等一个增減劫。最後人福劣漸增。向好去增極遲。亦",
    "X34n0638_014:0492a14": "等一个增減劫。是故亦成二十个增減劫也。問住劫",
    "X34n0638_014:0492a15": "之中。有增減可許成二十劫。餘三成壞空無增減。如",
    "X34n0638_014:0492a16": "何得成二十劫。答論云。然由時量。與住劫同。准依住",
    "X34n0638_014:0492a17": "劫。各成二十劫也。問飢等三災何時出現。答且依大",
    "X34n0638_014:0492a18": "乘瑜伽第二卷。說住劫之中二十遍增減。每減之時。",
    "X34n0638_014:0492a19": "皆有三災。此說增減劫中。小三災也。謂飢饉疾病刀",
    "X34n0638_014:0492a20": "兵也。謂從人壽八萬歲時。百年減至人壽三十歲。飢",
    "X34n0638_014:0492a21": "饉起。天龍忿怒。不降甘雨。已經多時。草木枯死。泉井",
    "X34n0638_014:0492a22": "亦渴。經七年七月七日七夜。初喫樹皮草根活命。此",
    "X34n0638_014:0492a23": "物盡已。又拾糓根。或煎取汁。以濟其命。飢饉所逼。便",
    "X34n0638_014:0492a24": "有聚集運籌白骨。各有二相。且聚集二相者。謂有一",
    "X34n0638_014:0492b01": "類飢所逼。同向泉井。至不得迴一聚餓死。二者十十",
    "X34n0638_014:0492b02": "五五拾得糓麥麻豆顆。將作種子。藏其箱篋之中。如",
    "X34n0638_014:0492b03": "摩尼珠。聚集一處。行列守護。名聚也。運籌二相者。運",
    "X34n0638_014:0492b04": "即是轉籌也。謂聚糓根。或煎取汁。或擣為粖。當家大",
    "X34n0638_014:0492b05": "小同坐。共行一籌。轉至一人。始得一口食。把籌不得",
    "X34n0638_014:0492b06": "者與契。二於舊場碾磑之處。以籌發場舊粟麥豆顆。",
    "X34n0638_014:0492b07": "煑作汁。或盛器中。還行一籌。轉至一人處。以籌置汁",
    "X34n0638_014:0492b08": "中。唼嗍一度過。白骨二相者。多時被餓骨肉乾枯。皮",
    "X34n0638_014:0492b09": "穿見骨白而露現。二取死人白骨。積聚煑汁活命。如",
    "X34n0638_014:0492b10": "是七年七月七日七夜。方乃得過。劫滿已後。有五通",
    "X34n0638_014:0492b11": "仙人。從山中來報云。汝因造慳貪惡業。今受此苦。勸",
    "X34n0638_014:0492b12": "今修善。遂生下品厭心。世界却好。哲云。三千年中。令",
    "X34n0638_014:0492b13": "劫不減。男女相生。滿閻浮提。又百年減一年。減至二",
    "X34n0638_014:0492b14": "十歲。有疾病劫起。非人吐毒氣。人皆病也。爾時疫病劫",
    "X34n0638_014:0492b15": "起。無藥能治。七月七日夜。方乃得過。彼諸有情。復共",
    "X34n0638_014:0492b16": "聚集。起中品厭離。由此因緣。壽量減。病灾乃息。後漸",
    "X34n0638_014:0492b17": "減至人壽十歲時。刀兵劫起。人民相見。互起嗔心。所",
    "X34n0638_014:0492b18": "執草木等。皆變成刀釰。互相殘害。經七日七夜。方得",
    "X34n0638_014:0492b19": "過。爾時有情。三種最極至十歲。依止衰損者。身形小。",
    "X34n0638_014:0492b20": "身長者佛一搩手。麤細一握。資具衰損者。爾時有情。",
    "X34n0638_014:0492b21": "唯以稗莠蒿子為食。食中第一。馬尾頭髮作衣。衣中",
    "X34n0638_014:0492b22": "第一。亦無金銀鉛錫之類。唯以鐵木為莊嚴。為莊嚴",
    "X34n0638_014:0492b23": "中第一。山中有五通仙人。報言。汝等惡業。受如此苦。",
    "X34n0638_014:0492b24": "應行十善。劫乃得增。爾時有情。展轉聚集。後起上品",
    "X34n0638_014:0492c01": "厭心。世界却好。遂子年倍父年。增至八萬歲(上大乘說增減",
    "X34n0638_014:0492c02": "了)。次下依小乘說則別也。大乘一減。過三災。三災同",
    "X34n0638_014:0492c03": "一減劫起。小乘一減。過一災。各減劫起。大乘先飢饉。",
    "X34n0638_014:0492c04": "次疫病。後刀兵也。小乘先刀兵。次疾病。後飢饉也。大",
    "X34n0638_014:0492c05": "乘減至三十歲。遇災。小乘每災。事須減至十歲起。俱",
    "X34n0638_014:0492c06": "舍云。壽至十。遇一災。又偈云。至十三災現。刀疫飢如",
    "X34n0638_014:0492c07": "次。七日月年止。問餘三洲有小三災否。答北洲全無。",
    "X34n0638_014:0492c08": "東西二洲有似三災也。此間飢饉劫起。東西二洲數",
    "X34n0638_014:0492c09": "加飢渴。此洲疫病。東西洲身力羸劣。此間刀兵劫起。",
    "X34n0638_014:0492c10": "東西二洲相見數加嗔恚。問修何福業。免得此災。答",
    "X34n0638_014:0492c11": "經中說。施僧一團食。不墮飢饉劫等。施僧一呵梨勒。",
    "X34n0638_014:0492c12": "不墮疫病劫。持一不煞戒。不墮刀兵劫(上解小三災了下解大三",
    "X34n0638_014:0492c13": "災)。",
    "X34n0638_014:0492c14": "言或有二十劫為一劫等者。問如何世界成之與壞。",
    "X34n0638_014:0492c15": "皆經二十劫。答俱舍云。若壞世界時。十九劫壞有情",
    "X34n0638_014:0492c16": "世間。一劫壞器世間。若成時。一劫成器世間。十九劫",
    "X34n0638_014:0492c17": "成有情世間。且成世界者。俱舍云。成劫從風起。路云。",
    "X34n0638_014:0492c18": "從二禪脚下。巧風生。是名世界初成之相。然器世界。",
    "X34n0638_014:0492c19": "從兩頭成。先成初禪大梵王宮殿。次成梵眾梵輔三",
    "X34n0638_014:0492c20": "處宮殿了。及次成夜摩等四空居天。計從上成七處",
    "X34n0638_014:0492c21": "宮殿訖。從夜摩脚下起風。一直向下。便成風輪。風輪",
    "X34n0638_014:0492c22": "堅密。假使緊那羅神以金剛輪。奮威懸擊。金剛輪自",
    "X34n0638_014:0492c23": "碎。風輪不損。次成諸輪。乃至鐵圍山。七金山。高山。忉",
    "X34n0638_014:0492c24": "利天(上成器世間了)。次下有情世間者。從上第二禪極光淨",
    "X34n0638_014:0493a01": "天。有一天子。來生初禪。為梵王。梵王獨住十劫。梵王思念。",
    "X34n0638_014:0493a02": "我要輔翼。遂有上界天人。來生梵輔天。壽命四十劫。",
    "X34n0638_014:0493a03": "復思念。我要眷屬。復有上界天人。來生梵眾天。壽命",
    "X34n0638_014:0493a04": "二十劫。次成夜摩天等。四空居天。次生人中四洲及",
    "X34n0638_014:0493a05": "地居天。次生餓鬼傍生地獄。乃至最後一人。初墮阿",
    "X34n0638_014:0493a06": "鼻地獄。是成二十劫初了之相。問此界初成。食何物。",
    "X34n0638_014:0493a07": "答劫初成時。有情食地餅。如側手。珂雪細耎如蘇香",
    "X34n0638_014:0493a08": "檀陸等。味如石蜜等。地味沒後。次有林藤生。亦名林",
    "X34n0638_014:0493a09": "條。由如[麩-夫+主]子。其味香美。喫了還生。後起貪心。林藤不",
    "X34n0638_014:0493a10": "生。便有粳米。長短七寸。而無糠籺。貪心起已。入腹不",
    "X34n0638_014:0493a11": "消。因茲便有大小便利。已後要種方生。自後起十惡",
    "X34n0638_014:0493a12": "業。煞生偷盜生。遂立田主。梵云摩訶三末底。此云正",
    "X34n0638_014:0493a13": "直意。有大平等正直也(上解成世界了下解壞世界去)。問如何是世",
    "X34n0638_014:0493a14": "界初壞相。答俱舍云。壞從獄不生。至外器都盡。且所壞",
    "X34n0638_014:0493a15": "有情。一從無間死已。更不重生。若業盡者。則生餘趣。",
    "X34n0638_014:0493a16": "若業未盡者。移置他方地獄。若人中更造無間業者。",
    "X34n0638_014:0493a17": "亦他方寄受。是名世間初壞之相。如是有情。唯沒不",
    "X34n0638_014:0493a18": "生。如是漸漸。乃至於盡。法爾不損一眾生。伺候受罪",
    "X34n0638_014:0493a19": "畢已。次壞七熱八寒。受罪畢者生人中。次壞餓鬼。受",
    "X34n0638_014:0493a20": "罪畢者生人中。次壞畜生。受罪畢者生人中。若畜生",
    "X34n0638_014:0493a21": "而人同住者。共人處壞。次人中四洲。且最先南洲。法",
    "X34n0638_014:0493a22": "爾人無師自然。坐得初禪靜慮。從靜慮起作如是言。",
    "X34n0638_014:0493a23": "離生喜樂甚樂甚靜。慮諸人聞已。皆入靜慮。命終並得",
    "X34n0638_014:0493a24": "生於梵。世南洲如此。東西二洲人不能入定。隨自業盡。",
    "X34n0638_014:0493b01": "生六欲天。方能入定。亦生梵世。餘諸欲天。例此應爾。",
    "X34n0638_014:0493b02": "上來欲界有情壞了。從此欲界。生於初禪。從於初禪。",
    "X34n0638_014:0493b03": "初有一人得第二禪定。從定起已。皆作是念。定生喜樂",
    "X34n0638_014:0493b04": "甚靜慮。餘天聞已皆總修習。命終皆生第二禪中三",
    "X34n0638_014:0493b05": "天也。上來壞有情世間訖。次下壞器世間。且火災壞",
    "X34n0638_014:0493b06": "時。十九劫壞有情世間。一劫壞器。下從地獄。上至初",
    "X34n0638_014:0493b07": "禪。無二个有情。大地諸山。多時無雨。草木乾燋。更不",
    "X34n0638_014:0493b08": "復生。復有第二日輪出現。溝澗小池。皆無津潤。第三",
    "X34n0638_014:0493b09": "日出。小河枯竭。第四日出。無熱惱池所出四大河水",
    "X34n0638_014:0493b10": "皆盡。第五日出。無熱惱池盡。第六日出。四大海水減",
    "X34n0638_014:0493b11": "半。第七日出。四大海水盡。大地火起。山河洞然。一時",
    "X34n0638_014:0493b12": "火起。下從風輪。上至初禪。都為不一个火聚。自地火",
    "X34n0638_014:0493b13": "焰。燒自地宮殿及器。欲界火麤。不能燒色界細器。色",
    "X34n0638_014:0493b14": "界火細。不能燒欲界麤器。然欲界火猛焰。上昇為緣。",
    "X34n0638_014:0493b15": "引生色界火焰。焚燒初禪宮殿。經一劫方盡。婆沙問",
    "X34n0638_014:0493b16": "云。六日輪從何處而來。有五解。一云。未壞時。餘六日",
    "X34n0638_014:0493b17": "藏於大海之下。二云。藏於持雙山下。隱伏而住。然唯",
    "X34n0638_014:0493b18": "一日輪昇空。遶須彌山。照燿至劫末。餘六漸出。三云。",
    "X34n0638_014:0493b19": "一日有七倍熱。四云。本是一日。分為七日。五云。災是",
    "X34n0638_014:0493b20": "當處起。不必有七日。前解為正。亦有云。有情業感器",
    "X34n0638_014:0493b21": "壞。遂有七日輪現。爾時欲界及初靜慮中間。都無",
    "X34n0638_014:0493b22": "一物。經二十劫空。上來已解成住壞空一个火災劫。",
    "X34n0638_014:0493b23": "梵眾天二十劫。梵輔天四十劫。大梵天王六十劫。此",
    "X34n0638_014:0493b24": "皆增減劫也。最初成世間時。梵王生來。獨住十劫。梵",
    "X34n0638_014:0493c01": "王寂漠。思念輔翼。上界極光淨天。生下來梵輔天。壽",
    "X34n0638_014:0493c02": "命四十劫。早向成劫之中住十劫。又帖住二十劫。計",
    "X34n0638_014:0493c03": "三十劫。又侵著壞中十劫。計成四十劫。大梵王後更",
    "X34n0638_014:0493c04": "作是念。思念眷屬。更有上界天子。下來為梵眾。只向",
    "X34n0638_014:0493c05": "住劫之中來。受住劫之中二十增減劫也。大梵王壽",
    "X34n0638_014:0493c06": "六十劫。此約總數。若子細。五十九劫後壞。二十劫時。",
    "X34n0638_014:0493c07": "前十九劫壞有情世間。梵王猶在。入第二十劫。梵王",
    "X34n0638_014:0493c08": "見下火災起。不受此一劫。便生上界。所以疏主云。或",
    "X34n0638_014:0493c09": "二十劫為一劫。或四十劫為一劫。或六十劫為一劫。",
    "X34n0638_014:0493c10": "言或此八十為一劫謂等者。從前空劫數。空二十劫",
    "X34n0638_014:0493c11": "成二十劫。住二十劫壞二十劫。最後火災。望前八十",
    "X34n0638_014:0493c12": "劫。為一火災也。",
    "X34n0638_014:0493c13": "言光數此等者。少光天。即第二禪三天之中最下天。",
    "X34n0638_014:0493c14": "壽兩个火災。計一百六十个增減劫。此少光天火災",
    "X34n0638_014:0493c15": "燒不著。只此火災。為壽命也。從倍倍至非想天也。即",
    "X34n0638_014:0493c16": "此第二禪。三天之中少光天。壽命兩个火災劫。無量",
    "X34n0638_014:0493c17": "光天四个火災劫。極光淨天八个火災劫。第三禪中",
    "X34n0638_014:0493c18": "三天。少淨天中十六火災劫。無量淨天中三十二劫。",
    "X34n0638_014:0493c19": "遍淨天中六十四劫。第四禪中九天。無雲天中一百",
    "X34n0638_014:0493c20": "二十八劫。除無雲減三劫。只有一百二十五劫。問何",
    "X34n0638_014:0493c21": "故減三劫。答疏云。或是第四禪天。下下品修故。減三",
    "X34n0638_014:0493c22": "劫也。糅云。二說。初超過下三禪變異受。至此修行既",
    "X34n0638_014:0493c23": "劣故果亦減。如人上到山頂。有憩歇故。二云。為成廣",
    "X34n0638_014:0493c24": "果天中五百劫壽命及色究竟天一萬六千劫。故有",
    "X34n0638_014:0494a01": "減也。無雲天中。既只有一百二十五劫。三火災劫上。",
    "X34n0638_014:0494a02": "數還倍增。福生壽命二百五十劫。廣果天中五百劫。",
    "X34n0638_014:0494a03": "無煩天中一千劫。無熱天中二千劫。善現天中四千",
    "X34n0638_014:0494a04": "劫。善見天中八千劫。色究竟天中一萬六千劫。大自",
    "X34n0638_014:0494a05": "在天壽三萬二千个十火災劫。次無色界。空處二萬",
    "X34n0638_014:0494a06": "劫。識處四萬劫。無所有處六萬。非非想天八萬劫。",
    "X34n0638_014:0494a07": "言方一水災劫謂極光淨天者。壽量即第二禪中第",
    "X34n0638_014:0494a08": "三天也。問何緣一七火逢一水災。答隨順極光淨天",
    "X34n0638_014:0494a09": "壽命八大劫。向前早已七遍火災壞初禪了。次合是",
    "X34n0638_014:0494a10": "八度火災壞初禪。初禪火災不起。方有水災。壞第二",
    "X34n0638_014:0494a11": "禪。第二禪極光淨天壽命。一个水災劫。并七个火災",
    "X34n0638_014:0494a12": "劫。問何故第二禪三天之中。第一小光天壽命二个",
    "X34n0638_014:0494a13": "火災劫。第三極光天壽命一个水災劫。中間一禪何",
    "X34n0638_014:0494a14": "故不說。答此間不合是說處也。若說諸天壽命。不妨",
    "X34n0638_014:0494a15": "總說也。今此間憑人明劫。所以二禪天初出火災。故",
    "X34n0638_014:0494a16": "須偏說第三天。欲出水災。故須偏說。",
    "X34n0638_014:0494a17": "言或八七火一七等者。謂遍淨天壽量。七度火災。壞",
    "X34n0638_014:0494a18": "初禪了。方遇一个水災壞。第二禪七七四十九个火",
    "X34n0638_014:0494a19": "災。壞初禪了。遇一七个水災壞。壞二禪了。特地更有",
    "X34n0638_014:0494a20": "七个火災。壞初禪了。即合有第八度水災壞。二禪第",
    "X34n0638_014:0494a21": "八水災不來。直有風災起來壞。至第三禪。此乃八七",
    "X34n0638_014:0494a22": "五十六个火災。七个水災。一个風災。是第三禪中第",
    "X34n0638_014:0494a23": "三天。謂遍淨天壽命一个風災劫也。問何故水災風",
    "X34n0638_014:0494a24": "災。皆取二禪三禪中第三天。不取下三天。答第二禪",
    "X34n0638_014:0494b01": "中第三天水災滿故。第三禪中第三天風災滿故。所",
    "X34n0638_014:0494b02": "以偏說也。問何緣八七火一七水一風災。答隨順遍",
    "X34n0638_014:0494b03": "淨天中壽命六十四劫。為一生。即是八七五十六个",
    "X34n0638_014:0494b04": "火災。一个風災故。第六十四災。即是風災也。且水災",
    "X34n0638_014:0494b05": "壞世界時。於第二禪。有俱生無雲而雨。為緣引生欲",
    "X34n0638_014:0494b06": "界水災。此雨下時。滴如車軸。遍於世界。一時等注。初",
    "X34n0638_014:0494b07": "沒四洲。次沒七金山。次沒須彌山四天王宮忉利天。",
    "X34n0638_014:0494b08": "次沒夜摩天諸天。次沒初禪。後沒二禪。其造毒浸壞",
    "X34n0638_014:0494b09": "世界時。如水消鹽。壞二禪已。其水漸下。浸壞初禪。水",
    "X34n0638_014:0494b10": "又漸下浸壞欲界。乃至漸下。浸壞風輪。水災勢盡。世",
    "X34n0638_014:0494b11": "界磨滅。第三禪風災將壞世界。其風猛利。猶如刀釰。",
    "X34n0638_014:0494b12": "所吹著物皆作微塵。然風吹諸天宮殿。互相傾覆。如",
    "X34n0638_014:0494b13": "二大士拍二銅銨。先壞三禪。次壞下二禪。即壞欲界",
    "X34n0638_014:0494b14": "空居乃至風輪壞已。世界磨滅。問如何三災。各壞初",
    "X34n0638_014:0494b15": "二三禪。答初禪有情過患有覺觀。外有火災。二禪內",
    "X34n0638_014:0494b16": "有喜故。外有水災。三禪內有喘息。外風災。問三災起",
    "X34n0638_014:0494b17": "時。無有情。誰招此灾。答傍變也。三災現時。雖無生變。",
    "X34n0638_014:0494b18": "傍變三千界。同地有情增上業力。變此界災。以業同",
    "X34n0638_014:0494b19": "故。小乘唯說業招。不說傍變也。問大乘自他界同地",
    "X34n0638_014:0494b20": "有情。與自界壞業。何不自變自界災起。要變他界耶。",
    "X34n0638_014:0494b21": "答自界有情與自界災。法爾不俱。是故變他界也。問",
    "X34n0638_014:0494b22": "三災本何從何生。答三災從有情藏識中俱生名言",
    "X34n0638_014:0494b23": "種子親生。與前劫緣雖親疎異。然依有情。亦是他界",
    "X34n0638_014:0494b24": "業種。親不相離故。問七火後經多少時。即到水災。答",
    "X34n0638_014:0494c01": "第七遍火災壞已即空。空已即成。成已即住。住劫便",
    "X34n0638_014:0494c02": "是水災。壞二禪時。經八七度火。壞初禪。即是七度水。",
    "X34n0638_014:0494c03": "壞二禪。第七遍水壞二禪。乃至初禪已下總盡。盡已",
    "X34n0638_014:0494c04": "又空。空已成。成已住。劫滿已。便是風災壞三禪。壞三",
    "X34n0638_014:0494c05": "禪時。至下總盡也。",
    "X34n0638_014:0494c06": "言數此至不可數者。問火水風。數何劫為僧祇劫。答",
    "X34n0638_014:0494c07": "風災。但是累前遍淨天壽量之劫。以成無數。即是數",
    "X34n0638_014:0494c08": "風災劫也。便異小乘。但累火災劫也。糅云。小乘數火",
    "X34n0638_014:0494c09": "災劫。從一至百。乃至第五十二。名阿僧祇。如是三度",
    "X34n0638_014:0494c10": "數。至不可數。名三大阿僧祇也。",
    "X34n0638_014:0494c11": "言凡經此三大阿僧祇者。問從初修行。至佛果。經多",
    "X34n0638_014:0494c12": "少劫成佛。答疏云。凡經此三等。大乘云。及疏意欲顯",
    "X34n0638_014:0494c13": "菩提難得故。取風災劫。為數也。故知無因外道。空見",
    "X34n0638_014:0494c14": "論師。煑粥頭陀。遶市打鈸桄銅瓦之徒。喫飰著衣。返",
    "X34n0638_014:0494c15": "搭袈裟。手擎鐵[木*勿]。自稱即心是佛。不要修行。貪嗔滿",
    "X34n0638_014:0494c16": "懷。豈能慈念正面。經論盡不可尋。縱有講人。常求過",
    "X34n0638_014:0494c17": "失。務令停罷。不欲流行。痛哉此時。法當滅沒。強為傳",
    "X34n0638_014:0494c18": "受。忍苦宣揚。心思不輕。任他毀罵。莫學如是逐時過",
    "X34n0638_014:0494c19": "也。",
    "X34n0638_014:0494c20": "言並賢劫等者。賀云。此無數量。但一千佛出盡。即是",
    "X34n0638_014:0494c21": "劫終。合有十類。以賢劫無別數故。疏言九前名莊嚴",
    "X34n0638_014:0494c22": "劫。現在名賢劫。未來名星宿劫。十類者。一名日月歲",
    "X34n0638_014:0494c23": "數。二增減。三二十劫。四四十劫。五六十劫。六八十劫。",
    "X34n0638_014:0494c24": "謂火災劫。答世界初成之時。光音天子從天降下。至",
    "X34n0638_014:0495a01": "此世界。見此世界有一千朵蓮華。出應向後有一千",
    "X34n0638_014:0495a02": "賢人出現。色界諸天與立名。名賢劫也。有大賢劫小",
    "X34n0638_014:0495a03": "賢劫。路府云。初大賢劫有千佛出。今當第九減。減滿。",
    "X34n0638_014:0495a04": "劫增。增至八萬歲。從八萬歲劫減。最初減時。有彌勒",
    "X34n0638_014:0495a05": "佛出世。從第十減。至第十五減。賢劫千佛中九百九",
    "X34n0638_014:0495a06": "十四佛一時出世。從十六減已去。直至壞時。並無佛",
    "X34n0638_014:0495a07": "出世也。後有小賢劫。出千佛之中。樓至如來出世也",
    "X34n0638_014:0495a08": "(上明差別也)。",
    "X34n0638_014:0495a09": "言古攝論文等者。即梁攝也。攝論十云。方便地中。有",
    "X34n0638_014:0495a10": "三阿僧祇。一謂信心阿僧祇。二精進心阿僧祇。三趣",
    "X34n0638_014:0495a11": "向心阿僧祇。一心口立誓。信如來正說。名信。二信根",
    "X34n0638_014:0495a12": "轉堅。決定知果必得。心已明了。厭苦精進。名心。三菩",
    "X34n0638_014:0495a13": "提趣向為勝。於真觀求得之心。生趣相續。無厭捨故。",
    "X34n0638_014:0495a14": "名趣向心。各為一劫。亦不配位。",
    "X34n0638_014:0495a15": "言十地各分等者。謂入心住心出心。謂除彼煩惱障。",
    "X34n0638_014:0495a16": "入初地。謂除內煩惱障。住初地。謂除心煩惱障。出初",
    "X34n0638_014:0495a17": "地。如次十地亦爾。十地計三十阿僧祇。帖地前三劫。",
    "X34n0638_014:0495a18": "成三十三也。前三心名大劫。七地已前二十一念心",
    "X34n0638_014:0495a19": "名小劫。八九十地九心名中劫。此細碎名小。如一尺",
    "X34n0638_014:0495a20": "物分三段。或二十一段。或為九段。即以三段為大劫。",
    "X34n0638_014:0495a21": "如地前。二十一段為小劫。如七地。九段為中劫。如八",
    "X34n0638_014:0495a22": "九十劫。",
    "X34n0638_014:0495a23": "言雖有此等者。會釋經意也。問經云無量無邊不可",
    "X34n0638_014:0495a24": "思議阿僧祇劫。未審十種劫中是何劫耶。答疏云雖",
    "X34n0638_014:0495b01": "有此等。劫量不同。今依本論等。今依無量無邊不可",
    "X34n0638_014:0495b02": "思議阿僧祇年。非餘大劫。本論法華一會說五般劫。",
    "X34n0638_014:0495b03": "疏主取意。釋亦不定。論中雖說有五種。不言此經上",
    "X34n0638_014:0495b04": "下之劫皆依五般。若說如三周授記作佛。佛即不得",
    "X34n0638_014:0495b05": "依日月時年劫量也。如此間文及下諸菩薩共相問",
    "X34n0638_014:0495b06": "信。如是時間。經五十小劫等。如是等受用日月年歲",
    "X34n0638_014:0495b07": "等劫即得。疏主亦不定判。依五種說。",
    "X34n0638_014:0495b08": "言欲顯諸佛等者。問既言疏家取日月時年。何名無",
    "X34n0638_014:0495b09": "數大劫時出耶。答既言無數阿僧祇年。積之還成大",
    "X34n0638_014:0495b10": "劫。問文殊菩薩但說過去燈明即得。何用說爾許多",
    "X34n0638_014:0495b11": "劫耶。答疏主言欲顯諸佛等。",
    "X34n0638_014:0495b12": "言此讚名號希等者。問文殊既言見久遠。未審所見",
    "X34n0638_014:0495b13": "是何姓名耶。答經云。爾時有佛號日月燈明等。大論",
    "X34n0638_014:0495b14": "云。一切如來功德互等。唯除四法。一者壽量。二者名",
    "X34n0638_014:0495b15": "號。三者族時也。有佛號日月燈明。別名也。如來已下",
    "X34n0638_014:0495b16": "通名也。無量無邊劫時。早希又有佛名字。亦希一名",
    "X34n0638_014:0495b17": "日。二名月。三名燈。此三字皆能導明破暗故。名字亦",
    "X34n0638_014:0495b18": "希也。問名號何別。答若約俗書。名依體立。字號依德",
    "X34n0638_014:0495b19": "立。小年名春。春社奴依體立。長大了。解文名文幹。解",
    "X34n0638_014:0495b20": "武名武俊。謨云。如言火喚著火體也。如言暖為自性。",
    "X34n0638_014:0495b21": "表德用也。今向佛身上說。一切皆依德立。名號不別",
    "X34n0638_014:0495b22": "也。",
    "X34n0638_014:0495b23": "言日月燈明是等者。如國王天子主聖主主上等。是",
    "X34n0638_014:0495b24": "通名。若言聖敬父思知武先孝等。即是別名也。問二",
    "X34n0638_014:0495c01": "萬个佛名日月燈明。亦別名。餘佛不名日月燈明也。",
    "X34n0638_014:0495c02": "問何名名號希。答空有日無月無燈不名希。今日月",
    "X34n0638_014:0495c03": "燈三義具足。故名號希也。",
    "X34n0638_014:0495c04": "言日有二能等者。注法華經云。一導明。眼唯能見物。",
    "X34n0638_014:0495c05": "黑地不見物。事須得日光引導。故云導明。佛智亦如",
    "X34n0638_014:0495c06": "能引眾生無漏聖智。二者成就世間萬物。日光著開",
    "X34n0638_014:0495c07": "華結果。各各不同。佛智亦爾。說三乘五乘教法。令眾",
    "X34n0638_014:0495c08": "生得一切種智也。又說日喻大乘。照四天下。教最廣",
    "X34n0638_014:0495c09": "故。月況緣覺。入夜方明。如獨覺樂寂故。燈喻聲聞。悟",
    "X34n0638_014:0495c10": "理淺故。所照不廣。表說三乘法故。問諸佛亦說三乘。",
    "X34n0638_014:0495c11": "如何不名日月等。答但表詮。非遮詮也。",
    "X34n0638_014:0495c12": "言月有二能等者。一除熱。二清涼。世間萬物。若無月",
    "X34n0638_014:0495c13": "照矚。而無清涼。佛智亦爾。能除眾生生死之熱惱。得",
    "X34n0638_014:0495c14": "涅槃之清涼也。",
    "X34n0638_014:0495c15": "言燈有二能等者。一能破暗。二傳照。一盞明燈照。盡",
    "X34n0638_014:0495c16": "堂千重黑暗並消亡。佛智亦爾。斷煩惱之昏衢。破生",
    "X34n0638_014:0495c17": "死之夜暗。二能傳照。即是一燈燃百千燈。",
    "X34n0638_014:0495c18": "言如來者初總等者。瑜伽論云。說功德平等。故十號",
    "X34n0638_014:0495c19": "佛佛皆同也。如來者總敘。下九號之總敘下。如來二",
    "X34n0638_014:0495c20": "字是總。餘九號是別。問何名總。答但言如來。攝得三",
    "X34n0638_014:0495c21": "身。攝得餘九號也。且如如來應供。如來正遍知。如來",
    "X34n0638_014:0495c22": "明行足等。一如來名。遍餘九號。故言總敘。若餘九號",
    "X34n0638_014:0495c23": "中隨舉一號。即失餘八號也。如言阿羅漢是總攝得",
    "X34n0638_014:0495c24": "十五應義。問如言佛世尊總得多義。何唯如來。答二",
    "X34n0638_014:0496a01": "說。一如來名遍。餘九號名總也。二是十號最初。故名",
    "X34n0638_014:0496a02": "總也。如序分成就。是最初故。獨得名序也。大論云。如",
    "X34n0638_014:0496a03": "來總序也。出曜經四義解如來。一者。依過去佛來。過",
    "X34n0638_014:0496a04": "去諸佛皆勤修苦行中來。故名如來。今釋迦如來如",
    "X34n0638_014:0496a05": "彼過去諸佛。還從三大阿僧祇劫。勤苦行中來。故名",
    "X34n0638_014:0496a06": "如來。二者。從二利中來。故名如來。經云。或施國城妻",
    "X34n0638_014:0496a07": "子頭目髓腦。能自拔濟。從中來故。名如來。三者。從法",
    "X34n0638_014:0496a08": "性中來。經云。復從法性。成就世間義故。故名如來。四",
    "X34n0638_014:0496a09": "者。如諸世尊。依德而來。經云。如過去諸佛。具足十力",
    "X34n0638_014:0496a10": "四無所畏十八不共殊勝之法。慈悲廣度一切。不離",
    "X34n0638_014:0496a11": "如性。我今亦爾。故名如來(上依論)。",
    "X34n0638_014:0496a12": "言涅槃經云如過去等者。以四種法。立如來名。一依",
    "X34n0638_014:0496a13": "教。經云。如過去諸佛。如者順也。順過去佛所說。如者",
    "X34n0638_014:0496a14": "似過去佛所說經法。即十二部經法。即十二部經教",
    "X34n0638_014:0496a15": "也。二云。波羅蜜行也。修六度等。布施持戒忍辱等行",
    "X34n0638_014:0496a16": "也。十一空者。理也。一內空。觀內五根而無我。二外空。",
    "X34n0638_014:0496a17": "觀外五塵。三內外空者。非內五根攝故。名外。非外五",
    "X34n0638_014:0496a18": "塵攝故。名內。即內身快塵也。四有為空。依他起性。五",
    "X34n0638_014:0496a19": "無為空。圓成實性。六。無始空。無前際故。七性空。一切",
    "X34n0638_014:0496a20": "法無自性。即三科法。八無所有空。遍計性。九第一義",
    "X34n0638_014:0496a21": "空。即涅槃也。十空空。山河大地是所空。今能取亦空。",
    "X34n0638_014:0496a22": "故云空空。十一大空。謂一切法如幻如化。法界法性。",
    "X34n0638_014:0496a23": "合名大空。問十一空。有何差別。答前九所觀境。第十",
    "X34n0638_014:0496a24": "能觀智亦空。故云空空。就九中。初七生空。後一法空。",
    "X34n0638_014:0496b01": "七中初六觀現法空。後一無所空。來至涅槃者。果(依涅",
    "X34n0638_014:0496b02": "槃報身)。",
    "X34n0638_014:0496b03": "言般若云如來等者。解法身如來也。如來者。無所從",
    "X34n0638_014:0496b04": "來。亦無所去。故名如來。來者無所從來。表不從未來",
    "X34n0638_014:0496b05": "來。去者無所去。表不從過去去。不來不去。即法身佛",
    "X34n0638_014:0496b06": "也。",
    "X34n0638_014:0496b07": "言成實法論云乘等者。乘如實者。不是真如。名如實。",
    "X34n0638_014:0496b08": "自是乘真實之道。來成正覺。故名如來(上論文)。",
    "X34n0638_014:0496b09": "言義雖略明者。疏主敘他小乘義來。非此大乘宗義。",
    "X34n0638_014:0496b10": "非此正要。故言略明也。成實論師。本是數論外道弟",
    "X34n0638_014:0496b11": "子。經部宗中出家。所說義分同大乘。然成實論中說",
    "X34n0638_014:0496b12": "有三身。一者。戒定慧解脫解脫知見五分法。為法身。",
    "X34n0638_014:0496b13": "二者。從悉達太子身上。成丈六金身。從因修得。故名",
    "X34n0638_014:0496b14": "報身(上小乘義)。若依大乘義。悉達太子身上成佛之身。是",
    "X34n0638_014:0496b15": "化身也。疏主云。義雖略明。依成實論解也。",
    "X34n0638_014:0496b16": "非此宗義者。非大乘中瑜伽宗義。故不取也。問既不",
    "X34n0638_014:0496b17": "取。何用引來。答欲明如來之身數足指。借他小乘中",
    "X34n0638_014:0496b18": "乘如實道來。成正覺義。名目來。化身義解也。賀云。一",
    "X34n0638_014:0496b19": "切諸佛如來有三種同四種異。三同者。一資粮同。二",
    "X34n0638_014:0496b20": "功德同。三三身同。四異者。一身形異。釋迦丈六。彌勒",
    "X34n0638_014:0496b21": "千丈。二名字異。釋迦彌勒名字各別。三族姓異。剎帝",
    "X34n0638_014:0496b22": "利。婆羅門。四壽量異。釋迦八十。彌勒命長也。",
    "X34n0638_014:0496b23": "言論云應正等者。此中若約別章說。即合應供。斷煩",
    "X34n0638_014:0496b24": "惱障。證涅槃正等覺。斷所知障證菩提。今約通義說。",
    "X34n0638_014:0496c01": "煩惱障亦障菩提涅槃。所知障亦障菩提涅槃。所以",
    "X34n0638_014:0496c02": "合一處說也。瑜伽論中。空言應字。無供字。此則攝得",
    "X34n0638_014:0496c03": "唯識論中三義。若兼供字一處。唯攝得三義之中。應",
    "X34n0638_014:0496c04": "受供養之義。失餘二義(上論文下解疏)。",
    "X34n0638_014:0496c05": "言成唯識云等者。問應有幾義。答成唯識三義解應。",
    "X34n0638_014:0496c06": "法華論十五義解應。意云。具此三義名。名應也。問應",
    "X34n0638_014:0496c07": "義三乘通稱。今佛既名應。與小乘三種應何別。答雖",
    "X34n0638_014:0496c08": "三乘有三種應。大小乘應別。且二乘三應者。應永斷",
    "X34n0638_014:0496c09": "煩惱障故。二應無分段生故。三應受一三千界人廣",
    "X34n0638_014:0496c10": "大供養故。今佛具應義者。應永斷二障。應無分段變",
    "X34n0638_014:0496c11": "易生死。應受十方三千界妙供養故。二乘現在。不越",
    "X34n0638_014:0496c12": "三千。過未無過八萬。",
    "X34n0638_014:0496c13": "言瑜伽及此經等者。此經何處是應永害煩惱賊處。",
    "X34n0638_014:0496c14": "答此經中諸漏已盡。解阿羅漢。即是永斷煩惱賊也。",
    "X34n0638_014:0496c15": "即是此經同瑜伽論也(上解應字了)。",
    "X34n0638_014:0496c16": "言故瑜伽云阿等者。料簡所以。攝問云。准瑜伽論云。",
    "X34n0638_014:0496c17": "正等覺亦是共德。何故疏主判正等覺是不共。答二",
    "X34n0638_014:0496c18": "解。一云。疏主錯於論文。二云。共德有二。瑜伽云。阿羅",
    "X34n0638_014:0496c19": "漢是共德者。約三乘人。同斷煩惱障。同證生空理。名",
    "X34n0638_014:0496c20": "共德。又正等覺亦是共德者。得諸佛同斷所知障。同",
    "X34n0638_014:0496c21": "證二空理。名共德。又疏主言阿羅漢是共德。約三乘",
    "X34n0638_014:0496c22": "共也。正等覺是不共者。約不共。二乘人有故。言不共",
    "X34n0638_014:0496c23": "也。非是疏主撿文誤也。",
    "X34n0638_014:0496c24": "言舊云正等者。問正等覺與正遍知何別。答疏云正",
    "X34n0638_014:0497a01": "遍知正覺。簡外道邪等覺。簡二乘偏覺。又正覺。簡菩",
    "X34n0638_014:0497a02": "薩未圓之覺也。名一體同也。謨云。遍知即遍知四倒。",
    "X34n0638_014:0497a03": "依何法起。答依二見。常見邊見起。樂淨二倒。依見取",
    "X34n0638_014:0497a04": "上起。我倒依我見上起也。若爾二乘亦遣此四倒。應",
    "X34n0638_014:0497a05": "名正遍知。答二乘於前後際。但知八萬。不名為遍。又",
    "X34n0638_014:0497a06": "云。凡夫但起四倒。二乘但知凡夫四倒。諸佛亦知二",
    "X34n0638_014:0497a07": "乘四倒。故云遍也。糅云。正者。不顛倒義。遍知者。於此",
    "X34n0638_014:0497a08": "四倒。無不遍達。故言正遍知。問何名四倒。答二乘執",
    "X34n0638_014:0497a09": "佛身。為苦無常等。",
    "X34n0638_014:0497a10": "言明行圓滿等者。此論家名因。若此經中。云明行足。",
    "X34n0638_014:0497a11": "若准涅槃經中解萬善之果。名明足。有二義。一者。脚",
    "X34n0638_014:0497a12": "足之足。即戒慧兩法。是乘。戒慧之足。得菩提故。二者。",
    "X34n0638_014:0497a13": "具足之足。智論及瑜伽論。說名圓滿也。經文直言足。",
    "X34n0638_014:0497a14": "後義為正也。",
    "X34n0638_014:0497a15": "言明謂三明等者。疏解也。三明。即六通中三通。六通",
    "X34n0638_014:0497a16": "者。神境智通天眼天耳他心宿住漏盡。三明者。一宿",
    "X34n0638_014:0497a17": "住隨念智明。即第五宿住通為性。宿是過去世也。住",
    "X34n0638_014:0497a18": "是過去事也。事者即是菩薩佛。如常不輕菩薩等。是",
    "X34n0638_014:0497a19": "事也。事彼宿世之中名宿也。念緣所變境也。同時無",
    "X34n0638_014:0497a20": "漏智。隨彼緣過去境。名宿住隨念智明。若緣過去境",
    "X34n0638_014:0497a21": "不盡。但得名明。不得圓滿。二生死智明。即第二天眼",
    "X34n0638_014:0497a22": "通為性。如來智緣未來生死。死此生彼。名生死。從境",
    "X34n0638_014:0497a23": "立名。名生死智明。不同外道過未六十劫八十劫。不",
    "X34n0638_014:0497a24": "同二乘過未八萬劫皆有限約也。三漏盡智明。觀現",
    "X34n0638_014:0497b01": "在境。如來無漏智能知自身他身。漏盡不盡。故名圓",
    "X34n0638_014:0497b02": "滿。二乘唯知自身漏盡及不盡。不知他身中漏盡及",
    "X34n0638_014:0497b03": "不盡。不名圓滿也(上說名明圓滿下解行圓滿)。",
    "X34n0638_014:0497b04": "言行謂遮行遮行等者。疏總標論意。且初疏外敘者。",
    "X34n0638_014:0497b05": "攝云。古來諸德解瑜伽文。將遮行。是六根不起過。又",
    "X34n0638_014:0497b06": "將行行。是三乘不起過。此二行合一處。總名行行。又",
    "X34n0638_014:0497b07": "將四禪定。現法樂住為行。今此疏主解瑜伽論文迴",
    "X34n0638_014:0497b08": "改。又別別將行行。是清淨三業。現行住行。是現法樂",
    "X34n0638_014:0497b09": "住定現行。兩个行一處總名行行。又別將密護根門。",
    "X34n0638_014:0497b10": "名遮行(上懸敘)。次下依疏總標論意。問前來解如來明",
    "X34n0638_014:0497b11": "圓滿了。未審如來行圓滿否。答如來遮行行行。此二",
    "X34n0638_014:0497b12": "種行皆圓滿也。此兩个行體。即是六根三業。此二行",
    "X34n0638_014:0497b13": "收攝萬行。疏引論云。行謂遮行行行。此釋行字。顯二",
    "X34n0638_014:0497b14": "種行。一遮行。護六根之過非。二者行行。顯三業之清",
    "X34n0638_014:0497b15": "淨。如斯二行。總名行者。問何名遮行。答遮行以慧為",
    "X34n0638_014:0497b16": "體。以止持為用。遮用遮防六根門。不造過失。名遮行。",
    "X34n0638_014:0497b17": "凡夫六根尋常起過。若欲同不起過。事須遮防。加功",
    "X34n0638_014:0497b18": "用行。方能不起過。如來六根任運不起過。如似防護。",
    "X34n0638_014:0497b19": "遮者遮防也(上標遮行)。",
    "X34n0638_014:0497b20": "言行行者。標行行也。問住行何故標中不說。答疏主",
    "X34n0638_014:0497b21": "將住行。攝在行行之中。所以標中不說(上雙標二行)。",
    "X34n0638_014:0497b22": "言行行謂清淨三業等者。依標解二行。問何名行行。",
    "X34n0638_014:0497b23": "答疏云。行行謂清淨三業等現行。簡種子。種子無過。",
    "X34n0638_014:0497b24": "非生現行。則有過犯也。身業禮拜。口業念經。意業思",
    "X34n0638_014:0497c01": "惟。不與十惡業道。名清淨三業也。現行正命者。三業",
    "X34n0638_014:0497c02": "是所發現行。思是能發現行。思防彼身語意三業。向",
    "X34n0638_014:0497c03": "上惡色不起。能發所發。俱是現行。故名現行正命。問",
    "X34n0638_014:0497c04": "諸抄云。三業之中身業為正業。語業為正語。意業為",
    "X34n0638_014:0497c05": "正命。如何偏說正命。不說餘二耶。答有三解。一云意",
    "X34n0638_014:0497c06": "業為本。餘二自成。正命為本。引身語生意為本。故偏",
    "X34n0638_014:0497c07": "說之。二云。正命難見。邪命難斷。以無貪癡所發意業",
    "X34n0638_014:0497c08": "為正命。故偏讚之。三云。舉本攝末。故言現行正命也。",
    "X34n0638_014:0497c09": "言又四種增上心法等者。解住行也。四禪定有四。名",
    "X34n0638_014:0497c10": "為四種禪定。是殊勝之法。名增上。心者是定。名為心。",
    "X34n0638_014:0497c11": "四種心法。功德法也。現法者有二說。一現身得。彼現",
    "X34n0638_014:0497c12": "法輕安樂故。簡過去未來定。是現在故。言現。現法即",
    "X34n0638_014:0497c13": "輕安也。繫心內緣。不外流散。名之為住。二所坐定。是",
    "X34n0638_014:0497c14": "現行功德法。名現法樂。即輕安適悅定。與彼諸心心",
    "X34n0638_014:0497c15": "所法。作依止處。名住。此現法樂住。名住行也。",
    "X34n0638_014:0497c16": "言此二是行行攝者。疏主配屬論文。將住行就行行。",
    "X34n0638_014:0497c17": "三業清淨故。此二行總名行行也。清淨三業現行正",
    "X34n0638_014:0497c18": "命是一。四種增上心為二也。",
    "X34n0638_014:0497c19": "言密護根門等者。疏主配前標中遮行。別開密護根",
    "X34n0638_014:0497c20": "門。名遮行。遮護防也。如來六根任運不起。過如密護",
    "X34n0638_014:0497c21": "者。無有過失。名為密護。攝問云。三業無過失。則言密",
    "X34n0638_014:0497c22": "護六根無過。何言密護。答任運無過。方防護者。故言",
    "X34n0638_014:0497c23": "密護。論意行則有言。疏合為二行。謂遮行行了。",
    "X34n0638_014:0497c24": "言此二行及三明等者。結也。即行行遮行也。合戒定",
    "X34n0638_014:0498a01": "為一一行。清淨三業是戒也。四種現法樂住。是定合",
    "X34n0638_014:0498a02": "為行行。并慧密護根門。是遮行故。名此二行并前三",
    "X34n0638_014:0498a03": "明。故言皆圓滿。",
    "X34n0638_014:0498a04": "言由此如來顯示等者。重引論文。因果相望解也。論",
    "X34n0638_014:0498a05": "文重解前三業清淨現行正命。是行行。因中防護。果",
    "X34n0638_014:0498a06": "中不假防護。故言三不護也。",
    "X34n0638_014:0498a07": "言無忘失法者。論文重解前密護根門。是遮行。因中",
    "X34n0638_014:0498a08": "不起忘心。果中得無忘失法。故云無忘失也。",
    "X34n0638_014:0498a09": "言由不造過者。疏主重解論文。諸抄將此一句疏。連",
    "X34n0638_014:0498a10": "向下世間靜慮一處解。便讀疏云。由不造過故。世間",
    "X34n0638_014:0498a11": "靜慮遮自苦行。此解全非也。但是疏主兩遍重成向",
    "X34n0638_014:0498a12": "上兩句也。由不造過故。三業不護。由不造過故。六根",
    "X34n0638_014:0498a13": "無忘失也。若不是此意。如何第三番。疏主自解之中。",
    "X34n0638_014:0498a14": "將不造過一句向。三不護無忘失。顯安著。既不向世",
    "X34n0638_014:0498a15": "間靜慮。顯安置。即是不解世間靜慮。遮自行共行也。",
    "X34n0638_014:0498a16": "言世間靜慮遮自苦行者。此論文也。解住行也。問四",
    "X34n0638_014:0498a17": "靜慮如來身上。無漏出世間功德。如何言世間靜慮。",
    "X34n0638_014:0498a18": "答遮世間故。名世間。二依世間故。名世間。遮自苦行。",
    "X34n0638_014:0498a19": "不同外道五熱炙身苦行。求不同凡夫勤苦加功用。",
    "X34n0638_014:0498a20": "求如來常住。此定中受用法樂。不是苦行求得。名遮",
    "X34n0638_014:0498a21": "自苦行。上來是疏主重引論文。解上向前兩行論文。",
    "X34n0638_014:0498a22": "此云三不護。重解遮行行行。即慧行也。此云世間靜",
    "X34n0638_014:0498a23": "慮遮自苦行。重解四種增上心定現行。是住行。疏主",
    "X34n0638_014:0498a24": "前重引論文有二意。一則重前兩行論文。二與第三",
    "X34n0638_014:0498b01": "解為標文。",
    "X34n0638_014:0498b02": "言此中由不造過者。將此一句。解下二句。云由不造",
    "X34n0638_014:0498b03": "過者。三業清淨。便得果中三不護。三業之中。不要防",
    "X34n0638_014:0498b04": "護。任運無過。名三不護也。由不造過者。密護根門。六",
    "X34n0638_014:0498b05": "根不起過。便得果中無忘失也。",
    "X34n0638_014:0498b06": "言世間靜慮者。住行也。此一句。疏主解前之論中世",
    "X34n0638_014:0498b07": "間靜慮遮自苦行(解明了)。",
    "X34n0638_014:0498b08": "言故言明行等。定是者滿足。滿足即圓滿。明與行皆",
    "X34n0638_014:0498b09": "圓滿也。上來遮行即是慧學。住行即是定學。行行是",
    "X34n0638_014:0498b10": "戒學也(解明行足)。",
    "X34n0638_014:0498b11": "言善逝者。修行人身中。二利功德。名善逝往也。梵云",
    "X34n0638_014:0498b12": "修伽陀。秦云好去。今言善逝。同好去也。逝通二義。從",
    "X34n0638_014:0498b13": "生死修行成佛去。亦名逝。我輩凡夫見菩薩修行成",
    "X34n0638_014:0498b14": "佛。某甲菩薩成佛去也。此生死望果名逝。逝往也。又",
    "X34n0638_014:0498b15": "成佛了。號化身。入生死來。果望生死。亦名逝。某甲佛",
    "X34n0638_014:0498b16": "起化身。生死中去也。故名善逝也(上兩勢解善逝事字)。論云。善",
    "X34n0638_014:0498b17": "逝者。謂於生死長夜。具一切種。即後得智。自利利他。",
    "X34n0638_014:0498b18": "二功德故。此解從因至果。名善逝也。",
    "X34n0638_014:0498b19": "言逝者往也等者。疏主解。只謂一个字。分為兩勢。若",
    "X34n0638_014:0498b20": "言謂成菩提已。已字屬上句。次將生死長夜。屬下句。",
    "X34n0638_014:0498b21": "此則從果入因。名善逝。此乃成佛了入生死。言謂成",
    "X34n0638_014:0498b22": "菩提作一句。又將已字。屬下句。此乃因向果。名善逝。",
    "X34n0638_014:0498b23": "此乃從生死中成佛也。問善逝與如來何別。答只依",
    "X34n0638_014:0498b24": "此義通兩勢。諸抄云解釋。名名不同。且安國金等云。",
    "X34n0638_014:0498c01": "善事往矣。名善逝。此則從因入果。名善逝。問何名如",
    "X34n0638_014:0498c02": "來。前來成正覺。故名如來。此則從果生名。如來乘如",
    "X34n0638_014:0498c03": "實道。來成正覺也。若准謨路等者。云從果入生死。名",
    "X34n0638_014:0498c04": "善逝。如來報身了却入生死。即同下文云。長者聞已",
    "X34n0638_014:0498c05": "驚入火宅。故名善逝。問何名如來。答從生死入佛果",
    "X34n0638_014:0498c06": "名如來。即同下如來已離三界火宅也。此乃約智名",
    "X34n0638_014:0498c07": "如來。約悲名善逝。問如來果位功德已滿。如何為約",
    "X34n0638_014:0498c08": "智也。答瑜伽云。自他並利。所依止故。善者好也。逝者",
    "X34n0638_014:0498c09": "往也。好往生死。教化眾生。名善逝也。",
    "X34n0638_014:0498c10": "言世間解者。世者體是有漏。可毀責故。隱真理故。不",
    "X34n0638_014:0498c11": "堅實故。可破壞。名之為世。墮在世間中。名之為世間。",
    "X34n0638_014:0498c12": "如來能知眾生心行。復解世間成壞等事。名世間解。",
    "X34n0638_014:0498c13": "此倒故應名解世間也。世間有三。一器世間。二有情",
    "X34n0638_014:0498c14": "世間。三法世間。",
    "X34n0638_014:0498c15": "言有情及器二世間等者。疏主引論文。解世間也。",
    "X34n0638_014:0498c16": "言依前後際宿住等者。宿住生死智。能知有情世間",
    "X34n0638_014:0498c17": "也。宿智知過去。以生死智知未來。漏盡智知現在。於",
    "X34n0638_014:0498c18": "此三世眾生八萬四千病行差別。賢劫經第六說。如",
    "X34n0638_014:0498c19": "來始從光耀。終至涅槃。總三百五十度。度者頞義。光",
    "X34n0638_014:0498c20": "耀者。菩薩初生。放大光明光耀。一一度皆說六波羅",
    "X34n0638_014:0498c21": "蜜。三六十八。一千八百度。更五十度。五六三十。計三",
    "X34n0638_014:0498c22": "百。添成二千一百。對治多貪多嗔多癡及等分。此四",
    "X34n0638_014:0498c23": "之上。各配二千一百。合成八千四百。復更對治四大",
    "X34n0638_014:0498c24": "六衰所生過失。故成八萬四千法門。對治眾生八萬",
    "X34n0638_014:0499a01": "四千病行差別。",
    "X34n0638_014:0499a02": "言即知三際等者。疏主解也(上解有情世間)。",
    "X34n0638_014:0499a03": "言及善了知等者。論解器世間也。於東方不可說世",
    "X34n0638_014:0499a04": "界。無邊成壞。知此世界。成知彼三千界被火水風等",
    "X34n0638_014:0499a05": "壞。又知此界下有風輪水金及須彌山七金等三十",
    "X34n0638_014:0499a06": "三天。乃至四空十方世界等。一一皆知。名世間解。",
    "X34n0638_014:0499a07": "言又於一世間諸法等者。依解法世間。一切世間諸",
    "X34n0638_014:0499a08": "法自性因緣者。此為總句也。諸法者。四諦法也。自性",
    "X34n0638_014:0499a09": "者。知苦諦滅諦。是四諦果也。知苦諦苦自性。知滅諦",
    "X34n0638_014:0499a10": "滅自性。因緣者。緣亦因也。知集諦是苦諦因。知道是",
    "X34n0638_014:0499a11": "滅諦因。知此二諦。是四諦因。故名因緣。此上總知四",
    "X34n0638_014:0499a12": "諦因果。故名總句也。",
    "X34n0638_014:0499a13": "言愛味等者。解別知四諦愛味者。是苦諦。多現身上",
    "X34n0638_014:0499a14": "生愛味故。過患者。配集諦。煩惱業惑多過患故。出離",
    "X34n0638_014:0499a15": "者。配滅諦。真如體性。出煩惱故。能趣行者。配道諦。能",
    "X34n0638_014:0499a16": "進修無漏智故。皆善知也。解也。下有一百二十八煩",
    "X34n0638_014:0499a17": "惱。迷事理等。亦名世間解。",
    "X34n0638_014:0499a18": "言謂知自性等者。疏主解也。",
    "X34n0638_014:0499a19": "言餘四諦四諦如次等者。愛味苦諦。過患集諦。出離",
    "X34n0638_014:0499a20": "滅諦。能趣行是道諦。問苦集是有漏。能知之智。名世",
    "X34n0638_014:0499a21": "間解。滅道二諦。是無漏。能知之智。何故亦名解世間。",
    "X34n0638_014:0499a22": "答苦集是所治解所。名世間。滅道能治世間。將能治",
    "X34n0638_014:0499a23": "就所。名世間解。問二空能證。亦能治世間。何不說。答",
    "X34n0638_014:0499a24": "約迴三乘。但言四諦。或可滅道中。亦攝二空。能證所",
    "X34n0638_014:0499b01": "證也(六了)。",
    "X34n0638_014:0499b02": "言無上前丈夫調御士者。疏云。瑜伽及新經說無上",
    "X34n0638_014:0499b03": "丈夫。屬佛了。是無上丈夫。問何名調御。答佛是能調",
    "X34n0638_014:0499b04": "御人。眾生是所調御人。眾生是所調御者。此即佛是",
    "X34n0638_014:0499b05": "無上丈夫。能調御人也。問何名士。答士者士夫。即目",
    "X34n0638_014:0499b06": "眾生也。舊譯經云。無上士調御。屬佛也。丈夫屬眾生。",
    "X34n0638_014:0499b07": "將能調御佛。就所調御丈夫說。佛亦名丈夫也。只緣",
    "X34n0638_014:0499b08": "能教化。又佛亦名丈夫也。有抄云。舊譯不及新譯。問",
    "X34n0638_014:0499b09": "何以知。答有二義。一者。佛具相好。真丈夫也。若取所",
    "X34n0638_014:0499b10": "化眾生。唯名丈夫。無相好。二者。舊譯。士屬如來。如來",
    "X34n0638_014:0499b11": "名調御士。經云。亦名調御師。若爾則有濫眾生。雖非",
    "X34n0638_014:0499b12": "無上。亦得名士。",
    "X34n0638_014:0499b13": "言智無等者。問何名無上。答疏言智無等。果智出於",
    "X34n0638_014:0499b14": "因智。無等故。名無上也。就心心所法之中。更不過於",
    "X34n0638_014:0499b15": "智。故云無過上也(上解無上二字)。",
    "X34n0638_014:0499b16": "言於現法中等者。解丈夫也。問佛何名丈夫。答疏云。",
    "X34n0638_014:0499b17": "於現法中等。問何名現法。答於現在大家眼見耳聞",
    "X34n0638_014:0499b18": "法中。總知道佛身具相好。勢峯藏密。是真丈夫。問輪",
    "X34n0638_014:0499b19": "王有相好。應名丈夫。答輪王具相好。不具好。又設有",
    "X34n0638_014:0499b20": "相。相不正圓明故。與佛非等。士屬眾生上。依瑜伽新",
    "X34n0638_014:0499b21": "經解。",
    "X34n0638_014:0499b22": "言又多分調御等者。依舊翻。即是什公也。無上士屬",
    "X34n0638_014:0499b23": "佛也。丈夫屬眾生。無量廣故。問何故不調女人。答准",
    "X34n0638_014:0499b24": "涅槃經。具四親近。雖是女人。亦名丈夫。四行者。謂親",
    "X34n0638_014:0499c01": "近善友。聽聞正法。如理思惟。如說脩行。新經云。如理",
    "X34n0638_014:0499c02": "作意。法隨法行。女人具此四行。亦名丈夫。涅槃經中。",
    "X34n0638_014:0499c03": "道理雖如此。今疏中。直約丈夫說。唯言調御丈夫。不",
    "X34n0638_014:0499c04": "說女人者。有二意。一者。以彼丈夫。於女人中。最第一",
    "X34n0638_014:0499c05": "故。二者。但言丈夫。此名字總尊聖故。問何名調御。答",
    "X34n0638_014:0499c06": "如調慧馬。馬有四種。一者觸毛。二者觸皮。三者徹肉。",
    "X34n0638_014:0499c07": "四者徹骨。隨其所觸。稱御者心。如來亦爾。如四種法",
    "X34n0638_014:0499c08": "調御眾生。一為說生。便發心。如馬觸毛方調。二為說",
    "X34n0638_014:0499c09": "生老。便發心。如馬觸皮方調。三為說生老病發心。如",
    "X34n0638_014:0499c10": "馬徹肉方調。四為說生老病死發心。如馬徹骨方調。",
    "X34n0638_014:0499c11": "其隨所說。而得修行。稱如來心。",
    "X34n0638_014:0499c12": "言由此後等者。瑜伽論中。有此二釋。古人釋而後釋",
    "X34n0638_014:0499c13": "同闇合也。未必古人見瑜伽論文。准此後解。佛能調",
    "X34n0638_014:0499c14": "丈夫。",
    "X34n0638_014:0499c15": "言天人師者。於天人中。可為軌範法則也。",
    "X34n0638_014:0499c16": "言以彼天人等者。問何故唯作天人師。不作三塗等",
    "X34n0638_014:0499c17": "師。如來觀一切眾生。猶如一子。故下經云。今此三界。",
    "X34n0638_014:0499c18": "皆是我有。其中眾生。悉是吾子。如何此中。唯作天人",
    "X34n0638_014:0499c19": "師。答疏云。以彼天人解等。有堪能故。許得聖果。名能",
    "X34n0638_014:0499c20": "三塗眾生生苦難處。不能聞教悟理。故不稱師。師者",
    "X34n0638_014:0499c21": "交人行善。名師也。簡外道交人行惡。不名師也。又云",
    "X34n0638_014:0499c22": "據勝且說天人師。其實齊被。但說餘趣自不堪師範。",
    "X34n0638_014:0499c23": "朽木不可彫。不是如來不勘與彼為師也。於天人中。",
    "X34n0638_014:0499c24": "可為軌範。可為褒讚故。皆名為師。",
    "X34n0638_014:0500a01": "言謂畢竟斷一切等者。若約別義說。由斷煩惱障。證",
    "X34n0638_014:0500a02": "大涅槃。由斷所知障。證大菩提。今此通說分別俱生",
    "X34n0638_014:0500a03": "種子習氣總盡。名一切也。",
    "X34n0638_014:0500a04": "言現等正覺等者。斷二障并習氣了。即是自受用。四",
    "X34n0638_014:0500a05": "智菩提。生起現行。證得無上正等覺故。此是現起。若",
    "X34n0638_014:0500a06": "約化身。即是化現。證正覺等。是示相言。",
    "X34n0638_014:0500a07": "言即具二智等者。即具二智。根本後得二智。或是自",
    "X34n0638_014:0500a08": "利利他二智。",
    "X34n0638_014:0500a09": "言薄伽梵等者。由攝六義。故存梵本。不翻。古翻為世",
    "X34n0638_014:0500a10": "尊。只攝得六中一義。",
    "X34n0638_014:0500a11": "言坦然安坐等者。瑜伽論文。坦然者無畏義。安坐妙",
    "X34n0638_014:0500a12": "菩提座。若實即色究竟天大寶華王座上。成報身。若",
    "X34n0638_014:0500a13": "小化身。即菩提樹下金剛座上。任運摧伏一切魔軍。",
    "X34n0638_014:0500a14": "任運者。任功而運。故名任運。不假加功用行也。是魔",
    "X34n0638_014:0500a15": "皆破故。名一切也。",
    "X34n0638_014:0500a16": "言即破四魔者。疏主解也。",
    "X34n0638_014:0500a17": "言薄伽梵者去聲也者。若空言梵字。亦無簡別。梵王",
    "X34n0638_014:0500a18": "亦名梵。婆羅門亦名梵。不表是世尊也。將薄伽聲。向",
    "X34n0638_014:0500a19": "梵字向上轉。便知不是餘人。薄伽聲乃屬如來。西國",
    "X34n0638_014:0500a20": "一切經首。皆置薄伽梵。後破外道經首著薄伽梵。佛",
    "X34n0638_014:0500a21": "教中更加佛字。今此經中。當第十號。六德中第六德。",
    "X34n0638_014:0500a22": "即佛薄伽梵也。",
    "X34n0638_014:0500a23": "言梵謂具德若有為此薄伽聲自等者。此三句疏主",
    "X34n0638_014:0500a24": "釋。餘句皆是論文。破魔。至安樂行品廣解。今且隨文",
    "X34n0638_014:0500b01": "略釋。四魔。謂煩惱。薀死天。此中有二。分段變易二差",
    "X34n0638_014:0500b02": "別。擾亂身心。名煩惱。聚集名薀。將死正死。名死魔。光",
    "X34n0638_014:0500b03": "潔名天。煩惱所知。若種若現。隨其所應習氣等。名煩",
    "X34n0638_014:0500b04": "惱魔。分段變易二死。名死魔。分段變易麤細五薀。名",
    "X34n0638_014:0500b05": "為薀魔。第六他化自在天子魔子魔軍。并不可思議",
    "X34n0638_014:0500b06": "解脫菩薩所化。名為天魔。此復有二。一實破。二化相。",
    "X34n0638_014:0500b07": "且實破分段四魔者。華嚴經說。十住中初發心住。能",
    "X34n0638_014:0500b08": "八相成道。已伏分段天魔。已得神通。彼不能障。若究",
    "X34n0638_014:0500b09": "竟設入初地。能破天魔。得四不壞信。天魔不能惱故。",
    "X34n0638_014:0500b10": "第四生貴住中。已伏分別諸煩惱魔。資粮道中漸伏。",
    "X34n0638_014:0500b11": "加行道中能頓伏盡。初地初心正斷分別體盡。其俱",
    "X34n0638_014:0500b12": "生者。加行道漸伏。初地已上能頓伏盡。然故意力。七",
    "X34n0638_014:0500b13": "地已前。由起而不為過失。八地已上一切不行。薀死",
    "X34n0638_014:0500b14": "二魔者。或初地破八地破。有斯二類。捨分段地。其破",
    "X34n0638_014:0500b15": "變易四魔。所知障分別者。資粮位漸伏。加行位頓伏",
    "X34n0638_014:0500b16": "盡。初地永斷。其六識中俱生所知障。十地分分斷。八",
    "X34n0638_014:0500b17": "地已上一切不行。七識中者。乃至金剛無間時。方永",
    "X34n0638_014:0500b18": "不起。其薀死二魔。唯識有二說。一云。金剛道起。皆已",
    "X34n0638_014:0500b19": "棄捨。與二障種。俱時捨故。二云。不然。解脫道中。方棄",
    "X34n0638_014:0500b20": "捨之。變易天魔者。即十地菩薩示相所為(上說實破四魔)。次",
    "X34n0638_014:0500b21": "下示相破。釋迦化身。菩提樹下金剛心起。破煩惱魔。",
    "X34n0638_014:0500b22": "捨第五分壽。破薀魔。魔王請已。更留三月。破其死魔。",
    "X34n0638_014:0500b23": "示現於死得自在。破天魔。文不定。涅槃經說。菩提樹",
    "X34n0638_014:0500b24": "下未成佛。先降天魔。又准法華經。大通佛破魔軍已。",
    "X34n0638_014:0500c01": "垂得阿耨菩提。又准大般若云。八相成道得菩提已。",
    "X34n0638_014:0500c02": "方破天魔。所以疏言。隨報有異。不須和會也。問何名",
    "X34n0638_014:0500c03": "六德。答疏云。一自在者。萬惑皆除。無礙而轉。",
    "X34n0638_014:0500c04": "言二熾盛者。十地之內道數數修。舉因成果。",
    "X34n0638_014:0500c05": "言五吉祥者。務令眾生斷惑證真故。",
    "X34n0638_014:0500c06": "言今名世尊等者。但得第六尊貴之一義(名號希了)。",
    "X34n0638_014:0500c07": "言讚法勝妙希者。法有十德故。名勝妙也。",
    "X34n0638_014:0500c08": "言八十三云者。即瑜伽論也。十義皆依教向下說。說",
    "X34n0638_014:0500c09": "理行處及顯果也。",
    "X34n0638_014:0500c10": "言初善者。牒經也。謂聽聞時等者。引論文也。由法殊",
    "X34n0638_014:0500c11": "勝。初聞之時。一切眾生心生歡喜。故名初善。謨云。如",
    "X34n0638_014:0500c12": "見黃金。初得之時。心便歡喜也。不同外道教法聞著",
    "X34n0638_014:0500c13": "生嗔也。佛法亦聞。未及修行。便喜也。",
    "X34n0638_014:0500c14": "言中善者。牒經也。",
    "X34n0638_014:0500c15": "言謂修行時等者。引論文也。既聞前法。依教修行。不",
    "X34n0638_014:0500c16": "見勞苦。不簡寒暑。不生勞倦。離斷常見。唯修中道。名",
    "X34n0638_014:0500c17": "中善。外道有苦邊。凡夫修樂著樂邊。問今說於教。何",
    "X34n0638_014:0500c18": "言行。答教能詮彼中道行。名善。攝末歸本也。",
    "X34n0638_014:0500c19": "言三後善者。牒經也。",
    "X34n0638_014:0500c20": "言謂極究竟者。初引論標。即慈氏菩薩解。此所學真",
    "X34n0638_014:0500c21": "如理法也。究竟者畢竟義。真如理上。本不與煩惱相",
    "X34n0638_014:0500c22": "應。究竟離苦故。簡外道。得非擇滅。暫時離垢。不同佛",
    "X34n0638_014:0500c23": "法究竟離垢也。",
    "X34n0638_014:0500c24": "言及一切究竟離欲為後故者。論自釋也。此是能修",
    "X34n0638_014:0501a01": "行人。由前所修法。是離垢之法。能修行人。亦得離垢。",
    "X34n0638_014:0501a02": "金云。謂極究竟。離諸垢故。斷德也。及一切究竟已下。",
    "X34n0638_014:0501a03": "智德一切者。一切眾生也。離欲者煩惱也。後邊者三",
    "X34n0638_014:0501a04": "乘無學果佛。令眾生聞教。得後邊果。對前所起行。名",
    "X34n0638_014:0501a05": "為後善。",
    "X34n0638_014:0501a06": "言法性離垢故等者。疏主釋法性。既離垢故。解前論",
    "X34n0638_014:0501a07": "中說極究竟標文也。",
    "X34n0638_014:0501a08": "言能學之者等者。即是有學人。此兩句解前論家釋",
    "X34n0638_014:0501a09": "文。法性之言。有三種。或真如名法性離垢。或有為智",
    "X34n0638_014:0501a10": "名法性離垢。或本質教真淨法界中離流出來。名法",
    "X34n0638_014:0501a11": "性離垢。今取真如法性。為正也。若取有為智。與下梵",
    "X34n0638_014:0501a12": "行之相。不別也。",
    "X34n0638_014:0501a13": "言修行究竟等者。結無學人。是也。有云。三善如次配",
    "X34n0638_014:0501a14": "聞思修三慧。此前正是解經意正要也(上三善也)。",
    "X34n0638_014:0501a15": "言智度論云讚布施等者。釋餘類也。疏主見諸經及",
    "X34n0638_014:0501a16": "智度論。相當處引來。非正要也。智度論云。謂以六度",
    "X34n0638_014:0501a17": "中施為最初。菩薩施金銀七寶。乃至臥具等。隨時所",
    "X34n0638_014:0501a18": "施。名為初善。",
    "X34n0638_014:0501a19": "言讚持戒等者。即三聚淨戒。乃至五八等戒。是清淨",
    "X34n0638_014:0501a20": "行。故名中善。",
    "X34n0638_014:0501a21": "言讚二果等者。布施人天富貴果。持戒淨土果。名後",
    "X34n0638_014:0501a22": "善。",
    "X34n0638_014:0501a23": "言復說聲聞等者。謂修聲聞行為初善。修獨覺為中",
    "X34n0638_014:0501a24": "善。修大乘為後善。",
    "X34n0638_014:0501b01": "言寶篋經云等者。知苦斷集。名初善也。修行八正道",
    "X34n0638_014:0501b02": "道諦。名中善也。證滅滅諦。名後善也。問何以故先道",
    "X34n0638_014:0501b03": "諦。後明滅諦。答若約觀行次第。先果後因。若約修行",
    "X34n0638_014:0501b04": "次第。先因後果。今約修行次第。",
    "X34n0638_014:0501b05": "言若不捨菩提心等者。即十信第六心。信不退故。故",
    "X34n0638_014:0501b06": "名初善。不念二乘十住。第七心不退故求二乘。名中",
    "X34n0638_014:0501b07": "善。迴向一切智。即十迴向。名後善也。",
    "X34n0638_014:0501b08": "言今依瑜伽為正者。疏主料簡也。即指前。謂初聽聞",
    "X34n0638_014:0501b09": "時。歡喜名初。謂修行時無歎苦等。名中善。",
    "X34n0638_014:0501b10": "言四文巧者。論文。經云。其語巧妙。牒經也。巧有二般。",
    "X34n0638_014:0501b11": "取文調美妙。名文巧。二取稱所詮道理。名文巧。婆沙",
    "X34n0638_014:0501b12": "論云。却是取名句文上語巧也。",
    "X34n0638_014:0501b13": "言謂善縎綴等者。等取名句文也。縎音(七八反)若作葺。",
    "X34n0638_014:0501b14": "修補也。綴字(涉衛反)。連續也。婆沙一百二十云。問以何",
    "X34n0638_014:0501b15": "為教體。答名身文身次第行列。如名詮自體。或一字",
    "X34n0638_014:0501b16": "約名。如言火。若兩字為名。亦只是詮得法體向上自",
    "X34n0638_014:0501b17": "性。顯他差別義。不得但名行列。次第安布。即是句詮",
    "X34n0638_014:0501b18": "差別。五字七字成句。顯得差別義。名安布次第。連合",
    "X34n0638_014:0501b19": "即是文也。更無別功能。只與名句。為所依。連綴不斷。",
    "X34n0638_014:0501b20": "名文身。上來名為行列。句為安布。文名連合。盡是有",
    "X34n0638_014:0501b21": "功能。字名文巧詞為相。如作字虗上抹賦擲地金聲。",
    "X34n0638_014:0501b22": "亦名文巧。日月燈明佛說法。其文巧。如下香風吹萎",
    "X34n0638_014:0501b23": "華。更雨新好者。又云。如清涼池蓮華莊嚴也。",
    "X34n0638_014:0501b24": "言八語具者。具者器具。說法之器具說法之器具也。",
    "X34n0638_014:0501c01": "大論二十五云。一先首語者。趣涅槃宮。教為先首故。",
    "X34n0638_014:0501c02": "二微妙語者。其聲清淨。如迦陵頻伽鳥聲故。三顯了",
    "X34n0638_014:0501c03": "語者。謂文詞善巧。四易解語者。巧說故。略說即解。不",
    "X34n0638_014:0501c04": "令人迷。五樂聞語者。豐諸義味。令樂聞故。六無依語",
    "X34n0638_014:0501c05": "者。不為規求名利等事。而說法故。七無違語者。隨彼",
    "X34n0638_014:0501c06": "意樂多少說故。八無邊語。廣大善巧義無邊際故。當",
    "X34n0638_014:0501c07": "知此八之中。略具三德。一趣向德。初一是。二自體德。",
    "X34n0638_014:0501c08": "次二是。三方便德。後五是。",
    "X34n0638_014:0501c09": "言五義妙者。論文。經云其義深遠。",
    "X34n0638_014:0501c10": "言謂能引等者。疏主解。引義亦不是所詮義。但是教",
    "X34n0638_014:0501c11": "上義利。名義深遠。眾生聞教。引發得利益事世樂事。",
    "X34n0638_014:0501c12": "得無漏樂。名利益。得有漏樂。名安樂。此義利深遠。深",
    "X34n0638_014:0501c13": "遠即是即是義妙。化度四句分別。若唯利益不安樂。",
    "X34n0638_014:0501c14": "不名義妙。常不輕菩薩是。若唯安樂不利益。亦不名",
    "X34n0638_014:0501c15": "妙。如父母怜子。雖令安樂。不令子發菩提心。二種俱",
    "X34n0638_014:0501c16": "有名義妙。即是利益安樂具足。方名義妙。",
    "X34n0638_014:0501c17": "言六純一者。論文。經云純一無雜。謂不與一切等者。",
    "X34n0638_014:0501c18": "論主解也。如來無漏教法。不被外教法之所間雜。名",
    "X34n0638_014:0501c19": "純一無雜也。唯佛法有者。解純一義。外道所無。解無",
    "X34n0638_014:0501c20": "雜義也。",
    "X34n0638_014:0501c21": "言七圓等者。論文。經云具足無限量二句等。論解也。",
    "X34n0638_014:0501c22": "攝云。所度無邊。名無限量。能度之者。超過一切名最。",
    "X34n0638_014:0501c23": "為最尊勝。又所詮理滿而無窮。名具無限。能詮教超",
    "X34n0638_014:0501c24": "餘群籍。為最勝。又能詮具量物不可窮。名具無限。理",
    "X34n0638_014:0502a01": "超餘旨。名為最勝。三解相國。取第二解也。",
    "X34n0638_014:0502a02": "言八清淨者。是經文也。自性解脫。論主解也。是無漏",
    "X34n0638_014:0502a03": "故。名清。離二障故。名淨。即是燈明說底。無漏教法名",
    "X34n0638_014:0502a04": "句。問如何名清。答論主解云。謂自性解脫。解脫即是",
    "X34n0638_014:0502a05": "清淨義。一謂從清淨界中。而流出來。此教性是解脫",
    "X34n0638_014:0502a06": "法。二者。是如來無漏智上。建立根本智。證後得智。建",
    "X34n0638_014:0502a07": "立名字章句說故。此教法自體性解脫。",
    "X34n0638_014:0502a08": "言一剎那自等者。疏主二解也。如來教聲。一剎那中。",
    "X34n0638_014:0502a09": "自體解脫。約時解法也。",
    "X34n0638_014:0502a10": "言或法自性等者。非是三毒心中而說此法。故此法",
    "X34n0638_014:0502a11": "體自性解脫。如護淨。寫經護淨。如第一解脫。剎那經",
    "X34n0638_014:0502a12": "體。如第二解脫。自性解脫也。",
    "X34n0638_014:0502a13": "言九鮮白者。經文也。論主解。教體無垢名鮮白。所學",
    "X34n0638_014:0502a14": "之者。亦得無垢鮮白。故下經云。讀是經者。顏色鮮白",
    "X34n0638_014:0502a15": "也。論主解言。謂相續解脫故。疏主解言。設多剎那解",
    "X34n0638_014:0502a16": "脫故。能學之者亦解脫。金云。一剎那解脫。設多剎那",
    "X34n0638_014:0502a17": "亦解脫。問此鮮白與第八清淨何別。答二體是一。前",
    "X34n0638_014:0502a18": "約一念無過。名清淨。後約多剎那多名鮮白。或可前",
    "X34n0638_014:0502a19": "清淨。約法體無過。此鮮白能學之者。亦無過失。名鮮",
    "X34n0638_014:0502a20": "白。",
    "X34n0638_014:0502a21": "言謂相續解脫者。依論解也。意道如來教上相續解",
    "X34n0638_014:0502a22": "脫門。約如來教上一剎那有解脫功能說。此門約多",
    "X34n0638_014:0502a23": "剎那相續解脫。二云。相續者身義。五薀假者。亦名相",
    "X34n0638_014:0502a24": "續。此則教是自性解脫。能學之人。亦解脫。故言相續。",
    "X34n0638_014:0502b01": "言設多剎那亦解脫等者。疏主二解。一云教上一剎",
    "X34n0638_014:0502b02": "那解脫。設多剎那亦解脫。不同外道六行伏惑。一剎",
    "X34n0638_014:0502b03": "那即得解脫。多剎那劫不得解脫。二云。所學既是自",
    "X34n0638_014:0502b04": "性解脫法。能學之者。亦得解脫。言亦得解脫。",
    "X34n0638_014:0502b05": "言或學之者亦解脫者。若是外道教。繫縛學者。不得",
    "X34n0638_014:0502b06": "解脫。佛法中能學之者。聞教之時。有損失益。能轉名",
    "X34n0638_014:0502b07": "解脫也。有抄云。將第八第九。合為三對。一自性相續",
    "X34n0638_014:0502b08": "對者。自性是涅槃。相續是能證身智。二一剎那解脫。",
    "X34n0638_014:0502b09": "設多剎那亦解脫。三所學之法解脫。能學之人亦解",
    "X34n0638_014:0502b10": "脫。",
    "X34n0638_014:0502b11": "言十梵行者。牒經也。等者。一煩惱是非梵。梵者寂靜",
    "X34n0638_014:0502b12": "義。煩惱喧囂。故名非梵。八支聖道。能斷此非梵行法。",
    "X34n0638_014:0502b13": "故能斷之行。名梵行。疏云。梵即是行。俱屬道諦。二者。",
    "X34n0638_014:0502b14": "如來梵音相。名梵。八支聖道。名行。此是如來梵音聲",
    "X34n0638_014:0502b15": "慧演出梵之行。名梵行。三者。滅諦是梵。即寂靜義。擇",
    "X34n0638_014:0502b16": "滅無為。是寂法故。梵道諦。名行。此行是能證滅諦之",
    "X34n0638_014:0502b17": "行。名梵行。此上聖道支。是梵行體。梵之行。依主釋。",
    "X34n0638_014:0502b18": "言謂八聖道支者。出行體也。滅諦名梵。出梵體也。",
    "X34n0638_014:0502b19": "言道諦名行與滅等者。結梵行。",
    "X34n0638_014:0502b20": "言當知此道由純一等者。安國云。何故唯取純一等。",
    "X34n0638_014:0502b21": "顯梵行相。文巧義妙。何不取耶。答後四是所詮。與八",
    "X34n0638_014:0502b22": "聖道。義稍相應。所以偏取也。一者純一無雜。二者具",
    "X34n0638_014:0502b23": "足。三清淨。四鮮白。由此四義。是所詮是所顯故。與梵",
    "X34n0638_014:0502b24": "行為相。相者相狀也。梵行體是八支聖道。道諦也。此",
    "X34n0638_014:0502c01": "純一等四法。便是道諦向上證理斷惑之義用。道諦",
    "X34n0638_014:0502c02": "具有此四種相。故名梵行之相。",
    "X34n0638_014:0502c03": "言此中等者。問此十法中。何者通梵行之相。答第六",
    "X34n0638_014:0502c04": "純一無雜。第七具足。第八清。第九白。皆是梵行家之",
    "X34n0638_014:0502c05": "相。",
    "X34n0638_014:0502c06": "言配同新經者。新經即大般若經。意言什譯法華經",
    "X34n0638_014:0502c07": "十德。配同唐三藏般若也。",
    "X34n0638_014:0502c08": "言讚生利益希者。經云。為求聲聞者說應四諦等者。",
    "X34n0638_014:0502c09": "通不定性。不定性究竟。即是有餘涅槃。然今經中。聲",
    "X34n0638_014:0502c10": "聞菩薩。皆說有果。辟支佛不說有果。經言成一切種",
    "X34n0638_014:0502c11": "智。准此阿耨菩提已攝種智。今重言者。意顯對不定",
    "X34n0638_014:0502c12": "性人求趣種智。牛車也。",
    "X34n0638_014:0502c13": "言有佛出世等者。問何名希。答疏言有佛出等。謨云。",
    "X34n0638_014:0502c14": "十方佛土中。唯有一乘法。即唯說一乘法。如文殊師",
    "X34n0638_014:0502c15": "利往龍宮中。唯常宣說妙法華經等。淨名經云。或有",
    "X34n0638_014:0502c16": "佛土。無言無說。迦葉佛住世。七日並不說法。意言三",
    "X34n0638_014:0502c17": "乘中。隨說一法。有不說者。賢劫中數佛不說法。猶但",
    "X34n0638_014:0502c18": "作神通。令諸眾生。發心入道。拘樓秦佛說一法。名甘",
    "X34n0638_014:0502c19": "露。拘那含牟尼佛說一法。名法鏡。多寶佛出世不說",
    "X34n0638_014:0502c20": "一法。不同釋迦說三乘法令三乘眾生皆得利。名希。",
    "X34n0638_014:0502c21": "問二乘是劣世所共知。今說三乘。何名希有。答不是",
    "X34n0638_014:0502c22": "勝劣。總說名希有。但對唯說一乘。乃總不說者。今佛",
    "X34n0638_014:0502c23": "三乘具足說。故名希有。",
    "X34n0638_014:0502c24": "言應當應契者。明訓釋之。若將教就根。論名應。於興",
    "X34n0638_014:0503a01": "反。應當為說何法。若時根就教。則合名應。於證反。根",
    "X34n0638_014:0503a02": "與法相稱。又若不請與說。名為應。應音於興反。若受",
    "X34n0638_014:0503a03": "請而說。名應。應音於證反。契應。如外道論師說二十",
    "X34n0638_014:0503a04": "五諦。勝論師說六句義等。雖契其根。而不契理。如舍",
    "X34n0638_014:0503a05": "利弗。錯交二弟子。令鍛金之子作不淨觀。法衣之子",
    "X34n0638_014:0503a06": "作數息等觀。雖契理。而不契根。若如來說法。根理俱",
    "X34n0638_014:0503a07": "契。下經云。父遙見之等。",
    "X34n0638_014:0503a08": "言隨其機器等者。今佛有人。求三乘者。隨三乘性。皆",
    "X34n0638_014:0503a09": "為說故。契當眾生心。故名應。",
    "X34n0638_014:0503a10": "言眾生根性等者。問所被性有幾種。答疏言眾生等。",
    "X34n0638_014:0503a11": "言總知四諦染淨等者。聲聞根劣。但總知一切三界",
    "X34n0638_014:0503a12": "有漏異熟果。為苦諦。總知一切法煩惱業。為集諦。總",
    "X34n0638_014:0503a13": "知三界無為。是滅諦。總見修無漏智。是道諦。於中一",
    "X34n0638_014:0503a14": "一無量行相。聲聞不知。",
    "X34n0638_014:0503a15": "言總知生死十二等者。緣覺也。小乘以無明行為因。",
    "X34n0638_014:0503a16": "識等五支為果。愛取有為因。生老死為果。若大乘。過",
    "X34n0638_014:0503a17": "去十支因。現在二支果。現在十支因。未來二支果。問",
    "X34n0638_014:0503a18": "十二因緣。是染因果。狹於四諦。如何却說為次勝。答",
    "X34n0638_014:0503a19": "若准於順觀次第。四十四智七十七智能觀之智。道",
    "X34n0638_014:0503a20": "諦収。所觀之理。滅諦攝。即是寬。不是狹。又依佛說聲",
    "X34n0638_014:0503a21": "聞鈍根緣覺利根。忻猒心強。故說次勝。",
    "X34n0638_014:0503a22": "言能行二利等者。說菩薩也。知四諦緣生名總。如四",
    "X34n0638_014:0503a23": "五六地。作四諦緣生觀。後修六度。名為菩薩。當成種",
    "X34n0638_014:0503a24": "智。此菩薩上根總別俱知也。問為菩薩說六波羅蜜",
    "X34n0638_014:0503b01": "究竟作佛。則本後皆攝。何以經文空成一切種智。答",
    "X34n0638_014:0503b02": "順經宗也。",
    "X34n0638_014:0503b03": "言辟支迦佛陀者。正梵語也。此云獨覺。獨者。身樂於",
    "X34n0638_014:0503b04": "山林靜處獨坐也。佛陀云即是身中盡智無生智。獨",
    "X34n0638_014:0503b05": "於靜處。而得此覺。即是獨之覺。依主釋。又云緣覺。此",
    "X34n0638_014:0503b06": "非是梵語。但是觀秋零冬落。從緣起覺。故云緣覺。即",
    "X34n0638_014:0503b07": "緣之覺。依主釋。問聲聞緣覺同證生空。何不總名緣",
    "X34n0638_014:0503b08": "覺。答聲聞但自聲悟道。不自覺知。緣覺自覺得果。故",
    "X34n0638_014:0503b09": "名緣。覺所以部行麟喻。總名獨覺。總名緣覺。緣覺之",
    "X34n0638_014:0503b10": "中有麟喻。出無佛世。全不遇佛。緣覺之中。亦有部行。",
    "X34n0638_014:0503b11": "遇佛得果者。亦有不遇佛得果者。今取最初逢佛得",
    "X34n0638_014:0503b12": "果者。",
    "X34n0638_014:0503b13": "言顯後勝妙答者。前來讚佛號希。此間又更說。故名",
    "X34n0638_014:0503b14": "為顯後。",
    "X34n0638_014:0503b15": "言論名現見勝妙因者。即勝妙姓名也。論云。以諸菩",
    "X34n0638_014:0503b16": "薩者。有說經中不說有菩薩。但是相引來者。此解非",
    "X34n0638_014:0503b17": "也。不細尋經文。其佛未出家時。有八王子。八王子即",
    "X34n0638_014:0503b18": "是菩薩也。",
    "X34n0638_014:0503b19": "言示現受用勝名姓等者。名即日月燈明也。即是四",
    "X34n0638_014:0503b20": "姓中。婆羅門為勝姓。真云。一切諸佛有二種受生。尚",
    "X34n0638_014:0503b21": "尊貴。即出剎帝利家。尚多聞。即出婆羅門家生。",
    "X34n0638_014:0503b22": "言此中有二一名同妙等者。經云。次佛名日月燈明",
    "X34n0638_014:0503b23": "等者。妙光法師初逢佛。名日月燈明佛。妙光奉事已。",
    "X34n0638_014:0503b24": "於此佛邊修菩薩行。此佛入滅。更有佛出。亦名日月",
    "X34n0638_014:0503c01": "燈明。乃至逢二萬个佛。皆同名日月燈明佛。妙光不",
    "X34n0638_014:0503c02": "論所事佛。佛名別者。亦無數。今且取名同者。早值二",
    "X34n0638_014:0503c03": "萬个佛。一一佛皆名日月燈明佛。一一佛皆說法華",
    "X34n0638_014:0503c04": "經。文殊皆聽。又佛有三同六異。一因同。三劫行同故。",
    "X34n0638_014:0503c05": "二果同。三身齊故。三利生同。具四無量心故。六異者。",
    "X34n0638_014:0503c06": "一居處異。淨穢不同。二種姓異。剎帝種。婆羅門。此是",
    "X34n0638_014:0503c07": "種異也。姓異者。釋迦氏。彌勒慈氏。三身量異。釋迦丈",
    "X34n0638_014:0503c08": "六。彌勒千丈。四壽量異。釋迦減劫時出。壽短。彌勒初",
    "X34n0638_014:0503c09": "減劫出。命長。五住世異。如釋迦八十住世。迦葉七日",
    "X34n0638_014:0503c10": "住世。六舍利異。多寶全身。釋迦碎身。今言名同。且據",
    "X34n0638_014:0503c11": "二萬燈明佛說。非望一切佛出。問此間顯勝妙答。與",
    "X34n0638_014:0503c12": "前讚揚希有答。又與委陳別事三个答何別。答三答",
    "X34n0638_014:0503c13": "各異。一讚揚希有答。舉見二萬个燈明之中最初一",
    "X34n0638_014:0503c14": "个燈明佛。有四般事希奇。一見過去無量無邊劫。此",
    "X34n0638_014:0503c15": "讚時久遠希。二讚佛名號希。三讚法勝妙希。四讚生",
    "X34n0638_014:0503c16": "利益。舉此一个佛。有此四般希奇事。與下一萬九千",
    "X34n0638_014:0503c17": "九百九十九个燈明佛。此四般事總同。次顯後勝妙",
    "X34n0638_014:0503c18": "答舉同。後一萬九千九百九十九佛。即是顯後勝妙",
    "X34n0638_014:0503c19": "答。舉後一萬九千九百九十九佛受用勝姓。與[宋-木+取]初",
    "X34n0638_014:0503c20": "一个燈明佛同。問最初一佛空說有名號。不說有姓。",
    "X34n0638_014:0503c21": "如何言同。答最初一个。是二萬中數。二萬佛既有姓。",
    "X34n0638_014:0503c22": "准知最初一个。亦有姓也。經云。又一同姓。是後委陳。",
    "X34n0638_014:0503c23": "同事答中。偏說最後第二萬燈明一个佛。除序分成",
    "X34n0638_014:0503c24": "就餘六般事。與今釋迦。一切皆同。問最後二萬燈明。",
    "X34n0638_014:0504a01": "放光雨華動地說經。與前一萬九千九百九十九佛。",
    "X34n0638_014:0504a02": "得同否。答一切皆同。既一切同。何故偏於最後一个",
    "X34n0638_014:0504a03": "燈明佛。同今釋迦。答二萬之中。最後一个。與釋迦放",
    "X34n0638_014:0504a04": "光說經有力。餘向前一萬九千九百九十九佛。望今",
    "X34n0638_014:0504a05": "日。與文殊為答成就。則無力也。何以故。答文殊自見",
    "X34n0638_014:0504a06": "己身為妙光法師。在最後燈明會下。則決定。若歷事",
    "X34n0638_014:0504a07": "二萬燈明說經。文殊在慧會下。在與不在。則不決定。",
    "X34n0638_014:0504a08": "假如鶖子。當初二萬佛時不向佛邊聞法。向十六王",
    "X34n0638_014:0504a09": "子會下。豈不有此事。又文殊於第二萬燈明佛邊。攝",
    "X34n0638_014:0504a10": "取諸佛轉法輪。因法華經法輪。盡被妙光法師攝授",
    "X34n0638_014:0504a11": "得。向前爾許多佛法輪。不必總是妙光法師攝授得。",
    "X34n0638_014:0504a12": "又彌勒為求名菩薩。亦在彼會下。結會往事染淨因",
    "X34n0638_014:0504a13": "果。證說不虗。又欲顯自身與釋迦為九代祖師。所以",
    "X34n0638_014:0504a14": "偏舉第二萬佛放光現瑞說經。與今日同也。問若取",
    "X34n0638_014:0504a15": "最後佛。與今日說經有力。但舉最後一佛。即得何要",
    "X34n0638_014:0504a16": "總舉二萬佛。答若不總舉二萬佛因果無來處。天親",
    "X34n0638_014:0504a17": "解云。文殊自見己身。於彼佛土。彼佛土不一。名彼彼。",
    "X34n0638_014:0504a18": "所以最初舉一个佛。有四種希。久遠時希。名號希。說",
    "X34n0638_014:0504a19": "法希。利益希。偏舉一个。與下二萬佛。四事皆同也。次",
    "X34n0638_014:0504a20": "復已下。別舉一萬九千九百九十九佛受用勝姓。與",
    "X34n0638_014:0504a21": "初第一同。最後別烈一个佛。與今日釋迦。說經同也。",
    "X34n0638_014:0504a22": "向下欲明二萬佛。所以兩遍道次復也。若望俗中說",
    "X34n0638_014:0504a23": "字號。依德立名。依體立名。則是小年本來講者字號。",
    "X34n0638_014:0504a24": "則是向後立者。俗中名號字。三事各別。姓孔姓也。名",
    "X34n0638_014:0504b01": "丘名也。字仲尼。字也。言文宣王。號也。今向佛身上。證",
    "X34n0638_014:0504b02": "名字號。皆依德立。更無勝劣。",
    "X34n0638_014:0504b03": "言頗羅墮等者。頗羅墮。姓也。此翻為利。亦翻為辨才。",
    "X34n0638_014:0504b04": "亦云。翻為滿。滿為正也。真諦云。仙人六姓者。一迦葉。",
    "X34n0638_014:0504b05": "此云飲光。二遏底。此云三毒。三憍陳如。此云火器。四",
    "X34n0638_014:0504b06": "阿梨多。此云善取。五云瞿曇。此云破暗。六頗羅墮。此",
    "X34n0638_014:0504b07": "云利根。此勝姓有六。疏引論十八。寫錯六字。點書相",
    "X34n0638_014:0504b08": "近。錯為十八也。諸佛如來隨所現身不同。時世愛尊",
    "X34n0638_014:0504b09": "貴。則向剎帝利家生。時世愛聰明博學。則向婆羅門",
    "X34n0638_014:0504b10": "家生。",
    "X34n0638_014:0504b11": "言此有二妙等者。經云。彌勒當知初佛後佛等者。問",
    "X34n0638_014:0504b12": "此唱與前唱何別。答前唱約佛別名同。此唱約佛十",
    "X34n0638_014:0504b13": "號同。問前唱說法有十德。今何故說三善。答略說三",
    "X34n0638_014:0504b14": "善。貫通七德。舉三善攝七德。問現見希有因。現見勝",
    "X34n0638_014:0504b15": "妙因。現見受用大因。此三因皆說日月燈明。有何別。",
    "X34n0638_014:0504b16": "答佛經無量劫時。此佛方出名希有。又舉四般希奇",
    "X34n0638_014:0504b17": "之事。名希有因。第二勝妙因。其次明一萬九千九百",
    "X34n0638_014:0504b18": "九十九佛受用勝。名勝姓故。名勝妙因。第二受用大",
    "X34n0638_014:0504b19": "因。最後第二萬燈明佛。有八王子。在家受欲樂。出家",
    "X34n0638_014:0504b20": "受用法樂。名用大因。",
    "X34n0638_014:0504b21": "言第三段委陳等者。問委陳同事與指陳別事何別。",
    "X34n0638_014:0504b22": "答前來彌勒菩薩問文殊釋迦放光動地等事。文殊",
    "X34n0638_014:0504b23": "不答彌勒問底事。別將日月燈明出世事。名為指陳",
    "X34n0638_014:0504b24": "別事答。指彌勒問。陳日月燈明事也。別說佛數多少",
    "X34n0638_014:0504c01": "劫多少名字等。不同也。若委陳同事答。明委細將日",
    "X34n0638_014:0504c02": "月燈明說法六般事。與今日釋迦一切同。委細委曲",
    "X34n0638_014:0504c03": "而陳同事。又七因五因。寬狹不同。",
    "X34n0638_014:0504c04": "言有五等者。科委陳同事。答中有五因。一受用大因。",
    "X34n0638_014:0504c05": "受用有二。在家受用五欲樂。出家受用法樂。經云。其",
    "X34n0638_014:0504c06": "最後佛未出家時。有八王子下。",
    "X34n0638_014:0504c07": "言二攝取諸佛等者。經云。滅度後妙光菩薩持妙法",
    "X34n0638_014:0504c08": "蓮華經下。法輪是他燈明在日轉。佛入滅後。妙光法",
    "X34n0638_014:0504c09": "師承後說法。名攝取諸佛法輪。攝取領納義也。",
    "X34n0638_014:0504c10": "言三善堅實如來等者。堅者堅固。實者真貫。妙光化",
    "X34n0638_014:0504c11": "八王子。得入八地。證四不退。名堅實。即行法輪轉。經",
    "X34n0638_014:0504c12": "云。日月燈明佛八子皆師妙光。妙光教化等下。問此",
    "X34n0638_014:0504c13": "與前攝取諸佛法輪何別。答前是教法。此是行法輪",
    "X34n0638_014:0504c14": "也。",
    "X34n0638_014:0504c15": "言四能進入因者。能進入是福慧。所進入是佛果也。",
    "X34n0638_014:0504c16": "經云。是諸王子供養無量百千萬億佛已。皆成佛道。",
    "X34n0638_014:0504c17": "言五憶念因者。其最後成佛者。名曰燃燈下。",
    "X34n0638_014:0504c18": "言受用大因者論言等者。經云。是諸王子聞父得阿",
    "X34n0638_014:0504c19": "耨菩提。悉捨王位。亦隨出家。此即子隨父勝。如喜見",
    "X34n0638_014:0504c20": "菩薩。迴邪見之父王。即父隨子勝。記云。前說二萬佛。",
    "X34n0638_014:0504c21": "其後第二萬佛。亦名同。今不說前一萬九千九百九",
    "X34n0638_014:0504c22": "十九佛。且說第二萬佛有八个王子。以最後佛。還為",
    "X34n0638_014:0504c23": "國王。捨國出家。故在俗有八个王子。所以疏云。是時",
    "X34n0638_014:0504c24": "王子受勝妙樂。各捨出家。",
    "X34n0638_014:0505a01": "言復彼大眾經於爾許等者。此八王子在俗受欲樂。",
    "X34n0638_014:0505a02": "出家受法樂。出家以於最後日月燈明佛邊。六十小",
    "X34n0638_014:0505a03": "劫聽法。不生疲倦。以法力資持故。經云。六十小劫不",
    "X34n0638_014:0505a04": "起于座。時會聽者。亦坐一處。六十小劫。身心不動。聽",
    "X34n0638_014:0505a05": "佛所說。謂如食頃。是時眾中。無有一人。若身若心。而",
    "X34n0638_014:0505a06": "生懈倦。",
    "X34n0638_014:0505a07": "言在家受欲樂者。問准下令其八王子得堅固菩提。",
    "X34n0638_014:0505a08": "即是八地菩薩。云何受用五欲樂。但是受用法樂。疏",
    "X34n0638_014:0505a09": "主答不然。八王子威德自在。及受用五欲樂。出家之",
    "X34n0638_014:0505a10": "後。受用法樂。如釋迦在家之時。納妻子受於欲樂。",
    "X34n0638_014:0505a11": "言此文有四一示相等者。六般事與今日同。故名同",
    "X34n0638_014:0505a12": "今也。",
    "X34n0638_014:0505a13": "言唱滅異即者。即由今也。經云。日月燈明佛。於六十",
    "X34n0638_014:0505a14": "小劫。說是經已。即於梵魔沙門婆羅門及天人阿修",
    "X34n0638_014:0505a15": "羅眾中。而宣此言。如來於今日中夜。入無餘涅槃。即",
    "X34n0638_014:0505a16": "是燈明與釋迦入滅不同。燈明說法華經。次便入涅",
    "X34n0638_014:0505a17": "槃。釋迦更說遺教涅槃。",
    "X34n0638_014:0505a18": "言三當成佛記者。經云。時有菩薩。名曰德藏。日月燈",
    "X34n0638_014:0505a19": "明佛。即授其記。告諸比丘。是德藏菩薩。次當作佛。號",
    "X34n0638_014:0505a20": "曰淨身多陀阿伽度等。是。",
    "X34n0638_014:0505a21": "言四現入涅槃者。示相入滅。經云。佛授記已。便於中",
    "X34n0638_014:0505a22": "夜。入無餘涅槃。",
    "X34n0638_014:0505a23": "言示相同今有六等者。問何故無序分成就。答有二",
    "X34n0638_014:0505a24": "解。一云。釋迦說經在靈山。燈明處不定。故無序分成。",
    "X34n0638_014:0505b01": "二云。眾人不疑說經處。王城鷲嶺。文殊亦不序。問處",
    "X34n0638_014:0505b02": "既眾人不疑。故此間不說。又眾成就亦眾人不疑。何",
    "X34n0638_014:0505b03": "故即說八王子已為眾成耶。答緣八个王子中第八",
    "X34n0638_014:0505b04": "王子與釋迦授記。八子又與妙光為弟子。文殊要陳",
    "X34n0638_014:0505b05": "彼事。所引來示相。問今六段之中。今當同今眾成就。",
    "X34n0638_014:0505b06": "此間眾成就。從與大比丘眾。至各禮佛足。退坐一面。",
    "X34n0638_014:0505b07": "燈明只舉八子。為眾成就所引來。",
    "X34n0638_014:0505b08": "言此初也者。今當標有子。經云。其最後未出家時有",
    "X34n0638_014:0505b09": "王子。問釋迦會下十五眾。何故燈明眾成。只列八子。",
    "X34n0638_014:0505b10": "答二說。一舉勝攝劣。二向下結會處要。所以引八子。",
    "X34n0638_014:0505b11": "不引餘人也。既言八王子。及顯未出家。是國王。問但",
    "X34n0638_014:0505b12": "言有子即得。何要言八王子。答緣生子中第八王子",
    "X34n0638_014:0505b13": "與釋迦授記。八王子總與妙光為弟子。雨華動地句",
    "X34n0638_014:0505b14": "他妙光邊學來。表是九代祖師師父。今日證釋迦說",
    "X34n0638_014:0505b15": "經不虗。",
    "X34n0638_014:0505b16": "言法爾諸佛等者。問諸佛何故先有子。後出家。答疏",
    "X34n0638_014:0505b17": "言為降伏世間受欲樂者故。世間受樂。不過妻子男",
    "X34n0638_014:0505b18": "女。佛於妻子。亦於世間人妻子。有男女。亦勝世間人",
    "X34n0638_014:0505b19": "男女。受樂亦勝世間人受樂。故名降伏。問何要捨却",
    "X34n0638_014:0505b20": "出家。答示現欲樂不可保重故。金輪王位妻子男女",
    "X34n0638_014:0505b21": "尚捨出家。況我下劣凡夫賤庶人類不求出家也。又",
    "X34n0638_014:0505b22": "世人將劣五欲。而起憍慢。既見八王子圍遶世尊。此",
    "X34n0638_014:0505b23": "慢即止。又若不有子。恐外道謗世尊無丈夫勢用出",
    "X34n0638_014:0505b24": "家。故示有表具丈夫德也。",
    "X34n0638_014:0505c01": "言此列八名等者。經云。一名有意等者。問八个王子",
    "X34n0638_014:0505c02": "如何總名意。答此盡是俱生無作行意生身。菩薩從",
    "X34n0638_014:0505c03": "意所生。故名意生。故八个總名意也。問何故不言九",
    "X34n0638_014:0505c04": "个七。个只言八。个答順彼八地已前悲增菩薩次第",
    "X34n0638_014:0505c05": "成佛。故言八个。八地已上永受變易。更不受分段身。",
    "X34n0638_014:0505c06": "順彼八地已前菩薩分段身。所以只有八个。不立七",
    "X34n0638_014:0505c07": "九。一名有意者。有彼大智偏得有名。二名善意者。發",
    "X34n0638_014:0505c08": "大悲心欲度三有。三名無量意者。真諦俗諦其體有",
    "X34n0638_014:0505c09": "無。並皆曉達。四名寶意者。真實之理可寶重故。五名",
    "X34n0638_014:0505c10": "增意者。已出家長善法故。六名除疑意者。聞法悟解。",
    "X34n0638_014:0505c11": "除蕩無明。七名嚮意者。能知虗妄。如空谷嚮。八名法",
    "X34n0638_014:0505c12": "意者。窮其真法。得達無餘。故名法意也。",
    "X34n0638_014:0505c13": "言一大智等者。分為四對。由有大智。故不住生死。是",
    "X34n0638_014:0505c14": "智增菩薩。求無上菩提。故名有意。由有大悲故。不",
    "X34n0638_014:0505c15": "住涅槃。即悲增菩薩。皆起悲心。運度眾生。故名善",
    "X34n0638_014:0505c16": "意。",
    "X34n0638_014:0505c17": "言了有了空者。了有即緣有也。此王子觀一切有為",
    "X34n0638_014:0505c18": "無為法等。遍緣一切法。知有為是幻。知無為是實等。",
    "X34n0638_014:0505c19": "了空者觀空。緣一切有為。如露如電。",
    "X34n0638_014:0505c20": "言進善破惡者。由修一切善。故名增意。由除疑故破",
    "X34n0638_014:0505c21": "惡。名除疑意。",
    "X34n0638_014:0505c22": "言達偽知真者。由達偽故知有為如幻。故名響意。由",
    "X34n0638_014:0505c23": "知真故。即緣無為為境。名法意也。",
    "X34n0638_014:0505c24": "言無一世界有二等者。輪王相對。問且約化佛土說",
    "X34n0638_014:0506a01": "也。問如何經言各領四天下。此徵各領經文也。答疏",
    "X34n0638_014:0506a02": "言今解八子相繼統領。非一時也。意道第一王子紹",
    "X34n0638_014:0506a03": "繼了。則到第二王子。第二王子了。則到第三王子也。",
    "X34n0638_014:0506a04": "若一世界之中。一時作不得。事須相續也。問最後一",
    "X34n0638_014:0506a05": "王子應壽命長遠無量歲。如何通會。答八个王子。同",
    "X34n0638_014:0506a06": "是八萬歲中相承統領。每人登住。百年千年。即下去",
    "X34n0638_014:0506a07": "互相分付。壽命八萬。理亦何妨。",
    "X34n0638_014:0506a08": "言然以義通等者。問經文但說相繼得成佛。又說轉",
    "X34n0638_014:0506a09": "次而授記。不說相繼為輪王道理。中間如何會釋。答",
    "X34n0638_014:0506a10": "疏言以義通等。故作第二輪王相對。與佛問答也。輪",
    "X34n0638_014:0506a11": "王與佛定不同世。何有子得作輪王(上問詞)。",
    "X34n0638_014:0506a12": "言此乃應紹輪帝等者。答意總不作也。應合作身上",
    "X34n0638_014:0506a13": "有輪王相好福德。緣不遇時故。但是應作。非正作也。",
    "X34n0638_014:0506a14": "問經云悉捨王位。若是應作。如何言捨。答亦是捨應",
    "X34n0638_014:0506a15": "得之王位也。如進士及弟子出家去未作官。亦名捨",
    "X34n0638_014:0506a16": "序也。",
    "X34n0638_014:0506a17": "言如釋迦佛應為等者。應為輪王。何以不作。答疏出",
    "X34n0638_014:0506a18": "所以。劫漸減故。",
    "X34n0638_014:0506a19": "言由此增至八萬等者。證輪王定增劫出。佛定減劫",
    "X34n0638_014:0506a20": "出。如何當來穰佉王子與彌勒相見。答疏言輪王命",
    "X34n0638_014:0506a21": "長。故見彌勒。只如兩个師僧。一个白月十五日到來。",
    "X34n0638_014:0506a22": "一个黑月十六日到來。前十五日來去遲。直至十六",
    "X34n0638_014:0506a23": "日發。一个十六日到來。早與前來者。何妨相見。",
    "X34n0638_014:0506a24": "言或此報佛與化佛等者。依報解。此解實作輪王。一",
    "X34n0638_014:0506b01": "時總作。以初地報佛王百億世界無量四洲。何妨有",
    "X34n0638_014:0506b02": "子得作輪王。",
    "X34n0638_014:0506b03": "言妙光化八子堅固等者。問爭知燈明是報佛。答疏",
    "X34n0638_014:0506b04": "主引事證成。言妙光化八子堅固等若。不是報佛。如",
    "X34n0638_014:0506b05": "何有子。纔化入八地。事須先是七地已前菩薩也。能",
    "X34n0638_014:0506b06": "化之主。定是報佛也。意言既登八地。明知八子即是",
    "X34n0638_014:0506b07": "七地已還。故說燈明是報佛。",
    "X34n0638_014:0506b08": "言亦為菩薩等者。問既是報佛。如何不說無量義經。",
    "X34n0638_014:0506b09": "說法華經耶。答疏言亦為菩薩等。第一示字。示為菩",
    "X34n0638_014:0506b10": "薩說無量義。顯爾開爾也。第二示字。為聲聞說法華。",
    "X34n0638_014:0506b11": "示現之示緣。報佛土中。聲聞是化。所以說法華。亦示",
    "X34n0638_014:0506b12": "現說也。簡要云。或為菩薩說無量義。亦是示現。若直",
    "X34n0638_014:0506b13": "顯說無量義。即是實。此雖為菩薩說無量義。意中與",
    "X34n0638_014:0506b14": "法華經。為時至成就。亦名示現也。若依此解。聲聞菩",
    "X34n0638_014:0506b15": "薩。皆是示現。",
    "X34n0638_014:0506b16": "言如皷音王經等者。例成也。問既是報身。如何有子",
    "X34n0638_014:0506b17": "耶。答疏言如皷音王經等。阿彌陀佛父名月上。母名",
    "X34n0638_014:0506b18": "殊勝妙顏。子名月明。不言有妻。但言有子。即知有妻",
    "X34n0638_014:0506b19": "也。形對七地已前悲增菩薩居分段身。能化之佛身",
    "X34n0638_014:0506b20": "示有妻子男女。阿彌陀佛是報佛。尚有妻子。何妨燈",
    "X34n0638_014:0506b21": "明八王子。",
    "X34n0638_014:0506b22": "言此初也者。形隨真俗也。經云。是諸王子聞父出家",
    "X34n0638_014:0506b23": "等者。謨云。放動則天舟朱不能紹聖。重華盡美。啇均",
    "X34n0638_014:0506b24": "不得副音。豈若大通入定沙彌繼跡傳燈。釋迦道成。",
    "X34n0638_014:0506c01": "羅睺已之得記。形隨真侶。豈不真哉。",
    "X34n0638_014:0506c02": "言屣者屣也。意道富者脫斷根屣。不豆為難。",
    "X34n0638_014:0506c03": "言去騎者。馬繼也。網謂羅也。在俗有妻。如馬有絆。如",
    "X34n0638_014:0506c04": "鳥入網。",
    "X34n0638_014:0506c05": "言既發大心等者。既發大心。解經中發大乘意。心恒",
    "X34n0638_014:0506c06": "持戒。解經中常修梵行。能宣妙理解。皆為法師。言三",
    "X34n0638_014:0506c07": "藏備矣。結三藏備矣。疏主舉三藏教。顯所詮慧也。三",
    "X34n0638_014:0506c08": "藏教所詮三學。是一人身上事也。",
    "X34n0638_014:0506c09": "言得遇良緣者。經已於千萬佛等者。問是八王子威",
    "X34n0638_014:0506c10": "德無雙。躭荒五欲。如何纔發大意。便能梵行常修。答",
    "X34n0638_014:0506c11": "經云。已於千萬等。得遇良緣也。經云。殖眾德本。堅修",
    "X34n0638_014:0506c12": "福慧。",
    "X34n0638_014:0506c13": "言示為菩薩說者。示者開示。為菩薩開示無量義經。",
    "X34n0638_014:0506c14": "問為菩薩說無量義經。真實說如何名示。答示有二",
    "X34n0638_014:0506c15": "義。一者開示。二者為菩薩說無量義。意中聲聞法華",
    "X34n0638_014:0506c16": "為時至。",
    "X34n0638_014:0506c17": "言如今所見等者。意言燈明光中所見七事。一似釋",
    "X34n0638_014:0506c18": "迦今日事也。",
    "X34n0638_014:0506c19": "言此初也者。樂欲聞法也。且樂欲聞法者。釋迦欲聞",
    "X34n0638_014:0506c20": "成經文經廣。彌勒自申疑有三。一將求因緣。念以何",
    "X34n0638_014:0506c21": "因緣。而有此瑞。二推求問答。念當以問誰。誰能答者。",
    "X34n0638_014:0506c22": "三我今當問。經云。復作此念。是文殊師利法王等。燈",
    "X34n0638_014:0506c23": "明會下號只有大眾樂聞。與今日同。",
    "X34n0638_014:0506c24": "言何故釋迦放光等者。問意何故釋迦會下有四眾",
    "X34n0638_014:0507a01": "八部。燈明會下何以空二十億菩薩耶。答疏言此依",
    "X34n0638_014:0507a02": "本位等。則言四眾。",
    "X34n0638_014:0507a03": "言彼說發心者。燈明會下。約發菩提心已去。總名菩",
    "X34n0638_014:0507a04": "薩也。",
    "X34n0638_014:0507a05": "言又此舉劣者。燈明會下。菩薩勝。四眾劣。釋迦會下。",
    "X34n0638_014:0507a06": "菩薩勝。四眾劣。燈明會下。舉勝隱劣。且言菩薩。釋迦",
    "X34n0638_014:0507a07": "會下。隱勝取劣。且言四眾。",
    "X34n0638_014:0507a08": "言下頌中云等者。問爭知燈明會下舉勝隱劣。亦有",
    "X34n0638_014:0507a09": "四眾。爭知燈明會下。具有四眾。答疏云。下頌中云。爾",
    "X34n0638_014:0507a10": "時四部眾。見日月燈佛。現大神通力。其心皆歡喜。各",
    "X34n0638_014:0507a11": "各自相問。是事何因緣。",
    "X34n0638_014:0507a12": "言故知影顯者。燈明會下顯說有菩薩。影取釋迦會",
    "X34n0638_014:0507a13": "下亦有菩薩。釋迦會下顯說有四眾。影取燈明會下",
    "X34n0638_014:0507a14": "亦有四眾。又燈明會下顯說菩薩。影取燈明會下亦有",
    "X34n0638_014:0507a15": "四眾。釋迦會下顯說四眾。影取釋迦會下亦有菩薩。",
    "X34n0638_014:0507a16": "言又彼實是菩薩等者。依報佛土解。指二十億菩薩。",
    "X34n0638_014:0507a17": "是報佛土中菩薩實有也。若報佛土中說有四眾。即",
    "X34n0638_014:0507a18": "是佛化也。意從莊嚴佛土。能化佛是報佛。所化四眾。",
    "X34n0638_014:0507a19": "是報佛化故。",
    "X34n0638_014:0507a20": "言此實是四眾等者。此是法華會。實有四眾。即能化",
    "X34n0638_014:0507a21": "主是化佛。所化眾是化佛教化故。又云。燈明通報化。",
    "X34n0638_014:0507a22": "聲聞見是燈明即化佛。菩薩見燈明即報佛。釋迦亦",
    "X34n0638_014:0507a23": "爾。劫盡火燒。鶖子聞經等。此土安穩。文殊在中等。",
    "X34n0638_014:0507a24": "言欲知光緣等者。經云。所為因緣者。為字通平去二",
    "X34n0638_014:0507b01": "音。即同前發問。先因中以何因而有此瑞也。",
    "X34n0638_014:0507b02": "言此初也者。一傳燈眷屬也。經云。時有菩薩。名曰妙",
    "X34n0638_014:0507b03": "光。有八百弟子。妙光法師也是傳燈。八百弟子是眷",
    "X34n0638_014:0507b04": "屬。傳燈之眷屬。問只引妙光一人答成就是菩薩。何",
    "X34n0638_014:0507b05": "須引八百弟子。答三意。一緣彌勒前來出語。大僭向",
    "X34n0638_014:0507b06": "他。文殊菩薩道。佛坐道場。所得妙法。為欲說此。為當",
    "X34n0638_014:0507b07": "授記。交我答則不得交我斟配團量。十中得八九。文",
    "X34n0638_014:0507b08": "殊菩薩亦總是慢語。過去為求名菩薩。自身上事尚",
    "X34n0638_014:0507b09": "不自知。因何得知釋迦如來放光現瑞之事。顯彌勒",
    "X34n0638_014:0507b10": "菩薩住智未圓。所以引八百弟子來。緣彌勒為求名",
    "X34n0638_014:0507b11": "在彼中。復是文殊弟子暗打睡。彌勒菩薩。二緣向下",
    "X34n0638_014:0507b12": "結會之中。經云。其最後成佛者。名曰燃燈。八百弟子",
    "X34n0638_014:0507b13": "連燃燈佛一處道。古來有人。多疑彼處經文。將謂八",
    "X34n0638_014:0507b14": "百弟子是燃燈佛弟子。謂有人疑。所以翻譯家。向此",
    "X34n0638_014:0507b15": "間開顯妙光法即名。向下先標八百弟子。知是妙光",
    "X34n0638_014:0507b16": "弟子為斷疑也。三者。表經力不可思議。勤墮皆由聞",
    "X34n0638_014:0507b17": "經得成佛故。八王子及求名菩薩。遲疾雖不同。皆因",
    "X34n0638_014:0507b18": "聞經得成佛也(上傳燈眷屬也)。",
    "X34n0638_014:0507b19": "言第二因說此因等者。經云。是時日月燈明從三昧",
    "X34n0638_014:0507b20": "者。疏云主科此答成就。今取前唱傳燈眷屬。問今釋",
    "X34n0638_014:0507b21": "迦說經中答成就也。從此唱已。後三唱同今正宗也。",
    "X34n0638_014:0507b22": "經云。是時日月燈明佛。從三昧起。因妙光菩薩說法",
    "X34n0638_014:0507b23": "華經。彼是正宗。同今正宗。前唱傳燈眷屬。即為答成",
    "X34n0638_014:0507b24": "就。何勞四段。若准疏主意。總是答成就也。且因說此",
    "X34n0638_014:0507c01": "經者。釋迦說妙法。因文殊答。燈明說妙法。因妙光能",
    "X34n0638_014:0507c02": "答。妙光菩薩合二十億菩薩云。世尊出定來。說經告",
    "X34n0638_014:0507c03": "也。燈明出定。果然說經。所以名為答成就。亦名因說",
    "X34n0638_014:0507c04": "此經。然此間答中。經中暗應合開出六時。有菩薩。名",
    "X34n0638_014:0507c05": "曰妙光。答二十億菩薩曰。欲說大法告也。欲雨告也。",
    "X34n0638_014:0507c06": "問經文既無分明答成就文。未審妙光實知二十億",
    "X34n0638_014:0507c07": "菩薩疑否。答只是經文不開出。決定有此意也。如下",
    "X34n0638_014:0507c08": "經云。世尊既讚歎。令妙光歡喜。又云。如我所說法。唯",
    "X34n0638_014:0507c09": "汝能證知。證知之言。即是知也。",
    "X34n0638_014:0507c10": "言釋迦說法華等者。正明答成就也。釋迦欲說法華",
    "X34n0638_014:0507c11": "時。放光照境。見七般事。彌勒問光之所由。文殊便為",
    "X34n0638_014:0507c12": "彼答。後釋迦從定起。說法華也。",
    "X34n0638_014:0507c13": "言燈明說法華因等者。彼燈明欲說法時。還先放光",
    "X34n0638_014:0507c14": "照境。及所見七事等。會中有二十億眾。見此光明。不",
    "X34n0638_014:0507c15": "知所以。欲得知光之因由。欲聞所以大乘。問妙光菩",
    "X34n0638_014:0507c16": "薩。其妙光菩薩為答。從此燈明佛。從定起。便說法華",
    "X34n0638_014:0507c17": "也。",
    "X34n0638_014:0507c18": "言故頌中言佛從三昧等者。引證也。經云。適從三昧",
    "X34n0638_014:0507c19": "起。讚妙光菩薩。汝為世間眼。一切所歸信。能奉持法",
    "X34n0638_014:0507c20": "藏。如我所說法。唯我能證知。世尊既讚歎。令妙光歡",
    "X34n0638_014:0507c21": "喜。",
    "X34n0638_014:0507c22": "言又釋迦今化等者。問釋迦因何人說法華。燈明因",
    "X34n0638_014:0507c23": "何人說法華。答疏云。又釋迦今化等。又解所告不同。",
    "X34n0638_014:0507c24": "今佛釋迦出於濁劫。二乘根鈍。若不正告。即不發心。",
    "X34n0638_014:0508a01": "燈明不爾。故告菩薩。",
    "X34n0638_014:0508a02": "言今佛從定起等者。問何故二佛從定起。告鶖子妙",
    "X34n0638_014:0508a03": "光不同耶。答疏云。今佛從定起等者。不是智慧與佛",
    "X34n0638_014:0508a04": "相似。名相應。但是鶖子妙光。是足智慧人。法華經又",
    "X34n0638_014:0508a05": "是利根人所學。故名相應也。",
    "X34n0638_014:0508a06": "言此為聲聞等者。問何不釋迦告菩薩。燈明告聲聞。",
    "X34n0638_014:0508a07": "答疏言此為聲聞。彼為菩薩。",
    "X34n0638_014:0508a08": "言其妙法蓮華經亦名等者。問此為聲聞。彼為菩薩。",
    "X34n0638_014:0508a09": "則今此佛唯說法華。彼佛唯說無量義。何故此佛彼",
    "X34n0638_014:0508a10": "佛俱說無量義。俱說法華。答疏言其妙法蓮華等。金",
    "X34n0638_014:0508a11": "云。縱也。意道無量義經說法華經。名體不別。所次法",
    "X34n0638_014:0508a12": "華經。亦名教菩薩法。",
    "X34n0638_014:0508a13": "言但以體義等。奪也。體者體性。義者義用。義即用也。",
    "X34n0638_014:0508a14": "談體為頓語菩薩。則無量義。談功能為漸悟菩薩。即",
    "X34n0638_014:0508a15": "說法華。將體望頓。則名無量義。將功能望漸悟。則名",
    "X34n0638_014:0508a16": "法華。所望有異者。燈明是報佛。先說無量義經。約體。",
    "X34n0638_014:0508a17": "後說法華。約義。其釋迦是化佛。初說無量義利頓根。",
    "X34n0638_014:0508a18": "後說法華利漸根。",
    "X34n0638_014:0508a19": "言報化事殊等者。燈明約體說。無量義約義說。法華",
    "X34n0638_014:0508a20": "經。報事殊故。釋迦約頓說。無量義約漸說。法華化事",
    "X34n0638_014:0508a21": "殊故。不名無量義者。一云。釋迦處鷲嶺。唯是化身。為",
    "X34n0638_014:0508a22": "聲聞說法華。唯名法華。不名無量義。化事殊故。燈明",
    "X34n0638_014:0508a23": "既是報佛。實說無量義經。為菩薩說。報事殊故。二者。",
    "X34n0638_014:0508a24": "釋迦是化佛。初為聲聞說教理。傍名蓮華。後說行果。",
    "X34n0638_014:0508b01": "名正蓮華。不名無量義。燈明會下。是報身土。實為菩",
    "X34n0638_014:0508b02": "薩說。無量義會下。有化聲聞。還示現。為聲聞說法華。",
    "X34n0638_014:0508b03": "如前已說者。詣前成就中疏文。故知報佛示為菩薩。",
    "X34n0638_014:0508b04": "先說無量義。示為聲聞。後說法華也。",
    "X34n0638_014:0508b05": "言然彼示現化諸等者。問釋迦會下為富樓那等。是",
    "X34n0638_014:0508b06": "化聲聞。佛還與化記。令引實聲聞。燈明會下。總是化",
    "X34n0638_014:0508b07": "聲聞。無實聲聞。何要汝為化聲聞。示現說法華經利",
    "X34n0638_014:0508b08": "此。此理盡知。所以疏答云。然彼示現化等。",
    "X34n0638_014:0508b09": "言或說化身實等者。前解報事殊。釋迦唯化事。燈明",
    "X34n0638_014:0508b10": "唯報事。今疏主唯依燈明身上通報通化解也。說化",
    "X34n0638_014:0508b11": "身實說法華。為聲聞化事殊故。若經中說著燈明八",
    "X34n0638_014:0508b12": "子。各領四天下。報身實說無量義。為菩薩說。報事殊",
    "X34n0638_014:0508b13": "故。",
    "X34n0638_014:0508b14": "言第三時即短長者。經云。小劫等者。論主解云。既以",
    "X34n0638_014:0508b15": "日月等為劫。不可別生分別。且古人時節長短。古人",
    "X34n0638_014:0508b16": "解義。長不定。長對短名長。短不定。短對長名短也。意",
    "X34n0638_014:0508b17": "道長短向上長不定長。短不定短。長若定長。不應六",
    "X34n0638_014:0508b18": "十劫。謂如食頃。短若定短。不應展一念為多劫也。所",
    "X34n0638_014:0508b19": "依真法性上。既無長短之相。依上何處。有長有短耶。",
    "X34n0638_014:0508b20": "言論解既以日月年等者。等字者等取夜時。依法華",
    "X34n0638_014:0508b21": "論五種劫故。名小劫也。或是六十年。或六十月。或六",
    "X34n0638_014:0508b22": "十日。或夜時。謂春夏秋冬。時不可別生分別者。破古",
    "X34n0638_014:0508b23": "人也。不得對長說短稱長。亦不可作增減劫解也。故",
    "X34n0638_014:0508b24": "名別生分別也。疏主意時。則實經六十小劫。聽人心。",
    "X34n0638_014:0508c01": "亦實經六十小劫。但是翫法樂之心。極如頃也。",
    "X34n0638_014:0508c02": "言但是佛觀根等者。疏主斷也。問縱許是六十晝夜。",
    "X34n0638_014:0508c03": "猶有一月已來。云何今言食頃。答疏言但是佛觀等。",
    "X34n0638_014:0508c04": "佛實經六十小劫說法。名應物時長。眾樂情深。亦能",
    "X34n0638_014:0508c05": "久聽。聽人心。亦實經爾許時。由心忻故。以長為短。若",
    "X34n0638_014:0508c06": "猒心以短為長。古詩云。志士覺日短。愁人知夜長。如",
    "X34n0638_014:0508c07": "聽法之眾。若樂法之心。則不覺時長。若猒法之心。則",
    "X34n0638_014:0508c08": "覺時長(解上六十小劫)。",
    "X34n0638_014:0508c09": "言翫法樂之心等者。食頃也。嘉祥云。但是如來神力。",
    "X34n0638_014:0508c10": "促六十劫。為食頃。欲顯長不定長故。促之令短。短不",
    "X34n0638_014:0508c11": "定短。亦可延之使長。如一夕之眼。夢之百年。雖一夕",
    "X34n0638_014:0508c12": "之眼如故。而百年之事宛然。",
    "X34n0638_014:0508c13": "言如俗觀碁等者。引例。亦名事成也。昔有人執斧入",
    "X34n0638_014:0508c14": "山中伐木。見二人碁可一局。斧柯已爛。俗士觀仙碁。",
    "X34n0638_014:0508c15": "仙碁實時少。爛柯時已長。眾會聞妙法。妙法特實長。",
    "X34n0638_014:0508c16": "解心即時短。又云。戀碁心志重。斧柯雖爛身不萎。渴",
    "X34n0638_014:0508c17": "法為情深。多時身命得安樂。攝釋云。晉朝古人王質。",
    "X34n0638_014:0508c18": "質入山伐木。至一石室。見數个童子彈琴而歌。質聽",
    "X34n0638_014:0508c19": "之。童子與一物。狀如棗核。質受食之。便不復飢。停止",
    "X34n0638_014:0508c20": "俄頃。童子語曰。汝可速去。承聲而去。所斧柯朽爛。既",
    "X34n0638_014:0508c21": "歸至家。稚子幼孫。資成老人。親情凋喪。觀碁麤淺。尚",
    "X34n0638_014:0508c22": "自不覺數十餘年。況妙法難思。六十小劫亦復爽。問",
    "X34n0638_014:0508c23": "釋迦說法華。不言時節。何故燈明六十小劫。答釋迦",
    "X34n0638_014:0508c24": "下所化眾生。利鈍不等。難分時節。燈明會下。一向利",
    "X34n0638_014:0509a01": "根。定得時節也。有云。亦有時節。涌出品云。以諸菩薩",
    "X34n0638_014:0509a02": "種種讚法。而讚於佛。經五十小劫。又神力品云。諸佛",
    "X34n0638_014:0509a03": "現神力時。滿百千歲。然後還攝舌相。一時謦咳。金云。",
    "X34n0638_014:0509a04": "此皆眾生識上變作短長。於此義中。略為五對。一勤",
    "X34n0638_014:0509a05": "惰對。如世間人精勤嫌日短。嬾惰猒時長。故無性論",
    "X34n0638_014:0509a06": "云。愚夫修少時。忩心疑已久。聖修無量劫。勤苦謂須",
    "X34n0638_014:0509a07": "臾。二苦樂對。如人病苦。猒時長。歡娛姿逸。即猒於時",
    "X34n0638_014:0509a08": "短。有頌云。歡娛覺夜短。愁苦恨更長。苦樂從心變。長",
    "X34n0638_014:0509a09": "短有何常。三忻猒對。如聽法之眾。若不樂聽者。即覺",
    "X34n0638_014:0509a10": "時長。四迷悟對。如人睡眠。夢見彼人。使向他國。使睡",
    "X34n0638_014:0509a11": "覺之後。還是暫時。無性論云。處夢謂多年。悟乃須臾",
    "X34n0638_014:0509a12": "頃。故時雖無量。攝在一剎那。五神力非神力對。謂佛",
    "X34n0638_014:0509a13": "神力轉易其心。令於長時謂如食頃。由此義故。可為",
    "X34n0638_014:0509a14": "四句。一轉境不轉心。即變大地為黃金。攬海水為酪",
    "X34n0638_014:0509a15": "等。變定果色。有二解。一妙觀察智。擊發鏡智。令定果",
    "X34n0638_014:0509a16": "色種子。發起現行。二云。妙智自變。二轉心不轉境。如",
    "X34n0638_014:0509a17": "延七日為劫。三心境俱轉。如芥子納於須彌。須彌入",
    "X34n0638_014:0509a18": "於芥子不增。須彌不減。又云。移諸天人。置於他土。移",
    "X34n0638_014:0509a19": "心移境。今此所說。即是第二轉心不轉境。四俱不轉。",
    "X34n0638_014:0509a20": "如凡夫心境是。今取苦樂對。然此時體不相應收。少",
    "X34n0638_014:0509a21": "時多時。隨心變。故是假也。",
    "X34n0638_014:0509a22": "言法食資持等者。即是法喜食。如聞慧為體。禪悅生",
    "X34n0638_014:0509a23": "樂者。禪悅食以輕安為體。遣業縛等者。除以定障。所",
    "X34n0638_014:0509a24": "以身心安樂。既有食所資身心。有輕安樂。可以調身",
    "X34n0638_014:0509b01": "心。故無倦也。",
    "X34n0638_014:0509b02": "言唱滅異即者。即由今也。句改為示同。今下句改為",
    "X34n0638_014:0509b03": "異即。異即前來餘六般事。與釋迦同。唯唱滅與釋迦",
    "X34n0638_014:0509b04": "不同。釋迦遺教了。然後唱滅。燈明不說遺教。只說法",
    "X34n0638_014:0509b05": "華。便入滅故。名唱滅異。即有說釋迦說經。後更經四",
    "X34n0638_014:0509b06": "五年入滅。燈明說經亦了。當日中夜涅槃。故言異即",
    "X34n0638_014:0509b07": "也。佛入滅皆於中夜者。表生死中而有涅槃。",
    "X34n0638_014:0509b08": "言佛之入滅不同等者。二乘入無餘。身灰智滅。身智",
    "X34n0638_014:0509b09": "俱捨。彼位唯有離障真如。清淨湛然。寂滅安樂。佛之",
    "X34n0638_014:0509b10": "無餘。但言無苦。依有漏諸法也。猶如燈焰一滅永滅。",
    "X34n0638_014:0509b11": "佛示現入涅槃。身智不無。示同下士。故唱無餘。即是",
    "X34n0638_014:0509b12": "雙林之間。化火焚燒身。示現同二乘。入無餘。所不同",
    "X34n0638_014:0509b13": "故。名示現也。",
    "X34n0638_014:0509b14": "言沙門息惡義者。俱舍云。諸無漏是道沙門性。懷此",
    "X34n0638_014:0509b15": "道者。名曰沙門。本行集云。福德積集。捨諸非。此世他",
    "X34n0638_014:0509b16": "世皆無染。一切生死皆滅盡。得此證者。名沙門也。",
    "X34n0638_014:0509b17": "言以得法等者。安國云。以得空理。安住其中。名為寧",
    "X34n0638_014:0509b18": "息。問即合究竟寧息。何故言暫爾。答却是解世間沙",
    "X34n0638_014:0509b19": "門懺垢障。名暫爾寧息。今時師僧自稱沙門。修沙門",
    "X34n0638_014:0509b20": "故。名沙門也。",
    "X34n0638_014:0509b21": "言正言室羅摩者。拏音(女加反)。拏音(女余反幡也)。",
    "X34n0638_014:0509b22": "言此初也者。初標記也。經云。時有菩薩等者。問何故",
    "X34n0638_014:0509b23": "諸佛入滅。事須授記耶。答意徒付囑法眼故。授菩薩",
    "X34n0638_014:0509b24": "記。相繼得成佛。相繼不斷絕。猶如父母。臨亡付屬與",
    "X34n0638_014:0509c01": "長子也。",
    "X34n0638_014:0509c02": "言此授記也者。經言告諸比丘等者。號曰淨身者。即",
    "X34n0638_014:0509c03": "是藏義。淨即是德義。因記名德藏果。即名淨身也。",
    "X34n0638_014:0509c04": "言增一阿含云等者。問何故諸佛將欲出世。事須授",
    "X34n0638_014:0509c05": "記。答疏云。增一等。意取第五。證此間當唱中授當佛",
    "X34n0638_014:0509c06": "記也。此亦轉次記成法輪也。",
    "X34n0638_014:0509c07": "言其佛三號多分等者。是斷德由斷障。顯得法身如",
    "X34n0638_014:0509c08": "來也。應供是化身如來恩德。正等覺是智德。即報身",
    "X34n0638_014:0509c09": "如來。今唯取論家三藏中應受世間妙供養之應也。",
    "X34n0638_014:0509c10": "言第四現入涅槃等者。經云。佛授記已等者。問何故",
    "X34n0638_014:0509c11": "如來於中夜入涅槃耶。答如來於一時。樂行寂靜。初",
    "X34n0638_014:0509c12": "夜人未睡。喧閙故。後夜人起作務。唯中夜最寂靜。如",
    "X34n0638_014:0509c13": "來擬證涅槃果。寂靜法故。故中夜寂靜時。入涅槃也。",
    "X34n0638_014:0509c14": "中者。表生死中而有圓寂也。",
    "X34n0638_014:0509c15": "言此是即攝取諸佛等者。今當第一攝取。諸佛轉法",
    "X34n0638_014:0509c16": "輪因攝取。有二義。一云。燈明佛在日。自轉法輪。二云。",
    "X34n0638_014:0509c17": "佛滅後。妙光轉故。名攝取。攝取日月燈明佛轉法輪。",
    "X34n0638_014:0509c18": "攝取者領受義。",
    "X34n0638_014:0509c19": "言論云法輪不斷故者。問如何知妙光攝諸佛法輪。",
    "X34n0638_014:0509c20": "答疏言論云法輪不斷故。燈明佛說了。次妙光說妙",
    "X34n0638_014:0509c21": "光。又轉與餘人說。故名法輪不斷也。不斷者解輪義。",
    "X34n0638_014:0509c22": "言第三善堅實如來等者。經云。日月燈明佛八子等",
    "X34n0638_014:0509c23": "者。善者簡惡。堅實者不退義。如來者。自身所得如來",
    "X34n0638_014:0509c24": "果也。身中見道修道智能破煩惱名輪。此是行法。故",
    "X34n0638_014:0510a01": "名法輪。問此言法輪。與前攝取法輪。何異。答前據教",
    "X34n0638_014:0510a02": "理。法華經體名諸佛法輪。妙光攝持演名攝取。此依",
    "X34n0638_014:0510a03": "當果名如來法輪。據能修行名善堅。實是前後異。",
    "X34n0638_014:0510a04": "言論云佛滅度後等者。從初發心乃至八地。名無量",
    "X34n0638_014:0510a05": "時故。或八十小劫妙光為說。名無量時說故。",
    "X34n0638_014:0510a06": "言教化令其等者。疏主解也。當時八十小劫。妙光法",
    "X34n0638_014:0510a07": "師為說法華經。得入八地。得堅固菩提。",
    "X34n0638_014:0510a08": "言不爾如何等者。問疏主爭知是八地已上法輪。答",
    "X34n0638_014:0510a09": "疏云不爾。如何亦教化便為得成佛。故知八地已上",
    "X34n0638_014:0510a10": "法輪也。答妙光當時所化弟子。不入八地。如何所化",
    "X34n0638_014:0510a11": "弟子成佛來。經無量劫。如妙光化八子中。最後名燃",
    "X34n0638_014:0510a12": "燈。燃燈成佛已久化。釋迦成佛早經無量劫。故知當",
    "X34n0638_014:0510a13": "時化八王子。入八地也。",
    "X34n0638_014:0510a14": "言或入初地等者。亦名因不退。以彼八王子未入初",
    "X34n0638_014:0510a15": "地。妙光教化。方入初地。疏主有此二意也。",
    "X34n0638_014:0510a16": "言第四能進入因者。能進入。是福慧二種因也。所進",
    "X34n0638_014:0510a17": "入。是佛果菩提無上果也。",
    "X34n0638_014:0510a18": "言第五憶念因者。文殊自憶念往事也。經云。其最後",
    "X34n0638_014:0510a19": "成佛者。名曰燃燈。問八个王子總得成佛。何故偏說",
    "X34n0638_014:0510a20": "最後成佛。不說前七成佛。答緣第八王子。名曰燃燈。",
    "X34n0638_014:0510a21": "是釋迦之師。餘七望釋迦。則疎遠故。偏舉之。問何故",
    "X34n0638_014:0510a22": "前來八个王子。總引來耶。答八个王子緣是文殊弟",
    "X34n0638_014:0510a23": "子。為成文殊。與釋迦九代祖師。今此雨華總從文殊",
    "X34n0638_014:0510a24": "菩薩學來。證文殊菩薩所說不虗。不可九代祖師肯",
    "X34n0638_014:0510b01": "忘語耶。",
    "X34n0638_014:0510b02": "言論云為他說法等者。文殊自見己身。為妙光法師。",
    "X34n0638_014:0510b03": "經八十小劫。說法華經。得成佛。名利益他也。",
    "X34n0638_014:0510b04": "言理應此文屬前等者。前唱經文。說八个王子供養",
    "X34n0638_014:0510b05": "無量百千萬億已皆成佛道。此又言最後成佛。俱是",
    "X34n0638_014:0510b06": "說八王子成佛。總合入前進入因一處。只緣此唱。要",
    "X34n0638_014:0510b07": "別明第八王子成佛名號故。此別明也。若論十因。總",
    "X34n0638_014:0510b08": "合為憶念。以緣生疑發問。偏是彌勒一人。文殊先說",
    "X34n0638_014:0510b09": "過去求名。令交彌勒憶念。知文殊所記不謬。知佛必",
    "X34n0638_014:0510b10": "說法華。憶念第八王子。認釋迦為孫子。憶念八百弟",
    "X34n0638_014:0510b11": "子。認彌勒為弟子(上憶念八王子了)。",
    "X34n0638_014:0510b12": "言此初也者。憶八百弟子成佛中。初染因也。經云。八",
    "X34n0638_014:0510b13": "百弟子中。有一人等者。",
    "X34n0638_014:0510b14": "言不通利者。見在持經之次。更不持吉名而不通利。",
    "X34n0638_014:0510b15": "已得者總忘却。名多所忘失。",
    "X34n0638_014:0510b16": "言內妙業不純者。解經中雖復讀誦眾經。而不通利。",
    "X34n0638_014:0510b17": "外則多貪聲譽者。解經中多所忘失。故號求名。",
    "X34n0638_014:0510b18": "言論云汝號求名者。引論文也。示現文殊。知過去久",
    "X34n0638_014:0510b19": "遠事。故意道彌勒昔求名利。今文殊一一了知昔日",
    "X34n0638_014:0510b20": "之事。證文殊答。燈明佛是說法軌儀不錯故。所以言",
    "X34n0638_014:0510b21": "彌勒昔求名。問文殊菩薩修菩薩行。即不見他過去",
    "X34n0638_014:0510b22": "遏惡而揚善。如今於大眾中唱說彌勒是求名利等。",
    "X34n0638_014:0510b23": "非斥他人嫉他名利。何名菩薩。答疏言論云汝號等。",
    "X34n0638_014:0510b24": "不是非斥他彌勒菩薩。所以疏云。不爾。便成指斥他",
    "X34n0638_014:0510c01": "失也。",
    "X34n0638_014:0510c02": "言此明淨因者。問彌勒菩薩既得成佛。如何染因得",
    "X34n0638_014:0510c03": "成佛耶。答亦有淨因。經云。是人亦以種諸善根因緣",
    "X34n0638_014:0510c04": "故。",
    "X34n0638_014:0510c05": "言福慧雙植者。經云。已於千萬佛所種諸善本。即是",
    "X34n0638_014:0510c06": "得遇良緣。堅修福慧也。",
    "X34n0638_014:0510c07": "言此初也者。即人也。將今即古。文殊乃是古昔曰妙",
    "X34n0638_014:0510c08": "光。將古即今。昔時妙光乃是今日文殊大士。又將今",
    "X34n0638_014:0510c09": "即古。彌勒乃是昔日求名。將古即今。往日求名還是",
    "X34n0638_014:0510c10": "今時彌勒。論云。汝號求名。示現知過去事。故即人也。",
    "X34n0638_014:0510c11": "又云。種諸善根等者。論家解即法也。",
    "X34n0638_014:0510c12": "言贊曰即法總結答者。經家即法。經云。今現此瑞與",
    "X34n0638_014:0510c13": "本無異等者。今時靈山見雨華等。必釋迦說法華者。",
    "X34n0638_014:0510c14": "曰為妙光時。見燈明佛入定雨華等。後出家時。便說",
    "X34n0638_014:0510c15": "法華經。今時釋迦有此瑞相。必知釋迦出定。說法華",
    "X34n0638_014:0510c16": "經(長行了)。",
    "X34n0638_014:0510c17": "言不頌初二因者。即是現見大義因。文字章句甚深",
    "X34n0638_014:0510c18": "意因也。",
    "X34n0638_014:0510c19": "言後有二頌不入答中等者。即經云。諸人今當知等。",
    "X34n0638_014:0510c20": "言由此還分二者。空述指陳別事。古今相即。指此二",
    "X34n0638_014:0510c21": "答故。名由此也。",
    "X34n0638_014:0510c22": "言七因分三者。七因分三答。讚揚希有答。顯後勝妙",
    "X34n0638_014:0510c23": "答。委陳同事答。偈中唯述初後二答。不述中間。顯後",
    "X34n0638_014:0510c24": "勝答。即妙是勝因也。經云。次復有佛。亦名日月燈明。",
    "X34n0638_014:0511a01": "次復有佛亦名日月燈明等。名同妙。性同妙。號同妙。",
    "X34n0638_014:0511a02": "法同妙。乃至所可說法。初中後善。是也。不顯勝妙因。",
    "X34n0638_014:0511a03": "唯述六因也。",
    "X34n0638_014:0511a04": "言讚揚希有中等若。經云。我念過去世等者。金云。略",
    "X34n0638_014:0511a05": "由五義。名為過去。一剎那過去。謂一切行中前前剎",
    "X34n0638_014:0511a06": "那已後所有諸行。二死沒過去。謂彼彼有情眾內分",
    "X34n0638_014:0511a07": "死。三懷滅過去。謂器世間三災等壞。四退失過去。謂",
    "X34n0638_014:0511a08": "未得四種不退法故。五盡滅過去。謂有餘無餘涅槃。",
    "X34n0638_014:0511a09": "煩惱盡。有餘涅槃。異熟盡滅。無餘涅槃。",
    "X34n0638_014:0511a10": "言此初也者。初一頌眾成也。長行有二。初在俗。後出",
    "X34n0638_014:0511a11": "家。且在俗者。長行經云。其最後佛未出家時。有八王",
    "X34n0638_014:0511a12": "子。一名有意。二名善意。乃至各領四天下。二出家者。",
    "X34n0638_014:0511a13": "經云。是諸王子聞父出家。得阿耨菩提。至悉捨王位。",
    "X34n0638_014:0511a14": "亦隨出家。今頌中亦二。初二句在俗。經云。佛未出家",
    "X34n0638_014:0511a15": "時。所生八王子。唯述標。有子不述烈八名。明王化後",
    "X34n0638_014:0511a16": "二句。出家者。經云。見大聖出家。亦隨修梵行。長行。家",
    "X34n0638_014:0511a17": "有三形隨真侶。行出塵中得還良緣。堅修福慧。三段",
    "X34n0638_014:0511a18": "中。唯述行出塵中。長行經云。發大乘意。常修梵行。有",
    "X34n0638_014:0511a19": "無不同也。",
    "X34n0638_014:0511a20": "言第二時成者。長行經云。是時日月燈明佛說大乘",
    "X34n0638_014:0511a21": "經。名無量義。至佛所護念。今頌中時佛說大乘等。",
    "X34n0638_014:0511a22": "言與長行前後等者。長行先說動地。後說有情世間。",
    "X34n0638_014:0511a23": "今此頌文。先說有情。後說動地也。前後不同。天皷自",
    "X34n0638_014:0511a24": "然鳴。長行無。頌文有。有無不同。天雨曼陀華。長行開。",
    "X34n0638_014:0511b01": "頌文合。廣略不同。",
    "X34n0638_014:0511b02": "言一切諸佛土等者。標舉經文。",
    "X34n0638_014:0511b03": "言亦唯日月燈明佛等者。問何以知之。答疏云前云",
    "X34n0638_014:0511b04": "而此世間六種振動故。意言雖言一切諸佛土。亦唯",
    "X34n0638_014:0511b05": "是日月燈明佛自界動。非普動十方界也。",
    "X34n0638_014:0511b06": "言化身報身等者。問既燈明一佛國土。何得言諸。答",
    "X34n0638_014:0511b07": "此明佛國一切皆動。化身報身下位非一。故言諸。資",
    "X34n0638_014:0511b08": "粮位化身對初地報。名下位。一大化身界。有百億小",
    "X34n0638_014:0511b09": "化身。初地又化得一百大化身界。每一大化。有百億",
    "X34n0638_014:0511b10": "有小化故。初地報身所化一百个百億小化。即燈明",
    "X34n0638_014:0511b11": "佛欲說法時。動得一百个百億小化身境。名諸也。",
    "X34n0638_014:0511b12": "言此初二也者。初放光者。唯時如來放眉間白毫相",
    "X34n0638_014:0511b13": "光。二照境者。照于東方萬八千佛土。靡不周遍。",
    "X34n0638_014:0511b14": "言不頌入滅起塔者。釋迦長行中有七事。後彌勒頌",
    "X34n0638_014:0511b15": "文。不述入滅。雖述六事也。後燈明長行有七事。今頌",
    "X34n0638_014:0511b16": "文唯述五事。其入滅并起塔。遣不述。問燈明長行只",
    "X34n0638_014:0511b17": "如今所見。爭知有七事。答只如今所見之中。令得七",
    "X34n0638_014:0511b18": "事。或將釋迦。長行未燈明。長行亦合有七事也。",
    "X34n0638_014:0511b19": "言此初也者。初半頌云。趣眾生。經云。示一切眾生生",
    "X34n0638_014:0511b20": "死業報處。",
    "X34n0638_014:0511b21": "言處謂所趣報者。當來五趣身。名之為處。此被毛戴",
    "X34n0638_014:0511b22": "角身。名之為處。是無慚無愧業家所歸趣處。",
    "X34n0638_014:0511b23": "言或處謂道理等者。因得處名。因是建立果處。善因",
    "X34n0638_014:0511b24": "是感善果處。惡因是感惡果處。此是道理。名處所也。",
    "X34n0638_014:0511c01": "言或處謂處所者。地獄鐵墻鐵壁受用者。依止處也。",
    "X34n0638_014:0511c02": "二解各別也。",
    "X34n0638_014:0511c03": "言此初也者。初見淨土也。經云。又見諸佛土等者。即",
    "X34n0638_014:0511c04": "燈明佛放光所見佛土也。問彼佛土以何物莊嚴。答",
    "X34n0638_014:0511c05": "經云。以眾寶莊嚴。問釋迦照東方佛土。如金色。彼燈",
    "X34n0638_014:0511c06": "明佛作何顏色。答經云。瑠璃頗梨色。即青色也。問曰。",
    "X34n0638_014:0511c07": "何彼佛作青色。答斯由佛光照。所以變作青色也。",
    "X34n0638_014:0511c08": "言釋迦光照皆如金色等者。問釋迦放光所照境色",
    "X34n0638_014:0511c09": "何別。答四解。一云。毫作白色光。赤色白色。照世界作",
    "X34n0638_014:0511c10": "黃金色。如炬照雪。赤白各殊。二云。毫毛作白色光。作",
    "X34n0638_014:0511c11": "黃金色。照著世界。並作黃金色。三云。毫作白色光。赤",
    "X34n0638_014:0511c12": "作白照著世界。作瑠璃色頗梨色。問何故白光照世",
    "X34n0638_014:0511c13": "界。作誰誰色。乃至瑠璃色。答經云。以眾寶莊嚴。以瑠",
    "X34n0638_014:0511c14": "璃頗梨色。斯由佛光照。不妨白光照世界。作瑠璃頗",
    "X34n0638_014:0511c15": "梨色。四云。毫作白色光。作瑠璃色。照著世間。亦作瑠",
    "X34n0638_014:0511c16": "璃色。如把火入山照見種種色。",
    "X34n0638_014:0511c17": "言欲顯大乘等者。問如釋迦所照境為金色。答疏云",
    "X34n0638_014:0511c18": "欲顯等。表一乘無二乘等果。可重者。七寶中金為最",
    "X34n0638_014:0511c19": "上句寶。重己物故。表此法華可寶重故。故唯金色也。",
    "X34n0638_014:0511c20": "言眾德圓備等者。問何以燈明佛所照境以眾寶莊",
    "X34n0638_014:0511c21": "嚴。作瑠璃頗梨色。答疏云。眾德圓備等。意表此法華",
    "X34n0638_014:0511c22": "經眾味具足之經也。",
    "X34n0638_014:0511c23": "言互影彰者。釋迦光照金色者。影取燈明世界亦作",
    "X34n0638_014:0511c24": "金色。燈明照世界。作瑠璃色。影取釋迦照世界亦作",
    "X34n0638_014:0512a01": "瑠璃色也。",
    "X34n0638_014:0512a02": "言梵云吠瑠璃等者。即青黃赤白色也。章敬云。相傳",
    "X34n0638_014:0512a03": "釋迦云從山寶。即須彌山南面寶。此寶作青色。一切",
    "X34n0638_014:0512a04": "真寶皆不能壞。亦非煙焰所能鎔鑄。鬼有通力。破為",
    "X34n0638_014:0512a05": "器焉。或云。是妙翅鳥聲。鬼神破之。以賣與人間也。",
    "X34n0638_014:0512a06": "言西方暑熱等者。敘玄應法師破也。西方暑熱。土地",
    "X34n0638_014:0512a07": "無氷。西方既有頗梨。又復無氷。明知石作此。上是玄",
    "X34n0638_014:0512a08": "應法師經音中不正義也。疏主前來引智度論。頗梨",
    "X34n0638_014:0512a09": "是氷化作。西方既有雪山霜雪。經夏不消。嚴疑特甚。",
    "X34n0638_014:0512a10": "何得無氷。何妨有千年氷化作耶。",
    "X34n0638_014:0512a11": "言暑熱者。約大體說。問此瑠璃等。皆是燈明佛光中",
    "X34n0638_014:0512a12": "所見東方事。何以言西方等。答此疏中但解智度論",
    "X34n0638_014:0512a13": "中頗梨義。非以解此經文。然此但是疏主敘他文。非",
    "X34n0638_014:0512a14": "自義。若不爾者。智度論但言石室中千年氷。不定言",
    "X34n0638_014:0512a15": "西方。何得將西方難他。故知敘彼。",
    "X34n0638_014:0512a16": "言此聞法也者。經云。如淨瑠璃中等。",
    "X34n0638_014:0512a17": "言佛放光自映者。疏主解也。靈山會上。遙見東方世",
    "X34n0638_014:0512a18": "界佛成道。向紫磨黃金色身上。更放遍身光。只如丈",
    "X34n0638_014:0512a19": "六四面光各長丈六。通向此身光中。見紫磨黃金色",
    "X34n0638_014:0512a20": "身。如瑠璃筒中見真金像相似也。自暎也。",
    "X34n0638_014:0512a21": "言或眾映佛等者。第二解也。東方世界有菩薩聲聞",
    "X34n0638_014:0512a22": "梵王帝釋繞佛坐。各各自有身光。遙見紫磨金色佛。",
    "X34n0638_014:0512a23": "眾人見光裏坐。如瑠璃筒中內現真金像。",
    "X34n0638_014:0512a24": "言一頌勤戒者。一偈精進及持戒也。經云。或有諸比",
    "X34n0638_014:0512b01": "丘在於山林中等者。貞云。珠在蜯復。則命存。蜯失珠",
    "X34n0638_014:0512b02": "時。即便殞沒。比丘持戒。如蜯有珠。若破戒時。還如死",
    "X34n0638_014:0512b03": "蜯。問何故科云此明菩薩。經云而說比丘耶。答比丘",
    "X34n0638_014:0512b04": "即是菩薩故。欲顯在家行菩薩行。皆能持戒故。",
    "X34n0638_014:0512b05": "言精進遍策故戒等者。問何故精進居先。持戒在後。",
    "X34n0638_014:0512b06": "答精進遍策三業故。居先。戒是學本。故居後也。",
    "X34n0638_014:0512b07": "言一頌施忍等。只如施中有財施法無畏施。忍有三。",
    "X34n0638_014:0512b08": "諦密法忍耐怨害忍安受苦忍。",
    "X34n0638_014:0512b09": "言頌禪定者。經云。深入諸禪定者。根本智名深入。",
    "X34n0638_014:0512b10": "言一頌智慧者。又見諸菩薩知法寂滅相。者謨云。一",
    "X34n0638_014:0512b11": "切諸法。本無自性。無自性則無生。無生則無滅。無滅",
    "X34n0638_014:0512b12": "即本來清淨。清淨即是自性涅槃。經云。諸法從本來。",
    "X34n0638_014:0512b13": "常自寂滅相。",
    "X34n0638_014:0512b14": "言欲聞成也者。經云。爾時四部眾者是。",
    "X34n0638_014:0512b15": "言前長行中等者。問長行但言二十億菩薩。不言四",
    "X34n0638_014:0512b16": "部眾。如何前言菩薩。頌言四眾耶。答疏言此言四部",
    "X34n0638_014:0512b17": "眾。互相顯故。長行云。二十億菩薩。影取長行亦有四",
    "X34n0638_014:0512b18": "眾也。頌中言四部眾。影取頌中亦有菩薩。",
    "X34n0638_014:0512b19": "言前據發心等者。本來是四眾。長行已發心修行。即",
    "X34n0638_014:0512b20": "名菩薩。頌言約本。但言四眾也。",
    "X34n0638_014:0512b21": "言長行有四者。一傳燈眷屬。二因說此經。三時節短",
    "X34n0638_014:0512b22": "長。四大眾安樂。",
    "X34n0638_014:0512b23": "言此初也者。述因說。此經也。長行云。是時日月燈明",
    "X34n0638_014:0512b24": "佛。從三昧起。因妙光法師。說大乘經。名妙法蓮華。今",
    "X34n0638_014:0512c01": "頌云。天人所奉尊。適從三昧起等者。問燈明說法華。",
    "X34n0638_014:0512c02": "妙光證。經云。世尊既讚歎。令妙光歡喜。釋迦說法華。",
    "X34n0638_014:0512c03": "文殊證知。若爾燈明既讚妙光釋迦。何故不讚文殊。",
    "X34n0638_014:0512c04": "答文殊證經了。便向東方海娑竭羅龍宮去。不在會",
    "X34n0638_014:0512c05": "中。故不讚也。妙光在會。所以讚之。問何故釋迦說經。",
    "X34n0638_014:0512c06": "毀責鶖子。燈明化菩薩利根。故讚也。問光中所見八",
    "X34n0638_014:0512c07": "風。尚不動搖。何因妙光法師佛讚便生歡喜。答爾示",
    "X34n0638_014:0512c08": "現喜相。妙光亦離八風也。",
    "X34n0638_014:0512c09": "言能引眾生至菩提等者。問何名世間眼。答日月證",
    "X34n0638_014:0512c10": "明佛八子。皆師妙光。妙光教化。令其堅固阿耨菩提。",
    "X34n0638_014:0512c11": "生眾生之智慧也。",
    "X34n0638_014:0512c12": "言時節短長者。長行云。六十小劫不起于座。時會聽",
    "X34n0638_014:0512c13": "者亦坐一處。六十小劫身心不動。聽佛所說。謂如食",
    "X34n0638_014:0512c14": "頃。今此兩行述經云。世尊既讚歎等者。試勸所作也。",
    "X34n0638_014:0512c15": "問何故空勸精進。答今約眾行之中精進為首。能遍",
    "X34n0638_014:0512c16": "策三業諸行故。故先勸也。諸出世皆精進也。",
    "X34n0638_014:0512c17": "言世間空虗者。問何故悲惱。答疏云世間空虗。",
    "X34n0638_014:0512c18": "言此初也者。一頌勸勿生憂。經云。聖主法之王安慰",
    "X34n0638_014:0512c19": "無量眾等者。有當來可依投故。又示現入滅。實常樂",
    "X34n0638_014:0512c20": "我淨故。一切諸佛利益同故。俱利眾生也。",
    "X34n0638_014:0512c21": "言此授記者。長行云。告諸比丘。是德藏菩薩。次當作",
    "X34n0638_014:0512c22": "佛。號曰淨身多陀阿伽等。今頌經是德藏菩薩於無",
    "X34n0638_014:0512c23": "漏實相等者。無漏無為體常住故。無漏有為離顛倒",
    "X34n0638_014:0512c24": "故。名為實相。菩薩於此理中。而悉通達。",
    "X34n0638_014:0513a01": "言初一頌現入涅槃等者。長行經云。佛授記已。便於",
    "X34n0638_014:0513a02": "中夜。入無餘涅槃。今頌中經云。佛此夜滅度。如薪盡",
    "X34n0638_014:0513a03": "火滅等者。薪者柴也。月令注曰。大可折曰薪。小可束",
    "X34n0638_014:0513a04": "曰柴。謨云。薪如根熟能感之眾生。火類如來能應之",
    "X34n0638_014:0513a05": "智身。眾生緣盡。有類薪無。佛智息時。還同火滅。或薪",
    "X34n0638_014:0513a06": "者。喻一切眾生善根。火喻佛眾生善根。若有感。佛不",
    "X34n0638_014:0513a07": "滅。若無善根。佛即入滅也。如來出世。本為教化眾生。",
    "X34n0638_014:0513a08": "眾生既度盡。如來入滅也。",
    "X34n0638_014:0513a09": "言後一頌現失良醫等者。經云。比丘比丘尼其數如",
    "X34n0638_014:0513a10": "恒沙等者。醫師喻中經云。是時諸子聞父背喪。心大",
    "X34n0638_014:0513a11": "憂惱。而作是念。若父在者。慈愍我等。能見救護。今者",
    "X34n0638_014:0513a12": "捨我。遠喪他國。自惟孤露。無復恃怙。常懷悲感。心遂",
    "X34n0638_014:0513a13": "醒悟。乃知此藥色香味美。即取服之。毒病皆喻。",
    "X34n0638_014:0513a14": "言第二善堅實等者。經云。是諸八王子。妙光所開化。",
    "X34n0638_014:0513a15": "堅固無上道。當見無數佛。",
    "X34n0638_014:0513a16": "言若依小乘言於三等者。緣經文中。有無數佛字。所",
    "X34n0638_014:0513a17": "以解無數佛來處。從後向前來名逆。云勝觀者。是相",
    "X34n0638_014:0513a18": "好劫初逢佛也。燃燈。即八九十地。第三劫初逢佛也。",
    "X34n0638_014:0513a19": "釋迦牟尼。是地前一大阿僧祇劫初逢也。昔時釋迦",
    "X34n0638_014:0513a20": "身為瓦師時。逢古釋迦牟尼。若大乘。從因向果數。若",
    "X34n0638_014:0513a21": "小乘。從果向因數也。",
    "X34n0638_014:0513a22": "言初劫逢釋迦牟尼等。初劫初不唯見一釋迦佛。更",
    "X34n0638_014:0513a23": "逢七萬五千佛。皆於彼佛邊。供養恭敬。修行諸行也。",
    "X34n0638_014:0513a24": "今釋迦往為陶師。逢一佛名釋迦牟尼佛。并二弟子。",
    "X34n0638_014:0513b01": "名舍利弗目乾連。侍者弟子名迦葉阿難。陶師見已。",
    "X34n0638_014:0513b02": "遂發願。願我當成佛。一如今釋迦。弟子等皆同。從此",
    "X34n0638_014:0513b03": "便修行。因圓果滿。得成佛。亦名釋迦。乃至第三劫滿",
    "X34n0638_014:0513b04": "百劫初。逢佛名勝觀。此相好劫。但逢此一佛教化。便",
    "X34n0638_014:0513b05": "得成佛也。百劫修相好劫者。若准大乘。千劫修相好。",
    "X34n0638_014:0513b06": "萬劫學威儀也。",
    "X34n0638_014:0513b07": "言翹足讚嘆等者。案本行經第三。發心供養品云。我",
    "X34n0638_014:0513b08": "念往昔有如來。出現於世。名曰弗沙。是時佛有二弟",
    "X34n0638_014:0513b09": "子。勤修梵行。一名釋迦。二名彌勒。爾時彼佛觀二弟",
    "X34n0638_014:0513b10": "子成佛前後。觀見慈氏。於先成佛。釋迦在後。釋迦所",
    "X34n0638_014:0513b11": "化弟子眾生先根熟。如來作念。云何令彼根感相會。",
    "X34n0638_014:0513b12": "一人根熟即易。多人則難。即便語釋迦言。吾欲遊山。",
    "X34n0638_014:0513b13": "汝可隨後。在路却教釋迦。取尼師壇。爾時彼佛先到",
    "X34n0638_014:0513b14": "山。坐瑠璃窟。入火界定。釋迦見已。心生歡喜。合十指",
    "X34n0638_014:0513b15": "掌。翹於一足。讚歎彼佛。天上天下無如佛。十方世界",
    "X34n0638_014:0513b16": "亦無比。世界所有我盡見。一切無有如佛者。新翻云。",
    "X34n0638_014:0513b17": "天地此界多聞室。逝宮天處十方無。丈夫牛王大沙",
    "X34n0638_014:0513b18": "門。尋地山林遍無等。彼佛便記。於來世過九十四劫。",
    "X34n0638_014:0513b19": "當得作佛。號釋迦牟尼。按佛藏經云。彌勒發心先四",
    "X34n0638_014:0513b20": "十劫。釋迦方始發心。若爾如何釋迦先成佛。答釋迦",
    "X34n0638_014:0513b21": "勇猛。超彌勒四十劫。故先成佛。讚歎底沙佛超九劫。",
    "X34n0638_014:0513b22": "所以經云。往往言過去九十一劫。有毗婆尸佛。為雪",
    "X34n0638_014:0513b23": "山童子。求半偈捨身。超十二劫。為薩埵王子。捨身餓",
    "X34n0638_014:0513b24": "虎。超十一劫。為善仙人。布髮掩泥。超八劫。三度共超",
    "X34n0638_014:0513c01": "四十劫。又以理准。所超時節。非唯在百劫之中。讚底",
    "X34n0638_014:0513c02": "沙佛超九劫。定在百劫之中。餘在三劫之內。布髮掩",
    "X34n0638_014:0513c03": "泥。在第二僧祇滿。所餘二位。可通三劫。仍須除苦。七",
    "X34n0638_014:0513c04": "地已前。彼時未能捨身命也。",
    "X34n0638_014:0513c05": "言若依大乘第四依菩薩等者。隱法師云。涅槃經始",
    "X34n0638_014:0513c06": "終有十六分義。楷定邪正。如世間彈有十六兩。楷定",
    "X34n0638_014:0513c07": "無遺。賀云。地前有八。地上有八。且地前有八。為凡夫",
    "X34n0638_014:0513c08": "說四諦。苦空無常無我。對治執身。為常樂我常。又對",
    "X34n0638_014:0513c09": "治外道。說般若。除執我倒。為闡提說信。除不信倒。為",
    "X34n0638_014:0513c10": "聲聞說大智。令除執著三昧除。為緣覺說大悲。除趣",
    "X34n0638_014:0513c11": "寂障。此名地前。八地上八者。入初地離分段死及煩",
    "X34n0638_014:0513c12": "惱。分證真如。即得常樂我淨。為四計。成八也。地上地",
    "X34n0638_014:0513c13": "前。成十六分義也。",
    "X34n0638_014:0513c14": "言古來配在第十地等者。第四依菩薩。供養八恒佛。",
    "X34n0638_014:0513c15": "疏主意配第四依。在相好劫也。古師配在第十地。所",
    "X34n0638_014:0513c16": "以言今亦未定。引真諦三藏。第四依中。在相好劫。為",
    "X34n0638_014:0513c17": "正。",
    "X34n0638_014:0513c18": "言真諦三藏釋言初劫等者。配位也。有兩解。一云。見",
    "X34n0638_014:0513c19": "道已前初劫。為第一依。初二三地為第二依。四五六",
    "X34n0638_014:0513c20": "地為第三依。後之四地為第四依。二云。地前初劫為",
    "X34n0638_014:0513c21": "初依。初地至七地為第二依。八地九地十地為第三",
    "X34n0638_014:0513c22": "依。相好劫為第四依(上配二十配六恒沙了)。又有說云。初依菩薩",
    "X34n0638_014:0513c23": "供五恒佛。第二依六恒佛。只於五上帖一。第三依供",
    "X34n0638_014:0513c24": "七河。只於五上帖二。第四依供八河。只於五上帖三。",
    "X34n0638_014:0514a01": "此順疏中八恒沙佛。當見無數佛。若數二十六河沙。",
    "X34n0638_014:0514a02": "道理又別。若八王子。是八地已上菩薩。更供養八河。",
    "X34n0638_014:0514a03": "名得成佛。名當見無數佛。若是初地菩薩。更供養二",
    "X34n0638_014:0514a04": "十一河沙佛。名當見無數佛。",
    "X34n0638_014:0514a05": "言所以今言得入等者。由引真諦解。第三劫七恒佛。",
    "X34n0638_014:0514a06": "明知八恒在相好劫也。是故得入八地。仍言當見無",
    "X34n0638_014:0514a07": "數佛也。",
    "X34n0638_014:0514a08": "言此初也者。一頌憶八王子也。長行經云。其最後成",
    "X34n0638_014:0514a09": "佛者。名曰燃燈。頌言天中天者。眾生類中。天最勝。諸",
    "X34n0638_014:0514a10": "天奉佛。尊勝於天。故說如來。名天中天也。",
    "X34n0638_014:0514a11": "言具六失者。心常懷懈怠已下六句經文。便成六失",
    "X34n0638_014:0514a12": "也。",
    "X34n0638_014:0514a13": "言第二貪著等者。已得名利不捨。未得名利更求也。",
    "X34n0638_014:0514a14": "第五應習不進。第六已誦廢忘也。",
    "X34n0638_014:0514a15": "言族者類也等者。四閭為族。閭即里也。五家為隣。五",
    "X34n0638_014:0514a16": "隣為里。二十五家為一閭。四閭即百家也。",
    "X34n0638_014:0514a17": "言淨因有二等者。長行經云。是人亦以種諸善根因",
    "X34n0638_014:0514a18": "緣故。得值無量百千萬億諸佛。供養恭敬。尊重讚歎。",
    "X34n0638_014:0514a19": "今頌言。亦行眾善業等。",
    "X34n0638_014:0514a20": "言二果者。得成佛號曰彌勒。自利果也。廣度諸眾生。",
    "X34n0638_014:0514a21": "利他果也。淨因家之果。名為二淨果。問二果既在未",
    "X34n0638_014:0514a22": "來。何名為憶。答文殊憶念。得觀未來。名憶何失。",
    "X34n0638_014:0514a23": "言此初也者。初一頌即人也。長行經云。彌勒當知。爾",
    "X34n0638_014:0514a24": "時妙光菩薩。豈異人乎。我身是也。求名菩薩。汝身是",
    "X34n0638_014:0514b01": "也。今頌云。彼佛滅度後等。",
    "X34n0638_014:0514b02": "言此即法者。長行經云。今見此瑞。與本無異。是故惟",
    "X34n0638_014:0514b03": "忖。今日如來。當說大乘經名妙等。今頌云。我見燈明",
    "X34n0638_014:0514b04": "佛等。",
    "X34n0638_014:0514b05": "言此結成等者。經言。今相如本瑞等者。雨華動地。名",
    "X34n0638_014:0514b06": "為本瑞也。實相義者。一乘理智為實相。放光動地為",
    "X34n0638_014:0514b07": "助發。",
    "X34n0638_014:0514b08": "言雨道芽生等者。如世間雨。略有四種。一定風。除邪",
    "X34n0638_014:0514b09": "見風故。二壓塵。除惑業塵故。三滋發萌芽。令發勝心",
    "X34n0638_014:0514b10": "故。四諸苗增。長增長勝法故。此意指在方便品。佛說",
    "X34n0638_014:0514b11": "一乘。名法雨也。鶖子迴心根熟。名智芽。生文殊菩薩",
    "X34n0638_014:0514b12": "問彌勒菩薩。意言如來欲向方便品中斷鶖。子等疑。",
    "X34n0638_014:0514b13": "為說一乘。名為法雨。法空智初地門中。增長菩提智",
    "X34n0638_014:0514b14": "芽也。",
    "X34n0638_014:0514b16": "法華經玄贊要集卷第十四",
    "X34n0638_014:0514b18": "乾符六年冬溫洲開元寺講大慈恩比丘弘舉傳",
    "X34n0638_014:0514b19": "寫供養。",
    "X34n0638_014:0514b20": "元久三年丙寅正月二二日書寫了。",
    "X34n0638_014:0514b21": "為興隆佛法利樂有情而已。　　　凝圓(生年五十八)"
}