{
    "T11n0310_116:0652b23": "2大寶積經卷第一百一十六",
    "T11n0310_116:0652b25": "梁三藏曼陀羅仙譯",
    "T11n0310_116:0652b26": "文殊師利說般若會第四十六之二",
    "T11n0310_116:0652b27": "爾時舍利弗白佛言：「世尊！如文殊師利所說",
    "T11n0310_116:0652b28": "般若波羅蜜，非初學菩薩所能了知。」文殊師",
    "T11n0310_116:0652b29": "利言：「非但初學菩薩所不能知，及諸二乘所",
    "T11n0310_116:0652c01": "作已辦者亦未能了知。如是說法無能知者。",
    "T11n0310_116:0652c02": "何以故？菩提之相實無有法而可知故。無見",
    "T11n0310_116:0652c03": "無聞、無得無念、無生無滅、無說無聽，如是菩",
    "T11n0310_116:0652c04": "提性相空寂，無證無知、無形無相，云何當有",
    "T11n0310_116:0652c05": "得菩提者？」舍利弗語文殊師利言：「佛於法界",
    "T11n0310_116:0652c06": "不證阿耨多羅三藐三菩提耶？」文殊師利言：",
    "T11n0310_116:0652c07": "「不也。舍利弗！何以故？世尊即是法界。若以法",
    "T11n0310_116:0652c08": "界證法界者，即是諍論。舍利弗！法界之相即",
    "T11n0310_116:0652c09": "是菩提。何以故？是法界中無眾生相故，一切",
    "T11n0310_116:0652c10": "法空故。一切法空即是菩提，無二無分別故。",
    "T11n0310_116:0652c11": "舍利弗！無分別中則無知者，若無知者即無",
    "T11n0310_116:0652c12": "言無說，無言說相即非有非無、非知非不知。",
    "T11n0310_116:0652c13": "一切諸法亦復如是。何以故？一切諸法不見處",
    "T11n0310_116:0652c14": "所，決定性故。如逆罪相不可思議。何以故？",
    "T11n0310_116:0652c15": "諸法實相不可壞故。如是逆罪亦無本性，不",
    "T11n0310_116:0652c16": "生天上不墮地獄亦不入涅槃。何以故？一切",
    "T11n0310_116:0652c17": "業緣皆住實際，不來不去、非因果非不因果。",
    "T11n0310_116:0652c18": "何以故？法界無邊，無前無後故。是故舍利弗！",
    "T11n0310_116:0652c19": "若見犯重比丘不墮地獄、清淨行者不入涅",
    "T11n0310_116:0652c20": "槃。如是比丘，非應供非不應供、非盡漏非不",
    "T11n0310_116:0652c21": "盡漏。何以故？於諸法中住平等故。」舍利弗言：",
    "T11n0310_116:0652c22": "「云何名不退法忍？」文殊師利言：「不見少法有",
    "T11n0310_116:0652c23": "生滅相，名不退法忍。」舍利弗言：「云何復名不",
    "T11n0310_116:0652c24": "調比丘？」文殊師利言：「漏盡阿羅漢是名不調。",
    "T11n0310_116:0652c25": "何以故？諸結已盡更無所調，故名不調。若",
    "T11n0310_116:0652c26": "過心行名為凡夫。何以故？凡夫眾生不順法",
    "T11n0310_116:0652c27": "界，是故名過。」舍利弗言：「善哉善哉。汝今為我",
    "T11n0310_116:0652c28": "善解漏盡阿羅漢義。」文殊師利言：「如是如是。",
    "T11n0310_116:0652c29": "我即漏盡真阿羅漢。何以故？斷求聲聞欲及",
    "T11n0310_116:0653a01": "辟支佛欲，以是因緣故，名漏盡得阿羅漢。」",
    "T11n0310_116:0653a02": "佛告文殊師利：「諸菩薩等坐道場時，覺悟阿",
    "T11n0310_116:0653a03": "耨多羅三藐三菩提不？」文殊師利言：「菩薩坐",
    "T11n0310_116:0653a04": "於道場，無有覺悟阿耨多羅三藐三菩提。何",
    "T11n0310_116:0653a05": "以故？如菩提相，無有少法而可得者，名阿耨",
    "T11n0310_116:0653a06": "多羅三藐三菩提。無相菩提，誰能坐者亦無",
    "T11n0310_116:0653a07": "起者。以是因緣，不見菩薩坐於道場，亦不覺",
    "T11n0310_116:0653a08": "證阿耨多羅三藐三菩提。」文殊師利白佛言：",
    "T11n0310_116:0653a09": "「世尊！菩提即五逆，五逆即菩提。何以故？菩提、",
    "T11n0310_116:0653a10": "五逆無二相故。無覺無覺者、無見無見者、無",
    "T11n0310_116:0653a11": "知無知者、無分別無分別者，如是之相名為",
    "T11n0310_116:0653a12": "菩提。見五逆相亦復如是，若言見有菩提而",
    "T11n0310_116:0653a13": "取證者，當知此輩即是增上慢人。」爾時世尊",
    "T11n0310_116:0653a14": "告文殊師利：「汝言我是如來，亦謂我為如來",
    "T11n0310_116:0653a15": "乎？」文殊師利言：「不也。世尊！我不謂如來為如",
    "T11n0310_116:0653a16": "來耶。無有如相可名為如，亦無如來智能知",
    "T11n0310_116:0653a17": "於如。何以故？如來及智無二相故。空為如",
    "T11n0310_116:0653a18": "來，但有名字，我當云何謂是如來？」",
    "T11n0310_116:0653a19": "佛告文殊師利：「汝疑如來耶？」文殊師利言：「不",
    "T11n0310_116:0653a20": "也。世尊！我觀如來無決定性，無生無滅，故無",
    "T11n0310_116:0653a21": "所疑。」佛告文殊師利：「汝今不謂如來出現於",
    "T11n0310_116:0653a22": "世耶？」文殊師利言：「若有如來出現世者，一切",
    "T11n0310_116:0653a23": "法界亦應出現。」佛告文殊師利：「汝謂恒沙諸",
    "T11n0310_116:0653a24": "佛入涅槃耶？」文殊師利言：「諸佛一相不可思",
    "T11n0310_116:0653a25": "議。」佛語文殊師利：「如是如是。佛是一相不思",
    "T11n0310_116:0653a26": "議相。」文殊師利白佛言：「世尊！佛今住世耶？」佛",
    "T11n0310_116:0653a27": "語文殊師利：「如是如是。」文殊師利言：「若佛住",
    "T11n0310_116:0653a28": "世，恒沙諸佛亦應住世。何以故？一切諸佛皆",
    "T11n0310_116:0653a29": "同一相不思議相，不思議相者無生無滅。若",
    "T11n0310_116:0653b01": "未來諸佛出興於世，一切諸佛亦皆出世。何",
    "T11n0310_116:0653b02": "以故？不思議中無過去未來現在相，但眾生",
    "T11n0310_116:0653b03": "取著謂有出世、謂佛滅度。」佛語文殊師利：「此",
    "T11n0310_116:0653b04": "是如來、阿羅漢、阿鞞跋致菩薩所解。何以",
    "T11n0310_116:0653b05": "故？是三種人聞甚深法，能不誹謗亦不讚歎。」",
    "T11n0310_116:0653b06": "文殊師利白佛言：「世尊！如是不思議，誰當誹",
    "T11n0310_116:0653b07": "謗？誰當讚歎？」",
    "T11n0310_116:0653b08": "佛告文殊師利：「如來不思議，凡夫亦不思議。」",
    "T11n0310_116:0653b09": "文殊師利白佛言：「世尊！凡夫亦不思議耶？」佛",
    "T11n0310_116:0653b10": "言：「亦不思議。何以故？一切心相皆不思議。」文",
    "T11n0310_116:0653b11": "殊師利言：「若如是說如來不思議、凡夫亦不",
    "T11n0310_116:0653b12": "思議。今無數諸佛求於涅槃，徒自疲勞。何以",
    "T11n0310_116:0653b13": "故？不思議法即是涅槃，等無異故。」文殊師利",
    "T11n0310_116:0653b14": "言：「如是凡夫不思議、諸佛不思議。若善男子",
    "T11n0310_116:0653b15": "善女人久習善根近善知識，乃能了知。」佛",
    "T11n0310_116:0653b16": "告文殊師利：「汝欲使如來於諸眾生為最勝",
    "T11n0310_116:0653b17": "耶？」文殊師利言：「我欲使如來於諸眾生為最",
    "T11n0310_116:0653b18": "第一，但眾生相亦不可得。」佛言：「汝欲使如來",
    "T11n0310_116:0653b19": "得不思議法耶？」文殊師利言：「欲使如來得不",
    "T11n0310_116:0653b20": "思議法，而於諸法無成就者。」佛告文殊師利：",
    "T11n0310_116:0653b21": "「欲使如來說法教化耶？」文殊師利白佛言：「欲",
    "T11n0310_116:0653b22": "使如來說法教化，而是說及聽者皆不可得。",
    "T11n0310_116:0653b23": "何以故？住法界故。法界、眾生無差別相。」佛",
    "T11n0310_116:0653b24": "告文殊師利：「汝欲使如來為無上福田耶？」文",
    "T11n0310_116:0653b25": "殊師利言：「如來是無盡福田、是無盡相，無盡",
    "T11n0310_116:0653b26": "相即無上福田。非福田非不福田，是名福田。",
    "T11n0310_116:0653b27": "無有明闇生滅等相，是名福田。若能如是解",
    "T11n0310_116:0653b28": "福田相，深殖善種亦無增無減。」佛告文殊師",
    "T11n0310_116:0653b29": "利：「云何殖種不增不減？」文殊師利言：「福田之",
    "T11n0310_116:0653c01": "相不可思議，若人於中如法修善亦不可思",
    "T11n0310_116:0653c02": "議，如是殖種名無增無減，亦是無上最勝福",
    "T11n0310_116:0653c03": "田。」爾時大地以佛神力六種振動，現無常",
    "T11n0310_116:0653c04": "相。一萬六千人皆得無生法忍，七百比丘、三",
    "T11n0310_116:0653c05": "千優婆塞、四萬億優婆夷、六千億那由他六",
    "T11n0310_116:0653c06": "欲諸天遠塵離垢，於諸法中得法眼淨。爾時",
    "T11n0310_116:0653c07": "阿難從坐而起，偏袒右肩右膝著地，白佛言：",
    "T11n0310_116:0653c08": "「世尊！何因緣故，如是大地六種振動？」佛告阿",
    "T11n0310_116:0653c09": "難：「我說福田無差別相，故現斯瑞。往昔諸",
    "T11n0310_116:0653c10": "佛亦於此處作如是說福田之相利益眾生，",
    "T11n0310_116:0653c11": "一切世界六種振動。」舍利弗白佛言：「世尊！文",
    "T11n0310_116:0653c12": "殊師利是不可思議。何以故？所說法相不可",
    "T11n0310_116:0653c13": "思議。」佛告文殊師利：「如是如是。如舍利弗言，",
    "T11n0310_116:0653c14": "汝之所說實不思議。」文殊師利白佛言：「世尊！",
    "T11n0310_116:0653c15": "不思議不可說，思議亦不可說，如是思議不",
    "T11n0310_116:0653c16": "思議性俱不可說。一切聲相非思議亦非不",
    "T11n0310_116:0653c17": "可思議。」佛言：「汝入不思議三昧耶？」文殊師利",
    "T11n0310_116:0653c18": "言：「不也。世尊！我即不思議。不見有心能思議",
    "T11n0310_116:0653c19": "者，云何而言入不思議三昧，我初發心欲入",
    "T11n0310_116:0653c20": "是定，而今思惟實無心相而入三昧。如人學",
    "T11n0310_116:0653c21": "射久習則巧，後雖無心，以久習故箭發皆中。",
    "T11n0310_116:0653c22": "我亦如是，初學不思議三昧繫心一緣，若",
    "T11n0310_116:0653c23": "久習成就，更無心想恒與定俱。」舍利弗語文",
    "T11n0310_116:0653c24": "殊師利言：「更有勝妙寂滅定不？」文殊師利言：",
    "T11n0310_116:0653c25": "「若有不思議定者，汝可問言更有寂滅定不？",
    "T11n0310_116:0653c26": "如我意解，不可思議定尚不可得，云何問有",
    "T11n0310_116:0653c27": "寂滅定乎？」舍利弗言：「不思議定不可得耶？」文",
    "T11n0310_116:0653c28": "殊師利言：「思議定者是可得相，不思議定者",
    "T11n0310_116:0653c29": "不可得相。一切眾生實成就不思議定。何以",
    "T11n0310_116:0654a01": "故？一切心相即非心故，是名不思議定。是故",
    "T11n0310_116:0654a02": "一切眾生相及不思議三昧相等無分別。」佛",
    "T11n0310_116:0654a03": "讚文殊師利言：「善哉善哉。汝於諸佛久殖",
    "T11n0310_116:0654a04": "善根淨修梵行，乃能演說甚深三昧。汝今安",
    "T11n0310_116:0654a05": "住如是般若波羅蜜中？」文殊師利言：「若我住",
    "T11n0310_116:0654a06": "般若波羅蜜中能作是說，即是有想、便住我",
    "T11n0310_116:0654a07": "想。若住有想、我想中者，般若波羅蜜便有處",
    "T11n0310_116:0654a08": "所。般若波羅蜜若住於無，亦是我想亦名處",
    "T11n0310_116:0654a09": "所。離此二處住無所住，如諸佛住，安處寂",
    "T11n0310_116:0654a10": "滅非思議境界。如是不思議，名般若波羅蜜",
    "T11n0310_116:0654a11": "住處。般若波羅蜜處，一切法無相、一切法無",
    "T11n0310_116:0654a12": "作。般若波羅蜜即不思議，不思議即法界，",
    "T11n0310_116:0654a13": "法界即無相，無相即不思議，不思議即般若",
    "T11n0310_116:0654a14": "波羅蜜。般若波羅蜜即法界，無二無別。無",
    "T11n0310_116:0654a15": "二無別即法界，法界即無相，無相即般若波",
    "T11n0310_116:0654a16": "羅蜜界。般若波羅蜜界即不思議界，不思議",
    "T11n0310_116:0654a17": "界即無生無滅界，無生無滅界即不思議界。」",
    "T11n0310_116:0654a18": "文殊師利言：「如來界及我界即不二相。如是",
    "T11n0310_116:0654a19": "修般若波羅蜜者，則不求菩提。何以故？菩提",
    "T11n0310_116:0654a20": "相離，即是般若波羅蜜故。世尊！若知我相而",
    "T11n0310_116:0654a21": "不可著，無知無著，是佛所知不可思議。無知",
    "T11n0310_116:0654a22": "無著即佛所知。何以故？知體本性無所有相，",
    "T11n0310_116:0654a23": "云何能轉法界？若知本性無體無著者，即名",
    "T11n0310_116:0654a24": "無物。若無有物，是無處所、無依無住，無依無",
    "T11n0310_116:0654a25": "住即無生無滅，無生無滅即是有為無為功",
    "T11n0310_116:0654a26": "德。若如是知，則無心想。無心想者，云何當",
    "T11n0310_116:0654a27": "知有為無為功德？無知即不思議，不思議者",
    "T11n0310_116:0654a28": "是佛所知，亦無取無不取，不見三世去來等",
    "T11n0310_116:0654a29": "相，不取生滅及諸起作，亦不斷不常。如是知",
    "T11n0310_116:0654b01": "者是名正智、不思議智，如虛空無此無彼不",
    "T11n0310_116:0654b02": "可比類，無好惡、無等等、無相無貌。」佛告文",
    "T11n0310_116:0654b03": "殊師利：「若如是知，名不退智。」文殊師利言：",
    "T11n0310_116:0654b04": "「無作智名不退智。猶如金鑛先加鎚打方知",
    "T11n0310_116:0654b05": "好惡，若不治打無能知者。不退智相亦復如",
    "T11n0310_116:0654b06": "是，要行境界不念不著、無起無作、具足不動、",
    "T11n0310_116:0654b07": "不生不滅，爾乃顯現。」爾時佛告文殊師利言：",
    "T11n0310_116:0654b08": "「如諸如來自說己智，誰當能信？」文殊師利",
    "T11n0310_116:0654b09": "言：「如是智者，非涅槃法、非生死法，是寂滅行、",
    "T11n0310_116:0654b10": "是無動行，不斷貪欲瞋恚愚癡亦非不斷。何",
    "T11n0310_116:0654b11": "以故？無盡無滅、不離生死亦非不離、不修道",
    "T11n0310_116:0654b12": "非不修道，作是解者名為正信。」佛告文殊師",
    "T11n0310_116:0654b13": "利言：「善哉善哉。如汝所說，深解斯義。」爾時摩",
    "T11n0310_116:0654b14": "訶迦葉白佛言：「世尊！於當來世若說如是甚",
    "T11n0310_116:0654b15": "深正法，誰能信解如聞受行？」",
    "T11n0310_116:0654b16": "佛告迦葉：「今此會中比丘、比丘尼、優婆塞、優",
    "T11n0310_116:0654b17": "婆夷得聞此經者，如是人等於未來世，若聞",
    "T11n0310_116:0654b18": "是法必能信解，於甚深般若波羅蜜乃能讀",
    "T11n0310_116:0654b19": "誦信解受持，亦能為他人分別演說。譬如長",
    "T11n0310_116:0654b20": "者失摩尼寶憂愁苦惱，後若還得心甚歡喜。",
    "T11n0310_116:0654b21": "如是迦葉！比丘、比丘尼、優婆塞、優婆夷等亦",
    "T11n0310_116:0654b22": "復如是，有信樂心，若不聞法則生苦惱；若得",
    "T11n0310_116:0654b23": "聞時信解受持，常樂讀誦甚大歡喜。當知此",
    "T11n0310_116:0654b24": "人即是見佛，亦即親近供養諸佛。」佛告迦葉：",
    "T11n0310_116:0654b25": "「譬如忉利天上波利質多羅樹皰初出時，是",
    "T11n0310_116:0654b26": "中諸天見是樹已皆大歡喜，此樹不久必當",
    "T11n0310_116:0654b27": "開敷。若比丘、比丘尼、優婆塞、優婆夷得聞般",
    "T11n0310_116:0654b28": "若波羅蜜能生信解，亦復如是，此人不久亦",
    "T11n0310_116:0654b29": "當開敷一切佛法。於當來世，有比丘、比丘尼、",
    "T11n0310_116:0654c01": "優婆塞、優婆夷聞般若波羅蜜，信受讀誦心",
    "T11n0310_116:0654c02": "不悔沒，當知是人已從此會聽受是經，亦能",
    "T11n0310_116:0654c03": "為人聚落城邑廣說流布，當知是人佛所護",
    "T11n0310_116:0654c04": "念。如是甚深般若波羅蜜中，有能信樂心無",
    "T11n0310_116:0654c05": "疑惑者，是善男子善女人於過去諸佛久",
    "T11n0310_116:0654c06": "已修學殖諸善根。譬如有人以手穿珠，忽遇",
    "T11n0310_116:0654c07": "無上真摩尼寶，心大歡喜。當知是人必已曾",
    "T11n0310_116:0654c08": "見。如是迦葉！若善男子善女人修學餘法，",
    "T11n0310_116:0654c09": "忽然得聞甚深般若波羅蜜能生歡喜，亦復",
    "T11n0310_116:0654c10": "如是，當知此人已曾聞故。若有眾生得聞甚",
    "T11n0310_116:0654c11": "深般若波羅蜜，心能信受生大歡喜，如是人",
    "T11n0310_116:0654c12": "等亦曾親近無數諸佛，從聞般若波羅蜜已",
    "T11n0310_116:0654c13": "修學故。譬如有人先所遙見城邑聚落，後若",
    "T11n0310_116:0654c14": "聞人讚歎彼城所有園苑種種池泉花果林",
    "T11n0310_116:0654c15": "樹，男女人民皆可愛樂。是人聞已即大歡喜，",
    "T11n0310_116:0654c16": "更勸令說是城園苑眾好嚴飾，雜花池泉多",
    "T11n0310_116:0654c17": "諸甘果，種種珍妙一切愛樂。是人得聞重甚",
    "T11n0310_116:0654c18": "歡喜，如是之人皆曾見故。若善男子善女人",
    "T11n0310_116:0654c19": "有聞般若波羅蜜，信心聽受能生歡喜，樂聞",
    "T11n0310_116:0654c20": "不厭而更勸說。當知此輩已從文殊師利曾",
    "T11n0310_116:0654c21": "聞如是深般若波羅蜜故。」迦葉白佛言：「世尊！",
    "T11n0310_116:0654c22": "若將來世善男子善女人得聞是甚深般若",
    "T11n0310_116:0654c23": "波羅蜜信樂聽受，以是相故，當知此人亦於",
    "T11n0310_116:0654c24": "過去佛所曾聞修學。」文殊師利白佛言：「世",
    "T11n0310_116:0654c25": "尊！佛說諸法無作無相第一寂滅。若善男子",
    "T11n0310_116:0654c26": "善女人有能如是諦了斯義如聞而說，為諸",
    "T11n0310_116:0654c27": "如來之所讚歎不違法相，是即佛說，亦是熾",
    "T11n0310_116:0654c28": "然。般若波羅蜜相，亦名熾然，具足佛法通達",
    "T11n0310_116:0654c29": "實相不可思議。」",
    "T11n0310_116:0655a01": "佛告文殊師利：「我本行菩薩道時修諸善根，",
    "T11n0310_116:0655a02": "欲住阿鞞跋致地當學般若波羅蜜，欲成阿",
    "T11n0310_116:0655a03": "耨多羅三藐三菩提當學般若波羅蜜。若善",
    "T11n0310_116:0655a04": "男子善女人欲解一切法相，欲知一切眾生",
    "T11n0310_116:0655a05": "心界皆悉同等，當學般若波羅蜜。文殊師利！",
    "T11n0310_116:0655a06": "欲學一切佛法具足無礙當學般若波羅蜜。",
    "T11n0310_116:0655a07": "欲學一切佛成阿耨多羅三藐三菩提時，相",
    "T11n0310_116:0655a08": "好威儀無量法式，當學般若波羅蜜。欲知一",
    "T11n0310_116:0655a09": "切佛不成阿耨多羅三藐三菩提，一切法式",
    "T11n0310_116:0655a10": "及諸威儀，當學般若波羅蜜。何以故？是空法",
    "T11n0310_116:0655a11": "中不見諸佛菩提等故。若善男子善女人",
    "T11n0310_116:0655a12": "欲知如是等相無疑惑者，當學般若波羅蜜。",
    "T11n0310_116:0655a13": "何以故？般若波羅蜜不見諸法若生若滅若",
    "T11n0310_116:0655a14": "垢若淨，是故善男子善女人應作如是學般",
    "T11n0310_116:0655a15": "若波羅蜜。欲知一切法無過去未來現在等",
    "T11n0310_116:0655a16": "相，當學般若波羅蜜。何以故？法界性相無三",
    "T11n0310_116:0655a17": "世故。欲知一切法同入法界心無罣礙，當學",
    "T11n0310_116:0655a18": "般若波羅蜜。欲得三轉十二行法輪，亦自證",
    "T11n0310_116:0655a19": "知而不取著，當學般若波羅蜜。欲得慈心遍",
    "T11n0310_116:0655a20": "覆一切眾生而無限齊，亦不作念有眾生相，",
    "T11n0310_116:0655a21": "當學般若波羅蜜。欲得於一切眾生不起諍",
    "T11n0310_116:0655a22": "論，亦復不取無諍論相，當學般若波羅蜜。欲",
    "T11n0310_116:0655a23": "知是處非處十力無畏，住佛智慧得無礙辯，",
    "T11n0310_116:0655a24": "當學般若波羅蜜。」爾時文殊師利白佛言：「世",
    "T11n0310_116:0655a25": "尊！我觀正法無為無相、無得無利、無生無",
    "T11n0310_116:0655a26": "滅、無來無去，無知者、無見者、無作者，不見",
    "T11n0310_116:0655a27": "般若波羅蜜，亦不見般若波羅蜜境界，非證",
    "T11n0310_116:0655a28": "非不證，不作戲論無有分別，一切法無盡離",
    "T11n0310_116:0655a29": "盡，無凡夫法、無聲聞法、無辟支佛法，佛法非",
    "T11n0310_116:0655b01": "得非不得，不捨生死不證涅槃，非思議非不",
    "T11n0310_116:0655b02": "思議、非作非不作。法相如是，不知云何當學",
    "T11n0310_116:0655b03": "般若波羅蜜？」",
    "T11n0310_116:0655b04": "爾時佛告文殊師利：「若能如是知諸法相，是",
    "T11n0310_116:0655b05": "名學般若波羅蜜。菩薩摩訶薩若欲學菩提",
    "T11n0310_116:0655b06": "自在三昧，得是三昧已照明一切甚深佛法",
    "T11n0310_116:0655b07": "及知一切諸佛名字，亦悉了達諸佛世界無",
    "T11n0310_116:0655b08": "有障礙，當如文殊師利所說般若波羅蜜中",
    "T11n0310_116:0655b09": "學。」",
    "T11n0310_116:0655b10": "文殊師利白佛言世尊：「何故名般若波羅蜜？」",
    "T11n0310_116:0655b11": "佛言：「般若波羅蜜無邊無際、無名無相，非思",
    "T11n0310_116:0655b12": "量、無歸依、無洲無渚、無犯無福、無晦無明，如",
    "T11n0310_116:0655b13": "法界無有分齊亦無限數，是名般若波羅蜜。",
    "T11n0310_116:0655b14": "亦名菩薩摩訶薩行處，非行處非不行處，悉",
    "T11n0310_116:0655b15": "入一乘名非行處。何以故？無念無作故。」文殊",
    "T11n0310_116:0655b16": "師利白佛言：「世尊！當云何行能速得阿耨多",
    "T11n0310_116:0655b17": "羅三藐三菩提？」佛言：「文殊師利！如般若波羅",
    "T11n0310_116:0655b18": "蜜中所說行，能速得阿耨多羅三藐三菩提。",
    "T11n0310_116:0655b19": "復有一行三昧，若善男子善女人修是三昧",
    "T11n0310_116:0655b20": "者，亦速得阿耨多羅三藐三菩提。」文殊師利",
    "T11n0310_116:0655b21": "言：「世尊！云何名一行三昧？」佛言：「法界一相，繫",
    "T11n0310_116:0655b22": "緣法界，是名一行三昧。若善男子善女人欲",
    "T11n0310_116:0655b23": "入一行三昧，當先聞般若波羅蜜，如說修學，",
    "T11n0310_116:0655b24": "然後能入一行三昧。如法界緣，不退不壞、不",
    "T11n0310_116:0655b25": "思議、無礙無相。善男子善女人欲入一行三",
    "T11n0310_116:0655b26": "昧，應處空閑捨諸亂意不取相貌，繫心一佛",
    "T11n0310_116:0655b27": "專稱名字，隨佛方所端身正向，能於一佛念",
    "T11n0310_116:0655b28": "念相續。即是念中，能見過去未來現在諸佛。",
    "T11n0310_116:0655b29": "何以故？念一佛功德無量無邊，亦與無量諸",
    "T11n0310_116:0655c01": "佛功德無二。不思議佛法等無分別，皆乘一",
    "T11n0310_116:0655c02": "如成最正覺，悉具無量功德無量辯才。如是",
    "T11n0310_116:0655c03": "入一行三昧者，盡知恒沙諸佛法界無差別",
    "T11n0310_116:0655c04": "相。阿難所聞佛法、得念總持辯才智慧，於聲",
    "T11n0310_116:0655c05": "聞中雖為最勝，猶住量數則有限礙。若得一",
    "T11n0310_116:0655c06": "行三昧，諸經法門一一分別，皆悉了知決定",
    "T11n0310_116:0655c07": "無礙，晝夜常說智慧辯才終不斷絕。若比阿",
    "T11n0310_116:0655c08": "難多聞辯才，百千等分不及其一。菩薩摩訶",
    "T11n0310_116:0655c09": "薩應作是念：『我當云何逮得一行三昧不可思",
    "T11n0310_116:0655c10": "議功德無量名稱？佛言菩薩摩訶薩當念一",
    "T11n0310_116:0655c11": "行三昧，常勤精進而不懈怠。』如是次第漸漸",
    "T11n0310_116:0655c12": "修學，則能得入一行三昧，不可思議功德作",
    "T11n0310_116:0655c13": "證；除謗正法、不信惡業重罪障者所不能入。",
    "T11n0310_116:0655c14": "「復次文殊師利！譬如有人得摩尼珠，示其珠師。",
    "T11n0310_116:0655c15": "珠師答言：『此是無價真摩尼寶。』即求師言：『為",
    "T11n0310_116:0655c16": "我治磨勿失光色。』珠師治已，隨其磨時珠色",
    "T11n0310_116:0655c17": "光明映徹表裏。文殊師利！若有善男子善女",
    "T11n0310_116:0655c18": "人修學一行三昧不可思議功德無量名稱，隨",
    "T11n0310_116:0655c19": "修學時知諸法相，明達無礙功德增長，亦復",
    "T11n0310_116:0655c20": "如是。文殊師利！譬如日輪光明遍滿無有滅",
    "T11n0310_116:0655c21": "相。若得一行三昧，悉能具足一切功德無有",
    "T11n0310_116:0655c22": "缺少，亦復如是照明佛法如日輪光。文殊師",
    "T11n0310_116:0655c23": "利！我所說法皆是一味、離味、解脫味、寂滅味。",
    "T11n0310_116:0655c24": "若善男子善女人得是一行三昧者，其所演",
    "T11n0310_116:0655c25": "說亦是一味、離味、解脫味、寂滅味，隨順正法",
    "T11n0310_116:0655c26": "無錯謬相。文殊師利！若菩薩摩訶薩得是一",
    "T11n0310_116:0655c27": "行三昧，皆悉滿足助道之法，速得阿耨多羅",
    "T11n0310_116:0655c28": "三藐三菩提。「復次文殊師利！菩薩摩訶薩不",
    "T11n0310_116:0655c29": "見法界有分別相及以一相，速得阿耨多羅",
    "T11n0310_116:0656a01": "三藐三菩提相不可思議，是菩提中亦無得",
    "T11n0310_116:0656a02": "佛。如是知者，速得阿耨多羅三藐三菩提。若",
    "T11n0310_116:0656a03": "信一切法悉是佛法，不生驚怖亦不疑惑，如",
    "T11n0310_116:0656a04": "是忍者，速得阿耨多羅三藐三菩提。」文殊師",
    "T11n0310_116:0656a05": "利白佛言：「世尊！以如是因速得阿耨多羅三",
    "T11n0310_116:0656a06": "藐三菩提耶？」佛言：「得阿耨多羅三藐三菩提，",
    "T11n0310_116:0656a07": "不以因得不以非因得。何以故？不思議界",
    "T11n0310_116:0656a08": "不以因得不以非因得。若善男子善女人聞",
    "T11n0310_116:0656a09": "如是說不生懈怠，當知是人已於先佛種",
    "T11n0310_116:0656a10": "諸善根。是故比丘、比丘尼聞說是甚深般",
    "T11n0310_116:0656a11": "若波羅蜜，不生驚怖，即是從佛出家。若優婆",
    "T11n0310_116:0656a12": "塞、優婆夷得聞如是甚深般若波羅蜜，心不",
    "T11n0310_116:0656a13": "驚怖，即是成就真歸依處。文殊師利！若善男",
    "T11n0310_116:0656a14": "子善女人不習甚深般若波羅蜜，即是不修",
    "T11n0310_116:0656a15": "佛乘。譬如大地一切藥木皆依地生長。文殊",
    "T11n0310_116:0656a16": "師利！菩薩摩訶薩亦復如是，一切善根皆",
    "T11n0310_116:0656a17": "依般若波羅蜜而得增長，於阿耨多羅三藐",
    "T11n0310_116:0656a18": "三菩提不相違背。」爾時文殊師利白佛言：「世",
    "T11n0310_116:0656a19": "尊！此閻浮提城邑聚落，當於何處演說如是",
    "T11n0310_116:0656a20": "甚深般若波羅蜜？」佛告文殊師利：「今此會中",
    "T11n0310_116:0656a21": "若有人聞般若波羅蜜，皆發誓言，於未來世",
    "T11n0310_116:0656a22": "常得與般若波羅蜜相應，從是信解未來世",
    "T11n0310_116:0656a23": "中能聽是經。當知是人不從餘小善根中來，",
    "T11n0310_116:0656a24": "所能堪受，聞已歡喜。文殊師利！若復有人從",
    "T11n0310_116:0656a25": "汝聽是般若波羅蜜，應作是言：『此般若波羅",
    "T11n0310_116:0656a26": "蜜中，無聲聞辟支佛法、佛法，亦無凡夫生滅",
    "T11n0310_116:0656a27": "等法。』」文殊師利白佛言：「世尊！若比丘、比丘",
    "T11n0310_116:0656a28": "尼、優婆塞、優婆夷來問我言：『云何如來說般",
    "T11n0310_116:0656a29": "若波羅蜜？』我當答言：『一切諸法無諍論相，云",
    "T11n0310_116:0656b01": "何如來當說般若波羅蜜。』何以故？不見有法",
    "T11n0310_116:0656b02": "可與諍論，亦無眾生心識能知。復次世尊，",
    "T11n0310_116:0656b03": "我當更說究竟實際。何以故？一切法相同入",
    "T11n0310_116:0656b04": "實際，阿羅漢無別勝法。何以故？阿羅漢法、凡",
    "T11n0310_116:0656b05": "夫法不一不異故。復次世尊！如是說法，無有",
    "T11n0310_116:0656b06": "眾生已得涅槃、今得、當得。何以故？無有決定",
    "T11n0310_116:0656b07": "眾生相故。」文殊師利言：「若人欲聞般若波羅",
    "T11n0310_116:0656b08": "蜜，我當作如是說，其有聽者，不念不著、無聞",
    "T11n0310_116:0656b09": "無得，當如幻人無所分別，如是說者是真說",
    "T11n0310_116:0656b10": "法。是故聽者莫作二相，不捨諸見而修佛法，",
    "T11n0310_116:0656b11": "不取佛法、不捨凡夫法。何以故？佛及凡夫二",
    "T11n0310_116:0656b12": "法相空，無取捨故。若人問我，當作是說，如",
    "T11n0310_116:0656b13": "是安慰如是建立。善男子善女人應如是問，",
    "T11n0310_116:0656b14": "作如是住心不退沒，當知法相隨順般若波",
    "T11n0310_116:0656b15": "羅蜜說。」",
    "T11n0310_116:0656b16": "爾時世尊讚歎文殊師利：「善哉善哉，如汝所",
    "T11n0310_116:0656b17": "說。若善男子善女人欲見諸佛，應學如是般",
    "T11n0310_116:0656b18": "若波羅蜜。欲親近諸佛如法供養，應學如是",
    "T11n0310_116:0656b19": "般若波羅蜜。若欲言如來是我世尊，應學如",
    "T11n0310_116:0656b20": "是般若波羅蜜。若言如來非我世尊，亦應學",
    "T11n0310_116:0656b21": "如是般若波羅蜜。若欲成阿耨多羅三藐三",
    "T11n0310_116:0656b22": "菩提，亦應學如是般若波羅蜜。若欲不成阿",
    "T11n0310_116:0656b23": "耨多羅三藐三菩提，亦應學如是般若波羅",
    "T11n0310_116:0656b24": "蜜。若欲成就一切三昧，應學如是般若波羅",
    "T11n0310_116:0656b25": "蜜。若欲不成就一切三昧，亦應學如是般若",
    "T11n0310_116:0656b26": "波羅蜜。何以故？無作三昧無異相故，一切法",
    "T11n0310_116:0656b27": "無生無出故。若欲知一切法假名，應學如是",
    "T11n0310_116:0656b28": "般若波羅蜜。若欲知一切眾生修菩提道、不",
    "T11n0310_116:0656b29": "求菩提相、心不退沒，應學如是般若波羅蜜。",
    "T11n0310_116:0656c01": "何以故？一切法皆菩提相故。若欲知一切眾",
    "T11n0310_116:0656c02": "生行非行相，非行即菩提，菩提即法界，法界",
    "T11n0310_116:0656c03": "即實際，心不退沒，應學如是般若波羅蜜。若",
    "T11n0310_116:0656c04": "欲知一切如來神通變化無相無礙亦無方",
    "T11n0310_116:0656c05": "所，應學如是般若波羅蜜。」",
    "T11n0310_116:0656c06": "佛告文殊師利：「若比丘、比丘尼、優婆塞、優婆",
    "T11n0310_116:0656c07": "夷欲得不墮惡趣，當學般若波羅蜜，一四句",
    "T11n0310_116:0656c08": "偈受持讀誦，為他解說隨順實相。如是善男",
    "T11n0310_116:0656c09": "子善女人，當知決定得阿耨多羅三藐三菩",
    "T11n0310_116:0656c10": "提，則住佛國。若聞如是般若波羅蜜不驚不",
    "T11n0310_116:0656c11": "畏心生信解，當知此輩佛所印可，是佛所行",
    "T11n0310_116:0656c12": "大乘法印。若善男子善女人學此法印超過",
    "T11n0310_116:0656c13": "惡趣，不入聲聞辟支佛道。以超過故，爾時帝",
    "T11n0310_116:0656c14": "釋三十三天，以天妙花優鉢羅花、拘物頭花、",
    "T11n0310_116:0656c15": "分陀利花、天曼陀羅花等，天栴檀香及餘末",
    "T11n0310_116:0656c16": "香，種種金寶，作天伎樂，為供養般若波羅蜜",
    "T11n0310_116:0656c17": "并諸如來及文殊師利，以散其上。作是供養",
    "T11n0310_116:0656c18": "已，願我常聞般若波羅蜜法印。釋提桓因復",
    "T11n0310_116:0656c19": "作是願：『願閻浮提善男子善女人，常使得聞",
    "T11n0310_116:0656c20": "是經，決定佛法皆令信解，受持讀誦為人演",
    "T11n0310_116:0656c21": "說，一切諸天為作擁護。』」",
    "T11n0310_116:0656c22": "爾時佛告釋提桓因言：「憍尸迦！如是如是。善",
    "T11n0310_116:0656c23": "男子善女人當得決定諸佛菩提。」文殊師利",
    "T11n0310_116:0656c24": "白佛言：「世尊！如是受持善男子善女人，得大",
    "T11n0310_116:0656c25": "利益功德無量。」爾時以佛神力，一切大地六",
    "T11n0310_116:0656c26": "反震動。佛時微笑，放大光明遍照三千大千",
    "T11n0310_116:0656c27": "世界。文殊師利白佛言：「世尊！即是如來印",
    "T11n0310_116:0656c28": "般若波羅蜜相。」佛言：「文殊師利！如是如是。說",
    "T11n0310_116:0656c29": "般若波羅蜜已皆現此瑞，為印般若波羅蜜",
    "T11n0310_116:0657a01": "故，使人受持令無讚毀。何以故？無相法印不",
    "T11n0310_116:0657a02": "可讚毀。我今以是法印，令諸天魔不能得便。」",
    "T11n0310_116:0657a03": "佛說是經已，爾時諸大菩薩及四部眾，聞說",
    "T11n0310_116:0657a04": "般若波羅蜜，歡喜奉行。",
    "T11n0310_116:0657a05": "大寶積經卷第一百一十六"
}