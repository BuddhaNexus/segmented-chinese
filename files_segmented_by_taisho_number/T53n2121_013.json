{
    "T53n2121_013:0063c23": "經律異相卷第十三聲聞無學僧第一僧部第二",
    "T53n2121_013:0063c25": "梁沙門僧旻寶唱等集",
    "T53n2121_013:0063c26": "聲聞部1 聲聞無學僧部(一三)迦葉身黃金色婦亦同姿出家得道一",
    "T53n2121_013:0063c27": "迦葉從貧母乞食二",
    "T53n2121_013:0063c28": "迦葉結集三藏黜斥阿難使盡餘漏三",
    "T53n2121_013:0063c29": "迦葉結法藏竟入鷄足山待彌勒佛四",
    "T53n2121_013:0064a01": "大迦葉賓頭盧君屠鉢歎羅云不般涅槃至",
    "T53n2121_013:0064a02": "佛法滅盡五",
    "T53n2121_013:0064a03": "賓頭盧以神力取樹提鉢被擯拘耶尼六",
    "T53n2121_013:0064a04": "憍陳如拘隣等五人先得道二緣七",
    "T53n2121_013:0064a05": "欝鞞羅那提伽耶三迦葉受佛化悟道八",
    "T53n2121_013:0064a06": "須菩提前身割口施僧得生天上九",
    "T53n2121_013:0064a07": "須菩提初生及出家十",
    "T53n2121_013:0064a08": "阿那律端正或謂美女欲意往向自成女",
    "T53n2121_013:0064a09": "十一",
    "T53n2121_013:0064a10": "阿那律化一婬女令得正信十二",
    "T53n2121_013:0064a11": "阿那律先身為劫以箭挑佛燈得報無量",
    "T53n2121_013:0064a12": "十三",
    "T53n2121_013:0064a13": "阿那律前生貧窮施緣覺食七生得道十",
    "T53n2121_013:0064a14": "四",
    "T53n2121_013:0064a15": "阿那律等共化跋提長者及姊十五",
    "T53n2121_013:0064a16": "1 迦葉身黃金色婦亦同姿出家得道迦葉身黃金色婦亦同姿出家得道一",
    "T53n2121_013:0064a17": "迦葉父者。曰尼俱律陀。摩竭國人也。出自",
    "T53n2121_013:0064a18": "婆羅門種。宿命福德生世大富。珍奇寶物國",
    "T53n2121_013:0064a19": "中第一。財比國王。千分少一。夫婦孤獨乏無",
    "T53n2121_013:0064a20": "兒息。近在舍側有大樹神。時彼夫婦為欲有",
    "T53n2121_013:0064a21": "兒。三牲祭祠累歲不遂。其人大忿便與期七",
    "T53n2121_013:0064a22": "日。若復無驗當剪罰汝。棄都道頭以火燒",
    "T53n2121_013:0064a23": "之。神聞驚怖。上告息意天王。天王即將神。",
    "T53n2121_013:0064a24": "告天帝釋。帝釋即以天眼觀欲界中。未有",
    "T53n2121_013:0064a25": "堪任為彼子者。乃告梵王。梵遍觀見。一梵",
    "T53n2121_013:0064a26": "天臨當壽終。便告之曰。汝可生閻浮提。為尼",
    "T53n2121_013:0064a27": "俱律陀作子。梵天對曰。婆羅門者多諸邪",
    "T53n2121_013:0064a28": "見。我若下生不能為其作子。梵王答曰。彼婆",
    "T53n2121_013:0064a29": "羅門宿時大德。欲界眾生無有堪任為作子",
    "T53n2121_013:0064b01": "者。汝若往生。吾當勅天帝釋令擁護汝。不使",
    "T53n2121_013:0064b02": "中道墮邪見也。梵天曰唯。帝釋即以告樹",
    "T53n2121_013:0064b03": "神。樹神還告長者。勿見瞋恨。却後七日必",
    "T53n2121_013:0064b04": "令有子。七日已滿婦便有娠。十月乃生。身黃",
    "T53n2121_013:0064b05": "金色而有光明。相師占曰。此兒宿福有大威",
    "T53n2121_013:0064b06": "德。志力清遠不貪世務。若後出家必登聖道。",
    "T53n2121_013:0064b07": "父母聞之復大愁。憂恐兒出家至年十五。欲",
    "T53n2121_013:0064b08": "為娶婦。迦葉聞之累啟父母。我志樂清淨不",
    "T53n2121_013:0064b09": "須婦也。父母不聽迦葉又言。若然不用凡女",
    "T53n2121_013:0064b10": "人。得紫金色女端正無比。乃當取之。欲令",
    "T53n2121_013:0064b11": "此事不可辦也。父母令其國中推覓之。諸婆",
    "T53n2121_013:0064b12": "羅門即為設策。鑄金作神女。顏貌端正光色",
    "T53n2121_013:0064b13": "微妙。如眾天像。從國至國高聲大唱。諸有",
    "T53n2121_013:0064b14": "女人得見金神。禮拜供養者後出嫁時。當得",
    "T53n2121_013:0064b15": "好婿。體黃金色顏貌姝妙。智慧無比。聚落",
    "T53n2121_013:0064b16": "國邑諸有女人。聞此唱者莫不虛心。皆出",
    "T53n2121_013:0064b17": "奉迎禮拜供養。唯有一女軀體金色。端正姝",
    "T53n2121_013:0064b18": "好獨處閑室不肯出迎。諸女諫曰。其有見金",
    "T53n2121_013:0064b19": "神者。皆得如願。汝何以獨不出迎。答曰。吾",
    "T53n2121_013:0064b20": "志閑靜不好餘願也。諸女復曰。雖無所願暫",
    "T53n2121_013:0064b21": "共一觀。當復何損。諸女相携遂共出看。金女",
    "T53n2121_013:0064b22": "光色乃映金神。婆羅門還報長者具。即遣媒",
    "T53n2121_013:0064b23": "人到其女家。宣長者意。其女父母先亦聞迦",
    "T53n2121_013:0064b24": "葉名。敬承往意遂相然可彼女聞之甚大愁",
    "T53n2121_013:0064b25": "憒。父母所逼事不獲已。遂適迦葉。二人相對",
    "T53n2121_013:0064b26": "志各凝結。雖為夫婦了無恩情。便共結誓。我",
    "T53n2121_013:0064b27": "與君等各處異床。要不相觸。爾時夫婦各處",
    "T53n2121_013:0064b28": "一床。其父母聞迦葉雖共同室。而復異床。",
    "T53n2121_013:0064b29": "其父尋復遣人持床去。於是夫婦唯共一床。",
    "T53n2121_013:0064c01": "其婦更與夫誓。我若眠時。君當經行。時其婦",
    "T53n2121_013:0064c02": "臥。一臂垂地。有大毒蛇欲來嚙之。迦葉見已",
    "T53n2121_013:0064c03": "有慈愍心。持衣裹手舉著床上。尋時驚覺便",
    "T53n2121_013:0064c04": "大瞋怒。語迦葉言。我先有要。如何相犯。迦葉",
    "T53n2121_013:0064c05": "報言。汝臂落地毒蛇欲嚙。是故相救非故觸",
    "T53n2121_013:0064c06": "也。指蛇示之。其婦乃悟。於是夫婦自相與",
    "T53n2121_013:0064c07": "議。我等何不出家修道。遂辭父母。俱共出",
    "T53n2121_013:0064c08": "家。入山行道。時有婆羅門。將五百弟子。亦",
    "T53n2121_013:0064c09": "住此山。見迦葉夫婦共相隨逐。於時迦葉便",
    "T53n2121_013:0064c10": "捨其婦。以五百兩金。貿緻納衣別處一林。",
    "T53n2121_013:0064c11": "其婦即依止婆羅門。求為弟子。婆羅門五百",
    "T53n2121_013:0064c12": "弟子。見此女人形色端正。日日行婬。女人不",
    "T53n2121_013:0064c13": "得自在。遂不能堪。便告其師。師便為之。戒約",
    "T53n2121_013:0064c14": "弟子。令節所欲。迦葉後值佛出世。聞法受化。",
    "T53n2121_013:0064c15": "即得羅漢。聞其本婦在梵志邊。便將詣佛。佛",
    "T53n2121_013:0064c16": "為說法。得阿羅漢。頭髮自落法服在身。成比",
    "T53n2121_013:0064c17": "丘尼。遊行教化。正值波斯匿王大會。諸比丘",
    "T53n2121_013:0064c18": "尼便得入王宮裏。教化諸夫人。皆令持一日",
    "T53n2121_013:0064c19": "齋。王暮還宮。命諸夫人。皆云持齋。無肯來",
    "T53n2121_013:0064c20": "者。王便大瞋。語使人言。誰教諸夫人齋。使人",
    "T53n2121_013:0064c21": "答言。某甲比丘尼。王便呼來。令九十日代諸",
    "T53n2121_013:0064c22": "夫人受淫欲。此皆是昔日之因緣。誓願所",
    "T53n2121_013:0064c23": "造。故雖得羅漢。不能相免也出雜譬喻經第四卷。",
    "T53n2121_013:0064c24": "2 迦葉從貧母乞食迦葉從貧母乞食二",
    "T53n2121_013:0064c25": "迦葉捨豪富而從貧乞。入王舍城見一孤獨",
    "T53n2121_013:0064c26": "母。最甚貧困。街巷大糞聚上。傍鑿糞聚以為",
    "T53n2121_013:0064c27": "巖窟。羸劣疾病常臥其中。無有衣食。施一小",
    "T53n2121_013:0064c28": "籬以障五形。壽命將終。長者青衣。行棄米",
    "T53n2121_013:0064c29": "汁臭惡難言。母從乞之。即以破瓦盛著左",
    "T53n2121_013:0065a01": "右。迦葉哀之往乞多少。老母說偈。言其臭惡。",
    "T53n2121_013:0065a02": "迦葉猶以慈悲。忍而乞之。老母歡喜即以施。",
    "T53n2121_013:0065a03": "迦葉恐母不信豈能食之。即於母前飲畢盪",
    "T53n2121_013:0065a04": "鉢。示現神力。母大踊躍。一心遙視。迦葉告曰。",
    "T53n2121_013:0065a05": "母今何願。時母厭世苦。聞天上樂願生天上。",
    "T53n2121_013:0065a06": "數日壽終。即生第二忉利天宮。即念故恩求",
    "T53n2121_013:0065a07": "欲供養。釋提桓因聞是事已。即與天后持百",
    "T53n2121_013:0065a08": "味食盛小瓶中。下詣漏室。變其形狀。似于",
    "T53n2121_013:0065a09": "老人。織席貧窮。迦葉分衛見而往乞。夫妻告",
    "T53n2121_013:0065a10": "言。我今貧苦輒自割損。以施賢者。令吾得",
    "T53n2121_013:0065a11": "福。迦葉下鉢。乃開小瓶。香熏大城。迦葉即",
    "T53n2121_013:0065a12": "嫌。便入三昧。復身飛去。彈指歡喜出摩訶迦葉度貧母經。",
    "T53n2121_013:0065a13": "3 迦葉結集三藏黜斥阿難使盡餘漏迦葉結集三藏黜斥阿難使盡餘漏三",
    "T53n2121_013:0065a14": "諸天禮迦葉足。說偈讚歎。大德知不。法船欲",
    "T53n2121_013:0065a15": "破。法城欲頹。法海欲竭。法幢欲倒。法燈欲",
    "T53n2121_013:0065a16": "滅。說法人欲去。行道人漸少。惡人轉盛。當",
    "T53n2121_013:0065a17": "以大慈建立佛法。迦葉心如大海。澄清不動。",
    "T53n2121_013:0065a18": "久而答曰。世間不久。無智盲冥。迦葉思惟。我",
    "T53n2121_013:0065a19": "今云何。使三僧祇劫難得佛法而得久住。唯",
    "T53n2121_013:0065a20": "當結集三藏。可得久住耳。未來世人可得受",
    "T53n2121_013:0065a21": "行。佛世世勤苦。慈悲眾生學得是法。為人顯",
    "T53n2121_013:0065a22": "說。我等亦應承用開化。昇須彌山頂。鳴鍾",
    "T53n2121_013:0065a23": "揵搥。而說偈言。",
    "T53n2121_013:0065a24": "諸佛弟子　　若念於佛　　當報佛恩",
    "T53n2121_013:0065a25": "莫入涅槃",
    "T53n2121_013:0065a26": "是揵搥音。及迦葉語。聲遍至三千大千世",
    "T53n2121_013:0065a27": "界。皆悉聞知。諸有弟子得神力者。集迦葉所。",
    "T53n2121_013:0065a28": "迦葉以天語告言。佛般涅槃諸知法弟子。皆",
    "T53n2121_013:0065a29": "隨滅度。佛法欲滅。未來眾生甚可怜愍。失",
    "T53n2121_013:0065b01": "智慧眼。愚癡盲冥。我等應當承用佛教。待結",
    "T53n2121_013:0065b02": "集法藏竟。隨意滅度。迦葉選得千人。唯除",
    "T53n2121_013:0065b03": "阿難皆得羅漢。頻婆娑羅王。得道常勅宮中",
    "T53n2121_013:0065b04": "飯食千人。阿闍世王不斷是法。迦葉思惟。",
    "T53n2121_013:0065b05": "若常乞食。當有外道強來難問。廢闕法事。",
    "T53n2121_013:0065b06": "到王舍城以事告王。王當給食。日日送來。夏",
    "T53n2121_013:0065b07": "三月安居。迦葉觀誰有煩惱。唯有阿難。大迦",
    "T53n2121_013:0065b08": "葉即數之云。犯六突吉羅罪。盡應僧中懺悔。",
    "T53n2121_013:0065b09": "阿難即隨教。長跪合手。偏袒右肩脫革屣懺",
    "T53n2121_013:0065b10": "悔。迦葉於僧中起。牽手出之。語言。汝宜盡",
    "T53n2121_013:0065b11": "漏。若殘結未亡。汝勿來也。便自閉門。與諸羅",
    "T53n2121_013:0065b12": "漢共議。誰能結集毘尼法藏者。長老阿泥盧",
    "T53n2121_013:0065b13": "豆言。舍利弗是第二佛。憍梵波提柔軟和雅。",
    "T53n2121_013:0065b14": "閑居燕寂皆能知毘尼藏。今在天上尸利沙",
    "T53n2121_013:0065b15": "樹園。使下座比丘往傳。迦葉意云。漏盡羅漢",
    "T53n2121_013:0065b16": "皆會閻浮提。僧有大法事。今可疾來。憍梵波",
    "T53n2121_013:0065b17": "提心疑。問曰。為鬪諍破僧耶。佛日滅度",
    "T53n2121_013:0065b18": "耶。答曰。大師滅度。我和上舍利弗今在何",
    "T53n2121_013:0065b19": "所。答曰。先入涅槃。憍梵波提問曰。目連阿難",
    "T53n2121_013:0065b20": "羅睺今何所作。答曰。目連已滅度。阿難由有",
    "T53n2121_013:0065b21": "憂結。愁苦啼哭不能自喻。羅睺已得羅漢無",
    "T53n2121_013:0065b22": "復憂苦。憍梵波提言。我和上大師皆已滅",
    "T53n2121_013:0065b23": "度。我今不能復下。即入涅槃。阿難思惟諸法",
    "T53n2121_013:0065b24": "求盡殘漏。坐禪經行定力少不時得道。後夜",
    "T53n2121_013:0065b25": "疲極欲息臥。頭未至枕廓然得悟。作大力羅",
    "T53n2121_013:0065b26": "漢。其夜到僧堂敲門。喚大迦葉。大迦葉言。",
    "T53n2121_013:0065b27": "汝何以來。答言。我今夜盡漏。迦葉言。我不與",
    "T53n2121_013:0065b28": "開門。汝從門鑰孔中來。阿難即從鑰孔中入",
    "T53n2121_013:0065b29": "懺悔。大迦葉莫復見責。迦葉手摩其頭。我故",
    "T53n2121_013:0065c01": "使汝得道耳。汝無嫌恨。我亦如是。大迦葉語",
    "T53n2121_013:0065c02": "阿難言。從轉法輪經。至大般涅槃。集作四",
    "T53n2121_013:0065c03": "阿含。增一中長相應。是名修妬路法藏。諸羅",
    "T53n2121_013:0065c04": "漢更問。誰能明了集毘尼法藏皆言。長老優",
    "T53n2121_013:0065c05": "波離。於五百羅漢中。持律第一。我等今請。優",
    "T53n2121_013:0065c06": "波離受教。坐師子座言。佛在何處。說毘尼結",
    "T53n2121_013:0065c07": "戒。時須提陀迦蘭陀長者子。初犯淫欲法。",
    "T53n2121_013:0065c08": "始結大罪。諸羅漢思惟。誰能明了。學阿毘曇",
    "T53n2121_013:0065c09": "藏。念。長老阿難於五百羅漢中。解修多羅義",
    "T53n2121_013:0065c10": "第一。我等今請。阿難受請。佛在舍婆提城。說",
    "T53n2121_013:0065c11": "五怖五罪五除五滅。以是因緣。此生身心受",
    "T53n2121_013:0065c12": "無量喜。復墮惡道中。如是等名阿毘曇藏出大",
    "T53n2121_013:0065c13": "智論第二卷。",
    "T53n2121_013:0065c14": "4 迦葉結法藏竟入鷄足山待彌勒佛迦葉結法藏竟入鷄足山待彌勒佛四",
    "T53n2121_013:0065c15": "迦葉結法藏竟。入鷄足山。破為三分。於中",
    "T53n2121_013:0065c16": "鋪草布地。即自思惟。而語身言。如來昔以",
    "T53n2121_013:0065c17": "糞掃衣。覆蔽於汝。乃至為彌勒法藏應住於",
    "T53n2121_013:0065c18": "此。因說偈言。",
    "T53n2121_013:0065c19": "我以神通力　　當知於此身",
    "T53n2121_013:0065c20": "以糞掃衣覆　　至彌勒出世",
    "T53n2121_013:0065c21": "時我為彌勒　　教化諸弟子",
    "T53n2121_013:0065c22": "即起三三昧。如一入涅槃以三山覆身。如子",
    "T53n2121_013:0065c23": "入母腹。而自不失壞。二若阿闍世王來。先約",
    "T53n2121_013:0065c24": "相見。來者山應當開。阿闍世若不見我。當",
    "T53n2121_013:0065c25": "吐熱血死。三阿難來山開。彌勒與九十六千",
    "T53n2121_013:0065c26": "萬弟子來此。取迦葉身以示眷屬。令悉學我",
    "T53n2121_013:0065c27": "持戒功德出阿育王經第七卷。",
    "T53n2121_013:0065c28": "5 大迦葉賓頭盧君屠鉢歎羅云不般涅槃至佛法滅盡大迦葉賓頭盧君屠鉢歎羅云不般涅槃至",
    "T53n2121_013:0065c29": "佛法滅盡五",
    "T53n2121_013:0066a01": "彌勒佛。亦以三乘法。教我弟子。大迦葉者。",
    "T53n2121_013:0066a02": "當佐彌勒勸化。又君屠鉢歎比丘。賓頭盧",
    "T53n2121_013:0066a03": "比丘。羅云比丘。四大聲聞。約不般涅槃。須",
    "T53n2121_013:0066a04": "佛法沒盡。然後乃般涅槃。大迦葉住摩竭",
    "T53n2121_013:0066a05": "國界毘提村中山。彌勒當與數千人往至其",
    "T53n2121_013:0066a06": "所。諸鬼神等。當為開石門見其禪窟。時彌勒",
    "T53n2121_013:0066a07": "佛。申右手指。以示迦葉。告諸民人。過去久遠",
    "T53n2121_013:0066a08": "釋迦佛弟子。名曰迦葉。頭陀第一。今故現在。",
    "T53n2121_013:0066a09": "彌勒佛。當取迦葉僧伽梨著之。迦葉身體奄",
    "T53n2121_013:0066a10": "忽星散。彌勒取種種花。當供養迦葉。有敬心",
    "T53n2121_013:0066a11": "故出彌勒下生經。",
    "T53n2121_013:0066a12": "6 賓頭盧以神力取樹提鉢被擯拘耶尼賓頭盧以神力取樹提鉢被擯拘耶尼六",
    "T53n2121_013:0066a13": "王舍城中樹提居士。入海客還。餉一栴檀作",
    "T53n2121_013:0066a14": "鉢。置絡囊中。懸高杙上言。若沙門婆羅門。",
    "T53n2121_013:0066a15": "能不以梯杖得者。便取。富樓那等皆言。欲見",
    "T53n2121_013:0066a16": "神力掉頭而去。賓頭盧。姓頗羅墮詣樹提。樹",
    "T53n2121_013:0066a17": "提言。善來頗羅墮。能不以梯杖取鉢者與。賓",
    "T53n2121_013:0066a18": "頭盧入定。伸手取鉢。居士以盛滿飯授之。食",
    "T53n2121_013:0066a19": "已持去。有一比丘。少欲知足。問從何處得。",
    "T53n2121_013:0066a20": "賓頭盧具說上事。少欲比丘訶責言。為受赤",
    "T53n2121_013:0066a21": "裸外道物。云何名比丘。於未受大戒人前。現",
    "T53n2121_013:0066a22": "過人聖法。訶已白佛。佛集僧。問賓頭盧。汝實",
    "T53n2121_013:0066a23": "作是事不。答言。實爾。佛語頗羅墮。盡形擯",
    "T53n2121_013:0066a24": "汝。不應得在閻浮提住。賓頭盧。奉教還房。付",
    "T53n2121_013:0066a25": "臥具床榻還僧。持衣鉢。從閻浮提沒。現瞿耶",
    "T53n2121_013:0066a26": "尼。教化四眾廣興佛事出十誦律六誦第二卷僧祇彌沙塞四分大同小異。",
    "T53n2121_013:0066a27": "7 憍陳拘隣等五人在先得道二緣憍陳拘隣等五人在先得道二緣七",
    "T53n2121_013:0066a28": "佛在迦毘羅衛國。尼拘盧陀僧伽藍。諸釋問",
    "T53n2121_013:0066a29": "佛。憍陳如等。宿有何緣。如來出世法鼓初",
    "T53n2121_013:0066b01": "振。最先得聞甘露始降便蒙沾澤。異口同",
    "T53n2121_013:0066b02": "音稱讚無量。比丘聞之。以事白佛。佛言。非獨",
    "T53n2121_013:0066b03": "今日先度五人。我於久遠亦濟此等。以身為",
    "T53n2121_013:0066b04": "船。救彼沒溺全其生命。吾今成佛先拔濟之。",
    "T53n2121_013:0066b05": "比丘白佛。此事云何。佛言。過去閻浮提。波羅",
    "T53n2121_013:0066b06": "㮈國王。名梵摩達。時有薩薄。名勒那闍耶。遊",
    "T53n2121_013:0066b07": "外林間見有一人。涕泣悲切。以索繫樹。以頭",
    "T53n2121_013:0066b08": "入羅。自殺取死。便前問之。汝何以爾。喻令",
    "T53n2121_013:0066b09": "捨索。報言。貧窮負債。債主剝奪。日夜催切。",
    "T53n2121_013:0066b10": "天地雖曠容身無處。故避此苦。爾時薩薄。即",
    "T53n2121_013:0066b11": "語之曰。卿但自釋。所負多少悉代汝償。作",
    "T53n2121_013:0066b12": "是語已。彼人便休。歡喜踊躍。隨從薩薄俱至",
    "T53n2121_013:0066b13": "市中。宣令一切云。欲償債。時諸債主。競共雲",
    "T53n2121_013:0066b14": "集來者無限。空竭其財猶不畢價。妻子窮凍",
    "T53n2121_013:0066b15": "乞匃自活。時有眾賈。勸進薩薄。欲共入海。即",
    "T53n2121_013:0066b16": "答之曰。我今窮困無所復有。何緣得從。眾人",
    "T53n2121_013:0066b17": "報言。我等眾人凡有五百。出錢開分共辦船",
    "T53n2121_013:0066b18": "具。眾人投合獲金三千兩。薩薄以金千兩辦",
    "T53n2121_013:0066b19": "船。千兩辦糧。千兩用待船上所須餘給妻子。",
    "T53n2121_013:0066b20": "便於海邊。施作大船船成馳去。便於道中。卒",
    "T53n2121_013:0066b21": "遇黑風。破碎船舫。眾人無依。中有五人。共白",
    "T53n2121_013:0066b22": "薩薄。依汝來此。今當沒死。危險垂至。願見拔",
    "T53n2121_013:0066b23": "度。薩薄答曰。吾聞大海不宿死屍。汝等今者",
    "T53n2121_013:0066b24": "悉各捉我。當殺身以濟爾厄。誓求作佛。後",
    "T53n2121_013:0066b25": "成佛時。當以無上法船度汝生死。作是語已。",
    "T53n2121_013:0066b26": "以刀自刎。命斷之後。海神起風吹至彼岸。得",
    "T53n2121_013:0066b27": "度大海皆獲安隱。欲知爾時勒那闍耶者。今",
    "T53n2121_013:0066b28": "我身是。時五人者。拘隣等是其一出賢愚經第十卷。",
    "T53n2121_013:0066b29": "佛在羅閱祇竹園中。阿難又以問佛。阿若憍",
    "T53n2121_013:0066c01": "陳如伴黨五人。宿有何緣。法鼓初震獨先得",
    "T53n2121_013:0066c02": "聞。佛言。先世之時食噉我肉致得安隱。是故",
    "T53n2121_013:0066c03": "今日先得法食用致解脫。過去劫時此閻浮",
    "T53n2121_013:0066c04": "提。有大國王。名曰設頭羅健寧。領閻浮提八",
    "T53n2121_013:0066c05": "萬四千國。有火星現。相師白王。當旱。天遂不",
    "T53n2121_013:0066c06": "雨經十二年。王大憂愁。計現民口。算數倉",
    "T53n2121_013:0066c07": "庫一切人民日得一升。猶尚不足死亡者眾。",
    "T53n2121_013:0066c08": "王自念曰。當設何計濟活人民。即立誓言。今",
    "T53n2121_013:0066c09": "此國人飢羸無食。我捨此身願為大魚。以我",
    "T53n2121_013:0066c10": "身肉充濟一切。即上樹端自投於地。即時命",
    "T53n2121_013:0066c11": "終。於大河中為化生魚。其身長大五百由旬。",
    "T53n2121_013:0066c12": "時有木工五人。各齎斤斧往至河邊。規斫林",
    "T53n2121_013:0066c13": "木。魚曰。汝等須食。來取我肉飽齎還去。後成",
    "T53n2121_013:0066c14": "佛時當以法食濟脫汝等。汝告國人須食者",
    "T53n2121_013:0066c15": "來。五人歡喜具如其語。語於國人展轉相報",
    "T53n2121_013:0066c16": "遍閻浮提悉皆來集。噉食其肉一脇肉盡。即",
    "T53n2121_013:0066c17": "自轉身復取一脇。食盡還生。如是翻覆。恒以",
    "T53n2121_013:0066c18": "身肉給濟一切。經十二年。其諸眾生食肉者",
    "T53n2121_013:0066c19": "皆生慈心。命終生天。時設頭羅健寧王者。則",
    "T53n2121_013:0066c20": "我身是。時五伐木人。憍陳如等是。其諸人民",
    "T53n2121_013:0066c21": "後食肉者。今八萬諸天。及諸弟子得度者是",
    "T53n2121_013:0066c22": "其二出賢愚經第四卷。",
    "T53n2121_013:0066c23": "8 欝鞞羅那提伽耶三迦葉受佛化悟道欝鞞羅那提伽耶三迦葉受佛化悟道八",
    "T53n2121_013:0066c24": "欝鞞羅婆界有梵志。名鞞羅迦葉。將五百",
    "T53n2121_013:0066c25": "螺髻梵志。已為尊者。鴦伽摩竭國皆稱為",
    "T53n2121_013:0066c26": "羅漢。佛到迦葉所語言。我欲寄止一宿。答言。",
    "T53n2121_013:0066c27": "不惜。但此室有毒龍恐相害耳。佛言。無苦。迦",
    "T53n2121_013:0066c28": "葉言。隨意。佛即入石室。結加趺坐直身正",
    "T53n2121_013:0066c29": "意。龍見放烟佛亦放烟。龍復放火佛亦放火。",
    "T53n2121_013:0067a01": "時石室中烟火俱起。迦葉遙見。瞿曇可惜為",
    "T53n2121_013:0067a02": "毒龍所害。佛即降龍盛置鉢中。明旦將往至",
    "T53n2121_013:0067a03": "迦葉所。告言。毒龍今在鉢內。迦葉念言。瞿曇",
    "T53n2121_013:0067a04": "雖得羅漢有大神力。猶不如我。白佛言。可",
    "T53n2121_013:0067a05": "止我當給食。佛曰。汝能身自及日時到者我",
    "T53n2121_013:0067a06": "當受請迦葉言。我當自來佛住食。食竟還",
    "T53n2121_013:0067a07": "石室宿。其夜入火光三昧照彼石室。迦葉即",
    "T53n2121_013:0067a08": "與徒眾圍繞。白佛。今時已到。可還就食。沙門",
    "T53n2121_013:0067a09": "昨夜何故有此大火。佛告迦葉。我昨夜入火",
    "T53n2121_013:0067a10": "光三昧。令此石室洞然大明。迦葉歎大威德。",
    "T53n2121_013:0067a11": "猶言不如我得羅漢。佛食竟更宿一林。明日",
    "T53n2121_013:0067a12": "迦葉復迎還食。佛言。汝並在前吾尋後往。先",
    "T53n2121_013:0067a13": "詣閻浮提樹。取此樹菓坐迦葉座。迦葉後到",
    "T53n2121_013:0067a14": "曰。云何已在先至耶。佛言。此菓色好香美汝",
    "T53n2121_013:0067a15": "可食之。迦葉念。此沙門有大神足。猶不如我",
    "T53n2121_013:0067a16": "得阿羅漢。佛食竟還本林坐。更放種種神力。",
    "T53n2121_013:0067a17": "欲攝取迦葉。四天王天釋提桓因等。並齎供",
    "T53n2121_013:0067a18": "具來供養佛。迦葉并五百弟子。捨事火具淨",
    "T53n2121_013:0067a19": "衣澡瓶。擲尼連禪水中。往詣佛所。佛次第為",
    "T53n2121_013:0067a20": "五百人說法。即於座上諸塵垢盡得法眼淨。",
    "T53n2121_013:0067a21": "皆白佛言。願欲出家。佛言。善來比丘。快修",
    "T53n2121_013:0067a22": "梵行。得盡苦際。即為受具足戒。迦葉中弟名",
    "T53n2121_013:0067a23": "那提。居尼連禪水下流。有三百弟子。迦葉",
    "T53n2121_013:0067a24": "小弟名伽耶。居象頭山。有二百弟子。二弟",
    "T53n2121_013:0067a25": "見兄服道。俱往問言。從此大沙門。修學梵",
    "T53n2121_013:0067a26": "行勝耶。答曰。極為勝妙。各與眷屬同詣世尊。",
    "T53n2121_013:0067a27": "佛為說法。於坐悟道得法眼淨。白佛。我等欲",
    "T53n2121_013:0067a28": "於佛法中修習梵行。佛言。善來比丘快修梵",
    "T53n2121_013:0067a29": "行得盡苦際出四分律二分第九卷。",
    "T53n2121_013:0067b01": "9 須菩提前身割口施僧得生天上須菩提前身割口施僧得生天上九",
    "T53n2121_013:0067b02": "舍衛國有長者。名曰拘留。無有兒子。禱神",
    "T53n2121_013:0067b03": "求之。天於空中而語之曰。長者福多無堪",
    "T53n2121_013:0067b04": "生者。是以無子。有天王壽終應生君家。後",
    "T53n2121_013:0067b05": "生兒名須菩提。端正聰辯慈仁博愛。白其",
    "T53n2121_013:0067b06": "父母。今欲請佛。父母聽許。即便請佛廣設供",
    "T53n2121_013:0067b07": "養。復白父母求作沙門。父母聽之。即隨如來",
    "T53n2121_013:0067b08": "還至祇洹便作沙門。應時得阿惟顏。神通",
    "T53n2121_013:0067b09": "具足隨俗教化。在弟子中現作羅漢。阿難白",
    "T53n2121_013:0067b10": "佛言。此須菩提本修何功德。佛言。此人無數",
    "T53n2121_013:0067b11": "世時作貧家子。逢一比丘入城分衛遍無所",
    "T53n2121_013:0067b12": "得。爾時年少見其鉢空。作禮白言。願隨我",
    "T53n2121_013:0067b13": "歸當相供養。即隨到家取己食分供養道人。",
    "T53n2121_013:0067b14": "而自不食。道人食竟現飛而去。年少歡喜即",
    "T53n2121_013:0067b15": "發道意。緣是功德。後生天上九十一劫。今",
    "T53n2121_013:0067b16": "復來生長者家。爾時年少者今須菩提也。一",
    "T53n2121_013:0067b17": "施之福尚乃如此。況復多乎出福報經。",
    "T53n2121_013:0067b18": "10 須菩提初生及出家須菩提初生及出家十",
    "T53n2121_013:0067b19": "昔舍衛國有大長者。名曰鳩留。財富無數無",
    "T53n2121_013:0067b20": "有子息。遍禱諸神了不能得。空中天曰。卿",
    "T53n2121_013:0067b21": "當得福子。有一天王垂應命終生長者家。長",
    "T53n2121_013:0067b22": "者大喜。却後七日第一夫人即覺有娠。月",
    "T53n2121_013:0067b23": "滿生男名須菩提。色像第一聰明辯才。博愛",
    "T53n2121_013:0067b24": "多曉貴賤推敬。其見聞者有所作為。轉以",
    "T53n2121_013:0067b25": "法樂勸益一切。諸父兄弟共嫉恚之。語其母",
    "T53n2121_013:0067b26": "言。此兒不念。治家遊蕩無度。母言。此兒福",
    "T53n2121_013:0067b27": "德不與凡同。後須菩提索食母令婢預洗空",
    "T53n2121_013:0067b28": "器。答其無有。須菩提發器視之。自然百味",
    "T53n2121_013:0067b29": "飯香美。一切共食皆得安隱。諸父兄弟方",
    "T53n2121_013:0067c01": "知非凡。請佛及菩薩大眾設食。食畢兒從父",
    "T53n2121_013:0067c02": "母求作沙門。父即聽之。隨佛還祇洹。即作沙",
    "T53n2121_013:0067c03": "門。應時得阿惟顏。在弟子中現作羅漢出十卷譬",
    "T53n2121_013:0067c04": "喻經第一卷。",
    "T53n2121_013:0067c05": "11 阿那律端正或謂美女欲意往向自成女人阿那律端正或謂美女欲意往向自成女人",
    "T53n2121_013:0067c06": "十一",
    "T53n2121_013:0067c07": "阿那律已得羅漢。有美顏容似於女人。獨行",
    "T53n2121_013:0067c08": "草中。時有年少見之。謂是女人。邪心既動欲",
    "T53n2121_013:0067c09": "往犯之。知是男子。自視其形變成女人。慚愧",
    "T53n2121_013:0067c10": "欝毒。自放深山遂不敢歸。經踰數年。其家",
    "T53n2121_013:0067c11": "妻子生不知處。謂已死亡。阿那律行分衛往",
    "T53n2121_013:0067c12": "至其家。婦人涕泣自說其夫不歸。乞與福力",
    "T53n2121_013:0067c13": "使得生活。阿那律默然不應。有哀念故乃至",
    "T53n2121_013:0067c14": "山中求與相見。此人便悔過自責。其身還成",
    "T53n2121_013:0067c15": "男子。遂得歸家家室相見也出舊譬喻經下卷。",
    "T53n2121_013:0067c16": "12 阿那律化一婬女令得正信阿那律化一婬女令得正信十二",
    "T53n2121_013:0067c17": "佛在祇樹園。時阿那律。往拘薩羅國。路無",
    "T53n2121_013:0067c18": "比丘住處。有一年少婬女安止賓客。阿那",
    "T53n2121_013:0067c19": "律即往語言。大姊欲寄止一宿。女答言。爾",
    "T53n2121_013:0067c20": "時有長者居士。亦投彼宿。住處既迫。女請阿",
    "T53n2121_013:0067c21": "那律入其內舍。爾時尊者在其坐處。結加趺",
    "T53n2121_013:0067c22": "坐繫念在前。時不淨行女然燈竟。於初夜",
    "T53n2121_013:0067c23": "末往阿那律所語言。近有諸長者婆羅門種。",
    "T53n2121_013:0067c24": "多諸財寶。皆來語我言。可為我作婦。我即",
    "T53n2121_013:0067c25": "語彼。汝等醜陋。不能為汝作婦。我觀尊者形",
    "T53n2121_013:0067c26": "貌端正可為我夫。時阿那律默然不答。女到",
    "T53n2121_013:0067c27": "後夜又復如是。由故默然。時此婬女既脫",
    "T53n2121_013:0067c28": "衣來欲抱持之。時阿那律以神足力。踊身",
    "T53n2121_013:0067c29": "空中。婬女見之生慚愧。即疾著衣叉手合",
    "T53n2121_013:0068a01": "掌。仰向懺悔如是至三。願尊者還坐本處。時",
    "T53n2121_013:0068a02": "阿那律即下本坐。此女人禮足却坐一面。阿",
    "T53n2121_013:0068a03": "那律為說種種妙法訶欲不淨稱讚離欲。女",
    "T53n2121_013:0068a04": "人即坐諸塵垢盡得法眼淨。時女見法既得",
    "T53n2121_013:0068a05": "法已。唯願聽許為優婆夷。即受五戒為佛弟",
    "T53n2121_013:0068a06": "子。仰願尊者受我供養。默然受之。施設種",
    "T53n2121_013:0068a07": "種甘饍食竟。說法令心歡喜出四分律初分第八卷。",
    "T53n2121_013:0068a08": "13 阿那律先身為劫以箭挑佛燈得報無量阿那律先身為劫以箭挑佛燈得報無量十",
    "T53n2121_013:0068a09": "三",
    "T53n2121_013:0068a10": "阿難白佛。阿那律天眼所見。與佛何異。佛",
    "T53n2121_013:0068a11": "謂阿難。如來所見。非羅漢辟支佛所知。況汝",
    "T53n2121_013:0068a12": "生死比丘。何能知我如來徹視從此東去恒",
    "T53n2121_013:0068a13": "沙等剎。恒者謂江河耨池至于大海。廣四",
    "T53n2121_013:0068a14": "十里。中沙辟方下至底。百二十斛。過一剎",
    "T53n2121_013:0068a15": "置一沙盡爾所沙。佛土所有人物之類。幽邃",
    "T53n2121_013:0068a16": "之處朦昧之物。眾生微形皆悉見之。周匝十",
    "T53n2121_013:0068a17": "方皆亦如是。阿那律所見。何足言持比佛乎。",
    "T53n2121_013:0068a18": "阿難白言。阿那律宿有何緣所見乃爾。佛",
    "T53n2121_013:0068a19": "言。往昔惟衛佛泥洹後。有劫賊行劫所得",
    "T53n2121_013:0068a20": "過佛圖中。欲盜神寺中物。時佛前燈火欲滅",
    "T53n2121_013:0068a21": "闇無所見。賊以箭正燈炷。使明燈明。見威",
    "T53n2121_013:0068a22": "光曜目㱇然毛竪。心自念言。眾人尚持寶物",
    "T53n2121_013:0068a23": "求福。我云何盜取乎。即便捨去。九十一劫諸",
    "T53n2121_013:0068a24": "惡漸滅。福祐日增。爾時賊者阿那律是。緣",
    "T53n2121_013:0068a25": "正燈福恒生善處。值遇見佛出家得道徹視",
    "T53n2121_013:0068a26": "第一。何況至心割所珍愛。然燈佛前福難量",
    "T53n2121_013:0068a27": "也出譬喻經第二卷。",
    "T53n2121_013:0068a28": "14 阿那律前生貧窮施緣覺食七生得道阿那律前生貧窮施緣覺食七生得道十",
    "T53n2121_013:0068a29": "四",
    "T53n2121_013:0068b01": "佛在鹿野苑中。阿那律語諸比丘。我念過",
    "T53n2121_013:0068b02": "去。在此波羅奈為貧窮人。客作荷擔以自存",
    "T53n2121_013:0068b03": "活。時世穀貴飢餓多有終者。乞食難得。有辟",
    "T53n2121_013:0068b04": "支佛。名披栗吒。亦依此住。時辟支佛早起乞",
    "T53n2121_013:0068b05": "食。時我早起出欲荷擔。見辟支佛。我荷擔還",
    "T53n2121_013:0068b06": "又復見之。便作是念。是人早起時我見之。今",
    "T53n2121_013:0068b07": "又見出必未得食。便隨我後至于我家。即作",
    "T53n2121_013:0068b08": "此念。意欲請之。即便分食持至其所。到已",
    "T53n2121_013:0068b09": "語言仙人。此是我分。當慈愍我故納此食。",
    "T53n2121_013:0068b10": "時辟支佛以鉢受半。汝自食半可為俱足。答",
    "T53n2121_013:0068b11": "言。仙人。我有家居得隨時食。汝仙人見慈盡",
    "T53n2121_013:0068b12": "受此施。此辟支佛以慈愍故。而盡受之。我因",
    "T53n2121_013:0068b13": "此施七生天上。得為天王。七生人間亦為人",
    "T53n2121_013:0068b14": "王。今生釋種財富無量。棄此出家學道得證",
    "T53n2121_013:0068b15": "出中阿含經第十二卷。",
    "T53n2121_013:0068b16": "15 阿那律等共化跋提長者及姊阿那律等共化跋提長者及姊十五",
    "T53n2121_013:0068b17": "阿那律。大迦葉。目連。賓頭盧共議。今王舍",
    "T53n2121_013:0068b18": "城。有不信樂佛法僧者。我等當共令其信樂。",
    "T53n2121_013:0068b19": "作是議已。遍觀遠近。唯見跋提長者及其姊",
    "T53n2121_013:0068b20": "不信三寶。上三聲聞言。能化跋提。時彼長",
    "T53n2121_013:0068b21": "者作七重門。有三部伎。若欲食時七門皆閉。",
    "T53n2121_013:0068b22": "一食作一部伎。阿那律於其食時在其前乞。",
    "T53n2121_013:0068b23": "長者問言。從何處入。答從門入。即問守門。",
    "T53n2121_013:0068b24": "門閉如故。不見人入。長者便以一片麻餅著",
    "T53n2121_013:0068b25": "其鉢中。得已即去。於後食時。迦葉復乞亦復",
    "T53n2121_013:0068b26": "如是。得一片魚著其鉢中。其姊問言。意謂",
    "T53n2121_013:0068b27": "比丘不能得而來乞耶答言如是。姊言。前",
    "T53n2121_013:0068b28": "來比丘名阿那律。釋種之子。捨三時殿五欲",
    "T53n2121_013:0068b29": "之樂。出家學道。後來比丘是畢波羅延。摩納",
    "T53n2121_013:0068c01": "大姓之子。捨九百九十田宅犁牛。出家學道。",
    "T53n2121_013:0068c02": "愍念君故來乞食耳。長者聞已內懷敬伏。於",
    "T53n2121_013:0068c03": "是目連。飛空說法示教利喜。即於坐上遠塵",
    "T53n2121_013:0068c04": "離垢得法眼淨見法得果。即受歸戒。上三聲",
    "T53n2121_013:0068c05": "聞語賓頭盧。我等今者。已化跋提令其信法。",
    "T53n2121_013:0068c06": "汝今宜行次化其姊。時賓頭盧晨朝持鉢往",
    "T53n2121_013:0068c07": "到其舍。時長者姊手自作餅。忽見來乞便。",
    "T53n2121_013:0068c08": "語之言。不與汝。一心視鉢欲以何為。賓頭",
    "T53n2121_013:0068c09": "盧便身中烟出。復語言。舉身煙出亦不與汝。",
    "T53n2121_013:0068c10": "賓頭盧便舉身火然。復語言。舉身火然亦不",
    "T53n2121_013:0068c11": "與汝。賓頭盧便飛騰虛空。復語言。飛騰",
    "T53n2121_013:0068c12": "虛空亦不與汝。賓頭盧便倒懸空中。復語言。",
    "T53n2121_013:0068c13": "倒懸空中亦不與汝。賓頭盧作是念。世尊不",
    "T53n2121_013:0068c14": "聽我等強從人乞。便自出去。王舍城不遠",
    "T53n2121_013:0068c15": "有大石。賓頭盧坐其上。合石飛入王舍城。城",
    "T53n2121_013:0068c16": "中人見皆大怖懼。恐石落地莫不馳走。至",
    "T53n2121_013:0068c17": "長者姊上便住不去。彼見是已即大恐怖。白",
    "T53n2121_013:0068c18": "言。願施我命反石於先。我當與食。賓頭盧便",
    "T53n2121_013:0068c19": "持石還著故處至其前住。長者姊作是念。我",
    "T53n2121_013:0068c20": "不能以大󰉔施之。當更作小者與之。便作",
    "T53n2121_013:0068c21": "小丸輒反成大。如是三反轉大於前。乃作念",
    "T53n2121_013:0068c22": "言。我欲作小皆反成大。我今便可趣與一餅。",
    "T53n2121_013:0068c23": "即以一餅而授與之。諸餅相連并至餅器。以",
    "T53n2121_013:0068c24": "手捉器手亦著之。便語賓頭盧言。汝若須餅",
    "T53n2121_013:0068c25": "盡以相與。全出與不惜。何須我為。而令我",
    "T53n2121_013:0068c26": "手著。答言。我不須餅。亦不須器。亦不須汝。",
    "T53n2121_013:0068c27": "我等四人共議。度汝及第二人。已化汝弟。",
    "T53n2121_013:0068c28": "我應度汝。所以爾耳。問言。今欲令我何所施",
    "T53n2121_013:0068c29": "作。答言。姊妹可戴此餅。隨我施佛及千二",
    "T53n2121_013:0069a01": "百五十比丘。皆悉飽滿猶故不盡。持往白佛。",
    "T53n2121_013:0069a02": "我此少餅。供佛及僧。皆悉飽滿。猶故不盡。今",
    "T53n2121_013:0069a03": "當持此著於何處。佛言。可著無生草地。若無",
    "T53n2121_013:0069a04": "蟲水中。彼女人便持著無蟲水中。水沸作聲",
    "T53n2121_013:0069a05": "如以熱鐵投于小水。便生恐怖。還至佛所。",
    "T53n2121_013:0069a06": "佛為說法得法眼淨。即受歸戒如弟子無異。",
    "T53n2121_013:0069a07": "諸長老等以是白佛。佛即訶責諸比丘。從今",
    "T53n2121_013:0069a08": "不聽復現神足出彌沙塞律第三十卷。",
    "T53n2121_013:0069a09": "經律異相卷第十三"
}