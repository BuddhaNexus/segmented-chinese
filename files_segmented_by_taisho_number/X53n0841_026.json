{
    "X53n0841_026:0504b01": "俱舍頌疏記　論本第二十六",
    "X53n0841_026:0504b02": "富春沙門　遁麟　述",
    "X53n0841_026:0504b03": "言決斷名智者謂慧於曾見方能決斷或所見境意",
    "X53n0841_026:0504b04": "樂止息加行奢緩說名為智智類不同不過十種此",
    "X53n0841_026:0504b05": "品廣明故名分別智品所以賢聖品後明者智即是",
    "X53n0841_026:0504b06": "道道是滅因前賢聖明道所成人此品明智述人所",
    "X53n0841_026:0504b07": "因道先果後因故次明之言於前品初說諸忍智即",
    "X53n0841_026:0504b08": "賢聖品中於見道位說八忍也於後復說正見正智",
    "X53n0841_026:0504b09": "者品後八正道中說正見十無學支中說正智也言",
    "X53n0841_026:0504b10": "為有忍非智為有智非見者上約有忍智為問下約",
    "X53n0841_026:0504b11": "智見為問以此等四名異體同故為問起言聖慧忍",
    "X53n0841_026:0504b12": "者聖者簡有漏忍也汎明諸忍略有四種謂耐怨害",
    "X53n0841_026:0504b13": "忍(謂無嗔)二安受苦忍(謂精進也)三諦察法忍(謂慧)四忍許忍",
    "X53n0841_026:0504b14": "(謂信)今此所明是第三忍八慧為性故忍與疑得俱不",
    "X53n0841_026:0504b15": "名為智者問如先離欲者四法忍位自疑已斷應名",
    "X53n0841_026:0504b16": "為智答忍流類故故亦非智故婆娑云設不與俱而",
    "X53n0841_026:0504b17": "是彼類又正理云諸忍正智推度意樂加行猛利故",
    "X53n0841_026:0504b18": "非智攝言盡無生智不名為見者汎論其見有二種",
    "X53n0841_026:0504b19": "一者推度性二者照矚今約推度故說非見餘處名",
    "X53n0841_026:0504b20": "見約照矚義。言已斷疑故釋得智名推度性故釋得",
    "X53n0841_026:0504b21": "見名非初見故不名為忍言謂有漏慧皆智性攝者",
    "X53n0841_026:0504b22": "所見境中非初見故婆娑云無一有情於一切境無",
    "X53n0841_026:0504b23": "始時來非有漏慧數數觀之故有漏慧皆是智所攝",
    "X53n0841_026:0504b24": "(已上論文)即通染不染一切有漏諸慧皆名為智言於中",
    "X53n0841_026:0504c01": "唯六亦是見性者謂除五識身相應諸慧所餘善惡",
    "X53n0841_026:0504c02": "皆名為見即是世間正見所攝諸染慧中唯五名見",
    "X53n0841_026:0504c03": "一切無記皆非見性言如上聖慧並慧性攝者明慧",
    "X53n0841_026:0504c04": "性通無所不是然此四種體雖是一義有異故故立",
    "X53n0841_026:0504c05": "四名謂推度名見簡擇稱慧忍許名忍決斷名智梵",
    "X53n0841_026:0504c06": "云般羅若此翻為慧梵云若那此翻為智故二各別。",
    "X53n0841_026:0504c07": "言多緣世俗境者正理釋云前有漏智總名世俗瓶",
    "X53n0841_026:0504c08": "衣等物性可破壞顯世俗情故名世俗此智多取世",
    "X53n0841_026:0504c09": "俗境故多順世間俗事轉故從多建立世俗智名非",
    "X53n0841_026:0504c10": "無勝義事轉然是愛境無勝功能息內眾惑故非無",
    "X53n0841_026:0504c11": "漏又云有漏無漏二智何別無漏於境行相明利彼",
    "X53n0841_026:0504c12": "有漏慧與此相違如勝劣香能熏用別炎鐵草火熱",
    "X53n0841_026:0504c13": "勢有殊前無漏智分二種者前明二智束十為二今",
    "X53n0841_026:0504c14": "明三智更開無漏為法類智并前世俗總成三也言",
    "X53n0841_026:0504c15": "世俗遍為境者如無我觀緣一切故。",
    "X53n0841_026:0504c16": "言此上六智者謂四諦智及法類智也兼無學位盡",
    "X53n0841_026:0504c17": "無生智及世俗智總成九智言作六行相者謂於苦",
    "X53n0841_026:0504c18": "下離空非我二行相故如下所明然此智初但緣有",
    "X53n0841_026:0504c19": "頂四蘊以為境界又論云金剛喻定境同耶(問金剛喻定緣",
    "X53n0841_026:0504c20": "境同上二智不)緣苦集同緣滅道異(註曰)解云以盡無生唯緣",
    "X53n0841_026:0504c21": "苦集今緣苦集起金剛喻定即同若緣滅道起定便",
    "X53n0841_026:0504c22": "異以定緣滅道盡無生緣苦集故異也(已上)新云准此",
    "X53n0841_026:0504c23": "論文金剛喻定唯緣非想四蘊為境同初盡故今詳",
    "X53n0841_026:0504c24": "此約緣苦集邊即然若通約觀諦即非唯有頂以此",
    "X53n0841_026:0505a01": "定六智為體通上下界滅道境故言有頂苦集無始",
    "X53n0841_026:0505a02": "未斷者謂有頂地唯無漏能斷無始時來既是異生",
    "X53n0841_026:0505a03": "未得無漏故未能斷。",
    "X53n0841_026:0505a04": "言有成他心智者非此四智皆是他心故言有成如",
    "X53n0841_026:0505a05": "未離欲及不修者即不成故言若知他無漏心以法",
    "X53n0841_026:0505a06": "類道他心智者此智能知所知同是無漏故唯道智",
    "X53n0841_026:0505a07": "即此道故後是法類故通三智無漏他心智不知有",
    "X53n0841_026:0505a08": "漏心故非苦集智滅是無為故非滅智他心智是見",
    "X53n0841_026:0505a09": "性盡無生智非他心智問何緣己身無漏他心智不",
    "X53n0841_026:0505a10": "能知他有漏心心所耶正理云答云謂諸聖智緣有",
    "X53n0841_026:0505a11": "漏時必於所緣深生厭背樂總棄捨不樂別觀緣是",
    "X53n0841_026:0505a12": "無漏時生忻樂故既總觀已亦樂別觀如是見聞非",
    "X53n0841_026:0505a13": "所愛事總緣便捨不樂別緣於所愛中則不如是總",
    "X53n0841_026:0505a14": "見聞已亦樂別緣是故於他有漏心等必無聖智一",
    "X53n0841_026:0505a15": "一別觀成緣有漏心無漏他心智言下他心不知上",
    "X53n0841_026:0505a16": "地者此一約地上下以為勝劣但遮下心知上不遮",
    "X53n0841_026:0505a17": "上心知下言信解時解脫等者此約利鈍二根明勝",
    "X53n0841_026:0505a18": "劣准正理根分下中上三品及對地辨多少等又婆",
    "X53n0841_026:0505a19": "娑評家云中間靜慮心心所法初靜慮三品智皆能",
    "X53n0841_026:0505a20": "知所以者何一地攝故言不還聲聞者謂前二果未",
    "X53n0841_026:0505a21": "得他心智故所以不論言前前不知後後者前類非",
    "X53n0841_026:0505a22": "一故言前前後類非一復言後後言全分對治者謂",
    "X53n0841_026:0505a23": "四法智通能治欲見修惑故名全分類智通能治上",
    "X53n0841_026:0505a24": "界見修惑故名全分雖滅道法智亦能治上修惑非",
    "X53n0841_026:0505b01": "全故故類智不緣為簡於此故言全分言如次知見",
    "X53n0841_026:0505b02": "道者見道中雖無此智而得為境故論云此他心智",
    "X53n0841_026:0505b03": "見道中無總觀諦理極速轉故然皆容作此智所緣",
    "X53n0841_026:0505b04": "言經十三念加行方滿者謂聲聞加行劣故經多剎",
    "X53n0841_026:0505b05": "那方成以第三心便經十三念前人已至第十六心",
    "X53n0841_026:0505b06": "雖知此心乃是修道攝也言能知第八集類智者問",
    "X53n0841_026:0505b07": "麟角初能知二念既更修加行何不兼知滅法忍耶",
    "X53n0841_026:0505b08": "答亦以法類不同所緣境別故但知一不能知二問",
    "X53n0841_026:0505b09": "何故獨覺不更起加行知第十四心耶光法師云欲",
    "X53n0841_026:0505b10": "知亦得而不知者見道位心總有二分一法分二類",
    "X53n0841_026:0505b11": "分初知二念是法分心知第八是類分既具知二其",
    "X53n0841_026:0505b12": "心萎遏故不更知又解後心漸勝加行漸劣若但用",
    "X53n0841_026:0505b13": "五心為加行未滿故不能知准論有說知初二及第",
    "X53n0841_026:0505b14": "十五心(此謂更起十二念為加行)正理有說麟覺知四剎那謂初",
    "X53n0841_026:0505b15": "二心第八第十四此言應理所以者何許從知初二",
    "X53n0841_026:0505b16": "念心已唯隔五念知第八心若更修法分加行經五",
    "X53n0841_026:0505b17": "念頃加行應成何不許知十四念有餘師亦說知四",
    "X53n0841_026:0505b18": "剎那謂初二心第十一十二。",
    "X53n0841_026:0505b19": "言盡智者知諸漏盡等故論說異名云由此所有知",
    "X53n0841_026:0505b20": "見明覺解慧光觀是名盡智不復更知至無生智者",
    "X53n0841_026:0505b21": "謂智知不退故故言不應更知等正理釋云謂非擇",
    "X53n0841_026:0505b22": "滅有無生故此智得生智託無生名無生智滅雖常",
    "X53n0841_026:0505b23": "有而得非常得彼滅時此智方轉或無生言目彼滅",
    "X53n0841_026:0505b24": "得如涅槃得亦名涅槃(前解非擇滅名無生後解非擇滅得名無生也)又論",
    "X53n0841_026:0505c01": "問云如何無漏智可作如是知迦濕彌羅諸論師說",
    "X53n0841_026:0505c02": "從二智出後得智中作如是知故無有失由此後得",
    "X53n0841_026:0505c03": "二智別故表前觀中二智差別有說無漏智亦作如",
    "X53n0841_026:0505c04": "是知問如何無生智中亦言我已知苦等理應但說",
    "X53n0841_026:0505c05": "不復更知二行不應俱時轉故若次第轉與前盡智",
    "X53n0841_026:0505c06": "無差別故不應重說答應知此中意為遣疑恐有生",
    "X53n0841_026:0505c07": "疑如時解脫先起盡智後得無生如是應許無時解",
    "X53n0841_026:0505c08": "脫先起無生後得盡智為顯一切盡智先起故復先",
    "X53n0841_026:0505c09": "說已知等言或先但言我已知等顯不時解脫盡後",
    "X53n0841_026:0505c10": "起無生故雖重言而無有失。言世俗智攝一全者謂",
    "X53n0841_026:0505c11": "全攝自體一少分者謂他心智通漏無漏四智為體",
    "X53n0841_026:0505c12": "今但攝得有漏他心智不攝無漏他心智故名少分",
    "X53n0841_026:0505c13": "餘是無漏並無漏理。法智類智各攝一全七少分者",
    "X53n0841_026:0505c14": "謂此等七通法及類舉法分七智不攝類分七舉類",
    "X53n0841_026:0505c15": "亦然故言少分是無漏故不攝世俗上下別故法類",
    "X53n0841_026:0505c16": "互除故但攝七言苦集滅智各攝一全四少分者謂",
    "X53n0841_026:0505c17": "法智等四通四諦智為體如言苦集唯攝苦諦法智",
    "X53n0841_026:0505c18": "等四不攝集諦法智等四集滅亦然故攝少分不攝",
    "X53n0841_026:0505c19": "他心如前已解又四諦智非互相攝故全除之言道",
    "X53n0841_026:0505c20": "智攝一全五少分者唯加他心與前有別餘相一同",
    "X53n0841_026:0505c21": "前言盡無生智各攝一全六少分者謂六智通三道",
    "X53n0841_026:0505c22": "故今唯攝無學道中智故言少分以無漏故不攝世",
    "X53n0841_026:0505c23": "俗非見性故不攝他心利鈍不同故盡不攝無生無",
    "X53n0841_026:0505c24": "生不攝盡智。",
    "X53n0841_026:0506a01": "全能對治欲上界者謂對治欲界非法故立法智名",
    "X53n0841_026:0506a02": "若對治色無色界非法亦應名法智但不可重名法",
    "X53n0841_026:0506a03": "智故類下而知故名類智若爾法智亦能治上應亦",
    "X53n0841_026:0506a04": "名類答法雖能治上非全能治故此全言已遮此難",
    "X53n0841_026:0506a05": "言境雖無別者以有宗苦集一物因果分二故言無",
    "X53n0841_026:0506a06": "別不同滅道體各別故具由二義言本修加行謂知",
    "X53n0841_026:0506a07": "他心者正理引脇尊者釋云引此智生要先知心後",
    "X53n0841_026:0506a08": "方知所以初但應他心智名其加行相如下常辨言",
    "X53n0841_026:0506a09": "事辨身等者謂於見苦斷集證滅修道等事皆名盡",
    "X53n0841_026:0506a10": "此人身中成智名盡智言一切聖道為因生者謂具",
    "X53n0841_026:0506a11": "見修無學道為同類因生無生智名為因圓盡智初",
    "X53n0841_026:0506a12": "位但用見修道為因不名圓為因也。",
    "X53n0841_026:0506a13": "言修道所攝滅道法智能治上者修道簡見道見道",
    "X53n0841_026:0506a14": "中唯類忍治上故滅道簡苦集欲界苦集麤上界苦",
    "X53n0841_026:0506a15": "集細緣麤不能斷細故故苦集法智不能治上故正",
    "X53n0841_026:0506a16": "理云苦集智緣所厭境無容厭彼於此離貪滅道二",
    "X53n0841_026:0506a17": "智不緣厭境緣下治上亦無過失。言由此類智無能",
    "X53n0841_026:0506a18": "治欲者正理釋云要於自界所作已圓方可兼為他",
    "X53n0841_026:0506a19": "所作非諸類智己事成時他事未成有須助義故無",
    "X53n0841_026:0506a20": "類智治欲界法。",
    "X53n0841_026:0506a21": "言世俗智作十六行相者若煗頂忍具作十六行相",
    "X53n0841_026:0506a22": "若世第一唯苦下行相及作所餘自共相者謂五停",
    "X53n0841_026:0506a23": "心觀總別念十二緣緣十八界無我觀等總別之相",
    "X53n0841_026:0506a24": "言緣道諦作四行相者唯於道有無漏他心智故無",
    "X53n0841_026:0506b01": "漏他心雖作共相是忻行故而能別觀言如境既自",
    "X53n0841_026:0506b02": "相行相亦自相者如心心所法是自相境亦依此境",
    "X53n0841_026:0506b03": "為行相故名自相行此非十六行相所攝舊問云知",
    "X53n0841_026:0506b04": "他無漏心作道下四行相知他有漏心何故不作苦",
    "X53n0841_026:0506b05": "集八行相耶答且一解云忻觀容可別知故知他無",
    "X53n0841_026:0506b06": "漏心作道下四行觀厭必欲總遣故知他有漏心不",
    "X53n0841_026:0506b07": "作苦集八行相觀言緣心不緣所者論問若爾何故",
    "X53n0841_026:0506b08": "經說如實了知有知有貪心等答非俱時取貪等及",
    "X53n0841_026:0506b09": "心如不俱時取衣及垢言唯能取欲色界繫者以他",
    "X53n0841_026:0506b10": "心智唯在四禪下心不能知上地故但知二界言唯",
    "X53n0841_026:0506b11": "緣現在者舊云過未無作用故新云唯緣有情現起",
    "X53n0841_026:0506b12": "心故不緣色者若知色者應名他色智故不緣共相",
    "X53n0841_026:0506b13": "者如識了別名自相也有云若約無漏亦通共相謂",
    "X53n0841_026:0506b14": "作道下四行相故不作空非我行相者謂非苦智知",
    "X53n0841_026:0506b15": "他心故不作苦下行相乃至非滅智故不作滅下行相",
    "X53n0841_026:0506b16": "不簡集下及苦下二行相者謂集與苦二行非空無",
    "X53n0841_026:0506b17": "相解脫故不簡之理實亦不作彼相也盡無生所不",
    "X53n0841_026:0506b18": "攝者舊云苦集滅智如前已簡為盡無生亦通道諦",
    "X53n0841_026:0506b19": "故復重簡不在見道者此同舊解以速疾故新云無",
    "X53n0841_026:0506b20": "異心故謂見道總緣無別異心起他心智。不在無間",
    "X53n0841_026:0506b21": "道者新云他心智不斷障故言如應容有者若未離",
    "X53n0841_026:0506b22": "欲雖在餘道亦無他心故言容有言我生等涉於世",
    "X53n0841_026:0506b23": "俗者謂此二智雖是勝義攝而涉於世俗猶言我生",
    "X53n0841_026:0506b24": "已盡等故此即前因涉於後果謂由觀內盡無生力",
    "X53n0841_026:0506c01": "於出觀時作如是言我生已盡等故在觀內離空非",
    "X53n0841_026:0506c02": "我以空非我違於我故問不作無我行可然世俗智",
    "X53n0841_026:0506c03": "中不言不空何不無漏觀中作空行耶答空治我所",
    "X53n0841_026:0506c04": "見無我治我雖我見所見有殊而同一我為體猶言",
    "X53n0841_026:0506c05": "我故前因位中亦不作空釋前言者婆娑云我生已",
    "X53n0841_026:0506c06": "盡是緣集四行梵行已立是緣道四行相所作已辦",
    "X53n0841_026:0506c07": "是緣滅四行相不受後有是緣苦二行相(謂苦非常)又云",
    "X53n0841_026:0506c08": "我生已盡者為盡何生謂盡三世生以顯非想處四",
    "X53n0841_026:0506c09": "蘊盡也梵行已立為無學梵行已立耶答謙學梵行",
    "X53n0841_026:0506c10": "已立非無學以無學梵行今始立故言所作已辦者",
    "X53n0841_026:0506c11": "一切煩惱皆已斷故一切所作已究竟故一切道路",
    "X53n0841_026:0506c12": "已遮塞故廣如彼釋言不受後有者尊者妙音作如",
    "X53n0841_026:0506c13": "是說諸阿羅漢皆無後有故通說言不受後有廣如",
    "X53n0841_026:0506c14": "彼釋。",
    "X53n0841_026:0506c15": "言有是處有是事者舊云處是稱合道理義相容受",
    "X53n0841_026:0506c16": "義事者謂事用比十六皆如理所引了別有部通云",
    "X53n0841_026:0506c17": "本論謂有是處有是事但為顯示前八行相義決定",
    "X53n0841_026:0506c18": "故作如是言故不別立。",
    "X53n0841_026:0506c19": "名既十六行相亦十六者是正義論有餘師言名雖",
    "X53n0841_026:0506c20": "十六實事唯謂七緣苦諦名實俱四緣餘三諦名四",
    "X53n0841_026:0506c21": "實一(註曰)准婆娑答云緣苦諦行相是顛倒近對治故",
    "X53n0841_026:0506c22": "如四顛倒名體各四緣餘三諦所起行相非四顛倒",
    "X53n0841_026:0506c23": "近對治故名雖有四實體唯一此不正義也(已上)言成",
    "X53n0841_026:0506c24": "辨理故者論說喻云譬如泥團輪繩水等眾緣和合",
    "X53n0841_026:0507a01": "成辦瓶等准論釋十六行相總有四番兩是名釋兩",
    "X53n0841_026:0507a02": "番是論主釋章但敘古一番餘並不述廣如論文此",
    "X53n0841_026:0507a03": "體唯是慧者是有宗義若依論主與此不同故論云",
    "X53n0841_026:0507a04": "若爾慧應非有行相以慧與慧不相應故由此應言",
    "X53n0841_026:0507a05": "諸心心所取境類別皆名行相(註曰)解云謂境於相品",
    "X53n0841_026:0507a06": "類差別不同故言行相或是能取境差別相故名行",
    "X53n0841_026:0507a07": "相也(已上)能行所行等者論總結云由此三門體有寬",
    "X53n0841_026:0507a08": "狹慧通行相能行所行餘心心所唯能所行諸餘有",
    "X53n0841_026:0507a09": "法唯是所行。",
    "X53n0841_026:0507a10": "言俗智通三性者不簡善惡但於境決斷皆名為智",
    "X53n0841_026:0507a11": "故通三性言餘地無他心智者正理論云他心唯依",
    "X53n0841_026:0507a12": "四本靜慮不依近分中間此智所緣極微細故謂依",
    "X53n0841_026:0507a13": "彼地道力微劣不能了達他相續中現在微細心心",
    "X53n0841_026:0507a14": "所法亦不依無色彼無此加行故法智依六地者上",
    "X53n0841_026:0507a15": "七近分唯是有漏故亦不依無色以不緣欲故但六",
    "X53n0841_026:0507a16": "地所餘七智通依九地者總說雖同然於此中非無",
    "X53n0841_026:0507a17": "差別類智決定九地法智唯依欲界身者婆娑云生",
    "X53n0841_026:0507a18": "上二界必不起法智以彼厭下苦集諦故不欲重觀",
    "X53n0841_026:0507a19": "既不觀下苦集亦不觀下滅道以滅道智用苦集智",
    "X53n0841_026:0507a20": "為上首故(已上論文)然生上界雖無現起亦得成就以是",
    "X53n0841_026:0507a21": "無漏不繫地故。",
    "X53n0841_026:0507a22": "以緣擇滅唯是法者謂擇滅無為但為法境非為身",
    "X53n0841_026:0507a23": "受心也言餘八智通四念住者謂八智境通色及心",
    "X53n0841_026:0507a24": "心所等故通四念住於中道智緣無漏色亦得名身。",
    "X53n0841_026:0507b01": "法類道各九者法類上下境別不互相緣如有二人",
    "X53n0841_026:0507b02": "同住一處一人觀地一人觀空不相見面餘所不遮",
    "X53n0841_026:0507b03": "若無漏智皆通法智緣若俗智即苦集智緣類智亦",
    "X53n0841_026:0507b04": "然道智除世俗者謂道智緣無漏為境世俗有漏故",
    "X53n0841_026:0507b05": "不緣餘隨皆得苦集智各二者謂此二智苦集是有",
    "X53n0841_026:0507b06": "漏者方是所緣餘是無漏故無緣理故於他心中簡",
    "X53n0841_026:0507b07": "取有漏者此四皆緣十智為境者世俗遍緣一切法",
    "X53n0841_026:0507b08": "故如無我觀等他心通漏無漏故有漏緣俗智若無",
    "X53n0841_026:0507b09": "漏者緣道為境九智體皆是道故得遍緣盡無生亦",
    "X53n0841_026:0507b10": "遍緣故皆通十智滅智不緣十智者謂滅智但緣無",
    "X53n0841_026:0507b11": "為智是有為故總不緣也。",
    "X53n0841_026:0507b12": "三界所繫及無漏有為者有漏繫屬定故約界分為",
    "X53n0841_026:0507b13": "六無漏不墮繫故異界共為一通成四法俗智緣十",
    "X53n0841_026:0507b14": "者俗智能遍緣一切法故通十境言欲界二者唯取",
    "X53n0841_026:0507b15": "欲界相應不相應二不緣色無色故道二者亦相應",
    "X53n0841_026:0507b16": "不相應善無為者謂擇滅也簡無記無為故名善以",
    "X53n0841_026:0507b17": "虗空非擇滅非諦攝故智所不緣言類七者類不緣",
    "X53n0841_026:0507b18": "欲除欲二境及無記無為故七餘皆得緣苦集二智",
    "X53n0841_026:0507b19": "各緣六法者謂此二智唯緣有漏故但通三界各二",
    "X53n0841_026:0507b20": "為六不緣無漏境除道二及無為也滅緣善無為者",
    "X53n0841_026:0507b21": "唯緣擇滅也言道二者道智不緣有漏境及無為故",
    "X53n0841_026:0507b22": "但緣二三相應法者謂他心智唯緣心心所不緣不",
    "X53n0841_026:0507b23": "相應及無為又不緣無色故但緣三除無記無為者",
    "X53n0841_026:0507b24": "盡無生智緣法雖廣然不緣非諦故除虗空非擇滅",
    "X53n0841_026:0507c01": "無記無為也。",
    "X53n0841_026:0507c02": "言除自品者明無一念智知一切法雖世俗智能觀",
    "X53n0841_026:0507c03": "一切為非我觀猶不能觀其同時諸法言境與有境",
    "X53n0841_026:0507c04": "性別者境謂所緣有境謂能緣合若俗智許緣自體",
    "X53n0841_026:0507c05": "則境有境應無差別故不得緣言同一所緣者譬如",
    "X53n0841_026:0507c06": "眾人同觀初月不相見面若緣相應即自緣失解云",
    "X53n0841_026:0507c07": "如心王心所同一所緣若依心王緣受等受等若須",
    "X53n0841_026:0507c08": "緣於受等故成自緣(已上)不緣俱有者謂不緣四相如",
    "X53n0841_026:0507c09": "眼不見扶根色等極相隣近故一剎那三法非此智",
    "X53n0841_026:0507c10": "所緣唯聞思所成者簡修所成論云修所成慧地別",
    "X53n0841_026:0507c11": "緣故若異此者應頓離染(解云俗智總緣故修慧別緣故非修慧也)婆娑",
    "X53n0841_026:0507c12": "正理許通修慧不同此論。",
    "X53n0841_026:0507c13": "約人成智總有三節一漸增位二離欲位三無學位",
    "X53n0841_026:0507c14": "異生及初念聖定成一智者即第一位一切九聖皆",
    "X53n0841_026:0507c15": "成俗智以並未離欲故不成他心苦忍初心聖人雖",
    "X53n0841_026:0507c16": "成無漏慧而未名智但成世俗與異生同至第二剎",
    "X53n0841_026:0507c17": "那苦法智位即加法智及苦智并前俗智及成三智",
    "X53n0841_026:0507c18": "此法智苦智體雖是一而所望異故得兩名故見道",
    "X53n0841_026:0507c19": "中總成七智者並約未離欲說於見道中通成六位",
    "X53n0841_026:0507c20": "第一念位唯世俗第二位成三智後辨四位故成六",
    "X53n0841_026:0507c21": "也唯此六位可有智增餘位並無如集類智滅類智",
    "X53n0841_026:0507c22": "位雖各有智名不異前處不增也亦諸忍位皆無智",
    "X53n0841_026:0507c23": "增道類智時是修道攝離欲增他心者第二節也章",
    "X53n0841_026:0507c24": "約總相故言八成如論道理於前諸位各次第增謂",
    "X53n0841_026:0508a01": "異生初聖先一今二第二念位先三念今四乃至先",
    "X53n0841_026:0508a02": "七今八方可盡理(云云)諸位人皆通離欲故言無時",
    "X53n0841_026:0508a03": "解脫者即不時解脫也。",
    "X53n0841_026:0508a04": "約位辨修者正理論云且應思擇何謂為修習善有",
    "X53n0841_026:0508a05": "為令圓滿自在此是修義。忍正起時修未來忍者謂",
    "X53n0841_026:0508a06": "先未曾得此種姓今時創得勢力未廣故修同類不",
    "X53n0841_026:0508a07": "能傍修故論云具修自諦諸行相念住乃至對治所",
    "X53n0841_026:0508a08": "緣俱決定故(註曰)解云見道八忍定緣八諦斷八諦惑",
    "X53n0841_026:0508a09": "不相交雜修道不爾准章唯約忍智自為同類詳論",
    "X53n0841_026:0508a10": "亦然(已上)言現觀後邊者謂三類智是諦後邊謂於後",
    "X53n0841_026:0508a11": "邊觀當諦智得圓滿故後後邊修法智位時未圓滿",
    "X53n0841_026:0508a12": "故故於此位不能修也修俗智者謂由二義一無始",
    "X53n0841_026:0508a13": "來曾知苦等今亦知苦同又此智無始來未斷非想",
    "X53n0841_026:0508a14": "土惑今斷非想俗智欣慶起得隨喜同為一事現觀",
    "X53n0841_026:0508a15": "者謂同知苦斷集事業是同即三現觀中事現觀也",
    "X53n0841_026:0508a16": "言於道中曾無事現觀者謂無始來未曾得無漏道",
    "X53n0841_026:0508a17": "故無同事業故道不修此是一義又必不已下第二",
    "X53n0841_026:0508a18": "義釋道不修言當(丁浪反)諦事周者謂苦集等三當諦",
    "X53n0841_026:0508a19": "已周兼能修俗於道當諦尚不自周況能兼修世俗",
    "X53n0841_026:0508a20": "智也又論云雖集滅邊未遍斷證而於當位斷證已",
    "X53n0841_026:0508a21": "周道即不然種姓多故(註曰)解云此釋妨也當(都郎反)位",
    "X53n0841_026:0508a22": "已周者謂見道位雖未斷一切集證一切滅而於無",
    "X53n0841_026:0508a23": "學位必當周故道即不然非唯見道不修一切無學",
    "X53n0841_026:0508a24": "位亦不遍修章中當字為去聲舊意亦同(已上)言有遍",
    "X53n0841_026:0508b01": "聲者謂問何故於苦集等乃有邊言道即有邊聲聲",
    "X53n0841_026:0508b02": "謂言聲也佛亦於道得修習修俱不盡者舉勝況劣",
    "X53n0841_026:0508b03": "佛尚不盡況餘人哉以佛不修聲聞等道故非起得",
    "X53n0841_026:0508b04": "得故得修不盡非盡現前故習修不盡於見道位無",
    "X53n0841_026:0508b05": "容起者謂漏無漏心不俱故婆娑問云若爾何故不",
    "X53n0841_026:0508b06": "現在前答此智與見道須臾不現前者此智便起以",
    "X53n0841_026:0508b07": "見道無剎那斷義是故此智無容現前論難現行前",
    "X53n0841_026:0508b08": "相違故過見道位無容起故設見道位中若爾何名",
    "X53n0841_026:0508b09": "修先未曾得今方得故云謂於見道須臾不現前",
    "X53n0841_026:0508b10": "者此智便起以見道無剎那斷義是故此智無容現",
    "X53n0841_026:0508b11": "前論難云問謂於爾時起得自在餘緣障故體不現",
    "X53n0841_026:0508b12": "前言色界六者謂未至中間及四靜慮婆娑問云何",
    "X53n0841_026:0508b13": "故六地見道當能修下下不修上答上勝下劣如劣",
    "X53n0841_026:0508b14": "朝勝勝非朝劣此亦如是言苦集邊修四念住攝者",
    "X53n0841_026:0508b15": "謂苦集通身受心法四境故通四念住滅唯法境故",
    "X53n0841_026:0508b16": "唯法念道諦不修故不論也隨於何諦至為境者謂",
    "X53n0841_026:0508b17": "隨苦集滅下界上界行相有殊皆彼為境。",
    "X53n0841_026:0508b18": "言修六或七智者且修有二種一行修二得修行謂",
    "X53n0841_026:0508b19": "現行得謂起得修道初念行修二智謂道及類此體",
    "X53n0841_026:0508b20": "是一而不二也次第超越皆同此三得修六七不同",
    "X53n0841_026:0508b21": "今章中唯約得修不說行修以依釋頌故准論具明",
    "X53n0841_026:0508b22": "二種諸道皆然下不處述言已離欲加他心者正理",
    "X53n0841_026:0508b23": "云先已離欲入聖道者何緣見道不修他心智以他",
    "X53n0841_026:0508b24": "心智遊觀位攝依容預道方有修義見道位中為觀",
    "X53n0841_026:0508c01": "諦理加行速疾故不能修今第十六道類智時容預",
    "X53n0841_026:0508c02": "位故故修此智非無學故不修盡無生不修世俗如",
    "X53n0841_026:0508c03": "上已說又此治非想俗智不能治非想故無同治義",
    "X53n0841_026:0508c04": "故不修也雖三諦邊是有頂治修俗智者別緣故修",
    "X53n0841_026:0508c05": "此無別緣故不修也斷八地無間等者此中總有三",
    "X53n0841_026:0508c06": "例一斷八地無間道二有欲餘道三有頂八解脫此",
    "X53n0841_026:0508c07": "之三類雖修智不同而七支數等故頌同處明所以",
    "X53n0841_026:0508c08": "但言八地無間者以有頂不修世俗此八無間修世",
    "X53n0841_026:0508c09": "俗故故別名之由世俗智不治有頂故治下地故故",
    "X53n0841_026:0508c10": "不同言除第九解脫者謂第九解脫是無學道故非",
    "X53n0841_026:0508c11": "此所明若無間及有欲餘道修七智者此通漏無漏",
    "X53n0841_026:0508c12": "故修法智類智四諦智及世俗智無間道及有欲餘",
    "X53n0841_026:0508c13": "道故不修他心非無學故不修盡無生然法類互修",
    "X53n0841_026:0508c14": "者由因力相資故修謂互為同類同故下准此釋言",
    "X53n0841_026:0508c15": "除世俗加他心者有頂治故除世俗解脫道故加他",
    "X53n0841_026:0508c16": "心故亦成七言上無間至修六者無間道故不修他",
    "X53n0841_026:0508c17": "心有頂治故不修世俗故但修六斷欲界第九解脫",
    "X53n0841_026:0508c18": "道者已離欲故得他心斷上七地者除有頂也言前",
    "X53n0841_026:0508c19": "八品惑諸勝進道者除第九同前八解脫然八解脫",
    "X53n0841_026:0508c20": "初離繫故無世俗智此通世俗故別明之言加世俗",
    "X53n0841_026:0508c21": "及他心者非有頂治故有世俗非無間道故加他心",
    "X53n0841_026:0508c22": "此中總有四例同修八智一斷欲第九解脫及勝進",
    "X53n0841_026:0508c23": "二斷上七地解脫及勝進三上八地加行四斷有頂",
    "X53n0841_026:0508c24": "八品勝進道然章門是有學故皆除盡無生極至於",
    "X53n0841_026:0509a01": "八。",
    "X53n0841_026:0509a02": "言無學或十或九者並約得修說若論行修二種皆",
    "X53n0841_026:0509a03": "唯修四謂苦集類及盡無生隨一以彼初心唯緣有",
    "X53n0841_026:0509a04": "頂四蘊故問無學初心如何得修世俗智耶答雖世",
    "X53n0841_026:0509a05": "俗智於彼無能而無學位眾德具足如王登位一切",
    "X53n0841_026:0509a06": "萬國皆來朝賀故世俗智起得來朝。",
    "X53n0841_026:0509a07": "有學練根諸無間道未來修六者以五種姓非一故",
    "X53n0841_026:0509a08": "言諸然實性但一無間不得言諸是有學故除盡無",
    "X53n0841_026:0509a09": "生無間道故不修他心有學練根一無間道正斷見",
    "X53n0841_026:0509a10": "惑所引無知似見道中道類忍時斷非想惑不修俗",
    "X53n0841_026:0509a11": "智故但修六。言無學練根諸無間道未來修七者如",
    "X53n0841_026:0509a12": "治有頂故不修世俗謂無學練根九無間道斷修惑",
    "X53n0841_026:0509a13": "所引障如斷有頂染謂諸練根皆如得果故是鈍根",
    "X53n0841_026:0509a14": "故除無生智餘同有學有學練根諸解脫道至六者",
    "X53n0841_026:0509a15": "似道類智故亦不修世俗更除盡無生及他心故但",
    "X53n0841_026:0509a16": "修六有餘師言解脫道位亦修世俗(此意如三類智邊能修世俗智",
    "X53n0841_026:0509a17": "也)若加行道至及世俗智者此同見道加行有世俗",
    "X53n0841_026:0509a18": "故故並加之非斷障故已離欲者加他心智言退法",
    "X53n0841_026:0509a19": "等五者謂六種姓中除不動性彼是利根故練根門",
    "X53n0841_026:0509a20": "咸皆不說言前八解脫者以第九解脫加智所以前",
    "X53n0841_026:0509a21": "明修八智者既言無學復是解脫必有他心猶鈍根",
    "X53n0841_026:0509a22": "故除無生智不修世俗者如有頂治故言於前八上",
    "X53n0841_026:0509a23": "加世俗智者如初得應果說猶是鈍根故除無生智",
    "X53n0841_026:0509a24": "第五種姓至修十者加無生智由此前八解脫五種",
    "X53n0841_026:0509b01": "姓同無無生故一處明第九解脫前四種姓未得無",
    "X53n0841_026:0509b02": "生第五種性得無生故所以別說言勝進道鈍九利",
    "X53n0841_026:0509b03": "十者非斷障故有他心智非治有頂故有世俗智有",
    "X53n0841_026:0509b04": "學雜修者雜修靜慮也及五通者於六通中除漏盡",
    "X53n0841_026:0509b05": "也心漏通如前初得應果說更不復明修七智者通",
    "X53n0841_026:0509b06": "漏無漏故兼世俗無間道故無他心有學位故無盡",
    "X53n0841_026:0509b07": "無生故但修七餘道修八者非無間故加他心既言",
    "X53n0841_026:0509b08": "雜修及五通故明已離欲不須簡之以除盡無生以",
    "X53n0841_026:0509b09": "未得故言無記性故不名為修者五通解脫唯三是",
    "X53n0841_026:0509b10": "善二是無記如下所明無記非修已如上辨言餘四",
    "X53n0841_026:0509b11": "靜慮者謂除雜修外純靜處也未離欲名七者有世",
    "X53n0841_026:0509b12": "俗無他心異生若已離欲加他心者若斷欲第九解",
    "X53n0841_026:0509b13": "脫得初定他心乃至離第三禪染得第四定他心若",
    "X53n0841_026:0509b14": "離第四定染不得他心故異生依四靜慮即具二智",
    "X53n0841_026:0509b15": "自餘諸位唯修世俗又論云順決擇分必不修他心",
    "X53n0841_026:0509b16": "以是見道近眷屬故。",
    "X53n0841_026:0509b17": "言諸道謂有漏二道者新云加行無間解脫勝進四",
    "X53n0841_026:0509b18": "道並通不同章釋言依此者謂上諸道隨何地現起",
    "X53n0841_026:0509b19": "名依。得此者謂有漏道依上近分離下染時及無漏",
    "X53n0841_026:0509b20": "道隨依何地離染之時第九解脫得上地也時唯修",
    "X53n0841_026:0509b21": "當地善法不修餘地以有漏法繫地堅窂故二義別",
    "X53n0841_026:0509b22": "者隨依何地現起名依離下染時初得上地根本名",
    "X53n0841_026:0509b23": "得一為離此者謂聖人隨依何地離此地染時修所",
    "X53n0841_026:0509b24": "離地及下地無漏即如依初定離二定染等時得第",
    "X53n0841_026:0509c01": "二定及下無漏舊云望離染地言修此地下地不望",
    "X53n0841_026:0509c02": "依地若望依地亦名修上二得此等者聖人隨依何",
    "X53n0841_026:0509c03": "地得二三定等即修二三定等及下無漏三起此者",
    "X53n0841_026:0509c04": "謂聖人現起二三定等聖道之時即修二三等定及",
    "X53n0841_026:0509c05": "及地下無漏問前修有漏何不言為離此耶答用有",
    "X53n0841_026:0509c06": "漏道及無漏離染之時修此地有漏不異依此地及得",
    "X53n0841_026:0509c07": "此地時修此地有漏依下地道漸離上染復不能修",
    "X53n0841_026:0509c08": "上地有漏不同修無漏故不別說起此與前依此同",
    "X53n0841_026:0509c09": "前中通用漏無漏道故故修無中唯離此為異言修",
    "X53n0841_026:0509c10": "此下無漏者正理論云於上染同能治道故故得修",
    "X53n0841_026:0509c11": "下婆娑又云無漏依上必修下以自在不繫故問何",
    "X53n0841_026:0509c12": "故無漏不修上答前之二類未得上地故不能修上",
    "X53n0841_026:0509c13": "第三類中雖容已離上染不決定故故不說修惑依",
    "X53n0841_026:0509c14": "漸次得地不言修上惑於上地不自在故不修上也",
    "X53n0841_026:0509c15": "為離此言通二四道者謂約能治通二四道非所治",
    "X53n0841_026:0509c16": "道也以離此言局修無漏故言唯初盡智至有漏德",
    "X53n0841_026:0509c17": "者正理問云何緣唯此初盡智時力能遍修諸有漏",
    "X53n0841_026:0509c18": "德創能彌滅無始時來一切善根煩惱怨故如有摧",
    "X53n0841_026:0509c19": "伏國所共怨一切俱來慶賴稱善又煩惱縛斷無餘",
    "X53n0841_026:0509c20": "故如能縛斷所縛氣通故唯初盡智能遍修也言自",
    "X53n0841_026:0509c21": "心初為王位至起得來朝西方登王位時以水灑頂",
    "X53n0841_026:0509c22": "隨方所尚異種珍奇皆來朝貢心王亦爾初證極果",
    "X53n0841_026:0509c23": "善得來朝生上不修下者以身生上定不成下有漏",
    "X53n0841_026:0509c24": "善故所以生上不能修下言今雖還得不名為修者",
    "X53n0841_026:0510a01": "論云非依劬勞而證得故。",
    "X53n0841_026:0510a02": "治遣二修依有漏法者唯有漏法可加二修無漏無",
    "X53n0841_026:0510a03": "過不可治遣故有漏法通具四修若無漏法但行得",
    "X53n0841_026:0510a04": "二修也言加防護修及觀察修者論云如契經說云",
    "X53n0841_026:0510a05": "何修根謂於六根善防善護乃至廣說又契經言云",
    "X53n0841_026:0510a06": "何修身謂於自身觀髮毛爪乃至廣說。"
}