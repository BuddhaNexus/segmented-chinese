{
    "T13n0424_001:0976c09": "No. 424 [No. 423]",
    "T13n0424_001:0976c10": "佛說大集會正法經卷第一",
    "T13n0424_001:0976c12": "西天譯經三藏朝奉大夫試鴻臚卿",
    "T13n0424_001:0976c13": "傳法大師臣施護奉　詔譯",
    "T13n0424_001:0976c14": "如是我聞：一時，佛在王舍城鷲峯山中，與大",
    "T13n0424_001:0976c15": "苾芻眾萬二千人俱，尊者阿惹憍陳如、尊者",
    "T13n0424_001:0976c16": "摩訶目乾連、尊者舍利子、尊者摩訶迦葉、",
    "T13n0424_001:0976c17": "尊者思勝、尊者羅睺羅、尊者善容、尊者賢",
    "T13n0424_001:0976c18": "護、尊者賢吉祥、尊者月吉祥、尊者大勢至、",
    "T13n0424_001:0976c19": "尊者滿慈子、尊者善吉、尊者哩嚩諦、尊者",
    "T13n0424_001:0976c20": "栴檀軍，如是等皆大阿羅漢。是時，有菩薩摩",
    "T13n0424_001:0976c21": "訶薩，其名曰：慈氏菩薩摩訶薩、普勇菩薩摩",
    "T13n0424_001:0976c22": "訶薩、童子吉祥菩薩摩訶薩、童子住菩薩摩",
    "T13n0424_001:0976c23": "訶薩、童子賢菩薩摩訶薩、無所減菩薩摩訶",
    "T13n0424_001:0976c24": "薩、妙吉祥菩薩摩訶薩、普賢菩薩摩訶薩、",
    "T13n0424_001:0976c25": "善現菩薩摩訶薩、金剛軍菩薩摩訶薩、藥王",
    "T13n0424_001:0976c26": "軍菩薩摩訶薩，如是等六萬二千菩薩摩訶",
    "T13n0424_001:0976c27": "薩眾。復有，最勝樹王天子、賢天子、善賢天",
    "T13n0424_001:0976c28": "子、法愛天子、栴檀藏天子、香住天子、栴檀",
    "T13n0424_001:0977a01": "香天子，如是等一萬二千天子眾。復有，妙身",
    "T13n0424_001:0977a02": "天女、極信天女、自在主天女、吉祥目天女、",
    "T13n0424_001:0977a03": "世吉祥天女、大世主天女、大力天女、妙臂天",
    "T13n0424_001:0977a04": "女，如是等八千天女眾。復有，優鉢羅龍王、",
    "T13n0424_001:0977a05": "伊羅鉢怛囉龍王、底民誐隸龍王、勝器龍王、",
    "T13n0424_001:0977a06": "最上器龍王、妙喜龍王、妙枝龍王、象頭龍",
    "T13n0424_001:0977a07": "王，如是等八千龍王眾俱來集會。到佛所已，",
    "T13n0424_001:0977a08": "咸各頭面，禮世尊足，右繞三匝，退坐一面。是",
    "T13n0424_001:0977a09": "時，世尊默然而住。",
    "T13n0424_001:0977a10": "爾時，會中有菩薩摩訶薩，名曰普勇，即從座",
    "T13n0424_001:0977a11": "起，偏袒右肩，右膝著地，合掌恭敬，而白佛言：",
    "T13n0424_001:0977a12": "「世尊！此會菩薩及諸聲聞、天人眾等悉皆來",
    "T13n0424_001:0977a13": "集，樂欲聽佛宣說妙法。此諸大眾咸一諦觀",
    "T13n0424_001:0977a14": "如來、應供、正等正覺殊善色相，樂入佛法，以",
    "T13n0424_001:0977a15": "樂法心觀佛相故，久修習者即能遠離一切",
    "T13n0424_001:0977a16": "障染，初修習者即發無上修善法心，不復暫",
    "T13n0424_001:0977a17": "起諸不善想。」作是白已。",
    "T13n0424_001:0977a18": "爾時，佛告普勇菩薩言：「我有正法名大集會，",
    "T13n0424_001:0977a19": "於閻浮提廣大流布，若有眾生暫得聞者，是",
    "T13n0424_001:0977a20": "人設有五逆重罪皆得銷滅，不復退轉於阿",
    "T13n0424_001:0977a21": "耨多羅三藐三菩提。普勇！於汝意云何？汝",
    "T13n0424_001:0977a22": "謂是人得聞法者，所獲福聚與一佛等？」普勇",
    "T13n0424_001:0977a23": "菩薩白佛言：「如是。世尊！」佛言：「普勇！汝莫作",
    "T13n0424_001:0977a24": "是見，作是見者非真實見。」普勇菩薩復白",
    "T13n0424_001:0977a25": "佛言：「世尊！當云何見，即知是人真實福聚？」",
    "T13n0424_001:0977a26": "佛言：「普勇！彼聞法者所獲福聚，與殑伽沙",
    "T13n0424_001:0977a27": "數量如來、應供、正等正覺所有福聚等無有",
    "T13n0424_001:0977a28": "異。又復，普勇！若有聞是正法者，一切皆住",
    "T13n0424_001:0977a29": "不退轉地，即得一切如來常所觀察，一切如",
    "T13n0424_001:0977b01": "來常現在前，降伏魔軍圓滿善法，是人即能",
    "T13n0424_001:0977b02": "於生滅理皆悉了知，一切皆得成就阿耨多",
    "T13n0424_001:0977b03": "羅三藐三菩提。」爾時，會中諸菩薩眾，從座而",
    "T13n0424_001:0977b04": "起俱白佛言：「世尊！如一佛福聚，其量幾何？」",
    "T13n0424_001:0977b05": "佛言：「諸善男子！汝等諦聽。一佛福聚所有",
    "T13n0424_001:0977b06": "數量，譬如有人竭大海水盡灑閻浮，於此水",
    "T13n0424_001:0977b07": "中唯取一渧，作一殑伽河沙數量，如是一",
    "T13n0424_001:0977b08": "渧而復一渧，窮大海水一一渧成一殑伽河，",
    "T13n0424_001:0977b09": "此一一河滿中沙數，盡為菩薩皆住十地，彼",
    "T13n0424_001:0977b10": "諸菩薩所有福聚寧為多不？」諸菩薩眾俱白",
    "T13n0424_001:0977b11": "佛言：「甚多。世尊！」佛言：「諸善男子！一佛福聚",
    "T13n0424_001:0977b12": "復多於彼，有聞法者轉倍是數。又復，諸善男",
    "T13n0424_001:0977b13": "子！若有眾生於後末世，聞是正法生信解心，",
    "T13n0424_001:0977b14": "所獲福聚轉增於彼，無量無邊不可稱計。」",
    "T13n0424_001:0977b15": "爾時，普勇菩薩復從座起而白佛言：「世尊！諸",
    "T13n0424_001:0977b16": "有眾生樂求法者，當云何求？」佛言：「普勇！諸",
    "T13n0424_001:0977b17": "求法者略有二種：一者於一切眾生起平等",
    "T13n0424_001:0977b18": "心，二者如所聞法為眾生說。」普勇菩薩白佛",
    "T13n0424_001:0977b19": "言：「世尊！如所聞法，又復云何為眾生說？」佛",
    "T13n0424_001:0977b20": "言：「普勇！亦有二種：一者以所聞法迴向菩",
    "T13n0424_001:0977b21": "提；二者於大乘法愛樂趣求，而復長時，心無",
    "T13n0424_001:0977b22": "懈退。若能如是為眾生說，是得名為真求法",
    "T13n0424_001:0977b23": "者。」",
    "T13n0424_001:0977b24": "爾時，會中諸天子、天女眾，各從座起住立佛",
    "T13n0424_001:0977b25": "前，合掌向佛而白佛言：「世尊！我等深心樂",
    "T13n0424_001:0977b26": "求正法，如佛世尊大慈大悲，能滿一切眾生",
    "T13n0424_001:0977b27": "心願，願為我等廣分別說。」",
    "T13n0424_001:0977b28": "爾時，世尊即於會中，放大希有淨妙光明，",
    "T13n0424_001:0977b29": "普照大眾。是時，普勇菩薩白佛言：「世尊！以",
    "T13n0424_001:0977c01": "何因緣放是光明？」佛告普勇菩薩言：「汝今當",
    "T13n0424_001:0977c02": "知，今此會中有發阿耨多羅三藐三菩提心",
    "T13n0424_001:0977c03": "者，於佛世尊生難遭想，尊重恭敬勸請說法，",
    "T13n0424_001:0977c04": "以是因緣放斯光明。」普勇菩薩復白佛言：「世",
    "T13n0424_001:0977c05": "尊！諸有眾生發阿耨多羅三藐三菩提心者，",
    "T13n0424_001:0977c06": "云何修習而能成就？」佛言：「善哉善哉！汝大",
    "T13n0424_001:0977c07": "勇猛，於大眾中能以此義問佛世尊，利益一",
    "T13n0424_001:0977c08": "切疾成佛道，汝今亦能以此善根成就阿耨",
    "T13n0424_001:0977c09": "多羅三藐三菩提。如汝所問，今為汝說，汝",
    "T13n0424_001:0977c10": "當諦聽。我念往昔過阿僧祇劫，有佛出世，",
    "T13n0424_001:0977c11": "號寶吉祥如來、應供、正等正覺、明行足、善逝、世",
    "T13n0424_001:0977c12": "間解、無上士、調御丈夫、天人師、佛、世尊。我於",
    "T13n0424_001:0977c13": "彼時為摩拏嚩迦，令諸眾生安住佛智。忽於",
    "T13n0424_001:0977c14": "一時見一鹿王受諸苦惱，我於是時竊作是",
    "T13n0424_001:0977c15": "念：『云何當能代此鹿王而受諸苦？』復自思惟：",
    "T13n0424_001:0977c16": "『一切眾生輪轉三界未離苦者，皆亦如是。』即",
    "T13n0424_001:0977c17": "發願言：『願我當來得成佛已，一切眾生離諸",
    "T13n0424_001:0977c18": "苦惱，生我佛剎，安住佛智。』普勇！我以如是",
    "T13n0424_001:0977c19": "善根大願力故，即得阿耨多羅三藐三菩提。」",
    "T13n0424_001:0977c20": "爾時，普勇菩薩聞是說已，復白佛言：「世尊！彼",
    "T13n0424_001:0977c21": "佛世時，眾生壽量，其數幾何？」佛言：「眾生壽量",
    "T13n0424_001:0977c22": "滿八十劫。」普勇菩薩又復問言：「以何劫量而",
    "T13n0424_001:0977c23": "登彼壽？」佛言普勇：「彼劫量者，譬如有人造",
    "T13n0424_001:0977c24": "一大城，廣十二由旬、高三由旬，於彼城中",
    "T13n0424_001:0977c25": "置以胡麻，悉皆充滿。忽有一人百年一來，取",
    "T13n0424_001:0977c26": "一胡麻而擲於外，如是一來一擲，乃至胡麻",
    "T13n0424_001:0977c27": "擲盡城亦破壞，此劫數量亦復未盡。又復，譬",
    "T13n0424_001:0977c28": "如有一大山，廣二十五由旬、高十二由旬，",
    "T13n0424_001:0977c29": "有長壽天，百年一來一坐其上，以憍尸迦衣",
    "T13n0424_001:0978a01": "拂其山石，如是一來一拂，乃至彼山拂盡，",
    "T13n0424_001:0978a02": "其劫數量亦復未盡。普勇！如是名為劫量。」",
    "T13n0424_001:0978a03": "是時，普勇菩薩又白佛言：「世尊！若人以一善",
    "T13n0424_001:0978a04": "根迴向菩提獲大福聚，得壽命八十劫，何況",
    "T13n0424_001:0978a05": "有人於佛深妙法中廣大修習，其所得福不",
    "T13n0424_001:0978a06": "可稱計。」佛言普勇：「若有眾生得聞是大集會",
    "T13n0424_001:0978a07": "正法者，所獲壽命八萬四千劫，何況更能",
    "T13n0424_001:0978a08": "於此正法書寫、讀誦，彼獲福聚，轉倍於前，不",
    "T13n0424_001:0978a09": "可等比。又復，普勇！若人聞此正法，起淨信",
    "T13n0424_001:0978a10": "心恭敬尊重，是人九十五劫得宿命智，六萬",
    "T13n0424_001:0978a11": "劫為轉輪王，為一切人之所尊重悉皆愛敬，",
    "T13n0424_001:0978a12": "不為刀杖、毒藥所能侵害，臨命終時有九十",
    "T13n0424_001:0978a13": "五俱胝佛面現其前，安慰彼人，作是告言：",
    "T13n0424_001:0978a14": "『勿生怖畏，汝先已聞大集會正法，有大福聚。』",
    "T13n0424_001:0978a15": "是時，彼九十五俱胝佛皆為授記，一一來生",
    "T13n0424_001:0978a16": "我佛剎中，何況以此正法，令盡有情界廣",
    "T13n0424_001:0978a17": "大流布皆悉得聞。」普勇菩薩復白佛言：「世尊！",
    "T13n0424_001:0978a18": "我今於此大集會正法，樂欲聽受心無厭足。」",
    "T13n0424_001:0978a19": "佛言：「善哉善哉！非唯汝心樂法無厭，我於",
    "T13n0424_001:0978a20": "此法喜大宣說，亦復無厭，何況諸凡夫類，",
    "T13n0424_001:0978a21": "於此正法起厭足心？又復，普勇！若有善男子、",
    "T13n0424_001:0978a22": "善女人，於此正法深生信樂，是人於千劫中",
    "T13n0424_001:0978a23": "不壞正信，五千劫中不墮惡趣，萬二千劫中",
    "T13n0424_001:0978a24": "遠離愚癡，八千劫中不生邊地，二萬劫中勇",
    "T13n0424_001:0978a25": "猛布施，二萬五千劫中常生天界，二萬五千",
    "T13n0424_001:0978a26": "劫中常行梵行，四萬劫中遠離眷屬之所癡",
    "T13n0424_001:0978a27": "縛、不為煩惱所能昏蔽，五萬劫中受持正法，",
    "T13n0424_001:0978a28": "六萬五千劫中安住正念。普勇！彼善男子、善",
    "T13n0424_001:0978a29": "女人，更不復起作罪業心，一切魔怨不能侵",
    "T13n0424_001:0978b01": "害，在在所生不處胎藏。又復有人於此正法",
    "T13n0424_001:0978b02": "聽受讀誦，是人八萬劫中得聞持具足，於",
    "T13n0424_001:0978b03": "千劫中離殺生業，九萬九千劫中離妄語業，",
    "T13n0424_001:0978b04": "一萬三千劫中離兩舌業。普勇當知，以是事",
    "T13n0424_001:0978b05": "故，此大正法不可得遇，至於名字亦不可得",
    "T13n0424_001:0978b06": "聞。」",
    "T13n0424_001:0978b07": "爾時，普勇菩薩摩訶薩益加恭敬，右膝著地，",
    "T13n0424_001:0978b08": "禮世尊足，前白佛言：「世尊！若有人於此正",
    "T13n0424_001:0978b09": "法生輕謗者，是人得幾所罪？」佛言：「甚多。」普",
    "T13n0424_001:0978b10": "勇菩薩復白佛言：「彼所獲罪其數幾何？」佛言：",
    "T13n0424_001:0978b11": "「普勇！若人於十二殑伽沙數諸佛所，起大惡",
    "T13n0424_001:0978b12": "心其罪尚輕，若於是正法起輕謗心者，其所",
    "T13n0424_001:0978b13": "獲罪甚多於彼。何以故？普勇！若人於彼正",
    "T13n0424_001:0978b14": "法起輕謗者，是即發起破大乘心，以煩惱火",
    "T13n0424_001:0978b15": "而自焚燒。」普勇菩薩復白佛言：「世尊！一切",
    "T13n0424_001:0978b16": "眾生業習所纏，輪轉生死不能解脫。」佛言普",
    "T13n0424_001:0978b17": "勇：「如是如是！譬如有人，自斷其頭。時有一",
    "T13n0424_001:0978b18": "人，持以良藥，所謂摩叱迦良藥、虞尼那嚩良",
    "T13n0424_001:0978b19": "藥、竭哩多嚩良藥、帶梨那嚩良藥，如是等",
    "T13n0424_001:0978b20": "良藥塗所斷頭。普勇！於汝意云何？汝謂是",
    "T13n0424_001:0978b21": "人還活其命不？」普勇菩薩白佛言：「不也。世尊！",
    "T13n0424_001:0978b22": "是人雖塗良藥，其何能活？」「普勇！彼輪轉者亦",
    "T13n0424_001:0978b23": "復如是。",
    "T13n0424_001:0978b24": "「復次，普勇！譬如一時，有二丈夫，各持利刀，互",
    "T13n0424_001:0978b25": "欲害命，以力相敵故，俱不能害，唯致瘡損苦",
    "T13n0424_001:0978b26": "痛亦甚。時忽有人持以良藥，為塗其上，其瘡",
    "T13n0424_001:0978b27": "即愈。彼二丈夫既得愈已，憶念往苦互相謂",
    "T13n0424_001:0978b28": "言：『我等從今，不復更起相殺害心。』普勇！諸有",
    "T13n0424_001:0978b29": "智者亦復如是，雖復造業，即能追悔，而於正",
    "T13n0424_001:0978c01": "法不生棄背，如是漸能趣向一切離生死法。",
    "T13n0424_001:0978c02": "「復次，普勇！如世間人捨壽報已，雖有父母憂",
    "T13n0424_001:0978c03": "惱、啼泣，而更不能為依為怙。彼凡夫類不能",
    "T13n0424_001:0978c04": "自利，亦不利他，不造善業亦復如是，臨命",
    "T13n0424_001:0978c05": "終時無所依怙，略有二種：一者，自造諸不善",
    "T13n0424_001:0978c06": "業，復勸他作；二者，於佛正法起輕謗心。」普勇",
    "T13n0424_001:0978c07": "菩薩復白佛言：「世尊！若有於佛正法生輕",
    "T13n0424_001:0978c08": "謗心者，是人命終當墮何處？」佛言普勇：「彼",
    "T13n0424_001:0978c09": "謗法者，命終已後，當墮地獄受大苦惱，所謂",
    "T13n0424_001:0978c10": "大可怖地獄、眾合地獄、炎熱地獄、極炎熱",
    "T13n0424_001:0978c11": "地獄、黑繩地獄、阿鼻地獄、嚕摩訶哩沙地",
    "T13n0424_001:0978c12": "獄、呼呼尾地獄，如是等八大地獄中，一一",
    "T13n0424_001:0978c13": "地獄受一劫苦。」普勇菩薩復白佛言：「甚苦。世",
    "T13n0424_001:0978c14": "尊！我今於此不忍聽聞。」爾時，世尊即為普",
    "T13n0424_001:0978c15": "勇菩薩說伽陀曰：",
    "T13n0424_001:0978c16": "「我所說地獄，　　汝怖不忍聞，",
    "T13n0424_001:0978c17": "彼地獄苦惱，　　眾生業自造。",
    "T13n0424_001:0978c18": "若作諸善業，　　定獲安樂果，",
    "T13n0424_001:0978c19": "作諸不善者，　　必得苦惱報。",
    "T13n0424_001:0978c20": "生苦與死苦，　　憂苦等纏縛，",
    "T13n0424_001:0978c21": "不造諸樂因，　　愚人常苦惱。",
    "T13n0424_001:0978c22": "智者得安樂，　　信樂大乘法，",
    "T13n0424_001:0978c23": "念佛最上智，　　永不墮惡趣。",
    "T13n0424_001:0978c24": "普勇汝當知，　　前前世業感，",
    "T13n0424_001:0978c25": "少種一善因，　　定獲廣大果。",
    "T13n0424_001:0978c26": "如世種增長，　　百穀皆無失，",
    "T13n0424_001:0978c27": "善因生佛剎，　　獲果亦如是。",
    "T13n0424_001:0978c28": "智者修善法，　　遠離諸苦因，",
    "T13n0424_001:0978c29": "彼成眾德本，　　獲最上安樂。",
    "T13n0424_001:0979a01": "若能平等施，　　善法一毫量，",
    "T13n0424_001:0979a02": "於八萬劫中，　　獲廣大財富。",
    "T13n0424_001:0979a03": "在在所生處，　　常念行布施，",
    "T13n0424_001:0979a04": "以施三寶故，　　展轉報無盡。」",
    "T13n0424_001:0979a05": "爾時，普勇菩薩聞佛說是伽陀已，即白佛言：",
    "T13n0424_001:0979a06": "「世尊！云何於此大集會正法乃能了知，而得",
    "T13n0424_001:0979a07": "聽受？」佛言普勇：「若人於十二殑伽沙數如來、",
    "T13n0424_001:0979a08": "應供、正等正覺所圓滿善根，即得聽聞此大",
    "T13n0424_001:0979a09": "集會正法。」普勇菩薩復白佛言：「世尊！云何",
    "T13n0424_001:0979a10": "能得如是善根圓滿？」佛言普勇：「若能於一切",
    "T13n0424_001:0979a11": "如來平等知見，是即善根圓滿。」普勇復言：",
    "T13n0424_001:0979a12": "「云何能於一切如來平等知見？」佛言：「若於法",
    "T13n0424_001:0979a13": "師尊重恭敬，是即能於一切如來平等知見。」",
    "T13n0424_001:0979a14": "普勇又言：「而復云何於法師尊重恭敬？」佛言：",
    "T13n0424_001:0979a15": "「若人於出世道發趣向心，是即於法師所尊",
    "T13n0424_001:0979a16": "重恭敬。普勇！如是等皆能圓滿善根。」",
    "T13n0424_001:0979a17": "佛言普勇：「此大集會正法，有大功德，利益一",
    "T13n0424_001:0979a18": "切，若人能聽受、書寫、讀誦者，是人獲大福聚",
    "T13n0424_001:0979a19": "不可稱計。普勇！正使四方一一方各有十",
    "T13n0424_001:0979a20": "二殑伽沙數如來、應供、正等正覺，皆住十二",
    "T13n0424_001:0979a21": "劫，說此大集會正法，聽受功德而不能盡。",
    "T13n0424_001:0979a22": "又復四方各有如上殑伽沙數如來、應供、正等",
    "T13n0424_001:0979a23": "正覺，皆住如上劫，說此書寫功德，亦不能",
    "T13n0424_001:0979a24": "盡。又復四方各有如上殑伽沙數如來、應供、",
    "T13n0424_001:0979a25": "正等正覺，皆住如上劫，說此讀誦功德，亦",
    "T13n0424_001:0979a26": "復不盡。」普勇菩薩白佛言：「世尊！願佛略說",
    "T13n0424_001:0979a27": "讀誦福聚，其數幾何？」爾時，世尊即說伽陀曰：",
    "T13n0424_001:0979a28": "「若人能讀誦，　　一四句偈者，",
    "T13n0424_001:0979a29": "彼所獲福聚，　　與彼八十四，",
    "T13n0424_001:0979b01": "殑伽沙數佛，　　福聚等無異。",
    "T13n0424_001:0979b02": "何況能一心，　　安住於正法，",
    "T13n0424_001:0979b03": "彼福聚無盡。　　諸佛出於世，",
    "T13n0424_001:0979b04": "宣說無邊法，　　而實難得值。」",
    "T13n0424_001:0979b05": "爾時，有十八俱胝尼乾陀眾來詣佛所，咸入",
    "T13n0424_001:0979b06": "會中，各坐一面，作如是言：「瞿曇！我等勝汝！」",
    "T13n0424_001:0979b07": "如是三復皆作是言：「我等勝汝！」",
    "T13n0424_001:0979b08": "是時，佛告諸尼乾陀眾言：「唯佛如來得真勝",
    "T13n0424_001:0979b09": "名，於一切處無能勝者。」尼乾陀言：「汝一瞿",
    "T13n0424_001:0979b10": "曇，云何得勝？」佛言：「若汝尼乾陀定計勝者，是",
    "T13n0424_001:0979b11": "顛倒見、非真實見。汝等以何為勝？恣汝等說。」",
    "T13n0424_001:0979b12": "是時，尼乾陀眾咸一默然，互竊相視。佛言：「汝",
    "T13n0424_001:0979b13": "等當知，唯佛世尊，於一切眾生，若已入佛",
    "T13n0424_001:0979b14": "慧、若未入佛慧，利根、鈍根，咸使得度，平等利",
    "T13n0424_001:0979b15": "益無有差別，是可名為無能勝者。汝善思惟，",
    "T13n0424_001:0979b16": "於自身心諸苦所逼，尚不能知，云何而能於",
    "T13n0424_001:0979b17": "此稱勝？我今示汝諸佛微妙廣大正法。」諸尼",
    "T13n0424_001:0979b18": "乾陀眾聞佛是言已，忽大瞋恚生不信心。是",
    "T13n0424_001:0979b19": "時，帝釋天主居善法堂，以天眼見，即持金剛",
    "T13n0424_001:0979b20": "杵來入會中，而欲破壞。諸尼乾陀眾咸皆驚",
    "T13n0424_001:0979b21": "怖，生大憂惱，啼泣良久。即時，世尊於大眾中",
    "T13n0424_001:0979b22": "隱身不現，諸尼乾陀眾於佛世尊方生瞻仰，",
    "T13n0424_001:0979b23": "忽不見佛，轉增憂苦，即說伽陀曰：",
    "T13n0424_001:0979b24": "「譬如人獨處，　　空寂曠野中，",
    "T13n0424_001:0979b25": "無父復無母，　　恐畏無救者。",
    "T13n0424_001:0979b26": "如江河無水，　　游魚無所依，",
    "T13n0424_001:0979b27": "樹木皆摧折，　　飛禽無所止。",
    "T13n0424_001:0979b28": "我等今怖畏，　　苦惱亦如是，",
    "T13n0424_001:0979b29": "不見佛世尊，　　誰為救護者。」",
    "T13n0424_001:0979c01": "是時，諸尼乾陀眾說是伽陀已，欲從座起，彼",
    "T13n0424_001:0979c02": "二膝輪適按地時，其所按地，忽發大聲，普震",
    "T13n0424_001:0979c03": "一切人天大眾。諸尼乾陀咸作是念：「如來最",
    "T13n0424_001:0979c04": "勝二足尊者，唯願慈悲，救度我等。」",
    "T13n0424_001:0979c05": "爾時，世尊即時現身還復本座，告普勇菩薩",
    "T13n0424_001:0979c06": "言：「汝可為諸尼乾陀眾說法化度。」普勇菩薩",
    "T13n0424_001:0979c07": "白佛言：「不也。世尊！譬如須彌山王殊妙高顯，",
    "T13n0424_001:0979c08": "有小黑山而居其側，云何可言相與等比？今",
    "T13n0424_001:0979c09": "佛世尊居大眾中，遣我說法亦復如是。」佛言：",
    "T13n0424_001:0979c10": "「止！止！善男子！如來方便善巧，於十方世界",
    "T13n0424_001:0979c11": "隨所說者，皆是如來慈悲願力之所建立。此",
    "T13n0424_001:0979c12": "諸尼乾陀等欣樂於我，我當為說無上法要。",
    "T13n0424_001:0979c13": "普勇！汝今可往十方世界，親近諸佛宣揚法",
    "T13n0424_001:0979c14": "化。」普勇菩薩白佛言：「世尊！我神通力而甚",
    "T13n0424_001:0979c15": "微小，非佛大慈假我神力，終不能行。」佛言普",
    "T13n0424_001:0979c16": "勇：「汝今以自通力及佛神力，如是可往。」普勇",
    "T13n0424_001:0979c17": "菩薩承佛聖旨，即從座起繞佛三匝，忽於會",
    "T13n0424_001:0979c18": "中隱身不現。爾時，世尊告諸尼乾陀眾言：「汝",
    "T13n0424_001:0979c19": "等當知，所謂生為大苦，由生苦故，起諸怖畏，",
    "T13n0424_001:0979c20": "謂生有病怖；有病怖故，而有老怖；有老怖故，",
    "T13n0424_001:0979c21": "即有死怖。生何緣怖？謂為眾苦之所逼故。以",
    "T13n0424_001:0979c22": "生為因，即有諸怖；生法若無，怖從何起？由是",
    "T13n0424_001:0979c23": "即有囉惹難怖、陬囉難怖、惡毒難怖、火難",
    "T13n0424_001:0979c24": "怖、水難怖、風難怖，乃至雷雹等難怖，及",
    "T13n0424_001:0979c25": "自作諸不善業怖。如是等怖，因生而有；若",
    "T13n0424_001:0979c26": "了生法，即離諸怖。」是時，世尊為諸尼乾陀眾",
    "T13n0424_001:0979c27": "略說是怖畏法已，時諸尼乾陀眾廓然開悟，",
    "T13n0424_001:0979c28": "悔過自責，俱白佛言：「世尊！我等愚癡，起不",
    "T13n0424_001:0979c29": "正見，背真實道，違佛正法，深為過咎，願佛慈",
    "T13n0424_001:0980a01": "悲攝受我等。」作是言已，時十八俱胝尼乾陀",
    "T13n0424_001:0980a02": "眾，俱發阿耨多羅三藐三菩提心，即時為十",
    "T13n0424_001:0980a03": "八俱胝大菩薩眾，一一皆得圓滿十地，乃以",
    "T13n0424_001:0980a04": "神通力各現種種神變，及現種種身：佛身、菩",
    "T13n0424_001:0980a05": "薩身、緣覺身、聲聞身，乃至天人、龍、神、一切趣類",
    "T13n0424_001:0980a06": "等身已，復各自變寶蓮華座，等分其半於佛",
    "T13n0424_001:0980a07": "左右，禮佛足已，各坐其座。",
    "T13n0424_001:0980a08": "佛說大集會正法經卷第一"
}