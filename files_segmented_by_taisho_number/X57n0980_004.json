{
    "X57n0980_004:0762b14": "天台四教儀註彚補輔宏記卷四之上",
    "X57n0980_004:0762b16": "高麗沙門諦觀錄",
    "X57n0980_004:0762b17": "南天竺沙門蒙潤集註",
    "X57n0980_004:0762b18": "清比丘性權彚補輔宏記",
    "X57n0980_004:0762b19": "清三寶弟子錢六菴較訂",
    "X57n0980_004:0762b20": "天台嫡裔比丘諦閑編科參梓",
    "X57n0980_004:0762b21": "△二色界。",
    "X57n0980_004:0762b22": "次色界十八天。分為四禪。初禪三天。(梵眾梵輔大梵)二禪三",
    "X57n0980_004:0762b23": "天。(少光無量光光音)三禪三天。(少淨無量淨徧淨)四禪九天(無雲福生廣果",
    "X57n0980_004:0762b24": "已上三天凡夫住處修上品十善坐禪者得生其中。無想天外道所居。無煩無熱善見善現色究竟。已上五天",
    "X57n0980_004:0762c01": "第三果居處。上之一十八天離欲麤散。未出色籠。故名色界。坐得禪定。故得禪名)。",
    "X57n0980_004:0762c02": "此段小註。略顯四禪九天。內外凡聖差降不同。并",
    "X57n0980_004:0762c03": "結界禪二名所以也。",
    "X57n0980_004:0762c04": "【□註】妙玄云。正報之身。是清淨色。非如欲界垢染色也。",
    "X57n0980_004:0762c05": "十八天。此準上座部立。",
    "X57n0980_004:0762c06": "【■記】此指部釋十八天總名也。言上座者。五分律云。",
    "X57n0980_004:0762c07": "上更無人。名上座。毗尼母云。從無夏至九夏。名下",
    "X57n0980_004:0762c08": "座。自十夏至十九夏。名中座。二十夏至四十夏。名",
    "X57n0980_004:0762c09": "上座。",
    "X57n0980_004:0762c10": "【□註】若薩婆多宗。唯立十六天。以梵輔大梵合為一。無",
    "X57n0980_004:0762c11": "別處故。無想廣果合為一。身壽同故。若經部宗(佛滅後四",
    "X57n0980_004:0762c12": "百年初。從一切有部復出一部。名為經部。立義準經。不依律論)立十七天。梵輔大梵",
    "X57n0980_004:0762c13": "身量別故。",
    "X57n0980_004:0762c14": "【■記】此示餘部。所立天數不同。梵語薩婆多。此云一",
    "X57n0980_004:0762c15": "切有。於佛滅後。四百餘年。上座部中。因諍論事。立",
    "X57n0980_004:0762c16": "異部。名薩婆多。彼云。即梵輔天處。有高臺閣。名大",
    "X57n0980_004:0762c17": "梵天。如世尊處座。四眾圍繞。故曰無別處也。故俱",
    "X57n0980_004:0762c18": "舍云。梵王。梵輔。同一天故。輔行云。依有宗。但十六",
    "X57n0980_004:0762c19": "處初禪中。高勝處名梵王。不別立也。無想廣果合",
    "X57n0980_004:0762c20": "一者。準瑜伽論。亦不言無想。意以廣果中收。由身",
    "X57n0980_004:0762c21": "壽同也。經部者。從說一切有部出。而立十七天者。",
    "X57n0980_004:0762c22": "合無想廣果為一。開大梵梵輔為二。以梵輔身量。",
    "X57n0980_004:0762c23": "一踰繕那。大梵身量。一踰繕那半。故順正理論。第",
    "X57n0980_004:0762c24": "十七天頌曰。此上十七處。名色界于中。三靜慮各",
    "X57n0980_004:0763a01": "三。第四靜慮八。共十七天也。",
    "X57n0980_004:0763a02": "【□註】上座部中須明十八者。以廣果無想。身壽雖同。因",
    "X57n0980_004:0763a03": "果有異。廣果以無尋伺為因果。無想以無心為因果。",
    "X57n0980_004:0763a04": "【■記】此申明上座部。立十八天所以也。意謂廣果滅",
    "X57n0980_004:0763a05": "尋伺為因。五百劫尋伺不起為果。無想因中修無",
    "X57n0980_004:0763a06": "想定。滅不恒行心心所。果報生無想天中。四百九",
    "X57n0980_004:0763a07": "十九劫想心不行。既因果有異。故須開之成十八",
    "X57n0980_004:0763a08": "天也。",
    "X57n0980_004:0763a09": "【□註】四禪。梵語禪那。此翻為定。攝心專注。不流散故。世",
    "X57n0980_004:0763a10": "出世間。此禪為根本。各有支林功德。如法界次第。",
    "X57n0980_004:0763a11": "【■記】此釋通名四禪也。四處總名禪者。準法界次第",
    "X57n0980_004:0763a12": "云。禪是西土之音。此翻棄惡。能棄欲界五蓋等諸",
    "X57n0980_004:0763a13": "惡故。或翻功德支林。或云思惟修。今翻為定者。對",
    "X57n0980_004:0763a14": "散而言也。謂攝歛紛飛之心。專注一緣。使不馳流",
    "X57n0980_004:0763a15": "于六塵。散誕于五欲。習之既久。自然成定也。世出",
    "X57n0980_004:0763a16": "世之根本者。法界云。以四無量。八背捨。八勝處。一",
    "X57n0980_004:0763a17": "切處。神通變化。及無漏觀慧等。種種諸三昧。悉從",
    "X57n0980_004:0763a18": "四禪中出故。又妙玄云定聖行者。略為三。一世間",
    "X57n0980_004:0763a19": "禪。二出世禪。三上上禪。世禪復二。一根本味禪。隱",
    "X57n0980_004:0763a20": "沒。有垢。無記。二根本淨禪。不隱沒。無垢。有記。根本",
    "X57n0980_004:0763a21": "者。以凡聖外道通修故。世出世法之根本也。大品",
    "X57n0980_004:0763a22": "云。諸佛成道。轉法輪。入涅槃。悉在禪中。若能深觀",
    "X57n0980_004:0763a23": "根本。出生勝妙上定。故稱根本也。隱沒者。闇證無",
    "X57n0980_004:0763a24": "觀慧。有垢者。地地生愛味。無記者。境界不分明。此",
    "X57n0980_004:0763b01": "有三品。謂禪也。等也。空也。即十二門禪。根本淨者。",
    "X57n0980_004:0763b02": "不隱沒。無垢。有記。與上不同。此又三品。謂六妙門。",
    "X57n0980_004:0763b03": "十六特勝。九通明等也。二出世間禪者。有四。謂觀",
    "X57n0980_004:0763b04": "練。熏。修。觀者。九想。八背捨。八勝處。十一切處。練者。",
    "X57n0980_004:0763b05": "九次第定。熏者。師子奮迅三昧。修者。超越三昧。三。",
    "X57n0980_004:0763b06": "出世間上上禪者。即九種大禪。一自性禪。二一切",
    "X57n0980_004:0763b07": "禪。三難禪。四一切門禪。五。善人禪。六。一切行禪。七",
    "X57n0980_004:0763b08": "除惱禪。八此世他世樂禪。九清淨淨禪。如地持釋。",
    "X57n0980_004:0763b09": "法界亦記。今不具記。是則世出世間上上禪。由四",
    "X57n0980_004:0763b10": "禪而起。故稱根本也。支林功德見下。【■備】十二門等",
    "X57n0980_004:0763b11": "三藏法數。禪波羅密。均載。有師標曰。大論說。不亂",
    "X57n0980_004:0763b12": "不味。名波羅蜜。此但名禪不名波羅密者。亂有麤",
    "X57n0980_004:0763b13": "細。愛有慢見為細。三毒為麤。一心愛樂為味也。辨",
    "X57n0980_004:0763b14": "訛曰。此翻為定句。恐誤。應云靜慮。以欲界有慮無",
    "X57n0980_004:0763b15": "靜。無色有靜無慮。惟色界雙備。故禪那別在色界。",
    "X57n0980_004:0763b16": "定通無色。",
    "X57n0980_004:0763b21": "【■記】然此圖中。但各標名相而已。今具記之。如法界",
    "X57n0980_004:0763b22": "二云。初禪五者。一。覺支。初心在緣。名為覺。行者依",
    "X57n0980_004:0763b23": "未到地。發初禪清淨色界法。觸欲界身根。心大驚",
    "X57n0980_004:0763b24": "悟。爾時即生身識。覺此色界觸。未曾有功德利益",
    "X57n0980_004:0763c01": "也。二。觀支。細心分別。名為觀。既證初禪功德。即以",
    "X57n0980_004:0763c02": "細心分別此禪定中色法。諸妙功德。境界分明。無",
    "X57n0980_004:0763c03": "諸蓋覆。如是功德。欲界所未有故也。三。喜支。欣慶",
    "X57n0980_004:0763c04": "之心。名為喜。發時即有喜生。但分別未了。故喜未",
    "X57n0980_004:0763c05": "成。若觀心分別。所捨欲界樂甚少。今得初禪利益",
    "X57n0980_004:0763c06": "甚多。懽喜無量也。四。樂支。怡悅之心。名為樂。發時",
    "X57n0980_004:0763c07": "即有樂。但分別喜動踊心息。則恬然靜慮受於觸",
    "X57n0980_004:0763c08": "樂怡悅安快也。五。一心支。心與定法一。故名一心。",
    "X57n0980_004:0763c09": "行者初證禪時。乃即著定。而心猶依覺觀喜樂之",
    "X57n0980_004:0763c10": "法。故有微細之散。若喜樂心息。自然與定一也。二",
    "X57n0980_004:0763c11": "禪四者。一。內淨支。心無覺觀溷濁。名內淨。行者欲",
    "X57n0980_004:0763c12": "離初禪時。種種訶責覺觀。覺觀既滅。則心內淨。心",
    "X57n0980_004:0763c13": "與淨色法相應。豁爾明淨也。二。喜支。欣喜之心。名",
    "X57n0980_004:0763c14": "喜。行者初得內淨時。即與喜俱發。而喜心未成。次",
    "X57n0980_004:0763c15": "心自慶。得免覺觀之患。獲得勝定內淨。歡喜無量",
    "X57n0980_004:0763c16": "也。三。樂支。怡悅之心。名樂。行者喜踊之情既息。則",
    "X57n0980_004:0763c17": "恬然靜慮。受于內淨喜中之悅樂也。四。一心支。心",
    "X57n0980_004:0763c18": "與定法一。名一心。行者受樂心息。則心與定一。澄",
    "X57n0980_004:0763c19": "渟不動也。三禪五者。一。捨支。離喜不悔。名捨。行者",
    "X57n0980_004:0763c20": "欲離二禪時。種種因緣訶責於喜。喜既滅謝。三禪",
    "X57n0980_004:0763c21": "即發。若證三禪之樂。則捨二禪之喜。不生於悔也。",
    "X57n0980_004:0763c22": "亦云三禪樂。初生時。是樂三界第一。能生心著。心",
    "X57n0980_004:0763c23": "著。則禪壞。故須行捨也。二。念支。愛念。名念。行者既",
    "X57n0980_004:0763c24": "發此三禪之樂。樂從內起。須愛念護惜。則樂得增",
    "X57n0980_004:0764a01": "長。乃至徧身也。三。慧支。解知之心。名慧。行者既發",
    "X57n0980_004:0764a02": "三禪之樂。此樂微妙難得。若非善巧解慧。則不能",
    "X57n0980_004:0764a03": "方便長養。此樂得徧身也。四。樂支。怡悅之心。名樂。",
    "X57n0980_004:0764a04": "行者發此三禪樂已。若能善用捨念慧。將護此樂。",
    "X57n0980_004:0764a05": "樂既無過。則增長遍身怡悅。受樂安快。此為最樂。",
    "X57n0980_004:0764a06": "若離三禪。餘地更無此徧身樂也。五。一心支。心與",
    "X57n0980_004:0764a07": "定法一。名一心。受樂心息。則心與定一不動也。四",
    "X57n0980_004:0764a08": "禪四者。一。不苦不樂支。中庸之心。名不苦不樂。行",
    "X57n0980_004:0764a09": "者欲離三禪。種種因緣訶責於樂。樂既謝滅。則不",
    "X57n0980_004:0764a10": "動之定。與捨俱發。故內心湛然。不苦不樂也。二。捨",
    "X57n0980_004:0764a11": "支。離樂不悔。名捨。既得四禪不動真定。則捨難捨",
    "X57n0980_004:0764a12": "之樂。不生悔心也。亦云證四禪不動定時。不應取",
    "X57n0980_004:0764a13": "定起念。若行捨。則無動念之乖也。三。念清淨支。念",
    "X57n0980_004:0764a14": "者。愛念。既得四禪真定。當念下地之過。念自功德",
    "X57n0980_004:0764a15": "方便長養。令不退失。進入勝品。名念。亦云是四禪",
    "X57n0980_004:0764a16": "中有不動照了。正念分明也。四。一心支。心與定一。",
    "X57n0980_004:0764a17": "名一心。既得四禪捨俱之定。捨念將息。念無所依。",
    "X57n0980_004:0764a18": "泯然凝寂。一意在定。如明鏡不動。湛然而照。萬像",
    "X57n0980_004:0764a19": "皆現。何故四禪。獨名不動。以初禪覺觀動。二禪喜",
    "X57n0980_004:0764a20": "所動。三禪樂所動。故四禪名真定也。若善巧照了",
    "X57n0980_004:0764a21": "分明。則因此定。發真無漏。有漏外道。無慧方便。入",
    "X57n0980_004:0764a22": "此定時。不壞身色。直滅其心。入無想定。為謂涅槃",
    "X57n0980_004:0764a23": "是為邪倒。支者。派也。瑜伽言。諸靜慮中。雖有餘法。",
    "X57n0980_004:0764a24": "然此勝故。於修定者。為思量故。徧立為支。",
    "X57n0980_004:0764b01": "【□註】輔行九上(九)引(婆沙)中問。初三何故五。二四何故四。",
    "X57n0980_004:0764b02": "答。自古相承云。欲界五欲為外亂。二禪喜為內亂。初",
    "X57n0980_004:0764b03": "禪治外亂之始。三禪治內亂之始。故各有五。二禪外",
    "X57n0980_004:0764b04": "亂息。四禪內亂息。是故二四。但立四支。",
    "X57n0980_004:0764b05": "【■記】婆沙言。隨順義是支。若法隨順彼地者立支。五",
    "X57n0980_004:0764b06": "支隨順初三。四支隨順二四。復次欲界。是難斷難",
    "X57n0980_004:0764b07": "除難過之界。必須牢強對治。故彼對治初禪立五",
    "X57n0980_004:0764b08": "支。第二禪喜。亦難斷難除難過。故彼對治三禪。亦",
    "X57n0980_004:0764b09": "五支也。初禪不難斷難除難過。故彼對治二禪。立",
    "X57n0980_004:0764b10": "四支。復次為對欲界五種境界愛。初禪立五支。為",
    "X57n0980_004:0764b11": "對二禪五種喜。第三立五支。初禪無五種境界愛。",
    "X57n0980_004:0764b12": "三禪無五種喜愛。故二與四不立五支。",
    "X57n0980_004:0764b13": "【□註】初禪三天。梵者。淨也。無欲染故。十八天皆淨無欲。",
    "X57n0980_004:0764b14": "此當其首。徧得淨名。梵眾是民。梵輔是臣。大梵。即王",
    "X57n0980_004:0764b15": "也。劫初先生。劫盡後滅。主領大千。然通論有萬億梵",
    "X57n0980_004:0764b16": "王。唯此是大千之中。王名尸棄。得為大千之王。降此",
    "X57n0980_004:0764b17": "不得。橫論。又初禪有語言號令。能統上冠下故也。如",
    "X57n0980_004:0764b18": "法華云。娑婆世界主。梵天王。尸棄大梵。若摩醯首羅。",
    "X57n0980_004:0764b19": "居色界頂。報勝為主。無統王義。以二禪已上。無言語",
    "X57n0980_004:0764b20": "法。是故諸禪。亦各以報勝為主。非統御也。豎辨。具如",
    "X57n0980_004:0764b21": "法華文句。淨名疏明。若涅槃疏云。娑婆世界主。正是",
    "X57n0980_004:0764b22": "首羅。又云梵王。只領小千而已。乃古師之說。非今家",
    "X57n0980_004:0764b23": "正意。",
    "X57n0980_004:0764b24": "【■記】佛地論曰。離欲寂靜。名梵。具云梵摩。此翻清潔",
    "X57n0980_004:0764c01": "寂靜。謂創離欲染。名清潔。得根本定。為寂靜。法華",
    "X57n0980_004:0764c02": "疏稱高淨。大論云。斷婬欲天。皆名為梵。初禪當首。",
    "X57n0980_004:0764c03": "偏名淨也。次明三天分君臣民。以二禪上。無言語",
    "X57n0980_004:0764c04": "法。故不立王臣。則知初禪。有言語號令統領。故分",
    "X57n0980_004:0764c05": "王臣也。然通論下。此約一佛所化之境。三千大千",
    "X57n0980_004:0764c06": "世界。約橫論。有萬億初禪天。萬億梵王。然皆居四",
    "X57n0980_004:0764c07": "方。惟此尸棄。是大千中。主領大千也。尸棄。翻頂髻。",
    "X57n0980_004:0764c08": "王頂上有肉髻。似螺形。亦名螺髻。或曰火頂。以火",
    "X57n0980_004:0764c09": "灾至此故。貌如童子。身白銀色。衣黃金色。以禪悅",
    "X57n0980_004:0764c10": "為食也。又下。約豎辨王大千。謂初禪有尋伺。故有",
    "X57n0980_004:0764c11": "語言號令。統上冠下也。問。法華序品。列外護眾。謂",
    "X57n0980_004:0764c12": "摩醯首羅。是娑婆世界主何耶。答。摩醯首羅。居色",
    "X57n0980_004:0764c13": "界頂。但二禪已上。既無尋伺。無言語法。故報勝為",
    "X57n0980_004:0764c14": "主。非統御言主也。又尸棄者。此王本修火光定。破",
    "X57n0980_004:0764c15": "欲界惑。從德立名。然經標梵王。復舉尸棄。似如兩",
    "X57n0980_004:0764c16": "人。依釋論正。以尸棄為主。法華舉位顯名。恐一人",
    "X57n0980_004:0764c17": "耳。又單修禪。為梵民。加四無量心。為王也。涅槃疏",
    "X57n0980_004:0764c18": "云。大自在天。即摩醯首羅。居色界頂。主大千界。十",
    "X57n0980_004:0764c19": "地菩薩。迹現其中也。若法華中。列世界主。梵天王",
    "X57n0980_004:0764c20": "者。此意云何。若言娑婆世界主者。正是首羅。若言",
    "X57n0980_004:0764c21": "尸棄大梵等者。更舉二禪等收三四禪梵王耳。又",
    "X57n0980_004:0764c22": "稱梵天王。為世界主。私謂。此是大千之中。得為大",
    "X57n0980_004:0764c23": "千之主。降此不得。故知所言梵王。只領小千。乃古",
    "X57n0980_004:0764c24": "師說。非今註意也。【■補】初禪。名離生喜樂地。謂離欲",
    "X57n0980_004:0765a01": "界雜惡趣生。得清淨樂。律中喻以巧浴潤漬也。",
    "X57n0980_004:0765a02": "【□註】二禪三天。少光。光明少故。無量光。光明轉增無限",
    "X57n0980_004:0765a03": "量故。光音。以光當語音故。新譯云。極光。",
    "X57n0980_004:0765a04": "【■記】大論云。二禪通名光音。彼天語時。口出淨光。有",
    "X57n0980_004:0765a05": "云。彼內無尋伺。外無言語。用光當語。故名光音。瑜",
    "X57n0980_004:0765a06": "伽論稱極光淨。謂淨光遍照。自他處故。【■補】二禪覺",
    "X57n0980_004:0765a07": "觀俱離。憂懸不逼。麤漏已伏。稱定生喜樂地。謂有",
    "X57n0980_004:0765a08": "定水潤澤其心。律中喻以山頂之泉也。少光等者。",
    "X57n0980_004:0765a09": "大論云。心清淨優劣。故光有上中下。諸天心清淨",
    "X57n0980_004:0765a10": "布施持戒。故身有光明。復有人於暗處然燈。亦供",
    "X57n0980_004:0765a11": "養尊像塔寺。復常修慈。又修念佛三昧。念諸佛光",
    "X57n0980_004:0765a12": "明神德。復修火一切入。又以智慧光明。教化愚癡",
    "X57n0980_004:0765a13": "邪見眾生。以是因緣。得心中智慧明。身亦有光。是",
    "X57n0980_004:0765a14": "以曇毗云。諸天報相。身放光明。無別晝夜。報得五",
    "X57n0980_004:0765a15": "通。形無障礙。是知三天論光。義徧前後。三禪論淨。",
    "X57n0980_004:0765a16": "其義亦然。大要隨位高下。立行淺深耳。",
    "X57n0980_004:0765a17": "【□註】三禪三天。少淨。意識嗜樂離喜。而純樂受故。無量",
    "X57n0980_004:0765a18": "淨。淨勝於前。不可量故。徧淨。樂受最勝。淨周普故。",
    "X57n0980_004:0765a19": "【■記】少淨離喜而純樂者。唯識論言。五識相應。適悅",
    "X57n0980_004:0765a20": "受。恒名為樂。但悅身故。意識相應。適悅受。若在欲",
    "X57n0980_004:0765a21": "界。初二靜慮。近分名喜。但悅心故。若在初二靜慮。",
    "X57n0980_004:0765a22": "根本名樂。名喜。悅身心故。若在第三靜慮。若近分。",
    "X57n0980_004:0765a23": "若根本。皆稱樂也。近分者。謂未至地。及未至根本",
    "X57n0980_004:0765a24": "也。無量勝前者。謂前僅心淨。而此更身淨也。徧淨",
    "X57n0980_004:0765b01": "周普者。謂前二雖身心清淨。未能周普。此天更加",
    "X57n0980_004:0765b02": "物我無二。反於世間。故論曰。三界中徧淨為樂。又",
    "X57n0980_004:0765b03": "曰福德徧淨也。【■補】吳興云。地持論。目第三禪為樂",
    "X57n0980_004:0765b04": "俱禪。此定功德。與徧身樂俱發故。前二雖有樂支。",
    "X57n0980_004:0765b05": "為善所障。今滅喜純樂得名。名離喜妙樂地。律中",
    "X57n0980_004:0765b06": "喻以蓮華出地。而未出水。根葉花莖。無不潤漬也。",
    "X57n0980_004:0765b07": "問。三禪何故言淨。答。大論云。緣淨故淨。八色是淨",
    "X57n0980_004:0765b08": "法。未被練。不得淨。今三四禪法起。來觸此八色。為",
    "X57n0980_004:0765b09": "作淨緣。三四禪等。此是色界極淨之色。用此為緣。",
    "X57n0980_004:0765b10": "觸八色更淨。故言緣淨故淨。是樂徧身受。故知是",
    "X57n0980_004:0765b11": "三禪中淨也。少淨者。此樂非境。出於淨性恬淡寂",
    "X57n0980_004:0765b12": "靜。亦名寂滅樂。非無為之寂滅樂也。無量淨。如楞",
    "X57n0980_004:0765b13": "嚴經云。身心輕安。成寂滅樂。徧淨。如楞嚴經云。世",
    "X57n0980_004:0765b14": "界身心。一切圓淨也。",
    "X57n0980_004:0765b15": "【□註】四禪九天。無雲者。下雖空居。依雲而住。此無雲首。",
    "X57n0980_004:0765b16": "特號無雲。業疏曰。第四禪上。雲居輕薄如星散住。不",
    "X57n0980_004:0765b17": "同下天。如雲密合。(文)福生者。修勝福力。方生此天。從",
    "X57n0980_004:0765b18": "因彰名。廣果者。凡夫之果。無勝過故。無想者。一期中",
    "X57n0980_004:0765b19": "間。心想不行故。無煩雜。無熱惱。善相見。善現相。究竟",
    "X57n0980_004:0765b20": "無極。此五天三果所居。名五不還天。若俱舍舊圖。次",
    "X57n0980_004:0765b21": "第而上。若準楞嚴第九。皆橫在四禪中。彼四禪天。獨",
    "X57n0980_004:0765b22": "有欽聞。不能知見。如今世間。曠野深山。聖道場地。皆",
    "X57n0980_004:0765b23": "羅漢所住持故。世間麤人所不能見。(文)又色究竟中。",
    "X57n0980_004:0765b24": "有摩醯首羅。此翻大自在天。",
    "X57n0980_004:0765c01": "【■記】開蒙曰。三禪皆依雲住。四禪方在空居。此天初",
    "X57n0980_004:0765c02": "得。獨名無雲。問。何故欲界除下二天。皆名空居。答",
    "X57n0980_004:0765c03": "前言空居。不履地故。此則雲氣亦無。取意不同也。",
    "X57n0980_004:0765c04": "業疏下。引證。福生。謂具勝福因。方得生也。廣果。謂",
    "X57n0980_004:0765c05": "異生善得果報。此天最勝。所有功德。勝下諸天也。",
    "X57n0980_004:0765c06": "無想。唯識論云。因中修彼無想定時。厭患麤想力",
    "X57n0980_004:0765c07": "故。生彼天中。違礙不恒行之心。及心所。但以想滅",
    "X57n0980_004:0765c08": "為首。壽命五百劫。除初生彼半劫。想心尚在。及後",
    "X57n0980_004:0765c09": "退沒半劫。想心又起。中間四百九十九劫。想心不",
    "X57n0980_004:0765c10": "行也。無煩雜下。釋後五那含天。輔行言。無煩之始",
    "X57n0980_004:0765c11": "得無煩名。伏熱惱故。名無熱。果易彰故。名善現。見",
    "X57n0980_004:0765c12": "清徹故。名善見。色中無上。名色究竟。又言無煩。無",
    "X57n0980_004:0765c13": "見思煩惱雜也。無熱。意樂調柔。離下界見思熱惱",
    "X57n0980_004:0765c14": "也。善見者。定障漸微。見極明徹也。善現者。形色轉",
    "X57n0980_004:0765c15": "勝善能變現也。色究竟者。色法最極之處。是究竟",
    "X57n0980_004:0765c16": "處也。不遷者。不還人間受生也。俱舍圖失考。唐譯",
    "X57n0980_004:0765c17": "俱舍頌言。由雜修五品。生有五淨居。論言。由雜熏",
    "X57n0980_004:0765c18": "修第四靜慮。有五品。故淨居唯五。謂下。中。上。上勝。",
    "X57n0980_004:0765c19": "上極。五品差別。故此中初三品心現前。便得成滿。",
    "X57n0980_004:0765c20": "謂初無漏。次起有漏。復起無漏。第二品六。三品九。",
    "X57n0980_004:0765c21": "四品十二。五品十五。如是五品。雜修次第。感五淨",
    "X57n0980_004:0765c22": "居。應知此中。無漏勢力。熏修有漏。令感淨居。有言",
    "X57n0980_004:0765c23": "由信等五。次第增上。感五淨居。然皆竪論也。楞嚴",
    "X57n0980_004:0765c24": "橫論者。彼四禪天。指福生。福愛。廣果。無想也。所以",
    "X57n0980_004:0766a01": "獨聞而不見者。蓋下天修有漏凡定。此五修無漏",
    "X57n0980_004:0766a02": "聖業。凡聖業異故也。又色究竟下。別明色頂有菩",
    "X57n0980_004:0766a03": "薩住處。如經言。過五淨居。有十住菩薩住處。亦名",
    "X57n0980_004:0766a04": "淨居號大自在天王。又三乘中。立此為淨土。是報",
    "X57n0980_004:0766a05": "身所居。約實。但是十地菩薩攝報之果。多作彼王",
    "X57n0980_004:0766a06": "耳。大論言。此天有八臂三目。乘白牛。執白拂。一念",
    "X57n0980_004:0766a07": "之間。能知大千世界雨滴數也。【■補】三天是凡夫。一",
    "X57n0980_004:0766a08": "無想是外道。五淨居。是三果居處。此名捨念清淨",
    "X57n0980_004:0766a09": "地。律中喻以沐浴披新淨衣。又如密室中燈。三災",
    "X57n0980_004:0766a10": "不到。由其離內患也。業疏南山宣律師。釋羯磨。此",
    "X57n0980_004:0766a11": "言業。",
    "X57n0980_004:0766a12": "【□註】俱舍頌云。色天踰繕那。初四增半半(謂梵眾半踰繕那。梵輔一。",
    "X57n0980_004:0766a13": "大梵一半。少光二也)。",
    "X57n0980_004:0766a14": "【■記】頌明色界九天身壽劫量。",
    "X57n0980_004:0766a15": "【□註】此上倍倍增(無量光四。光音八。乃至徧淨六十四)。",
    "X57n0980_004:0766a16": "【■記】解釋與論同。論言。無量光天倍增二至四。乃至",
    "X57n0980_004:0766a17": "色究竟。增滿萬六千。是也。",
    "X57n0980_004:0766a18": "【□註】唯無雲減三(下徧淨天。既六十四。無雲。倍應百二十八。身壽但有一百二十五者。謂從",
    "X57n0980_004:0766a19": "變易受。入不變易受難。故各減三。變易。不變易。約三災壞不壞說)。",
    "X57n0980_004:0766a20": "【■記】無雲減三之故。本論釋不出。若華嚴鈔明無雲。",
    "X57n0980_004:0766a21": "欲成上都數。故減於三。唯一百二十五也。【■備】辨訛",
    "X57n0980_004:0766a22": "曰。既無雲入不變易。身壽應增。當如清涼所言。成",
    "X57n0980_004:0766a23": "上都數故減。又諸天身壽。皆舉大概。故不妨減。存",
    "X57n0980_004:0766a24": "考。",
    "X57n0980_004:0766b01": "【□註】少光上下天。大全半為劫(少光已上。大全為劫。謂少光二大劫。乃至色究",
    "X57n0980_004:0766b02": "竟。萬六千大劫。少光已下。大半為劫。以由身量與壽量等。大梵身既一由旬半。故壽當一劫半。故以四十小劫",
    "X57n0980_004:0766b03": "為一大劫。則六十小劫。成劫半也。梵輔。壽一劫。身一由旬。四十小劫也。梵眾身半由旬。故壽半劫。二十小劫也)。",
    "X57n0980_004:0766b04": "【■記】註釋。較論為詳。論言。少光已上。大全為劫。自下",
    "X57n0980_004:0766b05": "諸天。大半為劫。由此說大梵。過梵輔天壽一劫半。",
    "X57n0980_004:0766b06": "謂成住壞。各二十中劫。六十中劫為一劫半。故以",
    "X57n0980_004:0766b07": "大半。四十中劫。為下三天身壽劫量也。【■補】壽之劫",
    "X57n0980_004:0766b08": "數既爾。身之由旬亦然。應少光已上身量。以八十",
    "X57n0980_004:0766b09": "里為一由旬。少光已下身量。以四十里為一由旬。",
    "X57n0980_004:0766b10": "此約身壽對論如此。若約三災對論。大全半為劫。",
    "X57n0980_004:0766b11": "亦允合。蓋世界成。自上而下。壞。自下而上。故成住",
    "X57n0980_004:0766b12": "壞空。各二十小劫。除却空劫。梵王生成劫初。滅壞",
    "X57n0980_004:0766b13": "劫後。正當六十小劫壽也。自少光二大劫。至光音",
    "X57n0980_004:0766b14": "八大劫。却值七番火災。又一番水灾。方壞二禪。正",
    "X57n0980_004:0766b15": "當八大劫壽也。如此對來。全半之義。毫無乖失。此",
    "X57n0980_004:0766b16": "以八十小劫。為大全劫。四十小劫。為大半劫。",
    "X57n0980_004:0766b17": "△三無色界。",
    "X57n0980_004:0766b18": "三無色界四天(空處識處。無所有處。非非想。已上四天。只有四陰。而無色蘊。故得名也)。",
    "X57n0980_004:0766b19": "【□註】若厭色籠。修四空定。生四空天。名無色界。",
    "X57n0980_004:0766b20": "【■備】有師標曰。此無色。非畢竟無色。婆娑謂或經二",
    "X57n0980_004:0766b21": "萬劫色斷。乃至八萬劫色斷。命終還與色相續故。",
    "X57n0980_004:0766b22": "斷有二種。有須臾。畢竟。須臾斷相續。畢竟斷不相",
    "X57n0980_004:0766b23": "續。",
    "X57n0980_004:0766b24": "【□註】輔行六上四云。從第四禪欲入空處。必作方便。滅",
    "X57n0980_004:0766c01": "三種色。一可見可對色。(色塵)二不可見可對色。(五根四塵)三",
    "X57n0980_004:0766c02": "不可見無對色。(法入少分無表色也)此之三色。並在色界。欲入",
    "X57n0980_004:0766c03": "無色。故滅此三(文)。",
    "X57n0980_004:0766c04": "【■記】滅色入空方便者。先想此身。如甑。如籠。如網。乃",
    "X57n0980_004:0766c05": "至漸空。大論言。如鳥在缾。缾破得出。婆娑曰。先應",
    "X57n0980_004:0766c06": "思惟坼上。墻上。舍上。諸空之相。取此相已。假想勝",
    "X57n0980_004:0766c07": "解。觀察照了無邊空相。以先思惟無邊空相。而修",
    "X57n0980_004:0766c08": "加行。展轉引起初無色生。又順正理曰。空法雖與",
    "X57n0980_004:0766c09": "色俱。而其自體不依屬色。諸有於色求離者。必應",
    "X57n0980_004:0766c10": "最初思惟彼法。謂虗空體雖與色俱。而待色無。方",
    "X57n0980_004:0766c11": "得顯了。外法所攝。其相無邊。思惟彼時。而能離也。",
    "X57n0980_004:0766c12": "此明入空方便。滅三種色者。阿毗曇言。一可見。謂",
    "X57n0980_004:0766c13": "色是。二有對。有十。謂五根五塵。若不可見有對。但",
    "X57n0980_004:0766c14": "五根四塵。三不可見無對。謂法處少分。問。香味二",
    "X57n0980_004:0766c15": "想。初禪已離。色聲觸想。二禪已除。云何言空定滅",
    "X57n0980_004:0766c16": "耶。答。達法師言。香味雖盡初禪。今言滅者。治有四",
    "X57n0980_004:0766c17": "種。一壞對治。謂方便道觀下。有漏無常等故。二斷",
    "X57n0980_004:0766c18": "對治。謂無礙道。正斷下過。三持對治。謂解脫道為",
    "X57n0980_004:0766c19": "首。及後一切無間解脫。持彼無為。不令散失。四遠",
    "X57n0980_004:0766c20": "分對治。謂解脫為首。及後一切無礙解脫。遠令前",
    "X57n0980_004:0766c21": "障。畢竟不退。今此空定。據第四治也。色聲觸三。言",
    "X57n0980_004:0766c22": "二禪滅者。二禪已上。乃至四禪當地雖無。得借故",
    "X57n0980_004:0766c23": "也。【■補】方便滅色者。禪波羅密言。應深思色法過罪。",
    "X57n0980_004:0766c24": "以有身色。則內有飢渴。外受寒暑等苦。復次一切",
    "X57n0980_004:0767a01": "色法。繫縛於心。不得自在。讚嘆虗空無色。則無此",
    "X57n0980_004:0767a02": "過。一心緣空。念空不捨。當度於色難也。五根四塵。",
    "X57n0980_004:0767a03": "根。指五勝義根。唯天眼能見。凡夫不能見。落在浮",
    "X57n0980_004:0767a04": "塵根。如蒲桃朵等。故言不可見。然猶有對。眼根可",
    "X57n0980_004:0767a05": "對色等。四塵。指聲香味觸。若法入少分者。以四分",
    "X57n0980_004:0767a06": "中之一。故言少分。一心數法。屬心。二不相應法。非",
    "X57n0980_004:0767a07": "色非心。三無為法非三聚攝。四無表色。屬色。此色",
    "X57n0980_004:0767a08": "不可見。亦無對。無所表彰。名無表。即五塵落謝影",
    "X57n0980_004:0767a09": "子也。",
    "X57n0980_004:0767a10": "【□註】無色界色。小乘空有二宗。各計不同。大眾部云。但",
    "X57n0980_004:0767a11": "無麤色。非無細色。妙玄四(六)引毗曇云。無色有道共",
    "X57n0980_004:0767a12": "戒。戒是無作色。以無漏緣通。故此戒色。隨無漏緣。至",
    "X57n0980_004:0767a13": "無色也(文)釋籤四(三十一)云。言無漏緣通者。通九地也。",
    "X57n0980_004:0767a14": "既通九地。豈隔無色。(文)妙樂六(九)云。無色雖無四大",
    "X57n0980_004:0767a15": "造色。定果所為。皆是墻壁。(欲色二界業果所為)三界皆以意識",
    "X57n0980_004:0767a16": "維持。若約諸宗無色。非全無四大色。雅合其宜。(文)(有合",
    "X57n0980_004:0767a17": "門計有色經墻壁譬)此是有宗計有色也。",
    "X57n0980_004:0767a18": "【■記】細色。即定果色。妙玄引毗曇下。證成有色。婆沙",
    "X57n0980_004:0767a19": "問。何故世尊弟子生無色。及無色界羅漢。成就道",
    "X57n0980_004:0767a20": "俱生戒。不成就。定俱生戒。答。有說世俗戒。是縛是",
    "X57n0980_004:0767a21": "繫法。是以不成就。無漏戒。不縛不是繫法。故成就。",
    "X57n0980_004:0767a22": "有說世俗戒。墮在界中。墮在定中。無漏戒。雖在地",
    "X57n0980_004:0767a23": "中。不墮界中。是故成就。則無色界。有道共戒。無作",
    "X57n0980_004:0767a24": "色故。引妙玄釋籤證成。既有無作。豈得全無色耶。",
    "X57n0980_004:0767b01": "妙樂下。更引證成。蓋文句言。堂。譬欲界。閣。譬色無",
    "X57n0980_004:0767b02": "色界。墻壁譬四大。妙樂言。墻壁譬四大者。應通三",
    "X57n0980_004:0767b03": "界。無色雖無四大造色。然有定果所為之色。皆是",
    "X57n0980_004:0767b04": "墻壁。欲色業果。所為者。黑業白業。欲界報不動業。",
    "X57n0980_004:0767b05": "色界報雖有垢淨。不同俱業果也。三界意識維持",
    "X57n0980_004:0767b06": "者。定業二界。皆意識所執持也。若約下。妙樂判明",
    "X57n0980_004:0767b07": "有色合宜。【■補】此有宗引無作色。以顯無色界有色。",
    "X57n0980_004:0767b08": "蓋有宗謂。道共戒。是色聚攝。道共者。見諦道中。所",
    "X57n0980_004:0767b09": "發無作。與心上勝道俱。故曰道共。以無作為體。無",
    "X57n0980_004:0767b10": "作者。不假造作。任運而發。體屬於色。故名無作色。",
    "X57n0980_004:0767b11": "無漏緣通者。無漏即見道八忍八智。此十六心。能",
    "X57n0980_004:0767b12": "斷三界見惑。而不漏落三途。故此無漏為能緣。三",
    "X57n0980_004:0767b13": "界苦集滅道諦理為所緣。既遍緣上下八諦。故曰",
    "X57n0980_004:0767b14": "緣通也。【■備】法數引婆娑云。一道共戒。於見道修道",
    "X57n0980_004:0767b15": "位中。不作意持。自然不犯。戒與道俱發。名道共。此",
    "X57n0980_004:0767b16": "戒是初二三果所得。即無漏戒也。二定共戒。謂發",
    "X57n0980_004:0767b17": "得初禪二三四禪定時。不作意持。自然不犯。戒與",
    "X57n0980_004:0767b18": "定俱發。此戒斷惑未盡。未出生死。即有漏戒也。【■備】",
    "X57n0980_004:0767b19": "辨訛曰。此中明無色界。須疏明無色著落。不必引",
    "X57n0980_004:0767b20": "空有二宗雜解。妙樂墻壁譬亦不必引。彼釋大乘",
    "X57n0980_004:0767b21": "經。此明三藏。大小須分也。私謂。上說修得無色所",
    "X57n0980_004:0767b22": "由。此因便詳明無色有定果色。既有二解。必須兼",
    "X57n0980_004:0767b23": "引大乘證明。均屬要義。無色著落下有四段分解。",
    "X57n0980_004:0767b24": "非略也。",
    "X57n0980_004:0767c01": "【□註】妙玄引成論云。色是無教法。(此是空宗牒有宗計)不至無色。",
    "X57n0980_004:0767c02": "(此是空宗難有宗也。難云。應不至無色耶。如讀教記戒體中辨)此是空宗計無色者",
    "X57n0980_004:0767c03": "也。",
    "X57n0980_004:0767c04": "【■記】讀教記未詳。若準戒疏言。無教法者。謂戒是色",
    "X57n0980_004:0767c05": "住。無作是假色。亦言無教。非對眼色。發隱言。亦言",
    "X57n0980_004:0767c06": "無教者。亦名無教也。非對眼色者。即非色非心之",
    "X57n0980_004:0767c07": "色法也。【■補】澤山咸戒疏曰。小乘立三聚。謂色。心。非",
    "X57n0980_004:0767c08": "色非心。薩婆多有宗。作。無作。並色為體。註言。初依",
    "X57n0980_004:0767c09": "身口而起。故作戒以色為體。所發善業。天眼能見。",
    "X57n0980_004:0767c10": "故無作戒。亦色為體。成實空宗。作戒。以色心為體。",
    "X57n0980_004:0767c11": "無作。以非色非心為體。註言。業由心起。心是正因。",
    "X57n0980_004:0767c12": "身口為緣。兼緣顯正。故作戒色心為體。無作體者。",
    "X57n0980_004:0767c13": "由作初起。必假色心。無作後發。異於前緣。故強目",
    "X57n0980_004:0767c14": "之非色非心耳。若大乘者。但論色心。無第三聚。故",
    "X57n0980_004:0767c15": "作無作戒體。通色通心。有師曰。無教法。即無作色。",
    "X57n0980_004:0767c16": "亦名無表色。不可教示。故有宗謂。無作業。雖屬於",
    "X57n0980_004:0767c17": "色。無有相狀。不可分別教示。故名無教。空宗牒彼",
    "X57n0980_004:0767c18": "所計。故言色是無教法。無色一句是難。謂汝既言",
    "X57n0980_004:0767c19": "道共戒有色。是無教法。既言是色。則道共戒應不",
    "X57n0980_004:0767c20": "至無色耶。何者。以道共是非色非心。故能通至無",
    "X57n0980_004:0767c21": "色。汝既是色。豈能至無色耶。如此難者。蓋空宗亦",
    "X57n0980_004:0767c22": "許道共戒通至無色。但不許道共戒是色。以無色",
    "X57n0980_004:0767c23": "界無色故。是以空宗立戒體。是非色非心聚。故能",
    "X57n0980_004:0767c24": "隨無漏緣。通至無色也。",
    "X57n0980_004:0768a01": "【□註】然小乘計有。是不了義。說無色者。乃名了義。大乘",
    "X57n0980_004:0768a02": "反此。",
    "X57n0980_004:0768a03": "【■記】小乘以所證空。謂極處。故推空宗。計無色為了",
    "X57n0980_004:0768a04": "義也。【■備】辨訛曰。然小乘計有。是不了義。上引妙樂。",
    "X57n0980_004:0768a05": "許有宗合宜。復引籤文。破其不了。若破其不了。則",
    "X57n0980_004:0768a06": "荊溪許他有過。又引楞嚴及孤山釋。判與小乘有",
    "X57n0980_004:0768a07": "宗義合。此但見荊溪許有宗合宜。不知荊溪釋文",
    "X57n0980_004:0768a08": "後。不過旁引有宗。許其雅合。集註不當將大乘經。",
    "X57n0980_004:0768a09": "反合小乘也。私謂。小乘著空。計有不了。遂覺空宗。",
    "X57n0980_004:0768a10": "勝於有宗。是小乘意。許有定果。是大乘意。亦是今",
    "X57n0980_004:0768a11": "注引以證成意。上引籤文。並非破其不了。下引楞",
    "X57n0980_004:0768a12": "嚴。孤山釋。乃就大小乘說有。是同邊論。存俟後定。",
    "X57n0980_004:0768a13": "【□註】楞嚴經言。是四空天。身心滅盡。定性現前無業果",
    "X57n0980_004:0768a14": "色。孤山釋云。謂無業果色者。顯有定果色也。此與小",
    "X57n0980_004:0768a15": "乘有宗義合。若大經云。無色界色。是佛境界。非諸聲",
    "X57n0980_004:0768a16": "聞緣覺所知者。此是大乘說有色義也。",
    "X57n0980_004:0768a17": "【■記】大經迦葉言。聲聞緣覺若非色者。云何得住。世",
    "X57n0980_004:0768a18": "尊言。如非想非非想天。亦色非色。我亦說為非色。",
    "X57n0980_004:0768a19": "若人難言。非想非非想天。若非色者。云何得有去",
    "X57n0980_004:0768a20": "來進止。如是之義。諸佛境界。非諸聲聞緣覺所知。",
    "X57n0980_004:0768a21": "【■補】四空身心滅盡等者。正脈言。初二天全無身境。",
    "X57n0980_004:0768a22": "故曰身滅。後二天七八現行。俱伏不行。故曰心滅",
    "X57n0980_004:0768a23": "盡。定性現前者。明有定果色。無業果色者。依正皆",
    "X57n0980_004:0768a24": "空。聖眼觀之。三尺識神。似中有也。是佛境界。非聲",
    "X57n0980_004:0768b01": "緣所知者。以聲聞經。說所證空。遂謂極處。悉皆無",
    "X57n0980_004:0768b02": "色。大乘實說。界外尚受法性之色。豈此四天惟空",
    "X57n0980_004:0768b03": "空然。故斥二乘非所知也。又中陰經言。無色界天。",
    "X57n0980_004:0768b04": "禮拜世尊。楞嚴亦曰。無色稽首。仁王經言。無色界",
    "X57n0980_004:0768b05": "天。雨諸香華。阿含說。舍利弗入涅槃。無色界天空",
    "X57n0980_004:0768b06": "中淚下。如春細雨。皆明有色也。又定果色。顯揚論。",
    "X57n0980_004:0768b07": "名定自在所生色。謂勝定力故。於一切色。皆得自",
    "X57n0980_004:0768b08": "在。即以定變起五塵境。故論言變身萬億。共立毫",
    "X57n0980_004:0768b09": "端。空量地界也。以上辨有色竟。",
    "X57n0980_004:0768b10": "【□註】空處。禪門六(九)云。此定最初。離三種色。心緣虗空。",
    "X57n0980_004:0768b11": "既與無色相應。故名虗空定也(文)。",
    "X57n0980_004:0768b12": "【■記】三種。即可見有對有三種。",
    "X57n0980_004:0768b13": "【□註】識處。禪門六(十一)云。捨空緣識。以識為處。正從所緣",
    "X57n0980_004:0768b14": "處受名。故名識處(文)。",
    "X57n0980_004:0768b15": "【■記】所緣識處。必帶於相。識相無邊。名識無邊處。",
    "X57n0980_004:0768b16": "【□註】無所有處。行者厭於識處無邊。於是捨之。入無所",
    "X57n0980_004:0768b17": "有處。亦名不用處。禪門六(十二)云。修此定時不用一切",
    "X57n0980_004:0768b18": "內外境界。外境名空。內境名識。捨此二境。故言不用",
    "X57n0980_004:0768b19": "處(文)。",
    "X57n0980_004:0768b20": "【■記】止觀言。識處謝已。緣無所有法相應。名不用處。",
    "X57n0980_004:0768b21": "即佛。三年就阿藍迦藍所習定也。",
    "X57n0980_004:0768b22": "【□註】非非想。止觀六(四)引阿毗曇婆娑云。非無想天之",
    "X57n0980_004:0768b23": "無想。非三空之有想。故言非想非無想也。人師云。無",
    "X57n0980_004:0768b24": "想是色天異界。不應仍此得名。就同界識名。前無所",
    "X57n0980_004:0768c01": "有定。已除想。今復除無想。想。無想。兩捨。故言非有想",
    "X57n0980_004:0768c02": "非無想。(文)輔行六上。(五)人師尚不許引色無想天。況",
    "X57n0980_004:0768c03": "總引四禪。既是論文。取亦無失。人師釋義。亦未全非。",
    "X57n0980_004:0768c04": "今家俱存。故無破斥。(文)止觀九(八)云。此定不緣識處。",
    "X57n0980_004:0768c05": "故非想。不緣不用處。故非非想(文)。",
    "X57n0980_004:0768c06": "【■記】人師意謂。無想是色天。與無色異界。故不應依",
    "X57n0980_004:0768c07": "以立名。當依同界之無所有。已除乎想。今復除無",
    "X57n0980_004:0768c08": "所有之無想。立為非想非無想也。輔行下。明止觀",
    "X57n0980_004:0768c09": "雙存兩釋之意。論文乃大士本經而造。取亦無失。",
    "X57n0980_004:0768c10": "此存論家釋。人師非想依同界不無其義。此存人",
    "X57n0980_004:0768c11": "師釋。止觀下。此止觀正釋。【■備】集註問答。總引四禪",
    "X57n0980_004:0768c12": "句。輔行引立世論曰。非如四色。及以三空。故言非",
    "X57n0980_004:0768c13": "想。非無想天。及無心定。故非非想。",
    "X57n0980_004:0768c14": "【□註】只打四陰。輔行五上(二十四)云。蘊之與陰。新舊異譯",
    "X57n0980_004:0768c15": "(文)。",
    "X57n0980_004:0768c16": "【■記】唐元奘師。新譯曰蘊。舊譯曰陰。大論問。既有四",
    "X57n0980_004:0768c17": "陰。云何言非有想非無想。答。是中有想。微細難覺。",
    "X57n0980_004:0768c18": "故謂非有想。有想故。非無想。凡夫謂得諸法實相。",
    "X57n0980_004:0768c19": "是為涅槃。佛法中雖知有想。因其本名。稱非有想",
    "X57n0980_004:0768c20": "非無想也。",
    "X57n0980_004:0768c21": "【□註】積聚名蘊。蓋覆名陰。積聚有為。蓋覆真性。",
    "X57n0980_004:0768c22": "【■記】有為。即色受想行識生滅法。真性。即真如法性。",
    "X57n0980_004:0768c23": "只由無始不覺。遂有諸法積聚蓋覆也。",
    "X57n0980_004:0768c24": "【□註】然諸文。或云。四禪八定。或云四定者。輔行九上(初云)",
    "X57n0980_004:0769a01": "若色無色二界相對。則色界名禪。無色界名定。若總",
    "X57n0980_004:0769a02": "以上界望於下欲。則上二界俱名定地。下界為散(文)。",
    "X57n0980_004:0769a03": "【■記】色界思維修故。無色深定勝故。故分禪定二名。",
    "X57n0980_004:0769a04": "△三結二。初結判生死。",
    "X57n0980_004:0769a05": "上來所釋從地獄至非非想天。雖然苦樂不同。未免",
    "X57n0980_004:0769a06": "生而復死。死而還生。故名生死。",
    "X57n0980_004:0769a07": "【□註】一往言之。三途唯苦。諸天純樂。人中苦樂相間。通",
    "X57n0980_004:0769a08": "而言之。天亦有苦。妙玄六(二十九)云。六欲天者。地天。別",
    "X57n0980_004:0769a09": "有修羅鬪戰之難。通有五衰死相。苦等地獄。色天。雖",
    "X57n0980_004:0769a10": "無下界諸苦。而為色所籠。若命盡時。不樂入禪。風觸",
    "X57n0980_004:0769a11": "吹身。唯除眼識。餘皆有苦。四空諸天。雖無欲色界等",
    "X57n0980_004:0769a12": "苦。如瘡。(空處)如癰。(識處)如病。(無所有處)如箭入體。(非非想)成就細",
    "X57n0980_004:0769a13": "煩惱。(文)及非想有八苦等。",
    "X57n0980_004:0769a14": "【■記】四王忉利二天。別有修羅難者。瑜伽論言。若修",
    "X57n0980_004:0769a15": "羅鬪戰時。諸天失手。復生。若斬首截腰亦死。六天",
    "X57n0980_004:0769a16": "通有五衰者。涅槃經言。大五衰者。頭上花萎。腋下",
    "X57n0980_004:0769a17": "汗出。衣裳垢染。身體臭穢。不樂本座。小五衰者。衣",
    "X57n0980_004:0769a18": "服絕香。身光忽滅。浴滴沾身。本性囂馳。兩目眴動。",
    "X57n0980_004:0769a19": "小五相現。遇勝善緣。猶可轉故。大五相現。必定當",
    "X57n0980_004:0769a20": "死。禪經言。於彼恒樂處。衰死二五相。是相及命終。",
    "X57n0980_004:0769a21": "爾時最大苦。方欲恣所樂。五衰忽然至。若見是相",
    "X57n0980_004:0769a22": "時。愁怖不自安。天眼卒便瞬。浴已水著身。一切妙",
    "X57n0980_004:0769a23": "境界。其心不喜樂。千種樂自然。迦陵頻伽音。今則",
    "X57n0980_004:0769a24": "寂無聲。當知七日死。玉女悉捨去。餘天共從事。見",
    "X57n0980_004:0769b01": "已生熱惱。命終入地獄。又禪經云。腋下流汗出。衣",
    "X57n0980_004:0769b02": "服卒垢膩。見已大恐怖。是則淨業盡。花冠昔鮮麗。",
    "X57n0980_004:0769b03": "而今忽萎熱。身體本光澤。一朝頓枯瘁。常所愛樂",
    "X57n0980_004:0769b04": "座。今惡不復樂。是五種相現。當知時死至。是也苦",
    "X57n0980_004:0769b05": "等地獄。禪經言。諸天共器食。隨福有差別。見此異",
    "X57n0980_004:0769b06": "色時。心則生憂惱。如是極愁慘。猶如地獄苦。是也。",
    "X57n0980_004:0769b07": "色天命盡時。風觸吹身。唯除眼識者。籤文無解。從",
    "X57n0980_004:0769b08": "來無確釋。有約義通曰。勝禪定者。目力最勝。故命",
    "X57n0980_004:0769b09": "盡風觸吹身。五根受苦。而眼識猶不受。又有言。上",
    "X57n0980_004:0769b10": "地眼識。眼起方有。風非眼境。故不受苦。俟再考定。",
    "X57n0980_004:0769b11": "如瘡等者。禪門云離四空定。說八種觀。如瘡。癰。病。",
    "X57n0980_004:0769b12": "刺。無常。苦。空。無我。是也。前四對治事觀。後四即是",
    "X57n0980_004:0769b13": "理觀。此八有總別。總則用此八法。總觀空處定。四",
    "X57n0980_004:0769b14": "陰和合。故有此定。可患無實。別觀者。前四對治。觀",
    "X57n0980_004:0769b15": "四陰事。謂病。治受。癰。治想。瘡。治行。刺。治識。無常等",
    "X57n0980_004:0769b16": "四。即對觀四陰理相。謂無常觀識。苦觀受。空觀想。",
    "X57n0980_004:0769b17": "無我觀行陰。又有云。觀五陰能生諸惱故。如病。有",
    "X57n0980_004:0769b18": "聞病為輕微。故言如癰疽。有人以癰猶或可差。故",
    "X57n0980_004:0769b19": "言如箭鏑入體。此為上根說四。若中根說八。下根",
    "X57n0980_004:0769b20": "說十。加痛惱衰壞。憂畏不安。今玄文為上根。以前",
    "X57n0980_004:0769b21": "四對治方法。別觀四空也。成就細煩惱者。以四空",
    "X57n0980_004:0769b22": "有三十六品思也。非想八苦者。謂心生異念。名生",
    "X57n0980_004:0769b23": "若。念念不停。名老苦。行心擾擾妨定。名病苦。退定。",
    "X57n0980_004:0769b24": "是死苦。求定不得。名求不得苦。求定不得。必有於",
    "X57n0980_004:0769c01": "障。即怨憎會苦。失定時苦。名愛別離苦。四陰心。即",
    "X57n0980_004:0769c02": "熾盛苦。故三界皆苦也。【■補】十種細煩惱。輔行言。受",
    "X57n0980_004:0769c03": "乃至慧受謂識所受。想謂識所想。行謂法行。觸謂",
    "X57n0980_004:0769c04": "意觸。思謂法思。欲謂欲入定。解謂法勝解。念謂念",
    "X57n0980_004:0769c05": "三昧。定謂心如法住。慧謂慧根慧力。此之十法。乃",
    "X57n0980_004:0769c06": "無色之愛。無明掉慢。心不相應。諸行苦集。因緣和",
    "X57n0980_004:0769c07": "合。得生於彼。欲入滅定。先滅此等是也。【■備】止觀言。",
    "X57n0980_004:0769c08": "識處如癰。無所有處如瘡。輔行補言。空處如病。非",
    "X57n0980_004:0769c09": "非想如刺。今儀文空處如瘡。無所有如病。然禪波",
    "X57n0980_004:0769c10": "羅密引摩訶衍言。觀識處如瘡。如箭。觀無想處如",
    "X57n0980_004:0769c11": "癡。存考。集註問答。問。風觸吹身。何故唯除眼識。答。",
    "X57n0980_004:0769c12": "據俱舍言。眼識通二地。謂欲界及初定。又生二三",
    "X57n0980_004:0769c13": "四定地。若眼識現起。從彼退於下界生。故云。",
    "X57n0980_004:0769c14": "△二結歸苦諦。",
    "X57n0980_004:0769c15": "此是藏教實有苦諦。",
    "X57n0980_004:0769c16": "【□註】文句六云。三藏教詮生滅。故云實有也。",
    "X57n0980_004:0769c17": "△二集諦三。初總標名體二。初牒名示體。",
    "X57n0980_004:0769c18": "二集諦者。即見思惑。",
    "X57n0980_004:0769c19": "【□註】集者。招集為義。惑與業俱。能招生死。而今但云惑",
    "X57n0980_004:0769c20": "者。前苦諦中已明善惡業。故即見思惑。示集諦之體",
    "X57n0980_004:0769c21": "也。見者。若云見理時能斷此惑。即從解得名。若云見",
    "X57n0980_004:0769c22": "只是假。謂因成。相續相待。三假也。假者。不實為義。即",
    "X57n0980_004:0769c23": "當體受稱。",
    "X57n0980_004:0769c24": "【■記】止觀云。見則見理。見實非惑。見理時能斷此惑。",
    "X57n0980_004:0770a01": "從解得名。又曰。見惑非但從解得名。亦當體受稱。",
    "X57n0980_004:0770a02": "稱之為假。假者。虗妄顛倒也。",
    "X57n0980_004:0770c01": "【■記】外道諸見者。止觀言。一單四見。二複四見。三具",
    "X57n0980_004:0770c02": "足四見。四無言見。單四者。執有執無。亦有亦無。非",
    "X57n0980_004:0770c03": "有非無。於一有見復起利鈍十使。歷三界合有八",
    "X57n0980_004:0770c04": "十八使。餘三亦各具八十八使。若歷六十二見。見",
    "X57n0980_004:0770c05": "見各具八十八使。乃至歷六十二見八十八使。各",
    "X57n0980_004:0770c06": "各百八。又複四見。具足四見。又單複具足外。各各",
    "X57n0980_004:0770c07": "一絕言見亦皆起八十八使。六十二見。百八等。如",
    "X57n0980_004:0770c08": "前說。約佛法。藏。四門生四見。通。四門生四見。別。四",
    "X57n0980_004:0770d01": "門生四見。圓。四門生四見。又四門外。各一絕言見。",
    "X57n0980_004:0770d02": "如是一一見中。各各起八十八使。六十二見。百八",
    "X57n0980_004:0770d03": "等惑。如前說。以上諸見。見理則斷也。【■備】辨訛言。既",
    "X57n0980_004:0770d04": "是從解得名。不當列外道佛法諸見。當知見則是",
    "X57n0980_004:0770d05": "惑。而非解矣。私謂。見理則從解。見惑則從名。今從",
    "X57n0980_004:0770d06": "得名邊也。辨訛曰。百八見。准校計經言百八癡。大",
    "X57n0980_004:0770d07": "論言百八受。即止觀輔行引文。未甞言百八見也。",
    "X57n0980_004:0770f01": "【■記】約外道。例前亦應言單複具足各假。并一絕言",
    "X57n0980_004:0770f02": "假。依佛法。復十六假。一一如前說。又於一一假中。",
    "X57n0980_004:0770f03": "復有三假。謂因成。相續。相待也。法塵對意根者。因",
    "X57n0980_004:0770f04": "成。約內外相續。但約內根。相待。竪待滅無之無。橫",
    "X57n0980_004:0770f05": "待三無為之無心也。輔行解言。約心。因內因外和",
    "X57n0980_004:0770f06": "合方成。故所生法名因成。念不實故。故前念滅。滅",
    "X57n0980_004:0770f07": "已復生。生者必滅。計能相續。名相續。己待於他。假",
    "X57n0980_004:0770f08": "立於己。相待不實。名相待。若竪待者。意亦如是。約",
    "X57n0980_004:0770f09": "色。四大色身。體全不實。是三假故。前念滅時。假後",
    "X57n0980_004:0770f10": "念續。故名為假。待中亦應具有橫竪。待往滅身。名",
    "X57n0980_004:0770f11": "為不身。竪待也。他非我身。名為不身。橫待也。約依",
    "X57n0980_004:0770f12": "報。可解。此是三藏隨事三假。滅色空也。",
    "X57n0980_004:0771a04": "【■記】出止觀會本五卷五。",
    "X57n0980_004:0771b01": "【■記】輔行引大論言。謂色如去等四句。四陰亦然。合",
    "X57n0980_004:0771b02": "二十句。此計過去也。又計色常等四句。四陰亦然",
    "X57n0980_004:0771b03": "合二十句。此計現在也。又計色有邊等四句。四陰",
    "X57n0980_004:0771b04": "亦然。合二十句。即計未來也。一一句下。皆言神及",
    "X57n0980_004:0771b05": "世間。三世六十。并有無二。論釋言。凡夫取著。計有",
    "X57n0980_004:0771b06": "神我。計常者。修福滅罪。計無常者。為今世名利。故",
    "X57n0980_004:0771b07": "有所作。亦常亦無常者。只是雙計初二兩句。故於",
    "X57n0980_004:0771b08": "神我。以計麤細。為第三句。計神麤者。身死無常。計",
    "X57n0980_004:0771b09": "神細者。身死不滅。計雙非者。見計第三。二俱有過。",
    "X57n0980_004:0771b10": "何者。常則不滅。猶如虗空。風雨不動。若無常者。則",
    "X57n0980_004:0771b11": "有變動。如雨在皮。則有壞爛。離此二過。以我心故。",
    "X57n0980_004:0771b12": "復說有神神但非常非無常耳。佛言。四皆邪見。此",
    "X57n0980_004:0771c01": "即計神也。世間。即是國土。是故神於世間。亦有四",
    "X57n0980_004:0771c02": "見。言計常者。問言。土若本無。計應有錯。世間是有。",
    "X57n0980_004:0771c03": "何故邪見。答。破世間者。破常等想。不破世間。如無",
    "X57n0980_004:0771c04": "目人。以蛇莊嚴。有目語言。蛇非瓔珞。破倒亦爾。現",
    "X57n0980_004:0771c05": "見無常。不得言常。三四兩句。準說可知。有邊等者。",
    "X57n0980_004:0771c06": "外人求土。不得其始。即謂無終。無始中終。則名無",
    "X57n0980_004:0771c07": "邊計有此三。即名有邊。如得禪者。計八萬劫。三四",
    "X57n0980_004:0771c08": "二句。凖此可知。亦有人言。第三句者。八方有邊。上",
    "X57n0980_004:0771c09": "下無邊。有言。上至有頂。下至地獄。上下有邊。八方",
    "X57n0980_004:0771c10": "無邊。計神我。如芥子等是。亦有計土。及以神我。互",
    "X57n0980_004:0771c11": "計有無。成三四兩句。準此可知。如去等者。如人彼",
    "X57n0980_004:0771c12": "來。去至後世。謂如去。謂先世無來。滅亦無去。名不",
    "X57n0980_004:0771d01": "如去。若謂身死為去。而神不去。名第三句。見俱有",
    "X57n0980_004:0771d02": "過。名第四句。大論甚廣。須往彼尋。【■備】五陰大小即",
    "X57n0980_004:0771d03": "離。解見下。於五陰中。一陰四見。成二十。約三世。成",
    "X57n0980_004:0771d04": "六十。以斷常二見為根本。成六十二。出涅槃經。輔",
    "X57n0980_004:0771d05": "行亦引。身邊攝者。我即身見。大小即離皆邊見。輔",
    "X57n0980_004:0771d06": "行乃節取大論。稍有不同。取其明顯。句下皆言神",
    "X57n0980_004:0771d07": "及世間者。如論言。是見依色。神及世間。常是事實。",
    "X57n0980_004:0771d08": "餘妄語。於受想等四陰。常無常。邊無邊等。各四句。",
    "X57n0980_004:0771d09": "例此可知。計常者。修福受後報故。計無常者。但為",
    "X57n0980_004:0771d10": "今世。不信後報故。亦常亦無常者。謂神有麤細二",
    "X57n0980_004:0771d11": "種。一微細常住。二現有所作。身死時無常。細神是",
    "X57n0980_004:0771d12": "常。四皆邪見者。但於五眾。謬計為神耳。世間。指國",
    "X57n0980_004:0771d13": "土世間。於世間相中。亦有四種邪見。大論問。神。從",
    "X57n0980_004:0771d14": "本已來。無故應錯。世間是有。云何同神邪見。答曰。",
    "X57n0980_004:0771d15": "但破於世間起常無常相。不破世間。佛破世間常",
    "X57n0980_004:0771d16": "顛倒。不破世間。何以故。現見無常故。亦不得言無",
    "X57n0980_004:0771d17": "常。罪福不失故。求土不得其始者。求世間根本不",
    "X57n0980_004:0771d18": "得其始也。計八萬劫者。過是已往。不復能知。但憶",
    "X57n0980_004:0771d19": "想分別有法。名世性是常故。神如芥子等者。論言。",
    "X57n0980_004:0771d20": "如芥子。如棗。或言一寸。說神是色法有分故。言神",
    "X57n0980_004:0771d21": "有邊無邊者。有人說。神徧滿虗空。得身處能覺苦",
    "X57n0980_004:0771d22": "樂。是名神無邊。土及神我。互計有無者。有人言。神",
    "X57n0980_004:0771d23": "世間無邊。國土世間有邊。或神世間有邊。國土世",
    "X57n0980_004:0771d24": "間無邊等。名為有邊無邊。有人見世間有邊無邊",
    "X57n0980_004:0772a01": "俱有過。著非有邊非無邊。以為世間實是邊見。如",
    "X57n0980_004:0772a02": "去者。如人來此間生。去至後世。亦如是。有人言。先",
    "X57n0980_004:0772a03": "世無所從來。滅亦無所去。有人言。身神和合為人。",
    "X57n0980_004:0772a04": "死後神去。身不去。是名如去。不如去。見去不去有",
    "X57n0980_004:0772a05": "失。是人不能捨神。而著非去非不去也。輔行。土若",
    "X57n0980_004:0772a06": "木無。計應有錯者。單就國土問也。身去神不去者。",
    "X57n0980_004:0772a07": "身死變滅為去。神不變滅為不去。大論神去身不",
    "X57n0980_004:0772a08": "去者。身死消滅為不去。神至後世為去。其義皆通。",
    "X57n0980_004:0772a09": "又神王疏言。六十二見。釋者不同。且依大論。於色",
    "X57n0980_004:0772a10": "陰說過去。神及世間常。是事實無常等。三句亦然。",
    "X57n0980_004:0772a11": "餘陰亦如是。成二十。現在有邊無邊等。歷五陰。亦",
    "X57n0980_004:0772a12": "有二十。死後如去不如去等。亦有二十。成六十。是",
    "X57n0980_004:0772a13": "神與身一。神與身異。成六十二也。",
    "X57n0980_004:0772a18": "【■記】輔行引婆娑言。六十五見。即於五陰。各計四為",
    "X57n0980_004:0772a19": "我。所謂色是我。受是僮僕。瓔珞窟宅想等。三陰亦",
    "X57n0980_004:0772a20": "然。合我及我所十三句。五陰合為六十五句。故一",
    "X57n0980_004:0772a21": "一陰。初一是我。四是我所。【■補】瓔珞。如人有財。僕。屬",
    "X57n0980_004:0772a22": "我使。窟宅。如油在麻中等。",
    "X57n0980_004:0772b13": "【■記】輔行言。五十校計經。法相稍異諸經。止觀引經",
    "X57n0980_004:0772b14": "云。若眼見好色。惡色。平色中。皆有陰有集。乃至意",
    "X57n0980_004:0772b15": "緣法亦然。一根有三種塵。三種有六個陰集。則六",
    "X57n0980_004:0772b16": "根具三十六。三世合有一百八也。輔行言。彼經但",
    "X57n0980_004:0772b17": "立六根各六。雖無三世語。而結言百八。故知約剎",
    "X57n0980_004:0772b18": "那為三世也。既以心意識三。為意地三。故通三世。",
    "X57n0980_004:0772b19": "如言集起名心。籌量名意。了別名識也。又輔行言。",
    "X57n0980_004:0772b20": "若準大論。六根各三受。三受對三塵。三世為百八。",
    "X57n0980_004:0772b21": "此則約果報對三世論。【■補】剎那約心。果報約境。境",
    "X57n0980_004:0772b22": "是果報法也。陰集者。好惡平境名陰。陰上起見名",
    "X57n0980_004:0772b23": "集。有言。陰以陰覆為義。集。以積聚為義。好惡平色。",
    "X57n0980_004:0772b24": "若對於眼。眼為所轉。即覆於眼。名陰。陰復聚集。好",
    "X57n0980_004:0772c01": "惡平色。種子於內。名集。眼根既爾。餘根亦然。此說",
    "X57n0980_004:0772c02": "存考。",
    "X57n0980_004:0772c03": "【□註】思惑。入修道位。重慮緣真。輔行云。慮謂思慮。見道",
    "X57n0980_004:0772c04": "觀真。已發無漏。今復重觀。故云重慮。此惑即除。名思",
    "X57n0980_004:0772c05": "惟惑。此從解得名。若云思假及愛惑者。此當體受稱。",
    "X57n0980_004:0772c06": "【■記】止觀言。稱思惟者。從解得名。初見真淺。猶有事",
    "X57n0980_004:0772c07": "障。後重慮真。此惑即除。名思惟惑也。【■備】思惑。具因",
    "X57n0980_004:0772c08": "成。相續。相待。三假。故言思假。愛惑者。法數言。貪愛",
    "X57n0980_004:0772c09": "曰思。謂於外五塵貪愛染著。法界初門。謂之愛煩",
    "X57n0980_004:0772c10": "惱。此當體受稱也。",
    "X57n0980_004:0772c11": "【□註】然見惑從法塵起。能障真理。思惑從五塵起。能牽",
    "X57n0980_004:0772c12": "三界。此皆約欲界多分說。細論不拘。",
    "X57n0980_004:0772c13": "【■記】此明見思為障不同。故教中稱見惑為理障思",
    "X57n0980_004:0772c14": "惑為事障。然約欲界多分說也。【■補】見惑非但障理。",
    "X57n0980_004:0772c15": "亦能牽生。如言由三復還下。是也。思惑非惟牽生。",
    "X57n0980_004:0772c16": "亦能障理。如言由貪愛故。不見真理是也。辨訛曰。",
    "X57n0980_004:0772c17": "細論不拘句。因集註立上百八見圖。故有此言。以",
    "X57n0980_004:0772c18": "上明百八見。不出六根六塵而起。既有見從五塵",
    "X57n0980_004:0772c19": "起。何故言見從法塵。思從五塵耶。私謂不拘者。和",
    "X57n0980_004:0772c20": "會障理牽生而說。",
    "X57n0980_004:0772c21": "△二名異體同。",
    "X57n0980_004:0772c22": "又云見修。又云四住。又云染污無知。又云取相惑。又",
    "X57n0980_004:0772c23": "云枝末無明。又云通惑。又云界內惑。雖名不同。但見",
    "X57n0980_004:0772c24": "思耳。",
    "X57n0980_004:0773a01": "【□註】見修。見惑。見道所斷。思惑。修道所斷。約能斷位。名",
    "X57n0980_004:0773a02": "所斷惑也。",
    "X57n0980_004:0773a03": "【■記】初果見道。八忍八智所斷。名見惑。二三果思惟",
    "X57n0980_004:0773a04": "修道。九無礙九解脫所斷。名思惑。",
    "X57n0980_004:0773a05": "【□註】四住。見為一住。思惑分三。因此二惑。故住著三界。",
    "X57n0980_004:0773a06": "【■記】見一切住地。欲色無色愛三住地。",
    "X57n0980_004:0773a07": "【□註】染污無知。妙樂一(二十四)云。然小乘中立二無知。染",
    "X57n0980_004:0773a08": "污無知。無明為體。不染污無知。劣慧為體。謂味勢熟",
    "X57n0980_004:0773a09": "德時數量耳(文)(諸法滋味。損益等勢。成熟德用。近遠等時。一一等數。大小等量。)。",
    "X57n0980_004:0773a10": "【■備】法數言。染污無知。即見思。無明為體。謂染污真",
    "X57n0980_004:0773a11": "性。無所明了也。不染污無知。即塵沙。劣慧為體。指",
    "X57n0980_004:0773a12": "他人分上見思惑種數多故。如塵若沙。但不能染",
    "X57n0980_004:0773a13": "我真性。二乘智慧狹劣。不能令他斷見思。名不染",
    "X57n0980_004:0773a14": "污無知。【■補】不障真理。名不染污。於俗諦不了。名無",
    "X57n0980_004:0773a15": "知。劣慧。即人空智。雖能證空。於諸佛恒沙法門。眾",
    "X57n0980_004:0773a16": "生無量根性。皆不能達也。諸法滋味等者。謂於恒",
    "X57n0980_004:0773a17": "沙法門。無量眾生。約法。有諸法滋味。約機。有損益",
    "X57n0980_004:0773a18": "等勢。成熟德用。約相。有遠近等時。一一等數。大小",
    "X57n0980_004:0773a19": "等量。皆非二乘所知。隨相論言。輕重冷熱濕滑軟",
    "X57n0980_004:0773a20": "堅等。名勢力。熟者。如食果入腹。變熟不同。德者。草",
    "X57n0980_004:0773a21": "木等威德。或根能出光。或能却鬼。或能除毒等。輔",
    "X57n0980_004:0773a22": "行言。他解不染污。即習氣。今家意者。小乘習氣即",
    "X57n0980_004:0773a23": "別惑是。",
    "X57n0980_004:0773a24": "【□註】取相惑。三惑皆名取相。觀音玄記上(七)云。見思。取",
    "X57n0980_004:0773b01": "生死相。塵沙。取涅槃相。無明。取二邊相。今見思。取六",
    "X57n0980_004:0773b02": "道生死之相也。",
    "X57n0980_004:0773b03": "【■備】計生死為實。見思之取相也。照真不了俗。塵沙",
    "X57n0980_004:0773b04": "之取相也。偏於真俗。而不契中。無明之取相也。辨",
    "X57n0980_004:0773b05": "訛言。觀師以取相名見思。應作通別兩解。別解如",
    "X57n0980_004:0773b06": "文句釋大迦葉觀心云。即空抖擻取相。止觀歸大",
    "X57n0980_004:0773b07": "處言。取相障般若。均別指見思。",
    "X57n0980_004:0773b08": "【□註】枝末無明對根本得名。見思以無明為根本。故云",
    "X57n0980_004:0773b09": "枝末。於一切法無所明了。故曰無明。",
    "X57n0980_004:0773b10": "【■記】無明為諸雜染所依。故見思以之為根本。",
    "X57n0980_004:0773b11": "【□註】通惑。對別惑得名。見思通三乘人斷。故曰通惑。塵",
    "X57n0980_004:0773b12": "沙無明。別在菩薩所斷。故名別惑。",
    "X57n0980_004:0773b13": "【■記】聲聞。前後各斷見思。支佛。頓斷見思。習猶未盡。",
    "X57n0980_004:0773b14": "菩薩。以三十四心。頓斷見思習氣。故名通惑。",
    "X57n0980_004:0773b15": "【□註】界內惑。對界外得名。見思潤有漏業。招三界生。故",
    "X57n0980_004:0773b16": "云界內。塵沙潤無漏業。無明潤非漏非無漏業。招變",
    "X57n0980_004:0773b17": "易生。故云界外。塵沙則通界內外也。",
    "X57n0980_004:0773b18": "【■補】見思惑為能潤。有漏業為所潤。惑業為能招。三",
    "X57n0980_004:0773b19": "界生為所招。以見思所潤所招。不出六道。名界內",
    "X57n0980_004:0773b20": "惑。唯識有言。諸有漏善不善業。由煩惱障。助緣勢",
    "X57n0980_004:0773b21": "力。所感三界。麤異熟果。即分段生死也。塵沙潤無",
    "X57n0980_004:0773b22": "漏者。此無漏業。即二乘人之所修空。無相無作是",
    "X57n0980_004:0773b23": "也。但塵沙潤業。未考出何經論。非漏非無漏業者",
    "X57n0980_004:0773b24": "即菩薩出假所修之行。以不同六道生死業。故非",
    "X57n0980_004:0773c01": "漏。亦不同二乘耽空業故非無漏。招變易生者。惑",
    "X57n0980_004:0773c02": "業為能招。變易生為所招。由悲願力。改轉身命。無",
    "X57n0980_004:0773c03": "定齊限。名變易。如改麤為細質。易短作長年也。問。",
    "X57n0980_004:0773c04": "改麤易短。何名生死。答。覺知勢盡。名為死。入定還",
    "X57n0980_004:0773c05": "資。謂之生。以此惑業。只感界外生死。名界外惑。唯",
    "X57n0980_004:0773c06": "識有言。諸無漏有分別業。由所知障。助緣勢力。所",
    "X57n0980_004:0773c07": "感殊勝細異熟果。即變易生死也。塵沙通界內外",
    "X57n0980_004:0773c08": "者此惑在化導邊說。如二乘自斷見思。不能斷他",
    "X57n0980_004:0773c09": "人見思。故望他人見思。多如塵沙。此界內以見思",
    "X57n0980_004:0773c10": "為體也。菩薩若自破無明。未能破一切人無明。及",
    "X57n0980_004:0773c11": "知界外修證果位。故望他人無明。多如塵沙。此界",
    "X57n0980_004:0773c12": "外以無明為體也。【■備】異熟者。所造惑業。異時異世。",
    "X57n0980_004:0773c13": "而成熟感果也。所知障者。知。即覺觀因。此覺觀不",
    "X57n0980_004:0773c14": "泯。障於法性。不得證入。名所知障。【■備】辨訛曰。無明",
    "X57n0980_004:0773c15": "潤非漏句。當先補潤亦漏亦無漏業句。存俟後定。",
    "X57n0980_004:0773c16": "△二別釋見思二。初見惑三。初標名列使二。初通",
    "X57n0980_004:0773c17": "標名數。",
    "X57n0980_004:0773c18": "初釋見惑有八十八使。",
    "X57n0980_004:0773c19": "【□註】法界次第上(七)云。使以驅役為義。能驅役行者心",
    "X57n0980_004:0773c20": "神。流轉三界。故通受使名。",
    "X57n0980_004:0773c21": "【■記】小乘不言第八識。故曰心神。",
    "X57n0980_004:0773c22": "△二別列十使。",
    "X57n0980_004:0773c23": "所謂一身見。二邊見。三見取。四戒取。五邪見。(以上利使)六",
    "X57n0980_004:0773c24": "貪。七嗔。八癡九慢。十疑(已上鈍使)。",
    "X57n0980_004:0774a01": "【□註】身見。於陰入界中妄計為身。強立主宰。恒起我見。",
    "X57n0980_004:0774a02": "諸文或云身見。或云我見。止觀十(十六)變列二名。云求",
    "X57n0980_004:0774a03": "我叵得故。則身見破。身見破故。則我見破。(文)輔行五",
    "X57n0980_004:0774a04": "下(九)云。外人計我。如麻豆及母指等。或計徧身。神身",
    "X57n0980_004:0774a05": "四句及一異等。(文)。",
    "X57n0980_004:0774a06": "【■記】宗鏡言。我有主宰二義。謂主有自在力。宰有割",
    "X57n0980_004:0774a07": "斷力。義同我故。主是我體。宰是我用。又主乃俱生",
    "X57n0980_004:0774a08": "我。無分別故。屬第七識我。宰是分別我。有割斷義。",
    "X57n0980_004:0774a09": "屬第六識我。故主等立。而我見起也。輔行下。示執",
    "X57n0980_004:0774a10": "我之見。大論云。有言神在心中。微細如芥子。名淨",
    "X57n0980_004:0774a11": "色身。有言如麥。如豆半寸。一寸。初受身時。最在前",
    "X57n0980_004:0774a12": "受。譬如像骨。及其成身。如像已壯。有言大小隨人。",
    "X57n0980_004:0774a13": "身死壞時。此亦前出。又唯識言勝論作者我數論",
    "X57n0980_004:0774a14": "受者我。體常周遍。量同虗空。隨處造業。隨受苦樂。",
    "X57n0980_004:0774a15": "又無慙外道尼犍子等。執我體常。而量不定。隨身",
    "X57n0980_004:0774a16": "大小即有舒卷。又獸主遍出二宗。計我體常至細。",
    "X57n0980_004:0774a17": "潛轉身中作諸事業。然九十五種外道。宗計雖多。",
    "X57n0980_004:0774a18": "不出一異等四句。神身。即神我也。一異及四句解",
    "X57n0980_004:0774a19": "前。又一是即陰。異是離陰。",
    "X57n0980_004:0774a20": "【□註】邊見。於身見上。計我斷常。執常非斷。執斷非常。隨",
    "X57n0980_004:0774a21": "執一邊也。",
    "X57n0980_004:0774a22": "【■記】此邊見貼我見說。顯揚論曰執邊見者。謂於五",
    "X57n0980_004:0774a23": "取蘊。執計斷常。染污慧為體。上釋見中廣解。",
    "X57n0980_004:0774a24": "【□註】見取。謂因此見通至非想。信此非餘。執劣為勝。",
    "X57n0980_004:0774b01": "【■記】釋論言。此於諸見。及所依蘊。執為最勝。能得涅",
    "X57n0980_004:0774b02": "槃清淨法。名見取。由互相執勝。而起鬪諍也。又輔",
    "X57n0980_004:0774b03": "行曰。於非真勝法中。謬見涅槃。生心取著。皆名見",
    "X57n0980_004:0774b04": "取。若行道時。雖入種種觀門。而真明未發。無明不",
    "X57n0980_004:0774b05": "了。便謬計所得。為真為勝。生心取著。皆名見取也。",
    "X57n0980_004:0774b06": "今所言因此見者。謂或常或斷等計。因此修持能",
    "X57n0980_004:0774b07": "通非想。非毀餘法。執劣為勝也。如外人亦修六妙",
    "X57n0980_004:0774b08": "觀。修苦行。稍有輕安。以為到家消息。",
    "X57n0980_004:0774b09": "【□註】戒取。執邪為道。名非因計因。及雞狗等戒名戒取。",
    "X57n0980_004:0774b10": "【■補】玄籤曰。外道亦有天眼。能見雞狗生天。便受此",
    "X57n0980_004:0774b11": "戒。作生天計。不知雞等。於彼業謝。往勝因牽生天",
    "X57n0980_004:0774b12": "耳。見牛羊喫草生天。他亦食草。不知牛羊報盡生",
    "X57n0980_004:0774b13": "天耳。釋籤云。外道計苦行有六。謂自餓。投淵。赴火。",
    "X57n0980_004:0774b14": "自墜。寂默。持牛狗等戒。是謂非因計因。名戒取也",
    "X57n0980_004:0774b15": "有師標曰。昔有外道持牛狗戒。阿難引見佛。白言。",
    "X57n0980_004:0774b16": "願佛為彼說其果報。佛言。恐生怖畏。不可說之。彼",
    "X57n0980_004:0774b17": "人再四求。佛言。汝若持牛戒。如其牛法。毫不犯者。",
    "X57n0980_004:0774b18": "後得牛中。若小犯者。便入地獄。",
    "X57n0980_004:0774b19": "【□註】邪見。由計斷常。不計因果。復計此我。以為自然。冥",
    "X57n0980_004:0774b20": "初世性。世性。即是二十五諦。(一冥初二從覺等如圖示)及六諦等。",
    "X57n0980_004:0774b21": "或計從於父母微塵梵天等生。皆名邪見。",
    "X57n0980_004:0774b22": "【■記】不了四諦因果。邪心推度。謂無此理。固執斷常",
    "X57n0980_004:0774b23": "邪見。因此斷滅出世間善根。乃至世間善根。作闡",
    "X57n0980_004:0774b24": "提行。是為邪見。又有不知業理眾生。依世間定力。",
    "X57n0980_004:0774c01": "見人一生好行施者。反生下賤貧餧。彼即思惟世",
    "X57n0980_004:0774c02": "間定無施與。愛養祠祀。此即謗因。復見善者墮三",
    "X57n0980_004:0774c03": "途。惡者。生人天善道。隨即思惟。世間定無善感好",
    "X57n0980_004:0774c04": "報。惡感醜果。即謗果也。二十五諦。集註無圖。百論",
    "X57n0980_004:0774c05": "文言。從冥初生覺。從覺生我心。從我心生五塵。從",
    "X57n0980_004:0774c06": "五塵生五大。從五大生十一根。以神我為主諦。覺",
    "X57n0980_004:0774c07": "相處中。不壞不敗。攝受諸法。【■備】一冥初生覺。二覺",
    "X57n0980_004:0774c08": "生我心。三我心生五唯。謂四色。五聲。六香。七味。八",
    "X57n0980_004:0774c09": "觸。次五唯生五大。謂九地。十水。十一。火十。二風。十",
    "X57n0980_004:0774c10": "三空。次五大生十一根。謂十四眼。十五耳。十六鼻。",
    "X57n0980_004:0774c11": "十七舌。十八身。十九手。二十足。二十一口。二十二",
    "X57n0980_004:0774c12": "大遺根。二十三小遺根。二十四心平等根。至二十",
    "X57n0980_004:0774c13": "五合為神我主諦。此二十五諦數論師所立名迦",
    "X57n0980_004:0774c14": "毗羅西天第一外道。知八萬劫事。以上則不知立。",
    "X57n0980_004:0774c15": "冥諦亦名自性。覺。即智大。我心。即我慢。我思受用",
    "X57n0980_004:0774c16": "自性時。冥性則變成大等。為境所縛。不得解脫。我",
    "X57n0980_004:0774c17": "若不思。冥性不變。即得解脫。名為涅槃。略錄唯識",
    "X57n0980_004:0774c18": "論釋。六諦。即六句。勝論師立。名衛世。此亦是我所",
    "X57n0980_004:0774c19": "受用。未解脫時。受用六句。離此六句。計為涅槃。【■記】",
    "X57n0980_004:0774c20": "冥諦。金七十論釋之。總略為三。處中為四。廣為二",
    "X57n0980_004:0774c21": "十五。言略為三者。一自性。二我知。三變異。自性。是",
    "X57n0980_004:0774c22": "第一諦。古稱冥性。亦名勝性。未生大等。住自分。名",
    "X57n0980_004:0774c23": "自性。若生大等。名勝性。用尊勝故。智論言外道通",
    "X57n0980_004:0774c24": "力至八萬劫外。冥然不知。謂為冥諦。從此覺知初",
    "X57n0980_004:0775a01": "立。名冥諦二我知者。即第二十五諦神我也。三變",
    "X57n0980_004:0775a02": "異者。即中間二十三諦。自性所作。名為變異。故有",
    "X57n0980_004:0775a03": "三位也。處中為四者。本性無變異。一也。大等亦變",
    "X57n0980_004:0775a04": "異。二也。五大。五知。五業。及心平等。共十六但變異。",
    "X57n0980_004:0775a05": "三也。知者非本變。四也。釋云性能生大等。故名本。",
    "X57n0980_004:0775a06": "不從他生。故非變異。二大。我慢。五唯。此七亦本。亦",
    "X57n0980_004:0775a07": "變異。大從本性生。故變異。生我慢。故為本。慢生五",
    "X57n0980_004:0775a08": "唯。即五唯塵。五唯生五大。五根。故亦變亦本。三。五",
    "X57n0980_004:0775a09": "大。五知。五業。及心平等一根。但從他生。故唯變異。",
    "X57n0980_004:0775a10": "不能生他。故不名本。四知者。即我知為體。不從他",
    "X57n0980_004:0775a11": "生。亦不生他。故非本非變異。若準百論。五大生十",
    "X57n0980_004:0775a12": "一根。則五大亦本亦變。唯變異中。但十一根也。六",
    "X57n0980_004:0775a13": "諦者。教乘言。一陀驃。翻主諦。五大及時方神意。此",
    "X57n0980_004:0775a14": "主為萬物所依故。二求那。翻依諦。謂色等五塵依",
    "X57n0980_004:0775a15": "故。三羯磨。翻作諦。俯仰屈伸。出入去來等。故名作。",
    "X57n0980_004:0775a16": "四三摩若。翻總相諦。謂總相萬法如一有故。五毗",
    "X57n0980_004:0775a17": "尸沙。翻別相諦。如森羅萬像。各各不同故。六摩波",
    "X57n0980_004:0775a18": "夜諦。謂五塵成就。不相妨礙故。或計從於父母微",
    "X57n0980_004:0775a19": "塵者。如路伽論師。執地水火風極微實常。能生麤",
    "X57n0980_004:0775a20": "色。謂能生極微。為父母微。所生麤色。為子微也。或",
    "X57n0980_004:0775a21": "計梵天等生者。如圍陀論師。計從那羅延天臍中",
    "X57n0980_004:0775a22": "生大蓮華。華上有梵天祖翁。為萬物主。出生一切",
    "X57n0980_004:0775a23": "有命無命物從梵天口。生婆羅門。兩臂生剎利。兩",
    "X57n0980_004:0775a24": "脚生首陀。兩髀生毗舍也。等者。等諸時散外道。計",
    "X57n0980_004:0775b01": "時生。方論師。計方生。安茶論師。計本際生。即過去",
    "X57n0980_004:0775b02": "時之初際。口力論師。計虗空為因無因論師。計自",
    "X57n0980_004:0775b03": "然生。塗灰外道。計自在天生。宿作論師。計宿世本",
    "X57n0980_004:0775b04": "業所作。為一切因。法數詳載。【■備】見取。貼執劣為勝",
    "X57n0980_004:0775b05": "說。戒取。貼非因計因說。身見。貼我我所。妄執為我",
    "X57n0980_004:0775b06": "說。邊見。貼身見上計斷常說。邪見。貼撥無因果說。",
    "X57n0980_004:0775b07": "邪見最廣。此依翻譯名義解。【■備】補遺曰。八天子是",
    "X57n0980_004:0775b08": "眾生父母。梵王。是八天子父母。韋紐。是梵王父母",
    "X57n0980_004:0775b09": "韋紐。即那羅延天。",
    "X57n0980_004:0775b10": "【□註】貪是己法者愛。即指五見為己法也。",
    "X57n0980_004:0775b11": "【■記】法界言。以迷心對一切順情境。引取無厭。是貪。",
    "X57n0980_004:0775b12": "歷三界五行中十五貪。皆貪使。今的指愛五見為",
    "X57n0980_004:0775b13": "己法也。",
    "X57n0980_004:0775b14": "【□註】嗔。非己法故嗔。",
    "X57n0980_004:0775b15": "【■記】法界言。以迷心對一切違情境。便起忿怒。名嗔。",
    "X57n0980_004:0775b16": "歷欲界五行中五恚。即恚使。今的指於非己法邊",
    "X57n0980_004:0775b17": "也。",
    "X57n0980_004:0775b18": "【□註】癡。不識見中苦集。",
    "X57n0980_004:0775b19": "【■記】法界言。迷惑不了之心。名為無明。若迷心緣境。",
    "X57n0980_004:0775b20": "隨有所起。念念永失。不知慙愧者。皆名癡也。歷三",
    "X57n0980_004:0775b21": "界五行中十五癡。即是無明。今的指不識前五見",
    "X57n0980_004:0775b22": "苦集名癡也。",
    "X57n0980_004:0775b23": "【□註】慢。我解他不解。",
    "X57n0980_004:0775b24": "【■記】法界。言自恃輕他之心。曰慢。乃至歷三界五行",
    "X57n0980_004:0775c01": "中十五慢。皆是慢使。今的指前五見我解他不解",
    "X57n0980_004:0775c02": "名慢也。",
    "X57n0980_004:0775c03": "【□註】疑。猶豫不決。",
    "X57n0980_004:0775c04": "【■記】法界言。迷心乖理猶豫不決。曰疑。歷三界四行",
    "X57n0980_004:0775c05": "十二種疑。並是疑使。今以所見猶豫不決釋疑也。",
    "X57n0980_004:0775c06": "【■備】法苑言。四諦修道。名為五行。以見惑中苦集滅",
    "X57n0980_004:0775c07": "道為四行。思惑為一行。邪見與疑非思。故三界四",
    "X57n0980_004:0775c08": "行為十二。貪癡慢。三界見思。具故。三界五行為十",
    "X57n0980_004:0775c09": "五。上界不行嗔。故欲界見思為五行五恚。然今的",
    "X57n0980_004:0775c10": "當貼見說。",
    "X57n0980_004:0775c11": "【□註】利鈍。利則造次恒有。鈍則推利方生。五鈍。亦名見",
    "X57n0980_004:0775c12": "中思。亦名推利思。亦名背上使。利使若去。鈍使亦亡。",
    "X57n0980_004:0775c13": "故屬見攝。",
    "X57n0980_004:0775c14": "【■記】觸著即發。造次恒有者為利。少待而起。推利方",
    "X57n0980_004:0775c15": "生者為鈍。五鈍下。明鈍中思。亦屬見攝。輔行言。三",
    "X57n0980_004:0775c16": "種見惑。一俱生見。五鈍中有利。如蟲獸凡夫。亦能",
    "X57n0980_004:0775c17": "起我我所。即是利從鈍背上起。故屬鈍。二推理見。",
    "X57n0980_004:0775c18": "未發禪來。雖世智推理辨聰。見想猶弱。故十使同",
    "X57n0980_004:0775c19": "屬於鈍。三發得見。從因定發。見心猛盛。則十使從",
    "X57n0980_004:0775c20": "強受名皆屬利也三種思惑一俱生。與形俱生",
    "X57n0980_004:0775c21": "如男女托胎。妄與父母生愛惡心。此是邪思。還歸",
    "X57n0980_004:0775c22": "見惑。二依見思。如外道依見而起嗔。此利中鈍名",
    "X57n0980_004:0775c23": "背上使。見諦斷時。正利去背亦去。三界繫思即三",
    "X57n0980_004:0775c24": "界九品思。此名鈍使。亦名事障。號正三毒。然輔行",
    "X57n0980_004:0776a01": "意。乃明見思利鈍互相攝屬。今文但明鈍中之思。",
    "X57n0980_004:0776a02": "仍屬見攝。若欲會之。輔行俱生思。即此見中思。輔",
    "X57n0980_004:0776a03": "行依見思。即此推利思。背上使也。【■補】毗曇言。利雖",
    "X57n0980_004:0776a04": "有鈍。此鈍屬利。從利使背上起。利使。如刀口。鈍使。",
    "X57n0980_004:0776a05": "如刀背。鈍使從利使後起。名背上使。【■備】蟲獸凡夫",
    "X57n0980_004:0776a06": "起我我所者。止觀言。如諸蝡動實不搉理。而舉螯",
    "X57n0980_004:0776a07": "張鬐。怒目自大。底下凡夫。何嘗執見。行住坐臥。恒",
    "X57n0980_004:0776a08": "起我心。故五鈍非無利也。餘解。翻譯名義詳引。",
    "X57n0980_004:0776a09": "△二約界釋成二。初通示。",
    "X57n0980_004:0776a10": "此十使。歷三界四諦下增減不同。成八十八。",
    "X57n0980_004:0776a11": "【□註】四諦下惑。增減不同。前云集諦雖在惑業。今歷四",
    "X57n0980_004:0776a12": "諦者。集是能迷。苦是所迷。又道滅雖是出世間因果。",
    "X57n0980_004:0776a13": "由迷苦集。道滅亦迷。如不識病。亦迷於藥。",
    "X57n0980_004:0776a14": "【■補】道滅是惑之正主對。既迷苦集。必然道滅亦迷。",
    "X57n0980_004:0776a15": "故亦有惑也。",
    "X57n0980_004:0776a16": "△二別明二。初欲界。",
    "X57n0980_004:0776a17": "謂欲界苦十使具足。集滅各七使。除身見。邊見。戒取。",
    "X57n0980_004:0776a18": "道諦八使。除身見。邊見。四諦下合為三十二。",
    "X57n0980_004:0776a19": "△二上界。",
    "X57n0980_004:0776a20": "上二界四諦下餘皆如欲界。只於每諦下除嗔使。故",
    "X57n0980_004:0776a21": "一界各有二十八。",
    "X57n0980_004:0776a22": "【□註】此四諦惑。俱舍頌云。苦下具一切。集滅各除三。道",
    "X57n0980_004:0776a23": "除於二見。上界不行嗔。輔行下五(九)問。四諦下惑。依",
    "X57n0980_004:0776a24": "何理教。增減不同耶。答。依阿毗曇。上界不行嗔。無相",
    "X57n0980_004:0776b01": "害故。有善欲故。性寂靜故。心滋潤故。然止而不行。非",
    "X57n0980_004:0776b02": "能斷也。故法華中蜈蚣喻嗔。通三界。妙樂六(三十二)云。",
    "X57n0980_004:0776b03": "小乘中云。上界無恚。非盡理也。",
    "X57n0980_004:0776b04": "【■記】此料揀四諦。各使有無。今先引毗曇。證說上界",
    "X57n0980_004:0776b05": "無嗔。行慈無相害。苦下無嗔。有十善欲。集下無嗔。",
    "X57n0980_004:0776b06": "有禪定。則性寂靜。滅下無嗔。有定。而兼到佛僧邊",
    "X57n0980_004:0776b07": "聞法。則心滋潤。道下無嗔。以上界均定水寂靜滋",
    "X57n0980_004:0776b08": "潤故。然止而不行下。依大乘斷嗔。通三界者。法華",
    "X57n0980_004:0776b09": "云。蜈蚣蚰蜒。毒蛇之類。為火所燒。爭走出穴。文句",
    "X57n0980_004:0776b10": "云。厭色界定。出向無色。如毒蛇類。火燒出穴。若爾",
    "X57n0980_004:0776b11": "嗔通三界也。句記釋云。色界如穴。厭下如燒。欣上",
    "X57n0980_004:0776b12": "如出穴。前欲界以蜈蚣譬嗔。此中例之。不別分出。",
    "X57n0980_004:0776b13": "既曰蜈蚣。復是無色。故譬彼嗔色界中曰毒蟲。即",
    "X57n0980_004:0776b14": "兼蜈蚣。是則上界但不起嗔之現行。非無嗔之種",
    "X57n0980_004:0776b15": "子也。【■備】法華火燒出穴四句。科中判明無色界。故",
    "X57n0980_004:0776b16": "譬無色。同欲有嗔也。",
    "X57n0980_004:0776b17": "【□註】問。何故身邊唯在苦耶。答。此見依身。故名身見。依",
    "X57n0980_004:0776b18": "於身見。而起邊見。餘三非身。故無此見。又見苦斷故。",
    "X57n0980_004:0776b19": "故在昔下。四空無色有身見者。雖無麤色。而有細色。",
    "X57n0980_004:0776b20": "所執未亡。即是身見。非想八苦其義可知。",
    "X57n0980_004:0776b21": "【■記】毗曇云。身見邊見。唯迷苦諦。以凡夫皆執苦為",
    "X57n0980_004:0776b22": "我故。身見從苦諦生。依身苦報。計斷計常。故邊見",
    "X57n0980_004:0776b23": "亦迷苦生。雜心論問。何故身邊見苦斷耶。答。苦處",
    "X57n0980_004:0776b24": "轉故。果處轉。故見彼則斷不遠。隨至根。此見不隨",
    "X57n0980_004:0776c01": "根。故初見諦則斷。【■補】身為眾苦之本。邊見依身而",
    "X57n0980_004:0776c02": "起。故苦處轉。果處轉。見彼苦諦。則斷不遠。隨至根",
    "X57n0980_004:0776c03": "本無明。非想八苦見前。【■備】辨訛曰。四空無色。有身。",
    "X57n0980_004:0776c04": "見等句。似謂無色界無色。恐無身見。不知餘四蘊。",
    "X57n0980_004:0776c05": "亦有身見。不獨色蘊也。私謂。玉師非不知四蘊有",
    "X57n0980_004:0776c06": "身見。而四空獨指其色者。點人之所易忽也。",
    "X57n0980_004:0776c07": "【□註】問。戒取何故唯在苦道。答。唯彼所起。問。戒取計因。",
    "X57n0980_004:0776c08": "苦諦是果。何故在苦。答。計多苦行。望為實因。故在苦",
    "X57n0980_004:0776c09": "下。非出世道。妄謂出道。是故復於道處能起。集滅異",
    "X57n0980_004:0776c10": "此。故無身見。無身見故。亦無邊見。集滅非道。不生戒",
    "X57n0980_004:0776c11": "取。又復戒取。在於苦道二諦下者。本是內道。見苦能",
    "X57n0980_004:0776c12": "斷。本外道者。見道能斷。故唯在二。",
    "X57n0980_004:0776c13": "【■補】戒取。見苦見道斷者。本是內道。但知苦時。不生",
    "X57n0980_004:0776c14": "戒取。故見苦斷。本外道者。已生戒取。必斷惑見道。",
    "X57n0980_004:0776c15": "方斷戒取。故見道斷。【■備】辨訛曰。又復戒取等文。此",
    "X57n0980_004:0776c16": "中明四諦下。十使增減不同。四諦乃佛所宣之法。",
    "X57n0980_004:0776c17": "不當反引外道也。私謂。戒取之名。多對外道而立。",
    "X57n0980_004:0776c18": "此段本玉師餘意。當以上解為正判也。",
    "X57n0980_004:0776c19": "【□註】此有親疎之義。孤山作六十四句解(云)云。",
    "X57n0980_004:0776c20": "【■記】解見下。",
    "X57n0980_004:0776c21": "△三結成大數。",
    "X57n0980_004:0776c22": "二界合為五十六。并前三十二。合為八十八使也。",
    "X57n0980_004:0776c23": "【□註】八十八使。且據見惑。婆娑中云。九十八使者。兼十",
    "X57n0980_004:0776c24": "思故也。輔行五下(十)云。以十纏為九十八。",
    "X57n0980_004:0777a01": "【■記】十思。法界言。欲界四。謂貪嗔癡慢。色無色各三。",
    "X57n0980_004:0777a02": "除嗔使為十。輔行引論言。纏八無慚愧。嫉慳并悔",
    "X57n0980_004:0777a03": "眠。及掉舉昏沉。或十加忿覆。法數言。悔。謂所作過。",
    "X57n0980_004:0777a04": "不能自安。而成悔蓋。覆。謂隱藏所作過。惟恐人知。",
    "X57n0980_004:0777a05": "餘可解。",
    "X57n0980_004:0777a06": "【□註】論文所出不同。或名三結。止觀云。初果所破。如竭",
    "X57n0980_004:0777a07": "四十里水。功夫甚大。恐聞者生疑。略斷三結。(文)謂身",
    "X57n0980_004:0777a08": "見。戒取疑如下圖示。",
    "X57n0980_004:0777a09": "【■記】論。指大論。或時為鈍。但說斷三。是也。止觀準大",
    "X57n0980_004:0777a10": "經迦葉問。如來說須陀洹斷煩惱。如竭四十里水。",
    "X57n0980_004:0777a11": "云何言斷三結。一我見。二非因計因。三疑網。佛言。",
    "X57n0980_004:0777a12": "此三重故。亦攝須陀洹人。一切所斷結故。輔行引",
    "X57n0980_004:0777a13": "論言。三結。生惑增上。身見。生六十二。戒取。生一切",
    "X57n0980_004:0777a14": "苦行。疑。於過去一切處生猶豫也。又世尊說斷八",
    "X57n0980_004:0777a15": "十八使。及無量苦。名須陀洹。則受化者生憂。何能",
    "X57n0980_004:0777a16": "拔除八十八大樹。度八十八大河等。若佛說斷三",
    "X57n0980_004:0777a17": "結者。受化者歡喜也。斷結之相。準十地經言。非初",
    "X57n0980_004:0777a18": "非中後。論言是斷結相。此智盡漏力為初。智斷為",
    "X57n0980_004:0777a19": "中為後。答。非初智斷。亦非中後。如燈燄非唯初中",
    "X57n0980_004:0777a20": "後。前中後取故。謂取一時。則不能斷。三時總取。方",
    "X57n0980_004:0777a21": "能說斷。假三時斷。則無定性。何者。初若能斷。不假",
    "X57n0980_004:0777a22": "中後。後若能斷。不假初中。既假三時。故知無性。一",
    "X57n0980_004:0777a23": "一推徵。三皆不斷。是故經言。非初非中後。由三時",
    "X57n0980_004:0777a24": "無斷。方能斷結。故論云。前中後取故。論主總取三",
    "X57n0980_004:0777b01": "時。方顯三時無斷。經論言反。意乃相成。經則約性。",
    "X57n0980_004:0777b02": "論則約相。性相無礙。方能斷結。然經論雖明大乘",
    "X57n0980_004:0777b03": "斷結相。亦可意會小乘也。",
    "X57n0980_004:0777b09": "【■記】節引雜心論曰。凡計罪福。是我所作。不將善惡",
    "X57n0980_004:0777b10": "業因為我。故身見不依集。知集非我。不名迷集。邊",
    "X57n0980_004:0777b11": "見依身。亦不依集。亦不將滅道為我。計斷計常。亦",
    "X57n0980_004:0777b12": "同。故身邊唯苦。若戒取迷苦及道。謂愚人聞說精",
    "X57n0980_004:0777b13": "勤苦行。即謂事中苦身是道。不知勤觀苦空。方斷",
    "X57n0980_004:0777b14": "生死。身苦非道。故戒取迷苦諦生。或不將身苦為",
    "X57n0980_004:0777b15": "道。直執戒等福行為道。此將集因轉將為道。如此",
    "X57n0980_004:0777b16": "戒取。名迷道諦。理實凡愚。不識集因。妄執為道。應",
    "X57n0980_004:0777b17": "是迷集。但彼迷心。不計福行。以為集因方轉為道。",
    "X57n0980_004:0777b18": "故不名迷集。不同計苦以為道者將苦為道。故名",
    "X57n0980_004:0777b19": "迷苦。是故戒取迷苦迷道。不迷於集。滅是聖果眾",
    "X57n0980_004:0777b20": "生所求。不取惑滅。為道因行。故戒取不名迷滅。若",
    "X57n0980_004:0777b21": "邪見。見取。及疑。此三通迷四諦。邪見謗無因果。該",
    "X57n0980_004:0777b22": "凡及聖故通迷。見取於自身報。取為第一。即迷苦。",
    "X57n0980_004:0777b23": "於事善業計為第一。名迷集。若取梵無想等天為",
    "X57n0980_004:0777b24": "涅槃。名迷滅。於彼戒取所言之道。取為第一。名迷",
    "X57n0980_004:0777c01": "道。故通迷。疑心於諸凡聖因果。不知有無。生疑不",
    "X57n0980_004:0777c02": "決。故亦疑四。上來所明五見及疑。惟迷諦理。不名",
    "X57n0980_004:0777c03": "迷事。以迷理故。還見理斷。唯識心要云。迷諦有總",
    "X57n0980_004:0777c04": "別。總。謂十種。皆迷四諦。苦集。是彼六道因依處故。",
    "X57n0980_004:0777c05": "滅道是彼怖畏處故。別謂身邊唯迷苦。八通迷四。",
    "X57n0980_004:0777c06": "身邊唯果處起。別修空觀。及非我觀。對治身邊。屬",
    "X57n0980_004:0777c07": "苦諦故。疑與身邊邪三見。親迷苦理。戒見二取。執",
    "X57n0980_004:0777c08": "彼三見戒禁。及所依蘊。為勝能淨。於自他見。及彼",
    "X57n0980_004:0777c09": "眷屬。如次隨應起貪恚慢。相應無明。與九同迷。不",
    "X57n0980_004:0777c10": "共無明。親迷苦理。疑及邪見。親迷集等。二取貪等。",
    "X57n0980_004:0777c11": "准苦應知。然嗔亦能親迷滅道。由怖畏故。生憎嫉",
    "X57n0980_004:0777c12": "故。迷諦親疎。麤相如是。與此大同小異。對會可識。",
    "X57n0980_004:0777c13": "【■補】孤山六十四句。閒居編言。苦諦十使皆具足。身",
    "X57n0980_004:0777c14": "見唯緣苦境生。集諦癡業有漏因。滅諦無為無漏",
    "X57n0980_004:0777c15": "果。皆非身見所緣境。邊身并及戒禁取。此二隨身",
    "X57n0980_004:0777c16": "亦不生。是故集滅除三見。道諦本為無漏因。是故",
    "X57n0980_004:0777c17": "身邊亦不起。邪見既撥無聖道。戒取還從邪見生。",
    "X57n0980_004:0777c18": "執取非道為真道。是故則有戒禁取。四諦具足有",
    "X57n0980_004:0777c19": "親疎。苦下疎三親有七。執我我所為身見。邊見從",
    "X57n0980_004:0777c20": "身計斷常。邪見撥無因果法。見取執劣以為勝。禁",
    "X57n0980_004:0777c21": "取於非因計因。疑則猶豫而不決。無明迷暗不了",
    "X57n0980_004:0777c22": "故此等皆依苦等起。是故七惑號親迷貪嗔與慢",
    "X57n0980_004:0777c23": "三種惑不從苦諦境上起。但緣前七背上生。是故",
    "X57n0980_004:0777c24": "三得疎迷號。集七四親三種疎。邪見撥無疑猶豫。",
    "X57n0980_004:0778a01": "見取執劣癡迷暗。三疎名目亦如前。貪等只依四",
    "X57n0980_004:0778a02": "法起。滅則三親四是疎。疎則前三添見取。苦諦是",
    "X57n0980_004:0778a03": "劣執為勝。是故見取得為親。今滅諦是勝妙法。不",
    "X57n0980_004:0778a04": "可更言劣為勝。但從邪見背上起。執劣為勝名見",
    "X57n0980_004:0778a05": "取。是故滅諦疎有四。親疎行相悉如前。道八三親",
    "X57n0980_004:0778a06": "五種疎。親則癡疑與邪見。疎法望前加禁取。苦諦",
    "X57n0980_004:0778a07": "戒禁則為因。有漏果非無漏道。妄執為因為果故。",
    "X57n0980_004:0778a08": "則有戒禁親緣起。道諦真因真道故。不可親緣非",
    "X57n0980_004:0778a09": "因道。但緣邪見起非道。故以戒取屬疎法。道滅俱",
    "X57n0980_004:0778a10": "是無漏法。非是執劣以為勝。見取從前亦屬疎。但",
    "X57n0980_004:0778a11": "從邪見起其執。總依俱舍如上釋。此中少四句。想",
    "X57n0980_004:0778a12": "抄錄者。刪其非要。又閒居編頌言。從諦生使名為",
    "X57n0980_004:0778a13": "親。從使生使名為疎。四諦俱疎貪嗔慢。四諦俱親",
    "X57n0980_004:0778a14": "邪癡疑。身邊唯局苦親使。戒見苦親而道疎。見取",
    "X57n0980_004:0778a15": "集親滅下疎。迷諦親疎義如此。末二句。應改言。集",
    "X57n0980_004:0778a16": "有四親滅四疎。總於前三加見取。更簡明。又苦七",
    "X57n0980_004:0778a17": "親三疎者。以苦諦五陰法計為身。依身而起斷常",
    "X57n0980_004:0778a18": "等見。將苦行以為實因。計非想以為涅槃。將世間",
    "X57n0980_004:0778a19": "果。撥之為無。而皆迷癡不了。猶豫不決。故七日親。",
    "X57n0980_004:0778a20": "貪嗔慢。由於身邊而起。又隔一層。故三曰疎。集以",
    "X57n0980_004:0778a21": "見取。非因計因。邪則將世間之因。撥之為無。癡疑",
    "X57n0980_004:0778a22": "可知。故四曰親。三疎其義同前。滅以邪見。將出世",
    "X57n0980_004:0778a23": "果撥之為無。癡迷不了。狐疑不決。故三曰親。道以",
    "X57n0980_004:0778a24": "邪見。則將出世因。撥之為無。癡疑可知。故三曰親。",
    "X57n0980_004:0778b01": "五疎由迷真道。方執戒取見取為道。故連貪嗔慢",
    "X57n0980_004:0778b02": "成五疎也。",
    "X57n0980_004:0778b03": "△二思惑三。初標名示數。",
    "X57n0980_004:0778b04": "二明思惑者。有八十一品。",
    "X57n0980_004:0778b05": "【□註】此界繫思。亦名迷事思。亦名正三毒。異俱生思。及",
    "X57n0980_004:0778b06": "推利思也。",
    "X57n0980_004:0778b07": "【■記】界繫者。由此思惑便繫三界也。迷事。即事障。對",
    "X57n0980_004:0778b08": "五塵境。憎愛等生。迷在事也。正三毒者。輔行言。思",
    "X57n0980_004:0778b09": "有四。慢入癡攝為三。以非背使。非習氣。名正。俱生",
    "X57n0980_004:0778b10": "思。還歸於見。推利思。是利上之鈍。見諦斷時。正利",
    "X57n0980_004:0778b11": "既去。推利之鈍思亦去。故此檢之。俱生推利。解見",
    "X57n0980_004:0778b12": "前。推利即依見思。【■補】斷見得人空智。雖有事中獨",
    "X57n0980_004:0778b13": "頭相應。了法從緣。不計性實。而於三毒無邪。故曰",
    "X57n0980_004:0778b14": "正。",
    "X57n0980_004:0778b15": "△二約界示體二。初通示九地。",
    "X57n0980_004:0778b16": "謂三界分為九地。欲界合為一地。四禪。四定。為八。共",
    "X57n0980_004:0778b17": "為九地。",
    "X57n0980_004:0778b18": "【□註】九地。所依處得名。欲界同一散地。故合為一。",
    "X57n0980_004:0778b19": "△二列地分品二。初欲界。",
    "X57n0980_004:0778b20": "欲界一地中有九品貪嗔癡慢。言九品者。上上。上中。",
    "X57n0980_004:0778b21": "上下。中上。中中。中下。下上。下中。下下。",
    "X57n0980_004:0778b22": "△二上界。",
    "X57n0980_004:0778b23": "上八地各有九品。除嗔使。",
    "X57n0980_004:0778b24": "△三結成大數。",
    "X57n0980_004:0778c01": "故成八十一也。",
    "X57n0980_004:0778c02": "【□註】於九地中。各有九品貪嗔癡慢。但上八地無嗔耳。",
    "X57n0980_004:0778c03": "【■記】輔行云。以智斷惑。智分分明。惑漸漸盡。何啻有",
    "X57n0980_004:0778c04": "九。立教判果。且略為九。",
    "X57n0980_004:0778c05": "【□註】不言疑者。見道已斷。理合無疑。",
    "X57n0980_004:0778c06": "【■記】事障雖在。正信必具。",
    "X57n0980_004:0778c07": "【□註】斷此惑時。或直緣一真諦。或於四諦中隨緣一諦。",
    "X57n0980_004:0778c08": "【■記】釋籤云。或四諦中。隨思一諦。或唯思滅諦。斷三",
    "X57n0980_004:0778c09": "界諸品不同。得後三果也。",
    "X57n0980_004:0778c10": "【□註】故止觀中云見惑如四十里水。思惑如十里水。大",
    "X57n0980_004:0778c11": "經云。初果所斷。如四十里水。其餘在者。如毛一渧。",
    "X57n0980_004:0778c12": "【■記】思雖八十一品。對境方生。不同見緣法塵橫起",
    "X57n0980_004:0778c13": "故。",
    "X57n0980_004:0778c14": "△三結收集諦。",
    "X57n0980_004:0778c15": "上來見思不同。總是藏教實有集諦。",
    "X57n0980_004:0778c16": "【□註】此惑有為有漏之因。故云實有。上明見惑八十八",
    "X57n0980_004:0778c17": "使。思惑八十一品。乃見思俱開。若云九十八使。乃開",
    "X57n0980_004:0778c18": "見合思。若云四住。開思合見。但云見思俱合義也。或",
    "X57n0980_004:0778c19": "云三漏。(欲有無明)或云四流。(見欲有無明)或云上下五分。妙樂",
    "X57n0980_004:0778c20": "七(十八)云。上五分中。色染無色染。一向唯上。掉舉等三",
    "X57n0980_004:0778c21": "(掉舉慢無明)雖復通下。不能牽下。(欲界受生)故云上分。言下分",
    "X57n0980_004:0778c22": "者貪雖通上。不是唯上。嗔一唯下。不通於上。餘三遍",
    "X57n0980_004:0778c23": "攝一切。見惑雖復通上。而能牽下。故名為下。故俱舍",
    "X57n0980_004:0778c24": "云。由二(貪嗔)不超欲。由三(身邊戒取)復還下。縱斷貪等(名伏為斷)",
    "X57n0980_004:0779a01": "至無所有(貪亦斷得非非想)由身見等。還來欲界(文)。",
    "X57n0980_004:0779a02": "【■記】此明見思開合。及見思別名。漏落三界。曰漏。四",
    "X57n0980_004:0779a03": "流。輔行言見流。三界見也。欲流。欲界諸惑。除見及",
    "X57n0980_004:0779a04": "癡。有流。上二界諸惑。除見及癡。無明流。三界癡也。",
    "X57n0980_004:0779a05": "漂流不息。曰流。染貪也。",
    "X57n0980_004:0779a14": "(頌曰)　(身攝邊見戒攝取　　邪見元從疑惑生",
    "X57n0980_004:0779a15": "　四鈍皆由利使生　　是故三結攝見盡　　癡起貪嗔二生慢",
    "X57n0980_004:0779a16": "　舉二攝二成欲思　　無明即癡染即貪　　掉舉遍三俱定愛)",
    "X57n0980_004:0779a17": "【□註】頌曰。身攝邊見戒攝取。",
    "X57n0980_004:0779a18": "【■補】邊從身起。故非因計因為戒取。於中必見有所",
    "X57n0980_004:0779a19": "取。即見取。",
    "X57n0980_004:0779a20": "【□註】邪見元從疑惑生。",
    "X57n0980_004:0779a21": "【■記】始而猶豫不決。繼即撥無因果。",
    "X57n0980_004:0779a22": "【□註】四鈍皆由利使生。是故三結攝見盡。",
    "X57n0980_004:0779a23": "【■補】三結。身戒疑也。此頌下五分見。",
    "X57n0980_004:0779a24": "【□註】癡起貪嗔二生慢。舉二攝二成欲思。",
    "X57n0980_004:0779b01": "【■記】此頌下五分欲思。舉二。指貪嗔。攝二。指癡慢。",
    "X57n0980_004:0779b02": "【□註】無明即癡染即貪。掉舉遍三俱定愛。",
    "X57n0980_004:0779b03": "【■記】此頌上界五分思惑。成論問。掉於上界名結。何",
    "X57n0980_004:0779b04": "故欲界不說。答。彼無麤煩惱。故掉戲明了。又壞定",
    "X57n0980_004:0779b05": "身有力。故為結。斷此上分則得解脫。",
    "X57n0980_004:0779b07": "天台四教儀註彚補輔宏記卷四之上",
    "X57n0980_004:0779b10": "天台四教儀註彚補輔宏記卷四之下",
    "X57n0980_004:0779b12": "高麗沙門諦觀錄",
    "X57n0980_004:0779b13": "南天竺沙門蒙潤集註",
    "X57n0980_004:0779b14": "清比丘性權彚補輔宏記",
    "X57n0980_004:0779b15": "清三寶弟子錢六菴較訂",
    "X57n0980_004:0779b16": "天台嫡裔比丘諦閑編科參梓",
    "X57n0980_004:0779b17": "△三滅諦三。初標名。",
    "X57n0980_004:0779b18": "三滅諦者。",
    "X57n0980_004:0779b19": "△二示體。",
    "X57n0980_004:0779b20": "滅前苦集。顯偏真理。",
    "X57n0980_004:0779b21": "△三揀非。",
    "X57n0980_004:0779b22": "因滅會真。滅非真諦。",
    "X57n0980_004:0779b23": "【□註】法界次第中(十)云。滅。以滅無為義。結業既盡。則無",
    "X57n0980_004:0779b24": "生死之累。故名為滅。妙玄二(二十)云。二十五有。子果縛",
    "X57n0980_004:0779c01": "斷是滅諦(文)。",
    "X57n0980_004:0779c02": "【■記】結業。即集。生死。即苦。玄文言。癡惑之本。既無常",
    "X57n0980_004:0779c03": "苦空無我。則無明滅。無明滅故。諸行滅。乃至老死",
    "X57n0980_004:0779c04": "滅。若不燃火。則無煙。名子縛斷。無子則無果。滅智",
    "X57n0980_004:0779c05": "灰身。離二十五有。名果縛斷。又言若發見思無漏",
    "X57n0980_004:0779c06": "真明。具三十四心斷結者。三界九十八使皆滅。以",
    "X57n0980_004:0779c07": "煩惱結使滅故。三界業亦滅。若三界業煩惱滅者。",
    "X57n0980_004:0779c08": "即滅諦有餘涅槃也。因滅故果滅。捨此報身。後報",
    "X57n0980_004:0779c09": "不續。名無餘涅槃。真滅度也。滅理不虗。曰諦。",
    "X57n0980_004:0779c10": "【□註】觀音玄記上(十七)云。滅諦之體。是二涅槃。雖非真諦。",
    "X57n0980_004:0779c11": "能冥於理。故云因滅會真。滅非真諦。因滅苦集。方能",
    "X57n0980_004:0779c12": "會真。非謂此滅。便是真諦。",
    "X57n0980_004:0779c13": "【■記】先問。三藏所談。滅非真諦。今文依滅起第四誓。",
    "X57n0980_004:0779c14": "那云真諦無為理耶。答滅諦之體。是二涅槃。雖非",
    "X57n0980_004:0779c15": "真諦。能明於理。故曰因滅會真。道是滅因。苦集違",
    "X57n0980_004:0779c16": "理。佛既契真。故成佛誓。觀真而發。是所引文。乃釋",
    "X57n0980_004:0779c17": "依滅起成佛誓義。今證揀滅非真也。【■補】涅槃。翻滅",
    "X57n0980_004:0779c18": "度。大患永滅。超度四流故。【■備】滅。但功用盡處。若真",
    "X57n0980_004:0779c19": "諦。即下法性自天而然也。",
    "X57n0980_004:0779c20": "【□註】止觀一(十二)云。法性自天而然。集不能染。苦不能惱。",
    "X57n0980_004:0779c21": "道不能通。滅不能淨。如雲籠月。不能妨害。卻煩惱已。",
    "X57n0980_004:0779c22": "乃見法性。經言滅非真諦。因滅會真。滅尚非真。三諦",
    "X57n0980_004:0779c23": "焉是。(文)輔行一下(十一)云。當知苦集。但是能覆。不能惱",
    "X57n0980_004:0779c24": "染。道滅能顯。而理本淨。法性如月。苦集如雲。道如卻",
    "X57n0980_004:0780a01": "除。滅如卻已(文)。",
    "X57n0980_004:0780a02": "【■補】輔行言。法性與真。名異義同。【■備】問。藏教何為真",
    "X57n0980_004:0780a03": "理。曰。枯寂偏空也。",
    "X57n0980_004:0780a04": "△四道諦三。初牒名。",
    "X57n0980_004:0780a05": "四道諦者。",
    "X57n0980_004:0780a06": "【□註】法界次第中(十)云。道。以能通為義。正道及助道。是",
    "X57n0980_004:0780a07": "二相扶。能通至涅槃。故名為道(文)。",
    "X57n0980_004:0780a08": "【■記】正道者。實觀三十七品。三解脫門。緣理慧行。及",
    "X57n0980_004:0780a09": "忍智無礙解脫。三十四心真無漏慧也。助道者。得",
    "X57n0980_004:0780a10": "解觀中。諸對治法。及諸禪定。皆助道。有餘方便。對",
    "X57n0980_004:0780a11": "治諸禪三昧。三十七品等。皆助道也。【■備】下集註言。",
    "X57n0980_004:0780a12": "此道品通正通助。大約止觀法。皆正道。二十五前",
    "X57n0980_004:0780a13": "方便。皆助道也。",
    "X57n0980_004:0780a14": "【□註】妙玄二(二十)云。戒定慧。無常。苦空。能除苦本是道諦",
    "X57n0980_004:0780a15": "(文)。",
    "X57n0980_004:0780a16": "【■記】苦本即結惑。",
    "X57n0980_004:0780a17": "△二示體二。初總標廣略。",
    "X57n0980_004:0780a18": "略則戒定慧。廣則三十七道品。",
    "X57n0980_004:0780a19": "【□註】略則戒定慧。釋籤三(九)云。道品雖多。戒等攝盡。戒",
    "X57n0980_004:0780a20": "攝三。正語。正業正命。定攝十。四如意足。定根。定力。除",
    "X57n0980_004:0780a21": "覺。定覺。捨覺。正定。慧攝十八。四念處。四正勤。進根。慧",
    "X57n0980_004:0780a22": "根。進力。慧力。擇覺。進覺。喜覺。正見。正思惟。正進精。通",
    "X57n0980_004:0780a23": "定慧。念根。念力。念覺。正念。止觀七(九)云。念通緣兩處。",
    "X57n0980_004:0780a24": "通三學。信根。信力。輔行云。一切諸法。信為本故。(文)廣",
    "X57n0980_004:0780b01": "則三十七道品。三四。二五。單七。隻八。若六度攝三十",
    "X57n0980_004:0780b02": "七具如輔行七上(二十一)。",
    "X57n0980_004:0780b03": "【■記】三四。即念。勤。足。二五即根。力。七即覺。八即正道。",
    "X57n0980_004:0780b04": "輔行六度攝道者。檀具二覺。謂除。與捨。尸具三。謂",
    "X57n0980_004:0780b05": "正語。正業。正命。忍具四。謂念根。念力。念覺。正念。進",
    "X57n0980_004:0780b06": "具八。謂四勤。進根。進力。進覺分。正進精。禪具八。謂",
    "X57n0980_004:0780b07": "四如意足。定根。定力。定覺。正定。慧具十。謂四念處。",
    "X57n0980_004:0780b08": "慧根。慧力。擇覺。喜覺。正見。正思。餘有二信。通三十",
    "X57n0980_004:0780b09": "五。一切諸法。信為根本故。",
    "X57n0980_004:0780b10": "【□註】道品者。法界次第中(十二)云。品者。類也。此七科法門。",
    "X57n0980_004:0780b11": "悉是入道淺深之氣類。故云道品也(文)。",
    "X57n0980_004:0780b12": "【■備】入道淺深。應指對位相生兩種說。",
    "X57n0980_004:0780b17": "【■記】當分者。止觀言。未必全具道品。方能得道。三四",
    "X57n0980_004:0780b18": "二五。單七隻八。當分是道。故曰依念處得道。念處",
    "X57n0980_004:0780b19": "既爾。餘品亦然。為當分。相攝者。釋論言。念處既攝",
    "X57n0980_004:0780b20": "餘品。餘品亦攝念處。為相攝。對位者。俱舍頌言。初",
    "X57n0980_004:0780b21": "業順決擇。及修見道位。念處等七品。應知次第增。",
    "X57n0980_004:0780b22": "華嚴鈔曰。初業者。修總相別相念處。此初業位。能",
    "X57n0980_004:0780b23": "照身等四境。慧用勝故。說念處增。順決擇者。煖等",
    "X57n0980_004:0780b24": "四位也。煖法位中。能證異品決擇分。殊勝功德。勤",
    "X57n0980_004:0780c01": "用勝故。說正勤增。頂法位中。能持善趣。無退轉位。",
    "X57n0980_004:0780c02": "定用勝故。說神足增。忍法位中。必不退墮善根堅",
    "X57n0980_004:0780c03": "固。得增上義。說五根增。世第一位中。非世惑法所",
    "X57n0980_004:0780c04": "能屈伏。得無屈義。說五力增。及修見道位者。修道",
    "X57n0980_004:0780c05": "位中。近菩提位。助覺勝故。說七覺增。見道位中。速",
    "X57n0980_004:0780c06": "疾而轉。道行勝故。說八正見增。此對位義同也。據",
    "X57n0980_004:0780c07": "止觀言。八正。是見諦位。為第六。七覺。是修道位。為",
    "X57n0980_004:0780c08": "第七。乃是約位。非調停也。今約調停。故以七覺為",
    "X57n0980_004:0780c09": "第六。入正為第七。相生者。論言。聞法已。先當念持。",
    "X57n0980_004:0780c10": "次即勤修。勤故。攝心調柔。調柔故。信等成根。根增",
    "X57n0980_004:0780c11": "為力。次七覺分別。八正道是正行也。有時八正在",
    "X57n0980_004:0780c12": "前。未辦名道。已辦名覺也。又止觀云。如修念處。能",
    "X57n0980_004:0780c13": "生正勸。正勤乃發如意。如意生根。根生力。力生覺。",
    "X57n0980_004:0780c14": "覺入八正。為相生也。",
    "X57n0980_004:0780c15": "【□註】然此道品。通正通助。通大通小。通漏通無漏。亦漏",
    "X57n0980_004:0780c16": "亦無漏。並如止觀第七具釋。",
    "X57n0980_004:0780c17": "【■記】止觀問。道品是二乘法。云何是菩薩道耶。答淨",
    "X57n0980_004:0780c18": "名言。道品善知識。由是成正覺。道品是道場。亦是",
    "X57n0980_004:0780c19": "摩訶衍。涅槃云。能修八正道者。即見佛性。名為醍",
    "X57n0980_004:0780c20": "醐。大集云。三十七品。是菩薩寶炬陀羅尼。如此等",
    "X57n0980_004:0780c21": "經。皆名道品。何得獨是小乘。又有漏道品。欲界二",
    "X57n0980_004:0780c22": "十二。未到三十六。初禪三十七。皆有漏道品。如乳。",
    "X57n0980_004:0780c23": "三藏道品。如酪。通教道品。如生酥。別教道品。如熟",
    "X57n0980_004:0780c24": "酥。圓教道品。如醍醐。或問。三十七是助道。是正道。",
    "X57n0980_004:0781a01": "答。大論云。是菩薩道。正也。淨名云。道品善知識。由",
    "X57n0980_004:0781a02": "是成正覺。助也。又問。三十七品是有漏者。云何言",
    "X57n0980_004:0781a03": "七覺是修道。法華云。無漏根力覺道之財。云何八",
    "X57n0980_004:0781a04": "正在七覺前。答。此應三句分別。一。三十七品皆有",
    "X57n0980_004:0781a05": "漏。二。皆無漏。三。亦有漏亦無漏。大論言。修八正道。",
    "X57n0980_004:0781a06": "得初善有漏五陰。善有漏五陰。即是煖法。煖法之",
    "X57n0980_004:0781a07": "前。尚得修於八正道。云何修耶。謂初師受法繫心",
    "X57n0980_004:0781a08": "憶念。名念處。為求此法。勤而行之。名正勤。一心中",
    "X57n0980_004:0781a09": "修。名如意足。五善根生。名根。根增長。名力。分別道",
    "X57n0980_004:0781a10": "用。名七覺。安隱道中行。名八正道。能如是修。得善",
    "X57n0980_004:0781a11": "有漏五陰。當知道品皆有漏也。二皆是無漏者。即",
    "X57n0980_004:0781a12": "是見諦思惟。所行道品。一向是無漏。法華之文。意",
    "X57n0980_004:0781a13": "在此也。從來雖言有漏中。得修八正七覺等。未有",
    "X57n0980_004:0781a14": "文證。而毗婆娑云八正。在七覺後。亦是有漏。亦是",
    "X57n0980_004:0781a15": "無漏。何以故。依八正入見諦即是亦無漏。若八正",
    "X57n0980_004:0781a16": "在七覺前。一向是無漏。此則可解。又亦漏亦無漏",
    "X57n0980_004:0781a17": "即是對位意也。",
    "X57n0980_004:0781a18": "【□註】又小唯正道。大通正助。今是小乘道品。義當相生。",
    "X57n0980_004:0781a19": "【■記】此明通局結歸也。謂約小乘七科。皆唯正道。約",
    "X57n0980_004:0781a20": "大乘七科。正助俱通也。今文言小乘之道品。當以",
    "X57n0980_004:0781a21": "相生之義為正也。",
    "X57n0980_004:0781a22": "△二別釋詳明二。初標科。",
    "X57n0980_004:0781a23": "此三十七合為七科。",
    "X57n0980_004:0781a24": "【■記】準瑜伽雜集。三十七品總有七類。一。對治顛倒",
    "X57n0980_004:0781b01": "道。四念處。二。斷諸懈怠道。四正勤。三。引發神通道。",
    "X57n0980_004:0781b02": "四神足。四現觀方便道。五根。五。親近現觀道。五力。",
    "X57n0980_004:0781b03": "六現觀自體道。七覺分。七。現觀後起道。八正道。故",
    "X57n0980_004:0781b04": "科為七也。",
    "X57n0980_004:0781b05": "△二列釋七。初念處。",
    "X57n0980_004:0781b06": "一四念處。一觀身不淨。(色蘊)二觀受是苦。(受蘊)三觀心無",
    "X57n0980_004:0781b07": "常。(識蘊)四觀法無我(想行蘊)。",
    "X57n0980_004:0781b08": "【□註】四念處一(五)云。四者。數也。念者。觀慧也。處者。境也。",
    "X57n0980_004:0781b09": "今言四者。人於五陰起四倒故。於色。多起淨倒。於受。",
    "X57n0980_004:0781b10": "多起樂倒。於想行。多起我倒。於心。多起常倒。舉四倒。",
    "X57n0980_004:0781b11": "故言四也。若相生次第。應言識受想行色。若麤細次",
    "X57n0980_004:0781b12": "第。應言色行想受識。今從語便。故言身受心法(文)。",
    "X57n0980_004:0781b13": "【■記】觀慧釋念者。同是別境心所。慧觀由念得住也。",
    "X57n0980_004:0781b14": "論云。身應多觀不淨。受應多觀是苦。心應多觀無",
    "X57n0980_004:0781b15": "常。法應多觀無我。何以故。凡夫未入道時。起四顛",
    "X57n0980_004:0781b16": "倒故。破淨倒。說身念。破樂倒。說受念。破常倒。說心",
    "X57n0980_004:0781b17": "念。破我倒。說法念也。四法次第者。教中論相生。從",
    "X57n0980_004:0781b18": "細至麤。論除滅。自麤至細。今從語便也。",
    "X57n0980_004:0781b19": "【□註】若迷心不迷色。則數為五陰。若迷色不迷心。則數",
    "X57n0980_004:0781b20": "為十二入。若心色俱迷者。則數為十八界。如婆娑論。",
    "X57n0980_004:0781b21": "俱舍頌云。聚生門種族。是蘊處界義。愚根樂。有三。故",
    "X57n0980_004:0781b22": "說蘊處界(諸有為法和合是聚義。生長門是處義以能生長心心所法。種族。是界義。如一山中。有金",
    "X57n0980_004:0781b23": "銀銅鐵等名多界等補註十三卷十二紙)。",
    "X57n0980_004:0781b24": "【■記】有為和含是聚義者。是論釋頌。以明蘊義。次引",
    "X57n0980_004:0781c01": "經言。諸所有色。若過現未。若內外麤細。若劣勝遠",
    "X57n0980_004:0781c02": "近。如是一切。略為一聚。說名色蘊。由此聚義。蘊義",
    "X57n0980_004:0781c03": "得成是也。生長門是處義者。亦論文釋頌。以能生",
    "X57n0980_004:0781c04": "長心心所法一句。是論主釋詞。種族是界義下。亦",
    "X57n0980_004:0781c05": "是論文釋頌。又云。如是一身。或一相續有十八類。",
    "X57n0980_004:0781c06": "諸法種族。名十八界。今以等字該之。已上論文。釋",
    "X57n0980_004:0781c07": "前半頌也。而後半頌。論釋云。所化有情有三品故",
    "X57n0980_004:0781c08": "世尊為說蘊界處三門。或愚心所。總執為我。或唯",
    "X57n0980_004:0781c09": "愚色。或愚色心根有三。謂利中鈍。樂有三。謂樂略",
    "X57n0980_004:0781c10": "樂中。樂廣。如其次第。佛為說蘊處界三也。補註。神",
    "X57n0980_004:0781c11": "智師釋三大部。",
    "X57n0980_004:0781c15": "【■記】一色陰。有十四種。謂四大五根五塵。二受陰。領",
    "X57n0980_004:0781c16": "納所緣。名受。有六種。謂六觸因緣生六受。三想陰。",
    "X57n0980_004:0781c17": "能取所領之緣相。名想。有六種謂取所領六塵相。",
    "X57n0980_004:0781c18": "四行陰。造作之心。能趣於果名行。有六種。謂於六",
    "X57n0980_004:0781c19": "想之後。各起善業不善業無動業也。五識陰。了別",
    "X57n0980_004:0781c20": "所緣之境。即六識也。以迷心偏重。故聖教開心為",
    "X57n0980_004:0781c21": "四。出法界次第。【■補】唯識論。以受對前五識。想對六",
    "X57n0980_004:0781c22": "識。行對七識。識對八識。今此不論。弗以唯識所解",
    "X57n0980_004:0781c23": "配合也。",
    "X57n0980_004:0782a07": "【■記】惑者。迷色偏重。故大聖開色為十。心但為二也。",
    "X57n0980_004:0782a08": "入以涉入為義。根塵相對有識生。識依根塵。識為",
    "X57n0980_004:0782a09": "能入。根塵是所入。今此十二。通從所入受名也。內",
    "X57n0980_004:0782a10": "六親。故屬內。為識所依。名入。亦名六根者。能生為",
    "X57n0980_004:0782a11": "義。有生識功也。一眼入。眼是四大造色體為十色",
    "X57n0980_004:0782b01": "共成。所謂四大四微。身根微。眼根微。二耳入。三鼻",
    "X57n0980_004:0782b02": "入。四舌入。均四大造色。體為十色共成。但各換一",
    "X57n0980_004:0782b03": "耳鼻舌根微也。五身入。但有九色所成。謂四大四",
    "X57n0980_004:0782b04": "微。身根微。六意入。除諸心數法。但取能知諸法心",
    "X57n0980_004:0782b05": "王也。外六疎。故屬外。識所游涉。名入。亦名六塵者。",
    "X57n0980_004:0782b06": "染污為義。色聲香味觸五入。可解。六法入。有二種。",
    "X57n0980_004:0782b07": "一者心法。除心王。但取相應諸心所法。二非心法。",
    "X57n0980_004:0782b08": "即過去未來色法。及心不相應諸行。三無為法。【■補】",
    "X57n0980_004:0782b09": "法入中無表色屬色。心數法屬心。不相應行非色",
    "X57n0980_004:0782b10": "非心。三無為。非三聚攝。故不屬內色。亦不屬外色",
    "X57n0980_004:0782b11": "也。",
    "X57n0980_004:0782d01": "【■記】惑者。色心俱迷。聖教俱開為十八也。界。以界別",
    "X57n0980_004:0782d02": "為義。十八法各有別體故。十二入。及前五識界可",
    "X57n0980_004:0782d03": "解。識。以了別為義。六意識界。謂前五生已。傳入意",
    "X57n0980_004:0782d04": "識。即以前五為能生。後意識為所生。此意前滅。次",
    "X57n0980_004:0782d05": "識續生。即前意識。生後意識。如是亦脫傳受根識",
    "X57n0980_004:0782d06": "之名。皆能生為根。所生為識。今專指所生為意識",
    "X57n0980_004:0782d07": "也。上明蘊處界所攝法。即小乘七十五法。如云內",
    "X57n0980_004:0782e01": "色。外色。無表色。即五根。六塵。十一種色法。心王。即",
    "X57n0980_004:0782e02": "前六識。心所法。明四十六。謂遍大地有十。受。想。思。",
    "X57n0980_004:0782e03": "觸。欲慧。命。作意。勝解。三摩地。此十通善通惡。徧一",
    "X57n0980_004:0782e04": "切心。勝解者。於理明了。三摩。云等持。離沉掉。曰等。",
    "X57n0980_004:0782e05": "專注不散。曰持。大善地有十。謂信。勤。捨。慚愧。無貪。",
    "X57n0980_004:0782e06": "無嗔不害。輕安。不放逸。此十。不通於惡。唯是善業。",
    "X57n0980_004:0782e07": "能通至無漏聖道故云大善地。捨者。遠離掉舉。大",
    "X57n0980_004:0782f01": "煩惱有六。謂癡。放逸。懈怠。不信。昏沉。掉舉。此六。依",
    "X57n0980_004:0782f02": "五六七識起。不通於善。唯是惡法。故云大煩惱也。",
    "X57n0980_004:0782f03": "大不善有二。謂無慚無愧。人因此二。則無惡不造。",
    "X57n0980_004:0782f04": "故云大不善也。小煩惱有十。謂忿覆慳嫉惱害恨",
    "X57n0980_004:0782f05": "諂誑憍。此十但依六識而起。故云小煩惱也。不定",
    "X57n0980_004:0782f06": "有八。謂悔眠尋伺貪嗔慢疑。此八通於善惡無記",
    "X57n0980_004:0782f07": "三性。故云不定法也。無記者。不善不惡。無所記錄",
    "X57n0980_004:0782f08": "也。麤念曰尋。細察曰伺。不相應。有十四。得非得眾",
    "X57n0980_004:0782f09": "同分。無想異熟。無想定。滅盡定。命根。生。住。異。滅。名。",
    "X57n0980_004:0782f10": "句。文也。此十四不與色法。心法。心所法。相應。故眾",
    "X57n0980_004:0782f11": "同分。眾人形狀相似也。無想果報。異世成熟。曰無",
    "X57n0980_004:0782f12": "相異熟。外道所修。曰無想定。聖教所修。受想心滅。",
    "X57n0980_004:0782f13": "曰滅盡定。依事立名。曰名。積字成句詮差別。曰句。",
    "X57n0980_004:0782f14": "為名句依。而能顯所表理。曰文。身。即字也。【■備】無為",
    "X57n0980_004:0782f15": "有三。天溪補遺。引俱舍頌云。此中空無礙。謂大虗",
    "X57n0980_004:0782f16": "空。無礙為性即虗空無為。頌曰。擇滅為離繫。隨繫",
    "X57n0980_004:0782f17": "事各別。隨三界繫不同。名事。離一繫故。得一擇滅。",
    "X57n0980_004:0782f18": "擇力所得滅。名擇滅。擇為斷智。推度令滅。故名擇",
    "X57n0980_004:0782f19": "滅。非擇滅者。頌云。畢竟礙當生。此二類不同。謂根",
    "X57n0980_004:0782f20": "塵缺緣及所證位。諸無知惑。不得續起。名礙當生。",
    "X57n0980_004:0782f21": "如緣一色時。於餘諸色。及餘四塵。得非擇滅為正",
    "X57n0980_004:0782f22": "緣色礙。餘色等當不生。故名礙當生。其餘法數廣",
    "X57n0980_004:0782f23": "解。",
    "X57n0980_004:0782f24": "【□註】觀身不淨。四念處一(六)云。一切色法。名之為身。內",
    "X57n0980_004:0783a01": "身。外身。內外身。己。名內身。眷屬。及他。名外身。若己若",
    "X57n0980_004:0783a02": "他。名內外身。此三種色。皆從前世不淨業生。則有五",
    "X57n0980_004:0783a03": "種不淨。謂生處。種子。相。性。究竟。",
    "X57n0980_004:0783a04": "【■記】大論言。自身有二種。一身內不淨。二身外皮毛",
    "X57n0980_004:0783a05": "爪髮等皆不淨。復次行者。觀死屍[月*夆]脹爛壞。取是",
    "X57n0980_004:0783a06": "相。觀自身亦如是相。如是事。我未離是法。死屍是",
    "X57n0980_004:0783a07": "外。行者是內。如見端正女人而心着。即觀其身。種",
    "X57n0980_004:0783a08": "稱不淨為外。知我身亦如是為內。復次眼等五情",
    "X57n0980_004:0783a09": "為內身。色等五塵為外身。四大為內身。四大造色",
    "X57n0980_004:0783a10": "為外身。覺苦樂處為內身。不覺苦樂處為外身。自",
    "X57n0980_004:0783a11": "身及眼等根為內身。妻子田宅所用之物為外身。",
    "X57n0980_004:0783a12": "乃至今當總觀內外。謂先觀內身。求淨不可得。次",
    "X57n0980_004:0783a13": "便觀外。復不可得。疑曰。我觀內時。於外或錯。觀外",
    "X57n0980_004:0783a14": "時。於內或錯。故內外俱觀。亦不可得。然觀內觀外",
    "X57n0980_004:0783a15": "是別相。一時俱觀是總相。總觀別觀。既皆不得淨",
    "X57n0980_004:0783a16": "相。故知三種色。從不淨生。此明五種不淨。望大論",
    "X57n0980_004:0783a17": "列次有殊。以論列第一種子。二住處。三自體。四自",
    "X57n0980_004:0783a18": "相。五究竟。對此前後可知。",
    "X57n0980_004:0783a19": "【□註】生處者。女人之體是不淨聚。蟲膿穢惡。合集成立。",
    "X57n0980_004:0783a20": "經十月日。二臟間夾。迮隘如獄。釋論云。此身非蓮華。",
    "X57n0980_004:0783a21": "亦不由旃檀。糞穢所長養。但從尿道出。",
    "X57n0980_004:0783a22": "【■記】此釋生處不淨也。大論言。住處不淨。謂諸不淨",
    "X57n0980_004:0783a23": "物和合。名為女身。內有生臟。熟臟。屎尿不淨。外有",
    "X57n0980_004:0783a24": "煩惱業因緣風吹識種。令入二臟中間。如在尿坑",
    "X57n0980_004:0783b01": "中。所謂是身為臭穢。不從華開生。亦不從薝葡。又",
    "X57n0980_004:0783b02": "不出寶山。迮隘如獄者。胎骨經云。嬰兒在胎有八",
    "X57n0980_004:0783b03": "種獄。謂嬰兒之身。最嫩。母喫熱食。如鑊湯獄。母喫",
    "X57n0980_004:0783b04": "冷食。如寒氷獄。飽時。如石壓獄。饑時。如餓鬼獄。硬",
    "X57n0980_004:0783b05": "食。如刀山獄。行時辛苦。如碓搗獄。坐時。如鐵床獄。",
    "X57n0980_004:0783b06": "母若低頭。如倒懸獄。",
    "X57n0980_004:0783b07": "【□註】種子不淨者。攬父母遺體。赤白二渧。於中而住。是",
    "X57n0980_004:0783b08": "識隨母氣息出入。是為受身最初種子不淨也。",
    "X57n0980_004:0783b09": "【■記】此釋種子不淨也。大論謂父母以邪念風。吹婬",
    "X57n0980_004:0783b10": "欲火。肉髓膏流。熱變為精。宿業因緣。識種子在赤",
    "X57n0980_004:0783b11": "白中住。是名身種。如偈言。是身種不淨。非餘妙寶",
    "X57n0980_004:0783b12": "物。不由淨白生。但從尿道出是也。",
    "X57n0980_004:0783b13": "【□註】相不淨者。頭等六分。從首至足。純是穢物。譬如死",
    "X57n0980_004:0783b14": "狗。盡海水洗。洗死屍盡。唯餘一塵。一塵亦臭。",
    "X57n0980_004:0783b15": "【■記】此釋相不淨也。大論亦名外身不淨。謂是身九",
    "X57n0980_004:0783b16": "孔。常流不淨。眼流眵淚。耳出結[目*(甯-用+冉)]。鼻中洟流。口出",
    "X57n0980_004:0783b17": "涎吐。穀道水道。常出屎尿。及諸毛孔。汗流不淨。如",
    "X57n0980_004:0783b18": "是不淨。充滿身內。如偈言。常流出不止。如漏囊盛",
    "X57n0980_004:0783b19": "物是也。",
    "X57n0980_004:0783b20": "【□註】性不淨者。根本從穢業生。託於穢物長養。其性自",
    "X57n0980_004:0783b21": "爾。不可改變。",
    "X57n0980_004:0783b22": "【■記】此釋性不淨也。大論言自體不淨謂從足至頂。",
    "X57n0980_004:0783b23": "四邊薄皮。其中所有。不淨充滿。飾以衣服。澡浴花",
    "X57n0980_004:0783b24": "香。食以上饌。眾妙肴膳。經宿之間。皆為不淨。如說",
    "X57n0980_004:0783c01": "地水火風質。能變成不淨。傾海淨此身。不能令香",
    "X57n0980_004:0783c02": "潔是也。",
    "X57n0980_004:0783c03": "【□註】究竟不淨者。業盡報終。捐棄塚間。如朽敗木。大小",
    "X57n0980_004:0783c04": "不淨。盈流於外(文)。",
    "X57n0980_004:0783c05": "【■記】此釋究竟不淨也。是身投火。為灰。在地腐壞。為",
    "X57n0980_004:0783c06": "土。在水[月*夆]脹爛壞。為水蟲所食。一切死屍中。人身",
    "X57n0980_004:0783c07": "最不淨。如說。審諦觀凡身。終必歸死處。難御無反",
    "X57n0980_004:0783c08": "覆。背恩如小人是也。",
    "X57n0980_004:0783c09": "【□註】觀受是苦四念處一(七)云。領納。名受。有內受。外受。",
    "X57n0980_004:0783c10": "內外受。緣內。名內受。緣外。名外受。緣內外。名內外受。",
    "X57n0980_004:0783c11": "又意根受。名內受。五根受。名外受。六根。名內外受。一",
    "X57n0980_004:0783c12": "一根有順受。違受。不違不順受。於順。生樂受。於違。生",
    "X57n0980_004:0783c13": "苦受。於不違不順。生不苦不樂受。樂受。是壞苦。苦受。",
    "X57n0980_004:0783c14": "是苦苦。不苦不樂受。是行苦。",
    "X57n0980_004:0783c15": "【■記】此釋受也。如論言。佛說有二種。謂身受。心受。心",
    "X57n0980_004:0783c16": "受是內。身受是外。又五識相應受是外。意識相應",
    "X57n0980_004:0783c17": "受是內。十二因緣故。諸受生。內六入分生受為內。",
    "X57n0980_004:0783c18": "外六入分生受為外。麤受為外。細受為內。又緣內",
    "X57n0980_004:0783c19": "法為內。緣外法為外。復次一百八受為內受。餘殘",
    "X57n0980_004:0783c20": "是外受。又言從內六情。外六塵。和合故生六種識。",
    "X57n0980_004:0783c21": "六種識中生三種受。行者觀是世間樂受。皆從顛",
    "X57n0980_004:0783c22": "倒生。俱無有實。雖欲受樂。能得大苦。如是觀樂受。",
    "X57n0980_004:0783c23": "是壞苦。樂相壞。苦相至即樂極生悲也。觀苦受。是",
    "X57n0980_004:0783c24": "苦苦。五陰之身。性常逼迫。又與苦受相應。苦上加",
    "X57n0980_004:0784a01": "苦也。行苦者。有漏之法。四相遷流。常不安隱也。能",
    "X57n0980_004:0784a02": "如是觀。則於樂受。不生欲着。苦受不生忿恚。不苦",
    "X57n0980_004:0784a03": "不樂受中。不生愚癡名受念處也。",
    "X57n0980_004:0784a04": "【□註】觀心無常者。心。即心王。心王不住。體性流動。若麤",
    "X57n0980_004:0784a05": "若細。若內若外。皆悉無常。",
    "X57n0980_004:0784a06": "【■記】四念處云。心者。心王。例上有內心。外心。內外心。",
    "X57n0980_004:0784a07": "心王不住。體性流動。若麤若細。若內若外。皆悉無",
    "X57n0980_004:0784a08": "常。無奢無促。今日雖存。明亦難保。昔諸比丘謂不",
    "X57n0980_004:0784a09": "保七日。乃至不保一日。佛呵為懈怠。又一比丘言。",
    "X57n0980_004:0784a10": "出息不保入息。佛言善哉。剎那促。時無常。山水溜。",
    "X57n0980_004:0784a11": "斵石光。若不及時。後悔無及。是也。今但略引耳。今",
    "X57n0980_004:0784a12": "準論釋言。心王不住者。謂過去已滅。未來不生。現",
    "X57n0980_004:0784a13": "在一念不住。疾故不覺。若心一念住。第二念亦應",
    "X57n0980_004:0784a14": "住。是為常住。無有滅相。如佛說。一切有為法。三相",
    "X57n0980_004:0784a15": "住中。亦有滅相。若無滅者。不應是有為相故知心",
    "X57n0980_004:0784a16": "無住時也。若麤細內外皆無常者。謂是有為法。一",
    "X57n0980_004:0784a17": "切屬因緣。故無常。先無今有故。今有後無故。又復",
    "X57n0980_004:0784a18": "無常相。常隨逐有為法故。有為法。無有增積故。一",
    "X57n0980_004:0784a19": "切有為法。相侵剋故無常。於有為法。心無常最易",
    "X57n0980_004:0784a20": "知。如佛說凡夫或知身無常。不知心無常。若言身",
    "X57n0980_004:0784a21": "有常猶差。以心為常是大惑。何故。身住或十二十",
    "X57n0980_004:0784a22": "歲。是心日月時頃。須臾過去。生滅各異。念念不停。",
    "X57n0980_004:0784a23": "欲生異生。欲滅異滅。如幻事。實相不可得。故知心",
    "X57n0980_004:0784a24": "是無常。名心念處也。",
    "X57n0980_004:0784b01": "【□註】觀法無我。四念處一(七)云。法名軌則。有善法。惡法。",
    "X57n0980_004:0784b02": "無記法。人皆約法計我。我能行善。行惡。行無記。若於",
    "X57n0980_004:0784b03": "心王計我。已屬心念處攝。若於心數計我。從九心數。",
    "X57n0980_004:0784b04": "一切善數。惡數。通大地數。並屬行陰。法念處攝。此等",
    "X57n0980_004:0784b05": "法中求我。決不可得。龜毛兔角但有名字實不可得。",
    "X57n0980_004:0784b06": "若善法是我。惡法應無我。若惡法是我。善法應無我。",
    "X57n0980_004:0784b07": "若無記是我。無記不能起業。但名因等起。因此無記。",
    "X57n0980_004:0784b08": "起善起惡。善惡業。尚非我。因等起。何得是我。當知皆",
    "X57n0980_004:0784b09": "無有我。但是行陰。故經云起惟法起。滅惟法滅。但是",
    "X57n0980_004:0784b10": "陰法起滅。無人無我。眾生壽命。雖有法起。亦是顛倒。",
    "X57n0980_004:0784b11": "顛倒者。即是身邊二見。",
    "X57n0980_004:0784b12": "【■記】此釋法處也。如教中明。法者。有軌持二義。軌者。",
    "X57n0980_004:0784b13": "軌生物解。持者。任持自性。此但約軌物生解義。以",
    "X57n0980_004:0784b14": "釋法名。不取任持自性義者。意顯法中無我實性",
    "X57n0980_004:0784b15": "可持故也。約法計我者。按定所計之我。必依於法。",
    "X57n0980_004:0784b16": "謂於心王計我上。已觀為無常。無實我體。此除開",
    "X57n0980_004:0784b17": "心王。若於心數等者。此正推法無我。於十大地數",
    "X57n0980_004:0784b18": "中除受。以前觀受是苦攝。今以九心數中。想。即想",
    "X57n0980_004:0784b19": "蘊。餘八。行蘊攝。一切善數有十。謂信。進。念。定。慧。喜。",
    "X57n0980_004:0784b20": "猗。捨。覺。戒。惡數亦有十。謂恚。恨。讒。誑。憍。忿。怒。慳。癡。",
    "X57n0980_004:0784b21": "妬。皆行蘊攝。通大地數者。涅槃獅子吼品疏引數",
    "X57n0980_004:0784b22": "人云。十數並起。為大地通五品。謂善惡無記不共",
    "X57n0980_004:0784b23": "薉污等。成論云。法起十數。義說為十。或言欲界十。",
    "X57n0980_004:0784b24": "居止是十數。謂三途人六天。今觀此等行陰法中。",
    "X57n0980_004:0784c01": "求其我體。決不可得。但有龜毛兔角之虗名字。而",
    "X57n0980_004:0784c02": "無實事也。次以善惡無記互奪。觀法無我。謂若善",
    "X57n0980_004:0784c03": "法是我。以善奪惡。惡法應無我。以善是惡主對故。",
    "X57n0980_004:0784c04": "若惡法是我。以惡奪善。善法應無我。以惡是善違",
    "X57n0980_004:0784c05": "害故。則互奪兩亡。善惡法俱非是我。何得言我能",
    "X57n0980_004:0784c06": "行善行惡乎。若言無記法是我。然無記於法無所",
    "X57n0980_004:0784c07": "記錄。則不能親起作業。但名因等起耳。謂因此無",
    "X57n0980_004:0784c08": "記故。方能起善起惡。是則所起善惡之業。尚非是",
    "X57n0980_004:0784c09": "我。而此因等起之無記。何得是我乎。已上觀法無",
    "X57n0980_004:0784c10": "我竟。當知下。指是行陰於中起滅。故經云下。引證",
    "X57n0980_004:0784c11": "此中無我人眾生壽命者。謂無生空四相。正與金",
    "X57n0980_004:0784c12": "剛四相義同。金剛四相者。我是自在之名。人為主",
    "X57n0980_004:0784c13": "宰之目。眾生者。取續前義。壽命者。取接後名。則以",
    "X57n0980_004:0784c14": "四為人執。故同此中義。大論云。人者。謂於陰界入",
    "X57n0980_004:0784c15": "中。謂我是行人。我者。於陰界入計我我所。若即若",
    "X57n0980_004:0784c16": "離。眾生者。於陰界入和合之中。計有我生。壽命者。",
    "X57n0980_004:0784c17": "於陰界入中。計一期果報。若長若短。又法數言。眾",
    "X57n0980_004:0784c18": "生於五陰法中。若即若離。計我及我所。五陰是實。",
    "X57n0980_004:0784c19": "名我相。於五陰法中。妄計我是人。我生人道。異於",
    "X57n0980_004:0784c20": "餘道。名人相。計五陰眾共而生此身。名眾生相。於",
    "X57n0980_004:0784c21": "陰法中計我受一期壽命長短。名壽者相。今既知",
    "X57n0980_004:0784c22": "但是陰法起滅。則無人我等計也。已上破我執。下",
    "X57n0980_004:0784c23": "并破法執。或謂既是法起法滅。而法應實有耶。故",
    "X57n0980_004:0784c24": "言雖有法起。亦是顛倒。即是身邊二見。謂此五蘊",
    "X57n0980_004:0785a01": "法中。本非有身。而起此見。妄計為身。本非斷常。而",
    "X57n0980_004:0785a02": "起邊見。妄自執之。為斷為常。非顛倒而何。故知由",
    "X57n0980_004:0785a03": "顛倒。而見有法。其實法亦當體全空。則知不但法",
    "X57n0980_004:0785a04": "中無我。而法亦空。今且破我見。故言法無我也。",
    "X57n0980_004:0785a05": "【□註】想行蘊者。止觀五(八)云。想取相貌。行起違從(文)。",
    "X57n0980_004:0785a06": "【■記】想。謂取相在心。行。謂於好惡相邊。起違從之念。",
    "X57n0980_004:0785a07": "念起念滅。遷流不住也。",
    "X57n0980_004:0785a08": "【□註】念處居初者。一佛囑。佛將入涅槃。阿難請問。佛去",
    "X57n0980_004:0785a09": "世後。比丘依何修道。佛答。比丘當依四念處行道。二",
    "X57n0980_004:0785a10": "依經。止觀五(二)云。大品云。聲聞人依四念處行道。菩",
    "X57n0980_004:0785a11": "薩初觀色。乃至一切種智。章章皆爾。故不違經。(文)三",
    "X57n0980_004:0785a12": "現前。止觀五云。又行人受身。誰不陰入重擔現前。是",
    "X57n0980_004:0785a13": "故初觀。(文)輔行七上(十二)云。以四念處能為大小觀行",
    "X57n0980_004:0785a14": "初門。如來殷勤遺囑。意在於斯(文)。",
    "X57n0980_004:0785a15": "【■記】此釋註中問答也。如大經佛涅槃時。答阿難言。",
    "X57n0980_004:0785a16": "佛滅度後。當依四念行道。二依經下章章皆爾者",
    "X57n0980_004:0785a17": "謂菩薩觀不淨苦空無我。至於一切種智。皆應先",
    "X57n0980_004:0785a18": "觀色故。輔行云。大品凡列法門。皆以五陰為首。三",
    "X57n0980_004:0785a19": "現前下。大論云。五陰麤重常惱。故名擔。如佛說五",
    "X57n0980_004:0785a20": "陰是擔。羅漢此擔已除。名棄擔。則知行人陰入。重",
    "X57n0980_004:0785a21": "擔現前也。",
    "X57n0980_004:0785a22": "△二正勤。",
    "X57n0980_004:0785a23": "二。四正勤。一。未生惡。令不生。二。已生惡。令滅。三。未生",
    "X57n0980_004:0785a24": "善。令生。四。已生善。令增長。",
    "X57n0980_004:0785b01": "【■記】此釋勤者。不惟力勤當以繼念為勤也。念智如",
    "X57n0980_004:0785b02": "火。勤力如風。智得勤力。無往不克。瑜伽論曰。於四",
    "X57n0980_004:0785b03": "念住中。慣習行故。已能除遣麤重。了達善不善等。",
    "X57n0980_004:0785b04": "從此無間。於未生善法令生。於已生惡法令滅。",
    "X57n0980_004:0785b05": "【□註】正則不邪。勤則不怠。輔行七上(十二)云。只是於前念",
    "X57n0980_004:0785b06": "處。精勤除惡生善。文從語便。先除二惡。次生二善。據",
    "X57n0980_004:0785b07": "行。必以已生善惡居先。未生善惡居次。並先明滅惡。",
    "X57n0980_004:0785b08": "次明生善(文)。",
    "X57n0980_004:0785b09": "【■記】善惡二法。有通有別。通如大乘。勤觀法性為善。",
    "X57n0980_004:0785b10": "實相之外皆名為惡。別則取觀中懈怠五蓋等為",
    "X57n0980_004:0785b11": "不善。其能對治為所生善也。",
    "X57n0980_004:0785b12": "【□註】止觀七(二十六)引十住毗婆娑偈云。斷已生惡法。猶",
    "X57n0980_004:0785b13": "如除毒蛇。斷未生惡法。如預防流水。增長已生善。如",
    "X57n0980_004:0785b14": "溉甘果栽。未生善為生。如鑽木出火。(文)一未生惡令",
    "X57n0980_004:0785b15": "不生。四念處觀時。若懈怠心起。及諸煩惱惡法。雖未",
    "X57n0980_004:0785b16": "生。恐後應生。遮信等五種善根。今為不令生故。一心",
    "X57n0980_004:0785b17": "勤精進。方便遮止不得令生也。",
    "X57n0980_004:0785b18": "【■記】此四正斷中。名斷斷。瑜伽論言。斷斷者。即未生",
    "X57n0980_004:0785b19": "惡法。為欲令彼不現行斷。為欲令彼不現前斷。為",
    "X57n0980_004:0785b20": "斷故斷。名為斷斷。【■備】辨訛曰。若懈怠起句。准法界",
    "X57n0980_004:0785b21": "次第。無此起字。若言起。如何說未生。",
    "X57n0980_004:0785b22": "【□註】二已生惡令滅。四念處觀時。若懈怠心起。諸煩惱",
    "X57n0980_004:0785b23": "覆心。離信等五種善根。如是等惡若已生。一心勤精",
    "X57n0980_004:0785b24": "進。方便除斷令盡也。",
    "X57n0980_004:0785c01": "【■記】四正斷中。名律儀斷。瑜伽論曰。律儀斷者。即已",
    "X57n0980_004:0785c02": "生惡法。應修律儀。令其斷滅不應忍受也。",
    "X57n0980_004:0785c03": "【□註】三未生善令生。四念處觀時。信等五種善根未生。",
    "X57n0980_004:0785c04": "為令生故。一心勤精進。方便修習。令善根生也。",
    "X57n0980_004:0785c05": "【■記】四正斷中。名修習斷。瑜伽論曰。修習斷者。即未",
    "X57n0980_004:0785c06": "生善法。由於善法。數數修習。先所未得。能令現前。",
    "X57n0980_004:0785c07": "能有所斷也。",
    "X57n0980_004:0785c08": "【□註】四已生善令增長。四念處觀時。信等五種善根已",
    "X57n0980_004:0785c09": "生。為令增長故。一心勤精進。方便修習。令不退失。增",
    "X57n0980_004:0785c10": "長成就。",
    "X57n0980_004:0785c11": "【■記】四正斷中。名防護斷。瑜伽論曰。防護斷者。即已",
    "X57n0980_004:0785c12": "生善法。由於已得。已現在前。諸善法中。遠離放逸",
    "X57n0980_004:0785c13": "能生善法。住不忘失。修習圓滿。防護已生。所有善",
    "X57n0980_004:0785c14": "法。能有所斷也。問。何以七科。此四名正勤。及後八",
    "X57n0980_004:0785c15": "名正道。餘不名正耶。答。心勇發勤。畏有錯誤。故言",
    "X57n0980_004:0785c16": "正。行道畏墮邪法。故言正。",
    "X57n0980_004:0785c17": "△三如意。",
    "X57n0980_004:0785c18": "三四如意足(欲念進慧)。",
    "X57n0980_004:0785c19": "【□註】法界次第中(十三)云。智定力等。所願皆得。故名如意足。",
    "X57n0980_004:0785c20": "【■記】法界言。四念智慧。四勤精進。精進智慧增多。定",
    "X57n0980_004:0785c21": "力少弱。得四種定攝心。即智定力等。所願皆得。故",
    "X57n0980_004:0785c22": "通名如意。智定力等。能斷結使。故斷行成就也。",
    "X57n0980_004:0785c23": "【□註】此四屬定。六神通中。身如意足。藉茲而顯。又通因",
    "X57n0980_004:0785c24": "定生。亦可六通。因茲並發。",
    "X57n0980_004:0786a01": "【■記】身如意有三。謂能到。轉變。聖如意。能到復四。一",
    "X57n0980_004:0786a02": "身飛。如鳥無礙。二移遠令近。不往而到。三此沒彼",
    "X57n0980_004:0786a03": "出。四一念能至。轉變者。大能作小。小能作大。一多",
    "X57n0980_004:0786a04": "亦然。種種諸物。皆能轉變。外道輩轉變化。不過七",
    "X57n0980_004:0786a05": "日。佛及弟子轉變自在。無有久近也。聖如意者。外",
    "X57n0980_004:0786a06": "六塵中不可愛。不淨物。能觀令淨。可愛淨物。能觀",
    "X57n0980_004:0786a07": "令不淨也。六通因此發者。如意如上。天眼通者。眼",
    "X57n0980_004:0786a08": "得色界清淨色。自地及下地。六道眾生諸物。若近",
    "X57n0980_004:0786a09": "若遠。若麤若細諸色。無不能照。此有二。一報得。二",
    "X57n0980_004:0786a10": "修得。五道中天眼從修得。非報得。以從常憶念種",
    "X57n0980_004:0786a11": "種光明得故。天耳通者。能聞一切聲。天聲。人聲。三",
    "X57n0980_004:0786a12": "惡道聲。云何修得天耳。常憶念種種聲故。宿命通",
    "X57n0980_004:0786a13": "者。本事常憶念。日月年歲。至胎中乃至過去一世。",
    "X57n0980_004:0786a14": "十百千萬億世。乃至大羅漢辟支。知八萬大劫。菩",
    "X57n0980_004:0786a15": "薩及佛。知無量劫也。他心通者。知他心。若有垢。若",
    "X57n0980_004:0786a16": "無垢。自觀心生住滅時。常憶念故得。復次觀他人",
    "X57n0980_004:0786a17": "喜相嗔相。怖畏相。見此相已。然後知心。是為他心",
    "X57n0980_004:0786a18": "智也。無漏通者。如來莊嚴。入一切佛境界經言。無",
    "X57n0980_004:0786a19": "漏者。謂離四漏。以不取彼四種漏故。名遠離諸(漏智)。",
    "X57n0980_004:0786a20": "【□註】四正勤是慧慧觀不勤。念處不成。反招散動。如風",
    "X57n0980_004:0786a21": "中燈。今修如意。如加密室。定慧均等。欲者希向慕樂。",
    "X57n0980_004:0786a22": "莊嚴彼法。言彼法者。謂念處境。言莊嚴者。修希向心。",
    "X57n0980_004:0786a23": "令法端美。凡所修立。一切諸法。若無樂欲。事必疎遺。",
    "X57n0980_004:0786a24": "念者。專注彼境。一心正住。若無一心。觀法斷絕。進者。",
    "X57n0980_004:0786b01": "唯專觀理。使無間雜。無雜故精。無間故進。凡所修立",
    "X57n0980_004:0786b02": "一切諸法。若無精進。事必不成。慧者。止觀法界次第。",
    "X57n0980_004:0786b03": "皆名思惟。思惟彼理。心不馳散。當知四法。是入定方",
    "X57n0980_004:0786b04": "便。出輔行七上(十二)析玄下(三十六)云。四觀神足。心所中",
    "X57n0980_004:0786b05": "慧。以覺察為義。(文)妙樂二(八)云。思是慧數(文)。",
    "X57n0980_004:0786b06": "【■記】謂第四乃五別境中慧。覺察為義。神。即神通。足。",
    "X57n0980_004:0786b07": "即是定。瑜伽論云。如有足者。能往能還。統紀言。法",
    "X57n0980_004:0786b08": "師敬雲。依俱舍論。述小乘入道五位。作析玄記二",
    "X57n0980_004:0786b09": "卷。以小乘明析空五位。乃析中之玄。名析玄記。",
    "X57n0980_004:0786b10": "△四五根。",
    "X57n0980_004:0786b11": "四五根(信進念定慧)。",
    "X57n0980_004:0786b12": "【□註】輔行七上(十三)云。修前諸品。縱善萌微發。根猶未生。",
    "X57n0980_004:0786b13": "根未生故。萠善易壞。今修五法。使善根生。故此五法。",
    "X57n0980_004:0786b14": "皆名為根。(文)信者。信於諦理。能生一切無漏根力。禪",
    "X57n0980_004:0786b15": "定解脫。三昧等。然此信根。必依念處。若無信境。根何",
    "X57n0980_004:0786b16": "能生。",
    "X57n0980_004:0786b17": "【■記】此釋信也。於四念處諦理。深忍樂欲。如蜂搆蜜。",
    "X57n0980_004:0786b18": "如犢思乳。能如是深住淨信。便生一切無漏功德。",
    "X57n0980_004:0786b19": "經言。信為道元功德母。長養一切諸善法也。",
    "X57n0980_004:0786b20": "【□註】進者。信諸法故。倍策精進。念者。但念正助之道。不",
    "X57n0980_004:0786b21": "令邪妄得入。定者。攝心在正道。及諸助道善法中相",
    "X57n0980_004:0786b22": "應不散。慧者。念處之慧。為定所攝。以觀自照。不從他",
    "X57n0980_004:0786b23": "知。",
    "X57n0980_004:0786b24": "【■記】慧者。謂修如意後。慧得定攝。即能照理除妄。惟",
    "X57n0980_004:0786c01": "以不淨苦等觀法自照。更不從他異緣而別知也。",
    "X57n0980_004:0786c02": "△五五力。",
    "X57n0980_004:0786c03": "五五力(同上根名)。",
    "X57n0980_004:0786c04": "【□註】前不入故。進修五力。令根增長。則能排障。同上根",
    "X57n0980_004:0786c05": "名者。輔行七上(十三)云。問。名同於根。何須更立。答。善根",
    "X57n0980_004:0786c06": "雖生。惡猶未破。復更修習。令根增長。是故此五。復受",
    "X57n0980_004:0786c07": "力名。根成惡破。故名為力。(文)釋籤一(九)云。信解品云。",
    "X57n0980_004:0786c08": "無有欺怠嗔恨怨言。欺為信障。怠為進障。嗔為念障。",
    "X57n0980_004:0786c09": "恨為定障。怨為慧障。若根增長。能破五障。故名為力",
    "X57n0980_004:0786c10": "(文)。",
    "X57n0980_004:0786c11": "【■記】此釋釋籤引經文以明五障也。欺則忽亂浮疑。",
    "X57n0980_004:0786c12": "不能深忍樂欲。故障信。怠則不能勇悍深造。故障",
    "X57n0980_004:0786c13": "進。嗔則不善心多。不能明記正助之道。故障念。恨",
    "X57n0980_004:0786c14": "則心神鬱結。不能泯然攝歸念處。故障定。怨則含",
    "X57n0980_004:0786c15": "毒事深。不能覺察諦理。故障慧也。",
    "X57n0980_004:0786c16": "【□註】信力信諦。不為邪外諸疑所動。",
    "X57n0980_004:0786c17": "【■記】諸疑雖多。不必障定。論障定者有三。一疑自者。",
    "X57n0980_004:0786c18": "自念諸根暗。鈍罪垢深重。非其人乎。作此自疑。定",
    "X57n0980_004:0786c19": "慧不發。二疑師者。彼人威儀相貌如是。自尚無道。",
    "X57n0980_004:0786c20": "何能教我。作是疑時即為障定。三疑法者。如世人",
    "X57n0980_004:0786c21": "多執本心。於所受法。不信敬受行。若生猶豫。法不",
    "X57n0980_004:0786c22": "染心。今此信根。增長有力。即不為所動也。【■備】三疑",
    "X57n0980_004:0786c23": "古今通病。教中謂。疑自者。當念先世善根何限。精",
    "X57n0980_004:0786c24": "勤懺悔以破之。疑師者。但遵其法。不論其人。如夜",
    "X57n0980_004:0787a01": "行。弊人持燈。不以人故廢其照。疑法者。佛無誑語。",
    "X57n0980_004:0787a02": "篤信力行可也。",
    "X57n0980_004:0787a03": "【□註】進力觀諦。心無間雜。本求道果。未證不休。念力持",
    "X57n0980_004:0787a04": "諦。破邊邪想。不令煩惱之所破壞。定力若成。能破欲",
    "X57n0980_004:0787a05": "界一切諸散。能於諸禪互無妨礙。不同單修根本之",
    "X57n0980_004:0787a06": "相。",
    "X57n0980_004:0787a07": "【■記】定力若成。不但破欲界散。亦不同上地單修之",
    "X57n0980_004:0787a08": "定。以於諸禪定。互無妨礙故。如輔行云。雖用欲界",
    "X57n0980_004:0787a09": "語法。不礙初禪支林。或住初禪覺觀之法。不礙二",
    "X57n0980_004:0787a10": "禪內淨。或住二禪與喜相應。不礙三禪樂受。或與",
    "X57n0980_004:0787a11": "四禪捨受相應。而能教化一切眾生。縱妨四禪。不",
    "X57n0980_004:0787a12": "妨諸定。妨。謂妨礙。礙。謂遮止。縱有因緣不入四禪。",
    "X57n0980_004:0787a13": "不妨一切禪定自在也。【■備】辨訛曰。諸禪互無妨礙。",
    "X57n0980_004:0787a14": "此止觀文。彼約圓意。今明藏教。當斟解之。",
    "X57n0980_004:0787a15": "【□註】慧力。能破一切邪外等慧。能破一切見愛等執。",
    "X57n0980_004:0787a16": "△六七覺。",
    "X57n0980_004:0787a17": "六七覺支(念擇進喜輕安定捨)。",
    "X57n0980_004:0787a18": "【□註】修前不入。由定慧不調。故用七覺均調之。",
    "X57n0980_004:0787a19": "【■記】念勤。是慧。四足。是定。又得根力。成善破惡。未能",
    "X57n0980_004:0787a20": "入理者。由定慧不調。故以七覺均調之。",
    "X57n0980_004:0787a21": "【□註】覺。謂覺了。支。謂支分。法界次第中(十四)云。無學實覺。",
    "X57n0980_004:0787a22": "七事能到(文)。",
    "X57n0980_004:0787a23": "【■記】實覺者。如實覺慧也。法界云。一擇法覺。善能簡",
    "X57n0980_004:0787a24": "別真偽。不謬取諸虗偽法故。二精進覺。善能覺了",
    "X57n0980_004:0787b01": "不謬行無益苦行。常勤心在真法中行故。三喜覺。",
    "X57n0980_004:0787b02": "心得法喜。覺了此喜。不依顛倒法生喜。住真法喜",
    "X57n0980_004:0787b03": "故。四除覺。斷除諸見煩惱時。覺了除諸虗偽。不損",
    "X57n0980_004:0787b04": "真正善根故。五捨覺。善能覺了所捨境。虗偽不實。",
    "X57n0980_004:0787b05": "永不追憶故。六定覺。發諸禪定。覺了諸禪虗偽。不",
    "X57n0980_004:0787b06": "生見愛妄想故。七念覺。善能覺了。常使定慧均平。",
    "X57n0980_004:0787b07": "若心沉念。用擇進喜起之。若心浮念。用除捨定攝",
    "X57n0980_004:0787b08": "之。調和適中也。",
    "X57n0980_004:0787b09": "【□註】止觀七(九)云。心浮動時。以除覺除身口之麤。",
    "X57n0980_004:0787b10": "【■記】輕安。即除覺。亦名猗覺。乃猗任自在意。七覺乃",
    "X57n0980_004:0787b11": "入道之要。大論云。若離五蓋。專修七覺。不得入禪",
    "X57n0980_004:0787b12": "者。無有是處。",
    "X57n0980_004:0787b13": "【□註】以捨覺捨於觀智。以定心入禪。若心沉時。以精進",
    "X57n0980_004:0787b14": "擇喜起之。念。通緣兩處文。",
    "X57n0980_004:0787b15": "【■記】攝散策昏。不使偏落昏散。是念覺。前說定慧調",
    "X57n0980_004:0787b16": "勻。是用七覺所以。今是念覺當體。",
    "X57n0980_004:0787b17": "【□註】輔行七上(十三)云。定慧各三。各隨用一。得益便止。無",
    "X57n0980_004:0787b18": "假徧修。若全無益。方趣後品。念能通持定慧六分。是",
    "X57n0980_004:0787b19": "故念品通於兩處(文)。",
    "X57n0980_004:0787b20": "【■記】佛說教令修。如醫照方教服。着止微加一劑。不",
    "X57n0980_004:0787b21": "痊。方添後藥。前支未益。乃用次覺。法雖稟醫。行由",
    "X57n0980_004:0787b22": "自己。如得益便已。",
    "X57n0980_004:0787b23": "△七八正。",
    "X57n0980_004:0787b24": "七八正道(正見正思惟正語正業正精進正定正念正命)。",
    "X57n0980_004:0787c01": "【■記】正念。正定。是定。見。思惟。精進。是慧。唯語。業。命。通",
    "X57n0980_004:0787c02": "戒。又前七覺是分別。此八正道正行也。",
    "X57n0980_004:0787c03": "【□註】正。以不邪為義。能通至涅槃。故名為道。",
    "X57n0980_004:0787c04": "【■記】八正。亦名八聖道。出瑜伽論。",
    "X57n0980_004:0787c05": "【□註】正見。脩無漏十六行故。明見四諦。",
    "X57n0980_004:0787c06": "【■記】十六行解見五卷。",
    "X57n0980_004:0787c07": "【□註】正思惟。以正思惟。發動此觀。正語。以無漏智。除四",
    "X57n0980_004:0787c08": "邪命。常攝口業。住正語中。",
    "X57n0980_004:0787c09": "【■補】八犍度論曰。以邪命作口四惡行。名邪語邪命。",
    "X57n0980_004:0787c10": "以邪命作身三惡行。名邪業邪命。又五邪中。後四",
    "X57n0980_004:0787c11": "皆口業。不必專指貪求利養。凡掉戲等。皆屬邪命",
    "X57n0980_004:0787c12": "攝。俱舍言。觀象鬬等。佛亦立邪命中。邪受外境。虗",
    "X57n0980_004:0787c13": "延命故。【■備】辨訛曰。似不必指後四邪。以彼四種。大論",
    "X57n0980_004:0787c14": "名四邪業。故婆娑言。身口業中。若貪所起。皆名邪命。",
    "X57n0980_004:0787c15": "【□註】正業。以無漏智。除身邪命。住於清淨。正身業中。",
    "X57n0980_004:0787c16": "【■記】身邪現奇特等。",
    "X57n0980_004:0787c17": "【□註】正精進。勤修涅槃。善入正諦。正定。正住於理。決定",
    "X57n0980_004:0787c18": "不移。正念。心不動失。正直不忘。正命。以無漏智慧。通",
    "X57n0980_004:0787c19": "除三業中五種邪命。見他得利。心不熱惱。而於己利。",
    "X57n0980_004:0787c20": "常知止足。住清淨正命。",
    "X57n0980_004:0788a09": "【■記】四種別在口業。五種通乎三業。",
    "X57n0980_004:0788a10": "△三結歸。",
    "X57n0980_004:0788a11": "已上七科即是藏教生滅道諦。",
    "X57n0980_004:0788a12": "【□註】輔行一下(十一)云。菩提煩惱。更互相傾。故名生滅。",
    "X57n0980_004:0788a13": "△二通論四諦二。初論隨機施教勝劣不同。",
    "X57n0980_004:0788a14": "然如前所列四諦名數。通下三教。但是隨教廣狹勝",
    "X57n0980_004:0788a15": "劣。生滅。無生。無量。無作。不同耳。故向下名數。更不再列。",
    "X57n0980_004:0788a16": "【□註】釋籤三(八)云。問。何故立四種四諦之殊。答。諦本無",
    "X57n0980_004:0788a17": "四。諦秪是理。理尚無一。云何有四。故知依如來藏同",
    "X57n0980_004:0788a18": "體權實。依大悲力。無緣誓願。物機所扣。不獲已而用。",
    "X57n0980_004:0788a19": "機宜不同。致法差降。從一實理。施出權理。權實二理。",
    "X57n0980_004:0788a20": "能詮教殊。故有四種差別教起。涅槃實後。暫用三權",
    "X57n0980_004:0788a21": "助圓。故須具用偏圓事理。故今引之。以顯成證。三偏",
    "X57n0980_004:0788a22": "一圓。界內。界外。各一事理。故成四種(文)。",
    "X57n0980_004:0788a23": "【■記】物機所扣者。釋上依大悲力無緣誓願。由眾生",
    "X57n0980_004:0788a24": "根器千差。如來聲教萬別。如言如來為眾生。隨機",
    "X57n0980_004:0788b01": "應量說也。從一實理等。解前。界內外各一事理者。",
    "X57n0980_004:0788b02": "藏事。通理。別事。圓理也。",
    "X57n0980_004:0788b03": "【□註】廣狹等者。以藏通造六。故狹。別圓造十。故廣。藏別",
    "X57n0980_004:0788b04": "不即。故劣。通圓談即。故勝。於廣狹境。各論勝劣。則成",
    "X57n0980_004:0788b05": "四種四諦。迷真有重輕。故論生滅無生。迷中有重輕。",
    "X57n0980_004:0788b06": "故論無量無作。不可作尋常迭論勝劣釋也。",
    "X57n0980_004:0788b07": "【■記】謂當以藏對通。別對圓。各論勝劣也。",
    "X57n0980_004:0788b08": "【□註】生滅。妙玄二(二十)云。迷真重故。從事受名。如前釋。",
    "X57n0980_004:0788b09": "【■記】前釋者。苦則三相遷移等。雖世出世。四皆變易",
    "X57n0980_004:0788b10": "也。",
    "X57n0980_004:0788b11": "【□註】無生。妙玄(二十)云。迷真輕故。從理得名。苦無逼迫相。",
    "X57n0980_004:0788b12": "集無和合相。道不二相。滅無生相。",
    "X57n0980_004:0788b13": "【■記】苦無逼迫者。謂五蘊皆空。豈有空能逼空。集無",
    "X57n0980_004:0788b14": "和合者。謂因果俱空。豈有因空與果空合。歷一切",
    "X57n0980_004:0788b15": "貪嗔癡亦如是。道不二者。謂無能治所治。空尚無",
    "X57n0980_004:0788b16": "一。云何有二。滅無生者。法本不生。今則不滅。不生",
    "X57n0980_004:0788b17": "不滅。名真無生。",
    "X57n0980_004:0788b18": "【□註】無量。妙玄云。迷中重故。從事得名。苦有無量相。十",
    "X57n0980_004:0788b19": "法界不同故。集有無量相。五住煩惱不同故。道有無",
    "X57n0980_004:0788b20": "量相。恒沙佛法不同故。滅有無量相。諸波羅密不同",
    "X57n0980_004:0788b21": "故(文)。",
    "X57n0980_004:0788b22": "【■記】苦無量者。謂一法界苦尚若干。況十法界。非二",
    "X57n0980_004:0788b23": "乘所知。謂地獄種種剝割燒煑剉切。不可稱計。況",
    "X57n0980_004:0788b24": "復餘界種種苦相。菩薩智眼。乃通達也。集無量者。",
    "X57n0980_004:0788c01": "謂無明塵沙見思諸惑若干。道無量者。謂析體拙",
    "X57n0980_004:0788c02": "巧。權實正助等。滅無量者。如是方便。能滅見思等。",
    "X57n0980_004:0788c03": "均是菩薩。乃能明了也。又即空。方便若干皆無若",
    "X57n0980_004:0788c04": "干。雖無若干。而分別若干。無謬無亂。又如是方便。",
    "X57n0980_004:0788c05": "能滅見思。如是方便。能滅塵沙無明。又三悉檀分",
    "X57n0980_004:0788c06": "別有若干。第一義悉檀無若干。雖無若干。從多為",
    "X57n0980_004:0788c07": "論。名為無量。",
    "X57n0980_004:0788c08": "【□註】無作。妙玄云。迷中輕故。從理得名。止觀一(三)云。陰",
    "X57n0980_004:0788c09": "入皆如。無苦可捨。無明塵勞即是菩提。無集可斷。邊",
    "X57n0980_004:0788c10": "邪皆中正。無道可修。生死即涅槃。無滅可證(文)。",
    "X57n0980_004:0788c11": "【■記】無作者。皆實相不可思議。四念處釋無作四諦",
    "X57n0980_004:0788c12": "云。一念心具十界苦。名苦諦。具十界惑。名集諦。苦",
    "X57n0980_004:0788c13": "即涅槃。名滅諦。惑即菩提。名道諦。所謂即事而中。",
    "X57n0980_004:0788c14": "無思無念。無誰造作。名為無作。",
    "X57n0980_004:0788c15": "△二示二世麤妙因果有異二。初明因果差殊。",
    "X57n0980_004:0788c16": "然四諦之中。分世出世。前二諦為世間因果。(苦果集因)後",
    "X57n0980_004:0788c17": "二諦為出世間因果(滅果道因)。",
    "X57n0980_004:0788c18": "【□註】釋籤三(八)云。苦集只是世間一切法。道滅只是出",
    "X57n0980_004:0788c19": "世一法。世出世法因果性殊。而因必趣果。因果類異。",
    "X57n0980_004:0788c20": "故使四殊(文)。",
    "X57n0980_004:0788c21": "△二明差殊所以。",
    "X57n0980_004:0788c22": "問。何故世出世前果後因耶。答。聲聞根鈍。知苦斷集。",
    "X57n0980_004:0788c23": "慕果修因。是故然也。",
    "X57n0980_004:0788c24": "【□註】聲聞根鈍。苦為初門。支佛以集。菩薩以道。通菩薩",
    "X57n0980_004:0789a01": "以滅。別菩薩以界外道。圓菩薩以界外滅。",
    "X57n0980_004:0789a02": "【■記】註中補明四教所修初門。謂聲聞根鈍。約界內",
    "X57n0980_004:0789a03": "苦為初門。支佛以界內集。菩薩以界內道。此藏教",
    "X57n0980_004:0789a04": "三乘。修生滅諦分利鈍也。通修無生空理。故以界",
    "X57n0980_004:0789a05": "內滅。別修無量不思議事。故以界外道。圓修無作",
    "X57n0980_004:0789a06": "不思議理。故以界外滅也。",
    "X57n0980_004:0789b01": "【□註】慕果修因。且據凡位。若初果去。則云帶果行因。支",
    "X57n0980_004:0789b02": "佛不立分果。乃云望果行因。",
    "X57n0980_004:0789b03": "【■記】此揀明慕果修因句。唯約聲聞凡位說。",
    "X57n0980_004:0789b04": "【□註】四諦果前因後。此且一途。餘亦不定。",
    "X57n0980_004:0789b05": "【■記】不定如下示。",
    "X57n0980_004:0789d01": "【■記】籤云或說世諦。謂苦集。第一義。謂道滅。復有說",
    "X57n0980_004:0789d02": "世諦。謂苦集滅第一義。謂道。評者曰。四是世諦。亦",
    "X57n0980_004:0789d03": "第一義諦。如苦集是世諦。苦空無常集因緣生是",
    "X57n0980_004:0789d04": "第一義。滅是世諦者。佛說如城園林。是第一義者。",
    "X57n0980_004:0789d05": "盡止妙離。道是世諦者。佛說如筏如山如梯如樓。",
    "X57n0980_004:0789d06": "是第一義者。道如跡乘。若四諦盡第一義者。世諦",
    "X57n0980_004:0789d07": "說陰界入。第一義亦說陰界入也。",
    "X57n0980_004:0789d09": "天台四教儀註彚補輔宏記卷四之下"
}