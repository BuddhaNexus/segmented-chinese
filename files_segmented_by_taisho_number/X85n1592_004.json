{
    "X85n1592_004:0307b19": "揞黑豆集卷四",
    "X85n1592_004:0307b21": "心圓居士　拈別",
    "X85n1592_004:0307b22": "火蓮居士　集梓",
    "X85n1592_004:0307b23": "六祖下第三十三世",
    "X85n1592_004:0307b24": "常州府宜興龍池一心幻有正傳禪師溧陽李氏子。",
    "X85n1592_004:0307c01": "年二十二。投荊溪靜樂院樂菴芟染。菴示以本分事。",
    "X85n1592_004:0307c02": "師遂矢志曰。若不見性明心。决不將身倒睡。一夕聞",
    "X85n1592_004:0307c03": "瑠璃燈華熚爆聲。有省。舉似菴。菴頷之。未幾。菴遷化。",
    "X85n1592_004:0307c04": "師直造燕都。謁笑巖於觀音菴。巖問上座何來。師曰。",
    "X85n1592_004:0307c05": "南方。巖曰。來此擬需何事。師曰。但乞和尚印證心地",
    "X85n1592_004:0307c06": "工夫。巖曰。若果識得心地。何須印證。師曰。雖然。不得",
    "X85n1592_004:0307c07": "不舉似一過。巖曰。參堂去。師珍重便出。至晚入室。方",
    "X85n1592_004:0307c08": "具述所以。巖驀踢出隻履曰。向者裏道一句看。遂把",
    "X85n1592_004:0307c09": "話頭一時打斷。懡[怡台+羅]而出。通夕不寐。翌日。巖出方丈。",
    "X85n1592_004:0307c10": "見師猶立簷下。驀喚上座。師回顧。巖翹一足。作修羅",
    "X85n1592_004:0307c11": "障日月勢。(鷂子已飛天外去。獃郎莫向脚跟尋)師豁然悟旨。後禮舜巖。",
    "X85n1592_004:0307c12": "乃書曹溪源流付之。復贈一笠曰。覆之。毋露圭角。師",
    "X85n1592_004:0307c13": "受囑徑往臺山。縛茅祕魔巖。居十有三載。會太常唐",
    "X85n1592_004:0307c14": "鶴徵問道。懇師南還。住荊溪龍池六載。復遊燕都。寓",
    "X85n1592_004:0307c15": "普照。後仍歸龍池　上堂。無上法王。有大陀羅尼門。",
    "X85n1592_004:0307c16": "名為圓覺。驀豎怫子曰。鷂子已飛天外去。獃郎猶向",
    "X85n1592_004:0307c17": "月邊尋　上堂。一切法不有。一切法不無。若能如是",
    "X85n1592_004:0307c18": "會。水上按葫蘆　佛誕上堂。今晨四月八日。是我釋",
    "X85n1592_004:0307c19": "迦如來示生降誕之時。山僧忽然思量。二千吾百餘",
    "X85n1592_004:0307c20": "年已來。不知有多少路見不平之輩。務要別尋一箇",
    "X85n1592_004:0307c21": "人來。與我釋迦老子比勝負。較優劣。殊不知我釋迦",
    "X85n1592_004:0307c22": "如來是何等一箇面孔。汝諸人還知得我釋迦如來",
    "X85n1592_004:0307c23": "脚跟立地處麼。還曾夢見我釋迦如來頂相麼。良久",
    "X85n1592_004:0307c24": "曰。舉手扳南斗。翻身倚北辰。出頭天外看。誰是箇般",
    "X85n1592_004:0308a01": "人驀豎拂子曰。雲門大師來也。擲拂子便下座　上",
    "X85n1592_004:0308a02": "堂。老僧者裏。不問久參晚進。貴要正知正見。知見若",
    "X85n1592_004:0308a03": "正。了生死如反掌。自不落他斷常有無二乘偏見。更",
    "X85n1592_004:0308a04": "有甚麼商量。若有僧問作麼生是正知正見。但向他",
    "X85n1592_004:0308a05": "道。老僧在你脚下。良久喝一喝下座　僧問如何是",
    "X85n1592_004:0308a06": "祖師西來意。師曰。屋北鹿獨宿。曰不會。師曰。溪西雞",
    "X85n1592_004:0308a07": "齊啼　問如何是奇特事。師曰。蝦蟆捕大蟲。曰恁麼",
    "X85n1592_004:0308a08": "則不奇特也。師曰。貓兒捉老鼠。僧禮拜。師便喝。曰老",
    "X85n1592_004:0308a09": "和尚為甚麼放某甲不過師。厲聲曰老。僧有事你且",
    "X85n1592_004:0308a10": "去　有士人舉僧問雲門。如何是諸佛出身處。門曰。",
    "X85n1592_004:0308a11": "東山水上行。意作麼生。師曰無孔笛。幾人解吹。士曰。",
    "X85n1592_004:0308a12": "弟子得否。師曰得。士曰。如何是諸佛出身處。師曰。西",
    "X85n1592_004:0308a13": "河火裏坐　士大夫從師遊。師每舉門前冷落車馬",
    "X85n1592_004:0308a14": "稀。老大嫁作商人婦二語。罕有契者　山居偈曰。五",
    "X85n1592_004:0308a15": "峯雲頂古文殊。盡日跏趺總笑余。半點苦寒禁不得。",
    "X85n1592_004:0308a16": "躊躇未了又躊躇。師風度簡易。神觀凝肅。以法道為",
    "X85n1592_004:0308a17": "己任。而機用妙密。迥出常情。於萬歷甲寅二月十二",
    "X85n1592_004:0308a18": "日示寂。先一日。有僧自臺山來。師與劇談宿昔。抵暮",
    "X85n1592_004:0308a19": "索浴。眾察師意。請遺訓。師舉所著帽者三眾無語。師",
    "X85n1592_004:0308a20": "撫膝奄然而逝。世壽六十六。僧臘四十四。茶毗靈骨",
    "X85n1592_004:0308a21": "塔本山之右。",
    "X85n1592_004:0308a22": "嘉興府天寧幻也佛慧禪師會稽史氏子。母夢僧託",
    "X85n1592_004:0308a23": "宿而娠。年十四。禮天台松谷受業。一日晨課。至白毫",
    "X85n1592_004:0308a24": "宛轉五須彌處。忽有悟。舉呈谷。谷奮挺逐之。於是徧",
    "X85n1592_004:0308b01": "參諸方。機契笑巖。遂為笑巖室中子。出住燕山天寧",
    "X85n1592_004:0308b02": "優曇苑。晚南還。寓天寧　上堂。簫吹鳳至。琴奏鶴來。",
    "X85n1592_004:0308b03": "鉢展龍降。杖攜虎伏。因緣會遇。鍼芥相投。正恁麼時。",
    "X85n1592_004:0308b04": "莫有道底麼。良久曰。鐘聲徹曉。雞唱黃昏。若欲了知。",
    "X85n1592_004:0308b05": "也不消得。唵穆栗臨娑訶　示眾西來大意乾屎橛。",
    "X85n1592_004:0308b06": "多少人咬嚼不徹。當時我悔來遲。好與推他一跌。管",
    "X85n1592_004:0308b07": "教他喫得進。屙不出。免使兒孫費脣舌咦。日出千山",
    "X85n1592_004:0308b08": "曉。春回大地華。柳煙門外綠。遊子未歸家。喝一喝",
    "X85n1592_004:0308b09": "　示眾。生一乾坤。死一乾坤。聖一法界。凡一法界。何曾",
    "X85n1592_004:0308b10": "謾得諸人。若也謾得。那討甚麼是非好惡。賢善才能。",
    "X85n1592_004:0308b11": "灼然些子謾不得。欠不得你遺是甚麼境界。會麼。滿",
    "X85n1592_004:0308b12": "目塵埃千聖眼。一身落魄五宗心　僧參。師曰。甚處",
    "X85n1592_004:0308b13": "神祇。何方靈聖。曰金粟。師曰。在彼作甚麼。曰司園。師",
    "X85n1592_004:0308b14": "曰。蔬割時還呌痛麼。僧作負痛聲。師曰。老僧刀也未",
    "X85n1592_004:0308b15": "下。呌喚作麼曰。今日親見和尚。師曰。盲人摸象　師",
    "X85n1592_004:0308b16": "生平丈室翛然。不廢萬行。凡利物邊事。靡不樂為。然",
    "X85n1592_004:0308b17": "皆出自己緣。未嘗干謁。將示寂。撿歷示侍僧曰。過二",
    "X85n1592_004:0308b18": "日可。侍僧驚問。師曰。吾將有所適。侍僧涕泣固留。師",
    "X85n1592_004:0308b19": "笑諾曰。更留三日亦可。至期。浴出更衣。跏趺榻上。適",
    "X85n1592_004:0308b20": "報製龕工竣。遂趨寂。壽九十一。臘七十八。",
    "X85n1592_004:0308b21": "襄陽府大覺圓禪師漢川人。儀貌豐碩。聲如洪鐘。參",
    "X85n1592_004:0308b22": "靜菴有契。菴付偈曰。一枝正法眼。列祖遞傳來。付汝",
    "X85n1592_004:0308b23": "待時至。馨香徧九垓。師受囑後。隱居襄西。笑巖爽菴",
    "X85n1592_004:0308b24": "來求依侍。師曰。上座錯了也。老拙平生溫飽自適。別",
    "X85n1592_004:0308c01": "無所長。爽曰。某等生死事大。語未竟。師約而笑曰。老",
    "X85n1592_004:0308c02": "拙亦有生死。何獨爾有。爽曰。某恨晚進多無恒志。和",
    "X85n1592_004:0308c03": "尚豈拒人哉。師曰。出家兒本自無事。爾何無事生事。",
    "X85n1592_004:0308c04": "少間曰。粥飯自辦始得。一日室中舉外道問佛。不問",
    "X85n1592_004:0308c05": "有言。不問無言。世尊良久。外道大悟語曰。問既不涉",
    "X85n1592_004:0308c06": "有無。良久亦是閒名。正恁麼時。外道悟箇甚麼。巖擬",
    "X85n1592_004:0308c07": "進語。師以手掩其口曰。猶挂脣齒在。巖乃釋然曰。可",
    "X85n1592_004:0308c08": "謂東土衲僧。不及西天外道占偈曰。自笑當年畫模",
    "X85n1592_004:0308c09": "則。幾番紅了幾番黑。如今謝主老還鄉。那管平生得",
    "X85n1592_004:0308c10": "未得師稱賞之。後無疾而化。世壽七十三。僧臘五十",
    "X85n1592_004:0308c11": "三。",
    "X85n1592_004:0308c12": "嘉興府敬畏無趣如空禪師本郡秀水施氏子。幼慕",
    "X85n1592_004:0308c13": "宗乘。留心體究。同法舟濟。參訪數載。後見野翁。徹法",
    "X85n1592_004:0308c14": "源底　啟關示眾。自結元關自活埋。自吾閉也自吾",
    "X85n1592_004:0308c15": "開。一拳打破元關竅。放出從前者漢來　元宵示眾。",
    "X85n1592_004:0308c16": "畫角聲中薦得。觀音未是作家。彩燈影裏捉得。室利",
    "X85n1592_004:0308c17": "謾誇好手。恁麼告報與諸人。未免笑破虗空口。諸人",
    "X85n1592_004:0308c18": "若也未瞥然。再看鼇山顛倒走。參　小參。眾立定。師",
    "X85n1592_004:0308c19": "喝一喝曰。禍出私門。便歸方丈　示眾。言前薦得已",
    "X85n1592_004:0308c20": "天涯。句下承當路轉賒。一擊鐵圍如粉碎。海天空闊",
    "X85n1592_004:0308c21": "鴈行斜　除夕小參。時窮何似日窮好。月若窮來歲",
    "X85n1592_004:0308c22": "亦然。三十六旬窮過了。東村王老夜燒錢。老漢雖無",
    "X85n1592_004:0308c23": "一物。也要應箇時節因緣。乃拈拄杖曰。只者箇無窮",
    "X85n1592_004:0308c24": "無盡。歷劫經年。今夜隨時送去。免教涉蔓相牽。擲下",
    "X85n1592_004:0309a01": "拄杖曰。歷劫得來今斷送。拍雙空手接新年　示眾。",
    "X85n1592_004:0309a02": "佛是眾生屋裏了事人。眾生是佛屋裏不了事漢。誠",
    "X85n1592_004:0309a03": "能以佛與眾生。一時放却。則了與不了。並為剩語。卓",
    "X85n1592_004:0309a04": "拄杖曰。但於事上通無事。見色聞聲不用聾　端陽",
    "X85n1592_004:0309a05": "示眾。佳節端陽。何曾訂約。五月五日。年年撞著。風搖",
    "X85n1592_004:0309a06": "蒲劒碧楞楞。日照榴華紅灼灼。道在時節因緣。豈論",
    "X85n1592_004:0309a07": "正法末法。向來著意馳求。通身是草。今日信手拈來。",
    "X85n1592_004:0309a08": "無不是藥。豎拂子曰。大眾。且道此藥治甚麼人底病。",
    "X85n1592_004:0309a09": "擊拂子曰。不但老維摩。藥王藥上也須一劑　示眾。",
    "X85n1592_004:0309a10": "豁開頂門眼。照徹大千界。既作法中王。於法得自在。",
    "X85n1592_004:0309a11": "便下座　一日湖邊步月。謂一僧曰。明月與清風。水",
    "X85n1592_004:0309a12": "天同一色。人人在此中。只是出不得。僧曰。打草驚蛇",
    "X85n1592_004:0309a13": "作麼。師曰。上座又作麼生。曰看脚下。師大笑曰。將謂",
    "X85n1592_004:0309a14": "胡鬚赤。更有赤鬚胡　萬歷己卯仲冬。謂門人性沖",
    "X85n1592_004:0309a15": "曰。來歲仲秋十五六間。吾行矣。子宜知之。庚辰八月",
    "X85n1592_004:0309a16": "十六日。冲如期而至。師集眾說偈曰。生來死去空華。",
    "X85n1592_004:0309a17": "死去生來一夢。皮囊付與丙丁公。白骨斷橋隨眾。阿",
    "X85n1592_004:0309a18": "呵呵。明月清風吟弄。語畢。端坐而逝。世壽九十。",
    "X85n1592_004:0309a19": "建寧府東苑晦臺元鏡禪師別號湛靈。郡之建陽人。",
    "X85n1592_004:0309a20": "幼而頴拔。篤於孝友。甲辰。投虎嘯巖麗空祝髮。讀楞",
    "X85n1592_004:0309a21": "嚴知見無見處有得。遂摳衣參壽昌於寶方。呈所見",
    "X85n1592_004:0309a22": "昌為痛呵曰。墮大嶮坑漢。師驚悸。失所守。於是奮志",
    "X85n1592_004:0309a23": "參究。不知味者久之。一日閱維摩經。至此室何以空",
    "X85n1592_004:0309a24": "無侍者。曰諸佛國土。亦復皆空處。豁然大徹。第覺行",
    "X85n1592_004:0309b01": "與解左。復疑作。後閱圓覺隨順覺性章。而一切疑礙。",
    "X85n1592_004:0309b02": "始得永拔。是年庚戌。竟趨壽昌求質。曰元鏡特以此",
    "X85n1592_004:0309b03": "事求和尚著眼。昌曰。但言此事。此事何憑。師彈指一",
    "X85n1592_004:0309b04": "下。昌曰。猶疑你在。師即呈偈曰。可憐摸索幾多年。識",
    "X85n1592_004:0309b05": "破不值半文錢。宗流特煞瞞人甚。剛道祖師別有禪。",
    "X85n1592_004:0309b06": "昌復詰曰。且道甚處是趙州勘破婆子處。師曰。和尚",
    "X85n1592_004:0309b07": "莫作怪。昌為大笑曰。衲僧家到恁田地。始不受人牢",
    "X85n1592_004:0309b08": "籠。師遂掩兩耳。昌囑曰。子此後宜深隱。自有好時節",
    "X85n1592_004:0309b09": "到來。若強出。便可惜也。因付以偈。有正令相持時刻",
    "X85n1592_004:0309b10": "慎。逢人唯勘印其心之句。師拜受而歸。乙卯會無異",
    "X85n1592_004:0309b11": "說法閩之大仰。師特訪之。相見次。異曰。禮佛著。師端",
    "X85n1592_004:0309b12": "坐。異又曰。禮佛著師把住曰。那箇是佛。異曰。者是那",
    "X85n1592_004:0309b13": "裏來。底師拓開。曰者是那裏來底。異就坐。師大笑",
    "X85n1592_004:0309b14": "出又喫茶次。異曰。聞師兄親見壽昌。且道壽昌和尚。",
    "X85n1592_004:0309b15": "當年命根斷在甚麼處所。師劈面一掌曰。且道在甚",
    "X85n1592_004:0309b16": "麼處所。異不對。師便出。異曰。三十棒可惜放過。即日",
    "X85n1592_004:0309b17": "異上堂。呼曰。晦臺師將出眾。異曰。誰呌你。師出震聲",
    "X85n1592_004:0309b18": "一喝。異曰。取棒來。師曰。宿食不必拈出。且道馬祖一",
    "X85n1592_004:0309b19": "喝。因甚百丈三日耳聾。異曰。金風多肅殺。秋露愈加",
    "X85n1592_004:0309b20": "寒。師拂袖歸眾。異曰。你只學得一箇走。師不顧。戊午。",
    "X85n1592_004:0309b21": "出住書林東苑。辛酉。開法一枝菴　上堂。羽衣道。道",
    "X85n1592_004:0309b22": "法本無多。南辰貫北河。祇消一箇字。降盡世間魔。且",
    "X85n1592_004:0309b23": "道是那一箇字。喝一喝。便下座　尋歸隱武夷。搆室",
    "X85n1592_004:0309b24": "石屏巖。孤風絕侶。人所難親。間有衲子求見者。師遽",
    "X85n1592_004:0309c01": "喝曰。你者禿廝失了魂。來者裏討甚麼盌　嘗躡嶮",
    "X85n1592_004:0309c02": "兀坐終日。來者皆望崖而退。崇禎庚午示疾。一日指",
    "X85n1592_004:0309c03": "巖下謂行者曰。此處可以埋我。者曰。設使死了埋了。",
    "X85n1592_004:0309c04": "又作麼生分發。師大笑一聲曰。恰好恰好。行者再問。",
    "X85n1592_004:0309c05": "則師已蛻去。時七月十三也。壽五十四。臘二十六。塔",
    "X85n1592_004:0309c06": "於師所指石巖。",
    "X85n1592_004:0309c07": "福州府鼓山湧泉永覺元賢禪師建陽蔡氏子。二十",
    "X85n1592_004:0309c08": "補邑庠。讀書山剎。聞僧唱云。我爾時為現清淨光明",
    "X85n1592_004:0309c09": "身。忽覺通身歡喜。急請經閱之。則又茫然莫曉。乃往",
    "X85n1592_004:0309c10": "參壽昌於董巖。昌令看乾矢橛話。久之。一日因僧舉",
    "X85n1592_004:0309c11": "南泉斬貓話有省。成頌曰。兩堂紛鬧太無端。寶劒揮",
    "X85n1592_004:0309c12": "時膽盡寒。幸有晚來趙州老。毗盧頂上獨盤桓。呈昌。",
    "X85n1592_004:0309c13": "昌曰。此事切不得於一機一境上作解會。須是向百",
    "X85n1592_004:0309c14": "帀千重處。垂手直過。尚當遇人。所謂心雖已在千峯",
    "X85n1592_004:0309c15": "上。猶更將身入眾藏。始是參學眼也。師唯唯。丁巳。年",
    "X85n1592_004:0309c16": "四十。親歿。乃棄家。竟投壽昌剃染。一日值昌田中歸。",
    "X85n1592_004:0309c17": "師逆問曰。如何是清淨光明身。昌振衣而立。師曰。祇",
    "X85n1592_004:0309c18": "此。更別有。昌遂行。師當下豁然。隨入方丈。拜起將通",
    "X85n1592_004:0309c19": "所得。昌遽連打三棒曰。向後不得草草。次年昌寂。圓",
    "X85n1592_004:0309c20": "戒博山。居香爐峯三載。每當酬酢。皆當仁不讓。山嘗",
    "X85n1592_004:0309c21": "曰。者漢生平自許。他時天下人不奈渠何。歸閩。舟次",
    "X85n1592_004:0309c22": "劒津。聞同行僧誦曰。一時謦欬。俱共彈指。是二聲音。",
    "X85n1592_004:0309c23": "徧至十方諸佛世界。師忽大悟。乃徹見壽昌用處。作",
    "X85n1592_004:0309c24": "偈曰。金鷄啄破碧琉璃。萬歇千休祇自知。穩臥片帆",
    "X85n1592_004:0310a01": "天正朗。前山無復雨鳩啼。嗣是居金仙菴。閱藏三載",
    "X85n1592_004:0310a02": "　上堂。東海龍王與日月燈明佛大相爭戰。勝負不",
    "X85n1592_004:0310a03": "分。山僧將二人各與三十烏藤。赶過北鬱單越去也。",
    "X85n1592_004:0310a04": "諸人還委悉麼。良久曰。二人是非且置。只如晴明陰",
    "X85n1592_004:0310a05": "雨外一句。作麼生道。咄　上堂。雪山老人。指鹿為馬。",
    "X85n1592_004:0310a06": "東西祖師。證龜成鼈。次第累及山僧。亦不免將錯就",
    "X85n1592_004:0310a07": "錯。今當端陽佳節。不可虗度。將太虗空揑作箇小粽",
    "X85n1592_004:0310a08": "子。與諸人充腸果腹。乃托起香盒曰。大眾。還嚼得碎",
    "X85n1592_004:0310a09": "麼。若嚼得碎。行也競龍舟。歌楚些。一任煙波自由。不",
    "X85n1592_004:0310a10": "用飲蒲酒。挂艾旗。自然妖蹤頓息。如嚼不碎。小粽子",
    "X85n1592_004:0310a11": "塞却諸人口門去也。咦。臨淵無限傷心事。安得黃金",
    "X85n1592_004:0310a12": "鑄屈原　上堂。生從何處來。鐵鋸舞三台。死從何處",
    "X85n1592_004:0310a13": "去。三台吞鐵鋸。勿以明相覩。勿以暗相遇。坐斷兩頭",
    "X85n1592_004:0310a14": "關。銀花開玉樹。堪笑當年老凍儂。不解放行。只解把",
    "X85n1592_004:0310a15": "住。山僧今日放行也。諸人還會麼。咦。夜半石人方反",
    "X85n1592_004:0310a16": "側。一場好夢向誰言　上堂。諸方浩浩競談禪。老僧",
    "X85n1592_004:0310a17": "常抱白雲眠。今朝却被人唆哄。無端走向法堂前。算",
    "X85n1592_004:0310a18": "來無計施設。只得將古人葛藤。為諸人拈出一上。僧",
    "X85n1592_004:0310a19": "問古德。如何是禪。曰猢猻上樹尾連顛。又僧問如何",
    "X85n1592_004:0310a20": "是禪。曰猛火著油煎。又僧問如何是禪。曰碌磚。此三",
    "X85n1592_004:0310a21": "轉語。如駭雞犀。八面玲瓏。如大火聚。棲泊不得。如塗",
    "X85n1592_004:0310a22": "毒鼓。聞者喪身失命。諸人向者三句語透得。一千七",
    "X85n1592_004:0310a23": "百則陳爛葛藤。一捏粉碎。但老僧者裏。却不如此。若",
    "X85n1592_004:0310a24": "有問如何是禪。向道鳳山深處雨如煙。又問如何是",
    "X85n1592_004:0310b01": "禪。向道門前池水養新蓮。又問如何是禪。向道鷓鴣",
    "X85n1592_004:0310b02": "啼破白雲天。若會得老僧底。盡會得古人底。會得古",
    "X85n1592_004:0310b03": "人底。未必會得老僧底。若會得。老僧當別甑炊香飯",
    "X85n1592_004:0310b04": "供養你也(老僧底。老僧底。在者裏在者裏)　小參。直截根源。不存知",
    "X85n1592_004:0310b05": "解。當陽露出。不費纖毫。若也眨起眉毛。早成蹉過。纔",
    "X85n1592_004:0310b06": "落擬議。便隔千山。所以睦州見僧來便掩門。魯祖見",
    "X85n1592_004:0310b07": "僧來便面壁。可謂真實相為。豈似我輩屙漉漉地。說",
    "X85n1592_004:0310b08": "三道四。問妙答元。祖師門下。成箇甚麼。雖然。也須識",
    "X85n1592_004:0310b09": "古人誵訛始得。祇如魯祖面壁。羅山云。我當時見。好",
    "X85n1592_004:0310b10": "與五火抄。何故。為他解放不解收。元沙云。我當時見。",
    "X85n1592_004:0310b11": "也與五火抄。且道與羅山是同是別。二大老雖則各",
    "X85n1592_004:0310b12": "具手眼。檢點將來。總是借西家燈。照東家壁。山僧今",
    "X85n1592_004:0310b13": "日將三大老。各與五火抄。還會麼。橫身當宇宙。誰是",
    "X85n1592_004:0310b14": "出頭人　小參。曲如箭。直如鈎。小是海。大是漚。蚯蚓",
    "X85n1592_004:0310b15": "跳過東海。跛鼈飛上雲霄。參　示眾。臨濟喝。收歸後",
    "X85n1592_004:0310b16": "架。德山棒。拋向前坑。不用從前殘羹餿飯。斬新條令",
    "X85n1592_004:0310b17": "一句作麼生。只把一枝無孔笛。夜深吹徹紫霄穹",
    "X85n1592_004:0310b18": "　問洞山三十年鬼神尋不見。安平真人却來乞和尚",
    "X85n1592_004:0310b19": "戒。此與古人是同是別。師曰。拯溺須臨水。嘯月却登",
    "X85n1592_004:0310b20": "峯　問有道之臣。因甚不用。師曰。無渠著力處　問",
    "X85n1592_004:0310b21": "主人不出戶。如何見客。師曰。自有侍者在　問既是",
    "X85n1592_004:0310b22": "無垢淨光院。因甚又作浴堂。師曰。淨地恐迷人　問",
    "X85n1592_004:0310b23": "牛頭未見四祖時如何。師曰。破驢脊上足蒼蠅。曰見",
    "X85n1592_004:0310b24": "後如何。師曰。鐵牛背上無蚊蚋　僧參。便喝。師亦喝。",
    "X85n1592_004:0310c01": "僧亦喝。師亦又喝。僧復喝。師曰。饒你更喝八萬四千。",
    "X85n1592_004:0310c02": "不如還我未喝前一句。僧無語。師曰。掠虗頭漢。好與",
    "X85n1592_004:0310c03": "三十棒　師器宇峻特。通內外典。所著有寱言禪餘。",
    "X85n1592_004:0310c04": "內外集。及諸法語。生平慎重大法。行道三十年。未嘗",
    "X85n1592_004:0310c05": "輕易許可。",
    "X85n1592_004:0310c06": "紹興府雲門顯聖湛然圓澄禪師別號散木。會稽夏",
    "X85n1592_004:0310c07": "氏子。生而穎悟。具辨才。觸事解了。性不羈。親沒。投隱",
    "X85n1592_004:0310c08": "峯參念佛是誰。三晝夜有省。趨似峯。峯叱之。退覺有",
    "X85n1592_004:0310c09": "物礙膺。脇不沾席者三年。一日聞僧誦傅大士偈。礙",
    "X85n1592_004:0310c10": "膺脫然。便能記持。解甚深義。受具雲棲。掩關寶林。因",
    "X85n1592_004:0310c11": "憶乾峯舉一不得舉二話。豁然大悟。至半堂訪無念。",
    "X85n1592_004:0310c12": "問古人道。如紅爐上飛片雪相似。且道還具透關眼",
    "X85n1592_004:0310c13": "也未。念云。我不見有甚麼古人。師急指曰。背後底聻。",
    "X85n1592_004:0310c14": "念休去。適慈舟和尚來自京師。說法會稽止風塗。師",
    "X85n1592_004:0310c15": "以所得質之。舟問。止風塗向青山近。越王城畔滄海",
    "X85n1592_004:0310c16": "遙時如何。師曰。月穿滄海破。波斯不展眉。(大家草裏輥)舟",
    "X85n1592_004:0310c17": "復以洞上宗旨。次序徵詰。師對以偈曰。五位君臣切",
    "X85n1592_004:0310c18": "要知。箇中何必待思惟。石女慣弄無絲線。木偶能提",
    "X85n1592_004:0310c19": "化外機。井底紅塵騰靄靄山頭白浪滾飛飛。誕生本",
    "X85n1592_004:0310c20": "是無功用。不覺天然得帝基。舟曰。子日後開兩片皮。",
    "X85n1592_004:0310c21": "截斷天下人舌頭有分在。遂命入室。印以偈曰。曹源",
    "X85n1592_004:0310c22": "一滴水。佛祖相分付。吾今授受時。大地為甘露。咄。五",
    "X85n1592_004:0310c23": "乳峯頭無鏃箭。射得南方半箇兒。太史陶石簣。太學",
    "X85n1592_004:0310c24": "張濬元。請興復顯聖。住持三十年。在越祖庭。首稱其",
    "X85n1592_004:0311a01": "盛。師生平不為律縛。脫略儀軌。腸直如弦。舌快如矢。",
    "X85n1592_004:0311a02": "丙寅臘月朔。作付囑語數紙。四日過天華。示眾罷。有",
    "X85n1592_004:0311a03": "僧告假。師曰。老僧今日亦欲起程。晚復為眾垂語諄",
    "X85n1592_004:0311a04": "諄。至夜半丑時。右脇而寂。奉全身塔於顯聖之南山。",
    "X85n1592_004:0311a05": "世壽六十六。僧臘四十三　上堂。前山頭鴉鳴。後山",
    "X85n1592_004:0311a06": "頭鵲噪。祇者是○○。沈思即不妙。妙不妙。啞子喫黃",
    "X85n1592_004:0311a07": "連。有口不解道　上堂。喚二作三。指七為八。倒柄太",
    "X85n1592_004:0311a08": "阿。佛魔盡殺。却憶東村王大娘。翻著西村李公襪。見",
    "X85n1592_004:0311a09": "者聞者皆笑殺。(解笑者是同參)拍手曰。噫嘻噓。阿喇喇(會麼王大",
    "X85n1592_004:0311a10": "娘著自己鞋。西村李公著自己襪。從無此事)　晚參。舉鼓山赴閩王請因",
    "X85n1592_004:0311a11": "緣曰。一人死中得活。好手手中呈好手。一人半路抽",
    "X85n1592_004:0311a12": "身。得便宜處失便宜。雪峯道。好隻箭。射入九重城裏",
    "X85n1592_004:0311a13": "去。早是拋鈎擲釣。孚上座云。待某甲勘過始得。盲龜",
    "X85n1592_004:0311a14": "跛鼈。納敗缺了也。孚趁至中路歸舉似雪峯。大似把",
    "X85n1592_004:0311a15": "髻投衙。峯云。他有語在。須知不是好心。孚云。老凍膿",
    "X85n1592_004:0311a16": "猶有鄉情在。祇知貪程。不覺蹉路。峯便休。無齒大蟲。",
    "X85n1592_004:0311a17": "傷人不知痛。大眾。經山與麼批判。久參上士。定知雪",
    "X85n1592_004:0311a18": "峯做處。若是初機。切不得向他三人分上著脚。直須",
    "X85n1592_004:0311a19": "自己有箇活路始得(自己若無活路。爭明得他人優劣。者箇公案。大慧捉得賊子。雲",
    "X85n1592_004:0311a20": "門捉得賊魁。可謂各具一隻眼矣。然畢竟事主分上。猶少檢點在。當時鼓山若是箇咬人師子。待云。忽遇三軍",
    "X85n1592_004:0311a21": "圍繞時如何。劈面便與一掌。且教孚老頰上並雕兩行金印。看渠將甚面孔見人破戒。雖然直截提持。還有代",
    "X85n1592_004:0311a22": "孚老原罪底一語在。不得錯舉)　僧問。萬法歸一。一歸何處。師拈絲",
    "X85n1592_004:0311a23": "絛示之曰。此是杭州六分銀買得底　問南泉斬貓。",
    "X85n1592_004:0311a24": "意旨如何。師曰。莫謗他好。曰作麼生得不謗去。師曰。",
    "X85n1592_004:0311b01": "蒼天蒼天(別云。老僧謗了也)問和尚常教人放下。未審放下",
    "X85n1592_004:0311b02": "箇甚麼。師曰。優鉢羅華。三千年開一度(別云。你無拄杖子。我奪却",
    "X85n1592_004:0311b03": "你拄杖子)　問麻谷參章敬。章敬道是。意旨如何。師曰。拈",
    "X85n1592_004:0311b04": "一放一。不是好手(別云。你有拄杖子。我與你拄杖子)　僧問。如何是",
    "X85n1592_004:0311b05": "差別一著。師云。當斷不斷。(別云。是差別一著)僧無語。旁僧云。",
    "X85n1592_004:0311b06": "某甲斷得。師曰。作麼生斷。(別。但目視之曰咦)僧云。適間肚饑",
    "X85n1592_004:0311b07": "喫飯。如今甚飽。師云。亦未斷得。(別云。你得恁麼無脊骨)云和尚",
    "X85n1592_004:0311b08": "莫瞞人好(又代答云更與你一萬箇未在)　雲棲大師舉高峯海底",
    "X85n1592_004:0311b09": "泥牛話問師。師將旁僧推出。乃云。大眾證明　雲棲",
    "X85n1592_004:0311b10": "大師示眾。亡僧遷化向甚麼處去。眾下語不契。師云。",
    "X85n1592_004:0311b11": "多謝和尚罣念。一眾改容(別云。將謂和尚記得)　僧問。如何是",
    "X85n1592_004:0311b12": "異類中行。師曰。輕打我。輕打我。一客云。我會也。我會",
    "X85n1592_004:0311b13": "也。師云。你作麼會。客作驢鳴。師休去(彩雲端裏仙人現。手把芙蓉扇",
    "X85n1592_004:0311b14": "遮面。急須著眼看仙人。莫看仙人手中扇)　喫芋次。問客。天是禪。地是禪。",
    "X85n1592_004:0311b15": "且道芋頭是禪不。客拈起芋頭。師曰未在。客云。師意",
    "X85n1592_004:0311b16": "如何。師拈起芋頭劈面擲(只合自打三拳。擲人作麼)　麥浪靈虗",
    "X85n1592_004:0311b17": "侍次。師召麥浪。靈虗有吹毛偈。汝批判看。麥云。借吹",
    "X85n1592_004:0311b18": "毛劒看。靈以手作斫勢。麥云。是白鐵。靈云。我適纔從",
    "X85n1592_004:0311b19": "橋上過。打碎了箇鉢盂。麥云。好敗缺。師曰。且喜靈虗",
    "X85n1592_004:0311b20": "脚跟穩密。其如麥浪氣宇如王　同陶石簣無念師",
    "X85n1592_004:0311b21": "向火次。石簣曰。無念師在。阿師得力句。乞為舉似。師",
    "X85n1592_004:0311b22": "曰。向火背猶寒　李次公居士問。老師還辨得某甲",
    "X85n1592_004:0311b23": "麼。師云。你是箇無主孤魂。石簣曰。他是有主底。師不",
    "X85n1592_004:0311b24": "答。次公云。老師安知某甲無主。(別云。你兩箇都好一坑埋却)師曰。",
    "X85n1592_004:0311c01": "好箇有主底　麥浪舉。黃中丞訪少林和尚。未下轎",
    "X85n1592_004:0311c02": "便問。世尊生下。一手指天。一手指地。雲門大師云。若",
    "X85n1592_004:0311c03": "被老僧看見。一棒打殺餧狗。我今日要一棒打殺和",
    "X85n1592_004:0311c04": "尚。和尚還作麼生。少林無對。(代云。老僧不是世尊中丞照顧性命)若問",
    "X85n1592_004:0311c05": "和尚。作麼生道。師云。待中丞脚跟點地。却向他道(別云",
    "X85n1592_004:0311c06": "你要做雲門那)　問古人道。鴛鴦繡出從君看。不把金鍼度",
    "X85n1592_004:0311c07": "與人。三乘十二分教。一千七百公案。俱是鴛鴦。如何",
    "X85n1592_004:0311c08": "是金鍼。師拿起淨瓶云。者箇是淨瓶。云者箇亦是鴛",
    "X85n1592_004:0311c09": "鴦。不是金鍼。師云。却被汝道著　六禺問。和尚未到",
    "X85n1592_004:0311c10": "此間。大眾未集法會。是何境界。師曰。門對陶公嶺。曰",
    "X85n1592_004:0311c11": "如何是法身。師曰。背倚秦望山。曰如何是法身向上",
    "X85n1592_004:0311c12": "事。師曰。開口道不得。曰道了也。師曰。好狗不逐塊",
    "X85n1592_004:0311c13": "　問世尊拈花是敗缺。和尚上堂。不惟拈槌豎拂。抑且",
    "X85n1592_004:0311c14": "說長道短。是敗缺不。師曰。被汝勘破。曰如何得無敗",
    "X85n1592_004:0311c15": "闕。師曰。喫三頓飯。曰猶是敗缺。師曰。喫飯又恁麼去",
    "X85n1592_004:0311c16": "也。乃曰。師僧家不解息心。只管於自心起種種異見。",
    "X85n1592_004:0311c17": "若是坐得斷底。佛來也三十棒。魔來也三十棒。進云。",
    "X85n1592_004:0311c18": "既云坐斷。為甚麼用打。師曰。只為喚作佛。喚作魔。所",
    "X85n1592_004:0311c19": "以不得不打　師至杭城。文谷師等。數員知識。慧聞",
    "X85n1592_004:0311c20": "師等。數員法師。及縉紳護法。各命侍者持柬迎師。慧",
    "X85n1592_004:0311c21": "聞法師柬內云。今日大眾欲與和尚作家相見。和尚",
    "X85n1592_004:0311c22": "若來。已墮情識。和尚不來。猶缺慈悲。師閱畢。即將眾",
    "X85n1592_004:0311c23": "簡一齊扯碎。厲聲云。者些客作漢。敢於老僧處納敗",
    "X85n1592_004:0311c24": "缺耶。師至即升堂正立。慧云。和尚莫要般門弄斧。師",
    "X85n1592_004:0312a01": "與一掌云。速道速道。慧面赤無語。師曰。死漢。文谷師",
    "X85n1592_004:0312a02": "遂率眾作禮　同達觀大師。月川和尚。大司成陶石",
    "X85n1592_004:0312a03": "簣。大中丞左心源。內翰黃慎軒。曾仲水。朱友石。玩月",
    "X85n1592_004:0312a04": "次。慎軒問。馬祖玩月因緣。乞師一語。師曰。你睡我立。",
    "X85n1592_004:0312a05": "不得為說。慎軒亟起謝過。(代云。睡底見立底)二師咸云。吾下",
    "X85n1592_004:0312a06": "語不如此人　巡漕蘇雲浦問。鴛鴦繡出從君看。不",
    "X85n1592_004:0312a07": "把金鍼度與人。如何是金鍼。師曰。我在京都走一遭。",
    "X85n1592_004:0312a08": "未曾遇著一箇人。蘇擬進語。師曰。金鍼失也　僧問。",
    "X85n1592_004:0312a09": "禮拜是。問訊是。師云。隨汝顛倒。(別云你且出去)僧便喝。師曰。",
    "X85n1592_004:0312a10": "成箇甚麼。僧禮拜　推府黃橋海問。梵志與世尊論",
    "X85n1592_004:0312a11": "義。梵志拂袖而去。中途有省。(約云住住。你道他省箇甚麼。待伊擬議。劈面便",
    "X85n1592_004:0312a12": "掌)謂弟子曰。我義兩處負墮。是見若受。負墮處粗。是",
    "X85n1592_004:0312a13": "見不受。負墮處細。(約住云道道。擬議便掌)如何是負墮處粗。負",
    "X85n1592_004:0312a14": "墮處細。(驢年去)師曰。連我也不會。(但召橋海。海應諾。曰是甚麼義。待擬議。揮",
    "X85n1592_004:0312a15": "曰去莫負墮)黃無語(兩箇死漢)　推府李九嶷問。何故眾中無",
    "X85n1592_004:0312a16": "一人發問。師曰。他們都是佛。(別云放老僧自在)曰何謂也。師",
    "X85n1592_004:0312a17": "曰。問即落第二門。僧問曰。除却門風方便外。別有為",
    "X85n1592_004:0312a18": "人處麼。師曰。我不如一切人。(別云老僧被你勘破)曰何故不如。",
    "X85n1592_004:0312a19": "師曰。他無方便　進士黃石思問。如何是殺人刀。(豎起",
    "X85n1592_004:0312a20": "拳頭曰道道)師曰。布鼓當軒誰敢擊。曰如何是活人劒。(豎起",
    "X85n1592_004:0312a21": "拳頭曰道道)師曰。雖然後學也堪為　問教中云。懺者懺",
    "X85n1592_004:0312a22": "其前愆。悔者悔其後過。且如中間事作麼生。師曰。只",
    "X85n1592_004:0312a23": "可自知(熟睡饒讇語)　福城寺山門回祿。僧問。盡道金剛",
    "X85n1592_004:0312a24": "不壞身。者四箇漢那裏去了。(擒住云。阿誰恁麼道。擬議痛與一掌)師曰。",
    "X85n1592_004:0312b01": "壞者不是金剛。曰者箇聻。師曰。不可以色相見如來",
    "X85n1592_004:0312b02": "　海眼問。和尚到城中。穿得幾箇髑髏。(劈面掌云穿得一箇)師",
    "X85n1592_004:0312b03": "曰。兩三箇。海伸手索云。將來與某甲看。師曰。從人索",
    "X85n1592_004:0312b04": "者。不是好手　僧問。某甲二六時中。不念佛。不參禪。",
    "X85n1592_004:0312b05": "不看教。不斷妄想。不取真如。(約云。住住莫費力)但饑來喫飯。",
    "X85n1592_004:0312b06": "困來打眠。任性自在。可合道不。(驢年夢見)師曰。彼圓覺性。",
    "X85n1592_004:0312b07": "非任有故。說名為病。曰如此則一切皆出四病不得。",
    "X85n1592_004:0312b08": "如何修行。師曰。一切眾生。皆證圓覺(說得道理好)　問有",
    "X85n1592_004:0312b09": "情化無情。佛性甚麼處去也。師曰。有情化無情。曰佛",
    "X85n1592_004:0312b10": "性聻。師云。甚麼處去也。進云。有情化有情。因甚麼會",
    "X85n1592_004:0312b11": "變化。師曰。有情化有情。僧不契　問乍會時有賓主",
    "X85n1592_004:0312b12": "否。師曰。賓主歷然。問還分別否。師曰。兩眼對兩眼(恁麼",
    "X85n1592_004:0312b13": "道猶是賓)　問圓眼為何壳兒恁麼大。核兒恁麼小。師曰。",
    "X85n1592_004:0312b14": "位高者心必小(別云取核兒來看)　問性宗與相宗。是同是",
    "X85n1592_004:0312b15": "別。師曰。翻手覆手(別云山僧無兩箇舌頭)　問睡快活。講經快",
    "X85n1592_004:0312b16": "活。師曰。都快活。(別云都不快活)因快活在內在外。師云。窮則",
    "X85n1592_004:0312b17": "獨善其身。達則兼善天下。(別云苦苦)曰不要把我們儒書",
    "X85n1592_004:0312b18": "用。師云。我是尋常語。居士自作書會　問性宗緊要",
    "X85n1592_004:0312b19": "處。乞示一二。師曰。性宗無甚麼緊要處　問周海門",
    "X85n1592_004:0312b20": "相會否。師曰。常會。曰他是道學耶。是禪宗耶。師曰。道",
    "X85n1592_004:0312b21": "學。曰恁麼則不合也。師云。在天而天。在人而人　張",
    "X85n1592_004:0312b22": "翰林問。世尊幾時陞座。(未問已前)師云。居士甚處見世尊。",
    "X85n1592_004:0312b23": "士擬議。(過去了也)師曰。處尚不知。要問幾時　抱朴蓮問。",
    "X85n1592_004:0312b24": "香嚴上樹話。未審和尚有何方便通箇消息。師曰。我",
    "X85n1592_004:0312c01": "定是無命底。蓮曰。是則是。只是做性命不著。不算好",
    "X85n1592_004:0312c02": "漢　僧問殃崛持佛語往告女子。因何便生下。師曰。",
    "X85n1592_004:0312c03": "何曾生下曰。恁麼則在腹中。好沒奈何。師曰。生下則",
    "X85n1592_004:0312c04": "不復更恁麼也　師歎曰。處世若探湯。不如歸去好。",
    "X85n1592_004:0312c05": "僧曰。到甚麼處去。師曰。知得底是我同參　僧問此",
    "X85n1592_004:0312c06": "身敗壞後。向甚麼處安身立命。師云。問者等大事。更",
    "X85n1592_004:0312c07": "禮三拜。不與你說。師云。止止是甚麼處安身。僧不解。",
    "X85n1592_004:0312c08": "師咄之。僧跪求示。師云。去。佛也奈何你不得　火頭",
    "X85n1592_004:0312c09": "問。灰塵滿天。何時得清淨去。師曰。且燒火　麥浪指",
    "X85n1592_004:0312c10": "南侍次。師召指南。老僧四大不和。汝能療之乎。(劈面一掌",
    "X85n1592_004:0312c11": "教伊和筋活血去)南云。蒼天蒼天。師復問麥。麥云。譫語作麼。",
    "X85n1592_004:0312c12": "師云。不如者箇不識字底(指南新婦子。麥浪老婆禪湛老破棺材。且擡放一邊)",
    "X85n1592_004:0312c13": "　雪庭參。禮拜起。便問和尚在此作麼。師云殺人。(別云",
    "X85n1592_004:0312c14": "恭候撿點)雪云。有者等手段。(龍蛇易辨衲子難瞞)師云。五六年不見。",
    "X85n1592_004:0312c15": "只道你鼻孔向上了。元來猶作者般去就出去(中毒也不",
    "X85n1592_004:0312c16": "知)　問虎生七子。第幾箇無尾巴。師曰。祇者箇無尾",
    "X85n1592_004:0312c17": "巴。復頌曰。問答總無差。如將扇子遮。來人須覿面。莫",
    "X85n1592_004:0312c18": "看扇中花(別云七子且置。虎聻待伊擬議。劈面便掌)　僧問如何是一老。",
    "X85n1592_004:0312c19": "(豎起拳頭)師云。昔人猶在非昔人。自是兒童認不真。問如",
    "X85n1592_004:0312c20": "何一不老。(豎起拳頭)師云。除却幻身見端的。不知誰是白",
    "X85n1592_004:0312c21": "頭翁。問如何是親人不得度。(豎起拳頭)師云。一念生心成",
    "X85n1592_004:0312c22": "罣礙。問如何是渠不度親人。(豎起拳頭)師云。全身放下孰",
    "X85n1592_004:0312c23": "為親。問如何是不借別人家裏物。(豎起拳頭)師云。有語還",
    "X85n1592_004:0312c24": "成妄。無言未是真。擬欲求元旨。直是眼中塵(五箇拳頭。一箇",
    "X85n1592_004:0313a01": "殺。一箇活一箇縱。一箇奪。一箇全殺全活全縱全奪有人檢點得出。破戒賞伊一頓拳頭。檢點不出。一頓拳頭",
    "X85n1592_004:0313a02": "破戒自喫)　問德雲常住妙高峯。善財如何參不見。師云。",
    "X85n1592_004:0313a03": "對面不相識。進云。如何別峯又見。師云。舉意便知有",
    "X85n1592_004:0313a04": "　僧問如何是空手把鉏頭。師云。有口不能道(別云空手",
    "X85n1592_004:0313a05": "來與你道)　僧問。如何是本分事。師云。穿衣喫飯(別云不是闍黎",
    "X85n1592_004:0313a06": "應問)　僧問。明知生死是不生之法。為甚麼却被生死",
    "X85n1592_004:0313a07": "之所流轉。師曰。只是箇數珠。(湛老與麼答話。亦未在)曰某甲不",
    "X85n1592_004:0313a08": "會。師云。不會却好(別云不會已被轉卻)　僧舉。鶴林素因僧敲",
    "X85n1592_004:0313a09": "門。素云。是誰。云是僧素云。非但是僧。佛來也不著。今",
    "X85n1592_004:0313a10": "問和尚。為甚麼不著。師云。當面被瞞又云。我當時若",
    "X85n1592_004:0313a11": "在。但云謝和尚慈悲　師一日作痛苦聲云。吾死即",
    "X85n1592_004:0313a12": "死矣。奈何先師事無下落處。眾中有體仁云。此事已",
    "X85n1592_004:0313a13": "有麥浪在。何出此言。師云。他於第二門頭即得。麥浪",
    "X85n1592_004:0313a14": "云和尚失却了也。師云。我失者一頂禪衣耳。此事如",
    "X85n1592_004:0313a15": "何失却。麥云。一之已甚。師默然　居士問。父母未生",
    "X85n1592_004:0313a16": "前。請師道一句。師曰。不可全靠老僧(別云患聾麼)　問如",
    "X85n1592_004:0313a17": "何是直下見性。師曰。者問也不少。曰不少箇甚麼。師",
    "X85n1592_004:0313a18": "曰問我即不得　麥浪問。如何是善財參遍處。黑豆",
    "X85n1592_004:0313a19": "未生芽。師曰。不答。曰何故不答。師曰。答即芽生(爛已爛了",
    "X85n1592_004:0313a20": "說甚芽生)　問如何是妙性圓明。離諸名相。師拈拄杖云。",
    "X85n1592_004:0313a21": "者箇喚作甚麼。曰拄杖子。師曰。又道離諸名相(互相鈍置)",
    "X85n1592_004:0313a22": "　問智不到處。作麼生宗。師曰。切忌道著。曰拈槌豎",
    "X85n1592_004:0313a23": "拂。言談語句。都是智。如何是不到處。師曰。此是甚麼",
    "X85n1592_004:0313a24": "人語我不記得。汝試舉看。曰此是智。如何是不到處。",
    "X85n1592_004:0313b01": "師曰。汝欠伶俐。何不審他來歷。(直饒審得。也是鬼家活計)良久曰。",
    "X85n1592_004:0313b02": "汝更要問那。僧擬舉口。師推開入室　問既是師子",
    "X85n1592_004:0313b03": "兒。為甚却被狐貍咬。師云。被汝一問。直得口塞。(別云闍黎",
    "X85n1592_004:0313b04": "莫瞌睡)曰為甚如此。師曰。若是師子。決不逐塊(湛老只曉得師",
    "X85n1592_004:0313b05": "子不逐塊。未識得狐貍咬人在。我道學人是師子。只因瞌睡。師家是野狐。卻解惺惺)　師開法",
    "X85n1592_004:0313b06": "雲門。時麥浪在雲棲。大眾以書招之。麥即以白紙一",
    "X85n1592_004:0313b07": "幅封固。如回書式。上寫偈一首。偈曰上覆雲門眾古",
    "X85n1592_004:0313b08": "錐。陳年故紙漫躊躇。假饒透過三千則。猶有雲棲一",
    "X85n1592_004:0313b09": "紙書。眾人不憤。且不知所措。(偌大雲門無一僧。可歎)即以呈師。",
    "X85n1592_004:0313b10": "師即拈來。中扯一孔云。大眾證明。老僧透過去也。眾",
    "X85n1592_004:0313b11": "如言寄去。麥即至　明翮問。亙古亙今。我信無有第",
    "X85n1592_004:0313b12": "二人。為甚麼公案透不得。師曰。汝有甚麼公案透不",
    "X85n1592_004:0313b13": "得。舉來看。翮擬開口師曰去去汝不是好人　問頻",
    "X85n1592_004:0313b14": "呼小玉原無事。祇要檀郎認得聲。如何是聲。師曰。者",
    "X85n1592_004:0313b15": "箇不是聲(別云老僧不問)　僧問。不落生滅時如何。(擒住云道道擬",
    "X85n1592_004:0313b16": "議即打出)師曰。不答。曰豈無方便。師曰。方便即生滅也(好箇",
    "X85n1592_004:0313b17": "問頭被湛老鈍置了也)　問木叉和尚道。道得也叉下死。道不",
    "X85n1592_004:0313b18": "得也叉下死。當時若問和尚。作麼生。師曰。者野狐精。",
    "X85n1592_004:0313b19": "又。云我定是沒有性命底　僧問。無夢無想。如何是",
    "X85n1592_004:0313b20": "某甲主人。師云。你名甚麼。僧云。大化。師曰。你且去",
    "X85n1592_004:0313b21": "　僧問馬師一喝。百丈三日耳聾。為復明大機。明大用。",
    "X85n1592_004:0313b22": "(劈頭一棒。問伊是大機。是大用。伊若擬答。連棒打出)師曰。一般米麵。曰意旨如",
    "X85n1592_004:0313b23": "何。師曰。由人造作(湛老孤負此僧去也)　僧問某甲昨日洗浴。",
    "X85n1592_004:0313b24": "得箇境界。祇是說不出。師指童子曰。是伊也知得麼。",
    "X85n1592_004:0313c01": "曰他也知得。師曰。若是知得。決定不隨人所轉　僧",
    "X85n1592_004:0313c02": "問離心意識參。絕聖凡路學。且如心意識作麼生離。",
    "X85n1592_004:0313c03": "師曰。將心識來我為汝離。曰將不得來。師曰。既將不",
    "X85n1592_004:0313c04": "得來。用離作麼(葛藤不了)　明翮問。某甲看箇放下拂子",
    "X85n1592_004:0313c05": "因緣。(驀面掌云錯)　只是教人休去。歇去莫住化城。是否。師",
    "X85n1592_004:0313c06": "曰。不是。你看他古人問如何是法身。豎起拂子。如何",
    "X85n1592_004:0313c07": "是法身向上事。放下拂子。豈可作放下論耶。若真正",
    "X85n1592_004:0313c08": "悟明。放下不放下。總是閒話。所以道。末後一著。始到",
    "X85n1592_004:0313c09": "牢關。絕後再甦欺君不得(葛藤遍地)　問如何是超然不",
    "X85n1592_004:0313c10": "借借。師云。我聽不清。你再問看。曰學人不肯在。師云。",
    "X85n1592_004:0313c11": "者是借。僧喝師云。猶是借。僧又喝。師云。三喝四喝後",
    "X85n1592_004:0313c12": "作麼生。僧拜云。推散大眾去也。師曰。三十棒且待別",
    "X85n1592_004:0313c13": "時　首座問。未有之言。請和尚道。師曰。寧可截舌。不",
    "X85n1592_004:0313c14": "犯國諱　僧問。如何是大用。師曰。打殺千萬人不名",
    "X85n1592_004:0313c15": "性燥漢(別云間言語)　麥浪問。如何是無住本。師舉起拂",
    "X85n1592_004:0313c16": "子。麥云。無住還有本麼。師云。汝適纔問甚麼。麥云。無",
    "X85n1592_004:0313c17": "住本。師云。還有本麼。麥禮拜(大家草裏輥)　麥浪問。如何",
    "X85n1592_004:0313c18": "是三界惟心。萬法惟識。師云。汝年多少。麥云。與和尚",
    "X85n1592_004:0313c19": "同條生。不同條死。師云。三界惟心。萬法惟識　師上",
    "X85n1592_004:0313c20": "堂。舉無縫塔話。下座後。素源問麥浪。如何是無縫塔。",
    "X85n1592_004:0313c21": "麥與一掌。復生問麥。如何是無縫塔麥云。明日來向",
    "X85n1592_004:0313c22": "汝道。湛源問麥。如何是無縫塔。麥云。問取和尚去。三",
    "X85n1592_004:0313c23": "人入方丈舉前話。師以三人初心者。曲陳其事。麥云。",
    "X85n1592_004:0313c24": "他日有人罵老和尚扯葛藤在。師云。你若他日罵我",
    "X85n1592_004:0314a01": "我即今合掌禮拜　師問麥浪。在菴中作甚麼。麥云。",
    "X85n1592_004:0314a02": "種田。師云。何不來此隨眾。麥云。爭似種田博飯喫。師",
    "X85n1592_004:0314a03": "云。是何田地。便作此說。麥云。和尚是何田地。師云。也",
    "X85n1592_004:0314a04": "不可草草。麥云。和尚也不可草草。和尚若不草草。如",
    "X85n1592_004:0314a05": "何便說某甲草草。師休去(老葛藤生嫩葛藤)　師舉婆子燒",
    "X85n1592_004:0314a06": "菴話擬問麥浪。(劈面掌云者臭老婆)麥抱住師云。正恁麼時如",
    "X85n1592_004:0314a07": "何師云。他也恁麼。你也恁麼。不知弄到甚麼。麥云。他",
    "X85n1592_004:0314a08": "是恁麼我是那麼。不知弄到甚麼。(別云是你恁麼累我恁麼便與一掌)",
    "X85n1592_004:0314a09": "師云。也不得草草。(更與一掌)麥作女人拜云。和尚萬福(老騷",
    "X85n1592_004:0314a10": "婆養小騷婆)　師觀水次。麥浪問。天人見為琉璃。魚龍見",
    "X85n1592_004:0314a11": "為窟宅。和尚見作甚麼。師云。水麥云。恁麼落在人見",
    "X85n1592_004:0314a12": "中。師云好聰明　師一日入園捉菜蟲一握。旁僧問",
    "X85n1592_004:0314a13": "云是甚麼。(口是禍門)師以蟲擦殺曰。者業障者業障。(劈面一掌",
    "X85n1592_004:0314a14": "救取菜蟲)曰和尚為甚殺生。(自刎不殊抱石投井)師云。你償命你償",
    "X85n1592_004:0314a15": "命(到者裏還有人救得者僧麼若救不得。心圓代救去也。聲未絕。驀拈拄杖旋風打散)　新到",
    "X85n1592_004:0314a16": "從淮上來。求開示。師曰。汝鎮江來麼曰。是又云。從蘇",
    "X85n1592_004:0314a17": "州過麼。曰是師云。開示已竟(別云汝莫向者裏會)　問兩口一",
    "X85n1592_004:0314a18": "無舌。意旨如何。師曰。與汝說破了也。(別云老僧現有舌。爭解道)曰",
    "X85n1592_004:0314a19": "求和尚再通方便。師便打　瑞白問。大眾濟濟。燈燭",
    "X85n1592_004:0314a20": "煌煌。請和尚指示。師云。有眼皆見。(別云闍黎不唧[口*留])進云。恁",
    "X85n1592_004:0314a21": "麼則箇箇成佛去也。師云。你眼不瞎。(別云瞎)又問。萬竹",
    "X85n1592_004:0314a22": "林中事不問石。傘峯頭意旨如何。師默然。瑞禮拜。進",
    "X85n1592_004:0314a23": "云。祇如萬竹林中。又作麼生。師云。三莖四莖斜。七莖",
    "X85n1592_004:0314a24": "八莖曲。進云。萬竹林中與石傘峯頭是同是別。師云。",
    "X85n1592_004:0314b01": "三莖四莖斜。進云。如何是向上事。師云。七莖八莖曲。",
    "X85n1592_004:0314b02": "瑞拜起。曰佛法已蒙師指示。正偏不落有無機。師曰。",
    "X85n1592_004:0314b03": "不落正偏。你作麼生道。瑞便問訊歸位(此曹洞下四賓主法門。會",
    "X85n1592_004:0314b04": "得便作唱導師。偶錄一則。備員而已)　破山呈解曰。某甲得箇小休歇。",
    "X85n1592_004:0314b05": "師云。休歇事作麼生。山曰。師姑元是女人做。師曰。者",
    "X85n1592_004:0314b06": "箇且置。祇如白鷺下田千點雪。黃鸝上樹一枝花。且",
    "X85n1592_004:0314b07": "道明甚麼邊事。山曰。滾湯不養魚。(別云某甲斫額有分)師叱之",
    "X85n1592_004:0314b08": "　問曹源。汝病中作麼生。源云。我祇是病無作麼生。",
    "X85n1592_004:0314b09": "師云。我即不然。曰和尚又如何。(別云要屙別處去)師云。祇看",
    "X85n1592_004:0314b10": "不病底。(見他不會便與下蠱)曰蝦跳不出斗。師云。你要藥與你",
    "X85n1592_004:0314b11": "一貼大黃。源云蒼天蒼天。師云。巴豆更好(湛老此處卻有點衲",
    "X85n1592_004:0314b12": "僧氣息)　僧問如何是佛法大意。師默然。僧云。老老大",
    "X85n1592_004:0314b13": "大。說者箇話。師云。你見我說箇甚麼。僧便出。師云。你"
}