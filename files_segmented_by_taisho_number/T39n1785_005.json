{
    "T39n1785_005:0073b02": "金光明經文句卷第五",
    "T39n1785_005:0073b04": "隋天台智者大師說",
    "T39n1785_005:0073b05": "門人灌頂錄",
    "T39n1785_005:0073b06": "釋四天王品釋四天王品",
    "T39n1785_005:0073b07": "四天王者，上升之元首、下界之初天，居半須",
    "T39n1785_005:0073b08": "彌。東黃金埵，王名提頭賴吒，此翻持國，領",
    "T39n1785_005:0073b09": "乾闥婆、富單那；南瑠璃埵，王名毘留勒叉，此",
    "T39n1785_005:0073b10": "翻增長，領鳩槃茶、薜荔多；西白銀埵，王名",
    "T39n1785_005:0073b11": "毘留博叉，此翻雜語，領毘舍闍、毒龍；北水",
    "T39n1785_005:0073b12": "精埵，王名毘沙門，此翻多聞，領夜叉、羅剎。",
    "T39n1785_005:0073b13": "此四王聞經歡喜，各領五百眷屬，發誓護經，",
    "T39n1785_005:0073b14": "從此標章，故稱〈四天王品〉。觀心釋者，東集、南",
    "T39n1785_005:0073b15": "苦、西道、北滅，四諦理是四天，觀四諦智為四",
    "T39n1785_005:0073b16": "王，護四諦境名護國，護心數是護眾生。世",
    "T39n1785_005:0073b17": "者他也，為他說心敷，名護他眾生。八部者，",
    "T39n1785_005:0073b18": "苦諦下有利鈍見思，《法華》指此為鬼神，乃至",
    "T39n1785_005:0073b19": "滅諦下亦有見思，是為八部也。若不照四諦",
    "T39n1785_005:0073b20": "理，見思二惑侵害心王、毀損境界，心王亡、境",
    "T39n1785_005:0073b21": "國敗，心數人民迸散，境智俱為鬼神所惱；",
    "T39n1785_005:0073b22": "能觀苦集控作見思則國安民寧。能為他",
    "T39n1785_005:0073b23": "說四諦，是護他國土，遮彼見思使得安樂。",
    "T39n1785_005:0073b24": "是為觀心護世四天王也。此下十三品是流",
    "T39n1785_005:0073b25": "通段。佛慈季末，使邪惡不翳於正真、經王不",
    "T39n1785_005:0073b26": "壅於來代，有緣之者得正聞正聽，故曰流",
    "T39n1785_005:0073b27": "通。凡為七意：〈四天王〉至〈散脂〉，明天王發誓",
    "T39n1785_005:0073b28": "勸獎人王弘宣此經，正論善集，明人王弘經、",
    "T39n1785_005:0073b29": "天王祐助，亦是示住日弘經方軌。〈鬼神品〉明",
    "T39n1785_005:0073c01": "聽經功德，天神地祇若河若海、菩提薩埵咸守",
    "T39n1785_005:0073c02": "衛之。〈授記品〉證聽經功德之不虛。〈除病〉、〈流水〉",
    "T39n1785_005:0073c03": "引昔聽經之功德，證今護持之非謬。〈捨身品〉",
    "T39n1785_005:0073c04": "引昔行經不惜軀命，誡勸師弟勿吝法財。",
    "T39n1785_005:0073c05": "〈讚佛品〉明諸菩薩稱揚佛法，能宣所宣利益深",
    "T39n1785_005:0073c06": "重云云。天王發誓又為五：〈四王〉以天力擁護",
    "T39n1785_005:0073c07": "請者；〈大辯品〉以辯充益說者；〈功德天品〉誓以",
    "T39n1785_005:0073c08": "資財潤請者說者；〈地神品〉誓以地味膏腴味",
    "T39n1785_005:0073c09": "請處說處；〈散脂品〉誓以威武摧外敵壤內難，",
    "T39n1785_005:0073c10": "安於請說聽等也。又〈天王〉護其國，〈大辯〉護",
    "T39n1785_005:0073c11": "其師，〈功德〉護其眾，〈地神〉護其地，〈散脂〉禳其",
    "T39n1785_005:0073c12": "災，令經法大行也云云。〈四天王品〉者，有六",
    "T39n1785_005:0073c13": "番問答，即為六段：第一白佛述有護國之能、",
    "T39n1785_005:0073c14": "第二白佛述其護國之事、第三白佛示其軌",
    "T39n1785_005:0073c15": "模、第四白佛要其法利、第五白佛雙述興衰、",
    "T39n1785_005:0073c16": "第六白佛說偈頌德。初番為二：一白佛、二佛",
    "T39n1785_005:0073c17": "述成。白佛又二：一經家敘、二正白佛。敘敬",
    "T39n1785_005:0073c18": "如文。正白佛文為二：一歎經、二述能護。諸天",
    "T39n1785_005:0073c19": "信法有力，是故歎經。欲得經弘，述其能護。",
    "T39n1785_005:0073c20": "歎經為三：從「是金光明」下歎經體、從「莊嚴菩",
    "T39n1785_005:0073c21": "薩」下歎經宗、從「此經能照」下歎經用。正說乃",
    "T39n1785_005:0073c22": "多，歎三則略攝於廣也。法性之理佛所護念，",
    "T39n1785_005:0073c23": "文詮此理故言經王。既言經王，知是歎體。",
    "T39n1785_005:0073c24": "約體修行，能令菩薩具二莊嚴成於極果。既",
    "T39n1785_005:0073c25": "言莊嚴，知是歎宗。世天淨天義天皆宗仰極",
    "T39n1785_005:0073c26": "地，施三業供養，恭敬是身、歡喜是意、讚歎",
    "T39n1785_005:0073c27": "是口。又下從地獄上至菩薩，無明未盡通有",
    "T39n1785_005:0073c28": "熱惱，此經能除如月清涼，知是歎用云云。從",
    "T39n1785_005:0073c29": "「世尊是金光明」下，是第二述能護國。文為二：",
    "T39n1785_005:0074a01": "一內以法護國、二外以策護國。法護國又",
    "T39n1785_005:0074a02": "四：一護國之由、二以法護國、三以天黨護",
    "T39n1785_005:0074a03": "國、四以天眼護國。護國由者，由聞此經獲",
    "T39n1785_005:0074a04": "於四益，身益光明、力益勇猛、心益增進、德益",
    "T39n1785_005:0074a05": "尊嚴。理獲二益，謂法身慧命皆得增長。由國",
    "T39n1785_005:0074a06": "弘經，致斯法潤，寧得不護？述所以者，此義正",
    "T39n1785_005:0074a07": "與觀心相應，以四諦智護四諦境，即是修行",
    "T39n1785_005:0074a08": "正法。以四諦智導諸心數，使諸心數不行，故",
    "T39n1785_005:0074a09": "名行般若波羅蜜。即是能說正法，內有如此",
    "T39n1785_005:0074a10": "護國所以，名護世王正治國土爾。帥黨護",
    "T39n1785_005:0074a11": "國者，此亦與觀心相應。心王帥心數黨，降",
    "T39n1785_005:0074a12": "伏見思利純諸使，如諸天王共眷屬遮諸惡",
    "T39n1785_005:0074a13": "鬼，如轉輪王與七寶千子有所至處四方歸",
    "T39n1785_005:0074a14": "德。四王共五百所臨之地，何惡不除邪？用天",
    "T39n1785_005:0074a15": "眼護國者，以報得天眼徹視，無幽不燭，防",
    "T39n1785_005:0074a16": "萌杜漸，何惡不除邪？二從「若此國土有諸衰",
    "T39n1785_005:0074a17": "耗」下是智策護國，令內外因緣和合。文為三：",
    "T39n1785_005:0074a18": "一若王國多災、種種艱難，謂兵饑疾者，我以",
    "T39n1785_005:0074a19": "智策勸法師往、或威神勸往、或現形勸往、或",
    "T39n1785_005:0074a20": "降夢勸往。法師若往廣宣此經，如日出朝陽",
    "T39n1785_005:0074a21": "雰霧自歇。此勸外緣也。次王心無智照，災承",
    "T39n1785_005:0074a22": "闇入；若有明慧，變怪不生。師既秉法來儀，王",
    "T39n1785_005:0074a23": "須專心聽受。王若勤聽，天亦勤護，所以加於",
    "T39n1785_005:0074a24": "可加、護於可護，一人有慶賴及萬方，王身與",
    "T39n1785_005:0074a25": "國安隱無患。此內因也。若外雖有弘法人，王",
    "T39n1785_005:0074a26": "內心不殷重，則不和合，不能禳災也。二者王",
    "T39n1785_005:0074a27": "無惠施則寡於福祿，如不勤田，倉厨少穀。勸",
    "T39n1785_005:0074a28": "王傾財供給四眾，四眾得安福資於王，舉國",
    "T39n1785_005:0074a29": "眷屬一切無患。此內外因緣和合，能致豐年",
    "T39n1785_005:0074b01": "流衍云云。三者王身無先王之德行，臣民不從；",
    "T39n1785_005:0074b02": "口無先王之法言，隣國不詠。今勸王三業供",
    "T39n1785_005:0074b03": "養，恭敬是身業、尊重是意業、讚歎是口業。夫",
    "T39n1785_005:0074b04": "高以下為基、辯以訥為師，屈尊敬卑，功亦大",
    "T39n1785_005:0074b05": "矣。以天威力使隣國遙崇，羽檄稱讚、歌詠羨",
    "T39n1785_005:0074b06": "慕。三業顒顒，上之化下如風之靡草。隣國",
    "T39n1785_005:0074b07": "既然，國人牛馬草葉無不低迴內向。此則",
    "T39n1785_005:0074b08": "能讚所讚因緣和合，頌聲溢於隣國云云，經文",
    "T39n1785_005:0074b09": "分明尋之可見。次佛述成，文為二：初合述歎",
    "T39n1785_005:0074b10": "經、二述其能護國。四王初歎經說既合理，佛",
    "T39n1785_005:0074b11": "述而成之。成其上體、宗、用三歎，故言佛合",
    "T39n1785_005:0074b12": "述善哉善哉。其上總歎一教，佛述成其遍讚",
    "T39n1785_005:0074b13": "百千諸佛。諸佛從是法生，故舉多讚成於一",
    "T39n1785_005:0074b14": "也。從「於諸佛所」下，述成其能護國。又為二：",
    "T39n1785_005:0074b15": "初述以法護國、二述以智眼護國。法護國有",
    "T39n1785_005:0074b16": "四，佛皆述成。上明護國之由，由聞經得益。佛",
    "T39n1785_005:0074b17": "述今益，良由先種。「發心畢竟二不別，如是",
    "T39n1785_005:0074b18": "二心前心難，是故敬禮初發心。」此舉前以",
    "T39n1785_005:0074b19": "成後，述後以顯前。從「說於正法」下，述其以法",
    "T39n1785_005:0074b20": "護世。上云能說能行所以名為護世，佛亦",
    "T39n1785_005:0074b21": "述成能說能行得名護世云云。從「汝等今",
    "T39n1785_005:0074b22": "日」下，超述其天眼護國，小不次第，於義無失。",
    "T39n1785_005:0074b23": "上云以淨天眼過於人眼，佛述長夜利益。夫",
    "T39n1785_005:0074b24": "天眼夜照不假日光，故言長夜也。從「汝等四",
    "T39n1785_005:0074b25": "王及諸眷屬」下，追述其天黨護國。上直言護",
    "T39n1785_005:0074b26": "國，佛今加讚是護三世諸佛正法也。從「汝",
    "T39n1785_005:0074b27": "等四王及餘天眾」下，述其智眼和合護國。上",
    "T39n1785_005:0074b28": "云請法師入境禳惡，此功歸己，能却修羅之",
    "T39n1785_005:0074b29": "陣。汝勸王聽經、供給四眾，佛述其內智外",
    "T39n1785_005:0074c01": "福實是消伏諸苦能致安樂。如文云云。第二",
    "T39n1785_005:0074c02": "番白佛述護國之事。文為二：一白佛、二佛",
    "T39n1785_005:0074c03": "述成。白佛又二：一是經流布之處，其王自",
    "T39n1785_005:0074c04": "能頂受，又供給四眾者，我及眷屬誓當隱",
    "T39n1785_005:0074c05": "形令其顯益。二者惡隣興兵侵斥善國，我",
    "T39n1785_005:0074c06": "當隱形起諸怖懅、種種難起，令其軍兵顯然",
    "T39n1785_005:0074c07": "退散。尚不擾邊，況能懷中云云？次佛述成，",
    "T39n1785_005:0074c08": "文以為二：從「爾時佛讚下至無鬪訟之事」，",
    "T39n1785_005:0074c09": "是述成初意。其上隱形護國欲使經弘，佛述",
    "T39n1785_005:0074c10": "隱形是護三寶，我是佛寶、修習菩提是法寶、",
    "T39n1785_005:0074c11": "諸王無鬪訟是僧寶，述其護一而能成三也。",
    "T39n1785_005:0074c12": "從「四王當知此閻浮提」下，是述成後意。上",
    "T39n1785_005:0074c13": "以天威懅之、天力退之，似若憎惡愛善。佛",
    "T39n1785_005:0074c14": "勸慈心平等向之，為惡者自懅、為善者自",
    "T39n1785_005:0074c15": "豫，非薄惡而厚善，成其懅退之意也。又勸",
    "T39n1785_005:0074c16": "諸國各守本業，住境自樂，勿起貪企，諸王",
    "T39n1785_005:0074c17": "和則民無夭，法興盛則熏諸天。佛告帝釋，",
    "T39n1785_005:0074c18": "鬪諍因緣人天損減，善能慈和天下，非止供",
    "T39n1785_005:0074c19": "養於我，則是供養三世如來；非止安於一王，",
    "T39n1785_005:0074c20": "遍安諸王；非止安於一國，遍安一切。故以",
    "T39n1785_005:0074c21": "慈和述成第二意也云云。第三白佛示人王",
    "T39n1785_005:0074c22": "軌模。文為二：一出其願欲、二示其軌模。願",
    "T39n1785_005:0074c23": "欲有六：一欲安己身、二欲安妻子、三欲安宮",
    "T39n1785_005:0074c24": "殿、四欲王領殊勝、五欲攝諸福德、六欲國",
    "T39n1785_005:0074c25": "無憂苦。六願如文。從「世尊如是人王」下，是第",
    "T39n1785_005:0074c26": "二示其軌模。雖不次第，六數足。上欲安身，",
    "T39n1785_005:0074c27": "今示莫放逸，制心則身安也。上欲安宮殿，",
    "T39n1785_005:0074c28": "今示嚴法堂，旛蓋映於上、香華麗於下，三",
    "T39n1785_005:0074c29": "寶受用則柏梁無災。上欲王領殊勝，今示",
    "T39n1785_005:0075a01": "洗沐香塗敦恭去慢，一身敬於此，八紘休於",
    "T39n1785_005:0075a02": "彼。上欲攝取福聚，今示正念聽經。正念聽經",
    "T39n1785_005:0075a03": "能致無量功德，天神竭其力覆、地神竭其",
    "T39n1785_005:0075a04": "力載，鬼神竭其力護、臣民竭其力愛。上欲安",
    "T39n1785_005:0075a05": "妻子，今示和顏與語，勸其興福，內外修善感",
    "T39n1785_005:0075a06": "益事多。上欲得國無憂苦，今示應自喜慶",
    "T39n1785_005:0075a07": "自勵忘疲倍作利益。一人既悅則四海謐然，",
    "T39n1785_005:0075a08": "此之謂也。次佛述成，文為二：先述成六方法、",
    "T39n1785_005:0075a09": "次述成六願欲。四王約六事。又所說少，止",
    "T39n1785_005:0075a10": "在現世。佛約一事而所益多，超無量世，倍述",
    "T39n1785_005:0075a11": "成之。從「佛告四王」下，秖弘經聽經，即是述",
    "T39n1785_005:0075a12": "成安身方法。上直示心不放逸，今加示羽儀",
    "T39n1785_005:0075a13": "出宮迎候，步步值那由他佛。方法既倍，體亦",
    "T39n1785_005:0075a14": "彌安。從「復得超越爾許劫難」者，述成安國方",
    "T39n1785_005:0075a15": "法。上止一世無憂苦，今則超爾許生死之難。",
    "T39n1785_005:0075a16": "從「復於來世對受輪王」者，述成安妻子方法。",
    "T39n1785_005:0075a17": "輪王有玉女、千子，悉無怨對，爾許劫中妻子",
    "T39n1785_005:0075a18": "常安也。從「亦得如是現世自在之力」者，述成",
    "T39n1785_005:0075a19": "上安於王領方法也。從「常得最勝七寶宮殿」",
    "T39n1785_005:0075a20": "者，述成上安於宮殿方法也。從「在在生處訖",
    "T39n1785_005:0075a21": "具足無量福聚」，述成其上攝福方法也。從",
    "T39n1785_005:0075a22": "「汝等四王」下，述成其六種願欲。從「四王下至",
    "T39n1785_005:0075a23": "不退轉」，述成上願安身。從「己為得值至畢三",
    "T39n1785_005:0075a24": "惡道苦」，述成上安國。從「我今已種輪王釋梵",
    "T39n1785_005:0075a25": "之因」，述成上願安妻子。從「已種無邊善根」下，",
    "T39n1785_005:0075a26": "述成上欲攝福聚。從「後宮宮宅無諸凶衰」，述",
    "T39n1785_005:0075a27": "成上願安宮殿。從「國土無有他方怨刺」，述成",
    "T39n1785_005:0075a28": "上王領第一。從「汝等四王」下，更總結成六法",
    "T39n1785_005:0075a29": "六願。皆令具足者，若能屈己迎候、至心聽法，",
    "T39n1785_005:0075b01": "即是六願六法。又迴利施天，亦即能令六願",
    "T39n1785_005:0075b02": "六法成就滿足也。第四白佛，要其人王施善，",
    "T39n1785_005:0075b03": "此由第三段末。文為二：一白佛、二佛述成。",
    "T39n1785_005:0075b04": "白佛又二：一人王運心、二天宮相現。人王心",
    "T39n1785_005:0075b05": "存至典，是故香作金光。迴施必得，是故天宮",
    "T39n1785_005:0075b06": "相現。香至天宮、龍宮、鬼神等宮，總至三法界",
    "T39n1785_005:0075b07": "爾。觀心解者，以智慧火然實相香，起戒定",
    "T39n1785_005:0075b08": "慧煙。實相是真法，故言金光。戒慧與理冥，",
    "T39n1785_005:0075b09": "故徹照無礙也云云。次佛述成，文為二：先述",
    "T39n1785_005:0075b10": "香光非但至天宮等三法界，遍至百億諸宮，",
    "T39n1785_005:0075b11": "又至恒沙佛上。總而言之，遍至十法界也。",
    "T39n1785_005:0075b12": "從「諸佛世尊聞是香氣」下，述成人王運善奉",
    "T39n1785_005:0075b13": "施諸天，為諸佛所讚。先讚因成，次讚果滿，如",
    "T39n1785_005:0075b14": "文。第五白佛，雙舉興衰。文為二：一白佛、二",
    "T39n1785_005:0075b15": "佛述成。白佛又為三：初從「白佛至諸惡災患",
    "T39n1785_005:0075b16": "悉令消滅」，是第一舉興勸。從「若有人王心生",
    "T39n1785_005:0075b17": "捨離至善神遠離生如是等無量惡事」，是第",
    "T39n1785_005:0075b18": "二舉衰勸。從「世尊人王欲自護及王國土」，是",
    "T39n1785_005:0075b19": "第三正勸。舉興勸為四：一人王弘經，則四天",
    "T39n1785_005:0075b20": "隱形聽受；二非但四王聽受，釋梵八部皆集",
    "T39n1785_005:0075b21": "聽受；三以是人王為善法知識；四既得法利",
    "T39n1785_005:0075b22": "護國彌勤。皆如文。次舉衰勸亦四：一王不",
    "T39n1785_005:0075b23": "弘經，天失甘露，則威勢減少；二釋梵舊神並",
    "T39n1785_005:0075b24": "皆遠捨；三惡鬼亂行災毒競起；四展轉結",
    "T39n1785_005:0075b25": "成災。災何故起？惡鬼亂行。鬼何故行？天神",
    "T39n1785_005:0075b26": "捨離。天何故捨？不聞法食。何故無法食？王",
    "T39n1785_005:0075b27": "不弘經。如文。三正勸，為六：一欲得現利故",
    "T39n1785_005:0075b28": "必定聽。二天欣法食故必定聽。三出過三",
    "T39n1785_005:0075b29": "論故定聽。三論者，四韋陀論說梵事，毘伽",
    "T39n1785_005:0075c01": "羅論說十善事，僧佉、衛世師勒沙婆論說學",
    "T39n1785_005:0075c02": "通事云云。四始終得益，成就菩提，故必定",
    "T39n1785_005:0075c03": "聽。五教主勝於釋梵，故必定聽。六諸法之",
    "T39n1785_005:0075c04": "本故必定聽。皆如文。次佛述成，文為二：",
    "T39n1785_005:0075c05": "初番述成舉興勸，不弘則衰，無可述成。又",
    "T39n1785_005:0075c06": "解云：前番則兩述成而與安樂，是述成舉",
    "T39n1785_005:0075c07": "興勸滅其衰患，是述成舉衰勸。從「若有人能",
    "T39n1785_005:0075c08": "於人天中作大佛事」者，述成正勸云云。第六",
    "T39n1785_005:0075c09": "白佛，文為三：一說偈歎、二佛以偈答、三歡喜",
    "T39n1785_005:0075c10": "發誓。偈歎有八行半，文為三：初一行歎三",
    "T39n1785_005:0075c11": "身、次五行半歎身相、次二行結歎。夫三身",
    "T39n1785_005:0075c12": "有通別，依文是別，空是法身、日是報身、月",
    "T39n1785_005:0075c13": "是應身。通意者，空是法身、日是報身、水日是",
    "T39n1785_005:0075c14": "應身；空是法身、月是報身、水月是應身；空是",
    "T39n1785_005:0075c15": "法身、日中空是報身、水中空是應身。月亦如",
    "T39n1785_005:0075c16": "是。依結歎文，空是法身、月是報身、水月是應",
    "T39n1785_005:0075c17": "身；空是法身、日是報身、焰是應身；化法是法",
    "T39n1785_005:0075c18": "身、化主是報身、化事是應身。雖復別說，義則",
    "T39n1785_005:0075c19": "通融，故文云「無有障礙」，即通意也。歎身相，文",
    "T39n1785_005:0075c20": "為五：初一行歎上兩相，謂目與齒。次一行",
    "T39n1785_005:0075c21": "半歎智斷兩德，謂智、三昧。次兩行歎下兩",
    "T39n1785_005:0075c22": "相，謂平與網。次兩句絕言歎，謂不可思議。",
    "T39n1785_005:0075c23": "次兩句結歎，夫相好不獨在應身，報法亦通。",
    "T39n1785_005:0075c24": "莊嚴父母生身者，應相好也。莊嚴尊恃身者，",
    "T39n1785_005:0075c25": "報相好也。莊嚴法門者，法身相好也。此中",
    "T39n1785_005:0075c26": "歎智斷，即法身相好也。文云無有障礙者，",
    "T39n1785_005:0075c27": "非獨歎一身相也。偈初標佛月，今先結佛",
    "T39n1785_005:0075c28": "月為三身、次結三身通融，故言無有障礙。",
    "T39n1785_005:0075c29": "次結佛日，故言如焰。次結佛化身即是四身",
    "T39n1785_005:0076a01": "義，故言如化。皆具三身四身，則是無障礙也。",
    "T39n1785_005:0076a02": "結竟即禮，禮於佛月，亦是禮佛日佛化也。品",
    "T39n1785_005:0076a03": "初歎經，歎體宗用；品後讚佛，辭異義同。佛真",
    "T39n1785_005:0076a04": "法身即是體，佛月清淨即是宗，應現水月即",
    "T39n1785_005:0076a05": "是用。天王天辯其妙若此也。問：空譬法身、",
    "T39n1785_005:0076a06": "月譬報身，空為作月？不作月？空若作月，月非",
    "T39n1785_005:0076a07": "空作；空不作月，月那依空？答：空不作月，亦不",
    "T39n1785_005:0076a08": "作非月，月非月必依於空。法不作報，亦不",
    "T39n1785_005:0076a09": "作非報，報非報必依於法。又問：法不作報非",
    "T39n1785_005:0076a10": "報，報非報必依於法者，亦應月不作影亦",
    "T39n1785_005:0076a11": "不作非影，影非影必依於月者。月亦是法身",
    "T39n1785_005:0076a12": "耶？答：智與法冥，法是法界，智亦如法界云云。",
    "T39n1785_005:0076a13": "又並影不作動與不動，動不動必依於水，水",
    "T39n1785_005:0076a14": "亦是法界耶？答動不動譬機。一切諸法中",
    "T39n1785_005:0076a15": "悉有安樂性，譬法界亦是無妨。又《淨度三昧》",
    "T39n1785_005:0076a16": "云「眾生亦度佛。若無機感，佛不出世，亦不",
    "T39n1785_005:0076a17": "能得成三菩提。出世菩提皆由眾生。」機為法",
    "T39n1785_005:0076a18": "界，此義成也。佛答二十四行半偈，天王所以",
    "T39n1785_005:0076a19": "讚佛者，佛能說法故也。法王所以讚法者，",
    "T39n1785_005:0076a20": "法能成佛故也。《般若》云「我初成道，觀誰可",
    "T39n1785_005:0076a21": "敬可讚，無過於法，法能成立一切凡聖。」故",
    "T39n1785_005:0076a22": "佛讚法以答天王。文為三：初一行歎經體答",
    "T39n1785_005:0076a23": "其法身、次一行歎經宗答其報身、次二十二",
    "T39n1785_005:0076a24": "行半歎經用答其應身。悉如文。三四王歡喜",
    "T39n1785_005:0076a25": "發誓，如文。",
    "T39n1785_005:0076a26": "釋大辯品釋大辯品",
    "T39n1785_005:0076a27": "辯有四種，小辯、無量辯、雙辯、大辯。無漏法名",
    "T39n1785_005:0076a28": "小辯，恒沙法名無量辯，備二種名雙辯，雙",
    "T39n1785_005:0076a29": "非雙照名大辯。此天住智慧莊嚴法門，自住",
    "T39n1785_005:0076b01": "大辯，以自在力為悅眾生故，隨說一辯若二若",
    "T39n1785_005:0076b02": "三若四，故名大辯。為宜眾生，故若授一辯若",
    "T39n1785_005:0076b03": "二若三若四，宜而立之，故名大辯。為對眾生",
    "T39n1785_005:0076b04": "故，或對一辯若二若三若四，對而治之，故名",
    "T39n1785_005:0076b05": "大辯。為悟眾生故，若悟一辯若二若三若四，",
    "T39n1785_005:0076b06": "一悟一切悟而開發之，故名大辯。對佛發願，",
    "T39n1785_005:0076b07": "以大辯加於說者，故稱〈大辯品〉。文為三：一",
    "T39n1785_005:0076b08": "從「白佛」下，以大辯力加益法師；二從「若有眾",
    "T39n1785_005:0076b09": "生於百千」下，以感應力加於化道；三從「復令",
    "T39n1785_005:0076b10": "無量」下，以行力加於聽者。初加法師以樂說",
    "T39n1785_005:0076b11": "辯才，莊嚴次第是辭辯，大智是義辯，總持是",
    "T39n1785_005:0076b12": "法辯。「若有眾生」下，加化道流布不絕。加其",
    "T39n1785_005:0076b13": "能化之道，無人無所化、無道無能化，因緣",
    "T39n1785_005:0076b14": "和合，化道不絕也。從「復令無量」下，是加聽眾",
    "T39n1785_005:0076b15": "兩益。聞經至不退轉，是加因益；必定得菩提，",
    "T39n1785_005:0076b16": "是加果益。文言雖略，誓願甚深，為益大矣。",
    "T39n1785_005:0076b17": "釋功德天品釋功德天品",
    "T39n1785_005:0076b18": "此天住福德莊嚴法門攝一切法，而以功德",
    "T39n1785_005:0076b19": "為首，故言功德天。又能與說者所須無所乏",
    "T39n1785_005:0076b20": "少，故名功德天。又令說者晝夜思惟是經深",
    "T39n1785_005:0076b21": "義，故名功德天。又令聽者速成菩提。具此",
    "T39n1785_005:0076b22": "眾義，故名〈功德天品〉。此是天王護經第三意，",
    "T39n1785_005:0076b23": "福資請說及以聽者。文為六：一從「白佛」下發",
    "T39n1785_005:0076b24": "誓四事資給法師。二從「我已於過去」下，明福",
    "T39n1785_005:0076b25": "德之由。三從「若有人能稱」下，勸示行法，文",
    "T39n1785_005:0076b26": "中有略示廣示云云。四從「我於爾時如一念頃」",
    "T39n1785_005:0076b27": "下，誓臨影響。五從「若能以已所作迴施我」",
    "T39n1785_005:0076b28": "下，要求同行。六從「應當禮」下，別示歸敬。悉如",
    "T39n1785_005:0076b29": "文。",
    "T39n1785_005:0076c01": "釋堅牢地神品釋堅牢地神品",
    "T39n1785_005:0076c02": "上諸天或住善權方便道，為眾生法父；此天",
    "T39n1785_005:0076c03": "住善實智度道，為眾生法母，一義也。譬如陰",
    "T39n1785_005:0076c04": "陽覆載草木，智度養育出生眾善，二義也。",
    "T39n1785_005:0076c05": "餘度各有所主，未亡未泯；實智照了，無相無",
    "T39n1785_005:0076c06": "名，三義也。餘度有等有上，智度無等無上，是",
    "T39n1785_005:0076c07": "究竟度，四義也。智度法門常無改變，義曰",
    "T39n1785_005:0076c08": "堅牢，常也。能荷，樂也。能生，淨也，名之為地。",
    "T39n1785_005:0076c09": "德力自在，我也，稱之為神。從此等法門，故名",
    "T39n1785_005:0076c10": "〈堅牢地神品〉。此品是天王護法第四意，翻",
    "T39n1785_005:0076c11": "涌地味，資益請說聽等地也。文為三：一從",
    "T39n1785_005:0076c12": "「白佛」下，誓涌地味利益行者。二從「爾時佛告」",
    "T39n1785_005:0076c13": "下，如來述成。三從「爾時地神」下，發誓弘經。初",
    "T39n1785_005:0076c14": "涌地味，文為三：從初「白佛」下，明己身利益，",
    "T39n1785_005:0076c15": "凡約八事展轉增長。由聞法故，法味增長。法",
    "T39n1785_005:0076c16": "味增長故，氣力增長。氣力增長故，翻地味增",
    "T39n1785_005:0076c17": "長。地味增長故，諸物增長。諸物增長故，眾生",
    "T39n1785_005:0076c18": "五果增長。五果增長故，修行增長。修行增長",
    "T39n1785_005:0076c19": "故，供養增長。供養增長故，弘通增長。悉如文。",
    "T39n1785_005:0076c20": "從「何以故世尊」下，明眷屬利益。是經力增長，",
    "T39n1785_005:0076c21": "凡約五事展轉增長。以經力故，我眷屬增長。",
    "T39n1785_005:0076c22": "眷屬增長故，地味增長。地味增長，故諸物增",
    "T39n1785_005:0076c23": "長。諸物增長故，眾生快樂增長。快樂增長故，",
    "T39n1785_005:0076c24": "依報皆具足，具足亦名增長。從「世尊是諸",
    "T39n1785_005:0076c25": "眾生」下，名報恩增長，凡約六事展轉增長。以",
    "T39n1785_005:0076c26": "知我恩故，專聽增長。專聽增長故，功德增長。",
    "T39n1785_005:0076c27": "功德增長故，教他增長。教他增長故，地味增",
    "T39n1785_005:0076c28": "長。地味增長故，受樂增長。受樂增長故，信",
    "T39n1785_005:0076c29": "施增長。悉如文。二佛述成，文為二：一約聞",
    "T39n1785_005:0077a01": "經展轉增長，從人世至天世，從天世至出世。",
    "T39n1785_005:0077a02": "日夜即受不可思議快樂，即出世樂也。地",
    "T39n1785_005:0077a03": "神所說止是今世增長，如來述成文雖略，意",
    "T39n1785_005:0077a04": "極長遠。二述成供養增長。從人世至天世，從",
    "T39n1785_005:0077a05": "天世至出世，長遠之義準前可知云云。三發誓",
    "T39n1785_005:0077a06": "護經，文為三：一誓護說法者、二誓護化道不",
    "T39n1785_005:0077a07": "絕、三誓護聽法者。如文。",
    "T39n1785_005:0077a08": "釋散脂鬼神品釋散脂鬼神品",
    "T39n1785_005:0077a09": "具存梵音，應言散脂修摩，此翻為密。密有",
    "T39n1785_005:0077a10": "四義，謂名密、行密、智密、理密云云。蓋北方天",
    "T39n1785_005:0077a11": "王大將，餘三方各有，東方名樂欲、南方名",
    "T39n1785_005:0077a12": "檀帝、西方名善現，各有五百眷屬，管領二十",
    "T39n1785_005:0077a13": "八部。《孔雀王經》云「一方有四部，六方則二",
    "T39n1785_005:0077a14": "十四部。四維各一部，合為二十八部。」又說者",
    "T39n1785_005:0077a15": "云：一方有五部，謂地、水、火、風、空。四方有二",
    "T39n1785_005:0077a16": "十部，足四王所領八部，是為二十八部。巡",
    "T39n1785_005:0077a17": "遊世間賞善罰惡，皆為散脂所管。聞經歡喜，",
    "T39n1785_005:0077a18": "發誓護於說者聽者，從能護人受名，故言散",
    "T39n1785_005:0077a19": "脂云云。文為四：一從「白佛」下，發誓護持。二從",
    "T39n1785_005:0077a20": "「何因緣」下，述有能護之德。三從「散脂大將」下，",
    "T39n1785_005:0077a21": "誓以智力克益說者。四歸敬本師。初段有經",
    "T39n1785_005:0077a22": "家敘、正發誓，悉如文。述德又為三：初標、次述、",
    "T39n1785_005:0077a23": "後結。標如文。述又為三：初五句述智、次五句",
    "T39n1785_005:0077a24": "述境、次五句述正。三番稱世尊，知是三種",
    "T39n1785_005:0077a25": "意也。神既名密，述名顯德應談密義。智若淺",
    "T39n1785_005:0077a26": "深階級次第，不名為密。即一智一切智、一切",
    "T39n1785_005:0077a27": "智一智，非一非一切而一而一切者，斯是智",
    "T39n1785_005:0077a28": "密。若得此意，五句一句、一句五句，非一非",
    "T39n1785_005:0077a29": "五而一而五，唯數唯密。而若境可以智知、可",
    "T39n1785_005:0077b01": "以口說者，境則非密。不可智知、不可識識，不",
    "T39n1785_005:0077b02": "可以名名、不可以言說，是名不可思議密境",
    "T39n1785_005:0077b03": "也。而約五數議密者，例前可知也。若對邪",
    "T39n1785_005:0077b04": "道明正道待邊說中，此正非正、此中非中，皆",
    "T39n1785_005:0077b05": "非是密。即邪而正、即邊而中，邪正中邊無二無",
    "T39n1785_005:0077b06": "別者，乃名為密。《思益》云「若以心分別一切法",
    "T39n1785_005:0077b07": "者，一切法邪。若不以心分別一切法者，一切",
    "T39n1785_005:0077b08": "法正。」即其義也。我行正道，若境若智從此得",
    "T39n1785_005:0077b09": "名，唯然世尊自當證知云云。又此三番，一往是",
    "T39n1785_005:0077b10": "身口意密。前五句言知，知即意密；次五句言",
    "T39n1785_005:0077b11": "現見，現見屬眼，眼屬身，即身密；後五句明正",
    "T39n1785_005:0077b12": "解，由正解故言正分別，分別即口密。所以言",
    "T39n1785_005:0077b13": "不彰露者是密義也。如此述名，密義已顯。賞",
    "T39n1785_005:0077b14": "味無已更復略說。「世尊我知一切法」下，作三",
    "T39n1785_005:0077b15": "觀義解之。知一切法、一切緣法兩句，同是因",
    "T39n1785_005:0077b16": "緣所生法境。何者？能生為因是初句，所生為",
    "T39n1785_005:0077b17": "緣是第二句，能所合故諸法得起。《中論》云「因",
    "T39n1785_005:0077b18": "緣所生法」，即此義也。了一切法者，了達虛無",
    "T39n1785_005:0077b19": "也。《中論》云「因緣所生法，我說即是空」，是為從",
    "T39n1785_005:0077b20": "假入空觀也。知法分齊者，知空非空，用道種",
    "T39n1785_005:0077b21": "智分別假名凡聖之法無有差別。《中論》云「亦",
    "T39n1785_005:0077b22": "名為假名」，是為從空入假觀也。如法安住一",
    "T39n1785_005:0077b23": "切法如性者，以二觀為方便，得入中道第一義",
    "T39n1785_005:0077b24": "諦。《中論》云「亦名中道義」，即是中道第一義諦",
    "T39n1785_005:0077b25": "觀也。含受一切法者，即是中道正觀，能雙照",
    "T39n1785_005:0077b26": "二諦，故言含受。若三觀一異縱橫并別者，則",
    "T39n1785_005:0077b27": "不名密觀；即一而三、即三而一，名為密。欲知",
    "T39n1785_005:0077b28": "智在說，說即口密也。「世尊我現見」下五句，作",
    "T39n1785_005:0077b29": "三諦三解脫義釋之。現見不可思議智光者，",
    "T39n1785_005:0077c01": "光是實智，如日月光常明不息，此實智照不",
    "T39n1785_005:0077c02": "可思議真諦境，成圓淨解脫也。不可思議智",
    "T39n1785_005:0077c03": "炬智行智聚者，皆是權智，如人熱炬屈曲照",
    "T39n1785_005:0077c04": "物，乍興乍廢隨順機緣，或此或彼。行是因義，",
    "T39n1785_005:0077c05": "聚是果義。從因以向果，果興而因廢，皆是權",
    "T39n1785_005:0077c06": "智照不可思議俗諦，成方便解脫也。不可思",
    "T39n1785_005:0077c07": "議智境者，是法如如智。此智與法如如冥，故",
    "T39n1785_005:0077c08": "言不可思議智境。此智照不可思議中道第",
    "T39n1785_005:0077c09": "一義諦，成性淨解脫也。若三諦三解脫一異",
    "T39n1785_005:0077c10": "縱橫並別者，非不可思議也。以不一異",
    "T39n1785_005:0077c11": "並別故，故名不可思議，不可思議故名密也。",
    "T39n1785_005:0077c12": "「世尊我於諸法」下五句，作三身釋之，正解正",
    "T39n1785_005:0077c13": "觀。正解能顯體，顯體名正觀。正觀是報身",
    "T39n1785_005:0077c14": "也。得正分別正解於緣者，分別機緣，不待時、",
    "T39n1785_005:0077c15": "不過時，普應一切，即是應身也。正能覺了者，",
    "T39n1785_005:0077c16": "無覺無不覺名為覺，非了非不了名為了。究",
    "T39n1785_005:0077c17": "竟清淨之覺了，即法身也。若此三身縱橫一",
    "T39n1785_005:0077c18": "異者，不名為正；非一非異、不前不後，故名為",
    "T39n1785_005:0077c19": "正，正即密也。約正明法身，即是金義；約觀",
    "T39n1785_005:0077c20": "明般若，即是光義；約不思議解脫即，是明",
    "T39n1785_005:0077c21": "義。三德是微密之藏，金光明是微密之教。",
    "T39n1785_005:0077c22": "從密教生密解，安住密理，行於密行，以密利",
    "T39n1785_005:0077c23": "他，故我名密。唯然世尊自當證知。復次此十",
    "T39n1785_005:0077c24": "五句互相釋成。若正解正觀，十五句皆正解",
    "T39n1785_005:0077c25": "正觀也。若不可思議智光，十五句皆不可思",
    "T39n1785_005:0077c26": "議智光也。若我知者，十五句皆知也云云。又",
    "T39n1785_005:0077c27": "作五種佛性釋者，正性、緣性、了性三名不異。",
    "T39n1785_005:0077c28": "又一家取果性境界性為五。又一家取果性",
    "T39n1785_005:0077c29": "果果性為五。若作果果性，即沒境界性，為",
    "T39n1785_005:0078a01": "緣因性所攝。若開境界性，即沒果果性，為果",
    "T39n1785_005:0078a02": "性所攝。為開合不同，終是五數。今以五知",
    "T39n1785_005:0078a03": "對五佛性。我知一切法者，知一切法中悉",
    "T39n1785_005:0078a04": "有安樂性。安樂性者，即正因佛性也。一切",
    "T39n1785_005:0078a05": "緣法者，無量功德低頭舉手之善，緣因佛性",
    "T39n1785_005:0078a06": "也。了一切法者，即是般若空慧，了因佛性也。",
    "T39n1785_005:0078a07": "知法分齊者，即世間出世間因果不濫，境",
    "T39n1785_005:0078a08": "界因佛性也。如法安住如性者，即是果性究",
    "T39n1785_005:0078a09": "竟安住如中也。含受一切法者，還是果性，能",
    "T39n1785_005:0078a10": "雙照含受也。若作果果性者，取知法分齊為",
    "T39n1785_005:0078a11": "果性，克果智照分明為分齊也，安住如性含",
    "T39n1785_005:0078a12": "受為果果性云云。「若然者」下兩種五句，亦應對",
    "T39n1785_005:0078a13": "五佛性。師雖不釋，義例應爾。準須釋出其",
    "T39n1785_005:0078a14": "意，消文令會爾。「世尊以是義故」下，是結文",
    "T39n1785_005:0078a15": "也。從「世尊散脂大將」下，是第三發誓，以智辯",
    "T39n1785_005:0078a16": "充益說者。文為二：先益能化、次益所化。益能",
    "T39n1785_005:0078a17": "化為三：「莊嚴言辭」下，益其口業。「眾味精氣」",
    "T39n1785_005:0078a18": "下，益其身業。「心進勇銳」下，益其意業。從「以是",
    "T39n1785_005:0078a19": "之故」下，益其所化。此亦為三：「以是之故廣說",
    "T39n1785_005:0078a20": "是經」，此是未種者令種也；「若有眾生」下，是",
    "T39n1785_005:0078a21": "已種令熟也；「無量眾生」下，是已熟者令脫。悉",
    "T39n1785_005:0078a22": "如文。此消文大好。從「南無寶華」下，是第四歸",
    "T39n1785_005:0078a23": "敬文也。佛說一切眾經，初皆歸敬，而譯人略",
    "T39n1785_005:0078a24": "之。諸論初亦先歸敬。此文是說竟歸依三",
    "T39n1785_005:0078a25": "寶，在文可尋也。",
    "T39n1785_005:0078a26": "金光明經文句卷第五"
}