{
    "T29n1562_056:0652a08": "阿毘達磨順正理論卷第五十六",
    "T29n1562_056:0652a10": "尊者眾賢造",
    "T29n1562_056:0652a11": "三藏法師玄奘奉　詔譯",
    "T29n1562_056:0652a12": "辯隨眠品第五之十二",
    "T29n1562_056:0652a13": "如是已辯諸惑對治。修能對治勝進位中。所",
    "T29n1562_056:0652a14": "斷諸惑為再斷不。所得離繫有重得耶。頌曰。",
    "T29n1562_056:0652a15": "　諸惑無再斷　　離繫有重得",
    "T29n1562_056:0652a16": "　謂治生得果　　練根六時中",
    "T29n1562_056:0652a17": "論曰。所斷諸惑由得自分。無間道故便頓永",
    "T29n1562_056:0652a18": "斷。離退後時無再斷義。斷已復斷則為唐捐。",
    "T29n1562_056:0652a19": "所得離繫雖無隨道漸勝進理。而道進時容",
    "T29n1562_056:0652a20": "有重起彼勝得理。以離繫得道所攝故捨得",
    "T29n1562_056:0652a21": "道時彼亦捨得。故諸離繫有重得理此依容",
    "T29n1562_056:0652a22": "有。時總有六謂治道起得果練根。說治生言",
    "T29n1562_056:0652a23": "通目二義。若據住此能證離繫目無間道。若",
    "T29n1562_056:0652a24": "據住此正證離繫目解脫道。言得果者。謂得",
    "T29n1562_056:0652a25": "預流一來不還阿羅漢果。言練根者謂增進",
    "T29n1562_056:0652a26": "根。由此六時得未曾道。有捨曾道得離繫故。",
    "T29n1562_056:0652a27": "說得果言既無差別。如攝四果應攝練根。以",
    "T29n1562_056:0652a28": "轉根時必得果故。何勞長說此練根言。為顯",
    "T29n1562_056:0652a29": "練根異斷惑得果故。得果外說練根無失。然",
    "T29n1562_056:0652b01": "得離繫隨其所應。有具六時乃至唯二。謂欲",
    "T29n1562_056:0652b02": "界繫見四諦斷。及色無色見三諦斷。所得離",
    "T29n1562_056:0652b03": "繫得具六時。色無色界見道諦斷。所得離繫",
    "T29n1562_056:0652b04": "得唯五時。由治生時即得果故。說得果已不",
    "T29n1562_056:0652b05": "說治生。欲界修斷五品離繫。亦五時得除預",
    "T29n1562_056:0652b06": "流果。第六離繫得唯四時。得果治生時無別",
    "T29n1562_056:0652b07": "故第七八品亦唯四時。得果四中除前二故。",
    "T29n1562_056:0652b08": "第九離繫得唯三時。亦治生時即得果故。色",
    "T29n1562_056:0652b09": "無色界修所斷中。唯除有頂第九離繫。所餘",
    "T29n1562_056:0652b10": "離繫亦唯三時。得果四中除前三故。有頂第",
    "T29n1562_056:0652b11": "九得唯二時。得果治生同一時故。此約鈍說",
    "T29n1562_056:0652b12": "若就利根。前諸位中除練根得。豈不八地容",
    "T29n1562_056:0652b13": "世俗道斷。應分二種對治生時得不爾。此說",
    "T29n1562_056:0652b14": "漸次得故。惑此唯約無漏得故。若依越次通",
    "T29n1562_056:0652b15": "有漏得。則世俗道八地染中隨離少多。入聖",
    "T29n1562_056:0652b16": "道者彼得離繫。隨其所應有具六時。乃至唯",
    "T29n1562_056:0652b17": "一以利根故除練根時。謂欲界中先斷五品",
    "T29n1562_056:0652b18": "入見諦者。彼見所斷五品離繫。具六時得。謂",
    "T29n1562_056:0652b19": "有二種自治生時。及得果時復四成六。彼修",
    "T29n1562_056:0652b20": "所斷五品離繫。唯五時得除預流果。先斷六",
    "T29n1562_056:0652b21": "品入見諦者。彼見所斷六品離繫。亦五時得",
    "T29n1562_056:0652b22": "除一如前。彼修所斷六品離繫。唯世俗道治",
    "T29n1562_056:0652b23": "生時得。必不起彼無漏對治。是一來果向道",
    "T29n1562_056:0652b24": "攝故。非住果時起彼向道。以住勝果不起劣",
    "T29n1562_056:0652b25": "故。先斷八品入見諦者。彼見所斷八品離繫。",
    "T29n1562_056:0652b26": "亦五時得除一如前。彼修所斷前六離繫。唯",
    "T29n1562_056:0652b27": "一時得如前應知。七八離繫唯四時得。謂二",
    "T29n1562_056:0652b28": "治生及二得果。先斷九品依未至地入見諦",
    "T29n1562_056:0652b29": "者。彼見所斷九品離繫。亦四時得如前應知。",
    "T29n1562_056:0652c01": "依根本地入見諦者。彼見所斷九品離繫。亦",
    "T29n1562_056:0652c02": "一時得如前應知。根本非欲斷對治故。若依",
    "T29n1562_056:0652c03": "未至若依根本。彼修所斷九品離繫。亦一時",
    "T29n1562_056:0652c04": "得如前應知。必不起彼無漏對治。是不還果",
    "T29n1562_056:0652c05": "向道攝故。先斷上七地入見諦者。彼見三諦",
    "T29n1562_056:0652c06": "斷七地。離繫亦四時得如前應知。見道諦斷",
    "T29n1562_056:0652c07": "七地離繫。唯三時得謂一治生。及二得果無",
    "T29n1562_056:0652c08": "漏治生即得果故。彼修所斷七地離繫唯三",
    "T29n1562_056:0652c09": "時得。謂二治生及一得果。具離八地入聖道",
    "T29n1562_056:0652c10": "者。見修位中斷有頂惑。見三諦斷離繫三時。",
    "T29n1562_056:0652c11": "謂一治生及二得果。見道諦斷離繫二時。由",
    "T29n1562_056:0652c12": "治生時即得果故。修斷八品離繫二時。謂一",
    "T29n1562_056:0652c13": "治生及一得果。第九離繫唯一時得。以治生",
    "T29n1562_056:0652c14": "時即得果故。諸分離染見修位中。進斷所餘",
    "T29n1562_056:0652c15": "准此應說。以何因證得後果時。重得先時所",
    "T29n1562_056:0652c16": "斷離繫。由至教故。謂契經中依正證得阿羅",
    "T29n1562_056:0652c17": "漢果。說如是言應如是知應如是見。彼從欲",
    "T29n1562_056:0652c18": "漏心得解脫。乃至廣說。由此位中亦得欲界。",
    "T29n1562_056:0652c19": "厭患對治等無學法智故。知彼離繫亦應重",
    "T29n1562_056:0652c20": "得前言。斷欲六品九品入見諦者。彼先修斷",
    "T29n1562_056:0652c21": "六九離繫無無漏得。為永不得暫不得耶。應",
    "T29n1562_056:0652c22": "決定言彼永不得。豈不證得阿羅漢。時必",
    "T29n1562_056:0652c23": "得先時見修所斷。一切離繫諸無漏得。若彼",
    "T29n1562_056:0652c24": "先時所斷離繫。有無漏得今時捨者。於彼今",
    "T29n1562_056:0652c25": "應得無漏得。若先無者今時亦無。得離繫時",
    "T29n1562_056:0652c26": "唯自治起。及捨劣道得勝時故。諸有先依根",
    "T29n1562_056:0652c27": "本靜慮入見諦者。得無學時寧從欲漏心得",
    "T29n1562_056:0652c28": "解脫。就依未至入見諦者。及次第者說故無",
    "T29n1562_056:0652c29": "失。或諸證得阿羅漢者。定得無學法智品攝。",
    "T29n1562_056:0653a01": "厭患對治由此數能厭患欲界。令欲界結無",
    "T29n1562_056:0653a02": "復繫能。依此故言彼從欲漏心得解脫。由此",
    "T29n1562_056:0653a03": "即釋契經所言。阿羅漢果永斷瞋恚。就厭患",
    "T29n1562_056:0653a04": "彼說為斷故。若爾何故引此契經。證後果時。",
    "T29n1562_056:0653a05": "得前離繫。經言從欲漏心得解脫者。有具二",
    "T29n1562_056:0653a06": "因有一因故。謂於欲離繫得。無漏得者二因",
    "T29n1562_056:0653a07": "故言心脫欲漏。一得彼無學離繫得故。二得",
    "T29n1562_056:0653a08": "彼無學厭患治故。若不得者唯由一因。故此",
    "T29n1562_056:0653a09": "契經義皆成立。此中理趣如前已辯。復云何",
    "T29n1562_056:0653a10": "知得阿羅漢二界離繫。必捨學得得無學得",
    "T29n1562_056:0653a11": "非欲界耶。學位定應先得彼故。謂設先離無",
    "T29n1562_056:0653a12": "所有染。隨依何地入見諦時。必得二界諸見",
    "T29n1562_056:0653a13": "所斷無漏斷治。彼見所斷是一斷治頓所斷",
    "T29n1562_056:0653a14": "故。上地見道現在前時。必修未來下地道故。",
    "T29n1562_056:0653a15": "下靜慮遍能為上斷治故。豈不已離無所有",
    "T29n1562_056:0653a16": "處染。依第三定等入見諦時。應修未來上地",
    "T29n1562_056:0653a17": "見道。同為有頂斷對治故。不爾未離此地染",
    "T29n1562_056:0653a18": "者。即依此地入見諦時。自及上諸地見諦所",
    "T29n1562_056:0653a19": "斷。見一一諦時能頓斷故。如有未離第四定",
    "T29n1562_056:0653a20": "染。依第四定入見諦時。頓斷五地見所斷染。",
    "T29n1562_056:0653a21": "乃至未離初靜慮染。依初靜慮入見諦時。頓",
    "T29n1562_056:0653a22": "斷八地見所斷染。上地曾無斷下地故。非第",
    "T29n1562_056:0653a23": "四等與第三等。所對治法一切皆同。由是已",
    "T29n1562_056:0653a24": "離第三等染。依第三等入見諦時。雖上地能",
    "T29n1562_056:0653a25": "治自上地。而非與下所治恒同。故依下時不",
    "T29n1562_056:0653a26": "能修上。諸異生位以世俗道斷見所斷。所有",
    "T29n1562_056:0653a27": "離繫唯由下地。見道勢力於自上地無漏得",
    "T29n1562_056:0653a28": "起。謂依上地見道現前。必修未來下地見道。",
    "T29n1562_056:0653a29": "由彼勢力於下離繫。得無漏得非上地故。由",
    "T29n1562_056:0653b01": "此學位定應遍於色無色攝。見斷離繫得無",
    "T29n1562_056:0653b02": "漏得非欲理成。欲唯未至地見道所斷故。豈",
    "T29n1562_056:0653b03": "不應如第四定等。非第三等下地對治。然第",
    "T29n1562_056:0653b04": "四等見道現前。能修未來下地所攝。一切見",
    "T29n1562_056:0653b05": "道由彼道力。於諸下地見斷離繫。得無漏得。",
    "T29n1562_056:0653b06": "如是根本雖非欲治。然根本地見道現前應",
    "T29n1562_056:0653b07": "修未來。未至地攝一切見道。由彼道力應於",
    "T29n1562_056:0653b08": "欲界見斷離繫得無漏得。此例不齊。見道有",
    "T29n1562_056:0653b09": "二。一欲界對治。二上界對治。欲治有三。謂斷",
    "T29n1562_056:0653b10": "對治厭患對治遠分對治。色無色治三種亦",
    "T29n1562_056:0653b11": "然。欲治三中初斷對治。唯未至攝餘通六地。",
    "T29n1562_056:0653b12": "上治三種皆通六地。然上二界斷治見道。唯",
    "T29n1562_056:0653b13": "能對治自上地染。餘治見道亦治下地。上地",
    "T29n1562_056:0653b14": "雖非下地斷治。而上見道現在前時。遍修未",
    "T29n1562_056:0653b15": "來下地見道。下與上地同所治故。無有欲界",
    "T29n1562_056:0653b16": "斷治見道。能與根本同一所治。可根本地見",
    "T29n1562_056:0653b17": "道現前。能修未來未至地攝。欲見斷法斷治",
    "T29n1562_056:0653b18": "見道。由彼道力能於欲界見斷離繫得無漏",
    "T29n1562_056:0653b19": "得故彼所引為例不齊。諸根本地欲界厭患",
    "T29n1562_056:0653b20": "遠分對治。色無色界三種對治。見道現前還",
    "T29n1562_056:0653b21": "修未來未至地攝。如是二種三種對治非由",
    "T29n1562_056:0653b22": "未來。欲界厭遠對治力故。便於欲界見斷",
    "T29n1562_056:0653b23": "離繫得無漏得。唯斷對治力能斷繫得故諸",
    "T29n1562_056:0653b24": "先離欲。若依未至入見諦者。欲界厭患遠分",
    "T29n1562_056:0653b25": "對治。見道現前亦修未來。欲斷對治欲斷治",
    "T29n1562_056:0653b26": "地道正現在前故。由如是理非先。離欲入見",
    "T29n1562_056:0653b27": "諦者。皆於欲界見斷離繫得無漏得。諸先離",
    "T29n1562_056:0653b28": "欲入見諦者。畢竟無容於欲修斷。所有離繫",
    "T29n1562_056:0653b29": "得無漏得。以未至攝欲界修斷。斷對治收無",
    "T29n1562_056:0653c01": "漏修道。於不還果身中現前。及未來修俱非",
    "T29n1562_056:0653c02": "理故。理無容有不還果身中。有一來不還二",
    "T29n1562_056:0653c03": "向道。故諸有先離無所有染入聖道者唯除",
    "T29n1562_056:0653c04": "菩薩。餘亦定於二界一切修斷離繫得無漏",
    "T29n1562_056:0653c05": "得。彼皆必於二界修斷。自勝果道遍現前故。",
    "T29n1562_056:0653c06": "如是理趣以何證知。說聖者生第四靜慮。以",
    "T29n1562_056:0653c07": "上諸地定成樂根。及說聖者生於無色。定有",
    "T29n1562_056:0653c08": "色貪盡斷遍知得故。菩薩何緣不亦如是。不",
    "T29n1562_056:0653c09": "由加行一切功德。能現前故如滅定等。謂聲",
    "T29n1562_056:0653c10": "聞獨覺無自在功力。能超間起諸對治道。欲",
    "T29n1562_056:0653c11": "證後道必藉前道。以為加行方能證故。菩薩",
    "T29n1562_056:0653c12": "亦有超起功力。以於諸法相連接中。得殊勝",
    "T29n1562_056:0653c13": "智加行廣故。若爾菩薩應見道中。不起法智",
    "T29n1562_056:0653c14": "品唯起類智品。因同前故無如是事。於色無",
    "T29n1562_056:0653c15": "色蘊有無我智生。必以有執受蘊無我智為",
    "T29n1562_056:0653c16": "先故。或初業地於法類品次第觀中。曾極串",
    "T29n1562_056:0653c17": "習後次觀苦。世第一法有苦現觀。見道續生",
    "T29n1562_056:0653c18": "一切如前任運起故。或異生位從無始來。數",
    "T29n1562_056:0653c19": "以世間有欺誑智。觀察欲色苦集滅道。故雖",
    "T29n1562_056:0653c20": "已斷欲色二界見所斷或。為以出世無欺誑",
    "T29n1562_056:0653c21": "智重遍觀察。菩薩亦修彼對治道。諸先離染",
    "T29n1562_056:0653c22": "隨其所應。後見道生至住果位。勝果道障既",
    "T29n1562_056:0653c23": "先已除。得勝果道斯有何失。許如是義便為",
    "T29n1562_056:0653c24": "善通。十門品說亦善安立。菩薩成下修斷無",
    "T29n1562_056:0653c25": "為理不應然。且住果者得非果道違毘婆沙。",
    "T29n1562_056:0653c26": "非住果時未趣後果。可有已得非果道義。又",
    "T29n1562_056:0653c27": "理必然非此斷治現在前位。如何由彼能得",
    "T29n1562_056:0653c28": "未來此斷治道。又見具縛漸得果者。於後成",
    "T29n1562_056:0653c29": "就勝果道時。果所攝道必不行故。諸先離染",
    "T29n1562_056:0654a01": "至得果時。若有亦得勝果道理。彼果攝道應",
    "T29n1562_056:0654a02": "永不行。又非住有頂見道諦斷斷對治時。亦",
    "T29n1562_056:0654a03": "有得欲界諸修所斷斷對治理。又諸獲得勝",
    "T29n1562_056:0654a04": "果道時。隨應亦得諸世俗道。世出世道相繫",
    "T29n1562_056:0654a05": "屬故。若先離染隨其所應。後見道生至住果",
    "T29n1562_056:0654a06": "位。必亦獲得勝果道者。得預流時應修俗智。",
    "T29n1562_056:0654a07": "同對治故等離障故。由此我說得離繫等。符",
    "T29n1562_056:0654a08": "教順理為善安立。即諸離繫彼彼位中。得遍",
    "T29n1562_056:0654a09": "知名隨勝立故。遍知有二。一智遍知。二斷遍",
    "T29n1562_056:0654a10": "知。智遍知者體即是慧。有說此通有漏無漏。",
    "T29n1562_056:0654a11": "有漏慧者謂除勝解作意相應。所餘世間分",
    "T29n1562_056:0654a12": "別法性。能取諸法自相共相。聞思所成及暖",
    "T29n1562_056:0654a13": "頂忍。世第一等修所成慧無漏慧者謂出世",
    "T29n1562_056:0654a14": "間。見道修道無學道慧。前有漏慧順無漏智。",
    "T29n1562_056:0654a15": "現觀性故亦名遍知。如契經說。我作如是如",
    "T29n1562_056:0654a16": "理思時。實現觀生便知老死由生故有。又言",
    "T29n1562_056:0654a17": "於一法未達未遍知。我說不能作苦邊際。非",
    "T29n1562_056:0654a18": "無漏慧遍知一切法故。智遍知亦通有漏慧。",
    "T29n1562_056:0654a19": "唯無漏慧為智遍知。是我宗中正意所許。如",
    "T29n1562_056:0654a20": "說為於未現觀法起現觀故。思惟取蘊非由",
    "T29n1562_056:0654a21": "聞等所成俗慧可證。得預流至阿羅漢果。說",
    "T29n1562_056:0654a22": "預流等九根得故。又轉法輪契經中說。以無",
    "T29n1562_056:0654a23": "漏慧遍知苦等。應知此即是未知當知根。然",
    "T29n1562_056:0654a24": "菩薩言實現觀生者。於世間慧假立現觀名。",
    "T29n1562_056:0654a25": "彼行相轉似現觀故。言於一法未達等者。依",
    "T29n1562_056:0654a26": "於此法若未遍知。障苦盡者密說無過。故定",
    "T29n1562_056:0654a27": "無漏慧方得遍知名。斷遍知者體即離繫。能",
    "T29n1562_056:0654a28": "遍知故名為遍知。是智異名如何目斷。是智",
    "T29n1562_056:0654a29": "果故如業解果。謂契經說六處名業是業果",
    "T29n1562_056:0654b01": "故。又說無為應果名解是解果故。如是遍知",
    "T29n1562_056:0654b02": "目斷無失。若爾忍果應非遍知。毘婆沙師",
    "T29n1562_056:0654b03": "作如是釋。諸忍皆是智眷屬故。於忍所作立",
    "T29n1562_056:0654b04": "智作名。如臣所為亦名王作。有餘師釋。諸解",
    "T29n1562_056:0654b05": "脫道於所得斷。亦有功能以於斷得能任持",
    "T29n1562_056:0654b06": "故。令諸繫得不復生故。由此忍果有智果義。",
    "T29n1562_056:0654b07": "此釋不然。以說諸斷唯是諸無間道。離繫士",
    "T29n1562_056:0654b08": "用果故。或金剛喻等持相應無漏。叡智力能",
    "T29n1562_056:0654b09": "總集諸斷。無漏離繫得故。忍果爾時亦成智",
    "T29n1562_056:0654b10": "果。漸得果等得一來不還忍果。無為已成智",
    "T29n1562_056:0654b11": "果故。許身見等三順下結。永斷無為名智果",
    "T29n1562_056:0654b12": "故。當說餘三是智果故。為一一斷道所得離",
    "T29n1562_056:0654b13": "繫各立一遍知。為一切斷道所得離繫總立",
    "T29n1562_056:0654b14": "一遍知。二俱不然。以有極廣極略過故。若爾",
    "T29n1562_056:0654b15": "云何。頌曰。",
    "T29n1562_056:0654b16": "　斷遍知有九　　欲初二斷一",
    "T29n1562_056:0654b17": "　二各一合三　　上界三亦爾",
    "T29n1562_056:0654b18": "　餘五順下分　　色一切斷三",
    "T29n1562_056:0654b19": "論曰。諸斷總立九種遍知。唯立九緣如後當",
    "T29n1562_056:0654b20": "辯。何等名曰九種遍知。且三界繫見諦所斷",
    "T29n1562_056:0654b21": "煩惱等。斷立六遍知。謂欲界繫初二部斷立",
    "T29n1562_056:0654b22": "一遍知。初二部言即顯見苦見集所斷。次二",
    "T29n1562_056:0654b23": "部斷各立一遍知。次二部言顯見滅道斷。如",
    "T29n1562_056:0654b24": "欲界三上界亦爾。謂色無色二界所繫。亦初",
    "T29n1562_056:0654b25": "二斷一二各一合三。餘三界繫修道所斷。煩",
    "T29n1562_056:0654b26": "惱等斷立三遍知。謂欲界繫修道所斷。煩惱",
    "T29n1562_056:0654b27": "等斷立一遍知。應知即是五順下分結盡遍",
    "T29n1562_056:0654b28": "知并前立故。色界所繫修道所斷。煩惱等斷",
    "T29n1562_056:0654b29": "立一遍知。應知此即是色愛盡遍知。無色界",
    "T29n1562_056:0654c01": "繫修道所斷。煩惱等斷立一遍知。即一切結",
    "T29n1562_056:0654c02": "永盡遍知。此亦并前合立一故。此三前六總",
    "T29n1562_056:0654c03": "九遍知。如見道中唯見所斷煩惱等斷得遍",
    "T29n1562_056:0654c04": "知名。如是修道中亦唯修斷不一。唯修斷二",
    "T29n1562_056:0654c05": "通見修。已說并前而建立故。當說二時集",
    "T29n1562_056:0654c06": "遍知故。若異此者則不應說。五順下分盡一",
    "T29n1562_056:0654c07": "切盡遍知。以何因緣色無色界。見斷法斷合",
    "T29n1562_056:0654c08": "立遍知。修斷斷中各別建立。如對治起而建",
    "T29n1562_056:0654c09": "立故。謂如色界諸蘊無我。無色諸蘊無我亦",
    "T29n1562_056:0654c10": "然。以彼見所斷無事同故。等非身俱故對治",
    "T29n1562_056:0654c11": "亦同。如無色中等至殊勝。色界等至則不如",
    "T29n1562_056:0654c12": "是。彼修所斷有事別故。對治不同是故別立。",
    "T29n1562_056:0654c13": "如是所立九種遍知。應辯於中幾何道果。頌",
    "T29n1562_056:0654c14": "曰。",
    "T29n1562_056:0654c15": "　於中忍果六　　餘三是智果",
    "T29n1562_056:0654c16": "　未至果一切　　根本五或八",
    "T29n1562_056:0654c17": "　無色邊果一　　三根本亦爾",
    "T29n1562_056:0654c18": "　俗果二聖九　　法智三類二",
    "T29n1562_056:0654c19": "　法智品果六　　類智品果五",
    "T29n1562_056:0654c20": "論曰。於此九中且應先辯。與忍智道為果",
    "T29n1562_056:0654c21": "差別。忍果有六謂三界繫。見斷法斷六種遍",
    "T29n1562_056:0654c22": "知。智果有三。謂順下分色愛一切結盡遍知。",
    "T29n1562_056:0654c23": "由此三遍知是修道果故。由此已辯見修道",
    "T29n1562_056:0654c24": "果。與靜慮地為果別者。未至靜慮果具有九。",
    "T29n1562_056:0654c25": "謂此為依斷一切故。根本靜慮果五或八所",
    "T29n1562_056:0654c26": "言五者毘婆沙師說。根本靜慮非欲斷治故。",
    "T29n1562_056:0654c27": "所言八者尊者妙音說。根本靜慮亦欲斷治",
    "T29n1562_056:0654c28": "故。除順下分結盡遍知。以彼唯是未至果故。",
    "T29n1562_056:0654c29": "無容修彼斷對治故。中間靜慮如根本說。豈",
    "T29n1562_056:0655a01": "不依止根本慮靜。入見諦時亦修未來。依未",
    "T29n1562_056:0655a02": "至地欲斷治道。得斷治故亦應證彼。欲見斷",
    "T29n1562_056:0655a03": "法斷無漏離繫得。寧說根本唯得五果。此責",
    "T29n1562_056:0655a04": "不然。爾時所修依未至地斷對治者。唯色無",
    "T29n1562_056:0655a05": "色斷對治故。根本地道既不能為欲斷對治。",
    "T29n1562_056:0655a06": "彼現起位如何能修欲斷治道。由彼所修未",
    "T29n1562_056:0655a07": "至斷治。唯治上界故果唯五。復云何知起餘",
    "T29n1562_056:0655a08": "對治。必不能修餘對治道宗所說故。謂於思",
    "T29n1562_056:0655a09": "擇先離色染入見諦者。至修位中色盡遍知。",
    "T29n1562_056:0655a10": "得不得處如是說故。有言既說離空處染時。",
    "T29n1562_056:0655a11": "亦修未來諸靜慮地故。豈不已說餘治修餘。",
    "T29n1562_056:0655a12": "此責不然。非誠證故。說斷空處修靜慮時。但",
    "T29n1562_056:0655a13": "修未來無色對治。非色對治為證。豈成此乃",
    "T29n1562_056:0655a14": "證餘不修餘治。有作是說。此證俱不成。見",
    "T29n1562_056:0655a15": "修道中所修相異故。謂第四定見道現前。唯",
    "T29n1562_056:0655a16": "修未來六地見道。修道現起所修不然。又見",
    "T29n1562_056:0655a17": "道中一無間道。頓斷八地修道不然。又彼所",
    "T29n1562_056:0655a18": "修同不同分智行相異。是故見道與彼修道",
    "T29n1562_056:0655a19": "所修各別。又修道中亦有餘治現在前位修",
    "T29n1562_056:0655a20": "餘治道。如離欲時修諸類智。離色無色時修",
    "T29n1562_056:0655a21": "苦集法智故。見道位理亦應然。又根本靜慮",
    "T29n1562_056:0655a22": "亦能治欲界。如世尊言六出離依。喜為因依",
    "T29n1562_056:0655a23": "住。便能捨離六出離依憂。乃至廣說。此捨",
    "T29n1562_056:0655a24": "離言說離欲染。非宗邊地許有喜根。由此極",
    "T29n1562_056:0655a25": "成根本靜慮能治欲界。是故根本靜慮地果",
    "T29n1562_056:0655a26": "有八遍知。此中有餘作如是斥。非不現起斷",
    "T29n1562_056:0655a27": "治道力。能引無漏離繫得生名得遍知。如沙",
    "T29n1562_056:0655a28": "門果如世俗道得二果時。雖修未來無漏斷",
    "T29n1562_056:0655a29": "治。而不名曰得沙門果。如是根本靜慮現前。",
    "T29n1562_056:0655b01": "縱修未來欲斷治道。而不由彼引離繫得。故",
    "T29n1562_056:0655b02": "不可得八遍知果。此無深理以許聖位用世",
    "T29n1562_056:0655b03": "俗道。離諸染時得無漏世俗二離繫得故。非",
    "T29n1562_056:0655b04": "俗無漏二智俱行故。由未來無漏道力能引",
    "T29n1562_056:0655b05": "無漏離繫得生。非沙門果亦不成證。安立因",
    "T29n1562_056:0655b06": "果與得無漏。離繫得理各有別故。言世俗道",
    "T29n1562_056:0655b07": "得二果時。有不名為沙門果者。是現非彼未",
    "T29n1562_056:0655b08": "來果義。無漏斷得障得斷故。爾時必起無漏",
    "T29n1562_056:0655b09": "斷得。此無漏得亦由未來。無漏引起如何成",
    "T29n1562_056:0655b10": "證。又世俗道得二果時。亦許所得名沙門果。",
    "T29n1562_056:0655b11": "未來無漏解脫道等。亦得名為沙門果故。謂",
    "T29n1562_056:0655b12": "世俗道得二果時。未來無漏解脫道等。障得",
    "T29n1562_056:0655b13": "斷故得皆現起。彼為是誰沙門之果。是現未",
    "T29n1562_056:0655b14": "來沙門之果。謂世俗道現在前時。有無漏得",
    "T29n1562_056:0655b15": "名現在道。彼是此道之等流果。亦未來道之",
    "T29n1562_056:0655b16": "士用果。相應俱有因通三世故。彼以士用果",
    "T29n1562_056:0655b17": "為其果故。諸無為法越三世故名沙門果何",
    "T29n1562_056:0655b18": "理能遮。由此彼執根本靜慮。八遍知果其理",
    "T29n1562_056:0655b19": "還成。然實不成彼證非故。且彼所說謂第四",
    "T29n1562_056:0655b20": "定。見道現前唯修未來六地見道。修道現起",
    "T29n1562_056:0655b21": "所修異者此不成證。謂所修地雖復不同。然",
    "T29n1562_056:0655b22": "俱唯修上界治故。雖所修地少有不同。何理",
    "T29n1562_056:0655b23": "即令修餘對治。以離有頂治道起時。雖修未",
    "T29n1562_056:0655b24": "來依九地道。而不可以所修異故。即令彼能",
    "T29n1562_056:0655b25": "修餘對治。不爾彼應修世俗道。又即由此於",
    "T29n1562_056:0655b26": "見道中。雖一剎那頓斷八地。而修八地治道",
    "T29n1562_056:0655b27": "非餘。隨斷少多恒修同治。又由同分不同",
    "T29n1562_056:0655b28": "分修。見修道中修相有異。即證見道不修未",
    "T29n1562_056:0655b29": "來。餘對治道理善成立。見道所修唯同分故。",
    "T29n1562_056:0655c01": "如集等忍現在前時。雖先已得苦等忍智。非",
    "T29n1562_056:0655c02": "見集等所斷治故。於此位中不能修彼。然餘",
    "T29n1562_056:0655c03": "地道於此能修。是此位道同對治故。或見道",
    "T29n1562_056:0655c04": "位雖修未來無量功德。而在忍位修忍非餘。",
    "T29n1562_056:0655c05": "於智位中唯能修智。如是忍智尚不互修況",
    "T29n1562_056:0655c06": "修未來。餘對治道義可成立。又修道中亦",
    "T29n1562_056:0655c07": "定無有。餘治現起修餘治義。雖諸類智離欲",
    "T29n1562_056:0655c08": "時。修離色無色時。修苦集法智。而非斷對治。",
    "T29n1562_056:0655c09": "非對治故修此何緣修由因長養。辯智品中",
    "T29n1562_056:0655c10": "當廣顯示。又彼所引意近行經。約加行中現",
    "T29n1562_056:0655c11": "見憂喜。相對治故說亦無失。或修觀者由先",
    "T29n1562_056:0655c12": "現見。耽嗜依憂能為逼惱。後例觀彼出離依",
    "T29n1562_056:0655c13": "憂。行既同前亦為逼惱。遂欣初定妙喜現前。",
    "T29n1562_056:0655c14": "因此勤修斷憂治道。故說因喜能捨離憂。或",
    "T29n1562_056:0655c15": "出離依憂斷對治無間。容初靜慮妙喜現前。",
    "T29n1562_056:0655c16": "蘊此於心密說現在。出離依憂喜近能相對",
    "T29n1562_056:0655c17": "治。為欲慰喻遭出離憂。所逼惱者令安泰故",
    "T29n1562_056:0655c18": "根本靜慮於一切種。定無能為欲斷對治。誰",
    "T29n1562_056:0655c19": "棄樂行依苦勤修。為欲證得三沙門果。由如",
    "T29n1562_056:0655c20": "是理毘婆沙師。說根本靜慮遍知果唯五。我",
    "T29n1562_056:0655c21": "能此中更廣決擇。恐遠本義故應且止。與",
    "T29n1562_056:0655c22": "無色地為果別者。無色邊地果唯有一。謂依",
    "T29n1562_056:0655c23": "空處近分地道。得色愛盡遍知果故。聖依",
    "T29n1562_056:0655c24": "俗道離諸染位。所得斷果亦名遍知。以得",
    "T29n1562_056:0655c25": "無漏離繫得故。前三根本果亦唯一。謂依無",
    "T29n1562_056:0655c26": "色前三根本。得一切盡遍知果。故由此已",
    "T29n1562_056:0655c27": "辯靜慮無色。總得遍知果多少別。與俗聖",
    "T29n1562_056:0655c28": "道為果別者。俗道果二謂俗道力。唯能獲得",
    "T29n1562_056:0655c29": "順下分盡。及色愛盡遍知果故聖道果九。謂",
    "T29n1562_056:0656a01": "聖道力乃至能越。三有頂故。應知九中二是",
    "T29n1562_056:0656a02": "共果七不共果。唯聖果故與法類智為果別",
    "T29n1562_056:0656a03": "者。法智果三謂法智。力能斷三界修所斷故。",
    "T29n1562_056:0656a04": "類智果二。謂類智力斷色無色修所斷故。與",
    "T29n1562_056:0656a05": "法類品為果別者。法智品果六。謂即是前法",
    "T29n1562_056:0656a06": "智法忍所得六果。類智品果五。謂即是前類",
    "T29n1562_056:0656a07": "智類忍所得五果。品言通攝智及忍故。法品",
    "T29n1562_056:0656a08": "六中四不共果。三屬法忍一屬法智。二是共",
    "T29n1562_056:0656a09": "果。謂最後二雙屬法類二種智故。類品五中",
    "T29n1562_056:0656a10": "三不共果皆屬類忍。二是共果謂最後二義",
    "T29n1562_056:0656a11": "如前釋。何緣一一道所得斷。不各各立為一",
    "T29n1562_056:0656a12": "遍知。以永斷時說遍知故。如契經說吾今為",
    "T29n1562_056:0656a13": "汝宣說遍知。乃至廣說。此中何等名為遍知。",
    "T29n1562_056:0656a14": "謂貪永斷瞋永斷癡永斷。乃至廣說。說永斷",
    "T29n1562_056:0656a15": "言顯所得斷。都無隨縛方名遍知。云何名為",
    "T29n1562_056:0656a16": "有隨縛斷。云何名為無隨縛斷。斷具三種或",
    "T29n1562_056:0656a17": "四種緣。名無隨縛不具名有。謂或有斷雖得",
    "T29n1562_056:0656a18": "離繫得。而闕餘得故容還永捨。或復有斷餘",
    "T29n1562_056:0656a19": "得雖生。未缺堅牢生死之首。以八地染雖數",
    "T29n1562_056:0656a20": "曾離。未能缺彼故還墜惡趣獄。或復有斷雖",
    "T29n1562_056:0656a21": "亦缺彼。而餘煩惱繫縛未除。於永斷義未得",
    "T29n1562_056:0656a22": "圓滿。或復有斷餘縛亦除。而猶未能越所屬",
    "T29n1562_056:0656a23": "界。以同類惑未斷無餘。於永斷義亦未圓滿。",
    "T29n1562_056:0656a24": "如是諸斷名有隨縛。是故於彼不立遍知。唯",
    "T29n1562_056:0656a25": "九位中三四緣具。斷無隨縛可立遍知。何謂",
    "T29n1562_056:0656a26": "具緣。頌曰。",
    "T29n1562_056:0656a27": "　得無漏斷得　　及缺第一有",
    "T29n1562_056:0656a28": "　滅雙因越界　　故立九遍知",
    "T29n1562_056:0656a29": "論曰。見斷法斷具三緣故便立遍知。修斷法",
    "T29n1562_056:0656b01": "斷具四緣故方立遍知。見斷法斷具三緣者。",
    "T29n1562_056:0656b02": "謂得無漏離繫得故。缺有頂故。滅雙因故。此",
    "T29n1562_056:0656b03": "中異生雖復亦有離八地染名滅雙因。而斷",
    "T29n1562_056:0656b04": "非遍知闕餘二緣故。見聖諦位第二三剎那",
    "T29n1562_056:0656b05": "諸斷。雖有無漏離繫得。餘二緣闕未立遍知。",
    "T29n1562_056:0656b06": "第四五剎那雖亦缺有頂。雙因未滅不立遍",
    "T29n1562_056:0656b07": "知。見集斷因有未滅故。集法智位欲二部斷。",
    "T29n1562_056:0656b08": "具三緣故得遍知名。後五剎那法類智位。斷",
    "T29n1562_056:0656b09": "具三緣故皆得遍知名。修斷法斷具四緣者。",
    "T29n1562_056:0656b10": "三緣如上越界第四。謂諸界中聖未越地。彼",
    "T29n1562_056:0656b11": "所得斷唯具二緣。若已越地未越界者。彼所",
    "T29n1562_056:0656b12": "得斷猶闕一緣。若越界時四緣方具。隨應彼",
    "T29n1562_056:0656b13": "斷得遍知名。豈不應五緣謂加離俱繫。有餘",
    "T29n1562_056:0656b14": "說此即滅雙因。及越界緣故不別說。若爾亦",
    "T29n1562_056:0656b15": "勿立越界緣。越界亦即滅雙因故。雙因俱繫",
    "T29n1562_056:0656b16": "雖依一物。而繫與因其義各異。謂於五部令",
    "T29n1562_056:0656b17": "起名因。即於其中能縛名繫。且苦智生集智",
    "T29n1562_056:0656b18": "未生。二部雖無互令起力。而有展轉能為因",
    "T29n1562_056:0656b19": "性。見集斷惑縛義如本。見苦所斷縛義都無。",
    "T29n1562_056:0656b20": "故非滅雙因即是離俱繫。又不可說因義即",
    "T29n1562_056:0656b21": "繫。以無漏緣惑不繫他聚故。由此我宗二種",
    "T29n1562_056:0656b22": "俱說。今不說者但可說言。說此彼自成不可",
    "T29n1562_056:0656b23": "言無異。體義寬故且說雙因。雖諸越界位皆",
    "T29n1562_056:0656b24": "滅雙因。而滅雙因時非皆越界。故滅雙因外",
    "T29n1562_056:0656b25": "別立越界緣。滅三地雙因未立遍知故。誰成",
    "T29n1562_056:0656b26": "就幾遍知。頌曰。",
    "T29n1562_056:0656b27": "　住見諦位無　　或成一至五",
    "T29n1562_056:0656b28": "　修成六一二　　無學唯成一",
    "T29n1562_056:0656b29": "論曰。異生位中雖能離染。乃至八地不成遍",
    "T29n1562_056:0656c01": "知。於聖位中依未至定入見諦者。從初乃至",
    "T29n1562_056:0656c02": "集法忍位亦無遍知。至集法智集類忍位唯",
    "T29n1562_056:0656c03": "成就一。至集類智滅法忍位便成就二。至滅",
    "T29n1562_056:0656c04": "法智滅類忍位便成就三。至滅類智道法忍",
    "T29n1562_056:0656c05": "位便成就四。至道法智道類忍位便成就五。",
    "T29n1562_056:0656c06": "依根本定入見諦者。至集類忍亦無遍知。後",
    "T29n1562_056:0656c07": "位隨應如理思擇。住修道位未離欲者。道類",
    "T29n1562_056:0656c08": "智為初乃至未得全離欲界染。及離欲退皆",
    "T29n1562_056:0656c09": "成就六。至全離欲以離欲第九解脫道為初。",
    "T29n1562_056:0656c10": "乃至離色界最後無間道。先離欲者從道類",
    "T29n1562_056:0656c11": "智。乃至未起色盡道前唯成一遍知。謂順下",
    "T29n1562_056:0656c12": "分盡。從色愛盡及無學位。起色纏退亦一如",
    "T29n1562_056:0656c13": "前。有色愛者從色愛永盡。先離色者從起色",
    "T29n1562_056:0656c14": "盡道。至未全離無色愛前。成下分盡色愛盡",
    "T29n1562_056:0656c15": "二。從無學退起無色纏成二遍知名。如前說",
    "T29n1562_056:0656c16": "住無學位唯成就一。謂一切結永盡遍知。若",
    "T29n1562_056:0656c17": "依根本入正決定道類智時。彼所有斷亦得",
    "T29n1562_056:0656c18": "順下分斷遍知名者。寧許根本果唯有五遍",
    "T29n1562_056:0656c19": "知。唯色無色界見斷法斷。得彼遍知名故無",
    "T29n1562_056:0656c20": "有失。何緣唯此亦得彼名。以漸次得不還果",
    "T29n1562_056:0656c21": "者。於此斷上立彼名故。又先俗道所斷下分。",
    "T29n1562_056:0656c22": "今聖道力令永不生。故彼所得斷假說為此",
    "T29n1562_056:0656c23": "果。今實不得欲斷遍知。是故此中應作四句。",
    "T29n1562_056:0656c24": "謂若將得斷者。亦將得遍知耶。或有將得斷",
    "T29n1562_056:0656c25": "非將得遍知。謂諸位中將所得斷未於彼斷",
    "T29n1562_056:0656c26": "將立遍知。或將得遍知非將得斷。謂未離",
    "T29n1562_056:0656c27": "欲入見諦者。於集法忍正滅位中。欲界見苦",
    "T29n1562_056:0656c28": "所斷法斷。將得遍知眾緣具故。非將得斷先",
    "T29n1562_056:0656c29": "已得故。於集類忍正滅位中。二界見苦所斷",
    "T29n1562_056:0657a01": "法斷。諸先離欲若依根本入見諦者。後三類",
    "T29n1562_056:0657a02": "忍正滅位中。隨其所應彼先所斷。色無色界",
    "T29n1562_056:0657a03": "見斷法斷。彼欲見修所斷法斷。於一切位非",
    "T29n1562_056:0657a04": "將得斷先已得故。非將得遍知此非彼治故。",
    "T29n1562_056:0657a05": "若依未至入見諦者。三法類忍正滅位中。隨",
    "T29n1562_056:0657a06": "其所應彼先所斷。欲色無色見斷法斷。於修",
    "T29n1562_056:0657a07": "道位離欲界染第九無間正滅位中。三界見",
    "T29n1562_056:0657a08": "斷及欲八品修斷法斷。離第四定第九無間",
    "T29n1562_056:0657a09": "正滅位中。前三九品第四八品。先離色者",
    "T29n1562_056:0657a10": "四地九品修斷法斷。金剛喻定正滅位中。一",
    "T29n1562_056:0657a11": "切前位所斷法斷。或將得斷亦將得遍知。謂",
    "T29n1562_056:0657a12": "諸位中將所得斷。亦於彼斷將立遍知。此諸",
    "T29n1562_056:0657a13": "位言顯無間道。自所斷法斷將得遍知名。如",
    "T29n1562_056:0657a14": "未離欲入見諦者。於集法忍正滅位中。欲界",
    "T29n1562_056:0657a15": "見集所斷法斷。於集類忍正滅位中。二界見",
    "T29n1562_056:0657a16": "集所斷法斷。如是乃至於道類忍正滅位中。",
    "T29n1562_056:0657a17": "二界見道所斷法斷。諸先離染入見諦者如",
    "T29n1562_056:0657a18": "應當思。修道位中於離欲界。第四靜慮有",
    "T29n1562_056:0657a19": "頂染時。第九無間所斷法斷。或非將得斷非",
    "T29n1562_056:0657a20": "將得遍知。謂除如前所說諸相。何故不還阿",
    "T29n1562_056:0657a21": "羅漢果。總集諸斷立一遍知。頌曰。",
    "T29n1562_056:0657a22": "　越界得果故　　二處集遍知",
    "T29n1562_056:0657a23": "論曰。具二緣故於所得斷。總集建立為一遍",
    "T29n1562_056:0657a24": "知。一者越界。二者得果。所言集者是合一",
    "T29n1562_056:0657a25": "義。若於無色分離染故得預流果。全離染故",
    "T29n1562_056:0657a26": "得阿羅漢。若於欲界分離染故得一來果。全",
    "T29n1562_056:0657a27": "離染故得不還果。若於色界分離全離俱不",
    "T29n1562_056:0657a28": "得果。唯於二處具足二緣。謂得果時亦即越",
    "T29n1562_056:0657a29": "界故。阿羅漢及不還果。集所得斷立一遍知。",
    "T29n1562_056:0657b01": "爾時總起一味得故。餘二果時得雖一味而",
    "T29n1562_056:0657b02": "未越界。色愛盡時雖是越界無一味得故。於",
    "T29n1562_056:0657b03": "彼位不集遍知。要具二緣方總集故。誰捨誰",
    "T29n1562_056:0657b04": "得幾種遍知。頌曰。",
    "T29n1562_056:0657b05": "　捨一二五六　　得亦然除五",
    "T29n1562_056:0657b06": "論曰。言捨一者謂從無學及色愛盡。全離欲",
    "T29n1562_056:0657b07": "退。言捨二者謂諸不還。從色愛盡起欲纏退。",
    "T29n1562_056:0657b08": "及彼獲得阿羅漢時。諸先離欲依根本定。入",
    "T29n1562_056:0657b09": "見諦者道類忍時。言捨五者經主釋言。謂先",
    "T29n1562_056:0657b10": "離欲道類智位。此但應說道類忍時。道類智",
    "T29n1562_056:0657b11": "時彼已捨故。夫言得捨據將說故。又應簡言",
    "T29n1562_056:0657b12": "依未至定入見諦者。若依根本入見諦者。於",
    "T29n1562_056:0657b13": "欲界斷不得無漏離繫得故。不得欲界見斷",
    "T29n1562_056:0657b14": "法斷三種遍知。非先不得可言今捨。言捨六",
    "T29n1562_056:0657b15": "者謂未離欲所有聖者。得不還時。得亦然者",
    "T29n1562_056:0657b16": "謂有得一得二得六。言得一者謂勝進位。集",
    "T29n1562_056:0657b17": "類忍等九種位中。及從無色起色纏退。言",
    "T29n1562_056:0657b18": "得二者。謂從無學起無色界諸纏退時。言得",
    "T29n1562_056:0657b19": "六者。謂不還退無得五者理無容故。謂先離",
    "T29n1562_056:0657b20": "欲依未至定入見諦者。道類忍時捨五遍知",
    "T29n1562_056:0657b21": "得不還果。此果若退可得五遍知。此退既無",
    "T29n1562_056:0657b22": "故無容得五。豈不勝進得聖果時。於諸無為",
    "T29n1562_056:0657b23": "更起勝得乍可名得。寧捨遍知約斷實然恒",
    "T29n1562_056:0657b24": "成就故。但今且據九遍知中。若得異名本名",
    "T29n1562_056:0657b25": "便失。說名為捨亦無有過。",
    "T29n1562_056:0657b26": "說一切有部順正理論卷第五十六"
}