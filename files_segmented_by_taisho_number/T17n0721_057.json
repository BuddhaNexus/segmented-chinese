{
    "T17n0721_057:0333c16": "正法念處經卷第五十七",
    "T17n0721_057:0333c18": "元魏婆羅門瞿曇般若流支譯",
    "T17n0721_057:0333c19": "觀天品之三十六(夜摩天之二十二)",
    "T17n0721_057:0333c20": "「時，夜摩天王牟修樓陀知諸天眾心生厭離，",
    "T17n0721_057:0333c21": "復為現化，令增厭離，化作天眾，於華葉中",
    "T17n0721_057:0333c22": "遊戲歌舞，諸實天眾本未曾見。如是天眾遊",
    "T17n0721_057:0333c23": "戲受樂，有無量種無量差別，為實天眾得離",
    "T17n0721_057:0333c24": "慢故。時，實天眾聞諸化天歌樂音聲，心生羞",
    "T17n0721_057:0333c25": "恥，止不歌舞，不能遊戲、不受欲樂，一心正",
    "T17n0721_057:0333c26": "住，觀化天眾。見化天眾作無量種歌舞戲笑，",
    "T17n0721_057:0333c27": "無量差別、無量可愛，更無相似可以譬喻。時",
    "T17n0721_057:0333c28": "諸化天蓮華葉中歌舞遊戲，種種受樂。",
    "T17n0721_057:0333c29": "「爾時，天王牟修樓陀見實天眾心離憍慢善",
    "T17n0721_057:0334a01": "調伏已，復於蓮華葉中化天歌舞。有一華葉，",
    "T17n0721_057:0334a02": "滿中化天，忽然墜落墮大池中，或有深沒更",
    "T17n0721_057:0334a03": "不復出，或有涌出在於水上，或如死屍浮在",
    "T17n0721_057:0334a04": "水上，或有相抱二俱沈沒，皆唱是言：『救我，救",
    "T17n0721_057:0334a05": "我！』迭互相喚。或有相抱發聲大叫，或有相",
    "T17n0721_057:0334a06": "抱而便沈沒。諸實天眾在大池岸觀諸化天，",
    "T17n0721_057:0334a07": "見化天眾退沒亂壞，極生怖畏，極大愁惱。",
    "T17n0721_057:0334a08": "「爾時，池中一蓮花葉既墮落已，復有一蓮華",
    "T17n0721_057:0334a09": "葉化天滿中，而復墜落墮大池中，或有沈",
    "T17n0721_057:0334a10": "沒、或有少力浮在水上發聲大叫、或有沈沒",
    "T17n0721_057:0334a11": "不知所在，或有死已沒於水下、或有死已浮",
    "T17n0721_057:0334a12": "在水上猶如船栰。或有叫喚，或共天女相",
    "T17n0721_057:0334a13": "抱大叫，或為天女兩手急抱而沒水中。猶如",
    "T17n0721_057:0334a14": "人間在惡水中，船栰壞時，人皆沈沒。此化",
    "T17n0721_057:0334a15": "天眾住花葉中，與葉俱墜清淨水中，沒在大",
    "T17n0721_057:0334a16": "池，亦復如是。",
    "T17n0721_057:0334a17": "「爾時，復有一蓮華葉化天滿中，而復墜落墮",
    "T17n0721_057:0334a18": "大池中，如石墮水，不復更出。爾時復有一蓮",
    "T17n0721_057:0334a19": "華葉，多有化天住在其中，而復墜落，墮大池",
    "T17n0721_057:0334a20": "中，迭共相抱，皆大叫喚。或沒半身，久時叫",
    "T17n0721_057:0334a21": "喚，然後盡沒。如是百百千千，有無量種安詳",
    "T17n0721_057:0334a22": "徐墮大池水中，猶如沈石，令實天眾皆悉見",
    "T17n0721_057:0334a23": "之。無量天眾沒已不出。",
    "T17n0721_057:0334a24": "「爾時，復有一蓮華葉滿中化天，臨欲墮落，發",
    "T17n0721_057:0334a25": "聲大叫，如大山崩或如地動，或如大海潮波",
    "T17n0721_057:0334a26": "之聲。化天墮時，出大音聲，亦復如是。時實天",
    "T17n0721_057:0334a27": "眾在彼岸上，聞化天眾如是音聲，見如是等",
    "T17n0721_057:0334a28": "諸衰惱事，皆生厭離，心大恐怖，周匝遶池觀",
    "T17n0721_057:0334a29": "此化天，心極厭離，共相謂言：『如此之事，本所",
    "T17n0721_057:0334b01": "未見。』『有如是等一切天眾極大衰惱，昔所未",
    "T17n0721_057:0334b02": "聞，昔所未見此大怖畏。』作是語已，或有思惟，",
    "T17n0721_057:0334b03": "極生厭離。爾時，復有一蓮華葉滿中天女，而",
    "T17n0721_057:0334b04": "復墜落墮大池中，驚怖求哀，唱如是言：『救我，",
    "T17n0721_057:0334b05": "救我！』復相謂言：『若天放逸，則得如是衰惱殃",
    "T17n0721_057:0334b06": "禍，墜落退沒。』互相告已，時諸實天心得調",
    "T17n0721_057:0334b07": "伏，皆生厭離，不行放逸，心得隨順。",
    "T17n0721_057:0334b08": "「時，夜摩天王牟修樓陀見實天眾心調伏已，",
    "T17n0721_057:0334b09": "為利益他，自隱其身，入蓮花臺。共諸調伏不",
    "T17n0721_057:0334b10": "放逸天入蓮華臺，令實天眾不見天王。王及",
    "T17n0721_057:0334b11": "天眾第一善心，為利天眾，皆共入於蓮花臺",
    "T17n0721_057:0334b12": "中。餘實天眾不見其身，觀諸實天，作如是",
    "T17n0721_057:0334b13": "念：『彼天云何，為調伏不？為離慢不？』",
    "T17n0721_057:0334b14": "「爾時，天王知諸天眾心善調伏，乃至心中不",
    "T17n0721_057:0334b15": "念放逸，皆生怖畏。『今正是時，應為說法而攝",
    "T17n0721_057:0334b16": "取之。』知此事已，於大池中大蓮華內復作變",
    "T17n0721_057:0334b17": "化，令生怖畏。化作蓮華，有無量葉及諸化",
    "T17n0721_057:0334b18": "天，在蓮華葉墜於大池。墮於水時，出無量種",
    "T17n0721_057:0334b19": "怖畏之聲，而復化作無量天眾死屍狼藉。夜",
    "T17n0721_057:0334b20": "摩天王牟修樓陀心自思惟：『如是天眾極大",
    "T17n0721_057:0334b21": "怖畏，或當馳走奔於餘地。』即復化現令其不",
    "T17n0721_057:0334b22": "去，唯觀化天，轉轉復生大厭離心。如是一",
    "T17n0721_057:0334b23": "切種種化現皆悉作已，與其天眾入花臺中，",
    "T17n0721_057:0334b24": "復更觀察。遍觀察已，第一悲心，為利天眾，出",
    "T17n0721_057:0334b25": "蓮花臺。共諸天眾出華臺已，即攝神力，化事",
    "T17n0721_057:0334b26": "皆滅，安慰天眾作如是言：『若天放逸，一切皆",
    "T17n0721_057:0334b27": "當得此衰惱。一切怖畏，放逸為本；不放逸天",
    "T17n0721_057:0334b28": "則不怖畏，不得衰惱。』「爾時，天王牟修樓陀為",
    "T17n0721_057:0334b29": "諸天眾，以偈頌曰：",
    "T17n0721_057:0334c01": "「『愚癡樂放逸，　　常受諸苦惱，",
    "T17n0721_057:0334c02": "　　若離放逸者，　　則得常安樂。",
    "T17n0721_057:0334c03": "　　一切諸苦樹，　　放逸為根本，",
    "T17n0721_057:0334c04": "　　是故欲離苦，　　應當捨放逸。』",
    "T17n0721_057:0334c05": "「爾時，實天見夜摩天王牟修樓陀，心皆安隱，",
    "T17n0721_057:0334c06": "歡喜馳趣夜摩天王，共相謂言：『我今得主——夜",
    "T17n0721_057:0334c07": "摩天王。今者坐於大蓮華臺，天眾圍遶，能救",
    "T17n0721_057:0334c08": "護我，能攝受我。』如是各各共籌量已，一切皆",
    "T17n0721_057:0334c09": "走向大蓮華上蓮花臺。牟修樓陀天王住處",
    "T17n0721_057:0334c10": "師子之座與蓮華臺二俱同色，夜摩天王共",
    "T17n0721_057:0334c11": "餘天眾住華臺中。天眾到已，白天王言：『誰",
    "T17n0721_057:0334c12": "令天眾如是破壞、如是衰惱、如是墜墮沈沒",
    "T17n0721_057:0334c13": "水中，唱聲叫喚？誰能如是與諸天眾種種苦",
    "T17n0721_057:0334c14": "惱？』",
    "T17n0721_057:0334c15": "「爾時，天王牟修樓陀告天眾曰：『此放逸過，一",
    "T17n0721_057:0334c16": "切眾生必定皆有。汝等天眾皆悉未知。』「爾時，",
    "T17n0721_057:0334c17": "天主牟修樓陀為諸天眾，以偈頌曰：",
    "T17n0721_057:0334c18": "「『一切諸眾生，　　皆悉不能破，",
    "T17n0721_057:0334c19": "　　一切諸業行，　　無有能勝者；",
    "T17n0721_057:0334c20": "　　能令諸世間，　　一切皆失壞，",
    "T17n0721_057:0334c21": "　　以有如是力，　　是故名為死。",
    "T17n0721_057:0334c22": "　　彼能壞世間，　　能破陰界入，",
    "T17n0721_057:0334c23": "　　死王從此世，　　將至未來世。",
    "T17n0721_057:0334c24": "　　無力能抵捍，　　無有能救者，",
    "T17n0721_057:0334c25": "　　唯有法能救，　　是故法名救。",
    "T17n0721_057:0334c26": "　　命速不久停，　　壯色亦如是，",
    "T17n0721_057:0334c27": "　　死來甚迅速，　　不應生放逸。",
    "T17n0721_057:0334c28": "　　一切眾生樂，　　皆為無常壞，",
    "T17n0721_057:0334c29": "　　命為死所滅，　　不應樂放逸。",
    "T17n0721_057:0335a01": "　　若善業盡時，　　必至三惡趣，",
    "T17n0721_057:0335a02": "　　既知如是過，　　不應樂放逸。",
    "T17n0721_057:0335a03": "　　世間屬無常，　　皆有三毒刺，",
    "T17n0721_057:0335a04": "　　有生故有死，　　不應樂放逸。",
    "T17n0721_057:0335a05": "　　死能破壞命，　　老能令衰變，",
    "T17n0721_057:0335a06": "　　病能壞安隱，　　不應樂放逸。",
    "T17n0721_057:0335a07": "　　業繩縛眾生，　　心依繩閣道，",
    "T17n0721_057:0335a08": "　　流轉三有中，　　不應樂放逸。",
    "T17n0721_057:0335a09": "　　樂者必受苦，　　苦者苦轉勝，",
    "T17n0721_057:0335a10": "　　公夫為妻子，　　不應樂放逸。",
    "T17n0721_057:0335a11": "　　母亦為妻室，　　妻亦為怨家，",
    "T17n0721_057:0335a12": "　　此等輪轉行，　　不應樂放逸。",
    "T17n0721_057:0335a13": "　　於園林山谷，　　天女眾圍遶，",
    "T17n0721_057:0335a14": "　　世間皆當盡，　　不應樂放逸。",
    "T17n0721_057:0335a15": "　　一切天受樂，　　皆當歸破壞，",
    "T17n0721_057:0335a16": "　　虛妄不可信，　　不應樂放逸。",
    "T17n0721_057:0335a17": "　　有生皆是苦，　　是老死之器，",
    "T17n0721_057:0335a18": "　　決定必當得，　　不應樂放逸。",
    "T17n0721_057:0335a19": "　　諸根難調伏，　　無有能調者，",
    "T17n0721_057:0335a20": "　　一切樂皆盡，　　不應樂放逸。",
    "T17n0721_057:0335a21": "　　少年必當老，　　諸欲猶如夢，",
    "T17n0721_057:0335a22": "　　是故有智者，　　不應樂放逸。",
    "T17n0721_057:0335a23": "　　猶如芭蕉葉，　　如電不久住，",
    "T17n0721_057:0335a24": "　　一切皆破壞，　　不應樂放逸。",
    "T17n0721_057:0335a25": "　　諸根難調伏，　　樂著諸境界，",
    "T17n0721_057:0335a26": "　　唯有智慧者，　　能住自境界。』",
    "T17n0721_057:0335a27": "「如是天王牟修樓陀以諸天眾心得厭離，為",
    "T17n0721_057:0335a28": "利益他，說如是偈。爾時，天王牟修樓陀復為",
    "T17n0721_057:0335a29": "天眾說放逸過，作如是言：『汝等天眾云何沒",
    "T17n0721_057:0335b01": "在放逸闇中不見大惡、不見大畏？汝等皆見",
    "T17n0721_057:0335b02": "如是等天以放逸故，皆悉破壞，歸於死滅，無",
    "T17n0721_057:0335b03": "能救者。彼諸天眾一切樂具皆悉勝汝，色量",
    "T17n0721_057:0335b04": "形貌、富樂光明、天女歌詠、舞戲皆勝。汝等",
    "T17n0721_057:0335b05": "現見彼諸天眾以放逸故，一切磨滅。汝等",
    "T17n0721_057:0335b06": "天眾皆應思惟，遠離放逸。一切世間惡龍池",
    "T17n0721_057:0335b07": "中、放逸池中，境界惡龍最為大惡。諸風火惡",
    "T17n0721_057:0335b08": "中，放逸之火與憶念風最為甚惡。一切闇",
    "T17n0721_057:0335b09": "聚，無量時集、無始來集，放逸闇聚最為闇冥。",
    "T17n0721_057:0335b10": "一切求便諸惡怨中，放逸大怨求境界便最",
    "T17n0721_057:0335b11": "為大惡。諸利刀中，放逸利刀最為傷害墮",
    "T17n0721_057:0335b12": "惡道刀。一切大惡毒蛇之中，放逸毒蛇貪欲",
    "T17n0721_057:0335b13": "之毒，能殺一切愚癡眾生，毒中最惡。一切怨",
    "T17n0721_057:0335b14": "家詐親善中，放逸怨家詐現親善最為大",
    "T17n0721_057:0335b15": "惡，以起一切親故、愛故。一切杻械枷鎖及以",
    "T17n0721_057:0335b16": "繩索繫縛之中，放逸繫縛最為堅固，過堅",
    "T17n0721_057:0335b17": "難故。一切曠野無水無樹、無果無蔭，無量",
    "T17n0721_057:0335b18": "眾生於中遭苦，諸曠野中，放逸曠野最為",
    "T17n0721_057:0335b19": "大惡。以離樂水、離善人樹、離持戒蔭，能與",
    "T17n0721_057:0335b20": "世間一切眾生無量苦惱。一切不實虛妄見",
    "T17n0721_057:0335b21": "中，妄見為實，如旋火輪、乾闥婆城。鹿愛炎",
    "T17n0721_057:0335b22": "中，放逸虛妄最為不實。境界樂動，不停不",
    "T17n0721_057:0335b23": "住，無有如實，唯虛妄見，如旋火輪、乾闥婆",
    "T17n0721_057:0335b24": "城。鹿愛炎中，放逸最為虛妄不實。一切嶮岸",
    "T17n0721_057:0335b25": "顛墜之中，放逸嶮岸最為可畏，必定當墮",
    "T17n0721_057:0335b26": "大惡道故。汝等天眾當知！如是一切五道所",
    "T17n0721_057:0335b27": "攝眾生，以放逸故，三趣眾生行惡業故，墮",
    "T17n0721_057:0335b28": "大惡道。是故一切畏苦惱者，應當勤心捨離",
    "T17n0721_057:0335b29": "放逸。此放逸者，一切苦本。』「爾時，天王牟修樓",
    "T17n0721_057:0335c01": "陀為諸天眾，以偈頌曰：",
    "T17n0721_057:0335c02": "「『不放逸得脫，　　放逸常受苦，",
    "T17n0721_057:0335c03": "　　放逸不放逸，　　已略說其相。』",
    "T17n0721_057:0335c04": "「如是天王牟修樓陀調伏諸天，為說正道。時",
    "T17n0721_057:0335c05": "諸天眾一心諦聽，心調伏故，折伏諸根，諸",
    "T17n0721_057:0335c06": "根寂靜。夜摩天王牟修樓陀於蓮花臺坐師",
    "T17n0721_057:0335c07": "子座，時諸天眾白天王言：『願為我說畢竟",
    "T17n0721_057:0335c08": "利益、畢竟安樂，令我得此畢竟利益、畢竟安",
    "T17n0721_057:0335c09": "樂。我云何行？』",
    "T17n0721_057:0335c10": "「爾時，天王告諸天曰：『有佛世尊具一切智，解",
    "T17n0721_057:0335c11": "脫之師，一切諸過皆悉解脫，一切功德皆悉",
    "T17n0721_057:0335c12": "具足，於一切眾生中最為殊勝，若能歸依，則",
    "T17n0721_057:0335c13": "能斷除汝等苦惱。佛無放逸，汝當歸依，能救",
    "T17n0721_057:0335c14": "汝等無量無邊生死怖畏。』",
    "T17n0721_057:0335c15": "「爾時，天眾聞天王教，一切胡跪——及諸天女——生",
    "T17n0721_057:0335c16": "敬重心，攝伏諸根。於佛世尊生敬重心，合掌",
    "T17n0721_057:0335c17": "頂禮，受三歸依。一切天眾以誠實心歸依佛、",
    "T17n0721_057:0335c18": "歸依法、歸依僧，以善淨心毀呰放逸，誠心",
    "T17n0721_057:0335c19": "悔過，以見化天有無量種衰惱滅壞，不能堪",
    "T17n0721_057:0335c20": "忍無量苦惱。",
    "T17n0721_057:0335c21": "「爾時，天主牟修樓陀見諸天眾心生厭離，復",
    "T17n0721_057:0335c22": "為化現無量神通。於須臾間，能示一身以為",
    "T17n0721_057:0335c23": "千身，於千身中現百千身。於須臾間，於一形",
    "T17n0721_057:0335c24": "相現於無量種種形相。於須臾間飛昇虛空，",
    "T17n0721_057:0335c25": "種種妙寶嚴飾其身，種種形服。於須臾間，沒",
    "T17n0721_057:0335c26": "於水中，現一千頭，種種寶冠，種種寶印莊嚴",
    "T17n0721_057:0335c27": "其臂，其身光明勝於千日。於須臾間，化作大",
    "T17n0721_057:0335c28": "山，園林具足。在園林中，一切天眾之所圍遶，",
    "T17n0721_057:0335c29": "天眾皆見。或見在於大蓮華中，無量百千光",
    "T17n0721_057:0336a01": "明天女之所圍遶，是諸天女身出光明。時，實",
    "T17n0721_057:0336a02": "天眾皆不能觀天王之身及天女眾。",
    "T17n0721_057:0336a03": "「爾時，天王牟修樓陀復現神通，為令天眾離",
    "T17n0721_057:0336a04": "放逸故，從其口中出於百千諸天大眾。或有",
    "T17n0721_057:0336a05": "坐於七寶宮殿，種種妙寶光明之身，種種容",
    "T17n0721_057:0336a06": "服，共諸天女莊嚴端正，詠天歌音，以為圍",
    "T17n0721_057:0336a07": "遶。一切皆從牟修樓陀天王口出。或有坐於",
    "T17n0721_057:0336a08": "蓮花之中，如蜂歌音，飲於天酒，香味相應，",
    "T17n0721_057:0336a09": "共諸天女，或百或千，以天衣鬘而為莊嚴，身",
    "T17n0721_057:0336a10": "出光明，皆從天王口中而出。",
    "T17n0721_057:0336a11": "「時，牟修樓陀復現神通，從口而出，或有天眾",
    "T17n0721_057:0336a12": "乘七寶鳥遊戲歌詠，五樂音聲，共諸天女歡",
    "T17n0721_057:0336a13": "娛受樂。從於天王口中而出，天之莊嚴不得",
    "T17n0721_057:0336a14": "為比，光明功德皆悉具足。",
    "T17n0721_057:0336a15": "「爾時，天王牟修樓陀復以神力，從其口中化天",
    "T17n0721_057:0336a16": "踊出，坐於拘婆羅耶中，作天伎樂出妙音",
    "T17n0721_057:0336a17": "聲，諸天女眾之所圍遶，皆飲天酒，歌頌戲笑。",
    "T17n0721_057:0336a18": "共諸天女，或百或千或億百千，不可喻色",
    "T17n0721_057:0336a19": "殊勝天女而為圍遶。種種遊戲天園林中，遊",
    "T17n0721_057:0336a20": "行空中而行道路，歌頌音聲勝於實天足",
    "T17n0721_057:0336a21": "一百倍。歌音色樂種種功德皆悉具足，令天",
    "T17n0721_057:0336a22": "眾聞。時，實天眾未曾見此希有之事，見已皆",
    "T17n0721_057:0336a23": "生希有之心。或生歡喜，或有生疑作是思惟：",
    "T17n0721_057:0336a24": "『此天云何從於天王口中而出？甚為希有！』時",
    "T17n0721_057:0336a25": "實天眾如是思惟，或共論說，不知云何。",
    "T17n0721_057:0336a26": "「爾時，天王牟修樓陀復現神通，從其口中出",
    "T17n0721_057:0336a27": "化仙人，種種容貌。或有長髮或作螺髻，或有",
    "T17n0721_057:0336a28": "身著樹皮之衣，或有手中執持澡瓶，或著天",
    "T17n0721_057:0336a29": "衣華鬘莊嚴，或著黑色鹿皮之衣。「有如是等",
    "T17n0721_057:0336b01": "種種色貌諸大仙人從口中出，或百或千，出",
    "T17n0721_057:0336b02": "已住於虛空之中而說偈言：",
    "T17n0721_057:0336b03": "「『一切眾生心，　　如幻法不住，",
    "T17n0721_057:0336b04": "　　一切必歸死，　　有中莫放逸。",
    "T17n0721_057:0336b05": "　　一切可愛中，　　愛心轉增長，",
    "T17n0721_057:0336b06": "　　終必歸破壞，　　有中莫放逸。",
    "T17n0721_057:0336b07": "　　有中更無處，　　有生而不滅，",
    "T17n0721_057:0336b08": "　　一切樂皆畏，　　有中莫放逸。",
    "T17n0721_057:0336b09": "　　一切所見中，　　謂五欲可愛，",
    "T17n0721_057:0336b10": "　　一切皆如夢，　　有中莫放逸。",
    "T17n0721_057:0336b11": "　　喜愛難調伏，　　常為眾生怨，",
    "T17n0721_057:0336b12": "　　速將入地獄，　　有中莫放逸。",
    "T17n0721_057:0336b13": "　　雖數受欲樂，　　得已而復失，",
    "T17n0721_057:0336b14": "　　必當皆壞滅，　　有中莫放逸。",
    "T17n0721_057:0336b15": "　　初中後不善，　　能壞於世間，",
    "T17n0721_057:0336b16": "　　業鎖所繫縛，　　猶如鉤釣魚。",
    "T17n0721_057:0336b17": "　　雖種種方便，　　欲斷於業鎖，",
    "T17n0721_057:0336b18": "　　一切天非天，　　不能斷業鎖。",
    "T17n0721_057:0336b19": "　　生死鎖極長，　　首尾不可見，",
    "T17n0721_057:0336b20": "　　是愛甚堅牢，　　以縛愚癡人。",
    "T17n0721_057:0336b21": "　　我及餘天眾，　　若人阿修羅，",
    "T17n0721_057:0336b22": "　　一切皆無常，　　癡盲不能見。",
    "T17n0721_057:0336b23": "　　業身遍一切，　　常流轉諸有，",
    "T17n0721_057:0336b24": "　　一切愛縛心，　　智慧乃能斷。",
    "T17n0721_057:0336b25": "　　從於愛水中，　　生於五鑽燧，",
    "T17n0721_057:0336b26": "　　覺觀風力故，　　為時火所燒。",
    "T17n0721_057:0336b27": "　　愚癡無智慧，　　貪苦中妄樂，",
    "T17n0721_057:0336b28": "　　迷故顛倒取，　　流轉五道中。",
    "T17n0721_057:0336b29": "　　喜樂於妻子，　　及種種富樂，",
    "T17n0721_057:0336c01": "　　常保此妄樂，　　為死王將去。",
    "T17n0721_057:0336c02": "　　如虎狼殺鹿，　　害之不疲厭，",
    "T17n0721_057:0336c03": "　　死王大勢力，　　殺害亦如是。",
    "T17n0721_057:0336c04": "　　一切諸有中，　　無量多種苦，",
    "T17n0721_057:0336c05": "　　為癡所迷惑，　　而心不疲惓。",
    "T17n0721_057:0336c06": "　　若人依止惡，　　不名自愛身，",
    "T17n0721_057:0336c07": "　　既不自愛身，　　世間更何愛？』",
    "T17n0721_057:0336c08": "「如是天王牟修樓陀從口所出變化仙人，為",
    "T17n0721_057:0336c09": "實天眾除放逸故，說如此偈，畢竟利益。爾時，",
    "T17n0721_057:0336c10": "天王牟修樓陀復為利益，神通變化，從其胸",
    "T17n0721_057:0336c11": "中示現踊出大蓮花池，甚可愛樂。其池多有",
    "T17n0721_057:0336c12": "鵝鴨鴛鴦而為莊嚴，第一清淨八功德水。其",
    "T17n0721_057:0336c13": "蓮華池有百千億七寶蓮華以覆其上，其花",
    "T17n0721_057:0336c14": "香氣滿百由旬。其蓮華臺，王在其上，種種妙",
    "T17n0721_057:0336c15": "寶莊嚴天冠，種種光明、種種寶衣莊嚴其身，",
    "T17n0721_057:0336c16": "種種寶印莊嚴其臂，種種婇女而為圍遶，",
    "T17n0721_057:0336c17": "坐師子座。其諸婇女手執白拂，侍立左右。",
    "T17n0721_057:0336c18": "復有諸人讚歎王言：『勝妙增上，猶如帝釋第",
    "T17n0721_057:0336c19": "二天王，有如是等百千化王。』夜摩天王以憐",
    "T17n0721_057:0336c20": "愍心，利益他故，為令一切諸實天眾離放逸",
    "T17n0721_057:0336c21": "故，化作帝釋、轉輪聖王及餘無量百千諸",
    "T17n0721_057:0336c22": "王。",
    "T17n0721_057:0336c23": "「爾時，天王牟修樓陀為利益故，復示變化。從",
    "T17n0721_057:0336c24": "其臍中出大蓮華，廣百由旬，百千億葉。七寶",
    "T17n0721_057:0336c25": "蓮華種種寶葉，多有眾蜂出歌詠音，聞者心",
    "T17n0721_057:0336c26": "悅，見之愛樂。夜摩天王從其臍中所化蓮",
    "T17n0721_057:0336c27": "華，其蓮華莖長五千由旬，毘琉璃莖，金剛",
    "T17n0721_057:0336c28": "間錯，青因陀寶所共集成，而以莊嚴，勝天虹",
    "T17n0721_057:0336c29": "色，甚可愛樂。「大蓮華內有諸化人，種種衣",
    "T17n0721_057:0337a01": "服莊嚴其身，第一勝樂，執犁耕地，而說偈",
    "T17n0721_057:0337a02": "言：",
    "T17n0721_057:0337a03": "「『一切犁地者，　　心皆希望果，",
    "T17n0721_057:0337a04": "　　癡心希利故，　　不覺當有死。",
    "T17n0721_057:0337a05": "　　愚者希利心，　　念念常增長，",
    "T17n0721_057:0337a06": "　　而不覺諸行，　　念念歸滅盡。",
    "T17n0721_057:0337a07": "　　老罰時欲至，　　能令少壯盡，",
    "T17n0721_057:0337a08": "　　病苦若來至，　　能壞於安隱。",
    "T17n0721_057:0337a09": "　　此三種惡罰，　　破壞天非天，",
    "T17n0721_057:0337a10": "　　速來時欲至，　　愚者不覺知。",
    "T17n0721_057:0337a11": "　　天龍阿修羅、　　揵闥緊那羅、",
    "T17n0721_057:0337a12": "　　羅剎毘舍闍，　　皆為老死壞。",
    "T17n0721_057:0337a13": "　　能令貪愛者，　　捨離於親里，",
    "T17n0721_057:0337a14": "　　癡愛相繫縛，　　輪轉於諸有，",
    "T17n0721_057:0337a15": "　　子孫及子孫，　　如是種子等；",
    "T17n0721_057:0337a16": "　　人為愛所誑，　　一切皆當失。』",
    "T17n0721_057:0337a17": "「如是化人為利益他，說如此偈。時，實天眾聞",
    "T17n0721_057:0337a18": "是偈已，心念思惟，於境界中不多愛樂。爾時，",
    "T17n0721_057:0337a19": "天王牟修樓陀為利天眾，復作現化，於其一",
    "T17n0721_057:0337a20": "切身分之中，種種莊嚴、種種容貌、種種寶冠，",
    "T17n0721_057:0337a21": "無量種色、無量種形、無量種相。天、乾闥婆、若",
    "T17n0721_057:0337a22": "人若龍、阿修羅等，各以自法衣服莊嚴，從",
    "T17n0721_057:0337a23": "天王身毛孔中出。各如本色，如其形相，如其",
    "T17n0721_057:0337a24": "自法。自共婇女歌舞嬉笑，娛樂受樂。天王",
    "T17n0721_057:0337a25": "受樂，與人相似，富樂歡悅，自相愛樂，歌舞嬉",
    "T17n0721_057:0337a26": "笑歡娛受樂。復有諸龍，種種莊嚴，或有一頭",
    "T17n0721_057:0337a27": "或有二頭，乃至七頭，有種種色種種形相，勝",
    "T17n0721_057:0337a28": "妙寶冠莊嚴其首，種種音聲歌詠遊戲，生歡",
    "T17n0721_057:0337a29": "喜心，娛樂受樂。如是勇健、羅睺阿修羅等皆",
    "T17n0721_057:0337b01": "盡化出。",
    "T17n0721_057:0337b02": "「天帝釋樂，減夜摩天，共諸婇女圍遶供養。第",
    "T17n0721_057:0337b03": "一莊嚴。阿修羅女圍遶供養，五樂音聲，聞之",
    "T17n0721_057:0337b04": "可愛；阿修羅王住在宮殿，從於天王牟修樓",
    "T17n0721_057:0337b05": "陀身分而出，受第一樂。",
    "T17n0721_057:0337b06": "又復化現欝單曰人，住雲鬘等十大山中，富",
    "T17n0721_057:0337b07": "樂自在，少減第二三十三天。園林花池多有",
    "T17n0721_057:0337b08": "種種諸飲食河，種種歌舞遊戲受樂。從於天",
    "T17n0721_057:0337b09": "王牟修樓陀身中而出，復化瞿耶尼人，自樂",
    "T17n0721_057:0337b10": "成就，歡喜遊戲，亦復如是。時，實天眾見如是",
    "T17n0721_057:0337b11": "等無量種類無量差別。「夜摩天王成就如是",
    "T17n0721_057:0337b12": "第一神通，為除放逸，勝利益故，作如是化。非",
    "T17n0721_057:0337b13": "不利益。令放逸天，現見無常，心則柔軟，是故",
    "T17n0721_057:0337b14": "示化種種具足。先示欲味，後示其過，令其厭",
    "T17n0721_057:0337b15": "欲。以是因緣，夜摩天王為實天眾示化欲",
    "T17n0721_057:0337b16": "味。受種種樂，歌舞遊戲，衣服莊嚴，飲食婇",
    "T17n0721_057:0337b17": "女，親近供養，五根受樂，如心所念，具足皆",
    "T17n0721_057:0337b18": "得，是名欲味。云何欲過？若得欲已，心生愛",
    "T17n0721_057:0337b19": "樂，求之不得，共他而有，非獨屬己，愛別離苦，",
    "T17n0721_057:0337b20": "無量種苦，為強力者之所侵奪。復有五種強",
    "T17n0721_057:0337b21": "力所奪，所謂王、賊、水、火、怨家。復有餘苦，常為",
    "T17n0721_057:0337b22": "怨侵，常畏他奪，守護怖畏，或心憂愁死生，貪",
    "T17n0721_057:0337b23": "樂身心常苦。如是欲過，終至於死，有無量",
    "T17n0721_057:0337b24": "種衰惱諸苦。愚癡之人於此欲過，衰惱苦",
    "T17n0721_057:0337b25": "中不生厭離。復有欲過，有何等過？為欲因",
    "T17n0721_057:0337b26": "緣，母子鬪諍，住不同處，一切皆由欲因緣故。",
    "T17n0721_057:0337b27": "若兄弟鬪諍，互相憎嫉，若打若縛，一切皆由",
    "T17n0721_057:0337b28": "欲因緣故，是為欲過。若王者共諍無量國土，",
    "T17n0721_057:0337b29": "互相攻伐、互相打縛，若殺若害，加種種苦，一",
    "T17n0721_057:0337c01": "切皆由欲因緣故，是為欲過。是故當知：皆由",
    "T17n0721_057:0337c02": "於欲繫縛，一切在於生死。",
    "T17n0721_057:0337c03": "「爾時，天王牟修樓陀為實天眾，化作如是無",
    "T17n0721_057:0337c04": "量差別人中欲過、王者共諍，無量方便；及以",
    "T17n0721_057:0337c05": "餘人以欲因緣入於海中，若共鬪諍，若繫若",
    "T17n0721_057:0337c06": "縛，憂悲苦惱，怖畏鬪諍不饒益事，一切皆由",
    "T17n0721_057:0337c07": "欲因緣故。一切人中皆因欲過不得安隱。云",
    "T17n0721_057:0337c08": "何天中因於欲過？所謂諸天共阿修羅鬪戰",
    "T17n0721_057:0337c09": "相壞，一切皆由欲因緣故。若阿修羅共天鬪",
    "T17n0721_057:0337c10": "諍，亦復如是。由欲因緣，有如是等，是為欲",
    "T17n0721_057:0337c11": "過。以此因緣，牟修樓陀夜摩天王為實天眾",
    "T17n0721_057:0337c12": "除放逸故，示如是化。",
    "T17n0721_057:0337c13": "「若諸龍等共龍鬪諍，國土失壞，震雷放雹，一",
    "T17n0721_057:0337c14": "切皆由欲因緣故。若諸畜生互共鬪諍殺縛",
    "T17n0721_057:0337c15": "捕得，一切皆由欲因緣故，是名欲過。於鬼神",
    "T17n0721_057:0337c16": "中，以食因緣或欲因緣，互相撲打，以刀相斫，",
    "T17n0721_057:0337c17": "一切皆由欲因緣故，是為欲過。以此因緣，夜",
    "T17n0721_057:0337c18": "摩天王為實天眾除放逸故，示如是化。",
    "T17n0721_057:0337c19": "「於地獄中互相燒打、互相殺害，受諸苦惱。於",
    "T17n0721_057:0337c20": "人中時，由欲因緣造作惡業，鬪諍憎嫉，以其",
    "T17n0721_057:0337c21": "念本女色因緣，共相憎嫉，以是惡業墮地獄",
    "T17n0721_057:0337c22": "中，身體裂壞。如是地獄皆由欲過。以此因",
    "T17n0721_057:0337c23": "緣，夜摩天王為實天眾捨離欲故，示如是化，",
    "T17n0721_057:0337c24": "遍於五道，示欲過患，令厭生死，示於人中所",
    "T17n0721_057:0337c25": "有欲味一切皆失。夜摩天王為示天眾欲味",
    "T17n0721_057:0337c26": "欲過，化作蓮花，百葉墮落破壞磨滅，復廣示",
    "T17n0721_057:0337c27": "現天人之過。既示過已，復示出離解脫種子，",
    "T17n0721_057:0337c28": "利益安樂諸天眾故。",
    "T17n0721_057:0337c29": "「夜摩天王復為饒益諸天眾故，示於欲過。何",
    "T17n0721_057:0338a01": "以故？聞異欲過，則於生死生厭離心，以異見",
    "T17n0721_057:0338a02": "故。以此因緣，為諸天眾復示欲過。若天、若",
    "T17n0721_057:0338a03": "龍、阿修羅等，示欲味已，復示欲過，於退沒",
    "T17n0721_057:0338a04": "時得諸衰惱。是諸天人、龍、阿修羅於一切",
    "T17n0721_057:0338a05": "處，受無量種諸欲樂已，至於退時，隨諸天等",
    "T17n0721_057:0338a06": "所應受者，皆悉示其種種退法。所謂高山嶮",
    "T17n0721_057:0338a07": "峻崖岸，有無量種師子虎豹、野狐猪兔、牛驢",
    "T17n0721_057:0338a08": "象馬、駱駝猫牛、失收摩羅魚、摩伽羅魚、龜",
    "T17n0721_057:0338a09": "黿之屬，或有一頭或有二頭，或復多頭，口中",
    "T17n0721_057:0338a10": "含土，手中執火。復有遍身煙焰俱起，或有雨",
    "T17n0721_057:0338a11": "火，或有放於金剛惡雹遍眾多處。其聲虓呴",
    "T17n0721_057:0338a12": "甚可怖畏，如一百山同時俱崩。無量種類身",
    "T17n0721_057:0338a13": "色黤黮，頭如大山，色相可畏，舉身髦髮，焰火",
    "T17n0721_057:0338a14": "熾然。或有百臂或有千臂，於其手中或有執",
    "T17n0721_057:0338a15": "羂，或執刀杖或執金剛，見者大怖。滿大山",
    "T17n0721_057:0338a16": "谷如是等眾，從大山出，走趣化天。奮目大",
    "T17n0721_057:0338a17": "怒，眼赤如血，從其口中出諸火焰，黃赤朱",
    "T17n0721_057:0338a18": "紫無量種色，如黑雲中電光亂起。",
    "T17n0721_057:0338a19": "「復化死王閻羅伺命，色貌可畏，走向化天，",
    "T17n0721_057:0338a20": "手捉赤繩及諸器仗。所執器仗，頭皆火然。",
    "T17n0721_057:0338a21": "發大惡聲猶如震雷，其身熾然滿十由旬。或",
    "T17n0721_057:0338a22": "有伺命，有一百眼或四百眼乃至千眼，眼皆",
    "T17n0721_057:0338a23": "焰出，青赤黃鴿種種雜色，其火熾然至於十",
    "T17n0721_057:0338a24": "里。種種相貌，一切眾生之所怖畏，醜陋可惡，",
    "T17n0721_057:0338a25": "從化山中虓呴而出。凸腹下垂，脇如山谷，頭",
    "T17n0721_057:0338a26": "如山峯。或有縮咽入兩肩中，或有長髮，髮皆",
    "T17n0721_057:0338a27": "直竪，咽火焰起。或有長爪，火焰熾然。或有",
    "T17n0721_057:0338a28": "身毛焰然火起，或有遍體大火猛熾，如燒大",
    "T17n0721_057:0338a29": "山。皆從大力化山中出，放金剛雹。復有死王",
    "T17n0721_057:0338b01": "閻羅伺命，其頭狀如烏鷲鵄雕、野干狐狗、駱",
    "T17n0721_057:0338b02": "駝之面，遍身火熾，惡蟲覆身，以怖天眾。從",
    "T17n0721_057:0338b03": "於大黑化山中出，一切疾走猶如猛風，吹大",
    "T17n0721_057:0338b04": "黑雲，熾電俱起，走趣化天。爾時，死王閻羅伺",
    "T17n0721_057:0338b05": "命漸近化天，捉得化天，焰火鐵繩返縛其",
    "T17n0721_057:0338b06": "手，縛已牽挽。爾時，化天見餘化天身被繫",
    "T17n0721_057:0338b07": "縛，極大怖畏，各各散走。時，死王使尋逐捉之，",
    "T17n0721_057:0338b08": "舉置頭上，昇空而去不復可見，過眼境界。",
    "T17n0721_057:0338b09": "虓呴之聲甚可怖畏。或有伺命捉得化天，",
    "T17n0721_057:0338b10": "以焰鐵繩而繫其頸，入地而去。復有死王閻",
    "T17n0721_057:0338b11": "羅伺命捉餘化天，擲著水中，訽[口*戒]唱叫。[口*戒]",
    "T17n0721_057:0338b12": "諸化天其身不沒，住在水上，為諸化天而說",
    "T17n0721_057:0338b13": "偈言：",
    "T17n0721_057:0338b14": "「『愚癡憍慢心，　　為放逸所使，",
    "T17n0721_057:0338b15": "　　樂時既已過，　　今當就死苦。",
    "T17n0721_057:0338b16": "　　無量境界林，　　惡毒滿其中，",
    "T17n0721_057:0338b17": "　　愛牙甚廣大，　　求善應捨離。",
    "T17n0721_057:0338b18": "　　不作眾善業，　　而常癡放逸，",
    "T17n0721_057:0338b19": "　　死時既已到，　　竟為何所作？",
    "T17n0721_057:0338b20": "　　沒在愛水中，　　不能度眾苦，",
    "T17n0721_057:0338b21": "　　以沒生死故，　　永無有安樂。",
    "T17n0721_057:0338b22": "　　一切有生者，　　死常隨其後，",
    "T17n0721_057:0338b23": "　　云何愚癡人，　　而樂放逸行？",
    "T17n0721_057:0338b24": "　　難知不可遮，　　常有大勢力，",
    "T17n0721_057:0338b25": "　　是大力死軍，　　世間不覺知。",
    "T17n0721_057:0338b26": "　　非是鬪戰力，　　無方能捨離，",
    "T17n0721_057:0338b27": "　　眾生放逸故，　　不覺死怨至。",
    "T17n0721_057:0338b28": "　　死使有二種，　　遍行於世間，",
    "T17n0721_057:0338b29": "　　謂老病衰壞，　　愚癡不覺知。』",
    "T17n0721_057:0338c01": "「如是死王閻羅王伺命說此偈頌，呵責天眾，",
    "T17n0721_057:0338c02": "百返千返加諸苦惱。時，實天眾見衰惱已，",
    "T17n0721_057:0338c03": "得離一切放逸之心，受三歸依。「時，夜摩天王",
    "T17n0721_057:0338c04": "知諸天眾心已調伏，復示變化，令實天眾心",
    "T17n0721_057:0338c05": "得厭離。是等化王所著天冠，一切欲具皆從",
    "T17n0721_057:0338c06": "天王牟修樓陀身中而出，共諸婇女隨順供",
    "T17n0721_057:0338c07": "養。如前所說上色具足，復為衰老之所毀壞，",
    "T17n0721_057:0338c08": "髮白面皺，遍身脈現，柱杖而行，羸瘦憔悴，",
    "T17n0721_057:0338c09": "一切諸業皆不能作，依他而行，為諸愚人輕",
    "T17n0721_057:0338c10": "弄戲笑，上氣不樂，諸根變熟，一切力盡。眾所",
    "T17n0721_057:0338c11": "輕賤，行步數倒。死時將至，近池而行，身極羸",
    "T17n0721_057:0338c12": "瘦依他扶侍，身色醜惡，行於池側。未經幾",
    "T17n0721_057:0338c13": "時，身中多有種種病起，所謂熱病、下痢欬瘶、",
    "T17n0721_057:0338c14": "盛氣噎病、脈腫疽瘡、癩病，垂近死地，身大",
    "T17n0721_057:0338c15": "穢惡。是大惡病不可療治。死相已現，其王具",
    "T17n0721_057:0338c16": "嬰如是諸病，得如是等極大苦惱，然後命終。",
    "T17n0721_057:0338c17": "既死之後，膖脹臭爛，多有無量百千種蟲。時，",
    "T17n0721_057:0338c18": "諸天眾見此死屍，復有雕鷲諸惡貪鳥從山",
    "T17n0721_057:0338c19": "飛來，取諸死屍而噉食之，或有取屍騰空而",
    "T17n0721_057:0338c20": "去。時諸天眾見是事已，其心厭欲，一心正",
    "T17n0721_057:0338c21": "念。「爾時，天王為利天眾，復示神化，示於羅",
    "T17n0721_057:0338c22": "睺阿修羅王、勇健阿修羅王等，一切皆在大",
    "T17n0721_057:0338c23": "海水下。至夜摩天住天王所，去王不遠，住在",
    "T17n0721_057:0338c24": "一面，大聲叫呼。既叫呼已，顛墜墮地，尋即命",
    "T17n0721_057:0338c25": "終，如木如石，不動不覺。諸阿修羅王、諸婇女",
    "T17n0721_057:0338c26": "等見是事已，極生苦惱，皆悉圍遶，叫喚啼",
    "T17n0721_057:0338c27": "哭。於啼哭時，有鳥飛來取諸死屍，猶如木",
    "T17n0721_057:0338c28": "石，眾鳥取之，不覺不動。阿修羅女既啼哭",
    "T17n0721_057:0338c29": "已，一切皆死，復為雕鷲烏鵄眾鳥競共取之，",
    "T17n0721_057:0339a01": "從空而去，令諸天眾不復見之。夜摩天王為",
    "T17n0721_057:0339a02": "利天眾，示化如是啼哭悲泣。",
    "T17n0721_057:0339a03": "「爾時，夜摩天王復化龍王，如前所說，復示無",
    "T17n0721_057:0339a04": "常。或有龍王熱沙所燒，猶如焰火。如佉陀",
    "T17n0721_057:0339a05": "羅炭入乾草聚，是諸龍王熱沙所燒，亦復如",
    "T17n0721_057:0339a06": "是。復有龍王，龍女圍遶，為金翅鳥搏撮將",
    "T17n0721_057:0339a07": "去，諸龍女眾發聲大叫。復有龍王為鋸所",
    "T17n0721_057:0339a08": "解，悲聲唱叫，怨心相斫，互相加害。如是化",
    "T17n0721_057:0339a09": "龍，為死將去。時，諸天眾見是事已，心極厭",
    "T17n0721_057:0339a10": "離。",
    "T17n0721_057:0339a11": "「時，夜摩天王復化弗婆提人、瞿陀尼人，無量",
    "T17n0721_057:0339a12": "百千，皆悉衰惱。及諸女人，亦復如是，老極",
    "T17n0721_057:0339a13": "須臾，皆歸於死。既死之後，多生諸蟲，偃臥於",
    "T17n0721_057:0339a14": "地，甚可惡賤。時，實天眾見此諸事無量差別",
    "T17n0721_057:0339a15": "大惡有過，見死苦已，皆生厭離，互相謂言：『此",
    "T17n0721_057:0339a16": "諸眾生有苦而死。』『此諸眾生老病死盡，終竟",
    "T17n0721_057:0339a17": "不知當詣何處？為誰將去？』『一切資具皆悉無",
    "T17n0721_057:0339a18": "常，一切諸樂皆雜有過。』『無常不住，敗壞之法，",
    "T17n0721_057:0339a19": "不可保信。』『一切諸法皆悉破壞，無有少樂。』如",
    "T17n0721_057:0339a20": "是實天互共論說，皆生厭離。",
    "T17n0721_057:0339a21": "「時，夜摩天王知諸天眾心生厭離，復化丈夫",
    "T17n0721_057:0339a22": "自在離慢，決定上生，謂欝單曰人，少減天",
    "T17n0721_057:0339a23": "福，受第一樂，復化令作老病身死。身既死已，",
    "T17n0721_057:0339a24": "無量百千諸蟲噉食其屍，若有見者，皆生厭",
    "T17n0721_057:0339a25": "惡，猶如屎聚。夜摩天王為利放逸諸天眾",
    "T17n0721_057:0339a26": "故，示如是化欝單曰人。",
    "T17n0721_057:0339a27": "「爾時，天王復作化示，令實天見，謂中陰有。",
    "T17n0721_057:0339a28": "無量有網化中陰有，如眾生死，以業因緣，生",
    "T17n0721_057:0339a29": "於地獄、餓鬼、畜生、人、天之中。化中陰有，令諸",
    "T17n0721_057:0339b01": "天眾皆得現見無量種種心行之業，有因緣",
    "T17n0721_057:0339b02": "生，無量百千五道生死。為諸實天得厭離故，",
    "T17n0721_057:0339b03": "於大池中示如是化，不可思議希有之化。無",
    "T17n0721_057:0339b04": "等無比。令天現見於池水中，具見一切五道",
    "T17n0721_057:0339b05": "眾生以業煩惱因緣力故，流轉而行。從一道",
    "T17n0721_057:0339b06": "死，復生一道，輪轉生死，無救、無歸、無有伴",
    "T17n0721_057:0339b07": "侶。輪轉諸有，輪迴地獄、餓鬼、畜生及以人、天，",
    "T17n0721_057:0339b08": "令實天眾見於種種生中陰有，見已驚怖，極",
    "T17n0721_057:0339b09": "生厭離。復見夜摩諸天中陰之身，見夜摩天",
    "T17n0721_057:0339b10": "以業盡故，從天退墮，悔火所燒。貪放逸故，天",
    "T17n0721_057:0339b11": "身則滅，中陰身生，足上頭下。如印中陰，以惡",
    "T17n0721_057:0339b12": "業故，生地獄陰。見生死業故，極大怖畏，共相",
    "T17n0721_057:0339b13": "謂言：『是業因緣，甚大戲弄夜摩天眾。』時，實天",
    "T17n0721_057:0339b14": "眾見是事已，生厭離心，是名見地獄中陰，非",
    "T17n0721_057:0339b15": "生有陰。牟修樓陀示如是化。「以何義故，不示",
    "T17n0721_057:0339b16": "生陰？以天心軟，不能堪忍，若見生陰，不可譬",
    "T17n0721_057:0339b17": "喻不可說苦，即失身命。是故示化，不示生",
    "T17n0721_057:0339b18": "陰，是名實天觀夜摩天退欲入地獄中陰之",
    "T17n0721_057:0339b19": "身。「時，夜摩天王復以希有神化中陰，示夜摩",
    "T17n0721_057:0339b20": "天放逸過惡之所傷害，以業盡故，欲墮餓鬼，",
    "T17n0721_057:0339b21": "足上頭下。如印相似，業繩所牽，隨所作業，如",
    "T17n0721_057:0339b22": "是成熟。時實天眾復見如是第二中陰。「復次",
    "T17n0721_057:0339b23": "第三見化中陰，如夜摩天復為放逸之所傷",
    "T17n0721_057:0339b24": "害，業盡還退，惡業所縛，欲墮畜生，足上頭",
    "T17n0721_057:0339b25": "下。如是中陰，如印所印，生畜生中無量種",
    "T17n0721_057:0339b26": "類相似中陰，是名第三道中陰有相。「見之怖",
    "T17n0721_057:0339b27": "畏，復生厭離，驚愕惶怖，互相觀視，以偈頌",
    "T17n0721_057:0339b28": "曰：",
    "T17n0721_057:0339b29": "「『微細難解知，　　遍行一切處，",
    "T17n0721_057:0339c01": "　　是業使眾生，　　流轉於諸趣。",
    "T17n0721_057:0339c02": "　　若人謗賢聖，　　好行邪見業，",
    "T17n0721_057:0339c03": "　　不信於業果，　　死則入地獄。",
    "T17n0721_057:0339c04": "　　若人內懷惡，　　以法諂誑人，",
    "T17n0721_057:0339c05": "　　世間所不愛，　　死則入地獄。",
    "T17n0721_057:0339c06": "　　若人著欲樂，　　常行於惡業，",
    "T17n0721_057:0339c07": "　　以樂誑其心，　　死則入地獄。",
    "T17n0721_057:0339c08": "　　若得畢竟樂，　　乃得名安隱；",
    "T17n0721_057:0339c09": "　　若樂有苦報，　　是不名為樂。",
    "T17n0721_057:0339c10": "　　放逸諸天眾，　　退失夜摩天；",
    "T17n0721_057:0339c11": "　　若法具足者，　　智者所讚歎。",
    "T17n0721_057:0339c12": "　　遊戲園林中，　　樂見諸天女，",
    "T17n0721_057:0339c13": "　　欲境無厭足，　　以是故退沒。",
    "T17n0721_057:0339c14": "　　以樂增長故，　　渴愛轉增長，",
    "T17n0721_057:0339c15": "　　智慧人所說，　　斷愛為第一。",
    "T17n0721_057:0339c16": "　　我見世中陰，　　今生大厭離，",
    "T17n0721_057:0339c17": "　　誰當救護我，　　令我得解脫？』",
    "T17n0721_057:0339c18": "「時，諸天眾見如是等種種中陰，生厭離心。時，",
    "T17n0721_057:0339c19": "夜摩天王牟修樓陀知諸天眾心調伏已，皆",
    "T17n0721_057:0339c20": "滅化天，示以自身寂滅莊嚴。諸天見之，其心",
    "T17n0721_057:0339c21": "安隱，往詣天王。到已圍遶，住在一面，心生",
    "T17n0721_057:0339c22": "敬重，歡喜踊躍，作如是念：『我今得主。』時，實",
    "T17n0721_057:0339c23": "天眾見無量惡，皆生厭離。",
    "T17n0721_057:0339c24": "正法念處經卷第五十七"
}