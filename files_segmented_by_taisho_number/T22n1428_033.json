{
    "T22n1428_033:0794c09": "3四分律卷第三十三二分之十二",
    "T22n1428_033:0794c11": "姚秦罽賓三藏佛陀耶舍",
    "T22n1428_033:0794c12": "共竺佛念等譯",
    "T22n1428_033:0794c13": "受戒揵度之三",
    "T22n1428_033:0794c14": "佛告迦葉：「昨夜釋提桓因持供養具來供",
    "T22n1428_033:0794c15": "養我欲聽法，是其光耳。」迦葉念言：「甚奇！甚",
    "T22n1428_033:0794c16": "特！大沙門威德乃爾，使釋提桓因持供養",
    "T22n1428_033:0794c17": "具來聽法耶？大沙門神足自在得阿羅漢，",
    "T22n1428_033:0794c18": "雖爾故不如我得阿羅漢。」時世尊食彼食",
    "T22n1428_033:0794c19": "已還詣本林。時梵天王欲興供養，於如來",
    "T22n1428_033:0794c20": "所夜闇時放大光明，照四方如大火聚，勝",
    "T22n1428_033:0794c21": "於前光清淨無瑕穢，叉手合掌禮如來已",
    "T22n1428_033:0794c22": "在前而住。迦葉夜起見林中，有大光明照",
    "T22n1428_033:0794c23": "四方，如大火聚清淨無瑕穢，勝於前光。見",
    "T22n1428_033:0794c24": "已明日往如來所，白言：「時已到，可往就食。」",
    "T22n1428_033:0794c25": "又復問言：「昨夜有大光勝於前光，云何得",
    "T22n1428_033:0794c26": "爾耶？」佛告迦葉：「昨夜梵天王來聽法，是其",
    "T22n1428_033:0794c27": "光耳。」迦葉念言：「此大沙門有大神德，甚奇！",
    "T22n1428_033:0794c28": "甚特！乃能令梵天王來聽法。此大沙門，有",
    "T22n1428_033:0794c29": "大神足自在得阿羅漢，雖爾故不如我得",
    "T22n1428_033:0795a01": "阿羅漢。」時世尊食彼迦葉食已，還彼林中。",
    "T22n1428_033:0795a02": "時迦葉欲大祠祀，於摩竭國界多人集會。",
    "T22n1428_033:0795a03": "迦葉念言：「我祠祀多人集會，大沙門不來者",
    "T22n1428_033:0795a04": "不亦快耶？何以故？我今大祠祀，摩竭國人",
    "T22n1428_033:0795a05": "皆集，大沙門顏貌端正世所希有，若眾人見",
    "T22n1428_033:0795a06": "者，必當捨我事彼為師不承事我。」時世尊",
    "T22n1428_033:0795a07": "知迦葉心所念，即詣欝單越取自然粳米，",
    "T22n1428_033:0795a08": "於阿耨大泉坐晝日坐處。時迦葉復生此",
    "T22n1428_033:0795a09": "念：「大沙門今何以不來就食？我今大祠祀，",
    "T22n1428_033:0795a10": "摩竭國人大集，寧可留分耶？」即勅左右留",
    "T22n1428_033:0795a11": "分。明日清旦，迦葉詣佛所白言：「日時已到，",
    "T22n1428_033:0795a12": "宜知是時。」又復問言：「大沙門！昨日何以故不",
    "T22n1428_033:0795a13": "來耶？我昨日大祀，多人集會，我作是念：『云",
    "T22n1428_033:0795a14": "何今日沙門不來至耶？』我即留食分。」佛告",
    "T22n1428_033:0795a15": "迦葉：「我亦先知汝意，汝自念言：『今日大沙門",
    "T22n1428_033:0795a16": "不來者，則成我大祠。何以故？我今大祠祀，",
    "T22n1428_033:0795a17": "摩竭國多人集會，大沙門顏貌端正，諸人見",
    "T22n1428_033:0795a18": "者，皆當捨我事彼為師不復事我。』我知汝",
    "T22n1428_033:0795a19": "心中所念已，便至欝單越取自然粳米，詣",
    "T22n1428_033:0795a20": "阿耨大泉坐晝日坐處。」時迦葉念言：「此大沙",
    "T22n1428_033:0795a21": "門，甚奇！甚特！有大神德，知我心中所念已，",
    "T22n1428_033:0795a22": "乃至欝單越取自然粳米，至阿耨大泉坐晝",
    "T22n1428_033:0795a23": "日坐處。此大沙門雖有大神足自在得阿",
    "T22n1428_033:0795a24": "羅漢，故不如我得阿羅漢。」爾時世尊食迦",
    "T22n1428_033:0795a25": "葉食已，還本林中。時世尊得一貴價糞掃",
    "T22n1428_033:0795a26": "衣，念言：「當云何得水浣此衣耶？」爾時釋",
    "T22n1428_033:0795a27": "提桓因知佛心中所念，即於如來前指地",
    "T22n1428_033:0795a28": "成大池，極為清淨無有垢濁，前白佛言：",
    "T22n1428_033:0795a29": "「願世尊用此水浣衣。」時世尊復作是念：「當",
    "T22n1428_033:0795b01": "於何物上浣衣？」爾時釋提桓因知如來心",
    "T22n1428_033:0795b02": "中所念，往詣摩頭鳩羅山，取四方大石置",
    "T22n1428_033:0795b03": "如來前：「唯願世尊於此石上浣衣。」時世尊",
    "T22n1428_033:0795b04": "復作是念：「浣衣已當於何處曬衣？」釋提桓",
    "T22n1428_033:0795b05": "因復知世尊心中所念，復詣摩頭鳩羅山，",
    "T22n1428_033:0795b06": "更取大方石置如來前：「願於此石上曬衣。」",
    "T22n1428_033:0795b07": "時世尊浣曬衣已，復生此念：「我今寧可於",
    "T22n1428_033:0795b08": "此指地池中洗浴。」即脫衣洗浴。世尊復作",
    "T22n1428_033:0795b09": "是念：「我今當攀何物出此池？」時彼池側有",
    "T22n1428_033:0795b10": "一大迦休樹，本曲外向。世尊生此念已，樹",
    "T22n1428_033:0795b11": "即迴向池，世尊得攀而出。時迦葉明日清旦",
    "T22n1428_033:0795b12": "往世尊所白言：「時已到，可往就食。」又問言：",
    "T22n1428_033:0795b13": "「大沙門！何由有此好池？本所不見。」佛告迦",
    "T22n1428_033:0795b14": "葉：「我近者得一貴價糞掃衣。我念言：『當云",
    "T22n1428_033:0795b15": "何得水浣此衣？』時釋提桓因知我所念，即",
    "T22n1428_033:0795b16": "以指指地，便有此池，清淨無有垢濁。『願世",
    "T22n1428_033:0795b17": "尊可於此池浣衣。』迦葉當知，此池名為指",
    "T22n1428_033:0795b18": "地池，猶若神祠無異。」復問言：「何由有此",
    "T22n1428_033:0795b19": "大方石？本所無有。」佛告迦葉：「我作是念：",
    "T22n1428_033:0795b20": "『當於何處浣衣？』時釋提桓因知我所念，",
    "T22n1428_033:0795b21": "即詣摩頭鳩羅山上，取此四方石來，語我",
    "T22n1428_033:0795b22": "言：『可於此上浣衣。』」復問言：「此第二方石，",
    "T22n1428_033:0795b23": "何由而有？本來不見。」佛告迦葉：「我浣衣已",
    "T22n1428_033:0795b24": "念言：『當於何處曬衣？』釋提桓因知我心中",
    "T22n1428_033:0795b25": "所念，復詣摩頭鳩羅山上，取此方石來，語",
    "T22n1428_033:0795b26": "我言：『願於此石上曬衣。』」復問言：「此池上樹，",
    "T22n1428_033:0795b27": "本曲外向，今何曲內向？」佛告迦葉：「我浣",
    "T22n1428_033:0795b28": "曬衣已作是念：『我寧可入此池洗浴。』即",
    "T22n1428_033:0795b29": "便入池浴，浴已念言：『何所攀而出於是？』此",
    "T22n1428_033:0795c01": "樹即迴曲內向，令我得攀而出。是故爾耳。」",
    "T22n1428_033:0795c02": "即告迦葉：「當知猶如神樹無異。」時迦葉念",
    "T22n1428_033:0795c03": "言：「大沙門，甚奇！甚特！有大神力，釋提桓因供",
    "T22n1428_033:0795c04": "給所須，乃使無情物隨意。」迦葉言：「此大沙",
    "T22n1428_033:0795c05": "門，神足自在得阿羅漢，雖爾故不如我得",
    "T22n1428_033:0795c06": "阿羅漢。」時世尊食迦葉食已，還詣本林。時",
    "T22n1428_033:0795c07": "迦葉復生此念：「有人來至此，我當與食。」",
    "T22n1428_033:0795c08": "時世尊即化作五百比丘，著衣持鉢從遠",
    "T22n1428_033:0795c09": "而至。時迦葉遙見五百比丘著衣持鉢從",
    "T22n1428_033:0795c10": "遠而至，生此念：「咄哉！此諸比丘從何而來？",
    "T22n1428_033:0795c11": "我何由得食與之？」時世尊即攝神足還使",
    "T22n1428_033:0795c12": "五百比丘不現。迦葉念言：「此皆是大沙門神",
    "T22n1428_033:0795c13": "力所為。」時迦葉復作是念：「若有人來至此",
    "T22n1428_033:0795c14": "者，我當與食。」時世尊復以神力，化作五百",
    "T22n1428_033:0795c15": "螺髻梵志，手持澡瓶從遠而來。時迦葉遙",
    "T22n1428_033:0795c16": "見五百編髮梵志手持澡瓶來，作是念",
    "T22n1428_033:0795c17": "言：「咄哉！今五百梵志來，何由得食與之？」時",
    "T22n1428_033:0795c18": "世尊即攝神足，令五百梵志不現。迦葉念",
    "T22n1428_033:0795c19": "言：「此大沙門所為。」時迦葉復生此念：「若有人",
    "T22n1428_033:0795c20": "來至此，我當與食。」時世尊復化作五百事",
    "T22n1428_033:0795c21": "火梵志，去石室不遠皆共祀火神。時迦葉",
    "T22n1428_033:0795c22": "見已作是念言：「咄哉！此從何來？我當何由",
    "T22n1428_033:0795c23": "得食與之？」時世尊即攝神足，令五百梵志",
    "T22n1428_033:0795c24": "不現。迦葉念言：「此皆是大沙門所為。」時迦",
    "T22n1428_033:0795c25": "葉弟子諸梵志，日三入水浴，極寒戰不",
    "T22n1428_033:0795c26": "堪。爾時世尊，即化作五百火爐皆無烟焰，",
    "T22n1428_033:0795c27": "使諸梵志各得自炙。諸梵志念言：「此皆是大",
    "T22n1428_033:0795c28": "沙門所為。」時諸梵志，皆欲破薪，而不能得",
    "T22n1428_033:0795c29": "破。諸梵志念言：「此皆是大沙門威力所為。」適",
    "T22n1428_033:0796a01": "得破，便復念言：「是大沙門神力所為。」欲得",
    "T22n1428_033:0796a02": "舉斧不能得舉，念言：「是大沙門所為。」適",
    "T22n1428_033:0796a03": "得舉斧，復念言：「是大沙門所為。」諸梵志欲",
    "T22n1428_033:0796a04": "得下斧，而不能得下，念言：「此大沙門所",
    "T22n1428_033:0796a05": "為。」適得下斧，念言：「是大沙門所為。」諸梵志",
    "T22n1428_033:0796a06": "欲然火不能得然，念言：「皆是大沙門所為。」",
    "T22n1428_033:0796a07": "火既得然，念言：「大沙門所為。」欲滅而不能",
    "T22n1428_033:0796a08": "得滅，念言：「皆是大沙門所為。」適得滅，念言：",
    "T22n1428_033:0796a09": "「是大沙門所為。」捉澡瓶水欲瀉去而不能",
    "T22n1428_033:0796a10": "得出，念言：「大沙門所為。」既得去水，念言：",
    "T22n1428_033:0796a11": "「大沙門所為。」諸梵志欲得止澡瓶水，不能",
    "T22n1428_033:0796a12": "得止，念言：「大沙門所為。」既得止，念言：「大沙",
    "T22n1428_033:0796a13": "門所為。」爾時四面有大黑雲起，天大雨墮如",
    "T22n1428_033:0796a14": "象尿，潦水齊腰。時迦葉念言：「此大沙門，極",
    "T22n1428_033:0796a15": "為端正人中第一，或能為水所漂。」即將徒",
    "T22n1428_033:0796a16": "眾乘一樹船往求世尊。世尊爾時在外露",
    "T22n1428_033:0796a17": "地經行，地燥如舊。時迦葉見佛露地經行，",
    "T22n1428_033:0796a18": "地燥如舊猶如屋內，念言：「此大沙門，甚奇！",
    "T22n1428_033:0796a19": "甚特！使無情之物迴轉如意。此大沙門，神",
    "T22n1428_033:0796a20": "足自在得阿羅漢，雖爾故不如我得阿羅",
    "T22n1428_033:0796a21": "漢。」迦葉他日復往世尊所，白言：「食時已到",
    "T22n1428_033:0796a22": "可往就食。」佛言迦葉：「汝竝在前，吾後當往。」",
    "T22n1428_033:0796a23": "時世尊遣迦葉已，猶如力士屈申臂頃，從",
    "T22n1428_033:0796a24": "經行地沒，即於彼貫迦葉船底而出。見已",
    "T22n1428_033:0796a25": "便作是言：「此大沙門有大神德，先遣我言",
    "T22n1428_033:0796a26": "後至，今者乃先在船耶？」佛告迦葉：「吾遣汝",
    "T22n1428_033:0796a27": "已，如力士屈申臂頃於經行地沒，貫汝",
    "T22n1428_033:0796a28": "船底而出。」迦葉作是念言：「此大沙門有大",
    "T22n1428_033:0796a29": "神力，先遣我已，後來涌出船上。大沙門有",
    "T22n1428_033:0796b01": "大神力得阿羅漢，雖爾故不如我道真。」爾",
    "T22n1428_033:0796b02": "時世尊知迦葉心中所念，告言：「汝常稱言：",
    "T22n1428_033:0796b03": "『大沙門雖得阿羅漢，不如我得阿羅漢。』如",
    "T22n1428_033:0796b04": "今觀汝，非阿羅漢、非向阿羅漢道。」迦葉念",
    "T22n1428_033:0796b05": "言：「此大沙門，有大威神，知我心中所念。此",
    "T22n1428_033:0796b06": "大沙門有大神足自在得阿羅漢，我今寧",
    "T22n1428_033:0796b07": "可從彼修梵行。」即前白佛：「我今欲從如來",
    "T22n1428_033:0796b08": "所修梵行。」佛告迦葉：「汝有五百弟子，從汝",
    "T22n1428_033:0796b09": "學梵行，汝應告彼使知。若彼有意樂者，自",
    "T22n1428_033:0796b10": "隨所樂修行。」時迦葉即往弟子所告言：「汝",
    "T22n1428_033:0796b11": "等知不？我今欲從沙門瞿曇所修梵行。汝",
    "T22n1428_033:0796b12": "等心所樂者，各自隨意。」諸弟子白言：「我等久",
    "T22n1428_033:0796b13": "已有信心於彼沙門所，唯待師耳。」爾時五",
    "T22n1428_033:0796b14": "百弟子，即持螺髻事火具、淨衣、澡瓶，往擲尼",
    "T22n1428_033:0796b15": "連禪水中已，來詣如來所，頭面禮足在一",
    "T22n1428_033:0796b16": "面坐。時世尊與五百人漸次為說勝法，勸",
    "T22n1428_033:0796b17": "令發歡喜心。所謂法者，布施持戒生天之法，",
    "T22n1428_033:0796b18": "呵欲不淨、讚歎出離為樂。五百人即於座",
    "T22n1428_033:0796b19": "上，諸塵垢盡得法眼淨，見法得法成就諸",
    "T22n1428_033:0796b20": "法得果證。前白佛言：「我等欲於如來所出",
    "T22n1428_033:0796b21": "家修梵行。」佛言：「來比丘！於我法中快修梵",
    "T22n1428_033:0796b22": "行得盡苦際，即名為受具足戒。」時迦葉中",
    "T22n1428_033:0796b23": "弟，名那提迦葉，在尼連禪水下流居，有三",
    "T22n1428_033:0796b24": "百弟子，於中最為尊上，為眾人師首。時彼",
    "T22n1428_033:0796b25": "眾中有一弟子，至尼連禪水上看，見水中",
    "T22n1428_033:0796b26": "有事火具及髮澡瓶，有淨衣為水所漂。",
    "T22n1428_033:0796b27": "見已疾疾來至那提迦葉所語言：「師當知，此",
    "T22n1428_033:0796b28": "尼連禪水中，有髮事火具淨衣澡瓶，為水所",
    "T22n1428_033:0796b29": "漂。不審上流大師，將無為惡人所害？」時欝",
    "T22n1428_033:0796c01": "鞞羅迦葉小弟，名伽耶迦葉，居象頭山中，",
    "T22n1428_033:0796c02": "有二百弟子，於中為師首。時那提迦葉語",
    "T22n1428_033:0796c03": "一弟子言：「汝速往至象頭山中，到已語伽",
    "T22n1428_033:0796c04": "耶迦葉言：『知不？今尼連禪水中，有事火具",
    "T22n1428_033:0796c05": "諸物盡為水所漂。汝速來，可共往看兄將",
    "T22n1428_033:0796c06": "無為惡人所害耶？』」時弟子受那提迦葉",
    "T22n1428_033:0796c07": "語已，往伽耶迦葉所：「小師知不？師有此語：",
    "T22n1428_033:0796c08": "『尼連禪水中，有澡瓶淨衣髮諸事火具，為尼",
    "T22n1428_033:0796c09": "連禪水所漂。速來，共往看大兄將無為惡",
    "T22n1428_033:0796c10": "人所害耶？』」時小弟聞其語已，即將二百",
    "T22n1428_033:0796c11": "弟子，詣那提迦葉所。到已，那提迦葉、伽耶迦",
    "T22n1428_033:0796c12": "葉復語一弟子言：「汝速往至大兄所看，將",
    "T22n1428_033:0796c13": "無為惡人所害耶？」時彼弟子受二師語",
    "T22n1428_033:0796c14": "已，即往看大兄。到已問言：「云何大師，從此",
    "T22n1428_033:0796c15": "大沙門學修梵行為勝耶？」迦葉報言：「汝等",
    "T22n1428_033:0796c16": "當知！我從世尊出家學道，極為勝妙。」時彼",
    "T22n1428_033:0796c17": "弟子，還至二師所語言：「諸師當知！我大師",
    "T22n1428_033:0796c18": "已將諸弟子，詣大沙門所出家修梵行。」時",
    "T22n1428_033:0796c19": "二師念言：「從家捨家從彼學梵行者必不",
    "T22n1428_033:0796c20": "虛。何以故？我兄聰明垢薄多有智慧，而將",
    "T22n1428_033:0796c21": "諸弟子從彼受學，必思量得所故爾耳，而",
    "T22n1428_033:0796c22": "況我等不從受學。」時那提迦葉、伽耶迦葉各",
    "T22n1428_033:0796c23": "將諸弟子詣大兄所，到已白兄言：「大兄！此",
    "T22n1428_033:0796c24": "處勝耶？」兄報二弟言：「此處極勝，從家捨",
    "T22n1428_033:0796c25": "家，從大沙門修梵行者，乃為勝妙。」二弟",
    "T22n1428_033:0796c26": "白兄言：「我等亦欲從大沙門學修梵行。」",
    "T22n1428_033:0796c27": "爾時欝鞞羅迦葉，將二弟并五百弟子，往詣",
    "T22n1428_033:0796c28": "世尊所，頭面禮足在一面坐。時欝鞞羅迦",
    "T22n1428_033:0796c29": "葉，前白佛言：「我有中弟，名那提迦葉，在尼",
    "T22n1428_033:0797a01": "連禪水邊住，常教授三百弟子，為人師首。",
    "T22n1428_033:0797a02": "次第三弟，在象頭山中住，教授二百弟子，",
    "T22n1428_033:0797a03": "為人師首。今各來集，欲從世尊求修梵",
    "T22n1428_033:0797a04": "行。唯願世尊聽出家受具足得修梵行。」世",
    "T22n1428_033:0797a05": "尊即聽，漸次為說勝法。所謂法者，布施持",
    "T22n1428_033:0797a06": "戒生天之法，呵欲不淨、讚歎出離為樂。即",
    "T22n1428_033:0797a07": "於座上諸塵垢盡得法眼淨，見法得法成",
    "T22n1428_033:0797a08": "就諸法得果證。各前白佛言：「唯然世尊！我",
    "T22n1428_033:0797a09": "等欲從如來法中出家修梵行。」佛言：「來比",
    "T22n1428_033:0797a10": "丘！於我法中快得修梵行得盡苦際，即",
    "T22n1428_033:0797a11": "名為受具足戒。」時世尊度此千梵志授具",
    "T22n1428_033:0797a12": "足已，將至象頭山中。於象頭山中有千比",
    "T22n1428_033:0797a13": "丘僧，以三事教化：一者神足教化，二者憶",
    "T22n1428_033:0797a14": "念教化，三者說法教化。彼神足教化者，或化",
    "T22n1428_033:0797a15": "一作無數，或無數還為一，內外通達、石壁",
    "T22n1428_033:0797a16": "皆過，如遊虛空無所妨礙；於虛空中結",
    "T22n1428_033:0797a17": "跏趺坐，亦如飛鳥周旋往來；入地如水出",
    "T22n1428_033:0797a18": "沒自在，履水如地而不沒溺；身放烟火如",
    "T22n1428_033:0797a19": "大火聚；日月有大神德靡所不照，能以手",
    "T22n1428_033:0797a20": "捫摸，身至梵天往來無礙，是謂世尊神足",
    "T22n1428_033:0797a21": "教化千比丘。憶念教化者，教言：「汝當思惟",
    "T22n1428_033:0797a22": "是，莫思惟是。當念是，莫念是。當滅是，",
    "T22n1428_033:0797a23": "當成就是。」是謂世尊憶念教授千比丘。說",
    "T22n1428_033:0797a24": "法教化者，一切熾然，何等一切熾然？眼熾然、",
    "T22n1428_033:0797a25": "色熾然、眼識熾然、眼觸熾然。若復眼觸因緣",
    "T22n1428_033:0797a26": "生受，若苦、若樂、若不苦不樂，亦名為熾然。",
    "T22n1428_033:0797a27": "何等為熾然？熾然者，欲火、恚火、癡火也。復云",
    "T22n1428_033:0797a28": "何名熾然？熾然者，生老病死愁憂苦惱熾然，",
    "T22n1428_033:0797a29": "我說此苦所生處，乃至意亦如是。爾時世",
    "T22n1428_033:0797b01": "尊，以此三事教授千比丘。爾時千比丘，受",
    "T22n1428_033:0797b02": "此三事教授已，即時無漏心解脫、無礙解脫",
    "T22n1428_033:0797b03": "智生。爾時世尊化此千比丘已便作是念：",
    "T22n1428_033:0797b04": "「我先許瓶沙王請，若我成佛得一切智，先",
    "T22n1428_033:0797b05": "來至羅閱城。我今應往見瓶沙王。」即正衣",
    "T22n1428_033:0797b06": "服，將大比丘千人，皆是舊學螺髻梵志，皆已",
    "T22n1428_033:0797b07": "得定調柔永得解脫，從摩竭國界遊化漸",
    "T22n1428_033:0797b08": "至杖林中。爾時世尊於杖林中善住尼拘律",
    "T22n1428_033:0797b09": "樹王下坐。時瓶沙王聞沙門瞿曇出自釋",
    "T22n1428_033:0797b10": "種出家學道，將千弟子遊行摩竭界，皆是",
    "T22n1428_033:0797b11": "舊學螺髻梵志，皆已得定調柔永得解脫，",
    "T22n1428_033:0797b12": "從摩竭界遊行來至杖林中，止善住尼拘",
    "T22n1428_033:0797b13": "律樹王下坐。彼沙門瞿曇有大名稱，靡所",
    "T22n1428_033:0797b14": "不聞。所謂名稱者，如來、至真、等正覺、明行足、",
    "T22n1428_033:0797b15": "為善逝、世間解、無上士、調御丈夫、天人師、佛、世",
    "T22n1428_033:0797b16": "尊，於天及世間人、魔若魔天，及梵天眾、沙門、",
    "T22n1428_033:0797b17": "婆羅門眾中，自知得神通智證，常自娛樂。",
    "T22n1428_033:0797b18": "與人說法，上中下言悉善，義味深邃，具足演",
    "T22n1428_033:0797b19": "布，修諸梵行。「善哉！乃得見如是阿羅漢。我",
    "T22n1428_033:0797b20": "今寧可自往見大沙門瞿曇。」時王瓶沙駕",
    "T22n1428_033:0797b21": "萬二千乘車，將八萬四千人前後圍繞，以",
    "T22n1428_033:0797b22": "王威勢出羅閱城，欲見世尊。時王瓶沙往",
    "T22n1428_033:0797b23": "杖林中，齊車所至處，即下車步進入林。遙",
    "T22n1428_033:0797b24": "見世尊顏貌殊特猶如紫金，便發歡喜心，",
    "T22n1428_033:0797b25": "於如來所前頭面禮足已在一面坐。時摩",
    "T22n1428_033:0797b26": "竭國人，或有禮足而坐者，或有舉手相問",
    "T22n1428_033:0797b27": "訊而坐者，或有稱姓名而坐者，或有叉手",
    "T22n1428_033:0797b28": "合掌向如來而坐者，或有默然而坐者。時",
    "T22n1428_033:0797b29": "摩竭國人作是念：「為大沙門從欝鞞羅迦",
    "T22n1428_033:0797c01": "葉學梵行耶？為欝鞞羅迦葉并弟子眾，從",
    "T22n1428_033:0797c02": "大沙門瞿曇學梵行耶？」時世尊知其國人",
    "T22n1428_033:0797c03": "心中所念，即以偈向欝鞞羅迦葉說：",
    "T22n1428_033:0797c04": "「汝等見何變？　　捨諸事火具？",
    "T22n1428_033:0797c05": "吾今問迦葉，　　云何捨火具？」",
    "T22n1428_033:0797c06": "爾時迦葉復以偈報世尊言：",
    "T22n1428_033:0797c07": "「飲食諸美味，　　愛欲女及祀；",
    "T22n1428_033:0797c08": "我見如是垢，　　故捨事火具。」",
    "T22n1428_033:0797c09": "世尊復以偈問迦葉言：",
    "T22n1428_033:0797c10": "「飲食諸美味，　　於中無所樂；",
    "T22n1428_033:0797c11": "天上及世間，　　今說樂何處。」",
    "T22n1428_033:0797c12": "迦葉復以偈報世尊言",
    "T22n1428_033:0797c13": "「我見迹休息，　　三界無所礙；",
    "T22n1428_033:0797c14": "不異不可異，　　不樂事火祀。」",
    "T22n1428_033:0797c15": "時摩竭國人復生是念：「大沙門說二偈，欝鞞",
    "T22n1428_033:0797c16": "羅迦葉亦說二偈，我等猶故未別，為大沙",
    "T22n1428_033:0797c17": "門從迦葉受學耶？為迦葉及弟子從大沙",
    "T22n1428_033:0797c18": "門受學耶？」時世尊知摩竭國人心中所念",
    "T22n1428_033:0797c19": "已，告迦葉言：「汝起為吾扇背。」答言：「爾。」時迦",
    "T22n1428_033:0797c20": "葉受佛教已，即從坐起上昇虛空，還下禮",
    "T22n1428_033:0797c21": "世尊足，以手摩捫如來足，以口嗚之自稱",
    "T22n1428_033:0797c22": "姓字：「世尊是我師，我是弟子。」即持扇在如",
    "T22n1428_033:0797c23": "來後而扇。時摩竭國人自相謂言：「大沙門瞿",
    "T22n1428_033:0797c24": "曇不從迦葉學梵行，迦葉及弟子眾從大",
    "T22n1428_033:0797c25": "沙門瞿曇學梵行。」爾時世尊知摩竭國人",
    "T22n1428_033:0797c26": "無有疑故，漸次為說法，勸令發歡喜心。所",
    "T22n1428_033:0797c27": "謂法者，布施持戒生天之法，呵欲不淨、讚",
    "T22n1428_033:0797c28": "歎出離為樂。時摩竭國人瓶沙王為首，八萬",
    "T22n1428_033:0797c29": "四千人十二那由他天，諸塵垢盡得法眼淨，",
    "T22n1428_033:0798a01": "見法得法成就諸法自知得果證。前白佛",
    "T22n1428_033:0798a02": "言：「我等歸依佛法僧，聽為優婆塞，盡形壽",
    "T22n1428_033:0798a03": "不殺生乃至不飲酒。」瓶沙王見法得法，前",
    "T22n1428_033:0798a04": "白佛言：「自念昔日，為太子時，心生六願：一",
    "T22n1428_033:0798a05": "者、若父壽終我登位為王。二者、當我治國時",
    "T22n1428_033:0798a06": "願佛出世。三者、使我身見世尊。四者、設我見",
    "T22n1428_033:0798a07": "佛已生歡喜心於如來所。五者、已發歡喜",
    "T22n1428_033:0798a08": "心得聞正法。六者、聞法已尋得信解。今我",
    "T22n1428_033:0798a09": "父王已命終，得登位為王。然我治國，正值",
    "T22n1428_033:0798a10": "佛出世。今復自見佛，見佛已發歡喜心，於",
    "T22n1428_033:0798a11": "佛所已發歡喜心，便得聞法，聞法已便",
    "T22n1428_033:0798a12": "得信解。今正是時，唯願世尊入羅閱城。」時",
    "T22n1428_033:0798a13": "世尊默然受瓶沙王請已，即從座起，著衣",
    "T22n1428_033:0798a14": "將千比丘，皆是舊學螺髻梵志，皆已得定調",
    "T22n1428_033:0798a15": "柔永得解脫，萬二千乘車、八萬四千眾前後",
    "T22n1428_033:0798a16": "圍遶，以佛威神入羅閱城。爾時值天雨，世",
    "T22n1428_033:0798a17": "尊前後中則清明、上有雲蓋，世尊現此變",
    "T22n1428_033:0798a18": "化入羅閱城。時釋提桓因，化作一異婆羅",
    "T22n1428_033:0798a19": "門，手執金杖、金澡瓶、金柄扇，身在空中去",
    "T22n1428_033:0798a20": "地四指在如來前引導，復以無數方便讚",
    "T22n1428_033:0798a21": "歎佛法僧。時摩竭國人皆作是念：「是誰威",
    "T22n1428_033:0798a22": "神化作此婆羅門形，手執金杖、金澡瓶、金柄",
    "T22n1428_033:0798a23": "扇，身在空中去地四指，在如來前引導",
    "T22n1428_033:0798a24": "驅却眾人，復以無數方便讚歎佛法僧",
    "T22n1428_033:0798a25": "耶？」時摩竭國人向釋提桓因而說頌曰：",
    "T22n1428_033:0798a26": "「誰化作梵志？　　今在眾僧前；",
    "T22n1428_033:0798a27": "歎誦佛功德，　　汝所事者誰？」",
    "T22n1428_033:0798a28": "爾時釋提桓因復以偈報摩竭國人",
    "T22n1428_033:0798a29": "「勇猛一切解，　　愛欲及飲食；",
    "T22n1428_033:0798b01": "慚愧念知足，　　我是彼弟子。",
    "T22n1428_033:0798b02": "世無有與等，　　不見相似者；",
    "T22n1428_033:0798b03": "如來至真佛，　　我是給使者。",
    "T22n1428_033:0798b04": "滅欲及瞋恚，　　無明永已盡；",
    "T22n1428_033:0798b05": "漏盡阿羅漢，　　我是給使者。",
    "T22n1428_033:0798b06": "猶如度溺者，　　瞿曇是法船；",
    "T22n1428_033:0798b07": "最勝度彼岸，　　我是給使者。",
    "T22n1428_033:0798b08": "以度四流際，　　能說不死法；",
    "T22n1428_033:0798b09": "最勝無礙法，　　我是給使者。」",
    "T22n1428_033:0798b10": "爾時摩竭國王瓶沙復作是念：「若使世尊",
    "T22n1428_033:0798b11": "將諸弟子入羅閱城，先至園中者，我當",
    "T22n1428_033:0798b12": "即以此園地施之立精舍。」時羅閱城諸園",
    "T22n1428_033:0798b13": "中，迦蘭陀竹園最勝。時世尊知摩竭王心中",
    "T22n1428_033:0798b14": "所念，即將大眾詣竹園已。王即下象，自",
    "T22n1428_033:0798b15": "疊象上褥，作四重敷地，前白佛言：「願世尊",
    "T22n1428_033:0798b16": "坐。」世尊即就座而坐。時瓶沙王持金澡瓶",
    "T22n1428_033:0798b17": "水授如來令清淨，白佛言：「今羅閱城諸園",
    "T22n1428_033:0798b18": "中，此竹園最勝，我今施如來，願慈愍故受。」",
    "T22n1428_033:0798b19": "佛告王言：「汝今持此竹園，施佛及四方僧。",
    "T22n1428_033:0798b20": "何以故？若如來有園、園物、房舍、房舍物、衣鉢、",
    "T22n1428_033:0798b21": "尼師檀、鍼筒，即是塔，諸天、世人、魔、若魔天、沙",
    "T22n1428_033:0798b22": "門、婆羅門所不堪用。」王言：「我今以此竹園，",
    "T22n1428_033:0798b23": "施佛及四方僧。」時世尊以慈愍心受彼園",
    "T22n1428_033:0798b24": "已，即為呪願：",
    "T22n1428_033:0798b25": "「種植諸園樹，　　并作橋船梁；",
    "T22n1428_033:0798b26": "園果諸浴池，　　及施人居止。",
    "T22n1428_033:0798b27": "如是之人等，　　晝夜福增長；",
    "T22n1428_033:0798b28": "持戒順正法，　　彼人得生天。」",
    "T22n1428_033:0798b29": "爾時瓶沙王前禮世尊足已，更取一小床",
    "T22n1428_033:0798c01": "在如來前坐，欲得聞法。時世尊漸次為王",
    "T22n1428_033:0798c02": "說法，勸令發歡喜心。發歡喜心已，從坐起",
    "T22n1428_033:0798c03": "禮佛而去。爾時世尊在羅閱城。時城中有",
    "T22n1428_033:0798c04": "刪若梵志，有二百五十弟子，優波提舍、拘律",
    "T22n1428_033:0798c05": "陀為上首。爾時尊者阿濕卑給侍如來，時",
    "T22n1428_033:0798c06": "到著衣持鉢入城乞食，顏色和悅諸根寂",
    "T22n1428_033:0798c07": "定，衣服齊整行步庠序，不左右顧視，不失",
    "T22n1428_033:0798c08": "威儀。時優波提舍，時已到入園觀看，見阿",
    "T22n1428_033:0798c09": "濕卑威儀如是，便生是念：「今觀此比丘威",
    "T22n1428_033:0798c10": "儀具足，我今寧可往問其義。」復自念言：「此",
    "T22n1428_033:0798c11": "比丘乞食時，非問義時。今且待彼乞食已，",
    "T22n1428_033:0798c12": "當往問義。」時優波提舍尋從其後。時阿濕",
    "T22n1428_033:0798c13": "卑比丘入羅閱城乞食已，置鉢在地，疊僧",
    "T22n1428_033:0798c14": "伽梨。優波提舍念言：「此比丘乞食已竟，今正",
    "T22n1428_033:0798c15": "是問義時，我今當問。」即往問義：「汝為誰？師",
    "T22n1428_033:0798c16": "字誰？學何法？」即報言：「我師大沙門，是我所",
    "T22n1428_033:0798c17": "尊，我從彼學。」優波提舍即復問言：「汝師大",
    "T22n1428_033:0798c18": "沙門說何法耶？」報言：「我年幼稚出家日淺，",
    "T22n1428_033:0798c19": "未堪廣演其義，今當略說其要。」優波提",
    "T22n1428_033:0798c20": "舍言：「我唯樂聞為要，不在廣略。」阿濕卑言：",
    "T22n1428_033:0798c21": "「汝欲知之，如來說因緣生法，亦說因緣滅",
    "T22n1428_033:0798c22": "法。若法所因生，如來說是因。若法所因滅，",
    "T22n1428_033:0798c23": "大沙門亦說此義。此是我師說。」時優波提舍",
    "T22n1428_033:0798c24": "聞已，即時諸塵垢盡得法眼淨。時優波提舍",
    "T22n1428_033:0798c25": "念言：「齊入如是法，至無憂處，無數億百千",
    "T22n1428_033:0798c26": "那由他劫本所不見。」優波提舍、拘律陀先",
    "T22n1428_033:0798c27": "有要言：「若先得妙法者，當相告語。」時優波",
    "T22n1428_033:0798c28": "提舍即往至拘律陀所。拘律陀見優波提",
    "T22n1428_033:0798c29": "舍來，便作是語：「汝今顏色和悅諸根寂定，",
    "T22n1428_033:0799a01": "如有所得。將不見法耶？」答曰：「如汝所言。」問",
    "T22n1428_033:0799a02": "言：「得何等法？」報言：「彼如來說因緣生法，亦",
    "T22n1428_033:0799a03": "說因緣滅法。若法所因生，如來說是因。若",
    "T22n1428_033:0799a04": "法所因滅，大沙門亦說此義。」拘律陀聞是",
    "T22n1428_033:0799a05": "語已，即時諸塵垢盡得法眼淨。拘律陀念",
    "T22n1428_033:0799a06": "言：「齊入如此法，得至無憂處，無數億千那",
    "T22n1428_033:0799a07": "由他劫本所不見。」拘律陀問言：「不審世尊",
    "T22n1428_033:0799a08": "今在何處住？」報言：「如來今在迦蘭陀竹園",
    "T22n1428_033:0799a09": "住。」拘律陀語優波提舍言：「今日可共往如",
    "T22n1428_033:0799a10": "來所禮敬問訊，即是我等師。」優波提舍報言：",
    "T22n1428_033:0799a11": "「我等先有二百五十弟子，從我所修梵行，",
    "T22n1428_033:0799a12": "當語彼令知，隨彼意所欲。」時優波提舍與",
    "T22n1428_033:0799a13": "拘律陀詣諸弟子所，語言：「汝等知不？我等",
    "T22n1428_033:0799a14": "二人欲從大沙門學梵行，汝等各隨意所",
    "T22n1428_033:0799a15": "欲。」諸弟子白言：「我等諸人皆從師受學。今",
    "T22n1428_033:0799a16": "大師猶從彼學，我等豈得不從學耶？若師",
    "T22n1428_033:0799a17": "所得者，我等亦當得之。」時優波提舍、拘律",
    "T22n1428_033:0799a18": "陀并諸弟子，相與俱詣竹園。時世尊與無",
    "T22n1428_033:0799a19": "數百千眾圍繞，而為說法，遙見優波提舍、",
    "T22n1428_033:0799a20": "拘律陀并諸弟子來，見已告諸比丘：「彼遠來",
    "T22n1428_033:0799a21": "二人者：一名優波提舍，二名拘律陀，此二",
    "T22n1428_033:0799a22": "人於我諸弟子中最為上首，智慧無量無上",
    "T22n1428_033:0799a23": "得二解脫。」未至竹園，如來已授記別二",
    "T22n1428_033:0799a24": "人為匹。同友二人并諸弟子到如來所，頭面",
    "T22n1428_033:0799a25": "禮足已，在一面坐。時世尊漸次為說勝法，",
    "T22n1428_033:0799a26": "令發歡喜心。所謂法者，布施、持戒、生天之",
    "T22n1428_033:0799a27": "法，呵欲不淨、讚歎出離為樂。即於座上諸",
    "T22n1428_033:0799a28": "塵垢盡得法眼淨，見法得法成就諸法。自",
    "T22n1428_033:0799a29": "知得果證已，前白佛言：「我等欲從如來法",
    "T22n1428_033:0799b01": "中出家修梵行。」佛言：「善來比丘！於我法",
    "T22n1428_033:0799b02": "中快修梵行得盡苦源，即名出家受具",
    "T22n1428_033:0799b03": "足戒。」爾時世尊遊羅閱城。時尊者欝鞞羅迦",
    "T22n1428_033:0799b04": "葉與諸弟子出家學道，復有刪若二百五十",
    "T22n1428_033:0799b05": "梵志，出家學道。羅閱城中諸貴族姓子等亦",
    "T22n1428_033:0799b06": "出家學道。時羅閱城中諸長者，自相誡勅言：",
    "T22n1428_033:0799b07": "「汝等有兒者，各自慎護，婦有夫主者亦慎",
    "T22n1428_033:0799b08": "護之。今大沙門，從摩竭國界度諸梵志自",
    "T22n1428_033:0799b09": "隨，今來至此復當將此諸人去。」爾時諸比",
    "T22n1428_033:0799b10": "丘乞食時聞此諸人所說：「此大沙門將諸梵",
    "T22n1428_033:0799b11": "志自隨來此，今復當將此諸人去。」諸比丘",
    "T22n1428_033:0799b12": "聞已皆懷慚愧，往世尊所，以此因緣具",
    "T22n1428_033:0799b13": "白世尊。世尊告諸比丘：「汝等入羅閱城中",
    "T22n1428_033:0799b14": "乞食，聞諸長者作是言：『大沙門來至國界，",
    "T22n1428_033:0799b15": "度諸梵志將自隨，今復當度此諸人將去。』",
    "T22n1428_033:0799b16": "者，汝等便以此偈報之：",
    "T22n1428_033:0799b17": "「『如來大勢力，　　以法而將去；",
    "T22n1428_033:0799b18": "以法將去者，　　汝等何憂懼？』」",
    "T22n1428_033:0799b19": "爾時諸比丘受佛教已，入羅閱城乞食，聞",
    "T22n1428_033:0799b20": "諸長者說此語時，即以此偈報之：",
    "T22n1428_033:0799b21": "「如來大勢力，　　以法而將去；",
    "T22n1428_033:0799b22": "以法將去者，　　汝等何憂懼？」",
    "T22n1428_033:0799b23": "時諸長者作是念：「我等如所聞，大沙門以",
    "T22n1428_033:0799b24": "法將去，不為非法。」",
    "T22n1428_033:0799b25": "爾時尊者欝鞞羅迦葉將諸弟子出家學道，",
    "T22n1428_033:0799b26": "刪若弟子亦將二百五十弟子出家學道，",
    "T22n1428_033:0799b27": "羅閱城諸豪姓子亦出家學道。大眾皆集遊",
    "T22n1428_033:0799b28": "羅閱城。時彼未被教誡者，不按威儀，著衣",
    "T22n1428_033:0799b29": "不齊整、乞食不如法、處處受不淨食、或受",
    "T22n1428_033:0799c01": "不淨鉢食、在小食大食上高聲大喚，如婆",
    "T22n1428_033:0799c02": "羅門聚會法。時有一病比丘，無弟子無瞻",
    "T22n1428_033:0799c03": "視者命終，諸比丘以此因緣往白世尊。世",
    "T22n1428_033:0799c04": "尊言：「自今已去聽有和尚，和尚看弟子，當",
    "T22n1428_033:0799c05": "如兒意看。弟子看和尚，當如父意。展轉相",
    "T22n1428_033:0799c06": "敬，重相瞻視，如是正法便得久住，增益廣",
    "T22n1428_033:0799c07": "大。當如是請和尚。請時當教偏露右肩，",
    "T22n1428_033:0799c08": "脫革屣右膝著地合掌，作如是語：『我某",
    "T22n1428_033:0799c09": "甲請大德為和尚，願大德為我作和尚，",
    "T22n1428_033:0799c10": "我依大德受具足戒。』第二、第三亦如是說。",
    "T22n1428_033:0799c11": "和尚當報言：『可爾。』若言：『如是。』若言：『當教授",
    "T22n1428_033:0799c12": "汝。』若言：『清淨莫放逸。』」佛言：「自今已去捨三",
    "T22n1428_033:0799c13": "語授具足戒，自今已去聽滿十人當授具足",
    "T22n1428_033:0799c14": "戒。白四羯磨，當如是授具足戒。欲受戒者",
    "T22n1428_033:0799c15": "詣僧中，偏露右臂脫革屣禮僧足，右膝",
    "T22n1428_033:0799c16": "著地合掌作如是白：『大德僧聽！我某甲，從",
    "T22n1428_033:0799c17": "某甲求受具足戒。我某甲，今從眾僧乞",
    "T22n1428_033:0799c18": "受具足戒，某甲為和尚。願僧濟度我，慈愍",
    "T22n1428_033:0799c19": "故！』如是第二、第三說。眾中當差堪能羯磨",
    "T22n1428_033:0799c20": "者如上，當作如是白：『大德僧聽！此某甲，",
    "T22n1428_033:0799c21": "從某甲求受具足戒。此某甲，今從眾僧乞",
    "T22n1428_033:0799c22": "受具足戒，某甲為和尚。若僧時到僧忍聽，",
    "T22n1428_033:0799c23": "與某甲受具足戒，某甲為和尚。白如是。』",
    "T22n1428_033:0799c24": "『大德僧聽！此某甲，從某甲求受具足戒。此",
    "T22n1428_033:0799c25": "某甲，今從眾僧乞受具足戒，某甲為和尚。",
    "T22n1428_033:0799c26": "誰諸長老忍僧與某甲受具足戒、某甲為",
    "T22n1428_033:0799c27": "和尚者默然，誰不忍者說。此是初羯磨。』第",
    "T22n1428_033:0799c28": "二、第三亦如是說。『僧已與某甲受具足戒、",
    "T22n1428_033:0799c29": "某甲為和尚竟。僧忍，默然故，是事如是持。』」",
    "T22n1428_033:0800a01": "時諸比丘知世尊制戒聽授人具足戒。新",
    "T22n1428_033:0800a02": "學比丘輒授人具足戒，不能教授。以不",
    "T22n1428_033:0800a03": "教授故，不按威儀，著衣不齊整、乞食不如",
    "T22n1428_033:0800a04": "法、處處受不淨食、或受不淨鉢食、在小食",
    "T22n1428_033:0800a05": "大食上高聲大喚、如婆羅門聚會法。時諸比",
    "T22n1428_033:0800a06": "丘聞，其中有少欲知足、行頭陀、樂學戒、知",
    "T22n1428_033:0800a07": "慚愧者，嫌責彼比丘言：「世尊制戒聽授人",
    "T22n1428_033:0800a08": "具足戒，云何汝等新受戒比丘輒授人具足",
    "T22n1428_033:0800a09": "戒，而不能教授。以不教授故，不按威儀，",
    "T22n1428_033:0800a10": "著衣不齊整、乞食不如法、處處受不淨食、",
    "T22n1428_033:0800a11": "或受不淨鉢食、在小食大食上高聲大喚，",
    "T22n1428_033:0800a12": "如婆羅門聚會法？」時尊者婆先始二歲，將",
    "T22n1428_033:0800a13": "一歲弟子，往世尊所，頭面禮足已，在一面",
    "T22n1428_033:0800a14": "坐。世尊知而故問：「此是何等比丘？」報言：「世尊！",
    "T22n1428_033:0800a15": "是我弟子。」問言：「汝今幾歲？」報言：「二歲。」復問",
    "T22n1428_033:0800a16": "言：「汝弟子幾歲？」報言：「一歲。」爾時世尊以無",
    "T22n1428_033:0800a17": "數方便呵責：「汝所為非，非威儀、非沙門法、",
    "T22n1428_033:0800a18": "非淨行、非隨順行，所不應為。云何，婆先！",
    "T22n1428_033:0800a19": "汝自身未斷乳，應受人教授，云何教授",
    "T22n1428_033:0800a20": "人？」時諸比丘往世尊所，頭面禮足在一面",
    "T22n1428_033:0800a21": "坐，以此因緣具白世尊。世尊言：「向者婆先",
    "T22n1428_033:0800a22": "比丘二歲，將一歲弟子來至我所，頭面禮",
    "T22n1428_033:0800a23": "足在一面坐。一面坐已，我知而故問：『此是",
    "T22n1428_033:0800a24": "何等比丘？』報言：『是我弟子。』問言：『汝幾歲？』報言：",
    "T22n1428_033:0800a25": "『二歲。』『汝弟子幾歲？』報言：『一歲。』我即以無數方",
    "T22n1428_033:0800a26": "便呵責：『汝所為非，非威儀、非沙門法、非淨",
    "T22n1428_033:0800a27": "行、非隨順行，所不應為。云何，婆先！汝自",
    "T22n1428_033:0800a28": "未斷乳，應受人教授，云何教授人？』佛既",
    "T22n1428_033:0800a29": "聽授人具足戒，而汝新受戒比丘，輒便授人",
    "T22n1428_033:0800b01": "具足戒，不知教授。以不教授故，不按威",
    "T22n1428_033:0800b02": "儀，著衣不齊整、乞食不如法、處處受不淨",
    "T22n1428_033:0800b03": "食、或受不淨鉢食、在大食小食上高聲大",
    "T22n1428_033:0800b04": "喚，如婆羅門聚會法。」時世尊以無數方便",
    "T22n1428_033:0800b05": "呵責已，告諸比丘：「自今已去聽十歲比丘",
    "T22n1428_033:0800b06": "授人具足戒。」彼諸比丘聞世尊制戒聽十",
    "T22n1428_033:0800b07": "歲比丘得授人具足戒。十歲愚癡比丘輒",
    "T22n1428_033:0800b08": "授人具足戒，而不知教授。以不教授故，",
    "T22n1428_033:0800b09": "不按威儀，著衣不齊整、乞食不如法、處處",
    "T22n1428_033:0800b10": "受不淨食、或受不淨鉢食、在大食小食上",
    "T22n1428_033:0800b11": "高聲大喚，如婆羅門聚會法。諸比丘聞，其中",
    "T22n1428_033:0800b12": "有少欲知足、行頭陀、樂學戒、知慚愧者，",
    "T22n1428_033:0800b13": "呵責彼比丘言：「世尊制戒，聽十歲比丘得",
    "T22n1428_033:0800b14": "授人具足戒。汝云何十歲愚癡比丘輒授人",
    "T22n1428_033:0800b15": "具足戒，不知教授。以不教授故，不按威",
    "T22n1428_033:0800b16": "儀，著衣不齊整、乞食不如法、處處受不淨",
    "T22n1428_033:0800b17": "食、或受不淨鉢食、在大食小食上高聲大",
    "T22n1428_033:0800b18": "喚，如婆羅門聚會法？」時諸比丘往世尊所，",
    "T22n1428_033:0800b19": "頭面禮足在一面坐，以此因緣具白世尊。",
    "T22n1428_033:0800b20": "世尊以此因緣集諸比丘僧，以無數方便",
    "T22n1428_033:0800b21": "呵責彼比丘：「汝所為非，非威儀、非沙門法、",
    "T22n1428_033:0800b22": "非淨行、非隨順行，所不應為。云何世尊",
    "T22n1428_033:0800b23": "制戒，聽十歲比丘授人具足戒。云何汝",
    "T22n1428_033:0800b24": "十歲愚癡比丘輒授人具足戒，不知教授。",
    "T22n1428_033:0800b25": "以不教授故，不按威儀，著衣不齊整、乞",
    "T22n1428_033:0800b26": "食不如法、處處受不淨食、或受不淨鉢食、",
    "T22n1428_033:0800b27": "在大食小食上高聲大喚，如婆羅門聚會",
    "T22n1428_033:0800b28": "法？」時世尊以無數方便呵責已，告諸比丘：",
    "T22n1428_033:0800b29": "「自今已去聽十歲智慧比丘授人具足戒。」時",
    "T22n1428_033:0800c01": "諸比丘聞世尊制戒，聽十歲智慧比丘得",
    "T22n1428_033:0800c02": "授人具足戒，便自言：「我十歲智慧得授人",
    "T22n1428_033:0800c03": "具足戒。」而輒授人具足戒，不知教授。以不",
    "T22n1428_033:0800c04": "教授故，不按威儀，著衣不齊整、乞食不如",
    "T22n1428_033:0800c05": "法、處處受不淨食、或受不淨鉢食、在大食",
    "T22n1428_033:0800c06": "小食上高聲大喚，如婆羅門聚會法。時諸比",
    "T22n1428_033:0800c07": "丘聞，其中有少欲知足、行頭陀、樂學戒、知",
    "T22n1428_033:0800c08": "慚愧者，呵責彼比丘言：「世尊制戒，聽十歲",
    "T22n1428_033:0800c09": "智慧比丘得授人具足戒。汝云何自言智慧，",
    "T22n1428_033:0800c10": "輒授人具足戒，而不知教授。以不教授",
    "T22n1428_033:0800c11": "故，不按威儀，著衣不齊整、乞食不如法、處",
    "T22n1428_033:0800c12": "處受不淨食、或受不淨鉢食、在大食小食",
    "T22n1428_033:0800c13": "上高聲大喚，如婆羅門聚會法？」時諸比丘",
    "T22n1428_033:0800c14": "往世尊所，頭面禮足在一面坐，以此因緣",
    "T22n1428_033:0800c15": "具白世尊。世尊以此因緣集比丘僧，呵責",
    "T22n1428_033:0800c16": "彼比丘：「汝所為非，非威儀、非沙門法、非淨",
    "T22n1428_033:0800c17": "行、非隨順行，所不應為。佛制戒聽十歲",
    "T22n1428_033:0800c18": "智慧比丘得授人具足戒。云何汝等自言智",
    "T22n1428_033:0800c19": "慧，輒授人具足戒，不知教授。以不教授",
    "T22n1428_033:0800c20": "故，不按威儀，著衣不齊整、乞食不如法、處",
    "T22n1428_033:0800c21": "處受不淨食、或受不淨鉢食、在大食小食",
    "T22n1428_033:0800c22": "上高聲大喚，如婆羅門聚會法？」時世尊以",
    "T22n1428_033:0800c23": "無數方便呵責已，告諸比丘：「自今已去當",
    "T22n1428_033:0800c24": "制和尚使行和尚法。和尚於弟子所，當",
    "T22n1428_033:0800c25": "作如是法，應如是行。若弟子眾僧欲為",
    "T22n1428_033:0800c26": "作羯磨、作呵責、作擯、作依止、作遮不至",
    "T22n1428_033:0800c27": "白衣家、作舉，和尚當於中如法料理，令",
    "T22n1428_033:0800c28": "僧不與弟子作羯磨，若作令如法。復次若",
    "T22n1428_033:0800c29": "僧，與弟子作羯磨、作呵責、作擯、作依止、",
    "T22n1428_033:0801a01": "作遮不至白衣家、作舉，和尚於中當如",
    "T22n1428_033:0801a02": "法料理，令弟子順從於僧，不違逆求除",
    "T22n1428_033:0801a03": "罪，令僧疾與解羯磨。復次若弟子犯僧殘，",
    "T22n1428_033:0801a04": "和尚當如法料理，若應與波利婆沙，當",
    "T22n1428_033:0801a05": "與波利婆沙；應與本日治，當與本日治；",
    "T22n1428_033:0801a06": "應與摩那埵，當與摩那埵；應與出罪，當",
    "T22n1428_033:0801a07": "與出罪。復次弟子得病，和尚當瞻視，若令",
    "T22n1428_033:0801a08": "餘人看，乃至差若命終。弟子若不樂住處，",
    "T22n1428_033:0801a09": "當自移若教人移。弟子若有疑事，當以法",
    "T22n1428_033:0801a10": "以律、如佛所教、如法教除之。若惡見生，當",
    "T22n1428_033:0801a11": "教令捨惡見住善見，當以二事將護，以",
    "T22n1428_033:0801a12": "法、以衣食將護。是中法將護者，應教增戒、",
    "T22n1428_033:0801a13": "增心、增慧、教學問、誦經。是中衣食將護者，當",
    "T22n1428_033:0801a14": "與衣、食、床、臥具、病瘦醫藥，隨力所堪為辦。",
    "T22n1428_033:0801a15": "自今已去制和尚法如是，和尚應行，若不",
    "T22n1428_033:0801a16": "行如法治。」時和尚於弟子所行和尚法，弟",
    "T22n1428_033:0801a17": "子於和尚所不行弟子法，不白和尚入",
    "T22n1428_033:0801a18": "村入白衣家、或從餘比丘、或將餘比丘為",
    "T22n1428_033:0801a19": "伴、或與或受、或時佐助眾事、或時受他佐",
    "T22n1428_033:0801a20": "助、或時為他剃髮、或受他剃髮，或不白",
    "T22n1428_033:0801a21": "和尚入浴室、或時為他揩摩身、或時受他",
    "T22n1428_033:0801a22": "揩摩身，或時不白和尚至晝日住處房、或",
    "T22n1428_033:0801a23": "至塚間、或至界外、或至他方。爾時諸比丘",
    "T22n1428_033:0801a24": "聞，其中有少欲知足、行頭陀、樂學戒、知慚",
    "T22n1428_033:0801a25": "愧者，嫌責彼諸比丘言：「云何和尚於弟子",
    "T22n1428_033:0801a26": "所行和尚法，而弟子於和尚所不行弟子",
    "T22n1428_033:0801a27": "法，而不白和尚入村入白衣家，乃至不白",
    "T22n1428_033:0801a28": "至他方？」時諸比丘往世尊所，頭面禮足在",
    "T22n1428_033:0801a29": "一面坐，以此因緣具白世尊。世尊爾時以",
    "T22n1428_033:0801b01": "此因緣集比丘僧，呵責彼比丘言：「汝所為",
    "T22n1428_033:0801b02": "非，非威儀、非沙門法、非淨行、非隨順行，",
    "T22n1428_033:0801b03": "所不應為。云何和尚於弟子所行和尚法，",
    "T22n1428_033:0801b04": "弟子於和尚所不行弟子法，不白和尚入",
    "T22n1428_033:0801b05": "村入白衣家，乃至不白至他方？」爾時世尊",
    "T22n1428_033:0801b06": "以無數方便呵責彼比丘已，告諸比丘：「自",
    "T22n1428_033:0801b07": "今已去當制弟子，如弟子所行法，使弟子",
    "T22n1428_033:0801b08": "於和上所行弟子法，作如是行。若和尚，",
    "T22n1428_033:0801b09": "眾僧為作羯磨、作呵責、作擯、作依止、作",
    "T22n1428_033:0801b10": "遮不至白衣家、作舉，弟子當如法料理，",
    "T22n1428_033:0801b11": "令僧不與和尚作羯磨，若作令輕。復次若",
    "T22n1428_033:0801b12": "僧與和尚作羯磨，作呵責乃至作舉，弟子",
    "T22n1428_033:0801b13": "當於中如法料理，令和尚順從於僧，不",
    "T22n1428_033:0801b14": "違逆求除罪，令僧疾疾與解羯磨。復次和",
    "T22n1428_033:0801b15": "尚犯僧殘，弟子當如法料理，若應與波利",
    "T22n1428_033:0801b16": "婆沙，當與波利婆沙；應與本日治，當與",
    "T22n1428_033:0801b17": "本日治；應與摩那埵，當與摩那埵；應與",
    "T22n1428_033:0801b18": "出罪，當與出罪。復次和尚若病，弟子當瞻",
    "T22n1428_033:0801b19": "視，若令餘人看乃至差若命終。若和尚意不",
    "T22n1428_033:0801b20": "樂住處，當自移若教餘人移。若和尚有疑",
    "T22n1428_033:0801b21": "事，當如法如律如佛所教，如法除之。若",
    "T22n1428_033:0801b22": "惡見生，當勸令捨惡見住善見。當以二",
    "T22n1428_033:0801b23": "事將護，以法、以衣食。法將護者，勸令增戒、",
    "T22n1428_033:0801b24": "增心、增慧、學問、誦經。衣食將護者，當供養衣、",
    "T22n1428_033:0801b25": "食、床褥、臥具、醫藥所須之物，隨力所堪。自今",
    "T22n1428_033:0801b26": "已去制弟子法如是，弟子應行。若不行應",
    "T22n1428_033:0801b27": "如法治。」時弟子於和尚所不行弟子法。「弟",
    "T22n1428_033:0801b28": "子不白和尚，不得入村、不得至他家、不",
    "T22n1428_033:0801b29": "得從餘比丘、或將餘比丘為伴、不得與、",
    "T22n1428_033:0801c01": "不得受、不得佐助眾事、不得受他佐助",
    "T22n1428_033:0801c02": "眾事、不得使他剃髮、不得為他剃髮、",
    "T22n1428_033:0801c03": "不得入浴室、不得為人揩身、不得受他",
    "T22n1428_033:0801c04": "揩身、不得至晝日住處房、不得至塚間、",
    "T22n1428_033:0801c05": "不得至界外、不得行他方，彼當清旦入",
    "T22n1428_033:0801c06": "和尚房中受誦經法問義、當除去小便器，",
    "T22n1428_033:0801c07": "若白時到、應澡豆若牛屎灰淨洗手，若",
    "T22n1428_033:0801c08": "有可食物當為取、若僧中有利養當為",
    "T22n1428_033:0801c09": "取、當持澡豆楊枝授與和尚令和尚洗手",
    "T22n1428_033:0801c10": "漱口、有可食物授與和尚、僧中有別利",
    "T22n1428_033:0801c11": "養，當白和尚言：『得如是如是物，是和尚",
    "T22n1428_033:0801c12": "分。』彼當問和尚言：『欲入村不？』若言：『不入。』",
    "T22n1428_033:0801c13": "當問言：『從何處取食？』若和尚言：『從某處",
    "T22n1428_033:0801c14": "取。』當如勅往取。若報言：『我欲入村。』彼當",
    "T22n1428_033:0801c15": "洗手已衣架上徐徐取衣，勿使倒錯。當取",
    "T22n1428_033:0801c16": "安陀會舒張抖擻看，勿令有虫蛇蜂諸惡",
    "T22n1428_033:0801c17": "虫。次取腰帶僧祇支、欝多羅僧舒張抖擻看，",
    "T22n1428_033:0801c18": "勿令有蛇蜂諸惡虫，當授與和尚，應疊",
    "T22n1428_033:0801c19": "僧伽梨著頭上若肩上。復次取鉢，當以",
    "T22n1428_033:0801c20": "澡豆若灰牛屎洗盛絡囊中、若手巾裹，若",
    "T22n1428_033:0801c21": "鉢囊中持去。應取和尚襯身衣疊舉，復取",
    "T22n1428_033:0801c22": "洗足物臥氈被舉之。若和尚出行時，當捉",
    "T22n1428_033:0801c23": "和尚行道革屣。出房舍時，當還顧閉戶。復",
    "T22n1428_033:0801c24": "以手推看為牢不？若不牢當更重閉。若",
    "T22n1428_033:0801c25": "牢已，當取戶扇孔中繩內之，遍觀左右",
    "T22n1428_033:0801c26": "已，持戶𨷲著屏處，若恐人見、若恐不牢。",
    "T22n1428_033:0801c27": "若不牢，若人見當持去，若移置深牢處。令",
    "T22n1428_033:0801c28": "和尚在前行。若道路逢相識人，當共善語",
    "T22n1428_033:0801c29": "善心憶念。行時當避人道。彼若欲入村時，",
    "T22n1428_033:0802a01": "應小下道，安鉢置一面、頭上、若肩上，下僧",
    "T22n1428_033:0802a02": "伽梨舒張看，勿令有蛇蝎百足諸惡虫，授",
    "T22n1428_033:0802a03": "與和尚。若彼村外，有客舍、坐肆舍、若作坊，",
    "T22n1428_033:0802a04": "當持行道革屣置中。應問和尚：『我得尋",
    "T22n1428_033:0802a05": "從不？』若言：『可爾。』即當尋從。若言：『不須，在",
    "T22n1428_033:0802a06": "某處住。』彼應如言在某處住。若和尚入村",
    "T22n1428_033:0802a07": "不時出，彼當作如是意：『入村乞食，此分",
    "T22n1428_033:0802a08": "與和尚，此分屬我。』彼出村已，還至革屣所，",
    "T22n1428_033:0802a09": "取革屣下道，持鉢置地，疊僧伽梨著頭",
    "T22n1428_033:0802a10": "上若肩上。若中路見相識人，當善意問訊。",
    "T22n1428_033:0802a11": "若和尚所住食處，當掃令淨，與敷坐具，",
    "T22n1428_033:0802a12": "具淨水瓶洗浴器盛食器。復當與和尚安",
    "T22n1428_033:0802a13": "置洗浴坐、洗足石具、拭脚巾。若遙見和尚",
    "T22n1428_033:0802a14": "來，即起奉迎。取手中鉢，置鉢榰上若鉢床",
    "T22n1428_033:0802a15": "上，若繩床角頭，若頭上肩上。取僧伽梨舒",
    "T22n1428_033:0802a16": "張看之，勿令有脂膩沾污、或為塵土坌、或",
    "T22n1428_033:0802a17": "為泥污、或飛鳥糞污。若有如是污應去",
    "T22n1428_033:0802a18": "之，宜浣者浣之、捩去水舒張曬置，若木床、",
    "T22n1428_033:0802a19": "若繩床上。復當與和尚敷坐與革屣、洗足",
    "T22n1428_033:0802a20": "石、拭足巾、與盛水器、抖擻革屣已，置左面",
    "T22n1428_033:0802a21": "看之，恐在下地濕處；若在下地濕處，便取",
    "T22n1428_033:0802a22": "移彼。與和尚洗足竟當棄水，持洗足石拭",
    "T22n1428_033:0802a23": "足巾還置本處。復自淨洗手已授淨，水與",
    "T22n1428_033:0802a24": "和尚洗手。自所有食，當取與和尚，白言：『此",
    "T22n1428_033:0802a25": "是我食分可食。』彼須者當取。若和尚食時，",
    "T22n1428_033:0802a26": "當侍立看供給所須。若彼食時，有酪漿、煎",
    "T22n1428_033:0802a27": "漿、苦酒、鹽、大麥、漿菜茹授與之，若熱㧌令",
    "T22n1428_033:0802a28": "冷。若須水授水與。相日時若欲過者，當",
    "T22n1428_033:0802a29": "即同時食。若和尚食已，當手中取鉢行澡漱",
    "T22n1428_033:0802b01": "水。若自食竟、若有餘食，當與人若非人，若",
    "T22n1428_033:0802b02": "著淨地無草處，若著淨地無虫水中。取盛",
    "T22n1428_033:0802b03": "食器淨洗還置本處，取坐具、洗足、床、淨水瓶、",
    "T22n1428_033:0802b04": "澡洗瓶還置本處。」食處淨掃除糞，彼以",
    "T22n1428_033:0802b05": "食鉢盛糞棄之，餘比丘見者皆共惡之。「自",
    "T22n1428_033:0802b06": "今已去不得持食鉢盛糞棄，聽用除糞",
    "T22n1428_033:0802b07": "器、若破器、若故竹筐、若掃󰆠上除去糞食。",
    "T22n1428_033:0802b08": "鉢當好淨潔持之。復次入和尚房時，當看",
    "T22n1428_033:0802b09": "恐有塵土。若有塵土，當出繩床、木床、坐具、",
    "T22n1428_033:0802b10": "大小褥、枕、氈被、若床榰若地敷，當記本",
    "T22n1428_033:0802b11": "處出在外曬之。淨掃除房中，去糞土棄",
    "T22n1428_033:0802b12": "時當看。若有鍼綖若刀，若弊故段衣，下",
    "T22n1428_033:0802b13": "至一丸二丸藥，當取舉置現處，若有主識",
    "T22n1428_033:0802b14": "者當取。復當拂拭嚮上若杙上、若龍牙杙",
    "T22n1428_033:0802b15": "上、若衣架上。若房有破壞處、若虫鼠孔穴，",
    "T22n1428_033:0802b16": "可補塞者當治之，可泥者便泥之，可搗",
    "T22n1428_033:0802b17": "便搗，可平治便平治，當以泥漿污灑極令",
    "T22n1428_033:0802b18": "淨潔。當取地敷，曬令燥抖擻內房中。若本",
    "T22n1428_033:0802b19": "敷坐不齊當更齊整，若本齊整當如本齊",
    "T22n1428_033:0802b20": "整。先內床脚榰拂拭之，當急繩床繩床脚，",
    "T22n1428_033:0802b21": "向身內房中，安置床榰上，取大小褥、枕、氈、",
    "T22n1428_033:0802b22": "被衣，內著房中。先敷大褥，次敷小褥氈被，",
    "T22n1428_033:0802b23": "安枕置上。」彼取所著衣、不著衣并置一處，",
    "T22n1428_033:0802b24": "取時各各錯亂。「自今已去不得持所著衣、",
    "T22n1428_033:0802b25": "不著衣并置一處，應各各別一處。」彼取鉢",
    "T22n1428_033:0802b26": "囊、革屣囊、針筒、油器置一處，諸比丘見惡之。",
    "T22n1428_033:0802b27": "佛言：「不應爾。自今已去，聽持鉢囊針筒置",
    "T22n1428_033:0802b28": "一處，革屣囊與油器著一處。彼應在房內",
    "T22n1428_033:0802b29": "安𨷲壯看，令不高下出房外，應還撢",
    "T22n1428_033:0802c01": "戶觀中庭，恐有塵土不淨。若有即掃除去，",
    "T22n1428_033:0802c02": "當取水瓶淨洗已，還盛淨水置本處。復",
    "T22n1428_033:0802c03": "當與和尚具水瓶洗浴瓶飲水器，若浴室",
    "T22n1428_033:0802c04": "中有洗浴時，當往問和尚：『欲洗浴不？』若",
    "T22n1428_033:0802c05": "言：『洗浴。』當先至浴室中看地，若有塵土",
    "T22n1428_033:0802c06": "草芥當除去，應灑便灑，應掃便掃。若有不",
    "T22n1428_033:0802c07": "淨澇水應棄便棄，應內水便內水，應內",
    "T22n1428_033:0802c08": "薪便內薪，應破薪便破薪，應內竈中便",
    "T22n1428_033:0802c09": "內竈中。應與和尚具溫室中瓶，及坐机，",
    "T22n1428_033:0802c10": "刮汗刀水器、泥土器、若澡豆、諸洗浴具。彼",
    "T22n1428_033:0802c11": "當先白和上已然後然火，然火已白時",
    "T22n1428_033:0802c12": "到。若和尚病羸、若老極，當自扶抱，若繩床木",
    "T22n1428_033:0802c13": "床上、若以衣舁，往溫室中，當從和尚手",
    "T22n1428_033:0802c14": "中取衣。若浴室中有杙、若龍牙杙、若衣架，",
    "T22n1428_033:0802c15": "當持衣置是諸處。若有油，持油與塗身，若",
    "T22n1428_033:0802c16": "盛油器處處在地，當取貫著龍牙杙上。若",
    "T22n1428_033:0802c17": "和尚病羸瘦老極，當扶抱至浴室中。至已",
    "T22n1428_033:0802c18": "當取浴机床浴瓶、若刮汗刀與若水器、若泥",
    "T22n1428_033:0802c19": "器、若澡豆、諸洗浴具。若煙熏面，當持巾與",
    "T22n1428_033:0802c20": "障，若頭背熱，當以巾覆彼。當白和尚已",
    "T22n1428_033:0802c21": "然後入浴室。若和尚先入已，恐浴室中鬧",
    "T22n1428_033:0802c22": "不敢入，當作是念：『我今不自為己，以和尚",
    "T22n1428_033:0802c23": "洗浴故入。』可作是意入。入已當與和尚",
    "T22n1428_033:0802c24": "揩摩身，當立和尚後。若欲與異人揩身，",
    "T22n1428_033:0802c25": "若受他揩身，當白和尚使知。然後當與",
    "T22n1428_033:0802c26": "揩身。若受他揩身，彼與和尚洗、自洗已。若和",
    "T22n1428_033:0802c27": "尚病羸瘦若老極，當扶出浴室外，取座",
    "T22n1428_033:0802c28": "與坐、取拭身巾、若拭面巾、若拭眼巾，授",
    "T22n1428_033:0802c29": "與和尚已。當安洗脚石，與水洗脚、取",
    "T22n1428_033:0803a01": "拭脚巾，與當取洗足，革屣拂拭抖擻授與。次",
    "T22n1428_033:0803a02": "取衣舒張看抖擻授與。若有眼藥若丸香授",
    "T22n1428_033:0803a03": "與，若有甜漿蜜漿黑石蜜漿，洗手已授與。",
    "T22n1428_033:0803a04": "若和尚病瘦老極，當以繩床木床上舁，若",
    "T22n1428_033:0803a05": "衣上舁還房中。還房中已，手捫摸臥處看，",
    "T22n1428_033:0803a06": "與敷臥氊令臥。先與襯身衣，次以被",
    "T22n1428_033:0803a07": "衣覆之。出房已還向閉戶，還至浴室中，遍",
    "T22n1428_033:0803a08": "看水瓶、洗浴瓶浴机、刮汗刀、盛水瓶、盛泥土",
    "T22n1428_033:0803a09": "器、細末藥、若澡豆諸洗浴物，還置本處。若浴",
    "T22n1428_033:0803a10": "室中有不淨澇水，應除去便除去，應滅火",
    "T22n1428_033:0803a11": "便滅之，應覆火便覆，應閉戶便閉，應持",
    "T22n1428_033:0803a12": "戶𨷲去便持去。彼當日三問訊和尚，朝中",
    "T22n1428_033:0803a13": "日暮，當為和尚執二事，勞苦不得辭設：",
    "T22n1428_033:0803a14": "一修理房舍，二為補浣衣服。和尚如法所",
    "T22n1428_033:0803a15": "教事，盡當奉行。若遣往方面周旋不得辭",
    "T22n1428_033:0803a16": "設，假託因緣住。若辭設者，當如法治。自",
    "T22n1428_033:0803a17": "今已去，制弟子修弟子法，弟子於和尚所，",
    "T22n1428_033:0803a18": "不修弟子法，當如法治。」",
    "T22n1428_033:0803a19": "四分律卷第三十三"
}