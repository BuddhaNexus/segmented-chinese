{
    "T44n1850_006:0457a19": "大乘起信論裂網疏卷第六",
    "T44n1850_006:0457a21": "靈峯蕅益沙門智旭述",
    "T44n1850_006:0457a22": "四修信分二。初正明修習信心。二更示勝",
    "T44n1850_006:0457a23": "異方便。初中二。初徵。二釋。今初。",
    "T44n1850_006:0457a24": "云何修習信分。此依未入正定眾生說。何者",
    "T44n1850_006:0457a25": "為信心。云何而修習　前文分別修行正道",
    "T44n1850_006:0457a26": "相中。明發心已入正定聚。雖亦略示不定位",
    "T44n1850_006:0457a27": "中所修之行。然未詳明。故今特為初機更示",
    "T44n1850_006:0457a28": "之也。",
    "T44n1850_006:0457a29": "二釋二。初釋信心。二釋修習。今初。",
    "T44n1850_006:0457b01": "信有四種。一信根本。謂樂念真如法故。二信",
    "T44n1850_006:0457b02": "佛具足無邊功德。謂常樂頂禮恭敬供養。聽",
    "T44n1850_006:0457b03": "聞正法。如法修行。迴向一切智故。三信法有",
    "T44n1850_006:0457b04": "大利益。謂常樂修行諸波羅蜜故。四信正行",
    "T44n1850_006:0457b05": "僧。謂常供養諸菩薩眾。正修自利利他行故",
    "T44n1850_006:0457b06": "　信根本者。真如即是一切三寶根本。謂我",
    "T44n1850_006:0457b07": "現前介爾心性。離虛妄相。平等平等。即真如",
    "T44n1850_006:0457b08": "體大。名為法寶。雖復覓之了不可得。而性自",
    "T44n1850_006:0457b09": "神解。靈明不昧。即真如相大。名為佛寶。一切",
    "T44n1850_006:0457b10": "色心依正。十方虛空。千如百法。並此介爾心",
    "T44n1850_006:0457b11": "中所現之影。與能現心無是非是。不可分離",
    "T44n1850_006:0457b12": "剖析。即真如用大。名為僧寶。究竟說此一心",
    "T44n1850_006:0457b13": "三寶。名之為佛。所以具足無邊功德。必應頂",
    "T44n1850_006:0457b14": "禮恭敬供養。聽聞所說正法。如法修行。迴向",
    "T44n1850_006:0457b15": "一切智也。詮此一心三寶。名為教法。修此一",
    "T44n1850_006:0457b16": "心三寶。名為行法。證此一心三寶。名為果法。",
    "T44n1850_006:0457b17": "所以有大利益。必應依教起修。依修作證。常",
    "T44n1850_006:0457b18": "樂修行諸波羅蜜也。隨分證此一心三寶。名",
    "T44n1850_006:0457b19": "之為正行僧。故於他菩薩眾。必常供養。自亦",
    "T44n1850_006:0457b20": "正修二利之行。入於僧數中也。言供養菩薩",
    "T44n1850_006:0457b21": "眾者。此有二意。一約權漸初機。誡令遠二乘",
    "T44n1850_006:0457b22": "眾。恐染法執。墮其地故。二約圓頓初機。已知",
    "T44n1850_006:0457b23": "二乘定當作佛。總名為菩薩故。",
    "T44n1850_006:0457b24": "二釋修習二。初總標。二別釋。今初。",
    "T44n1850_006:0457b25": "修五門行。能成此信。所謂施門。戒門。忍門。",
    "T44n1850_006:0457b26": "精進門。止觀門　此即六波羅蜜。從初即是",
    "T44n1850_006:0457b27": "隨順真如之行。而作五門說者。若至信成就",
    "T44n1850_006:0457b28": "後。則一一皆到彼岸。無有不智之禪。無有不",
    "T44n1850_006:0457b29": "禪之智。故不妨說六。今為未入正定聚人。倘",
    "T44n1850_006:0457c01": "以止觀分二門。無由契會真如性故。所以合",
    "T44n1850_006:0457c02": "為一也。當知前四門是助行。止觀門是正行。",
    "T44n1850_006:0457c03": "正助合行。以成福德智慧二種莊嚴。顯發真",
    "T44n1850_006:0457c04": "如也。",
    "T44n1850_006:0457c05": "二別釋五。初釋施門。(至)五釋止觀門。今初。",
    "T44n1850_006:0457c06": "云何修施門。謂若見眾生。來從乞求。以已資",
    "T44n1850_006:0457c07": "財。隨力施與。捨自慳著。令其歡喜。若見眾",
    "T44n1850_006:0457c08": "生。危難逼迫。方便救濟。令無怖畏。若有眾",
    "T44n1850_006:0457c09": "生。而來求法。以已所解。隨宜為說。修行如",
    "T44n1850_006:0457c10": "是三種施時。不為名聞。不求利養。亦不貪著",
    "T44n1850_006:0457c11": "世間果報。但念自他利益安樂。迴向阿耨多",
    "T44n1850_006:0457c12": "羅三藐三菩提　隨力施與者。未入正定聚",
    "T44n1850_006:0457c13": "人。未可責以竭盡施等。但得捨自慳著以破",
    "T44n1850_006:0457c14": "惡。令他歡喜以生善。即名為財施也。方便救",
    "T44n1850_006:0457c15": "濟。即無畏施。以已所解。隨宜為說。即是法",
    "T44n1850_006:0457c16": "施。言已所解。則決非強不知以為知。言隨宜",
    "T44n1850_006:0457c17": "說。則決能隨順四悉檀意。若說法不當機。則",
    "T44n1850_006:0457c18": "所說為非量矣。不為名聞利養。是斷現在有",
    "T44n1850_006:0457c19": "漏。不著世間果報。是斷未來有漏。此二即是",
    "T44n1850_006:0457c20": "迴事向理。但念自他利益安樂。即是迴自向",
    "T44n1850_006:0457c21": "他。迴向阿耨菩提。即是迴因向果。隨修一一",
    "T44n1850_006:0457c22": "行時。皆悉具此三種迴向。方得成就波羅蜜",
    "T44n1850_006:0457c23": "義。故特首於施門示之。當知五門無不皆爾。",
    "T44n1850_006:0457c24": "二釋戒門",
    "T44n1850_006:0457c25": "云何修戒門。所謂在家菩薩。當離殺生。偷盜。",
    "T44n1850_006:0457c26": "邪婬。妄言。兩舌。惡口。綺語。慳貪。瞋嫉。諂誑",
    "T44n1850_006:0457c27": "邪見。若出家者。為欲折伏諸煩惱故。應離憒",
    "T44n1850_006:0457c28": "鬧。常依寂靜。修習止足頭陀等行。乃至小罪。",
    "T44n1850_006:0457c29": "心生大怖。慚愧悔責。護持如來所制禁戒。不",
    "T44n1850_006:0458a01": "令見者有所譏嫌。能使眾生捨惡修善　在",
    "T44n1850_006:0458a02": "家戒品。十善收盡。離殺生。則慈護有情。蜎飛",
    "T44n1850_006:0458a03": "無損。離偷盜。則一針一草。不與不取。離邪",
    "T44n1850_006:0458a04": "婬。則於己妻妾。作知足想。離妄言。則所言誠",
    "T44n1850_006:0458a05": "實。一切不欺。離兩舌。則隱惡揚善。不傳彼",
    "T44n1850_006:0458a06": "此。離惡口。則永無粗獷。令他喜樂。離綺語。",
    "T44n1850_006:0458a07": "則言皆有義。不生放逸。離慳貪。則常思惠捨。",
    "T44n1850_006:0458a08": "無所希求。離瞋嫉。則不為損惱。隨喜他榮。離",
    "T44n1850_006:0458a09": "諂誑邪見。則忠良正直。深信因果。是以惡無",
    "T44n1850_006:0458a10": "不止。善無不行。生無不攝。即為三聚淨戒也。",
    "T44n1850_006:0458a11": "出家戒品。即是沙彌十戒。比丘二百五十戒",
    "T44n1850_006:0458a12": "等。並入大乘菩薩戒攝。若不護持佛所制戒。",
    "T44n1850_006:0458a13": "既非白衣。又非沙門。無所目也。既非小乘。又",
    "T44n1850_006:0458a14": "非大乘。無所歸也。常依寂靜者。謂住阿蘭若",
    "T44n1850_006:0458a15": "處也。止足頭陀等行者。頭陀。亦云杜多。此翻",
    "T44n1850_006:0458a16": "抖擻。有十二知足勝行。一者住阿蘭若處。二",
    "T44n1850_006:0458a17": "者常行乞食。三者次第乞食。四者受一食法。",
    "T44n1850_006:0458a18": "五者節量食。六者中後不飲果漿蜜漿等。七",
    "T44n1850_006:0458a19": "者著糞掃衣。八者但三衣。九者塚間住。十者",
    "T44n1850_006:0458a20": "樹下止。十一者露地坐。十二者但坐不臥。此",
    "T44n1850_006:0458a21": "十二行。名為端嚴微妙之行。西土初祖摩訶",
    "T44n1850_006:0458a22": "迦葉。終身行此勝行。佛於天人大眾之中讚",
    "T44n1850_006:0458a23": "云。正法久住。全賴此人。所以分半座而令坐。",
    "T44n1850_006:0458a24": "付法眼以傳心也。乃至小罪心生大怖者。譬",
    "T44n1850_006:0458a25": "如渡海浮囊。設損一微塵許。亦有沈溺之患。",
    "T44n1850_006:0458a26": "故須慚愧責。補過遷善也。慚則尊重已靈。本",
    "T44n1850_006:0458a27": "與如來無二無別。如何肯使放逸為非。愧則",
    "T44n1850_006:0458a28": "念我瑕疵。佛菩薩等悉如悉見。如何覆藏而",
    "T44n1850_006:0458a29": "不改革。是以自悔自責。止惡行善。能令眾生",
    "T44n1850_006:0458b01": "不生譏嫌。即便使其捨惡修善。故知十戒及",
    "T44n1850_006:0458b02": "具戒等。一一皆是三聚淨戒。一一皆是摩訶",
    "T44n1850_006:0458b03": "衍也。",
    "T44n1850_006:0458b04": "三釋忍門",
    "T44n1850_006:0458b05": "云何修忍門。所謂見惡不嫌。遭苦不動。常樂",
    "T44n1850_006:0458b06": "觀察甚深句義　見惡不嫌。生忍也。亦名耐",
    "T44n1850_006:0458b07": "怨害忍。遭苦不動。法忍也。亦名安受苦忍。常",
    "T44n1850_006:0458b08": "樂觀察甚深句義。第一義忍也。亦名諦察法",
    "T44n1850_006:0458b09": "忍。",
    "T44n1850_006:0458b10": "四釋精進門二。初總明精進意。二別示精",
    "T44n1850_006:0458b11": "進法。今初。",
    "T44n1850_006:0458b12": "云何修精進門。所謂修諸善行。心不懈退。當",
    "T44n1850_006:0458b13": "念過去無數劫來。為求世間貪欲境界。虛受",
    "T44n1850_006:0458b14": "一切身心大苦。畢竟無有少分滋味。為令未",
    "T44n1850_006:0458b15": "來遠離此苦。應勤精進。不生懈怠。大悲利益",
    "T44n1850_006:0458b16": "一切眾生　修諸善行者。通則六度四攝。別",
    "T44n1850_006:0458b17": "則四種三昧。所謂常行三昧。如般舟等。常坐",
    "T44n1850_006:0458b18": "三昧。如一行等。半行半坐三昧。如法華等。非",
    "T44n1850_006:0458b19": "行非坐三昧。如覺意等也。心不懈退者。總明",
    "T44n1850_006:0458b20": "三種精進也。當念過去等者。被甲精進也。為",
    "T44n1850_006:0458b21": "令未來等者。攝善精進也。大悲利益等者。利",
    "T44n1850_006:0458b22": "樂精進也。",
    "T44n1850_006:0458b23": "二別示精進法",
    "T44n1850_006:0458b24": "其初學菩薩。雖修行信心。以先世來。多有重",
    "T44n1850_006:0458b25": "罪惡業障故。或為魔邪所惱。或為世務所纏。",
    "T44n1850_006:0458b26": "或為種種病緣之所逼迫。如是等事。為難非",
    "T44n1850_006:0458b27": "一。令其行人。廢修善品。是故宜應勇猛精進",
    "T44n1850_006:0458b28": "晝夜六時禮拜諸佛。供養。讚歎。懺悔。勸請。",
    "T44n1850_006:0458b29": "隨喜。迴向無上菩提。發大誓願。無有休息。令",
    "T44n1850_006:0458c01": "惡障消滅。善根增長　此即普賢十大願王。",
    "T44n1850_006:0458c02": "亦即占察經中地藏大士所示懺法。亦即法",
    "T44n1850_006:0458c03": "華方等諸三昧中十科行道法也。言十願者。",
    "T44n1850_006:0458c04": "一禮敬諸佛。二稱讚如來。三廣修供養。四懺",
    "T44n1850_006:0458c05": "悔業障。五隨喜功德。次第小異。並皆可知。六",
    "T44n1850_006:0458c06": "請轉法輪。七請佛住世。即今勸請所攝。八常",
    "T44n1850_006:0458c07": "隨佛學。九恒順眾生。即今發願所攝。十普皆",
    "T44n1850_006:0458c08": "迴向。即今迴向無上菩提也。言十科者。一嚴",
    "T44n1850_006:0458c09": "道場。二淨三業。乃至十坐禪等。諸三昧儀。開",
    "T44n1850_006:0458c10": "合不同。詳略有異。此未暇述。唯供養讚歎禮",
    "T44n1850_006:0458c11": "拜。必具有之。而懺悔已下五事。合為一科。總",
    "T44n1850_006:0458c12": "名五悔。謂懺悔能滅業障。勸請能滅魔障。隨",
    "T44n1850_006:0458c13": "喜滅嫉妬障。迴向能滅著二邊障。發願能滅",
    "T44n1850_006:0458c14": "多退忘障。故名五悔也。既云六時行道。必須",
    "T44n1850_006:0458c15": "理事並資。方克有濟。慎勿師心苟簡。尤勿借",
    "T44n1850_006:0458c16": "此邀利邀名。庶令惡業障消。善根增長耳。問。",
    "T44n1850_006:0458c17": "若人已被魔邪所惱。世務所纏。病緣所逼。如",
    "T44n1850_006:0458c18": "何得修此勝行耶。答。此中文意。原是勸使及",
    "T44n1850_006:0458c19": "時精進。勿令魔邪世務病緣得其便耳。然設",
    "T44n1850_006:0458c20": "被魔邪所惱。若能依法精進。則魔事必除。設",
    "T44n1850_006:0458c21": "被世務所纏。即須撥遣世務。修此精進。設被",
    "T44n1850_006:0458c22": "病緣所遇。亦須不惜身命。修此精進。如慈雲",
    "T44n1850_006:0458c23": "大師。忍苦修行請觀音懺。不唯除病。兼獲勝",
    "T44n1850_006:0458c24": "辯。芳軌具存。誠可依用。又設大病伏枕。不能",
    "T44n1850_006:0458c25": "起坐。亦有覺意三昧。良可進修。或復即於臥",
    "T44n1850_006:0458c26": "時。運想修行此供養等。晝夜六時。存心不懈。",
    "T44n1850_006:0458c27": "如念佛直指所示涉事兼修之法。病中亦可",
    "T44n1850_006:0458c28": "准用。必能滅障。增長善根。又或依下文專念",
    "T44n1850_006:0458c29": "阿彌陀佛。亦得解脫也。四釋精進門竟。",
    "T44n1850_006:0459a01": "五釋止觀門三。初總標。二各釋。三結益。今初。",
    "T44n1850_006:0459a02": "云何修止。觀門。謂息滅一切戲論境界。是止",
    "T44n1850_006:0459a03": "義。明見因果生滅之相。是觀義。初各別修。漸",
    "T44n1850_006:0459a04": "次增長。至於成就。任運雙行　息滅一切戲",
    "T44n1850_006:0459a05": "論境界者。謂息滅見思戲論。塵沙戲論。無明",
    "T44n1850_006:0459a06": "戲論。見思戲論息。則一切有境界滅。塵沙戲",
    "T44n1850_006:0459a07": "論息。則一切空境界滅。無明戲論息。則一切",
    "T44n1850_006:0459a08": "亦有亦空非有非空境界滅。隨順一心真如",
    "T44n1850_006:0459a09": "門也。明見因果生滅之相者。謂明見無明因",
    "T44n1850_006:0459a10": "生。則十界果生。無明因滅。則十界果滅。塵沙",
    "T44n1850_006:0459a11": "因生。則二乘果生。塵沙因滅。則二乘果滅。見",
    "T44n1850_006:0459a12": "思因生。則六凡果生。見思因滅。則六凡果滅。",
    "T44n1850_006:0459a13": "隨順一心生滅門也。一心二門。本不相離。一",
    "T44n1850_006:0459a14": "心止觀。亦無先後。但約初機之人。久隨生滅。",
    "T44n1850_006:0459a15": "未達真如。故須先修即觀之止。名為奢摩他",
    "T44n1850_006:0459a16": "觀。令觀生滅即是真如。對治生死涅槃執著。",
    "T44n1850_006:0459a17": "次修即止之觀。名為毘鉢舍那。令觀真如舉",
    "T44n1850_006:0459a18": "體生滅。增長善根及與大悲。如此展轉互修。",
    "T44n1850_006:0459a19": "漸令增長。若至發心住中。真實止觀成就。自",
    "T44n1850_006:0459a20": "然任運雙行也。",
    "T44n1850_006:0459a21": "二各釋三。初釋止。二釋觀。三釋雙行。初中",
    "T44n1850_006:0459a22": "三。初明修相。二明證相。三勸修。初又三。初",
    "T44n1850_006:0459a23": "方便。二正修。三揀成不成。今初。",
    "T44n1850_006:0459a24": "其修止者。住寂靜處。結跏趺坐。端身正意",
    "T44n1850_006:0459a25": "　此文雖略。已含二十五前方便。住寂靜處。即",
    "T44n1850_006:0459a26": "是阿蘭若處。即攝具五緣也。結跏趺坐。必調",
    "T44n1850_006:0459a27": "五事。端身正意。即訶五欲棄五蓋行五法也。",
    "T44n1850_006:0459a28": "具加大小止觀。須者尋之。",
    "T44n1850_006:0459a29": "二正修",
    "T44n1850_006:0459b01": "不依氣息。不依形色。不依虛空。不依地水火",
    "T44n1850_006:0459b02": "風。乃至不依見聞覺知　此先揀所觀之境",
    "T44n1850_006:0459b03": "也。不依氣息者。謂一切氣息。來無所從。去無",
    "T44n1850_006:0459b04": "所至。當體不可得故。故不依此以修阿那般",
    "T44n1850_006:0459b05": "那三昧。以阿那般那不可得故。即是摩訶衍",
    "T44n1850_006:0459b06": "也。不依形色者。謂一切形色。分析乃至微塵。",
    "T44n1850_006:0459b07": "皆無所有。故不依此以修九想十想八背捨",
    "T44n1850_006:0459b08": "等諸定。以九想乃至八背捨皆不可得故。皆",
    "T44n1850_006:0459b09": "即摩訶衍也。不依虛空者。謂對色。名空色。尚",
    "T44n1850_006:0459b10": "非有云何有空。故不依此以修空一切處三",
    "T44n1850_006:0459b11": "昧。以空三昧不可得故。即是摩訶衍也。不依",
    "T44n1850_006:0459b12": "地水火風者。謂推析地無堅性。水無濕性。火",
    "T44n1850_006:0459b13": "無熱性。風無動性。當體不可得故。故不依此",
    "T44n1850_006:0459b14": "以修勝處一切處等三昧。以勝處一切處等",
    "T44n1850_006:0459b15": "不可得故。即是摩訶衍也。乃至不依見聞覺",
    "T44n1850_006:0459b16": "知者。謂由色聲香味觸法境界。說有見聞覺",
    "T44n1850_006:0459b17": "知。今推所見所聞等並非實有。則能見能聞",
    "T44n1850_006:0459b18": "等安得有實。故不依此以修識一切處三昧。",
    "T44n1850_006:0459b19": "以識三昧不可得故。即是摩訶衍也。",
    "T44n1850_006:0459b20": "一切分別想念皆除。亦遣除想　此次揀能",
    "T44n1850_006:0459b21": "觀之心也。前云不依氣息乃至不依見聞覺",
    "T44n1850_006:0459b22": "知。即是一切分別想念皆除也。然所謂不依",
    "T44n1850_006:0459b23": "氣息等者。直是了達氣息乃至見聞覺知本",
    "T44n1850_006:0459b24": "不可得。除此分別氣息乃至覺知之想念耳。",
    "T44n1850_006:0459b25": "非謂果有氣息乃至覺知。而作意蠲除之也。",
    "T44n1850_006:0459b26": "若有蠲除之想。即是不達諸法本空。或墮外",
    "T44n1850_006:0459b27": "道無想定中。或墮二乘滅盡定中。非是大乘",
    "T44n1850_006:0459b28": "奢摩他觀。故云亦遣除想。",
    "T44n1850_006:0459b29": "以一切法不生不滅。皆無相故　此結明不",
    "T44n1850_006:0459c01": "依諸法。亦無除想之所以也。一切法者。即指",
    "T44n1850_006:0459c02": "氣息乃至見聞覺知也。氣息本來不生不滅。",
    "T44n1850_006:0459c03": "本來無相。故無可依。亦無可除。乃至見聞覺",
    "T44n1850_006:0459c04": "知本來不生不滅。本來無相。故無可依。亦無",
    "T44n1850_006:0459c05": "可除也。",
    "T44n1850_006:0459c06": "前心依境。次捨於境　此結明不依氣息一",
    "T44n1850_006:0459c07": "段文義也。",
    "T44n1850_006:0459c08": "後念依心。復捨於心　此結明一切分別一",
    "T44n1850_006:0459c09": "段文義也。",
    "T44n1850_006:0459c10": "以心馳外境。攝住內心　此申明前一段文",
    "T44n1850_006:0459c11": "意也。",
    "T44n1850_006:0459c12": "後復起心。不取心相　此申明後一段文意",
    "T44n1850_006:0459c13": "也。",
    "T44n1850_006:0459c14": "以離真如。不可得故　此結成修止門者應",
    "T44n1850_006:0459c15": "觀一切妄念無相。體即真如。設離真如。則無",
    "T44n1850_006:0459c16": "氣息乃至見聞覺知可得。所以不依氣息。乃",
    "T44n1850_006:0459c17": "至見聞覺知。設離真如。亦無除想可得。所以",
    "T44n1850_006:0459c18": "亦遣除想也。原此奢摩他觀。初段即攝境歸",
    "T44n1850_006:0459c19": "心。明氣息形色等。唯是分別想念所見。本非",
    "T44n1850_006:0459c20": "實有。故無可依。次段即觀心無相。明此所除",
    "T44n1850_006:0459c21": "分別想念。亦本非有。故名為遣。是則所觀能",
    "T44n1850_006:0459c22": "觀。二皆無性。故前文云。若知動心即不生滅。",
    "T44n1850_006:0459c23": "即得入於真如門也。此為上根直示觀不思",
    "T44n1850_006:0459c24": "議境界之法。若能於此悟入。則一法中自具",
    "T44n1850_006:0459c25": "十乘。以其能覺悟故。即菩提心。以其離沈掉",
    "T44n1850_006:0459c26": "故。即妙止觀。以其無法當情。即破法遍。以其",
    "T44n1850_006:0459c27": "了知能觀所觀皆即真如。即識通塞。以其順",
    "T44n1850_006:0459c28": "三脫門。即成道品。下云。行住坐臥。一切時",
    "T44n1850_006:0459c29": "修。即成對治。漸次得入真如三昧。即知次位。",
    "T44n1850_006:0460a01": "究竟折伏一切煩惱。即能安忍。信心增長。速",
    "T44n1850_006:0460a02": "成不退。即離法愛也。二正修竟。",
    "T44n1850_006:0460a03": "三揀成不成",
    "T44n1850_006:0460a04": "行住坐臥。於一切時如是修行。恒不斷絕。漸",
    "T44n1850_006:0460a05": "次得入真如三昧。究竟折伏一切煩惱。信心",
    "T44n1850_006:0460a06": "增長。速成不退　此明依前所說而勤修之。",
    "T44n1850_006:0460a07": "必得成就也。",
    "T44n1850_006:0460a08": "若心懷疑惑。誹謗不信。業障所纏。我慢。懈",
    "T44n1850_006:0460a09": "怠。如是等人。所不能入　一疑惑。二誹謗不",
    "T44n1850_006:0460a10": "信。三業障所纏。四我慢。五懈怠。有一於此。",
    "T44n1850_006:0460a11": "即不能入。可不戒哉。初明修相竟。",
    "T44n1850_006:0460a12": "二明證相二。初正明證相。二辨析魔事。",
    "T44n1850_006:0460a13": "今初。",
    "T44n1850_006:0460a14": "復次依此三昧證法界相。知一切如來法身。",
    "T44n1850_006:0460a15": "與一切眾生身。平等無二。皆是一相。是故說",
    "T44n1850_006:0460a16": "名一相三昧。若修習此三昧。能生無量三昧。",
    "T44n1850_006:0460a17": "以真如是一切三昧根本處故　法界相。即",
    "T44n1850_006:0460a18": "真如體。無相不相之實相也。心佛眾生。三無",
    "T44n1850_006:0460a19": "差別。故名一相三昧。梁本名一行三昧。約所",
    "T44n1850_006:0460a20": "證名一相。約能證名一行。當知一行即一相",
    "T44n1850_006:0460a21": "也。文殊般若所示一行三昧。正與此同亦即",
    "T44n1850_006:0460a22": "大佛頂首楞嚴王三昧。亦即法華實相三昧。",
    "T44n1850_006:0460a23": "此是三昧中王。故能生無量三昧也。",
    "T44n1850_006:0460a24": "二辨析魔事二。初示魔事相。二示對治法。",
    "T44n1850_006:0460a25": "初中三。初明致魔之由。二明魔事之相。三明",
    "T44n1850_006:0460a26": "魔亂之失。今初。",
    "T44n1850_006:0460a27": "或有眾生。善根微少。為諸魔外道鬼神惑亂",
    "T44n1850_006:0460a28": "　不種善根。則此三昧名字不可得聞。況能",
    "T44n1850_006:0460a29": "修習。能修習此。當知是人必有善根。但善根",
    "T44n1850_006:0460b01": "深厚。則彼魔事無由得發。如日輪當空。必無",
    "T44n1850_006:0460b02": "魑魅。由善根微少乃致魔亂。所以前文勗令",
    "T44n1850_006:0460b03": "修行五悔也。",
    "T44n1850_006:0460b04": "二明魔事之相二。初辨形聲。二辨起過。今",
    "T44n1850_006:0460b05": "初。",
    "T44n1850_006:0460b06": "或現惡形以怖其心。或示美色以迷其意。或",
    "T44n1850_006:0460b07": "現天形。或菩薩形。乃至佛形。相好莊嚴　此",
    "T44n1850_006:0460b08": "先辨魔所現形也。若行人恐怖習重。多現惡",
    "T44n1850_006:0460b09": "形以怖之。若行人貪愛習重。多現美色以迷",
    "T44n1850_006:0460b10": "之。若行人智慧力弱。多現諸天菩薩佛形以",
    "T44n1850_006:0460b11": "誑之。皆所謂主人若迷。客得其便也。問。修三",
    "T44n1850_006:0460b12": "昧人。得見佛菩薩形。安知不是善根開發。感",
    "T44n1850_006:0460b13": "應道交。乃概名之為魔事耶。答。圓覺經云。非",
    "T44n1850_006:0460b14": "彼所聞一切境界。終不可取。良以行人修三",
    "T44n1850_006:0460b15": "昧時。所見境界。若與三昧相應。乃名善相。",
    "T44n1850_006:0460b16": "只此善相。仍不可作聖解。苟不與三昧相",
    "T44n1850_006:0460b17": "應。定屬魔事。今修根本真如三昧。既非念",
    "T44n1850_006:0460b18": "佛禮懺求感應時。更不可作感應道交妄解。",
    "T44n1850_006:0460b19": "坐受其惑也。",
    "T44n1850_006:0460b20": "或說總持。或說諸度。或復演說諸解脫門。無",
    "T44n1850_006:0460b21": "怨無親。無因無果。一切諸法。畢竟空寂。本性",
    "T44n1850_006:0460b22": "涅槃　此隨辨假佛菩薩等所說魔聲也。正",
    "T44n1850_006:0460b23": "修三昧之人。不依氣息。不依形色。乃至亦遣",
    "T44n1850_006:0460b24": "除想。當知亦并不依總持。不依諸度。不依諸",
    "T44n1850_006:0460b25": "解脫門。乃至不依本性涅槃。才依本性涅槃。",
    "T44n1850_006:0460b26": "必將撥棄因果。妄計空劫已前。威音那畔。一",
    "T44n1850_006:0460b27": "段烏有先生境界。喚作真如三昧。豈所謂若",
    "T44n1850_006:0460b28": "知動心即不生滅。即得入於真如者耶。初辨",
    "T44n1850_006:0460b29": "形聲竟。",
    "T44n1850_006:0460c01": "二辨起過",
    "T44n1850_006:0460c02": "或復令知過去未來。及他心事。辯才演說。無",
    "T44n1850_006:0460c03": "滯無斷。使其貪著名譽利養　此下皆明見",
    "T44n1850_006:0460c04": "魔形。聞魔聲。所起一切過失相也。今先明似",
    "T44n1850_006:0460c05": "善根相。然此修行止者。唯為息滅無始無明。",
    "T44n1850_006:0460c06": "證無漏智。不應希求五通四辯。今未得無漏。",
    "T44n1850_006:0460c07": "先獲宿命他心及辯才等。則必墮在名利坑",
    "T44n1850_006:0460c08": "中。如提婆達修得五通。遂造三逆。可為殷鑒",
    "T44n1850_006:0460c09": "矣。",
    "T44n1850_006:0460c10": "或數瞋數喜。或多悲多愛。或恒樂昏寐。或久",
    "T44n1850_006:0460c11": "不睡眠。或身嬰疹疾。或性不勤策。或卒起精",
    "T44n1850_006:0460c12": "進。即便休廢。或情多疑惑。不生信受。或捨本",
    "T44n1850_006:0460c13": "勝行。更修雜業。愛著世事。溺情從好　此明",
    "T44n1850_006:0460c14": "雜染不定諸魔相也。或改其所習。令以為奇。",
    "T44n1850_006:0460c15": "或順其所習令不能捨。廣如佛頂受想二陰",
    "T44n1850_006:0460c16": "中說。",
    "T44n1850_006:0460c17": "或令證得外道諸定。一日。二日。乃至七日。住",
    "T44n1850_006:0460c18": "於定中。得好飲食。身心適悔。不饑不渴　此",
    "T44n1850_006:0460c19": "亦似善根相。實是邪定。非出世定也。",
    "T44n1850_006:0460c20": "或復勸令受女等色。或令其飲食乍少乍多。",
    "T44n1850_006:0460c21": "或使其形容或好或醜　此亦雜染不定諸魔",
    "T44n1850_006:0460c22": "相也。二明魔事之相竟。",
    "T44n1850_006:0460c23": "三明魔亂之失",
    "T44n1850_006:0460c24": "若為諸見煩惱所亂。即便退失往昔善根",
    "T44n1850_006:0460c25": "　兩種似善根相。則為諸見所亂。必起煩惱。兩",
    "T44n1850_006:0460c26": "種不定雜染。則為煩惱所亂。亦起諸見。並彼",
    "T44n1850_006:0460c27": "往昔微小善根。亦退失矣。可不哀哉。初示魔",
    "T44n1850_006:0460c28": "事相竟。",
    "T44n1850_006:0460c29": "二示對治法二。初治邪。二歸正。今初。",
    "T44n1850_006:0461a01": "是故宜應審諦觀察。當作是念。此皆以我善",
    "T44n1850_006:0461a02": "根微薄。業障厚重。為魔鬼等之所迷惑。如是",
    "T44n1850_006:0461a03": "知已。念彼一切皆唯是心。如是思惟。剎那即",
    "T44n1850_006:0461a04": "滅　對治有三。二是方便。一是正修。二方便",
    "T44n1850_006:0461a05": "者。一是審諦觀察。覺知皆是魔事。不生一念",
    "T44n1850_006:0461a06": "迷亂心也。二是自念善根微薄。業障深重。反",
    "T44n1850_006:0461a07": "躬責己。悔過遷善也。一正修者。念彼一切皆",
    "T44n1850_006:0461a08": "唯是心。心外無法。不離一相三昧也。",
    "T44n1850_006:0461a09": "二歸正",
    "T44n1850_006:0461a10": "遠離諸相。入真三昧。心相既離。真相亦盡",
    "T44n1850_006:0461a11": "　遠離諸相者。以三對治滅魔事也。入真三昧",
    "T44n1850_006:0461a12": "者。依於尋思名義自性差別。發如實智也。心",
    "T44n1850_006:0461a13": "相既離者。得無分別智也。真相亦盡者。觸無",
    "T44n1850_006:0461a14": "所得也。具如唯識加行通達二位廣明。須者",
    "T44n1850_006:0461a15": "尋之。",
    "T44n1850_006:0461a16": "從於定起。見諸煩惱皆不現行。以三昧力壞",
    "T44n1850_006:0461a17": "其種故。殊勝善品。隨順相續。一切障難。悉皆",
    "T44n1850_006:0461a18": "遠離。起大精進。恒無斷絕　此明善修止者。",
    "T44n1850_006:0461a19": "不唯遠離魔事。即能登發心住。入淨心地。圓",
    "T44n1850_006:0461a20": "具奢摩他毘鉢舍那也。二明證相竟。",
    "T44n1850_006:0461a21": "三勸修二。初正勸。二明益。今初。",
    "T44n1850_006:0461a22": "若不修此三昧行者。無有得入如來種性。以",
    "T44n1850_006:0461a23": "餘三昧。皆是有相。與外道共。不得值遇佛菩",
    "T44n1850_006:0461a24": "薩故。是故菩薩於此三昧。當勤修習。令成就",
    "T44n1850_006:0461a25": "究竟　餘三昧者。指依氣息形色等諸三昧",
    "T44n1850_006:0461a26": "也。雖六妙門。十六特勝。九想。十想。背捨。勝",
    "T44n1850_006:0461a27": "處。一切處等。種種三昧。皆能發無漏慧。證三",
    "T44n1850_006:0461a28": "乘果。然必已發無漏。方不與外道共。若未發",
    "T44n1850_006:0461a29": "無漏。或亦隨禪受生。則與外道相去無幾。乃",
    "T44n1850_006:0461b01": "至九次第定。前八亦並與外道共。滅受想定。",
    "T44n1850_006:0461b02": "雖云不共。仍依有頂遊觀無漏而入。未是全",
    "T44n1850_006:0461b03": "不共也。又雖得滅盡定。若未斷盡上地思惑。",
    "T44n1850_006:0461b04": "仍生五不還天。仍與外道同在捨念清淨地",
    "T44n1850_006:0461b05": "中。不得值遇諸佛菩薩。是故唯此真如三昧。",
    "T44n1850_006:0461b06": "乃能得入如來種性也。若得此三昧。則所生",
    "T44n1850_006:0461b07": "一切根本四禪。四無量心。四無色定。有覺有",
    "T44n1850_006:0461b08": "觀等三三昧。乃至觀鍊熏修一切三昧。一一",
    "T44n1850_006:0461b09": "皆名不共三昧。以達其不可得故。皆是摩訶",
    "T44n1850_006:0461b10": "衍也。如客比丘。宿佛房中。佛入初禪乃至四",
    "T44n1850_006:0461b11": "禪。客皆隨入。佛乃更以異相而入初禪客便",
    "T44n1850_006:0461b12": "茫然不知佛入何定。當知佛前所入。是用共",
    "T44n1850_006:0461b13": "禪故客能知能入。佛後所入。是不共禪。故",
    "T44n1850_006:0461b14": "客不復知也。又法華三變淨土。佛亦仍用背",
    "T44n1850_006:0461b15": "捨勝處及一切處三種三昧。而其神用。遠非",
    "T44n1850_006:0461b16": "二乘所能測識。皆由不共三昧。融彼共相。令",
    "T44n1850_006:0461b17": "共三昧。皆成不共。故云真如三昧。能生無量",
    "T44n1850_006:0461b18": "三昧也。",
    "T44n1850_006:0461b19": "二明益",
    "T44n1850_006:0461b20": "修此三昧。現身即得十種利益。一者常為十",
    "T44n1850_006:0461b21": "方諸佛菩薩之所護念。二者不為一切諸魔",
    "T44n1850_006:0461b22": "惡鬼之所惱亂。三者不為一切邪道所惑。四",
    "T44n1850_006:0461b23": "者令誹謗深法重罪業障。皆悉微薄。五者滅",
    "T44n1850_006:0461b24": "一切疑諸惡覺觀。六者於如來境界。信得增",
    "T44n1850_006:0461b25": "長。七者遠離憂悔。於生死中。勇猛不怯。八者",
    "T44n1850_006:0461b26": "遠離憍慢。柔和忍辱。常為一切世間所敬。九",
    "T44n1850_006:0461b27": "者設不住定。於一切時一切境中。煩惱種薄。",
    "T44n1850_006:0461b28": "終不現起。十者若住於定。不為一切音聲等",
    "T44n1850_006:0461b29": "緣之所動亂　真如乃是諸佛菩薩平等法",
    "T44n1850_006:0461c01": "身。故修真如三昧。即獲平等用熏之益。常為",
    "T44n1850_006:0461c02": "十方諸佛菩薩之所獲念。此即總相益也。二",
    "T44n1850_006:0461c03": "者能觀妄念無相。自伏愛種。故魔不能亂。三",
    "T44n1850_006:0461c04": "者能觀妄念無相。自伏見種。故邪不能惑。四",
    "T44n1850_006:0461c05": "者轉謗為信。能觀深法。故罪障漸薄。如湯消",
    "T44n1850_006:0461c06": "氷。五者以信除疑。如明破闇。故惡覺觀滅。六",
    "T44n1850_006:0461c07": "者了知如來境界。不離心之真如。故信得增",
    "T44n1850_006:0461c08": "長。七者信一切法本性涅槃。故遠離憂悔。勇",
    "T44n1850_006:0461c09": "猛不怯。八者知一切眾生皆有佛性。定當作",
    "T44n1850_006:0461c10": "佛。故遠離憍慢。柔和忍辱。如常不輕菩薩。始",
    "T44n1850_006:0461c11": "雖被人打罵。終必為人敬信歸仰。九者以信",
    "T44n1850_006:0461c12": "解力伏煩惱種。故雖不住定。不起現行。十者",
    "T44n1850_006:0461c13": "知一切音聲等緣。皆唯心現。不取不捨。故不",
    "T44n1850_006:0461c14": "能動亂其正定也。初釋止竟。",
    "T44n1850_006:0461c15": "二釋觀二。初明應修。二明修相。今初。",
    "T44n1850_006:0461c16": "復次若唯修止。心則沈沒。或生懈怠。不樂眾",
    "T44n1850_006:0461c17": "善。遠離大悲。是故宜應兼修於觀。云何修",
    "T44n1850_006:0461c18": "耶　善修止者。即止是觀。不沈不掉便入真",
    "T44n1850_006:0461c19": "如根本三昧。獲十利益。乃至入正定聚。不復",
    "T44n1850_006:0461c20": "退轉。何勞更明修觀法耶。今為不得意人。心",
    "T44n1850_006:0461c21": "必沈沒。或懈怠不樂眾善。而墮凡外。或遠離",
    "T44n1850_006:0461c22": "大悲。而墮二乘。故復示以應兼修觀也。",
    "T44n1850_006:0461c23": "二明修相三。初四諦觀。二弘願觀。三起行",
    "T44n1850_006:0461c24": "觀。今初。",
    "T44n1850_006:0461c25": "謂當觀世間一切諸法生滅不停。以無常故",
    "T44n1850_006:0461c26": "苦。苦故無我。應觀過去法如夢。現在法如電。",
    "T44n1850_006:0461c27": "未來法如雲。忽爾而起。應觀有身悉皆不淨。",
    "T44n1850_006:0461c28": "諸蟲穢污。煩惱和雜　此先明苦諦觀也。一",
    "T44n1850_006:0461c29": "生滅不停。是無常行。無常故苦。即是苦行。苦",
    "T44n1850_006:0462a01": "故無我。過去如夢了不可得。現在如電剎那",
    "T44n1850_006:0462a02": "不住。未來如雲忽起無所從來。即無我行。諸",
    "T44n1850_006:0462a03": "蟲穢污等。即不淨行。此四行觀。對治凡外一",
    "T44n1850_006:0462a04": "切見愛無不盡也。",
    "T44n1850_006:0462a05": "觀諸凡愚所見諸法。於無物中。妄計為有",
    "T44n1850_006:0462a06": "　此即集諦觀也。妄計。即惑。惑。即集諦。此觀",
    "T44n1850_006:0462a07": "正治凡外貪著三有。兼治愚法聲聞妄生恐怖。",
    "T44n1850_006:0462a08": "觀察一切從緣生法。皆如幻等。畢竟無實。",
    "T44n1850_006:0462a09": "觀第一義諦。非心所行。不可譬喻。不可言說",
    "T44n1850_006:0462a10": "　此即滅諦觀也。緣生如幻。則即事而真。真",
    "T44n1850_006:0462a11": "非事外。故非心所行。不可譬喻言說。正治凡",
    "T44n1850_006:0462a12": "外非滅計滅。兼治二乘捨有覓空。權位菩薩",
    "T44n1850_006:0462a13": "棄邊取中。",
    "T44n1850_006:0462a14": "觀一切眾生。從無始來。皆因無明熏習力故。",
    "T44n1850_006:0462a15": "受於無量身心大苦。現在未來。亦復如是。無",
    "T44n1850_006:0462a16": "邊無限。難出難度。常在其中。不能覺察。甚為",
    "T44n1850_006:0462a17": "可愍　此即道諦觀也。若能覺察無明因果。",
    "T44n1850_006:0462a18": "便是出要度脫之道。愍物迷此。即為下文弘",
    "T44n1850_006:0462a19": "願觀本。正治凡外不知出要。兼治二乘不起",
    "T44n1850_006:0462a20": "大悲。初四諦觀竟。",
    "T44n1850_006:0462a21": "二弘願觀",
    "T44n1850_006:0462a22": "如是觀已。生決定智。起廣大悲。發大勇猛。",
    "T44n1850_006:0462a23": "立大誓願　此總明依四諦境。發四弘誓。上",
    "T44n1850_006:0462a24": "求佛道。名決定智。下化眾生。名廣大悲。弘能",
    "T44n1850_006:0462a25": "任重。名大勇猛。毅能道遠。名大誓願也。",
    "T44n1850_006:0462a26": "願令我心離諸顛倒。斷諸分別　此即煩惱",
    "T44n1850_006:0462a27": "無盡誓願斷也。自未度脫。欲度他人。無有是",
    "T44n1850_006:0462a28": "處。故首明之。其實四弘在一心中。非有先",
    "T44n1850_006:0462a29": "後。",
    "T44n1850_006:0462b01": "親近一切諸佛菩薩。頂禮供養。恭敬讚歎。聽",
    "T44n1850_006:0462b02": "聞正法。如說修行。盡未來際。無有休息　此",
    "T44n1850_006:0462b03": "即法門無量誓願學也。不離顛倒分別。則不",
    "T44n1850_006:0462b04": "能親諸佛菩薩。不勤供養聽法。則不能修無",
    "T44n1850_006:0462b05": "量度生法門。是故四弘宛轉相成。",
    "T44n1850_006:0462b06": "以無量方便。拔濟一切苦海眾生　此即眾",
    "T44n1850_006:0462b07": "生無邊誓願度也。",
    "T44n1850_006:0462b08": "令住涅槃第一義樂　此即佛道無上誓願成",
    "T44n1850_006:0462b09": "也。同一切眾生皆成佛道。非願獨成佛故。二",
    "T44n1850_006:0462b10": "弘願觀竟。",
    "T44n1850_006:0462b11": "三起行觀",
    "T44n1850_006:0462b12": "作是願已。於一切時。隨已堪能。修行自利利",
    "T44n1850_006:0462b13": "他之行。行住坐臥。常勤觀察。應作不應作。是",
    "T44n1850_006:0462b14": "名修觀　此即以行填願也。自他本自不二。",
    "T44n1850_006:0462b15": "由於顛倒分別。妄見有殊。今既隨順真如法",
    "T44n1850_006:0462b16": "性。依四諦觀而發四弘。故於一切時中。隨已",
    "T44n1850_006:0462b17": "堪能。或修自利之行。能為眾生作增長緣。即",
    "T44n1850_006:0462b18": "是利他。或修利他之行。能破自心顛倒煩惱。",
    "T44n1850_006:0462b19": "即是自利。乃至一行一住一坐一臥。苟可自",
    "T44n1850_006:0462b20": "利利他。則應作之。苟不可以自利利他。則不",
    "T44n1850_006:0462b21": "應作。設使自雖有益。能令人損。或雖有益他",
    "T44n1850_006:0462b22": "人。自墮名利。皆亦不應作也。發菩提心者。最",
    "T44n1850_006:0462b23": "宜勤加觀察。二釋觀竟。",
    "T44n1850_006:0462b24": "三釋雙行",
    "T44n1850_006:0462b25": "復次若唯修觀。則心不止息。多生疑惑。不隨",
    "T44n1850_006:0462b26": "順第一義諦。不出生無分別智。是故止觀應",
    "T44n1850_006:0462b27": "並修行　善修觀者。即觀是止。念念與菩提",
    "T44n1850_006:0462b28": "心相應。便契第一義諦不思議境。此觀便是",
    "T44n1850_006:0462b29": "無分別智。今為不得意人。散心緣四諦境。雖",
    "T44n1850_006:0462c01": "發弘願。不知四諦秖是一心。多生疑惑。故於",
    "T44n1850_006:0462c02": "本來無二法中。巧示雙行方便。",
    "T44n1850_006:0462c03": "謂雖念一切法皆無自性。不生不滅。本來寂",
    "T44n1850_006:0462c04": "滅。自性涅槃。而亦即見因緣和合。善惡業報。",
    "T44n1850_006:0462c05": "不失不壞　此示即止而觀也。念一切法自",
    "T44n1850_006:0462c06": "性涅槃。一心真如門也。止也。即見因緣業報",
    "T44n1850_006:0462c07": "不失不壞。一心生滅門也。觀也。秖於不生不",
    "T44n1850_006:0462c08": "滅性中。妄有因緣生滅。則四諦皆唯一心明",
    "T44n1850_006:0462c09": "矣。以世間因果。即苦集。出世因果。即道滅。",
    "T44n1850_006:0462c10": "十界差別。皆是心生滅門。皆依真如門故。",
    "T44n1850_006:0462c11": "雖念因緣善惡業報。而亦即見一切諸法無",
    "T44n1850_006:0462c12": "生無性。乃至涅槃　此示即觀而止也。既依",
    "T44n1850_006:0462c13": "真如而有生滅。則知生滅諸法。同一真如。別",
    "T44n1850_006:0462c14": "無自性矣。二各釋竟。",
    "T44n1850_006:0462c15": "三結益",
    "T44n1850_006:0462c16": "修行止者。對治凡夫。樂著生死。亦治二乘執",
    "T44n1850_006:0462c17": "著生死而生怖畏。修行觀者。對治凡夫不修",
    "T44n1850_006:0462c18": "善根。亦治二乘不起大悲狹小心過。是故止",
    "T44n1850_006:0462c19": "觀互相助成。不相捨離。若止觀不具。必不能",
    "T44n1850_006:0462c20": "得無上菩提　觀生滅即真如。名止。生死本",
    "T44n1850_006:0462c21": "空。何可樂著。生死無性。何須怖畏。觀真如即",
    "T44n1850_006:0462c22": "生滅。名觀。因果宛然。安得不勤修善。同體在",
    "T44n1850_006:0462c23": "迷。安得不普濟度。蓋一心二門。本不相離。故",
    "T44n1850_006:0462c24": "一心止觀。決不可偏修也。為成無上菩提。所",
    "T44n1850_006:0462c25": "以二行作一門說。初正示修習信心竟。",
    "T44n1850_006:0462c26": "二更示勝異方便二。初泛明念佛除障。二",
    "T44n1850_006:0462c27": "的指求生極樂。今初。",
    "T44n1850_006:0462c28": "復次初學菩薩。住此娑婆世界。或值寒熱。風",
    "T44n1850_006:0462c29": "雨不時饑饉等苦。或見不善可畏眾生。三毒",
    "T44n1850_006:0463a01": "所纏。邪見顛倒。棄背善道。習行惡法。菩薩在",
    "T44n1850_006:0463a02": "中。心生怯弱。恐不可值遇諸佛菩薩。恐不能",
    "T44n1850_006:0463a03": "成就清淨信心。生疑欲退者。應作是念。十方",
    "T44n1850_006:0463a04": "所有諸佛菩薩。皆得大神通無有障礙。能以",
    "T44n1850_006:0463a05": "種種善巧方便。救拔一切險厄眾生。作是念",
    "T44n1850_006:0463a06": "已。發大誓願。一心專念佛及菩薩。以生如是",
    "T44n1850_006:0463a07": "決定心故。於此命終。必得往生餘佛剎中。見",
    "T44n1850_006:0463a08": "佛菩薩。信心成就。永離惡趣　初學菩薩。已",
    "T44n1850_006:0463a09": "解一心真如生滅二門而修信行。但止觀力",
    "T44n1850_006:0463a10": "微。境緣粗惡。未入正定聚中。不能保其無退。",
    "T44n1850_006:0463a11": "故更示此勝異方便。令仗自心中之他佛。度",
    "T44n1850_006:0463a12": "脫佛心中之自身也。須知前止觀門。名念自",
    "T44n1850_006:0463a13": "佛三昧。今示念佛菩薩。即念他佛三昧。以念",
    "T44n1850_006:0463a14": "佛及菩薩。不生妄想分別。即是止行。了知諸",
    "T44n1850_006:0463a15": "佛菩薩。有大神通巧便。能救拔我及諸眾生。",
    "T44n1850_006:0463a16": "即是觀行。所以修止觀時。設見佛菩薩形。知",
    "T44n1850_006:0463a17": "是魔事。不生取著。今念佛菩薩時。設更別商",
    "T44n1850_006:0463a18": "止觀。大似騎牛覓牛矣。然正念佛菩薩時。或",
    "T44n1850_006:0463a19": "得見佛菩薩。即應了知唯心所現。萬勿取著。",
    "T44n1850_006:0463a20": "勿生喜動。勿向人說。如遠公生平三見聖相。",
    "T44n1850_006:0463a21": "不語一人。此為要訣。唯至臨終見佛菩薩。方",
    "T44n1850_006:0463a22": "是感應道交。定非魔事。不必致疑。以佛菩薩",
    "T44n1850_006:0463a23": "得大神通。決定護念有緣念佛眾生。不失時",
    "T44n1850_006:0463a24": "故。言發大誓願者。為度眾生求生淨土。非為",
    "T44n1850_006:0463a25": "自身獨出生死。有此菩提弘願。方是往生正",
    "T44n1850_006:0463a26": "因。不然。縱令念佛菩薩。與佛菩薩氣分不相",
    "T44n1850_006:0463a27": "契合。不能生淨土也。",
    "T44n1850_006:0463a28": "二的指求生極樂",
    "T44n1850_006:0463a29": "如經中說。若善男子。善女人。專念西方極樂",
    "T44n1850_006:0463b01": "世界阿彌陀佛。以諸善根。迴向願生。決定得",
    "T44n1850_006:0463b02": "生。常見彼佛。信心增長。永不退轉。於彼聞",
    "T44n1850_006:0463b03": "法。觀佛法身。漸次修行。得入正位　十方諸",
    "T44n1850_006:0463b04": "佛。淨土無量。經論多指歸極樂者。略有四意。",
    "T44n1850_006:0463b05": "一者阿彌陀佛。與此土人最有緣故。乃至窮",
    "T44n1850_006:0463b06": "村僻塢。若男若女。若長若幼。若智若愚。無不",
    "T44n1850_006:0463b07": "知稱阿彌陀佛名者。二者法藏比丘願力勝",
    "T44n1850_006:0463b08": "故。諸佛果德雖實平等。因中願力任運攝生。",
    "T44n1850_006:0463b09": "無差別中有差別故。三者令人繫念得專心",
    "T44n1850_006:0463b10": "故。若不專歎。則眾生既欲生西。又欲生東。心",
    "T44n1850_006:0463b11": "無一定。淨業難成。所以十方諸佛。同出廣長",
    "T44n1850_006:0463b12": "舌相。讚此一門。令人專憶。四者阿彌陀佛。即",
    "T44n1850_006:0463b13": "法界藏身。極樂世界。即蓮華藏海。故見一佛。",
    "T44n1850_006:0463b14": "即為見無量佛。生一土。即為生無量土。念一",
    "T44n1850_006:0463b15": "佛。即是念一切佛。即為一切佛所護念。以法",
    "T44n1850_006:0463b16": "身不二故。生佛不二故。能念所念不二故。一",
    "T44n1850_006:0463b17": "念相應一念佛。念念相應念念佛。因該果徹。",
    "T44n1850_006:0463b18": "更無二故。餘如淨土經論廣明。不能備述也。",
    "T44n1850_006:0463b19": "四修信分竟。",
    "T44n1850_006:0463b20": "五利益分四。初總勸聞思修。二別示聞思",
    "T44n1850_006:0463b21": "修功德。三誡誹謗護大罪。四結示大乘功能。",
    "T44n1850_006:0463b22": "今初。",
    "T44n1850_006:0463b23": "云何利益分。如是大乘祕密句義。今已略說。",
    "T44n1850_006:0463b24": "若有眾生。欲於如來甚深境界廣大法中。生",
    "T44n1850_006:0463b25": "淨信覺解心。入大乘道無有障礙(者)於此略",
    "T44n1850_006:0463b26": "論。當勤聽受。思惟修習。當知是人。決定速成",
    "T44n1850_006:0463b27": "一切種智　淨信覺。解心者。若約圓妙絕待",
    "T44n1850_006:0463b28": "言之。則信即解。解即信。如來名世間解。亦可",
    "T44n1850_006:0463b29": "名究竟信也。今約初機言之。有信無解。能長",
    "T44n1850_006:0463c01": "煩惱。有解無信。能長邪見。故並舉淨信覺解",
    "T44n1850_006:0463c02": "兩心。以為入大乘道之正轍也。聽受者。聞慧",
    "T44n1850_006:0463c03": "也。思惟者。思慧也。修習者。修慧也。三慧資",
    "T44n1850_006:0463c04": "無漏種。令起現行。故能速成一切種智。",
    "T44n1850_006:0463c05": "二別示聞思修功德",
    "T44n1850_006:0463c06": "若聞此法。不生驚怖。當知此人。定紹佛種。速",
    "T44n1850_006:0463c07": "得授記　此別示聞慧功德也。",
    "T44n1850_006:0463c08": "假使有人。化三千大千世界眾生。令住十善",
    "T44n1850_006:0463c09": "道。不如於須臾頃。正思此法。過前功德無量",
    "T44n1850_006:0463c10": "無邊　此別示思慧功德也。一是世間善法。",
    "T44n1850_006:0463c11": "一世出世上上善法故。",
    "T44n1850_006:0463c12": "若一日一夜如說修行。所生功德。無量無邊。",
    "T44n1850_006:0463c13": "不可稱說。假令十方一切諸佛。各於無量阿",
    "T44n1850_006:0463c14": "僧祇劫。說不能盡。以真如功德無邊際故。修",
    "T44n1850_006:0463c15": "行功德亦復無邊　此別示修慧功德也。修",
    "T44n1850_006:0463c16": "能顯性。所以功德與法性等。不可盡說也。二",
    "T44n1850_006:0463c17": "別示聞思修功德竟。",
    "T44n1850_006:0463c18": "三誡誹謗獲大罪",
    "T44n1850_006:0463c19": "若於此法生誹謗者。獲無量罪。依阿僧祇劫。",
    "T44n1850_006:0463c20": "受大苦惱。是故於此應決定信。勿生誹謗。自",
    "T44n1850_006:0463c21": "害害他。斷三寶種　由有自心一體三寶。方",
    "T44n1850_006:0463c22": "有世間一切三寶。若謗此法。即是斷三寶種。",
    "T44n1850_006:0463c23": "罪報之大。甚於五逆十惡也。",
    "T44n1850_006:0463c24": "四結示大乘功德",
    "T44n1850_006:0463c25": "一切諸佛。依此修行成無上智。一切菩薩。由",
    "T44n1850_006:0463c26": "此證得如來法身。過去菩薩。依此得成大乘",
    "T44n1850_006:0463c27": "淨信。現在今成。未來當成。是故欲成自利利",
    "T44n1850_006:0463c28": "他殊勝行者。當於此論勤加修學　此正所",
    "T44n1850_006:0463c29": "謂十方薄伽梵。一路涅槃門也。三世菩薩。非",
    "T44n1850_006:0464a01": "此不成大乘淨信。故勸欲成二利行者。必當",
    "T44n1850_006:0464a02": "勤修學也。此四段文。即順四悉檀說。可准思",
    "T44n1850_006:0464a03": "之。二正說五分竟。",
    "T44n1850_006:0464a04": "三結施迴向",
    "T44n1850_006:0464a05": "我今已解釋甚深廣大義功德施群生令見真",
    "T44n1850_006:0464a06": "如法　初二句。結前所說。第三句。以此功",
    "T44n1850_006:0464a07": "德普施群生。第四句。迴向真如實際。同成究",
    "T44n1850_006:0464a08": "竟大菩提也。",
    "T44n1850_006:0464a09": "跋",
    "T44n1850_006:0464a10": "大乘起信論者。佛祖傳心之正印。法性法相",
    "T44n1850_006:0464a11": "之總持也。如來昔以大乘阿毘曇。付與彌勒。",
    "T44n1850_006:0464a12": "摩訶般若。付與文殊。般若破執有而顯妙有。",
    "T44n1850_006:0464a13": "毘曇破惡空而顯真空。一音所宣。曾無異旨。",
    "T44n1850_006:0464a14": "佛滅五百年後。異見滋生。馬鳴大士。應佛懸",
    "T44n1850_006:0464a15": "記。重興正法。始則示為計我外道。後乃廣顯",
    "T44n1850_006:0464a16": "二空妙宗。作無我大師子吼。破凡外二乘偏",
    "T44n1850_006:0464a17": "執。宗百洛又大乘經典。造此略論。申暢一心",
    "T44n1850_006:0464a18": "二門。即生滅而顯真如。收般若真空不空之",
    "T44n1850_006:0464a19": "妙旨。即真如而辨生滅。闡毘曇。幻有不有之",
    "T44n1850_006:0464a20": "玄詮。厥後龍樹依般若而造中論。還以空義",
    "T44n1850_006:0464a21": "成一切法。護法依毘曇而解唯識。還以幻有",
    "T44n1850_006:0464a22": "顯二種空。故知馬鳴。龍樹。護法。三大菩薩。",
    "T44n1850_006:0464a23": "同契佛心。曾無稍異。奈何以文解義。泥名相",
    "T44n1850_006:0464a24": "而昧旨歸。伐異黨同。豎門庭而堅鬪諍。謬談",
    "T44n1850_006:0464a25": "聖旨。錯解真乘。千百年來。竟同長夜。哀哉末",
    "T44n1850_006:0464a26": "葉。誠可痛心。旭以業障深纏。未登正位。夙因",
    "T44n1850_006:0464a27": "微善。遊刃圓宗。客歲盡散學人。志圖修證。今",
    "T44n1850_006:0464a28": "春偶遇戒子。邀入新安。頃從湯泉白嶽。還寓",
    "T44n1850_006:0464a29": "歙浦迴龍。竊為二三子商究楞伽。復以餘力。",
    "T44n1850_006:0464b01": "再解茲論。最喜此地枯寂。不異桃源。兼愛主",
    "T44n1850_006:0464b02": "人率真。絕無世態。食粟米飯。噉豆腐滓。僅十",
    "T44n1850_006:0464b03": "一日。草疏遂成。是役也。上藉諸佛菩薩馬鳴",
    "T44n1850_006:0464b04": "大師加被之力。所以略無疑滯。又賴允持循",
    "T44n1850_006:0464b05": "公法主外護。故無他緣所侵。至於性相關頭。",
    "T44n1850_006:0464b06": "種種問辯。則戒子堅密時公之啟予者多矣。",
    "T44n1850_006:0464b07": "是月二十有八日閣筆故跋。",
    "T44n1850_006:0464b08": "大乘起信論裂網疏卷六(終)"
}