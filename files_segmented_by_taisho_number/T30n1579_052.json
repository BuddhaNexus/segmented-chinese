{
    "T30n1579_052:0584b23": "瑜伽師地論卷第五十二",
    "T30n1579_052:0584b25": "彌勒菩薩說",
    "T30n1579_052:0584b26": "三藏法師玄奘奉　詔譯",
    "T30n1579_052:0584b27": "攝決擇分中五識身相應地意地之二",
    "T30n1579_052:0584b28": "復次云何等無間緣。謂此諸心心所無間。彼",
    "T30n1579_052:0584b29": "諸心心所生。說此為彼等無間緣。若此六",
    "T30n1579_052:0584c01": "識為彼六識等無間緣。即施設此名為意",
    "T30n1579_052:0584c02": "根。亦名意處亦名意界。云何所緣緣。謂五",
    "T30n1579_052:0584c03": "識身以色等五境。如其次第為所緣緣。若",
    "T30n1579_052:0584c04": "意識以一切內外十二處為所緣緣。",
    "T30n1579_052:0584c05": "云何增上緣。謂眼等處為眼識等俱生增上",
    "T30n1579_052:0584c06": "緣。若作意於所緣境。為諸識引發增上緣。",
    "T30n1579_052:0584c07": "若諸心心所。展轉互為俱生增上緣。若淨",
    "T30n1579_052:0584c08": "不淨業。與後愛非愛果及異熟果為先所作",
    "T30n1579_052:0584c09": "增上緣。若田糞水等。與諸苗稼為成辦增",
    "T30n1579_052:0584c10": "上緣。若彼彼工巧智。與彼彼世間工巧業處",
    "T30n1579_052:0584c11": "為工業增上緣。",
    "T30n1579_052:0584c12": "復次是四緣中。因緣一種望所生法能為生",
    "T30n1579_052:0584c13": "因。餘三種緣望所生法。當知但為方便因。",
    "T30n1579_052:0584c14": "是故彼彼諸行生。方便緣現在前時。彼彼諸",
    "T30n1579_052:0584c15": "行種子便能生起彼彼諸行。是故諸行無有",
    "T30n1579_052:0584c16": "同時頓生起義。當知依止如是四緣建立",
    "T30n1579_052:0584c17": "十因。如菩薩地等中已說。",
    "T30n1579_052:0584c18": "問如世尊言。過去諸行為緣生意。未來諸",
    "T30n1579_052:0584c19": "行為緣生意。過去未來諸行非有。何故世",
    "T30n1579_052:0584c20": "尊宣說彼行為緣生意。若意亦緣非有事",
    "T30n1579_052:0584c21": "境而得生者。云何不違微妙言說。如世尊",
    "T30n1579_052:0584c22": "言。由二種緣諸識得生。何等為二。謂眼及",
    "T30n1579_052:0584c23": "色。如是廣說乃至意法。答由能執持諸五",
    "T30n1579_052:0584c24": "識身所不行義故。佛世尊假說名法。是故",
    "T30n1579_052:0584c25": "說言緣意及法意識得生。問何因緣故知",
    "T30n1579_052:0584c26": "佛世尊有是密意。答由彼意識亦緣去來",
    "T30n1579_052:0584c27": "識為境界世現可得。非彼境識法處所攝。",
    "T30n1579_052:0584c28": "又有性者安立有義能持有義。若無性者",
    "T30n1579_052:0584c29": "安立無義能持無義。故皆名法。由彼意識",
    "T30n1579_052:0585a01": "於有性義。若由此義而得安立。即以此義",
    "T30n1579_052:0585a02": "起識了別。於無性義。若由此義而得安立。",
    "T30n1579_052:0585a03": "即以此義起識了別。若於二種不由二",
    "T30n1579_052:0585a04": "義起了別者。不應說意緣一切義取一",
    "T30n1579_052:0585a05": "切義。設作是說。便應違害自悉彈多。又不",
    "T30n1579_052:0585a06": "應言如其所有非有亦爾。是如理說。是故",
    "T30n1579_052:0585a07": "意識如去來事非實有相。緣彼為境。由此",
    "T30n1579_052:0585a08": "故知意識亦緣非有為境。",
    "T30n1579_052:0585a09": "復有廣大言論道理。由此證知有緣無識。",
    "T30n1579_052:0585a10": "謂如世尊微妙言說。若內若外及二中間都",
    "T30n1579_052:0585a11": "無有我。此我無性非有為攝非無為攝。共",
    "T30n1579_052:0585a12": "相觀識非不緣彼境界而轉。此名第一言",
    "T30n1579_052:0585a13": "論道理。又於色香味觸。如是如是生起變",
    "T30n1579_052:0585a14": "異。所安立中施設飲食車乘衣服嚴具室宅",
    "T30n1579_052:0585a15": "軍林等事。此飲食等離色香等都無所有。",
    "T30n1579_052:0585a16": "此無有性非有為攝非無為攝。自相觀識",
    "T30n1579_052:0585a17": "非不緣彼境界而轉。是名第二言論道理。",
    "T30n1579_052:0585a18": "又撥一切都無所有邪見。謂無施無愛亦",
    "T30n1579_052:0585a19": "無祠祀。廣說如前。若施愛祠等無性是",
    "T30n1579_052:0585a20": "有。即如是見應非邪見。何以故。彼如實見",
    "T30n1579_052:0585a21": "如實說故。此若是無。諸邪見者緣此境界",
    "T30n1579_052:0585a22": "識應不轉。是名第三言論道理。又諸行中",
    "T30n1579_052:0585a23": "無常無恒無不變易。此諸行中常恒不變",
    "T30n1579_052:0585a24": "無性。非有為攝非無為攝。共相觀識非不",
    "T30n1579_052:0585a25": "緣此境界而轉。若緣此境識不轉者。便",
    "T30n1579_052:0585a26": "於諸行常恒不變無性之中。不能如實智",
    "T30n1579_052:0585a27": "慧觀察。若不觀察應不生厭。若不生厭",
    "T30n1579_052:0585a28": "應不離欲。若不離欲應無解脫。若無解",
    "T30n1579_052:0585a29": "脫應無永盡究竟涅槃。若有此理。一切有",
    "T30n1579_052:0585b01": "情應皆究竟隨逐雜染無出離期。是名第",
    "T30n1579_052:0585b02": "四言論道理。又未來行尚無有生。何況有",
    "T30n1579_052:0585b03": "滅。然聖弟子於未來行非不隨觀生滅而",
    "T30n1579_052:0585b04": "住。是名第五言論道理。由此證有緣無意",
    "T30n1579_052:0585b05": "識。復有所餘如是種類言論道理。證成定",
    "T30n1579_052:0585b06": "有緣無之識。如應當知。",
    "T30n1579_052:0585b07": "問如世尊言。有過去業。若過去業體是無",
    "T30n1579_052:0585b08": "者。不應今時有一領納有損害受。或復不",
    "T30n1579_052:0585b09": "應有一領納無損害受。此何密意。答過去",
    "T30n1579_052:0585b10": "生中淨不淨業已起已滅。能感當來愛不愛",
    "T30n1579_052:0585b11": "果。此業種子攝受熏習。於行相續展轉不",
    "T30n1579_052:0585b12": "斷。世尊為顯如是相續。是故說言有過去",
    "T30n1579_052:0585b13": "業。又佛世尊觀二義故作如是說。一為遮",
    "T30n1579_052:0585b14": "止不平等因論者意故。顯此道理。謂彼妄",
    "T30n1579_052:0585b15": "見從大自在帝釋梵王自性丈夫及所餘等。",
    "T30n1579_052:0585b16": "一切有情淨不淨轉。二為遮止一切無因論",
    "T30n1579_052:0585b17": "者意故。顯此道理。謂彼妄見都無有因一",
    "T30n1579_052:0585b18": "切有情淨不淨轉。",
    "T30n1579_052:0585b19": "問如世尊言。有過去行。於彼行中我具多",
    "T30n1579_052:0585b20": "聞聖弟子眾無顧戀住。有未來行。於彼行",
    "T30n1579_052:0585b21": "中我具多聞聖弟子眾無希望住。此何密",
    "T30n1579_052:0585b22": "意。答過去諸行與果故有。未來諸行攝因故",
    "T30n1579_052:0585b23": "有。所以者何。現在諸行三相所顯。一是過去",
    "T30n1579_052:0585b24": "果性故。二是未來因性故。三自相相續不斷",
    "T30n1579_052:0585b25": "故。為顯此理故佛世尊說如是言。又觀二",
    "T30n1579_052:0585b26": "義故作是說。一為遮斷於去來法實有",
    "T30n1579_052:0585b27": "執故。顯此道理。謂若去來諸行性相是實有",
    "T30n1579_052:0585b28": "者。不應由彼去來之性說言是有。二為",
    "T30n1579_052:0585b29": "遮斷撥無執故。顯此道理。謂彼妄計如",
    "T30n1579_052:0585c01": "去來世現在亦爾都無所有。問如世尊言。",
    "T30n1579_052:0585c02": "有過去界有未來界有現在界。此何密意。",
    "T30n1579_052:0585c03": "答若已與果種子相續。名過去界。若未與",
    "T30n1579_052:0585c04": "果當來種子相續。名未來界。若未與果現",
    "T30n1579_052:0585c05": "在種子相續。名現在界。當知此中如是密",
    "T30n1579_052:0585c06": "意。若苾芻等於如是種子相續中而得善",
    "T30n1579_052:0585c07": "巧。名於彼彼一切法中證得無量種種自",
    "T30n1579_052:0585c08": "性諸界善巧。",
    "T30n1579_052:0585c09": "復次云何應知生老住無常離色等蘊無",
    "T30n1579_052:0585c10": "別實有。謂已遮未來諸行實有性。當知亦",
    "T30n1579_052:0585c11": "遮生實有性。所以者何。未來世生自無所",
    "T30n1579_052:0585c12": "有。云何能生所餘諸行。亦非現在生能生",
    "T30n1579_052:0585c13": "現在諸行。由此生相有差別名。所謂諸行若",
    "T30n1579_052:0585c14": "生若起。若現在性。離此差別生之異相定",
    "T30n1579_052:0585c15": "不可得。諸聰慧者不應說言。即由現在",
    "T30n1579_052:0585c16": "令彼諸行成現在性。所以者何。若作是說。",
    "T30n1579_052:0585c17": "生生諸行。當知義顯即現在性能成現在。",
    "T30n1579_052:0585c18": "又一切法各各別有自種子因。何須計有",
    "T30n1579_052:0585c19": "異生能生。又此生相為即諸行生耶。為是",
    "T30n1579_052:0585c20": "諸行生因耶。若即諸行生者。計此生相能",
    "T30n1579_052:0585c21": "生諸行由有生故諸行得生。不應道理。若",
    "T30n1579_052:0585c22": "是諸行生因者。諸行生時於一一行便有二",
    "T30n1579_052:0585c23": "生。謂生能生。不應道理。如生如是。老住無",
    "T30n1579_052:0585c24": "常由此道理如應當知。故知生等於諸行",
    "T30n1579_052:0585c25": "中假施設。有由有因故諸行非本自相始",
    "T30n1579_052:0585c26": "起說名為生。後起諸行與前差別說名為",
    "T30n1579_052:0585c27": "老。即彼諸行生位暫停說名為住。生剎那後",
    "T30n1579_052:0585c28": "諸行相盡說名為滅。亦名無常。",
    "T30n1579_052:0585c29": "問若有為法。生老住滅四有為相具足可得。",
    "T30n1579_052:0586a01": "何故世尊但說三種。一生。二滅。三住異性。",
    "T30n1579_052:0586a02": "答由一切行三世所顯故。從未來世本無",
    "T30n1579_052:0586a03": "而生。是故世尊由未來世於有為法。說生",
    "T30n1579_052:0586a04": "有為相。彼既生已落謝過去。是故世尊由過",
    "T30n1579_052:0586a05": "去世於有為法。說滅有為相。現在世法二",
    "T30n1579_052:0586a06": "相所顯。謂住及異。所以者何。唯現在時有",
    "T30n1579_052:0586a07": "住可得。前後變異亦唯現在。是故世尊由現",
    "T30n1579_052:0586a08": "在世於有為法。總說住異為一有為相。",
    "T30n1579_052:0586a09": "問佛聖弟子應觀有為具足三相。何故但",
    "T30n1579_052:0586a10": "說聖弟子眾於諸蘊中隨觀生滅而住。不",
    "T30n1579_052:0586a11": "說隨觀住異性耶。答生及住異俱生所顯。",
    "T30n1579_052:0586a12": "是故二相合為一分建立生品。即說隨觀",
    "T30n1579_052:0586a13": "一生相住。於第二分建立滅品。即說隨觀",
    "T30n1579_052:0586a14": "一滅相住。又若由此相起厭思惟。今於此",
    "T30n1579_052:0586a15": "中但說此相。謂於諸行中觀無常相。能起",
    "T30n1579_052:0586a16": "厭患離欲解脫。故但思惟無常性相。無常",
    "T30n1579_052:0586a17": "性相本無今有。有已還無所顯。本無今有。",
    "T30n1579_052:0586a18": "是名為生。有已還無是名為滅。",
    "T30n1579_052:0586a19": "復次生差別有多種。謂剎那生。相續生。增長",
    "T30n1579_052:0586a20": "生。心差別生。不可愛生。可愛生。下劣生。處",
    "T30n1579_052:0586a21": "中生。勝妙生。有上生。無上生。此中諸行剎那",
    "T30n1579_052:0586a22": "剎那新新而起。名剎那生。若具諸結或不",
    "T30n1579_052:0586a23": "具結。從彼彼有情聚沒往彼彼有情聚。諸",
    "T30n1579_052:0586a24": "蘊續生名相續生若從嬰孩童子等位。乃",
    "T30n1579_052:0586a25": "至往趣衰老等位。名增長生。若緣彼彼境",
    "T30n1579_052:0586a26": "界。於彼彼晝夜彼彼剎那臘縛牟呼栗多等",
    "T30n1579_052:0586a27": "位。數數遷謝非一眾多種種心起。或樂相應",
    "T30n1579_052:0586a28": "或苦相應。或不苦不樂相應。或有貪心或",
    "T30n1579_052:0586a29": "離貪心。廣說乃至或善解脫心或不善解脫",
    "T30n1579_052:0586b01": "心。如是名為心差別生。若那落迦傍生餓",
    "T30n1579_052:0586b02": "鬼苦趣中生。如是名為非可愛生。若於人",
    "T30n1579_052:0586b03": "天樂趣中生。名可愛生。若於下劣欲界中",
    "T30n1579_052:0586b04": "生。名下劣生。若於處中色界中生。名處中",
    "T30n1579_052:0586b05": "生。若於勝妙無色界生。名勝妙生。復有差",
    "T30n1579_052:0586b06": "別。謂最初入胎者。名下劣生。中二入胎者。",
    "T30n1579_052:0586b07": "名處中生。最後入胎者。名勝妙生。復有差",
    "T30n1579_052:0586b08": "別。謂染污法及染污果生。名下劣生。若諸善",
    "T30n1579_052:0586b09": "法及善果生。名勝妙生。除善不善果無記",
    "T30n1579_052:0586b10": "法。所餘無記法生名處中生。若依墮界生",
    "T30n1579_052:0586b11": "說。始從欲界乃至無所有處生。名有上生。",
    "T30n1579_052:0586b12": "非想非非想處生。名無上生。若依墮續生",
    "T30n1579_052:0586b13": "剎那相續生說。除阿羅漢等最後終位。所有",
    "T30n1579_052:0586b14": "諸蘊餘一切位所有行生。名有上生。若阿羅",
    "T30n1579_052:0586b15": "漢等最後終位所有行生。名無上生。",
    "T30n1579_052:0586b16": "復次老差別當知亦有多種。所謂身老心老",
    "T30n1579_052:0586b17": "壽老變壞老自體轉變老。此中衰變等乃至",
    "T30n1579_052:0586b18": "身壞。廣說如經。是名身老。若樂受相應心",
    "T30n1579_052:0586b19": "變。苦受相應心轉。或善心變。染污心轉。或",
    "T30n1579_052:0586b20": "於可愛事中希望心變。希望不果心轉。是",
    "T30n1579_052:0586b21": "名心老。若於彼彼晝夜彼彼剎那臘縛牟",
    "T30n1579_052:0586b22": "呼栗多等位。數數遷謝壽量損少。漸漸轉減",
    "T30n1579_052:0586b23": "乃至都盡。是名壽老。若諸富貴興盛退失。無",
    "T30n1579_052:0586b24": "病色力充悅等變。名變壞老。若從善趣增盛",
    "T30n1579_052:0586b25": "聚中自體沒已。往於惡趣下劣聚中。自體生",
    "T30n1579_052:0586b26": "起。名自體轉變老。復有一老為緣。能成",
    "T30n1579_052:0586b27": "如上所說一切種老。所謂諸行剎那剎那",
    "T30n1579_052:0586b28": "轉異性老。",
    "T30n1579_052:0586b29": "復次住差別當知亦有多種。謂剎那住。相續",
    "T30n1579_052:0586c01": "住。緣相續住。不散亂住。立軌範住。若已生諸",
    "T30n1579_052:0586c02": "行生時暫停。名剎那住。若諸眾生於彼彼處",
    "T30n1579_052:0586c03": "彼彼自體。由彼彼食為依止故。乃至壽住。",
    "T30n1579_052:0586c04": "外器世間大劫量住。名相續住。若樂受苦受",
    "T30n1579_052:0586c05": "不苦不樂受。若善不善無記法等。乃至各別",
    "T30n1579_052:0586c06": "緣現在前爾所時住。是名緣相續住。若諸定",
    "T30n1579_052:0586c07": "心由三摩地正起現前。名不散亂住。若於",
    "T30n1579_052:0586c08": "彼彼異方異域。國城村邏。王都王宮。若執理",
    "T30n1579_052:0586c09": "家商估邑義諸大眾中。古昔軌範建立隨轉。",
    "T30n1579_052:0586c10": "如是名為立軌範住。",
    "T30n1579_052:0586c11": "復次無常差別當知亦有多種。謂壞滅無常。",
    "T30n1579_052:0586c12": "生起無常。變易無常。散壞無常。當有無常。現",
    "T30n1579_052:0586c13": "墮無常。若一切行生已尋滅。名壞滅無常。若",
    "T30n1579_052:0586c14": "一切行本無今有。名生起無常。若可愛諸行",
    "T30n1579_052:0586c15": "異相行起。名變易無常。若不變壞可愛眾",
    "T30n1579_052:0586c16": "具及增上位離散退失。名散壞無常。即四無",
    "T30n1579_052:0586c17": "常在未來時。名當有無常。即現在世正現",
    "T30n1579_052:0586c18": "前時。名現墮無常。若受用欲塵多放逸者。",
    "T30n1579_052:0586c19": "但能思惟變易無常散壞無常現墮無常。廣",
    "T30n1579_052:0586c20": "起悲歎愁憒憂悴。然於諸行不能厭離。",
    "T30n1579_052:0586c21": "若諸外道即於如是諸無常性。多起思惟。",
    "T30n1579_052:0586c22": "少能方便厭患離欲。但於諸行一分厭離",
    "T30n1579_052:0586c23": "不能究竟。若聖弟子圓滿思惟諸無常性。",
    "T30n1579_052:0586c24": "於一切行究竟厭患乃至解脫。",
    "T30n1579_052:0586c25": "復次云何得獲成就。謂若略說。生緣攝受增",
    "T30n1579_052:0586c26": "盛之因說名為得。由此道理當知得是假",
    "T30n1579_052:0586c27": "有。若言得是實有。此為是諸行生因。為是",
    "T30n1579_052:0586c28": "諸法不離散因。若是諸行生因者。若從先來",
    "T30n1579_052:0586c29": "未得此法。此既無有生因之得。應常不",
    "T30n1579_052:0587a01": "生。由此亦應畢竟不得。若是諸法不離散",
    "T30n1579_052:0587a02": "因者。一切善不善無記法得既俱有。彼雖相",
    "T30n1579_052:0587a03": "違應頓現行。是故二種俱不應理。又生因",
    "T30n1579_052:0587a04": "者。所謂各別緣所攝受諸法自種。不離散",
    "T30n1579_052:0587a05": "因者。謂由餘緣現在前故餘緣離散。若於",
    "T30n1579_052:0587a06": "引發緣中勢力自在假立為得。以此自在",
    "T30n1579_052:0587a07": "為依止故。所有士夫補特伽羅。雖彼彼法",
    "T30n1579_052:0587a08": "已起已滅。若欲希彼復現在前。便能速疾",
    "T30n1579_052:0587a09": "引發諸緣令得生起。是故亦說此名為得。",
    "T30n1579_052:0587a10": "當知此得略有三種。一種子成就。二自在成",
    "T30n1579_052:0587a11": "就。三現行成就。若所有染污法諸無記法生",
    "T30n1579_052:0587a12": "得。善法不由功用而現行者。彼諸種子若",
    "T30n1579_052:0587a13": "未為奢摩他之所損伏。若未為聖道之",
    "T30n1579_052:0587a14": "所永害。若不為邪見損伏諸善如斷善根",
    "T30n1579_052:0587a15": "者。如是名為種子成就。所以者何。乃至此",
    "T30n1579_052:0587a16": "種子未被損伏。未被永害。爾時彼染污",
    "T30n1579_052:0587a17": "等法。若現行若不現行皆說名成就。故若",
    "T30n1579_052:0587a18": "加行所生善法。及一分無記法生緣所攝受",
    "T30n1579_052:0587a19": "增盛因種子。名自在成就。若現在諸法自相",
    "T30n1579_052:0587a20": "現前轉。名現行成就。",
    "T30n1579_052:0587a21": "復次云何命根。謂由先業於彼彼處。所生",
    "T30n1579_052:0587a22": "自體所有住時限量勢分。說名為壽生氣命",
    "T30n1579_052:0587a23": "根。此復多種差別。謂定不定。隨轉不隨轉。若",
    "T30n1579_052:0587a24": "少若多。若有邊際若無邊際。若自勢力轉若",
    "T30n1579_052:0587a25": "非自勢力轉。除贍部洲人壽分量。所餘生處",
    "T30n1579_052:0587a26": "壽量決定。此贍部洲或時壽命廣無有量。或",
    "T30n1579_052:0587a27": "時短促壽量不定。北拘盧洲人壽量隨轉。如",
    "T30n1579_052:0587a28": "決定量畢竟隨轉。無中夭故。餘一切處名",
    "T30n1579_052:0587a29": "不隨轉。贍部洲人十歲時壽名為少壽。傍生",
    "T30n1579_052:0587b01": "一分亦名少壽。所以者何。一分傍生或一日",
    "T30n1579_052:0587b02": "夜壽量可得。或有一分若二若三。乃至極多",
    "T30n1579_052:0587b03": "十日十夜壽量可得。非想非非想處受生有",
    "T30n1579_052:0587b04": "情。名為多壽。經於八萬大劫數故。阿羅漢",
    "T30n1579_052:0587b05": "等名有邊際壽。若諸有學於現法中定般涅",
    "T30n1579_052:0587b06": "槃。若諸異生住最後有。亦名有邊際壽。當",
    "T30n1579_052:0587b07": "知所餘壽無邊際。若阿羅漢等若諸如來若",
    "T30n1579_052:0587b08": "諸菩薩。於壽行中延促自在所有命根。名",
    "T30n1579_052:0587b09": "自勢力轉。當知所餘名非自勢力轉。",
    "T30n1579_052:0587b10": "復次云何眾同分。謂若略說。於彼彼處受",
    "T30n1579_052:0587b11": "生有情。同界同趣同生同類位性形等。由彼",
    "T30n1579_052:0587b12": "彼分互相似性。是名眾同分。亦名有情同",
    "T30n1579_052:0587b13": "分。此中或有有情由界同分說名同分。謂",
    "T30n1579_052:0587b14": "同生一界。或有有情由趣同分說名同分。",
    "T30n1579_052:0587b15": "謂同生一趣。或有有情由生同分說名同",
    "T30n1579_052:0587b16": "分。謂同生一生。或有有情由類同分說名",
    "T30n1579_052:0587b17": "同分。謂同一種類。或有有情由分位體性容",
    "T30n1579_052:0587b18": "色形貌音聲覆蔽養命同分說名同分。或有",
    "T30n1579_052:0587b19": "有情由過失功德同分說名同分。如殺生",
    "T30n1579_052:0587b20": "者望殺生者。廣說乃至諸邪見者望邪見者。",
    "T30n1579_052:0587b21": "離殺生者望離殺生者。乃至正見者望正見",
    "T30n1579_052:0587b22": "者。從預流者乃至阿羅漢獨覺望預流等。",
    "T30n1579_052:0587b23": "菩薩望菩薩。如來望如來。如是更互說名",
    "T30n1579_052:0587b24": "同分。",
    "T30n1579_052:0587b25": "復次云何異生性。謂三界見所斷法種子。唯",
    "T30n1579_052:0587b26": "未永害量名異生性。此復略有四種。一無",
    "T30n1579_052:0587b27": "般涅槃法種性所攝。二聲聞種性之所隨",
    "T30n1579_052:0587b28": "逐。三獨覺種性之所隨逐。四如來種性之",
    "T30n1579_052:0587b29": "所隨逐。",
    "T30n1579_052:0587c01": "因諸緣。總略為一說名和合。即此亦名同",
    "T30n1579_052:0587c02": "事因。又此差別者。或有領受和合。謂六處",
    "T30n1579_052:0587c03": "緣觸。或色等緣或作意等緣。或觸緣受。或",
    "T30n1579_052:0587c04": "有引生後有和合。謂無明緣行等。受緣",
    "T30n1579_052:0587c05": "愛愛緣取。廣說乃至生緣老死。或有六處",
    "T30n1579_052:0587c06": "住和合。謂四食及命根。或有工巧處成辦和",
    "T30n1579_052:0587c07": "合。謂工巧智及彼相應業具士夫作用。或有",
    "T30n1579_052:0587c08": "清淨和合。謂十二種無雜集會。即自他圓滿",
    "T30n1579_052:0587c09": "等。又有世俗和合。謂諸有情依等意樂增上",
    "T30n1579_052:0587c10": "力故互不相違。無諍無訟亦不乖離。",
    "T30n1579_052:0587c11": "復次云何名身。謂依諸法自性施設自相施",
    "T30n1579_052:0587c12": "設。由遍分別為隨言說唯建立想。是謂",
    "T30n1579_052:0587c13": "名身。云何句身。謂即依彼自相施設所有諸",
    "T30n1579_052:0587c14": "法差別施設。建立功德過失雜染清淨戲論。",
    "T30n1579_052:0587c15": "是謂句身。云何文身。謂名身句身所依止",
    "T30n1579_052:0587c16": "性所有字身。是謂文身。又於一切所知所詮",
    "T30n1579_052:0587c17": "事中。極略相是文。若中是名。若廣是句。若",
    "T30n1579_052:0587c18": "唯依文但可了達音韻而已。不能了達所",
    "T30n1579_052:0587c19": "有事義。若依止名。便能了達彼彼諸法自性",
    "T30n1579_052:0587c20": "自相。亦能了達所有音韻。不能了達所",
    "T30n1579_052:0587c21": "簡擇法深廣差別。若依止句。當知一切皆",
    "T30n1579_052:0587c22": "能了達。又此名句文身。當知依五明處分",
    "T30n1579_052:0587c23": "別建立。所謂內明。因明。聲明。醫方明。世間",
    "T30n1579_052:0587c24": "工巧事業處明。",
    "T30n1579_052:0587c25": "復次云何流轉。謂諸行因果相續不斷性。",
    "T30n1579_052:0587c26": "是謂流轉。又此流轉差別多種。或有種子流",
    "T30n1579_052:0587c27": "轉。謂有種子不現前諸法。或有自在勢力",
    "T30n1579_052:0587c28": "流轉。謂被損種子現行諸法。或有種果流",
    "T30n1579_052:0587c29": "轉。謂有種子種不被損現行諸法。或有名",
    "T30n1579_052:0588a01": "流流轉。謂四非色蘊。或有色流流轉。謂諸內",
    "T30n1579_052:0588a02": "外十有色處及與法處所攝諸色。又有欲界",
    "T30n1579_052:0588a03": "流流轉。謂欲纏諸行。又有色界流流轉。謂色",
    "T30n1579_052:0588a04": "纏諸行。又有無色流流轉。謂無色纏諸行。又",
    "T30n1579_052:0588a05": "有樂流流轉。謂樂受及彼所依處。如是苦流",
    "T30n1579_052:0588a06": "流轉不苦不樂流流轉當知亦爾。又有善流",
    "T30n1579_052:0588a07": "流轉。謂諸善行。又有不善流流轉。謂諸不善",
    "T30n1579_052:0588a08": "行。又有無記流流轉。謂諸無記行。又有順",
    "T30n1579_052:0588a09": "流流轉。謂順緣起。又有逆流流轉。謂逆緣",
    "T30n1579_052:0588a10": "起。",
    "T30n1579_052:0588a11": "復次云何定異。謂無始時來種種因果決定",
    "T30n1579_052:0588a12": "差別無雜亂性。如來出世若不出世。諸法",
    "T30n1579_052:0588a13": "法爾。又此定異差別多種。或有流轉還滅定",
    "T30n1579_052:0588a14": "異。謂順逆緣起。或有一切法定異。謂一切法",
    "T30n1579_052:0588a15": "十二處攝無過無增。或有領受定異。謂一",
    "T30n1579_052:0588a16": "切受三受所攝無過無增。或有住定異。謂",
    "T30n1579_052:0588a17": "一切內分乃至壽量。一切外分經大劫住。或",
    "T30n1579_052:0588a18": "有形量定異。謂諸有情於彼彼有色生處。所",
    "T30n1579_052:0588a19": "受生身形量決定。及諸外分四大洲等形量",
    "T30n1579_052:0588a20": "決定。",
    "T30n1579_052:0588a21": "復次云何相應。謂彼彼諸法為等言說為等",
    "T30n1579_052:0588a22": "建立為等開解諸勝方便。是謂相應。又此相",
    "T30n1579_052:0588a23": "應差別分別有四道理。謂觀待道理。作用道",
    "T30n1579_052:0588a24": "理。因成道理。法爾道理。此諸道理當知如",
    "T30n1579_052:0588a25": "聲聞地等已廣分別。",
    "T30n1579_052:0588a26": "復次云何勢速。謂諸行生滅相應速運轉性。",
    "T30n1579_052:0588a27": "是謂勢速。又此勢速差別多種。或有諸行流",
    "T30n1579_052:0588a28": "轉勢速。謂諸行生滅性。或有地行有情輕健",
    "T30n1579_052:0588a29": "勢速。謂人象馬等。或有空行有情勢速。謂諸",
    "T30n1579_052:0588b01": "飛禽空行藥叉及諸天等。或有言音勢速。謂",
    "T30n1579_052:0588b02": "詞韻捷利。或有流潤勢速。謂江河等迅速",
    "T30n1579_052:0588b03": "流注。或有燒然勢速。謂火焚燎猛焰飈轉。或",
    "T30n1579_052:0588b04": "有引發勢速。謂放箭轉丸等。或有智慧勢",
    "T30n1579_052:0588b05": "速。謂修觀者簡擇所知迅速慧性。或有神",
    "T30n1579_052:0588b06": "通勢速。謂大神通者所有運身意勢等速疾",
    "T30n1579_052:0588b07": "神通。",
    "T30n1579_052:0588b08": "復次云何次第。謂於各別行相續中。前後次",
    "T30n1579_052:0588b09": "第一一隨轉。是謂次第。又此次第差別多種。",
    "T30n1579_052:0588b10": "或有流轉次第。謂無明緣行。廣說乃至生",
    "T30n1579_052:0588b11": "緣老死。或有還滅次第。謂無明滅故行滅。",
    "T30n1579_052:0588b12": "乃至生滅故老死滅。或有在家出家行住次",
    "T30n1579_052:0588b13": "第。謂陵旦而起澡飾其身。被帶衣服修",
    "T30n1579_052:0588b14": "營事業。調暢沐浴塗飾香鬘。習近食飲方",
    "T30n1579_052:0588b15": "乃寢息。是在家者行住次第。若整衣服為",
    "T30n1579_052:0588b16": "乞食故入聚落等巡次而行。受如法食還",
    "T30n1579_052:0588b17": "出安坐。食訖澡手盪鉢洗足。入空閑室讀",
    "T30n1579_052:0588b18": "誦經典如理思惟。晝則宴坐經行。淨修其",
    "T30n1579_052:0588b19": "心斷滅諸障。至夜中分少當寢息。於夜後",
    "T30n1579_052:0588b20": "分速復還起。整服治身歸所習業。是出家",
    "T30n1579_052:0588b21": "者行住次第。或入僧中隨其長幼修和敬",
    "T30n1579_052:0588b22": "業。敷設床座次第受籌分其臥具。處所利",
    "T30n1579_052:0588b23": "養及營事業。或有增長次第。謂嬰孩童子",
    "T30n1579_052:0588b24": "等八位次第生起。或有現觀次第。謂於苦等",
    "T30n1579_052:0588b25": "四聖諦中次第現觀。或有入定次第。謂次",
    "T30n1579_052:0588b26": "第入九次第定。或有修學次第。謂增上戒學",
    "T30n1579_052:0588b27": "為依。次生增上心學。增上心學為依。後生",
    "T30n1579_052:0588b28": "增上慧學。",
    "T30n1579_052:0588b29": "復次云何時。謂由日輪出沒增上力故。安立",
    "T30n1579_052:0588c01": "顯示時節差別。又由諸行生滅增上力故。",
    "T30n1579_052:0588c02": "安立顯示世位差別。總說名時。此時差別復",
    "T30n1579_052:0588c03": "有多種。謂時年月半月晝夜剎那臘縛牟呼",
    "T30n1579_052:0588c04": "栗多等位。及與過去未來現在。",
    "T30n1579_052:0588c05": "復次云何數。謂安立顯示各別事物。計算數",
    "T30n1579_052:0588c06": "量差別。是名為數。此數差別復有多種。謂",
    "T30n1579_052:0588c07": "一數二數。從此已去皆名多數。又數邊際",
    "T30n1579_052:0588c08": "名阿僧企耶。自此已去一切算數所不能",
    "T30n1579_052:0588c09": "轉。是故數之邊際名不可數。",
    "T30n1579_052:0588c10": "復次種子云何非析諸行別有實物名為",
    "T30n1579_052:0588c11": "種子。亦非餘處。然即諸行如是種性如是",
    "T30n1579_052:0588c12": "等生如是安布。名為種子亦名為果。當知",
    "T30n1579_052:0588c13": "此中果與種子不相雜亂。何以故。若望過",
    "T30n1579_052:0588c14": "去諸行即此名果。若望未來諸行即此名",
    "T30n1579_052:0588c15": "種子。如是若時望彼名為種子。非於爾時",
    "T30n1579_052:0588c16": "即名為果。若時望彼名果。非於爾時即",
    "T30n1579_052:0588c17": "名種子。是故當知種子與果不相雜亂。譬",
    "T30n1579_052:0588c18": "如穀麥等物所有芽莖葉等種子。於彼物",
    "T30n1579_052:0588c19": "中磨擣分析求異種子了不可得。亦非",
    "T30n1579_052:0588c20": "餘處。然諸大種。如是種性如是等生如是",
    "T30n1579_052:0588c21": "安布。即穀麥等物能為彼緣令彼得生。說",
    "T30n1579_052:0588c22": "名種子。當知此中道理亦爾。",
    "T30n1579_052:0588c23": "問前已說損伏染法種子。善法種子損伏云",
    "T30n1579_052:0588c24": "何。答若常殷重習善。相違諸染污法。是初",
    "T30n1579_052:0588c25": "損伏。若執取邪見多習邪見如諸外道。是",
    "T30n1579_052:0588c26": "第二損伏。若多修習邪見誹謗。如斷善根",
    "T30n1579_052:0588c27": "者。是第三損伏。若能永害染法種子。如",
    "T30n1579_052:0588c28": "前已說。是第四損伏。",
    "T30n1579_052:0588c29": "復次若略說一切種子。當知有九種。一已與",
    "T30n1579_052:0589a01": "果。二未與果。三果正現前。四果不現前。五軟",
    "T30n1579_052:0589a02": "品。六中品。七上品。八被損伏。九不被損伏。",
    "T30n1579_052:0589a03": "若已與果。此名果正現前。若果正現前。此名",
    "T30n1579_052:0589a04": "已與果。若未與果。此名果不現前。若果不",
    "T30n1579_052:0589a05": "現前。此名未與果。若住本性。名軟品。若修",
    "T30n1579_052:0589a06": "若練善不善法未到究竟。名中品。若修若",
    "T30n1579_052:0589a07": "練已到究竟。名上品。損及不損如前應",
    "T30n1579_052:0589a08": "知。",
    "T30n1579_052:0589a09": "復次我當略說安立種子。云何略說安立種",
    "T30n1579_052:0589a10": "子。謂於阿賴耶識中。一切諸法遍計自性妄",
    "T30n1579_052:0589a11": "執習氣。是名安立種子。然此習氣是實物有。",
    "T30n1579_052:0589a12": "是世俗有。望彼諸法不可定說異不異相。",
    "T30n1579_052:0589a13": "猶如真如。即此亦名遍行麁重。",
    "T30n1579_052:0589a14": "攝一切種子。復名遍行麁重者。諸出世間",
    "T30n1579_052:0589a15": "法從何種子生。若言麁重自性種子為種",
    "T30n1579_052:0589a16": "子生。不應道理。答諸出世間法從真如所",
    "T30n1579_052:0589a17": "緣緣種子生。非彼習氣積集種子所生。問",
    "T30n1579_052:0589a18": "若非習氣積集種子所生者。何因緣故建立",
    "T30n1579_052:0589a19": "三種般涅槃法種性差別補特伽羅。及建立",
    "T30n1579_052:0589a20": "不般涅槃法種性補特伽羅。所以者何。一切",
    "T30n1579_052:0589a21": "皆有真如所緣緣故。答由有障無障差別",
    "T30n1579_052:0589a22": "故。若於通達真如所緣緣中。有畢竟障種",
    "T30n1579_052:0589a23": "子者。建立為不般涅槃法種性補特伽羅。若",
    "T30n1579_052:0589a24": "不爾者。建立為般涅槃法種性補特伽羅。若",
    "T30n1579_052:0589a25": "有畢竟所知障種子布在所依。非煩惱障",
    "T30n1579_052:0589a26": "種子者。於彼一分建立聲聞種性補特伽",
    "T30n1579_052:0589a27": "羅。一分建立獨覺種性補特伽羅。若不爾",
    "T30n1579_052:0589a28": "者。建立如來種性補特伽羅。是故無過。若",
    "T30n1579_052:0589a29": "出世間諸法生已即便隨轉。當知由轉依力",
    "T30n1579_052:0589b01": "所任持故。然此轉依與阿賴耶識互相違",
    "T30n1579_052:0589b02": "反。對治阿賴耶識。名無漏界離諸戲論。",
    "T30n1579_052:0589b03": "瑜伽師地論卷第五十二"
}