{
    "X29n0598_002:0592c11": "文句格言卷中",
    "X29n0598_002:0592c13": "大取小等不與退大者利通上二周者同退大者利",
    "X29n0598_002:0592c14": "通上二周者不與各具三根者同以至待時不待時",
    "X29n0598_002:0592c15": "等皆須一一辨其同異故知三周根性實煩且難非",
    "X29n0598_002:0592c16": "麤淺者所能分別委如化源論辨聲聞傍正中明(云",
    "X29n0598_002:0592c17": "云)以本性德言之一切眾生尚皆是佛安有所謂定",
    "X29n0598_002:0592c18": "小根性始終不變者乎但眾生迷真習小未開以來",
    "X29n0598_002:0592c19": "自取下劣則或有之故文云云於是引論明聲聞有",
    "X29n0598_002:0592c20": "四要不出二實一權一非權實云云天台準經望論",
    "X29n0598_002:0592c21": "列以為五四種同論名相小殊五者大乘聲聞亦曰",
    "X29n0598_002:0592c22": "佛道據開已新入者說若判有無則復不定謂有者",
    "X29n0598_002:0592c23": "仍昔以說云無者為熟為言又曰在昔則無佛道應",
    "X29n0598_002:0592c24": "化之稱於今則無決定退大之名論合今昔言之故",
    "X29n0598_002:0593a01": "列以四種爾但此區分冷然可見何必曲說於其間",
    "X29n0598_002:0593a02": "邪三周聲聞其本一也而入有先後者由其惑有厚",
    "X29n0598_002:0593a03": "薄故根有利鈍迷有輕重故智有明昧故曰云云而",
    "X29n0598_002:0593a04": "有回轉者謂其根性已定於昔利鈍未成於今而中",
    "X29n0598_002:0593a05": "間遇緣有善有惡故利鈍可使之回轉上下可使之",
    "X29n0598_002:0593a06": "易位如退大本鈍以遇善緣轉下為上元小本利以",
    "X29n0598_002:0593a07": "遇惡緣轉上為下故有所謂退大者利通上二周元",
    "X29n0598_002:0593a08": "小者鈍應在第三是也非關三周元定正被者也知",
    "X29n0598_002:0593a09": "此則三周傍正之說判然可明不費疏理也更須論",
    "X29n0598_002:0593a10": "其文旨來自疏記同異耳云云。",
    "X29n0598_002:0593a11": "無明為障不為障破惑聞法或先或後之問雖是他",
    "X29n0598_002:0593a12": "人立義要亦其難莫通何者如今三周得入之機為",
    "X29n0598_002:0593a13": "先破無明為後破無明若無明先破則顯聞法無功",
    "X29n0598_002:0593a14": "若後破則無明非障今謂菩薩之機惑破先後無可",
    "X29n0598_002:0593a15": "不可如舍利弗等必因聞法始破無明驗開顯之功",
    "X29n0598_002:0593a16": "而或不為障者以圓機已熟無明先伏故不為障耳",
    "X29n0598_002:0593a17": "而大師所通知譬不出二義所謂燈生暗滅不可定",
    "X29n0598_002:0593a18": "其前後者以聞法破惑如啐啄然故不容前後而暗",
    "X29n0598_002:0593a19": "定為障此約惑障大體言也亦一往從譬而說若論",
    "X29n0598_002:0593a20": "聞法未必一向須待惑除如博地具縛者皆是悉應",
    "X29n0598_002:0593a21": "不得聞法耶然則聞法未必惑除除惑未必聞法此",
    "X29n0598_002:0593a22": "為直說若如記釋乃取三論師意直以自他等責障",
    "X29n0598_002:0593a23": "有無云云謂自一說可也。",
    "X29n0598_002:0593a24": "三乘在昔有能知者因狹二經以難今經不知之文",
    "X29n0598_002:0593b01": "但其文相前後進退重複反覆頗難疏理今應作兩",
    "X29n0598_002:0593b02": "節釋之初問如上可知其答意者先引此經亦有能",
    "X29n0598_002:0593b03": "知之文一往以齊二經之難如文云云而義猶未顯",
    "X29n0598_002:0593b04": "故通約三意以示知不知之義使各有所歸則曰前",
    "X29n0598_002:0593b05": "明知次明不知後會歸知非永不知則知不知之說",
    "X29n0598_002:0593b06": "豈不綽綽然哉但恐執者猶未遽伏故又身子下重",
    "X29n0598_002:0593b07": "引今二處不知之文為難於是復申之為二先引教",
    "X29n0598_002:0593b08": "折非則曰若執二文等云云謂知不知皆佛境界者",
    "X29n0598_002:0593b09": "彼經中意大率皆然已如向示云云次立義融會則",
    "X29n0598_002:0593b10": "曰初葉有二等得此二意則申釋不難云云文又以",
    "X29n0598_002:0593b11": "權實申之因引舊人四句為說今亦不取但直判之",
    "X29n0598_002:0593b12": "而已云云知其大略如此却不妨取記釋之文詳之",
    "X29n0598_002:0593b13": "可知不然幾紛如也。",
    "X29n0598_002:0593b14": "一家之論華嚴其唯四焉曰寂場曰時長曰盡未來",
    "X29n0598_002:0593b15": "際曰法界或六種曰海空曰母胎言其說時長短名",
    "X29n0598_002:0593b16": "相所出並如文云云名雖有六其實則四如華嚴海",
    "X29n0598_002:0593b17": "空則或屬時長或屬法界如玄文云云其母胎則盡",
    "X29n0598_002:0593b18": "未來際所攝然以所說教則寂場兼別時長同其部",
    "X29n0598_002:0593b19": "類結歸後分爾盡未來際既同此經常在靈山等則",
    "X29n0598_002:0593b20": "唯是圓頓法界則圓理而已但時長一種言時通局",
    "X29n0598_002:0593b21": "不定或謂齊般若據今文云云或云通涅槃據像法",
    "X29n0598_002:0593b22": "決疑經云云今謂後說是也祖不云乎如日初出先",
    "X29n0598_002:0593b23": "照高山日若垂沒亦應餘輝峻嶺據此則譬類本同",
    "X29n0598_002:0593b24": "何容異指但說時通後云時長爾其如今文曰結集",
    "X29n0598_002:0593c01": "後教至般若來者此約發十大心義當般若從文別",
    "X29n0598_002:0593c02": "指云爾非通論也而或以隔絕法華為妨今謂此亦",
    "X29n0598_002:0593c03": "不害但宜聞即說何必徧通通處即是何論隔絕斯",
    "X29n0598_002:0593c04": "皆舊論之局也要知如是而已。",
    "X29n0598_002:0593c05": "時人只知以施開廢等釋法華曾不知其意果何在",
    "X29n0598_002:0593c06": "然不知祖意則不知佛意今故曰為實施權等夫為",
    "X29n0598_002:0593c07": "實施權本為顯實開權顯實所以明權益權不明則",
    "X29n0598_002:0593c08": "實為所蔽實不顯則理無由彰故權名隱實者潛也",
    "X29n0598_002:0593c09": "實得以彰者顯也是潛之與顯其在乎物情而已所",
    "X29n0598_002:0593c10": "謂常住本源則一乘實相同體權實未始增減故今",
    "X29n0598_002:0593c11": "所以示也又曰未開之前等者追示法華已前實意",
    "X29n0598_002:0593c12": "未彰故都無施開之語但說宜權之言是亦取意云",
    "X29n0598_002:0593c13": "爾未甞實道也故曰法華之宗致極於此者也實教",
    "X29n0598_002:0593c14": "之源由本於此者也釋義之旨歸會於此者也眾行",
    "X29n0598_002:0593c15": "之府藏聚於此者也此者何也一乘實道而已矣苟",
    "X29n0598_002:0593c16": "能依而體之則教不徒施行不徒運其可不務而知",
    "X29n0598_002:0593c17": "之乎佛法固無彼此於無彼此而說有彼此者有真",
    "X29n0598_002:0593c18": "此者在於無勝劣而言有勝劣者有至勝有在真此",
    "X29n0598_002:0593c19": "者何心法是已至勝者何佛乘是以今經所明者心",
    "X29n0598_002:0593c20": "法所顯者佛乘故記以十雙辨其異相云云則其所",
    "X29n0598_002:0593c21": "說皆佛之境界不離一心益理之當然然在他經固",
    "X29n0598_002:0593c22": "亦甞引物希嚮不無偏贊之文較之此經終成不逮",
    "X29n0598_002:0593c23": "非徒黨情之論亦法爾然耳。",
    "X29n0598_002:0593c24": "法華開顯之妙所以超絕一代者姑就迹門法說言",
    "X29n0598_002:0594a01": "之不出有三一者法體即十界權實法也在佛則權",
    "X29n0598_002:0594a02": "實二智在法則諸法實相是為出世之根源設化之",
    "X29n0598_002:0594a03": "大本率由此道而依之起用也故有如上略開三顯",
    "X29n0598_002:0594a04": "一寄言絕言稱歎二智所謂諸法實相等是也二者",
    "X29n0598_002:0594a05": "化意即如來一化之大意也故以時則五十年之施",
    "X29n0598_002:0594a06": "化以教則權實而有施開廢三之用故有今文正開",
    "X29n0598_002:0594a07": "三方便示一真實諸佛隨宜說法意趣難解等是也",
    "X29n0598_002:0594a08": "疏於文前以人理教行四義稱之者益開顯大體不",
    "X29n0598_002:0594a09": "出此故所以隨宜所說為開方便者正指昔所施之",
    "X29n0598_002:0594a10": "權是開權義也是法非思量分別者或作結權或作",
    "X29n0598_002:0594a11": "顯實即後章所謂是法皆為一佛乘故是也顯實則",
    "X29n0598_002:0594a12": "唯佛能了結權則佛意難知故稟教者謂三在佛則",
    "X29n0598_002:0594a13": "知一故曰今開三為一弄引如欲取之必固與之即",
    "X29n0598_002:0594a14": "其義也三者理智即來至今經化道既成佛懷斯暢",
    "X29n0598_002:0594a15": "得以開顯一乘之妙故有所謂諸佛唯以大事因緣",
    "X29n0598_002:0594a16": "出現於世所謂開示悟入佛之知見等是也但其文",
    "X29n0598_002:0594a17": "旨浩漫隔絕難曉今撮其大節作三意示之遮幾學",
    "X29n0598_002:0594a18": "者知經旨之源流佛化之大槩也。",
    "X29n0598_002:0594a19": "佛之知見即今經所顯理一也夫理不自彰必約諦",
    "X29n0598_002:0594a20": "以明理諦不獨顯必約眼智以能顯故以一切種智",
    "X29n0598_002:0594a21": "之為知則以佛眼圓照而為見知見雖異其為中道",
    "X29n0598_002:0594a22": "之理一也此理何在在夫四眼二智所知見處當體",
    "X29n0598_002:0594a23": "全是而未始暫虧故曰眾生若無佛之知見何所論",
    "X29n0598_002:0594a24": "開由是言之即彼四眼二智於理無非佛眼種智點",
    "X29n0598_002:0594b01": "萬像森羅當處即是真空冥寂當知二境只是一境",
    "X29n0598_002:0594b02": "一境而有二見一境二見故非二而二二見一境故",
    "X29n0598_002:0594b03": "二而不二此所以二乘見空之處今開即見中道之",
    "X29n0598_002:0594b04": "理六凡見俗之處今開即見第一義諦菩薩建立俗",
    "X29n0598_002:0594b05": "處無非即是不思議理開顯之妙旨在於斯故曰為",
    "X29n0598_002:0594b06": "令眾生開佛知見既曰為令眾生則所開者九界也",
    "X29n0598_002:0594b07": "又曰佛之知見則所顯者佛智也故知佛智不離九",
    "X29n0598_002:0594b08": "界即九界顯於佛智迷悟同源開顯一致寧得非妙",
    "X29n0598_002:0594b09": "耶。",
    "X29n0598_002:0594b10": "即智為鄣即鄣顯德不獨此文為然凡約圓明惑莫",
    "X29n0598_002:0594b11": "不皆爾此明佛之知見本是性德而必云開者良由",
    "X29n0598_002:0594b12": "二惑當體為障故須即破而開即開而顯性德之理",
    "X29n0598_002:0594b13": "當處全復故記明惑體如是也何則所謂惑者只一",
    "X29n0598_002:0594b14": "念是一念迷則為惑一念開則為智本無二法也所",
    "X29n0598_002:0594b15": "以念體即是者是性德而已三千未顯驗體仍迷則",
    "X29n0598_002:0594b16": "是體而非理也非理者未可使為修德顯出之理是",
    "X29n0598_002:0594b17": "猶迷染之事而已非所謂理性之是也雖有是非而",
    "X29n0598_002:0594b18": "無定是定非之異雖是一體而分能迷所迷之障不",
    "X29n0598_002:0594b19": "唯二惑區分抑亦德障莫辨故曰難可了知須知此",
    "X29n0598_002:0594b20": "數句凡一家所謂事理修性一體相翻之旨盡在是",
    "X29n0598_002:0594b21": "矣不可不深味也如箋難家騰古引文之說非無其",
    "X29n0598_002:0594b22": "理要之止是隨文消釋而已未足以見大體也詳之",
    "X29n0598_002:0594b23": "可知。",
    "X29n0598_002:0594b24": "此明三世因引華嚴九世十世等料揀十數之旨不",
    "X29n0598_002:0594c01": "出二義謂數圓理滿故至於九世只三世三世只一",
    "X29n0598_002:0594c02": "念剎那剎那皆晝過未則長短相攝顯不思議云云",
    "X29n0598_002:0594c03": "記又明三世十方剎塵皆說則曰讀者但云剎說眾",
    "X29n0598_002:0594c04": "生說不知所被者誰今謂此亦難明據理只合作此",
    "X29n0598_002:0594c05": "云使疑者便了若有箇入處自當得之今既有言不",
    "X29n0598_002:0594c06": "可無說據記者意一往以斥佗家雖云塵說剎說彰",
    "X29n0598_002:0594c07": "不思議圓融之意曾不知所以圓融不思議者果何",
    "X29n0598_002:0594c08": "謂乎且以能說所被近事而反質之意不在是也不",
    "X29n0598_002:0594c09": "得已而示之則曰良由不思眾生剎性等是以性同",
    "X29n0598_002:0594c10": "顯其理同理同則事同事同則說等故曰若得此意",
    "X29n0598_002:0594c11": "彼此互明是也雖然好箇塵說剎說却向言下死却",
    "X29n0598_002:0594c12": "何如當時只道箇所被者誰不妨疑殺天下人今作",
    "X29n0598_002:0594c13": "此說也須救得一半開顯之言有二一者施開之開",
    "X29n0598_002:0594c14": "二者開顯之開今文即初義是也故曰云云謂以施",
    "X29n0598_002:0594c15": "為開所以為顯實之所等雖分二義其實一意爾又",
    "X29n0598_002:0594c16": "曰況權是實權等即今次義也謂昔不言三是方便",
    "X29n0598_002:0594c17": "故方便門閉今指權為權則方便門開知非究竟即",
    "X29n0598_002:0594c18": "須顯實也實何所顯亦示其權而已所謂示謂指示",
    "X29n0598_002:0594c19": "示其見實之處是也又下文曰凡云昔者皆具二意",
    "X29n0598_002:0594c20": "等謂初義同上約已開說故亦同也云云然則何以",
    "X29n0598_002:0594c21": "見權全是實曰仁者自生分別爾分別若忘實尚叵",
    "X29n0598_002:0594c22": "得權何疑哉此須自會可也。",
    "X29n0598_002:0594c23": "諸佛化迹種種與夫誓願不同固不可一槩論如今",
    "X29n0598_002:0594c24": "此文以其理則無不可者所謂一佛成道一成一切",
    "X29n0598_002:0595a01": "成法界無非此佛之依正等又曰一切眾生即涅槃",
    "X29n0598_002:0595a02": "相則同日成佛即日滅度不無是理也至於曰我前",
    "X29n0598_002:0595a03": "所言謂得人身者耳不謂五道也若三惡趣要必先",
    "X29n0598_002:0595a04": "化令得人天然後乃可如願等故知其事則有可有",
    "X29n0598_002:0595a05": "否雖然政使同人天身又豈盡能同日成佛邪如龍",
    "X29n0598_002:0595a06": "女等亦有即身成佛者豈全不得邪是知經教凡此",
    "X29n0598_002:0595a07": "所說言各有謂豈可作定論邪只如諸菩薩因中發",
    "X29n0598_002:0595a08": "願必曰若有一眾生不成佛我誓不取正覺然則眾",
    "X29n0598_002:0595a09": "生未成佛者何限是應不當有佛取正覺邪如須扇",
    "X29n0598_002:0595a10": "多佛當日成佛當日入滅又豈當以餘類言邪至於",
    "X29n0598_002:0595a11": "此經則曰若我遇眾生盡教以佛道等則固未嘗異",
    "X29n0598_002:0595a12": "也由是論之則佛佛道同者平等意趣也化迹不同",
    "X29n0598_002:0595a13": "者別時意趣也故曰言各有謂不其然乎是亦諸佛",
    "X29n0598_002:0595a14": "境界固不當以情量分別。",
    "X29n0598_002:0595a15": "此經以低頭舉手等人天小善尚皆成佛者今疏明",
    "X29n0598_002:0595a16": "之云云言其旨大略有三一者善體本融謂凡善出",
    "X29n0598_002:0595a17": "於事事出於心心出於理理必融泯體是佛性故有",
    "X29n0598_002:0595a18": "所謂此應明三佛性義等而記曰水流趣海法爾無",
    "X29n0598_002:0595a19": "停火焰向空理數咸滅則極於理之謂也二者願智",
    "X29n0598_002:0595a20": "所熏則曰為山始簣合抱初毫等謂初發心必期大",
    "X29n0598_002:0595a21": "道如志在為山始於覆簣苟遂初心安有佛道而不",
    "X29n0598_002:0595a22": "成邪其要終之謂也三者功由開顯謂凡法之大小",
    "X29n0598_002:0595a23": "無問微著苟極其理稱其性則莫不皆妙者其惟開",
    "X29n0598_002:0595a24": "顯而已要亦不過前之二義惟其無法不妙故妙莫",
    "X29n0598_002:0595b01": "大焉凡可類知無勞別釋也。",
    "X29n0598_002:0595b02": "通言開顯法無不妙論其心行不無收揀豈以妙法",
    "X29n0598_002:0595b03": "一槩言邪故論明童子戲沙雖世間微善若心無分",
    "X29n0598_002:0595b04": "別則何行不成此則通收若以麤心凡夫及小智二",
    "X29n0598_002:0595b05": "乘對執心行此則須揀故曰云云是亦論中兼彰斥",
    "X29n0598_002:0595b06": "奪之意但揀常情善無不妙政不必論夫開與未開",
    "X29n0598_002:0595b07": "酬與未酬若一一細較恐失大方記又曰縱有宿善",
    "X29n0598_002:0595b08": "如河沙等則似太徑庭但如後說善體本妙隨執者",
    "X29n0598_002:0595b09": "心等則無不可者今斷之曰經中說底童子不知童",
    "X29n0598_002:0595b10": "子為底經中言之惟其言之所以名妙惟其不知所",
    "X29n0598_002:0595b11": "以合道太分明生各從所好。",
    "X29n0598_002:0595b12": "心境之辨頗不易明麤妙之言若為定論然心境甚",
    "X29n0598_002:0595b13": "通今且舉一端明之如以十界為境必以三智為心",
    "X29n0598_002:0595b14": "約此以論麤妙開不開等云云要之雖有四句但開",
    "X29n0598_002:0595b15": "心麤境無不轉若境麤心妙境則隨轉其理可知亦",
    "X29n0598_002:0595b16": "可義配奪人不奪境等四句如境麤心妙則奪境不",
    "X29n0598_002:0595b17": "奪人餘句準知又人境互論相奪者如為物所轉則",
    "X29n0598_002:0595b18": "境奪於人若能轉物則人奪於境義配如此未必盡",
    "X29n0598_002:0595b19": "然若夫開底轉底奪底要在當人始得初不干陀事",
    "X29n0598_002:0595b20": "一乘之教何其該深也若此莫不本乎性始乎種起",
    "X29n0598_002:0595b21": "乎緣成乎教其於是偈盡之矣故曰云云夫性者無",
    "X29n0598_002:0595b22": "性之性也以性本亡泯言之則性離之性以絕待一",
    "X29n0598_002:0595b23": "性言之則中道之性兼而言之則理性之本也照此",
    "X29n0598_002:0595b24": "理者是為佛種則能生佛果之種也生不自生生必",
    "X29n0598_002:0595c01": "由緣故以教行為緣則出世正覺由之而起亦是由",
    "X29n0598_002:0595c02": "緣了二因故正因佛種得起正因既顯則佛果斯成",
    "X29n0598_002:0595c03": "還由果成而能演此一乘之教此所以為未來果佛",
    "X29n0598_002:0595c04": "顯實之一也理性種等餘莫不然文特出此耳。",
    "X29n0598_002:0595c05": "佛世滅後根有利鈍故經教文義言有詳略如今此",
    "X29n0598_002:0595c06": "文以佛世根利直言無性而已機緣領悟當下無性",
    "X29n0598_002:0595c07": "是無一切性無性亦無便能於一實理悟入本性二",
    "X29n0598_002:0595c08": "空更無別有也滅後根鈍既不能爾必待四依推明",
    "X29n0598_002:0595c09": "此理然乃修入於是廣以觀門焉如曰一無性言具",
    "X29n0598_002:0595c10": "二無性等如是二空言有前後用在一時一空一切",
    "X29n0598_002:0595c11": "空靡不皆空是空亦空故曰不思議之二空也又曰",
    "X29n0598_002:0595c12": "若不了等者是知一家立此二空推本有自彰觀法",
    "X29n0598_002:0595c13": "之功也又曰故於實道須閑修性等者益圓實觀門",
    "X29n0598_002:0595c14": "必須修性兼明方彰性德修顯故曰云云推而不入",
    "X29n0598_002:0595c15": "等則又據最鈍者說故須兼推三假加修萬行正助",
    "X29n0598_002:0595c16": "合行必入而後已方得名開不然豈從示浪說得名",
    "X29n0598_002:0595c17": "開邪。",
    "X29n0598_002:0595c18": "問答意者謂令四句本推緣起理性本淨何亦用之",
    "X29n0598_002:0595c19": "答以性本無生何問緣起若起計謂無問理性於事",
    "X29n0598_002:0595c20": "於理但計謂實悉須推破及其離性事理俱亡何獨",
    "X29n0598_002:0595c21": "推修而不推性邪若得此意則止觀三境之旨從而",
    "X29n0598_002:0595c22": "可明故推緣生者尚兼續待又豈直因成而已故知",
    "X29n0598_002:0595c23": "此義舊所未明自非兼本中智二論安知性相三假",
    "X29n0598_002:0595c24": "之說其次揀顯為利根者開謂開顯也故不須此所",
    "X29n0598_002:0596a01": "謂中論四句觀法但被末代鈍根是也。",
    "X29n0598_002:0596a02": "疏釋佛種緣起之文今隨要提之文云於正緣中須",
    "X29n0598_002:0596a03": "識性種者謂種分性類緣通染淨而理非染淨云云",
    "X29n0598_002:0596a04": "次釋中道無性已下文云立本無性為本性德而曰",
    "X29n0598_002:0596a05": "今種即性家之種者為明性家緣起故以種言之然",
    "X29n0598_002:0596a06": "則雖曰緣起而不即緣起雖曰性德而有種義從容",
    "X29n0598_002:0596a07": "言之當是性類之間也故有如前十界理性俱性並",
    "X29n0598_002:0596a08": "種之說此下明染淨緣起者染中由無明故為法性",
    "X29n0598_002:0596a09": "緣而起九界即前性種起於眾生亦是真如隨染緣",
    "X29n0598_002:0596a10": "義次明淨緣即由聞一乘教起一乘行而成正覺其",
    "X29n0598_002:0596a11": "義可知又無性下約三因釋以緣資了對於正因是",
    "X29n0598_002:0596a12": "約功能相成說也若論行體則三因各三即修德三",
    "X29n0598_002:0596a13": "因也種果既成則一起一切起凡果成相依正主伴",
    "X29n0598_002:0596a14": "等無不皆起起即成也果乘既極則修性一合無復",
    "X29n0598_002:0596a15": "分張全是理性三因開發始終不改故通名性是則",
    "X29n0598_002:0596a16": "修性因果具在斯文大體可識也若具明修相委在",
    "X29n0598_002:0596a17": "止觀云云次復追釋修性俱推自他之義委如性相",
    "X29n0598_002:0596a18": "三境章其率結成緣起佛種等義歸於始終一如而",
    "X29n0598_002:0596a19": "已(云云)。",
    "X29n0598_002:0596a20": "言有理同而義異者如言諸法實相則不疑言世間",
    "X29n0598_002:0596a21": "相常住則疑得非狎於常見必以生滅遷變者為世",
    "X29n0598_002:0596a22": "相故忽聞常住之言所以疑也豈知二五而不知十",
    "X29n0598_002:0596a23": "之蔽邪因即經中二句反而言之曰世間相常住是",
    "X29n0598_002:0596a24": "法住法位或遮幾顯然抑將問之曰若實以世相是",
    "X29n0598_002:0596b01": "無常生滅蔽於常住者斯謂情見何關經旨則開顯",
    "X29n0598_002:0596b02": "理一之妙應反非邪昔人不云乎至論妙解乃反常",
    "X29n0598_002:0596b03": "情從理而觀斯得之矣但如是會疏記之文當迎刃",
    "X29n0598_002:0596b04": "矣苟為不然從教疑過一生經特先言法住法位者",
    "X29n0598_002:0596b05": "示其本也世相常住者會其極也若論法位本自有",
    "X29n0598_002:0596b06": "之眾生正覺全理為事悉不出如此如所以無二也",
    "X29n0598_002:0596b07": "世間相常住者即出世正覺眾生世間皆世間也既",
    "X29n0598_002:0596b08": "皆以如為位則位外無別相以如為相則相外無別",
    "X29n0598_002:0596b09": "位故若生若佛皆會一如之極此所以為理一也但",
    "X29n0598_002:0596b10": "如是會不妨混成而記有理淨已淨之斷理是證是",
    "X29n0598_002:0596b11": "之辯又曰染淨迷悟分定局限相殊性一以悟顯迷",
    "X29n0598_002:0596b12": "以修驗性借喻證理等說反覆諄悉曾未聞直指之",
    "X29n0598_002:0596b13": "言殆似心疑辭枝今以楞伽一文會釋之如彼釋一",
    "X29n0598_002:0596b14": "切法常云相起無生性無常常故豈非相即緣起於",
    "X29n0598_002:0596b15": "緣起處了本無生即常住相更無別旨也方得謂之",
    "X29n0598_002:0596b16": "相位一如生佛無二世相常住事理皆通豈不妙乎",
    "X29n0598_002:0596b17": "然而說主非不知之如曰相約隨緣緣有染淨緣雖",
    "X29n0598_002:0596b18": "染淨同名緣起至此疑缺文未盡今應取餘文足之",
    "X29n0598_002:0596b19": "如曰剎那性常緣起理一也緣起法亦本無生方與",
    "X29n0598_002:0596b20": "楞伽文會也亦見相一體常之妙而言之不盡者意",
    "X29n0598_002:0596b21": "在學者思而自得亦既此意發之於彼故得以略云",
    "X29n0598_002:0596b22": "今既欲圓顯其說則不得不以彼釋此也究宗學者",
    "X29n0598_002:0596b23": "以謂如何。",
    "X29n0598_002:0596b24": "記問意者還只是以位可同而相不可同故復揀之",
    "X29n0598_002:0596c01": "云云其答意亦初且順問而曰緣雖染淨同名緣起",
    "X29n0598_002:0596c02": "即此一句深有旨哉由向言之但於緣起處了本無",
    "X29n0598_002:0596c03": "生則自然常住其理等矣故舉波濕喻云云既全濕",
    "X29n0598_002:0596c04": "為波則全理為事事相無生則體即常住故曰相與",
    "X29n0598_002:0596c05": "常住其名雖同謂眾生正覺兩處之名同也而染淨",
    "X29n0598_002:0596c06": "既分則例如位亦應有迷悟之別何獨相耶故知波",
    "X29n0598_002:0596c07": "濕同異必俱四明所謂以水清後還是濁時動用是",
    "X29n0598_002:0596c08": "也例染淨等則世間之名亦別但今取同義以悟顯",
    "X29n0598_002:0596c09": "迷以淨顯染常事與常理其致一也故云理一然乃",
    "X29n0598_002:0596c10": "以開顯質之又以信教改迷而覈問之若亦改迷豈",
    "X29n0598_002:0596c11": "得不信意令學者忘言領旨也。",
    "X29n0598_002:0596c12": "前以眾生相位皆如為常今以陰入對三因即離為",
    "X29n0598_002:0596c13": "常雖假實不同皆世間也雖相因之異其理亦一也",
    "X29n0598_002:0596c14": "但言陰界入則理境稍親言不即不離則義復融顯",
    "X29n0598_002:0596c15": "抑三因兼順修門復符上種性義故約此重釋也而",
    "X29n0598_002:0596c16": "言六法者文出大經助釋於此也只是五陰加神我",
    "X29n0598_002:0596c17": "爾應言三因不即六法不離六法今記釋偏言者文",
    "X29n0598_002:0596c18": "玄見其意如正因於六法理當即是故但言不互則",
    "X29n0598_002:0596c19": "不離可知緣了與六法修不即性故但言不離則不",
    "X29n0598_002:0596c20": "即可知若知六法不即不離則顯陰界入三元無自",
    "X29n0598_002:0596c21": "性無自性故體即無生無生故如如故常住故知五",
    "X29n0598_002:0596c22": "陰相常其旨愈明亦顯前釋皆煥然也。",
    "X29n0598_002:0596c23": "文句第五",
    "X29n0598_002:0596c24": "佛身應相說法前後固不易明而經論異出宗途破",
    "X29n0598_002:0597a01": "立抑復難曉如疏引小雲師說以三七日為已說法",
    "X29n0598_002:0597a02": "華據今經宿王華文為證以今言之謂於華嚴或說",
    "X29n0598_002:0597a03": "佛慧可也非必三七即法華也記準彼疏以法華即",
    "X29n0598_002:0597a04": "華嚴論又以二七日表應佛說等是則進退皆非若",
    "X29n0598_002:0597a05": "以為華嚴不應表應佛說若以為法華應同華嚴何",
    "X29n0598_002:0597a06": "謂法華應佛說邪斯皆有失圓意故引雲疏並而斥",
    "X29n0598_002:0597a07": "之意彰法華亦報佛說但今即劣辨勝非直華嚴瓔",
    "X29n0598_002:0597a08": "珞身耳故引本論為證又以古德云者則顯二處皆",
    "X29n0598_002:0597a09": "非乃成法華法佛說矣故卒以理斷之曰云云由是",
    "X29n0598_002:0597a10": "言之則今所判視彼區區妄有破立者相去遠矣。",
    "X29n0598_002:0597a11": "索車一譬教門論之舊矣其難不過謂索大索小之",
    "X29n0598_002:0597a12": "異以發言索則慇懇三請文有請大者以譬本則曰",
    "X29n0598_002:0597a13": "志求佛道者以正譬文則曰願賜我等三種寶車者",
    "X29n0598_002:0597a14": "此其所以持疑兩端而莫之能決余以謂此文言之",
    "X29n0598_002:0597a15": "審矣而說者莫能用耳夫文既明索義有三則機情",
    "X29n0598_002:0597a16": "大也口索小也然機情時未必口索口索以具機情",
    "X29n0598_002:0597a17": "故機情通昔口索唯今口索既兼機情則有大有小",
    "X29n0598_002:0597a18": "故今問曰昔出宅索三等謂口索時必兼機情故牒",
    "X29n0598_002:0597a19": "云爾然乃據文為難曰如先所許此乃求三何關求",
    "X29n0598_002:0597a20": "一是挾口索以問機情也答則曰出外不見等則以",
    "X29n0598_002:0597a21": "機情酬乎口索之問也謂方其門內許車之時本許",
    "X29n0598_002:0597a22": "三車及乘因車而出門外則不見所許之車是必知",
    "X29n0598_002:0597a23": "有異途異途者則已知其將賜大車也則此機情已",
    "X29n0598_002:0597a24": "有大意但口索不可便請於大只得就昔所許以要",
    "X29n0598_002:0597b01": "其異意耳然則口索雖小而實機情在大故曰亦得",
    "X29n0598_002:0597b02": "是索一也故曰三索咸扣於至聖赴亦自分於顯密",
    "X29n0598_002:0597b03": "等又曰情實口假等皆其意也但依此文直申昔難",
    "X29n0598_002:0597b04": "自可了然何必他求若欲委知則有索車義章(云云)。",
    "X29n0598_002:0597b05": "生死者輪回之境也涅槃者安樂之法也又生死即",
    "X29n0598_002:0597b06": "有邊涅槃即空邊今以生死為夜涅槃為日為生死",
    "X29n0598_002:0597b07": "中有涅槃邪為生死外有邪苟未親證則若中若外",
    "X29n0598_002:0597b08": "皆非若得悟時則若即若離皆是惟其皆非故未免",
    "X29n0598_002:0597b09": "疑情除非得悟此疑方遣所謂得悟者契證之謂也",
    "X29n0598_002:0597b10": "又以生死涅槃異故俱為夜以生死涅槃一故是為",
    "X29n0598_002:0597b11": "日是一是異亦未免疑情除非得悟出此一異如日",
    "X29n0598_002:0597b12": "之出此疑方遣所謂得悟者良未易言要必履踐然",
    "X29n0598_002:0597b13": "後乃契耳而記家乃以教相云云為說學者亦只作",
    "X29n0598_002:0597b14": "教相會去所以終不知其妙處失之甚矣可不知哉",
    "X29n0598_002:0597b15": "世人學佛法者有二種雖隨其根性各有所尚較其",
    "X29n0598_002:0597b16": "優劣與其草創習大者不若漸入者為勝蓋草創入",
    "X29n0598_002:0597b17": "者於其法門容有未了若自小入大從微至著者則",
    "X29n0598_002:0597b18": "大小法門靡不究習故一一備至也以類聲聞入大",
    "X29n0598_002:0597b19": "與菩薩入大者別然若較其利鈍迂直淺深則又不",
    "X29n0598_002:0597b20": "可既論此其大體餘如別釋云云。",
    "X29n0598_002:0597b21": "一無上道之言誰不言而知之非經論廣明其旨祖",
    "X29n0598_002:0597b22": "師引而申之孰之法門廣大該攝邪聞其如是只合",
    "X29n0598_002:0597b23": "便受用將去却有箇相應得力底時節到得其時要",
    "X29n0598_002:0597b24": "揀偏圓論淺深却不難苦於初心輙便論之似太早",
    "X29n0598_002:0597c01": "計只如揀偏從圓不知偏圓俱失此亦學者之病餘",
    "X29n0598_002:0597c02": "如記釋要知者任揀此不暇詳(云云)。",
    "X29n0598_002:0597c03": "如來十號是彰佛佛具十德也因為之詞曰如來十",
    "X29n0598_002:0597c04": "號佛佛皆然名不徒彰所以名德十德既備萬德則",
    "X29n0598_002:0597c05": "圓因名慕德可弗思乎豈徒知之非苟慕之佛何人",
    "X29n0598_002:0597c06": "哉在我而已但反諸己絲毫不虧要在當人晞之即",
    "X29n0598_002:0597c07": "是觀心樣子何以加於苟為不然自生退屈。",
    "X29n0598_002:0597c08": "嗚呼斯皆祖師急於為人解惑生信也如此惟恐世",
    "X29n0598_002:0597c09": "人於經教中有是多端疑蔽之說苟不誡勸或致生",
    "X29n0598_002:0597c10": "謗為害非輕故不惜辭費聊復出之毋誚其若語諄",
    "X29n0598_002:0597c11": "諄也。",
    "X29n0598_002:0597c12": "經言唯有一門又曰以佛教門則是理為教所詮教",
    "X29n0598_002:0597c13": "望理為門也故知不許唯理單教為門若各則之則",
    "X29n0598_002:0597c14": "門義不成文明車宅二門者謂於門處得車故宅亦",
    "X29n0598_002:0597c15": "名車門但出入有異大小不同如疏先明二門之別",
    "X29n0598_002:0597c16": "云云而後徵二門同異故云若宅門異車門等亦不",
    "X29n0598_002:0597c17": "言其同別是知不可以同異定其實也然則其意若",
    "X29n0598_002:0597c18": "何記文固言之矣曰大小異途故別開小即大故同",
    "X29n0598_002:0597c19": "斥則車宅永殊開則二門不異等委如彼釋(云云)",
    "X29n0598_002:0597c20": "本無今有之說義不易明亦無定論記約大小乘則",
    "X29n0598_002:0597c21": "言之各異以大經四句則釋之或殊其引古評難並",
    "X29n0598_002:0597c22": "見於今記云云如曰本無之言人之常說斯為至難",
    "X29n0598_002:0597c23": "又曰釋不當理涅槃室傾是故不可以容易言也文",
    "X29n0598_002:0597c24": "先引章安之說則本無今有者乃常即無常以謂文",
    "X29n0598_002:0598a01": "義雅合今記正說則曰應言煩惱無始等謂煩惱菩",
    "X29n0598_002:0598a02": "提其體相即則俱無終始用有相翻則本無今有等",
    "X29n0598_002:0598a03": "各通二義是則菩提亦得云無始之始煩惱亦得云",
    "X29n0598_002:0598a04": "無終之終全體起用雖無始終而有始終若全用歸",
    "X29n0598_002:0598a05": "體則雖有始終而無始終約圓通論其義雖爾若涅",
    "X29n0598_002:0598a06": "槃四出之文復自一途非今可畫至於無明無始之",
    "X29n0598_002:0598a07": "說義如別論(云云)。",
    "X29n0598_002:0598a08": "宅以喻三界言燒可也門以喻教謂由之得出何以",
    "X29n0598_002:0598a09": "亦云於所燒之門邪文因以料揀引舊斥難云云今",
    "X29n0598_002:0598a10": "釋曰門有楗有空云云謂楗可燒而空不可燒以喻",
    "X29n0598_002:0598a11": "合法則教從能詮有可廢之義故非是常理本無相",
    "X29n0598_002:0598a12": "則不可壞非復無常今從門空處而出故言從所燒",
    "X29n0598_002:0598a13": "之門此猶約小教云爾若約大乘文字解脫教即常",
    "X29n0598_002:0598a14": "住則達燒無燒始可曰安隱得出也而記曰大小色",
    "X29n0598_002:0598a15": "教並皆是常者意以大小雖異色本一也從一言之",
    "X29n0598_002:0598a16": "亦得是常但約即不即義云燒不燒其實佛法本不",
    "X29n0598_002:0598a17": "可壞如魔豈能燒佛譜邪。",
    "X29n0598_002:0598a18": "身本是陰兼於色心今對心說故唯是色而文以五",
    "X29n0598_002:0598a19": "識釋身者此下並為帖釋經中火逼身譬故與諸文",
    "X29n0598_002:0598a20": "不無同異何者約逼身義亦兼於識也又此識兼五",
    "X29n0598_002:0598a21": "意識並得名為同時意識而曰俱受苦境非初剎那",
    "X29n0598_002:0598a22": "者蓋其識本通初後此約俱受苦境以說則非初剎",
    "X29n0598_002:0598a23": "那未分別時也唯能分別成於三受者覆釋上俱受",
    "X29n0598_002:0598a24": "苦境之義則次剎那是而已而不能以此意識成觀",
    "X29n0598_002:0598b01": "亦取其心不厭患義也苦起厭患必能修觀後文所",
    "X29n0598_002:0598b02": "謂創心修觀以第六王數為法觀之始此能不能所",
    "X29n0598_002:0598b03": "以異也四明則曰以由此心能起忻厭作善惡因是",
    "X29n0598_002:0598b04": "也故知此等文相實不易明奈何欲以固迷之說而",
    "X29n0598_002:0598b05": "釋此旨綮之文哉多見其曲說也。",
    "X29n0598_002:0598b06": "門一而已由此而出此曰宅門門固小也自此而入",
    "X29n0598_002:0598b07": "彼名車門其門本大以無機故名為狹小此約大以",
    "X29n0598_002:0598b08": "言小非實小也開小即大理不異焉所以疏約通別",
    "X29n0598_002:0598b09": "釋者通謂一門該於教行理三別約教行理三各明",
    "X29n0598_002:0598b10": "一門雖有通別並約大言小而有知不知者謂凡夫",
    "X29n0598_002:0598b11": "人不但不知入彼亦不知出此不知出此是不知權",
    "X29n0598_002:0598b12": "不知入彼是不知實豈非只於一門約出入以分大",
    "X29n0598_002:0598b13": "小門喻空理一也自二乘出三界邊謂之極自菩薩",
    "X29n0598_002:0598b14": "入實邊謂之權若開小即大即此無非體內之權此",
    "X29n0598_002:0598b15": "權即實更無異也故二乘知出而不知入菩薩鈍同",
    "X29n0598_002:0598b16": "二乘者亦不知入利者雖知若帶教道奪猶不知由",
    "X29n0598_002:0598b17": "是論之不唯一門狹小之義明抑亦車宅二門甄分",
    "X29n0598_002:0598b18": "大小其義皆顯云云。",
    "X29n0598_002:0598b19": "六心退義出於別教其難釋具如日本答問中已有",
    "X29n0598_002:0598b20": "成說自足依用但知見思俱斷非是常[示*呈]則無可疑",
    "X29n0598_002:0598b21": "者縱有餘說亦不必強生穿鑿徒增名相耳。",
    "X29n0598_002:0598b22": "三權一實權實之大數也通而言之權亦可為一如",
    "X29n0598_002:0598b23": "化城之但一亦可為二為三如使但有二車則有三",
    "X29n0598_002:0598b24": "是也餘例之亦三亦二等如文云云但不可云實通",
    "X29n0598_002:0598c01": "二三若以二諦三諦等亦何往不可雖然若言三權",
    "X29n0598_002:0598c02": "一實者常也俱通三一者變也變固恒通不可為常",
    "X29n0598_002:0598c03": "故知名相隨宜開合初何定論執者固迷耳。",
    "X29n0598_002:0598c04": "圓詮境觀不二及所斷惑本是無明從本言之合是",
    "X29n0598_002:0598c05": "第八識心今此猶云第六王數者以發觀之初其位",
    "X29n0598_002:0598c06": "尚淺觀不勝惑猶是見思麤惑常情故以惑驗位乃",
    "X29n0598_002:0598c07": "至未淨六根已來且屬第六識見思家之王數故曰",
    "X29n0598_002:0598c08": "云云然第六王數一也而與前文發觀有能不能者",
    "X29n0598_002:0598c09": "蓋各有所以前以釋心不厭患云云今約互相推排",
    "X29n0598_002:0598c10": "以明觀心則以發觀言之各當其義也然則發觀合",
    "X29n0598_002:0598c11": "論揀境今何兼數言邪曰始發觀心興所觀境心一",
    "X29n0598_002:0598c12": "往小別故不應混難已如揀境中辨此不暇詳(云云)。",
    "X29n0598_002:0598c13": "得前料揀意此不足釋恐惑者不了兼助顯前義復",
    "X29n0598_002:0598c14": "略明之若論鹿苑出宅不見所許之車理應別索那",
    "X29n0598_002:0598c15": "得隔越二味至今法華方發言索邪使在昔有索既",
    "X29n0598_002:0598c16": "未斥失義復不可故因其口索推至機情則知索義",
    "X29n0598_002:0598c17": "非始唯今在昔機情已應有索但未可彰言耳所謂",
    "X29n0598_002:0598c18": "譬短含長義至法華之始是也故今以機情通前二",
    "X29n0598_002:0598c19": "味兼於口索復有通局顯密假實等義云云所謂假",
    "X29n0598_002:0598c20": "實者若在昔機情方且猶豫兩楹容有索大之義未",
    "X29n0598_002:0598c21": "論假實也來至今經既以機情加於口索故口索之",
    "X29n0598_002:0598c22": "下必具機情次第為論故有機實而情假情實而口",
    "X29n0598_002:0598c23": "假之義次第雖爾理非異時前文所謂將昔許三豈",
    "X29n0598_002:0598c24": "非口假乎以求異意豈非機情乎亦得是索一正言",
    "X29n0598_002:0599a01": "機情在大故也由此而知索車之義其本自明味者",
    "X29n0598_002:0599a02": "擾耳餘如緒餘云云。",
    "X29n0598_002:0599a03": "大車所以喻一乘也惟其一切眾生悉有佛性故以",
    "X29n0598_002:0599a04": "一乘示之令其無得而得得顯本有佛性而已此性",
    "X29n0598_002:0599a05": "開發即顯實也故今此文先明子等次明車等車等",
    "X29n0598_002:0599a06": "即法等所謂等賜大車是也大車體具必明三法謂",
    "X29n0598_002:0599a07": "車體則實相之理本性正因此性本來具三所謂三",
    "X29n0598_002:0599a08": "諦也故有高廣之相此體兼備萬行莊嚴則眾寶莊",
    "X29n0598_002:0599a09": "校也駕以白牛則般若前導也又多僕從者則方便",
    "X29n0598_002:0599a10": "波羅蜜等外用也如是諸法具足謂之眾寶之車故",
    "X29n0598_002:0599a11": "曰三軌和合為一大乘以其能運也止觀約之以配",
    "X29n0598_002:0599a12": "十乘正本是文也運之而至登圓初住極於妙覺所",
    "X29n0598_002:0599a13": "謂乘是寶乘游於四方直至道場也故義例曰大車",
    "X29n0598_002:0599a14": "文中以思議相待而為僕從實相妙理以為車體等",
    "X29n0598_002:0599a15": "即其義也。",
    "X29n0598_002:0599a16": "大凡文相當先大體次論節目名相雖略之可也如",
    "X29n0598_002:0599a17": "今此文凡涉二紙許若一一徧釋不勝其煩今從要",
    "X29n0598_002:0599a18": "略提耳文曰以車等故者謂子等故心等心等故車",
    "X29n0598_002:0599a19": "等以法等故賜與亦等而言各賜者隨其本習開示",
    "X29n0598_002:0599a20": "真實非謂習異令法亦殊要其所賜無非一乘若一",
    "X29n0598_002:0599a21": "人不徧不名子等一法不與不名等賜故知等賜祇",
    "X29n0598_002:0599a22": "是開彼三乘六道無非一如一如既徧則一切眾生",
    "X29n0598_002:0599a23": "誰無四方道場之分誰不理具大車等法然法雖本",
    "X29n0598_002:0599a24": "爾必待時緣故至今日方云等賜僕從等者唯對三",
    "X29n0598_002:0599b01": "德應於車體分正及緣對牛為了此則義當修二性",
    "X29n0598_002:0599b02": "一一復具三高廣不二今問習大乘者當量己心與",
    "X29n0598_002:0599b03": "此經文同異如何若即一句為是何句若一句即足",
    "X29n0598_002:0599b04": "何須諸句豈強騁文詞徒列車儀而無其實邪若屬",
    "X29n0598_002:0599b05": "對有由則行儀可軌使頓爾全棄則大小不咸失乘",
    "X29n0598_002:0599b06": "壞驢車必墮邪濟誰之過歟。",
    "X29n0598_002:0599b07": "人各有心物各有理心雖不同理性常一故父果車",
    "X29n0598_002:0599b08": "是子理車本無增減但由惑情所蔽故生佛懸殊今",
    "X29n0598_002:0599b09": "法華稱性開其情蔽示以一理佛以不與而與眾生",
    "X29n0598_002:0599b10": "以無得而得故曰假名等賜其實何有也惟其人各",
    "X29n0598_002:0599b11": "有心故一心一切心心無有盡故眾生無盡有心則",
    "X29n0598_002:0599b12": "有理故一理一切理理無盡故車亦無窮夫理不徒",
    "X29n0598_002:0599b13": "理理必具德所謂河沙性淨功德法門皆惟理具故",
    "X29n0598_002:0599b14": "曰不窮不窮故不匱不匱故無偏無偏則等一之謂",
    "X29n0598_002:0599b15": "也若論此理從本以來未始隱覆尚不當開何閉之",
    "X29n0598_002:0599b16": "有但以無迷而迷為對迷故強名為開開實無開亦",
    "X29n0598_002:0599b17": "知開悟之後理未甞迷故曰悟本非閉到此亦無是",
    "X29n0598_002:0599b18": "子非子之別結緣未結緣之殊與夫度不度之異然",
    "X29n0598_002:0599b19": "則云爾者是皆約佛化門一期說耳。",
    "X29n0598_002:0599b20": "佛為一切世間之父則下三土國邑聚落皆所統之",
    "X29n0598_002:0599b21": "處亦上文所謂其家廣大如來應化統而家之是也",
    "X29n0598_002:0599b22": "但上從同居兼界外以言今約寂光統三土為說雖",
    "X29n0598_002:0599b23": "所從不同皆如來化境也文言自體者本指實報恐",
    "X29n0598_002:0599b24": "濫下果報故借緣集從因言之文曰皆證道色心報",
    "X29n0598_002:0599c01": "處者非常途所謂證道乃如來極證妙色妙心之證",
    "X29n0598_002:0599c02": "道也故此報處亦如寂光事理之異既其處一故報",
    "X29n0598_002:0599c03": "處徧即寂光徧下三身土亦與寂光體用一致故云",
    "X29n0598_002:0599c04": "諸身與法身量同等故以鏡像飯器喻之言其體不",
    "X29n0598_002:0599c05": "妨用而有像飯之殊用不妨體而鏡與器本同一理",
    "X29n0598_002:0599c06": "二而不二不二而二其理如之又曰一切眾生等者",
    "X29n0598_002:0599c07": "復以生對佛言其一體但有迷悟局徧之殊其實遮",
    "X29n0598_002:0599c08": "那一性之體則未始異也故不二門曰諸佛法體非",
    "X29n0598_002:0599c09": "徧而徧等不然何由生佛一體感應不二邪。",
    "X29n0598_002:0599c10": "事有自然法有自爾者三世因果之理也雖佛亦不",
    "X29n0598_002:0599c11": "能造作況餘人乎故曰有一道人問佛云云謂十二",
    "X29n0598_002:0599c12": "因緣苦惑業三出於無始相續循環往復未始間斷",
    "X29n0598_002:0599c13": "雖有佛無佛性相常然亦不得而加損故四種答判",
    "X29n0598_002:0599c14": "為決定答者以其理決定故非佛人天之所造作使",
    "X29n0598_002:0599c15": "可造作則非自有以知佛凡所說法自有因佛言之",
    "X29n0598_002:0599c16": "而有者自有理本自然而佛本之以為說者又如獨",
    "X29n0598_002:0599c17": "覺出無佛世自悟無生者其皆出於自然故也。",
    "X29n0598_002:0599c18": "三門之義其說可謂詳矣於中出入二者正當門義",
    "X29n0598_002:0599c19": "所謂誰能出不由戶何莫由斯道也亦可由即入出",
    "X29n0598_002:0599c20": "義也而記云者恐誤應云別者義立可也謂其門能",
    "X29n0598_002:0599c21": "別邪正是非也若約教言別即大教人由教入理之",
    "X29n0598_002:0599c22": "謂別說似頗迂又曰從一色心入一色心者謂凡夫",
    "X29n0598_002:0599c23": "之人從陰入陰六道傳入云爾非出已還入之入記",
    "X29n0598_002:0599c24": "文所謂是也若約發心出界亦容有是義佛以度生",
    "X29n0598_002:0600a01": "而入三界則不在此限故知文義未易研詳學者其",
    "X29n0598_002:0600a02": "審之。",
    "X29n0598_002:0600a03": "大車以實相為體以智慧為前導以眾德為莊嚴故",
    "X29n0598_002:0600a04": "今合釋大車無非三德故曰一相等謂無相之相無",
    "X29n0598_002:0600a05": "一切相名為一相所謂離念相者等虗空界無所不",
    "X29n0598_002:0600a06": "徧等是也一種者謂般若種智之種種無別種依理",
    "X29n0598_002:0600a07": "而有種亦是契此理者即中道之種此二合故能生",
    "X29n0598_002:0600a08": "解脫常樂之樂若論三德事理修性當體即是靡不",
    "X29n0598_002:0600a09": "該攝非收羅而為言也今云爾者順攝法義故非別",
    "X29n0598_002:0600a10": "有法為所攝也亦是帖釋車義言爾。",
    "X29n0598_002:0600a11": "文句第六",
    "X29n0598_002:0600a12": "眾生無始常居三界本未曾出而曰來入者釋意不",
    "X29n0598_002:0600a13": "出有二初謂約事則以發心退還名入如人舉足出",
    "X29n0598_002:0600a14": "門是也約理則以本淨為出因惑而有生死故入其",
    "X29n0598_002:0600a15": "理明矣若論三界本唯一心初無內外因有迷悟義",
    "X29n0598_002:0600a16": "云出入以義言之可也文約理惑對論其義足矣而",
    "X29n0598_002:0600a17": "記又併約大通發心之後明之抑何以異耶曰通別",
    "X29n0598_002:0600a18": "之異義不相違初既約別明義不妨從近兼通此說",
    "X29n0598_002:0600a19": "如曰我當見苦斷集等此以小望大故小為戲論極",
    "X29n0598_002:0600a20": "而言之除實相外餘皆戲論以此例之雖同在一時",
    "X29n0598_002:0600a21": "不妨事理二解(云云)。",
    "X29n0598_002:0600a22": "佛種之說旨不易明豈特諸文言之不一而此中亦",
    "X29n0598_002:0600a23": "難定論如文以淨名煩惱為種謂之境界性常途則",
    "X29n0598_002:0600a24": "以煩惱即菩提為了因種此特異一也抑境界性的",
    "X29n0598_002:0600b01": "屬何種二也又此中通明三因佛種而記家謂是正",
    "X29n0598_002:0600b02": "破緣了三也又復此三因者有可破不可破義與夫",
    "X29n0598_002:0600b03": "進否之說如何分別今釋初意者須知淨名之文有",
    "X29n0598_002:0600b04": "通有別通言三德皆為性種可也而此云境界性亦",
    "X29n0598_002:0600b05": "言其性種爾故經列多種謂有身為種無明有愛為",
    "X29n0598_002:0600b06": "種乃至十不善六十二見等為種則該於三道三道",
    "X29n0598_002:0600b07": "是所依境界復云境界性非更別指也別則取煩惱",
    "X29n0598_002:0600b08": "為種敵相飜對即是菩提故知是了因明矣至於今",
    "X29n0598_002:0600b09": "文亦有通有別通言三因皆為所破如經所謂則斷",
    "X29n0598_002:0600b10": "一切世間佛種一切之言何所不該緣了既為所破",
    "X29n0598_002:0600b11": "安有正因而不破邪別如疏云若不信小善成佛即",
    "X29n0598_002:0600b12": "斷佛種不信之言豈非了因破不行小善豈非緣因",
    "X29n0598_002:0600b13": "破謂之正破緣了是也若夫正因則非破非不破可",
    "X29n0598_002:0600b14": "也而又曰此經徧開六道佛種若謗此經是亦義當",
    "X29n0598_002:0600b15": "斷正因種故知三因通別不足疑也若論破有可否",
    "X29n0598_002:0600b16": "者理而言之孰為可破孰不可破如以一家圓宗三",
    "X29n0598_002:0600b17": "因無非性德性德豈當破耶使如向說既謗此經則",
    "X29n0598_002:0600b18": "斷一切世間佛種何往不破若修性相奪則緣了得",
    "X29n0598_002:0600b19": "有破義正因則不當破與不破此說得其從容餘如",
    "X29n0598_002:0600b20": "類論云云。",
    "X29n0598_002:0600b21": "凡言謗經而得報者旨在勸信非資誘愶聞者但當",
    "X29n0598_002:0600b22": "生信足矣得報有無不足計也如其果實而不敢謗",
    "X29n0598_002:0600b23": "者是應不實而必謗邪應知罪報乃在心謗之地非",
    "X29n0598_002:0600b24": "關經為其緣記雖云云理終未暢今說如此未知如",
    "X29n0598_002:0600c01": "何論者更審之。",
    "X29n0598_002:0600c02": "按大師釋此品首騰諸說略而不破記者私謂雖不",
    "X29n0598_002:0600c03": "承用亦可助釋今品中意但諸說義有得失於中去",
    "X29n0598_002:0600c04": "其失取其得者用之如彼以人天二乘等為一往以",
    "X29n0598_002:0600c05": "背大後至於轉教為隨逐以法華為畢竟無非是者",
    "X29n0598_002:0600c06": "於中細考則或有違所謂玉屑非寶是也若例而斥",
    "X29n0598_002:0600c07": "之頗似迂闊況全不言不破所以若曰一往非本懷",
    "X29n0598_002:0600c08": "畢竟是宗極亦應言隨逐則不舍之意斯亦可矣。",
    "X29n0598_002:0600c09": "諸佛化道體一用殊以體一故無可不可此經論所",
    "X29n0598_002:0600c10": "以有平等意趣之旨佛佛道同之說以用殊故彼此",
    "X29n0598_002:0600c11": "不同今文所謂化緣別異是也如舊以無量壽佛而",
    "X29n0598_002:0600c12": "合長者大似絕無交涉故記委斥(云云)。",
    "X29n0598_002:0600c13": "雖復煩辭要不過向說耳而云彌陀著敝諸教無文",
    "X29n0598_002:0600c14": "惑者難曰彌陀亦有丈六之質非著敝而何此所謂",
    "X29n0598_002:0600c15": "癡人不可說夢其不足與悟也記又曰縱他為我身",
    "X29n0598_002:0600c16": "還成我化我立他象乃助他化斯可謂無妨之說也",
    "X29n0598_002:0600c17": "夫結大緣之始其為發心至矣以其所聞莫大乎圓",
    "X29n0598_002:0600c18": "乘故以法例土以土例機皆無過上者也故曰云云",
    "X29n0598_002:0600c19": "及其一失此心流轉五道與夫本志相去遠矣雖欲",
    "X29n0598_002:0600c20": "追復不亦難哉其可不為初心之誠乎。",
    "X29n0598_002:0600c21": "佛與眾生天性一也猶父子然父子之相攝也猶機",
    "X29n0598_002:0600c22": "應然吾見子背於父者矣未聞父背於子也故以捨",
    "X29n0598_002:0600c23": "壽而背子而心未嘗背也以喻眾生背佛者有矣未",
    "X29n0598_002:0600c24": "聞佛舍眾生也類今機應亦復如之故曰眾生不感",
    "X29n0598_002:0601a01": "佛故去世還是子背於父非父背子也而國有己他",
    "X29n0598_002:0601a02": "者自佛言之雖他國猶己國自生言之雖自猶他也",
    "X29n0598_002:0601a03": "故曰涅槃法界是佛自國得非自他俱自乎生死五",
    "X29n0598_002:0601a04": "欲是為他國得非自他俱他乎故知國無自他惟其",
    "X29n0598_002:0601a05": "人而已矣。",
    "X29n0598_002:0601a06": "夫三觀者即一之名寂照者體用之義體用既立則",
    "X29n0598_002:0601a07": "又有出入焉有反對焉是不可一揆論也如今文約",
    "X29n0598_002:0601a08": "出入息利以明觀心有曰二而不二為入等是直約",
    "X29n0598_002:0601a09": "體用明出入也次二句約體用相即故反而言之惟",
    "X29n0598_002:0601a10": "其即體而用寂而常照則二亦名入從所入言也即",
    "X29n0598_002:0601a11": "用而體照而常寂則不二亦名出從能出言也亦是",
    "X29n0598_002:0601a12": "無量還一為入等又約二諦言之無可不可也今謂",
    "X29n0598_002:0601a13": "雖有多意總只是體用義但初後義正約體用以論",
    "X29n0598_002:0601a14": "出入中間一義既約相即則相帶以論能所故知四",
    "X29n0598_002:0601a15": "對初不相違要在條理耳。",
    "X29n0598_002:0601a16": "一往據今文似以法華攀附諸教其實非也正由古",
    "X29n0598_002:0601a17": "師以法華不明常住法界謂不如華嚴涅槃故一往",
    "X29n0598_002:0601a18": "引同以格舊說爾故記曰云云以理言之圓理雖同",
    "X29n0598_002:0601a19": "論其部旨則法華永異義如常判(云云)。",
    "X29n0598_002:0601a20": "又法華結會始終諸經但是取與法相而已其實根",
    "X29n0598_002:0601a21": "本施化出於今經故記曰今經意在結會始終等又",
    "X29n0598_002:0601a22": "曰算數孔目藏在此典行頭取與散在諸經是也餘",
    "X29n0598_002:0601a23": "諸文相記文詳矣。",
    "X29n0598_002:0601a24": "凡昔教門法相名義至今經者莫不具乎同異二義",
    "X29n0598_002:0601b01": "然後為得如釋吏民童僕有同異二門云云記曰跨",
    "X29n0598_002:0601b02": "節為同當分為異等謂所以同異者凡三義一者當",
    "X29n0598_002:0601b03": "分跨節已如向玄籤中示云云二者同體異體亦曰",
    "X29n0598_002:0601b04": "體內體外言夫權實二法而已由今昔異故同異所",
    "X29n0598_002:0601b05": "以別也若論其體尚不當同況得言異今云云體者",
    "X29n0598_002:0601b06": "亦一往約今昔開未開異假名二體爾三者施權開",
    "X29n0598_002:0601b07": "權以施權在昔故為異開顯約今故為同所以異無",
    "X29n0598_002:0601b08": "別異施其所同同無別同開其所異開其所異異未",
    "X29n0598_002:0601b09": "甞異也施其所同同未甞同也究而言之本非同異",
    "X29n0598_002:0601b10": "隨其施開或同或異尚何同異之足云乎亦一性言",
    "X29n0598_002:0601b11": "爾故曰只一吏民義當兩屬得今三說可以貫諸自",
    "X29n0598_002:0601b12": "昔異議於是可平苟得其要無煩詞費也。",
    "X29n0598_002:0601b13": "中周譬說四大聲聞迦葉為首開顯既竟於是迷窮",
    "X29n0598_002:0601b14": "子一喻具領一化五時有齊有深齊領領今日化身",
    "X29n0598_002:0601b15": "事亦齊已分領探領領法身地上鑒今日事亦名取",
    "X29n0598_002:0601b16": "意領是也以見如來於我設化非始今日其恩深矣",
    "X29n0598_002:0601b17": "但前未彰言至於鹿苑方詳開二領即自鹿苑誘引",
    "X29n0598_002:0601b18": "為齊領亦可通前華嚴也又以他日下為探領亦通",
    "X29n0598_002:0601b19": "於後也推而言之並通五時大小以異故曰又以他",
    "X29n0598_002:0601b20": "日下取意領法身地久照方便此雖局小通言不專",
    "X29n0598_002:0601b21": "於小故下復有合兩始終為一始終之釋所以合者",
    "X29n0598_002:0601b22": "意在各明五時是則探領亦通於大也由是言之齊",
    "X29n0598_002:0601b23": "探之文不出約於又以他日前後分之齊探之意該",
    "X29n0598_002:0601b24": "通上下則各論二領若兼文示意則探領必兼於齊",
    "X29n0598_002:0601c01": "齊領亦兼於探理必相有也但經文從略且自鹿苑",
    "X29n0598_002:0601c02": "而分疏釋必佯故該前後進退得今大節則自昔紛",
    "X29n0598_002:0601c03": "擾之論遂可疏通一化二領亦思過半矣委如別論",
    "X29n0598_002:0601c04": "(云云)。",
    "X29n0598_002:0601c05": "舊論探領所以難者以文言久照方便則所領唯小",
    "X29n0598_002:0601c06": "叉曰久知大小之機一三施化則所領通於大小故",
    "X29n0598_002:0601c07": "自昔所以論也今謂此亦不難直斷以二言曰探領",
    "X29n0598_002:0601c08": "唯小者據鹿苑當文言也亦通大小者約標章以為",
    "X29n0598_002:0601c09": "說也故文示取意領法身久照則不得不通大小言",
    "X29n0598_002:0601c10": "之義之所在更何說乎但釋他日之文頗以交鎻難",
    "X29n0598_002:0601c11": "見細詳可知。",
    "X29n0598_002:0601c12": "一往觀釋他日之文有所謂二自三他等者言似迂",
    "X29n0598_002:0601c13": "闊細尋其旨一皆有歸非虗言也昔人有謂支離簡",
    "X29n0598_002:0601c14": "易者是矣文言他者謂以二乘方便為自則非二乘",
    "X29n0598_002:0601c15": "法為他他即擬於法身也日者譬智謂依法身時用",
    "X29n0598_002:0601c16": "智照機即所謂實智照實為自權智照方便為他然",
    "X29n0598_002:0601c17": "並約法身邊說故以實為自以權為他非對二乘之",
    "X29n0598_002:0601c18": "自為他也次約法釋他日者文日齊領領化身用事",
    "X29n0598_002:0601c19": "等不過約二領配自他等三雙權實此本明探領而",
    "X29n0598_002:0601c20": "兼齊言者然必約齊論探對自明他故也若就文以",
    "X29n0598_002:0601c21": "對三雙者即初對自行次即自他又次即化他如文",
    "X29n0598_002:0601c22": "科釋云云要之所以必對三雙言者政由探領該於",
    "X29n0598_002:0601c23": "一化故以化他之權屬於鹿苑自及自他當後諸味",
    "X29n0598_002:0601c24": "方見義有所歸不徒設也雖記亦不作此點釋讀者",
    "X29n0598_002:0602a01": "知之。",
    "X29n0598_002:0602a02": "大論斥權之文本無難者昔人惑以為難爾今為直",
    "X29n0598_002:0602a03": "之阿含亦明不斷結菩薩者是言有也而大論斥之",
    "X29n0598_002:0602a04": "譬如毒器等則似言無也記主會之則曰論以斥權",
    "X29n0598_002:0602a05": "云無非全無也如迦旃延所造論及自昔計者皆云",
    "X29n0598_002:0602a06": "是權無此菩薩故記斥云豈以法華止會二乘而使",
    "X29n0598_002:0602a07": "菩薩還同阿含又曰若準舊說使法華會三却在十",
    "X29n0598_002:0602a08": "二年前此皆一往縱奪云爾豈謂實然乎。",
    "X29n0598_002:0602a09": "前所判齊探止以他日前後分之則成齊領有始有",
    "X29n0598_002:0602a10": "終探領有終無始及論二領始終則又兩終皆不涉",
    "X29n0598_002:0602a11": "於後味是皆齊探所難明者所以前明齊探各一始",
    "X29n0598_002:0602a12": "終但合為一始例後四味亦復開二俱通始終各有",
    "X29n0598_002:0602a13": "探齊故曰今領亦二等謂始終之二也探領二字則",
    "X29n0598_002:0602a14": "彰略言之其實五味俱探並齊也由是言之其合者",
    "X29n0598_002:0602a15": "乃所以為開後齊探也其開者乃所以貫後四味以",
    "X29n0598_002:0602a16": "言之也故記曰出宅與思盡兩終義同等又曰釋出",
    "X29n0598_002:0602a17": "共為一始終相即五味也良在於此人不見之徒論",
    "X29n0598_002:0602a18": "開合終莫知其旨也今既申之亦已明矣。",
    "X29n0598_002:0602a19": "然論諸經同異不可一途今以四意申之曰以體言",
    "X29n0598_002:0602a20": "之諸經未嘗不同以法言之諸經未甞不異以所設",
    "X29n0598_002:0602a21": "意則或異或同以其悉檀則赴緣各別此其大凡也",
    "X29n0598_002:0602a22": "若夫部類相從圓常理極則法華與涅槃為近此所",
    "X29n0598_002:0602a23": "以同一部味為一化之終極者也然言其異相尚有",
    "X29n0598_002:0602a24": "十六義之別云云況餘經之同異乎故知判釋經教",
    "X29n0598_002:0602b01": "誠為不易故曰失斯同異講援殊難良有旨哉。",
    "X29n0598_002:0602b02": "正付家業之譬領上等賜以法言之即顯實也如是",
    "X29n0598_002:0602b03": "法譬未易明言然以當文而言既曰正付家業要必",
    "X29n0598_002:0602b04": "知其所以若以自父子相失已來至於今日中間委",
    "X29n0598_002:0602b05": "曲調護可謂難矣來至法華遂本所懷得以定天性",
    "X29n0598_002:0602b06": "會父子分付家業至此極矣畢竟所付者果何事耶",
    "X29n0598_002:0602b07": "若以今文所言一切大乘廣略般若共不共法以所",
    "X29n0598_002:0602b08": "領業為所付者此自般若何關法華抑又此諸法門",
    "X29n0598_002:0602b09": "積劫勤求道場證得之法必無如來惠我三昧之理",
    "X29n0598_002:0602b10": "使以佛之知見為所付者此自一切眾生性德本有",
    "X29n0598_002:0602b11": "何待付而後有邪況今既付家業即得授記授記得",
    "X29n0598_002:0602b12": "佛豈不如般若所謂實無一法得阿耨菩提今何反",
    "X29n0598_002:0602b13": "是耶此涉旨趣未可遽言遽言則得之淺矣姑置可",
    "X29n0598_002:0602b14": "也只如下文云今但依文點意不復子派合釋貴在",
    "X29n0598_002:0602b15": "得意不竢辭費亦無非存遮著在奈何講學之家多",
    "X29n0598_002:0602b16": "不知此惜夫。",
    "X29n0598_002:0602b17": "私釋大恩難報共為十意諸自宿世稟大已後中間",
    "X29n0598_002:0602b18": "退失以慈悲與拔處處調停至於此界成佛始乘漸",
    "X29n0598_002:0602b19": "化次及三味以至法華方獲妙益授記利物始終之",
    "X29n0598_002:0602b20": "恩可謂難報矣總不出衣座室三所謂室者大慈悲",
    "X29n0598_002:0602b21": "也座者諸法空也衣者柔和忍辱也各具若干共列",
    "X29n0598_002:0602b22": "十種記中復出互相成顯之義云云迦葉所領荷恩",
    "X29n0598_002:0602b23": "既大故非餘方便之業所能報也其必曰若非說法",
    "X29n0598_002:0602b24": "度眾生畢竟無能報恩者也猶通途之說夫極今經",
    "X29n0598_002:0602c01": "所以報也注家以物不答施於天地子不謝生於父",
    "X29n0598_002:0602c02": "母釋之記謂正論難報何得以亡報解之今謂註家",
    "X29n0598_002:0602c03": "之論非謂無報其報亡也是亦以恩之極故非言議",
    "X29n0598_002:0602c04": "所及故借彼云爾意以無報之報乃報之極也不然",
    "X29n0598_002:0602c05": "其有一說或庶幾焉夫恩莫大於衣室座三今還以",
    "X29n0598_002:0602c06": "三軌弘經流通末世不亦可乎舍此吾未知其有也。",
    "X29n0598_002:0602c07": "文句第七",
    "X29n0598_002:0602c08": "一切之言何所不該今以權言之即後文所譬三草",
    "X29n0598_002:0602c09": "二木對一實地則七方便也而必以智方便能說之",
    "X29n0598_002:0602c10": "惟得其實然後能照其權惟其能照所以能說其法",
    "X29n0598_002:0602c11": "照實謂之智照權者謂之方便波羅蜜其實本一體",
    "X29n0598_002:0602c12": "也於此言之所以述其領開三也其所說法本由同",
    "X29n0598_002:0602c13": "體權實之照此所以說能稱機亦稱其理也稱其機",
    "X29n0598_002:0602c14": "者以從權故言七方便稱其理者以一切法皆本一",
    "X29n0598_002:0602c15": "實理地之所建立究竟言之亦悉到此一實理地所",
    "X29n0598_002:0602c16": "謂從無住本立一切法是也智地之言亦從譬得委",
    "X29n0598_002:0602c17": "如記釋云云從說故並名約教此則約教述其顯實",
    "X29n0598_002:0602c18": "也其文灼然如日餘徒竊解耳前以說知是教此以",
    "X29n0598_002:0602c19": "觀知其為智故舉智所以釋教也若以一切諸法之",
    "X29n0598_002:0602c20": "所歸趣及深心所行等本皆深極如本末究竟等非",
    "X29n0598_002:0602c21": "所歸趣乎所謂清淨等非深心所行事乎今對後實",
    "X29n0598_002:0602c22": "約權明義故知文旨不可槩論但以藥病釋之故俱",
    "X29n0598_002:0602c23": "在於權權故有近有遠近則人天三乘各有所趣謂",
    "X29n0598_002:0602c24": "戒善等遠則低頭舉手等皆成佛道則遠趣菩提深",
    "X29n0598_002:0603a01": "心所行亦有二義一者著於依正起深重障二者著",
    "X29n0598_002:0603a02": "所執法起於法障謂四倒等然皆能障果報故知深",
    "X29n0598_002:0603a03": "心即病相也皆如來權智所能通達又於諸法究竟",
    "X29n0598_002:0603a04": "明了者故知其為實智所照也實智稱性故一切法",
    "X29n0598_002:0603a05": "無不入實如百川之趣海也若一藥病不知則不得",
    "X29n0598_002:0603a06": "為究竟明了在權智照容或有之實智則必照窮源",
    "X29n0598_002:0603a07": "底能示眾生如是智慧也故大品云如實智知貪欲",
    "X29n0598_002:0603a08": "心等名知深心如理通達然於權智言通達無礙者",
    "X29n0598_002:0603a09": "約權論實也於實智而言諸法者約實論權也二文",
    "X29n0598_002:0603a10": "互見爾由是推之則究竟非權非實非差別非不差",
    "X29n0598_002:0603a11": "別亦應得言亦差別亦無差別如地無差別而草木",
    "X29n0598_002:0603a12": "若干等又約法論心約心論法則心不離法法不離",
    "X29n0598_002:0603a13": "心數而非數非數而數耳餘如記釋云云。",
    "X29n0598_002:0603a14": "一地一雨譬無差別然亦各互具前非無無差如曰",
    "X29n0598_002:0603a15": "各有所受一雲所雨則差即無差也今明無差亦有",
    "X29n0598_002:0603a16": "差別故首以雖言之則彰無差之差也此文之旨也",
    "X29n0598_002:0603a17": "而曰此有三者其文稍略應各著一譬字如曰一者",
    "X29n0598_002:0603a18": "一地所生譬道前心地等文則顯矣言道前心地所",
    "X29n0598_002:0603a19": "生者譬凡夫地以至五種眾生皆依一佛性而得生",
    "X29n0598_002:0603a20": "長然心地雖同而生成之功實由果後智地而發此",
    "X29n0598_002:0603a21": "初義也二者一雲所雨譬一音所宣演一乘法其所",
    "X29n0598_002:0603a22": "開發雖隨其根性生長差別從應邊說終是一音平",
    "X29n0598_002:0603a23": "等之教三者三草二木譬稟益不同莫不皆資一地",
    "X29n0598_002:0603a24": "之生一雨之潤而卒歸乎平等也而一一皆言不自",
    "X29n0598_002:0603b01": "覺者亦取乎草木之地約譬云爾亦猶所謂眾生自",
    "X29n0598_002:0603b02": "用而不知之意自五種善根下一一反帖顯上義少",
    "X29n0598_002:0603b03": "不次爾言五乘教皆是大乘者亦約跨節於一佛乘",
    "X29n0598_002:0603b04": "分別說三之義故皆是大乘同歸佛慧而不自知也",
    "X29n0598_002:0603b05": "唯有如來乃能知之者亦平等大慧無知之知爾餘",
    "X29n0598_002:0603b06": "如記釋。",
    "X29n0598_002:0603b07": "前舉一地一雨以立譬今以一相一味以合法則地",
    "X29n0598_002:0603b08": "以譬理雨以譬教三草二木以譬機機有差別故有",
    "X29n0598_002:0603b09": "種種異相理之與教則無差別故唯一相一味一相",
    "X29n0598_002:0603b10": "者一切眾生同一真如相也所謂解脫相離相滅相",
    "X29n0598_002:0603b11": "皆不失其為真如之相說是相者謂一乘教亦一味",
    "X29n0598_002:0603b12": "而已一不獨一故從機從權則有五乘七方便之異",
    "X29n0598_002:0603b13": "莫不皆依一乘之所分別故會其極也一切智地而",
    "X29n0598_002:0603b14": "已矣然則性者理也說之者教也緣而修之者行也",
    "X29n0598_002:0603b15": "行必有果故率至乎果智也離而言之是亦性三行",
    "X29n0598_002:0603b16": "三智三也若修性相對則又有離合三一等義非深",
    "X29n0598_002:0603b17": "於一家法相者莫能明也餘如記釋(云云)。",
    "X29n0598_002:0603b18": "一相一味之文一也今凡兩釋各盡其理故併記之",
    "X29n0598_002:0603b19": "一相一味合上教理皆無差別但釋義加詳焉解脫",
    "X29n0598_002:0603b20": "相等約實相義以帖釋也一相即無性本立一切法",
    "X29n0598_002:0603b21": "故無住無相者無差別義立一切法差別義也例如",
    "X29n0598_002:0603b22": "一地無差而能生卉木桃李雖異而同一堅相若知",
    "X29n0598_002:0603b23": "地具桃李則識實中有權若知桃李堅相則識權中",
    "X29n0598_002:0603b24": "有實解差別無差別義其理如之又一味即實教純",
    "X29n0598_002:0603c01": "一無雜例一相可知解脫相等並約中道對二邊義",
    "X29n0598_002:0603c02": "釋云云究竟至於一切種智者亦約滅二邊惑相顯",
    "X29n0598_002:0603c03": "中道種智言之如是入佛知見即發心心明究竟則",
    "X29n0598_002:0603c04": "佛之智慧也次明差別義者即其有眾生已下文是",
    "X29n0598_002:0603c05": "凡是三草二木之眾生聞如來一乘法雨受行蒙潤",
    "X29n0598_002:0603c06": "即增長差別義也雖各稟益而不自知其所以然者",
    "X29n0598_002:0603c07": "故曰皆不能知也觀今此釋則一家無住本法之妙",
    "X29n0598_002:0603c08": "事理修性性具之旨同體權實不二之相等皆於此",
    "X29n0598_002:0603c09": "文得之矣宗途之說不辨而明學者得不以為至論",
    "X29n0598_002:0603c10": "乎。",
    "X29n0598_002:0603c11": "文釋一相而三相者本是性德三法即三道是三德",
    "X29n0598_002:0603c12": "所謂性種是也但取法法即性當體全真尚何生死",
    "X29n0598_002:0603c13": "等為所非邪而曰無生死等相者寄修以釋約離情",
    "X29n0598_002:0603c14": "云爾所謂除病而不除法也又約無住本法以轉釋",
    "X29n0598_002:0603c15": "一相者於是立四句申之舊人於是必原其所本今",
    "X29n0598_002:0603c16": "謂本亦無他據四明曰然若具論無住本法等則具",
    "X29n0598_002:0603c17": "之一字深有旨哉不出通會諸文具為之說凡有此",
    "X29n0598_002:0603c18": "理事迷悟義者故撮要作四句示之所以通指諸文",
    "X29n0598_002:0603c19": "如釋籤等云云豈非會釋其義善成若論法相離合",
    "X29n0598_002:0603c20": "類通等義委如別章(云云)。",
    "X29n0598_002:0603c21": "文曰忽都未聞性惡之名等者正言今一乘之行必",
    "X29n0598_002:0603c22": "由性德而起性德本乎性惡而彰苟能了知法法稱",
    "X29n0598_002:0603c23": "性離相寂滅求脫尚不可得況業縛乎惡法尚是況",
    "X29n0598_002:0603c24": "善法乎如是體了則性德之行有在乎此無作之修",
    "X29n0598_002:0604a01": "不從外得此難得旨契悟方知。",
    "X29n0598_002:0604a02": "此不知之言義有進否若自昔說此五種人固自不",
    "X29n0598_002:0604a03": "知一者不知如來元以一味之教之所化被二者隨",
    "X29n0598_002:0604a04": "其所稟各執為實而不知其各各作解有如草木不",
    "X29n0598_002:0604a05": "自知其上中下性是權與實皆不知也以今言之既",
    "X29n0598_002:0604a06": "聞一相一味之說豈全不知但以如來究竟明了奪",
    "X29n0598_002:0604a07": "言不知是亦言其妙處非心行所及自不容知耳。",
    "X29n0598_002:0604a08": "對不知以言知則如來為能知約知而忘其所知則",
    "X29n0598_002:0604a09": "如來為不知使有所知非如來知如來知者不可得",
    "X29n0598_002:0604a10": "而言也初約四法以言之謂種相體性種謂佛種有",
    "X29n0598_002:0604a11": "性有類性言其本一切眾生本於三道三道者煩惱",
    "X29n0598_002:0604a12": "之儔也由煩惱故即有般若由結業故即有解脫由",
    "X29n0598_002:0604a13": "若道故即有法身譬氷為水種離氷無別水也全三",
    "X29n0598_002:0604a14": "障是三德離障無別德也此約敵對相飜言之類言",
    "X29n0598_002:0604a15": "其因則三因與果上之德類也若無三因果不能顯",
    "X29n0598_002:0604a16": "故也如是種性差即無差無差即差如來悉能知之",
    "X29n0598_002:0604a17": "則極其源底也相性體三約十法界各論不同此即",
    "X29n0598_002:0604a18": "差別也會十界性相同一佛法界則差即無差無差",
    "X29n0598_002:0604a19": "即差罔不照了也雖然有種相體性從其知之使無",
    "X29n0598_002:0604a20": "種相體性則無一切法於何而知抑若全種相體性",
    "X29n0598_002:0604a21": "是知體者又何能知之有然則舉不能知則知不知",
    "X29n0598_002:0604a22": "之極當何所云吾又惡乎知之哉置是可也。",
    "X29n0598_002:0604a23": "種相等十攝諸法盡故今約之以示所知則四法者",
    "X29n0598_002:0604a24": "三慧之所取一實相者因果之所依所以此十無非",
    "X29n0598_002:0604b01": "佛慧所知之境言種則該於性類不出若性若修皆",
    "X29n0598_002:0604b02": "得為種生於佛果故曰有生性故故名為種雖乍分",
    "X29n0598_002:0604b03": "二其實一體故以相等言之凡諸對法始終理一然",
    "X29n0598_002:0604b04": "今以波水為喻向那云氷為水種豈不違邪若論體",
    "X29n0598_002:0604b05": "一氷水即波水固無異也但言波水猶兼一分清波",
    "X29n0598_002:0604b06": "似濫類種若取敵相翻對當以冰水為喻若更取意",
    "X29n0598_002:0604b07": "言之應之冰炭為種方顯其妙嘗有言曰波為水種",
    "X29n0598_002:0604b08": "渾閑事火裏生氷也大奇此可與知者道耳。",
    "X29n0598_002:0604b09": "文曰眾生無始恒居三道是即理性三因於中誰無",
    "X29n0598_002:0604b10": "一毫善種豈直法身而已今云法身種者蓋其修性",
    "X29n0598_002:0604b11": "相對離合之義故也故曰合彼性三為一法身等應",
    "X29n0598_002:0604b12": "辨離合方知云云若非離合非此三從別一一各異",
    "X29n0598_002:0604b13": "然則類種法身與性種何別故揀云云答謂理一義",
    "X29n0598_002:0604b14": "異理一可知義異者所對不同故取本淨與事淨為",
    "X29n0598_002:0604b15": "類者是為類種若約染淨迷悟敵相翻對者為對種",
    "X29n0598_002:0604b16": "此唯如來能知其極凡雖不知當體即是圓人了知",
    "X29n0598_002:0604b17": "稱性顯發它所莫及也餘如義章中辨。",
    "X29n0598_002:0604b18": "化城寶所者權實之稱也言化言實者左右之名也",
    "X29n0598_002:0604b19": "故知化則知其實也記釋之文彌更顯甚故曰說化",
    "X29n0598_002:0604b20": "即是開權等若望上法譬則開權顯實文稍異矣又",
    "X29n0598_002:0604b21": "曰故前約教中是圓教等者須知此四句即該部教",
    "X29n0598_002:0604b22": "二意可釋前文今經是圓復須開顯詳略異爾學者",
    "X29n0598_002:0604b23": "不可不知也。",
    "X29n0598_002:0604b24": "經云十劫坐道場佛法不現前準今疏釋只是化緣",
    "X29n0598_002:0604c01": "賖切爾記家則曰故今成道不可全同此土三藏等",
    "X29n0598_002:0604c02": "是皆經教從正釋義理當如此固無疑者若禪宗拈",
    "X29n0598_002:0604c03": "提或借事明理或斷章取義則復異是如作是思惟",
    "X29n0598_002:0604c04": "時十方佛皆現常在於其中經行及坐臥我常於日",
    "X29n0598_002:0604c05": "夜思惟如是事等及今文云云今若要如他家發明",
    "X29n0598_002:0604c06": "則合曰為甚十劫坐道場佛法不現前只向他道為",
    "X29n0598_002:0604c07": "有佛法在又文曰成佛前事有二云云亦可問道成",
    "X29n0598_002:0604c08": "佛後即不問如何是成佛已前事學者試答看。",
    "X29n0598_002:0604c09": "經云是中云何忽生眾生正與楞嚴清淨本然云何",
    "X29n0598_002:0604c10": "忽生山河大地同好箇話頭却被天台道破了雖然",
    "X29n0598_002:0604c11": "大師何曾道著只遮話頭還在試代學者下一轉語",
    "X29n0598_002:0604c12": "只向道適從何處來。",
    "X29n0598_002:0604c13": "要知如來迹門施教長遠之化機緣始終種熟脫三",
    "X29n0598_002:0604c14": "之相莫若此文為詳所謂今世三周得度一類聲間",
    "X29n0598_002:0604c15": "莫不始於當日結緣下一乘種自爾以來有退不退",
    "X29n0598_002:0604c16": "退者中間更相逢值或熟以大或接以小至於四時",
    "X29n0598_002:0604c17": "方便調停得至法華方成一化始終熟脫之緣乃知",
    "X29n0598_002:0604c18": "一乘之道不易可入如來久遠慈悲之化本迹源流",
    "X29n0598_002:0604c19": "於是可謂至矣余甞約之作化源論蓋出此以學者",
    "X29n0598_002:0604c20": "不欲知化源則已可不於此盡心乎教門所謂聲聞",
    "X29n0598_002:0604c21": "之論得此不難矣。",
    "X29n0598_002:0604c22": "佛道一也機緣亦一也而經教言得成佛道何其經",
    "X29n0598_002:0604c23": "劫長短歷時遲速之不同耶據今疏文直言四悉赴",
    "X29n0598_002:0604c24": "機或長或短有權有實等如文云云記文則曰雖四",
    "X29n0598_002:0605a01": "悉赴機隨好長短論其自行終無端拱等諸四悉赴",
    "X29n0598_002:0605a02": "機有設化邊事也終無端拱者據寶以論也起信所",
    "X29n0598_002:0605a03": "謂一切菩薩無有不經三阿僧祇劫是也若約教門",
    "X29n0598_002:0605a04": "判則曰應知權教教行一向說長定不可短如實教",
    "X29n0598_002:0605a05": "中有長有短或頓成佛如體女等又曰圓實教中六",
    "X29n0598_002:0605a06": "根五品一世可期者雖自餘文舉不出此而又曰長",
    "X29n0598_002:0605a07": "短在人理豈爾邪者謂以理言之不應以長而怠以",
    "X29n0598_002:0605a08": "短而忽但求道者不篤而勤又何論時之長短邪此",
    "X29n0598_002:0605a09": "可謂盡理之論矣然更須知所以偏小必長而圓頓",
    "X29n0598_002:0605a10": "獨短者此又當論乘種生熟可也如今之為圓頓行",
    "X29n0598_002:0605a11": "者豈徒然哉必其宿種已深故其入道也易偏小凡",
    "X29n0598_002:0605a12": "夫宿種既淺則其為時也長此又不易之論也知此",
    "X29n0598_002:0605a13": "可以無感矣。",
    "X29n0598_002:0605a14": "約土對約而有橫竪二義會彼止觀及淨名疏如今",
    "X29n0598_002:0605a15": "記云云如止觀文則顯矣其淨名疏元無顯文唯記",
    "X29n0598_002:0605a16": "有曰然約橫論同居具四餘三漸減等其橫竪之例",
    "X29n0598_002:0605a17": "政自與今不同而此特會之者此為教門四土橫竪",
    "X29n0598_002:0605a18": "之難也舊矣余嘗以二義斷之曰以土對教之橫竪",
    "X29n0598_002:0605a19": "正如今文以土對土之橫竪義則反是云云今以之",
    "X29n0598_002:0605a20": "會淨名者會其用教不會其對土但淨名用教之文",
    "X29n0598_002:0605a21": "隱對土之文顯差為難見爾然彼所謂同居具四者",
    "X29n0598_002:0605a22": "此自以土對土之義惡得為難邪昔人不善別兩處",
    "X29n0598_002:0605a23": "義例之異徒以橫竪之文矢石相違為難故莫能通",
    "X29n0598_002:0605a24": "也今既區別之可無惑矣。",
    "X29n0598_002:0605b01": "自昔日共結緣來中間逢值隨逐調停備歷四時非",
    "X29n0598_002:0605b02": "不委曲多少節目來至于今正說法華將謂說何等",
    "X29n0598_002:0605b03": "法只道得箇世間無有二乘而得滅度唯一佛乘得",
    "X29n0598_002:0605b04": "滅度耳是果何妙如此而說之何艱邪曾不知此一",
    "X29n0598_002:0605b05": "乘妙道本生佛同源迷悟不二未始有聞也而眾生",
    "X29n0598_002:0605b06": "迷背不自覺知所謂天真覺藏泊沒於無明長夜生",
    "X29n0598_002:0605b07": "死苦海不唯迷而弗覺而又耽著流以忘返志意狹",
    "X29n0598_002:0605b08": "劣雖欲強追復之而不可得惟其化之匪易所以說",
    "X29n0598_002:0605b09": "之尤難惟其說之既難所以稱之愈至此法華所以",
    "X29n0598_002:0605b10": "獨妙乎五時超越乎過未者正由一乘之道直授惟",
    "X29n0598_002:0605b11": "難故也今得授之則出世之本暢矣所以道十方佛",
    "X29n0598_002:0605b12": "土中唯有一乘法餘二則非真言其極也則曰皆以",
    "X29n0598_002:0605b13": "如來滅度而滅度之無一眾生不成佛究竟大事畢",
    "X29n0598_002:0605b14": "於是矣是猶仙丹九轉點銕成金一言之妙果不在",
    "X29n0598_002:0605b15": "多孰得而易耶。",
    "X29n0598_002:0605b16": "舊揀車城有無一三動靜之義其問與答一往觀之",
    "X29n0598_002:0605b17": "亦巧矣如以一端論之亦不無是義故記曰約法寄",
    "X29n0598_002:0605b18": "喻等云云是亦與其車隔城迴之說但以今體望之",
    "X29n0598_002:0605b19": "則彼有所偏如記評之是也。",
    "X29n0598_002:0605b20": "本明車城有無而曰化城正意為退大等者此以上",
    "X29n0598_002:0605b21": "約佛智明之為亦有亦無以權智所明為有如城實",
    "X29n0598_002:0605b22": "智所明為無如車因以化城對上二周所為之機更",
    "X29n0598_002:0605b23": "論同異故有此文之來云云亦如記云更須翻倒說",
    "X29n0598_002:0605b24": "之是也若據三周一往正為則上二周未須指昔謂",
    "X29n0598_002:0605c01": "元小可也指昔出於第三謂是退大可也故記曰此",
    "X29n0598_002:0605c02": "且一往亦可退大者利通上二周等則本是退大以",
    "X29n0598_002:0605c03": "根轉鈍為利於上周得入元小者鈍應在第三準說",
    "X29n0598_002:0605c04": "可知則知三周同異翻倒之說其理明矣奈何而言",
    "X29n0598_002:0605c05": "車城定有無邪常文之旨雖已略明聲聞傍正義猶",
    "X29n0598_002:0605c06": "未委詳如化源論辨云云文又凡約多義以明車城",
    "X29n0598_002:0605c07": "有無一三動靜之旨未甞局於一端以此往望舊說",
    "X29n0598_002:0605c08": "固霄壤矣餘如記釋(云云)。",
    "X29n0598_002:0605c09": "默念一事本非所知今以經中有而作是念之言又",
    "X29n0598_002:0605c10": "曰唯佛世尊等則知其以默念而領解也故曰默念",
    "X29n0598_002:0605c11": "領解是大領解如淨名默然引為例者意以淨名之",
    "X29n0598_002:0605c12": "默既示入不二門之至則已有謂矣故得例今默然",
    "X29n0598_002:0605c13": "是領解之大者又曰權實不可思議非言非念等則",
    "X29n0598_002:0605c14": "以上非言之言口陳領解驗今非念之念得非默領",
    "X29n0598_002:0605c15": "乎亦猶孔門一唯略可例通(云云)。",
    "X29n0598_002:0605c16": "夫所謂護持助宣者豈必以說法人中最為第一然",
    "X29n0598_002:0605c17": "後為能耶今又迹中半滿之法以至今日五時施化",
    "X29n0598_002:0605c18": "無非助宣者推是而言但能於一切處了知實相妙",
    "X29n0598_002:0605c19": "達經宗則人皆可以在在處處行住坐臥一切時中",
    "X29n0598_002:0605c20": "莫非助宣佛法道理則是在處入慈悲室被寂忍衣",
    "X29n0598_002:0605c21": "尚何古今之間哉所謂風柯月渚咸明自性之宗烟",
    "X29n0598_002:0605c22": "嶋雲林盡契無生之旨者不其然乎。",
    "X29n0598_002:0605c23": "若無女人必無惡道是女人為致惡道之本也或有",
    "X29n0598_002:0605c24": "女人而無惡道為無其事也故引阿閦佛國化事為",
    "X29n0598_002:0606a01": "證何如二者俱無之為淨也然則有女而無事者表",
    "X29n0598_002:0606a02": "其有慈心爾淨名所謂慈悲心為女大經多以女譬",
    "X29n0598_002:0606a03": "慈心良有以也。",
    "X29n0598_002:0606a05": "文句格言卷中"
}