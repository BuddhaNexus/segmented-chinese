{
    "X66n1297_062:0654a03": "宗鑑法林卷六十二",
    "X66n1297_062:0654a05": "集雲堂　編",
    "X66n1297_062:0654a06": "大鑒下六世",
    "X66n1297_062:0654a07": "洪州雲居道膺弘覺禪師(洞山价嗣)初參洞山。山問汝",
    "X66n1297_062:0654a08": "名甚麼。師曰道膺。山曰何不向上道。師曰向上則",
    "X66n1297_062:0654a09": "不名道膺。",
    "X66n1297_062:0654a10": "天目律云。二大老向尋常相見處一問一答。竭力要",
    "X66n1297_062:0654a11": "發明尊貴一路。殊不知祇好替它作通事人即得。若",
    "X66n1297_062:0654a12": "是向上事。此去京師猶隔半月程在。　呆也鴻云。妙",
    "X66n1297_062:0654a13": "轉靈機。善通回互。還它洞山父子鍼芥相投。雖然。也",
    "X66n1297_062:0654a14": "祇發明得僚屬邊事。若要迥脫聖凡。更須知有尊貴",
    "X66n1297_062:0654a15": "底一人始得。",
    "X66n1297_062:0654a16": "雲居因洞山問甚處來。師曰蹋山來。曰阿那箇山",
    "X66n1297_062:0654a17": "可住。師曰阿那箇山不可住。曰與麼國內總被闍",
    "X66n1297_062:0654a18": "黎占却也。師曰不然。曰子莫得箇入路麼。師曰無",
    "X66n1297_062:0654a19": "路。曰怎得與老僧相見。師曰若有路即與和尚隔",
    "X66n1297_062:0654a20": "生也。曰此子已後千人萬人把不住。",
    "X66n1297_062:0654a21": "磬山修云。作家相見。如珠走盤盤走珠。縱橫無礙。豈",
    "X66n1297_062:0654a22": "與敲冰索火緣木求魚者可同日而語。今日有人蹋",
    "X66n1297_062:0654a23": "山來。我且問你有路來無路來。謂有路來。不合雲居。",
    "X66n1297_062:0654a24": "謂無路來。不合洞山。有路無路。磬山道箇俱隔。且道",
    "X66n1297_062:0654b01": "作麼生合得古人意去。",
    "X66n1297_062:0654b02": "握清公手問清公。無路何能到此中。想是三生緣未",
    "X66n1297_062:0654b03": "了。看花猶欠一春同。(南菴依)",
    "X66n1297_062:0654b04": "探問春光花幾重。烟雲到處占諸峰。遊人一自歸來",
    "X66n1297_062:0654b05": "後。山舘寥寥夜半鐘。(子賢紀)",
    "X66n1297_062:0654b06": "雲居因僧在房內念經。師隔牕問闍黎念者是什",
    "X66n1297_062:0654b07": "麼經。曰維摩經。師曰。不問維摩經。念者是什麼經。",
    "X66n1297_062:0654b08": "僧從此悟入。",
    "X66n1297_062:0654b09": "天童華云。可惜者僧被雲居活埋在荒艸裏。諸人若",
    "X66n1297_062:0654b10": "定當得出。明牕下安排。苟或未然。一任敲甎打瓦。",
    "X66n1297_062:0654b11": "問經不問念維摩。念底分明見也麼。欲入塵沙法門",
    "X66n1297_062:0654b12": "海。一言演出不須多。(越州天章)",
    "X66n1297_062:0654b13": "順風將欲到揚州。風轉船頭水逆流。把柁全憑三老",
    "X66n1297_062:0654b14": "力。瞥然到岸不須憂。(道埸如)",
    "X66n1297_062:0654b15": "須彌山高不見顛。大海水深不見底。簸土揚塵無處",
    "X66n1297_062:0654b16": "尋。回頭撞著自家底。(南堂靜)",
    "X66n1297_062:0654b17": "雲居因僧問如何是諸佛師。師喝曰者田厙奴。僧",
    "X66n1297_062:0654b18": "禮拜。師曰你作麼生會。曰者老和尚。師曰元來不",
    "X66n1297_062:0654b19": "會。僧作舞出去。師曰沿臺槃乞兒。",
    "X66n1297_062:0654b20": "昭覺勤云。識機宜。別休咎。有回互轉關底眼。千百人",
    "X66n1297_062:0654b21": "中難得一箇半箇。為什麼却成沿臺槃乞兒去也。是",
    "X66n1297_062:0654b22": "憐兒不覺醜。　何山珣云。反手為雲。覆手為雨。主賓",
    "X66n1297_062:0654b23": "互換。當機作舞。堪笑沿臺槃乞兒。也是面南看北斗。",
    "X66n1297_062:0654b24": "雲居上堂。如人將三貫錢買箇獵狗。祇解尋得有",
    "X66n1297_062:0654c01": "踪迹底。忽逢羚羊挂角。莫道踪迹。氣息也無。有僧",
    "X66n1297_062:0654c02": "問羚羊挂角時如何。師曰六六三十六。曰挂角後",
    "X66n1297_062:0654c03": "如何。師曰六六三十六。僧禮拜。師曰會麼。曰不會。",
    "X66n1297_062:0654c04": "師曰不見道無踪迹。僧舉似趙州。州曰雲居師兄",
    "X66n1297_062:0654c05": "猶在。僧便問羚羊挂角時如何。州曰九九八十一。",
    "X66n1297_062:0654c06": "曰挂角後如何。州曰九九八十一。曰得恁麼難會。",
    "X66n1297_062:0654c07": "州曰有甚難會。曰請師指示。州曰新羅新羅。又問",
    "X66n1297_062:0654c08": "長慶羚羊挂角時如何。慶曰艸裏漢。曰挂後如何。",
    "X66n1297_062:0654c09": "慶曰亂叫喚。曰畢竟如何。慶曰驢事未去馬事到",
    "X66n1297_062:0654c10": "來。",
    "X66n1297_062:0654c11": "洞山瑩舉趙州語畢云。一人高高山頂立。要下下不",
    "X66n1297_062:0654c12": "得。一人深深海底行。要出出不得。好各與三十拄杖。",
    "X66n1297_062:0654c13": "何故。一對無孔銕錘。",
    "X66n1297_062:0654c14": "羚羊挂角向甌峰。獵犬茫然不見蹤。却是石橋橋畔",
    "X66n1297_062:0654c15": "老。三千里外解相逢。(正覺逸)",
    "X66n1297_062:0654c16": "宇宙清。日月明。萬里風光絕四隣。青鳥不傳雲外信。",
    "X66n1297_062:0654c17": "落花空憶夢中人。魔覰不入。佛智難尋。欲識從前消",
    "X66n1297_062:0654c18": "息盡。髑髏前驗始知親。(天岸昇)",
    "X66n1297_062:0654c19": "好酒不須深巷賣。風流豈在著衣多。年來潦倒疎慵",
    "X66n1297_062:0654c20": "甚。借得婆衫便拜婆。(寧遠地)",
    "X66n1297_062:0654c21": "雲居問雪峰門外雪消也未。曰一片也無消箇甚",
    "X66n1297_062:0654c22": "麼。師自曰消也。",
    "X66n1297_062:0654c23": "保福展云。要且無雪上加霜。　承天怡云。雪峰道一",
    "X66n1297_062:0654c24": "片也無。猶是白漫漫地。雲居道消也。爭奈孟春猶寒。",
    "X66n1297_062:0655a01": "若要和風徧界花滿園林。直須更進一步。",
    "X66n1297_062:0655a02": "何彼穠矣。華如桃李。平王之孫。齊侯之子。(勝法溥)",
    "X66n1297_062:0655a03": "冰壺無影象。瀉入碧瑠璃。一片虗凝色。寒光上下飛。",
    "X66n1297_062:0655a04": "(柏林俊)",
    "X66n1297_062:0655a05": "雲居因新羅僧問是什麼得與麼難道。師曰有甚",
    "X66n1297_062:0655a06": "麼難。曰請師道。師曰新羅新羅。",
    "X66n1297_062:0655a07": "新羅僧問答新羅。飛騎將軍意氣多。奪得槍來騎賊",
    "X66n1297_062:0655a08": "馬。不勞餘刃罷干戈。(率菴琮)",
    "X66n1297_062:0655a09": "雲居因僧問山河大地從何而有。師曰從妄想有。",
    "X66n1297_062:0655a10": "曰與某甲想出一錠金得麼。師便休去。僧不肯。",
    "X66n1297_062:0655a11": "雲門偃云。已是葛藤。不能折合。待伊道想出一錠金",
    "X66n1297_062:0655a12": "得麼。以拄杖便打。　笑巖寶云。雲門雖能折合。猶未",
    "X66n1297_062:0655a13": "逕庭。待伊問山河大地從何而有。劈口打云妄想作",
    "X66n1297_062:0655a14": "麼。何故。雖善截其流而折其蔓。未若拔乎本而塞乎",
    "X66n1297_062:0655a15": "源也。",
    "X66n1297_062:0655a16": "雲居因僧問六戶不明時如何。師曰不涉緣。曰向",
    "X66n1297_062:0655a17": "上事若何。師曰慎者不護。",
    "X66n1297_062:0655a18": "春到石人視遠山。鶯嗁花木碧波閒。須知雲外巖松",
    "X66n1297_062:0655a19": "瑞。千古迎風任歲寒。(投子青)",
    "X66n1297_062:0655a20": "雲居因僧問僧家畢竟如何。師曰居山好。僧禮拜。",
    "X66n1297_062:0655a21": "師曰你作麼生會。曰僧家畢竟於善惡生死逆順",
    "X66n1297_062:0655a22": "境界其心如山不動。師乃打曰孤負先聖喪我兒",
    "X66n1297_062:0655a23": "孫。又問旁僧你作生麼會。曰僧家畢竟眼不觀玄",
    "X66n1297_062:0655a24": "黃之色耳不聽絲竹之聲。師曰孤負先聖喪我兒",
    "X66n1297_062:0655b01": "孫。",
    "X66n1297_062:0655b02": "黃龍南云。作麼生道得一句不孤負先聖喪我兒孫。",
    "X66n1297_062:0655b03": "若人道得。到處青山無非道場。若道不得。有寒暑兮",
    "X66n1297_062:0655b04": "促君壽。有鬼神兮妒君福。",
    "X66n1297_062:0655b05": "突兀嵯峨萬仞橫。四邊無路不通行。自古兩輪光不",
    "X66n1297_062:0655b06": "到。夜深王老入西岑。(投子青)",
    "X66n1297_062:0655b07": "四顧巍峩鎖碧陰。松風和雨響于琴。居山不用逃聲",
    "X66n1297_062:0655b08": "色。百鳥歸來何處尋。(枯木成)",
    "X66n1297_062:0655b09": "雲居因劉禹端公上山謝雨。問雨從何來。師曰從",
    "X66n1297_062:0655b10": "端公問處來。公遂禮三拜歡喜而退。行數步。師喚",
    "X66n1297_062:0655b11": "端公。公回首。師曰問從何來。公無語。歸家三日而",
    "X66n1297_062:0655b12": "薨。",
    "X66n1297_062:0655b13": "老宿代云。適來道甚麼。　歸宗柔別云。謝和尚再三。",
    "X66n1297_062:0655b14": "　徑山杲云。端公無語。歸家三日而死。正爬著弘覺",
    "X66n1297_062:0655b15": "痒處。祇是不知轉身一路。當時待道問從何來。但依",
    "X66n1297_062:0655b16": "前禮三拜歡喜而退。且教弘覺疑三十年。　平陽忞",
    "X66n1297_062:0655b17": "云。雲居問殺端公。眉毛落却大半。端公遭問脫去說",
    "X66n1297_062:0655b18": "話。終不借人舌頭。即今有問雨從何來。但云合取口。",
    "X66n1297_062:0655b19": "然則作麼生得它雨下。但辦肯心。必不相賺。",
    "X66n1297_062:0655b20": "雲居因僧問全無學處如何立身。師曰無立身處。",
    "X66n1297_062:0655b21": "曰佛事何勞。師曰不同興化。",
    "X66n1297_062:0655b22": "法林音云。鴛鴦繡出不露金鍼。雲居可謂好手。為眾",
    "X66n1297_062:0655b23": "竭力奮不顧身。者僧也許勁敵。雖然。猶未贈三尺布",
    "X66n1297_062:0655b24": "在。",
    "X66n1297_062:0655c01": "苔殿烟收紫氣旋。拱班宸幄退堯年。鳳樓不宿桃源",
    "X66n1297_062:0655c02": "客。豈并金光矚漢天。(投子青)",
    "X66n1297_062:0655c03": "寒峰花發已忘秋。兔徑何能覓路遊。挂角羚羊沉碧",
    "X66n1297_062:0655c04": "海。不隨烟柳當風流。(伴我侶)",
    "X66n1297_062:0655c05": "高高玄著望天都。何止梯航四百州。空界團圝千古",
    "X66n1297_062:0655c06": "月。曾無一點混東流。(劍叟顯)",
    "X66n1297_062:0655c07": "雲居上堂。得者不輕微。明者不賤用。識者不咨嗟。",
    "X66n1297_062:0655c08": "解者不厭惡。從天降下則貧窮。從地涌出則富貴。",
    "X66n1297_062:0655c09": "門裏出身易。身裏出門難。動則埋身千尺。不動則",
    "X66n1297_062:0655c10": "當處生苗。",
    "X66n1297_062:0655c11": "門頭戶底事千差。了盡由來未到家。明月堂前無影",
    "X66n1297_062:0655c12": "樹。嚴凝雪夜正開花。(丹霞淳)",
    "X66n1297_062:0655c13": "不萌枝上放靈葩。萬紫千紅鬬晚霞。醉蜨遊蜂無處",
    "X66n1297_062:0655c14": "覓。那知春色徧天涯。(不韵音)",
    "X66n1297_062:0655c15": "鐵牛不食欄邊艸。狡兔何曾離得窠。若能及盡今時",
    "X66n1297_062:0655c16": "去。鐵壁銀山不較多。(隢菴昱)",
    "X66n1297_062:0655c17": "雲居因僧問如何是從天降下則貧窮。師曰不貴",
    "X66n1297_062:0655c18": "得。曰如何是從地涌出則富貴。師曰無中或有。",
    "X66n1297_062:0655c19": "向人作賃終非有。自種桑麻薄也多。世事莫如隨分",
    "X66n1297_062:0655c20": "好。黃庭聊寫換蒼鵝。(頻吉祥)",
    "X66n1297_062:0655c21": "雲居因成汭尚書問。如來有密語。迦葉不覆藏。此",
    "X66n1297_062:0655c22": "理如何。師召尚書。書應諾。師曰會麼。曰不會。師曰。",
    "X66n1297_062:0655c23": "若不會。如來有密語。若會。迦葉不覆藏。",
    "X66n1297_062:0655c24": "清凉欽云。且道喚底是密語。應底是密語。若也應喚。",
    "X66n1297_062:0656a01": "總是去即不密也。且作麼生是密語。　白巖符云。經",
    "X66n1297_062:0656a02": "未明。疏通之。疏未明。鈔通之。弘覺老人疏亦疏矣。鈔",
    "X66n1297_062:0656a03": "亦鈔矣。且道尚書還會麼。祇饒會得。也未是自己家",
    "X66n1297_062:0656a04": "珍。",
    "X66n1297_062:0656a05": "迦葉不覆藏。橫身獨自當。語意分明在。今古露堂堂。",
    "X66n1297_062:0656a06": "(佛眼遠二)",
    "X66n1297_062:0656a07": "世尊密語難覆藏。迦葉兒孫見如土。千古萬古黑漫",
    "X66n1297_062:0656a08": "漫。焦尾大蟲元是虎。",
    "X66n1297_062:0656a09": "雲居令侍者送袴與一住菴道者。者曰自有孃生",
    "X66n1297_062:0656a10": "袴不受。師令侍者去問。孃未生時著箇甚麼。道者",
    "X66n1297_062:0656a11": "無語。後遷化燒得舍利。持似師。師曰。直饒燒得八",
    "X66n1297_062:0656a12": "斛四斗。不如當初下取一轉語好。",
    "X66n1297_062:0656a13": "菩提密代云。謝和尚再三。　慧雲盛代云。謝和尚重",
    "X66n1297_062:0656a14": "惠。　法林音代。便掌侍者云。回去分明舉似。　旭峰",
    "X66n1297_062:0656a15": "焯云。者僧垛生招箭生也。不得地死也不得名。當時",
    "X66n1297_062:0656a16": "若問桃園。孃未生前著箇甚麼。只向道我有三十棒",
    "X66n1297_062:0656a17": "寄打雲居。直饒它通身是口。也進後語不得。",
    "X66n1297_062:0656a18": "赤心片片為誰酬。劍峽徒勞放木舟。千古惟餘遺恨",
    "X66n1297_062:0656a19": "在。馮唐至老未封侯。(百愚斯)",
    "X66n1297_062:0656a20": "恥[(歹*又)/食]周氏粟。甘餓首陽春。賸得閒名在。蒼生正苦辛。",
    "X66n1297_062:0656a21": "(印如成)",
    "X66n1297_062:0656a22": "雲居臨化。問侍者曰今日是幾。曰今日初三。師曰",
    "X66n1297_062:0656a23": "三十年後但道祇者是。乃端然告寂。",
    "X66n1297_062:0656a24": "元叟端云。雲居得曹洞正傳。為宗門百世師表。末後",
    "X66n1297_062:0656b01": "全提。因甚一場懡[怡-台+羅]。擊拂子云。無縫塔中雲匼匝。不",
    "X66n1297_062:0656b02": "萌枝上月團圓。",
    "X66n1297_062:0656b03": "瞎漢臨危不識羞。問人出氣借咽喉。可憐便說初三",
    "X66n1297_062:0656b04": "日。活陷爛泥堆裏頭。(寶葉源)",
    "X66n1297_062:0656b05": "彷彿仙踪欲見難。通津一去水漫漫。空餘千載淩霜",
    "X66n1297_062:0656b06": "色。長與澄潭白日寒。(頻吉祥)",
    "X66n1297_062:0656b07": "撫州曹山本寂耽章禪師(洞山价嗣)辭洞山。山曰子向",
    "X66n1297_062:0656b08": "什麼處去。師曰不變異處去。曰不變異處豈有去",
    "X66n1297_062:0656b09": "耶。師曰去亦不變異。",
    "X66n1297_062:0656b10": "報恩倫云。還知不變異處麼。你擬心動念早是變異",
    "X66n1297_062:0656b11": "了也。祇如曹山道去亦不變異。又作麼生。轉盡無功",
    "X66n1297_062:0656b12": "伊墮位。孤標不與汝同盤。　□□弘云。者片田地被",
    "X66n1297_062:0656b13": "曹山占却了也。雖然如是。券書還在洞山手裏。",
    "X66n1297_062:0656b14": "家家門掩蟾蜍月。處處鶯嗁楊柳風。若謂縱橫無變",
    "X66n1297_062:0656b15": "異。猶如擲劍擬揮空。(丹霞淳)",
    "X66n1297_062:0656b16": "不住瓊樓不下堦。年年御榻滿荒苔。庭前枯木司春",
    "X66n1297_062:0656b17": "令。任運梅花作凍開。(具德禮)",
    "X66n1297_062:0656b18": "金鍼挑逗。玉綫投機。縱橫文彩也斗轉星移。看月排",
    "X66n1297_062:0656b19": "夜也山拭雲儀。含春古錦天奇。(晴雲啟)",
    "X66n1297_062:0656b20": "月明簾外影千竿。鏡照臺前玉一團。若謂清光無轉",
    "X66n1297_062:0656b21": "就。何如北斗面南看。(寒松操)",
    "X66n1297_062:0656b22": "曹山因僧清銳問。清銳孤貧祈師拯濟。師曰銳闍",
    "X66n1297_062:0656b23": "黎近前來。銳近前。師曰。泉州白家酒三盞。喫了猶",
    "X66n1297_062:0656b24": "道未沾脣。",
    "X66n1297_062:0656c01": "玄覺遂云。甚麼處是與它酒喫。",
    "X66n1297_062:0656c02": "滿屋黃金不肯親。吁嗟甘怨自孤貧。無端更飲三杯",
    "X66n1297_062:0656c03": "酒。醉後郎當笑殺人。(南華昺)",
    "X66n1297_062:0656c04": "販海波斯入大唐。先將珍寶暗埋藏。却來伸手從人",
    "X66n1297_062:0656c05": "覓。爭奈難瞞有當行。(肯堂充)",
    "X66n1297_062:0656c06": "銅公塘。銕奉化。得人憎。得人怕。不是明州人。定說蘇",
    "X66n1297_062:0656c07": "州話。(無準範)",
    "X66n1297_062:0656c08": "曹山因鏡清問。清虗之理畢竟無身時如何。師曰。",
    "X66n1297_062:0656c09": "理即如是。事作麼生。曰如理如事。師曰瞞曹山一",
    "X66n1297_062:0656c10": "人即得。爭奈諸聖眼何。曰。若無諸聖眼。爭鑒得箇",
    "X66n1297_062:0656c11": "不恁麼。師曰官不容鍼私通車馬。",
    "X66n1297_062:0656c12": "大溈喆云。曹山雖然善能切嗟琢磨。其奈鏡清玉本",
    "X66n1297_062:0656c13": "無瑕。要會麼。不經敏手。終成廢器。　東山澓云。二尊",
    "X66n1297_062:0656c14": "宿唱拍相隨。拳踢相應。且道脚跟在什麼處。山僧為",
    "X66n1297_062:0656c15": "你饒舌去也。曹山向煤墨裏突出眼睛。一時被鏡清",
    "X66n1297_062:0656c16": "拈虗空楔塞却。其奈曹山如佛圖澄。脇下有孔。遠近",
    "X66n1297_062:0656c17": "森羅。人物駢闐。一一殊形無不照見。　棲霞成云。朕",
    "X66n1297_062:0656c18": "兆未分理微莫覩。機輪纔轉事相全彰。窮玄於鳥道",
    "X66n1297_062:0656c19": "之先。辨的於羊腸之外。鏡清固已卓然有識矣。官不",
    "X66n1297_062:0656c20": "容鍼私通車馬。曹山非等閒語。無身有事超岐路。無",
    "X66n1297_062:0656c21": "事無身落始終。",
    "X66n1297_062:0656c22": "不與麼。太無端。曹山甘被鏡清瞞。如如理事誰相委。",
    "X66n1297_062:0656c23": "畢竟無身也大難。也大難。大家諸聖眼前看。(方菴顯)",
    "X66n1297_062:0656c24": "鴻濛未判絕疎親。畢竟難將事理分。夜半正明還不",
    "X66n1297_062:0657a01": "露。金剛腦後鐵崑崙。(雪巖欽)",
    "X66n1297_062:0657a02": "曹山因僧問。承教有言。大海不宿死屍。如何是海。",
    "X66n1297_062:0657a03": "師曰包含萬有。曰為甚不宿死屍。師曰絕氣息者",
    "X66n1297_062:0657a04": "不著。曰既是包含萬有為甚絕氣息者不著。師曰。",
    "X66n1297_062:0657a05": "萬有非其功。絕氣息者有其德。曰未審向上還有",
    "X66n1297_062:0657a06": "事也無。師曰有。曰如何是向上事。師曰道有道無",
    "X66n1297_062:0657a07": "即得。爭奈龍王按劍何。",
    "X66n1297_062:0657a08": "白月來青嶂。閒雲湧碧潭。累它無事客。沽酒典春衫。",
    "X66n1297_062:0657a09": "(粟菴鼎)",
    "X66n1297_062:0657a10": "浪子經營泛海過。白茫烟水萬重波。輕帆高挂追風",
    "X66n1297_062:0657a11": "急。劍峽徒勞放木鵝。",
    "X66n1297_062:0657a12": "曹山因僧問抱璞投師請師雕琢。師曰不雕琢。曰",
    "X66n1297_062:0657a13": "為什麼不雕琢。師曰須知曹山好手。",
    "X66n1297_062:0657a14": "雲居莊云。者僧會曹山語不會曹山語。山僧道直饒",
    "X66n1297_062:0657a15": "會得也是無端。　宗睦和云。者僧將舖功德。請曹山",
    "X66n1297_062:0657a16": "點眼。曹山盡其神通只點得偏眼。未審正眼又如何",
    "X66n1297_062:0657a17": "點。呈請好手看。",
    "X66n1297_062:0657a18": "抱璞投師來意濃。一條狹路忽相逢。誰知妙手不雕",
    "X66n1297_062:0657a19": "琢。分破華山千萬重。(笑翁堪)",
    "X66n1297_062:0657a20": "敏矣良工善運斤。乘風泥盡鼻猶神。韶光沁入人間",
    "X66n1297_062:0657a21": "好。繡徧名園不犯春。(白巖符)",
    "X66n1297_062:0657a22": "曹山因僧問學人通身是病請師醫。師曰不醫。曰",
    "X66n1297_062:0657a23": "為什麼不醫。師曰教你求生不得求死不得。",
    "X66n1297_062:0657a24": "生死既不可求。根塵萬病俱休。從此俱空獨露。蟾輪",
    "X66n1297_062:0657b01": "一片清秋。(承天宗)",
    "X66n1297_062:0657b02": "曹山因紙衣道者來參。師曰莫是紙衣道者否。曰",
    "X66n1297_062:0657b03": "不敢。師曰如何是紙衣下事。曰。一衣纔挂體。萬事",
    "X66n1297_062:0657b04": "悉皆如。師曰如何是紙衣下用。者近前應諾。便立",
    "X66n1297_062:0657b05": "脫。師撫其背曰。汝祇解恁麼去。何不解恁麼來。者",
    "X66n1297_062:0657b06": "忽開眼問曰。一靈真性不假胞胎時如何。師曰未",
    "X66n1297_062:0657b07": "是妙。曰如何是妙。師曰不借借。者珍重便化。師示",
    "X66n1297_062:0657b08": "頌曰。覺性圓明無相身。莫將知見妄疎親。念異便",
    "X66n1297_062:0657b09": "於玄體昧。心差不與道為鄰。情分萬法沉前境。識",
    "X66n1297_062:0657b10": "鑒多端喪本真。如是句中全曉會。了然無事昔時",
    "X66n1297_062:0657b11": "人。",
    "X66n1297_062:0657b12": "麻纏紙裹若嬰孩。優盋羅華火裹開。一點靈光千古",
    "X66n1297_062:0657b13": "在。月輪孤處借胞胎。(南堂靜二)",
    "X66n1297_062:0657b14": "勞形枯骨不知春。得意忘言便出塵。不假胞胎不借",
    "X66n1297_062:0657b15": "借。金烏出海月離雲。",
    "X66n1297_062:0657b16": "神蹄不蹋凡間艸。銕壁銀山都撞倒。帶雨乘風上九",
    "X66n1297_062:0657b17": "霄。怒雷相送雲程杳。([山*尼]山偉)",
    "X66n1297_062:0657b18": "大鵬展翅出青霄。六合雲迸意氣豪。千載誵譌俱坐",
    "X66n1297_062:0657b19": "斷。春風送雨夾花飄。(穆堂念)",
    "X66n1297_062:0657b20": "曹山因鏡清問心徑苔生時如何。師曰難得道者。",
    "X66n1297_062:0657b21": "曰未審此人向什麼處去。師曰。祇知心徑苔生。不",
    "X66n1297_062:0657b22": "知向什麼處去。",
    "X66n1297_062:0657b23": "心徑苔生何處去。謝家人不在漁船。蘆花萬頃水天",
    "X66n1297_062:0657b24": "闊。白鳥深沉任轉旋。(自得暉)",
    "X66n1297_062:0657c01": "心徑苔生去莫知。口如鼻孔眼如眉。迢迢劫外封疆",
    "X66n1297_062:0657c02": "闊。明月蘆花類不齊。(掩室開)",
    "X66n1297_062:0657c03": "曹山因僧問皓月當空時如何。師曰猶是階下漢。",
    "X66n1297_062:0657c04": "曰請師接上階。師曰月落後來相見。",
    "X66n1297_062:0657c05": "天童悟上堂舉畢云。且道既是月落後。又如何相見。",
    "X66n1297_062:0657c06": "時萬峰藏出法堂。童便下座歸方丈。",
    "X66n1297_062:0657c07": "朗月當空未入關。落花流水不相干。明明一句超凡",
    "X66n1297_062:0657c08": "聖。光境俱忘誰解看。(□□□)",
    "X66n1297_062:0657c09": "皓月光中立問端。上它階級轉顢頇。會須月落來相",
    "X66n1297_062:0657c10": "見。別有靈光照膽寒。(在菴賢)",
    "X66n1297_062:0657c11": "曹山因僧問雪覆千山為什麼孤峰不白。師曰須",
    "X66n1297_062:0657c12": "知有異中異。曰如何是異中異。師曰不墮眾山色。",
    "X66n1297_062:0657c13": "雪覆千山沒路岐。孤峰不白峭巍巍。五陵公子雖增",
    "X66n1297_062:0657c14": "氣。野老相逢不展眉。(朴翁銛)",
    "X66n1297_062:0657c15": "混不得。類不齊。六爻宛轉見重離。夜深下視千山白。",
    "X66n1297_062:0657c16": "不是其中人不知。(石溪月)",
    "X66n1297_062:0657c17": "言中彼此帶幽玄。盡向言中辨正偏。孤負一條官驛",
    "X66n1297_062:0657c18": "路。茫茫沉在月明前。(絕岸湘)",
    "X66n1297_062:0657c19": "曹山問金峰志曰作什麼來。曰葢屋來。師曰了也",
    "X66n1297_062:0657c20": "未。曰者邊則了。師曰那邊事作麼生。曰候下工日",
    "X66n1297_062:0657c21": "白和尚。師曰如是如是。",
    "X66n1297_062:0657c22": "運斤成風。匠石之奇。喬松聳壑。梁棟之姿。宗中辨的。",
    "X66n1297_062:0657c23": "量外知機。者邊那邊兮著著無虧。走盤不定兮落落",
    "X66n1297_062:0657c24": "明珠。(雲畊靜)",
    "X66n1297_062:0658a01": "曹山示眾。諸方盡把格則。何不與它一轉語。教它",
    "X66n1297_062:0658a02": "不疑去。雲門便問。密密處為什麼不知有。師曰。祇",
    "X66n1297_062:0658a03": "為密密。所以不知有。曰此人如何親近。師曰莫向",
    "X66n1297_062:0658a04": "密密處親近。曰不向密密處親近時如何。師曰始",
    "X66n1297_062:0658a05": "解親近。門應諾諾。",
    "X66n1297_062:0658a06": "徑山杲云。濁油更點溼燈心。　天寧琦云。雪山南面",
    "X66n1297_062:0658a07": "三千里。",
    "X66n1297_062:0658a08": "曹山因僧問端坐蒲團時如何。師曰望不見身。曰",
    "X66n1297_062:0658a09": "還假用也無。師曰。纔說坐時便是用也。不可移山",
    "X66n1297_062:0658a10": "塞海說禪說道方為用也。",
    "X66n1297_062:0658a11": "團圓莫謂清虗理。若謂清虗總喪身。却是眉毛曾問",
    "X66n1297_062:0658a12": "眼。烏睛那自見瞳人。(本覺一)",
    "X66n1297_062:0658a13": "曹山因僧問世間什麼物最貴。師曰死貓頭最貴。",
    "X66n1297_062:0658a14": "曰為甚死貓頭最貴。師曰無人著價。",
    "X66n1297_062:0658a15": "天童覺云。曹山貨物不入行。市仔細看來一文不值。",
    "X66n1297_062:0658a16": "曹山遇賤則貴。我者裏遇貴則賤。且道還有相違處",
    "X66n1297_062:0658a17": "麼。　報恩秀云。家無滯貨不富。又云。世尊拈花。俱胝",
    "X66n1297_062:0658a18": "豎指。且道與死貓兒頭是同是別。",
    "X66n1297_062:0658a19": "腥臊紅爛不堪親。觸動輕輕血污身。何事窅無人著",
    "X66n1297_062:0658a20": "價。為伊非是世間珍。(丹霞淳)",
    "X66n1297_062:0658a21": "茅堂久失關風雨。雪爛雲蒸不記年。滯貨不堪時價",
    "X66n1297_062:0658a22": "值。街頭攤出取人嫌。(天愚寶)",
    "X66n1297_062:0658a23": "人知錦上重鋪錦。那識寒巖富事奢。風颺石溜條條",
    "X66n1297_062:0658a24": "玉。雪綴梅梢樹樹花。(密菴可)",
    "X66n1297_062:0658b01": "曹山聞鐘聲乃曰阿[口*耶]阿[口*耶]。僧問和尚作甚麼。師",
    "X66n1297_062:0658b02": "曰打著我心。僧無對。",
    "X66n1297_062:0658b03": "五祖戒代云。作賊人心虗。　徑山琇云。賊不打自招。",
    "X66n1297_062:0658b04": "　寶壽方云。弄精魂漢有什麼限。好與貶向它方。",
    "X66n1297_062:0658b05": "　清化嶾云。沒量大人。却向聲色裏鼓弄人家男女。",
    "X66n1297_062:0658b06": "聞鐘告眾打吾心。遊子閒言醉更深。楞嚴會上圓通",
    "X66n1297_062:0658b07": "者。正法明王觀世音。(般若柔)",
    "X66n1297_062:0658b08": "曹山因僧問如何是法身主。師曰謂秦無人。曰者",
    "X66n1297_062:0658b09": "箇莫是否。師曰斬。",
    "X66n1297_062:0658b10": "百丈泐云。依門傍戶覓主問奴。祇如曹山道箇斬字。",
    "X66n1297_062:0658b11": "且道意在於何。喝一喝云。將謂無人。莫言不道。",
    "X66n1297_062:0658b12": "曹山問僧作什麼。曰埽地。師曰佛前埽佛後埽。曰",
    "X66n1297_062:0658b13": "前後一時埽。師曰與曹山過靸鞵來。",
    "X66n1297_062:0658b14": "五祖戒代云。和尚是何心行。",
    "X66n1297_062:0658b15": "器量方圓識得伊。問君埽地是慈悲。前後一時俱埽",
    "X66n1297_062:0658b16": "却。也是拈它第二機。(汾陽昭)",
    "X66n1297_062:0658b17": "曹山因僧問靈衣不挂時如何。師曰曾山孝滿。曰",
    "X66n1297_062:0658b18": "孝滿後如何。師曰曹山好顛酒。",
    "X66n1297_062:0658b19": "報恩秀云。曹山有時醉。醉裏惺惺。有時醒。不分晝夜。",
    "X66n1297_062:0658b20": "葢為它黃梁夢斷。閨閣情忘。新豐所以謂觸目荒林",
    "X66n1297_062:0658b21": "論年放曠也。然則孝滿後畢竟如何。四時春富貴。萬",
    "X66n1297_062:0658b22": "物酒風流。",
    "X66n1297_062:0658b23": "清白門庭四絕鄰。長年關鎖不容塵。光明轉處傾殘",
    "X66n1297_062:0658b24": "月。爻象分時却建寅。新孝滿。便逢春。醉步狂歌任墮",
    "X66n1297_062:0658c01": "巾。散髮夷猶誰管你。太平無事酒顛人。(天童覺)",
    "X66n1297_062:0658c02": "靈牀出屋喜容多。西社東邨饒放歌。不識太平天子",
    "X66n1297_062:0658c03": "令。常將雪曲調巖阿。(桂轂顯)",
    "X66n1297_062:0658c04": "解綬歸來無一事。中山酒醉好逃秦。科頭箕踞成潦",
    "X66n1297_062:0658c05": "倒。笑看兒童插柳新。閒倚杖。步清津。落花風送水流",
    "X66n1297_062:0658c06": "春。(晴雲啟)",
    "X66n1297_062:0658c07": "曹山因僧問如何是獅子。師曰眾獸近不得。曰如",
    "X66n1297_062:0658c08": "何是獅子兒。師曰能吞父母者。曰。既是眾獸近不",
    "X66n1297_062:0658c09": "得。為什麼却被兒吞。師曰豈不見道子若哮[口*后]祖",
    "X66n1297_062:0658c10": "父俱盡。曰盡後如何。師曰全身歸父。曰未審祖盡",
    "X66n1297_062:0658c11": "時父歸何所。師曰所亦盡。曰前來為什麼道全身",
    "X66n1297_062:0658c12": "歸父。師曰譬如王子能成一國之事。",
    "X66n1297_062:0658c13": "寶壽方云。要識全身歸父底意旨麼。大用齊彰忘觸",
    "X66n1297_062:0658c14": "避。臨機殺活更由誰。　壽昌存云。既是所亦盡。脚下",
    "X66n1297_062:0658c15": "兒孫擬從何處與祖父相見。",
    "X66n1297_062:0658c16": "曹山因僧問國內按劍者是誰。師曰曹山。曰擬殺",
    "X66n1297_062:0658c17": "何人。師曰一切總殺。曰忽逢本生父母又作麼生。",
    "X66n1297_062:0658c18": "師曰揀甚麼。曰爭奈自己何。師曰誰奈我何。曰何",
    "X66n1297_062:0658c19": "不自殺。師曰無下手處。",
    "X66n1297_062:0658c20": "嵯峨萬仞是曹山。氣岸雄雄坐祖關。橫按鏌鎁全正",
    "X66n1297_062:0658c21": "令。太平寰宇斬癡頑。(佛性泰)",
    "X66n1297_062:0658c22": "曹山因僧舉陸互問南泉姓甚麼。泉曰姓王。互曰",
    "X66n1297_062:0658c23": "王還有眷屬也無。泉曰四臣不昧。互曰王居何位。",
    "X66n1297_062:0658c24": "泉曰玉殿苔生。僧問玉殿苔生事如何。師曰不居",
    "X66n1297_062:0659a01": "正位。曰八方來朝時如何。師曰它不受禮。曰恁麼",
    "X66n1297_062:0659a02": "則何用來朝。師曰違者斬。曰。違是臣分上。未審君",
    "X66n1297_062:0659a03": "意如何。師曰樞密不得旨。曰與麼則爕理之功總",
    "X66n1297_062:0659a04": "歸臣相也。師曰你還知君意麼。曰方外不敢論量。",
    "X66n1297_062:0659a05": "師曰如是如是。",
    "X66n1297_062:0659a06": "玉殿苔生正不居。四臣無路納嘉謨。老農知是承誰",
    "X66n1297_062:0659a07": "力。風暖歌聲落野鉏。(石林鞏)",
    "X66n1297_062:0659a08": "金鴨香銷更漏永。沉沉玉殿紫苔生。高空有月千門",
    "X66n1297_062:0659a09": "照。大道無人獨自行。(石汎衍)",
    "X66n1297_062:0659a10": "曹山問彊上座。佛真法身猶若虗空。應物現形如",
    "X66n1297_062:0659a11": "水中月。作麼生說箇應底道理。曰如驢覰井。師曰",
    "X66n1297_062:0659a12": "道則太煞道。祇道得八成。曰和尚又如何。師曰如",
    "X66n1297_062:0659a13": "井覰驢。",
    "X66n1297_062:0659a14": "博山來云。豪士之鋒。詩人之態。貫協精華。斯無餘蘊。",
    "X66n1297_062:0659a15": "曹山提攜過人。如萬仞崖頭打筋斗下來。攀仰不得。",
    "X66n1297_062:0659a16": "非但三玄五位。真是佛祖髑髏悉穿下過。咦。",
    "X66n1297_062:0659a17": "出語從來無十成。有言須是脫凡情。江邊玉女呵呵",
    "X66n1297_062:0659a18": "笑。嶺上石人側耳聽。(枯木成)",
    "X66n1297_062:0659a19": "驢覰井。井覰驢。智容無外。靜涵有餘。肘後誰分印。家",
    "X66n1297_062:0659a20": "中不蓄書。機絲不挂梭頭上。文彩縱橫意自殊。(天童覺)",
    "X66n1297_062:0659a21": "驢覰井。井覰驢。冬瓜葉上長葫蘆。會不得。莫踟蹰。定",
    "X66n1297_062:0659a22": "盤星上絕錙銖。(無菴全)",
    "X66n1297_062:0659a23": "殺活齊施信作家。空中劍舞密紛拏。雙眸若也移絲",
    "X66n1297_062:0659a24": "忽。變作蔓菁數畞花。(潭吉忍)",
    "X66n1297_062:0659b01": "拆東籬。補西壁。千古萬古同一質。迷頭認影鼻孔打",
    "X66n1297_062:0659b02": "失。不打失。上下四維無等匹。(諦暉輅)",
    "X66n1297_062:0659b03": "曹山因僧問五位對賓時如何。師曰汝即今問那",
    "X66n1297_062:0659b04": "一位。曰。某甲從偏位中來。請師向正位中接。師曰",
    "X66n1297_062:0659b05": "不接。曰為甚麼不接。師曰恐落偏位中去。師却問",
    "X66n1297_062:0659b06": "僧。祇如不接是對賓是不對賓。曰早是對賓了也。",
    "X66n1297_062:0659b07": "師曰如是如是。",
    "X66n1297_062:0659b08": "月中玉兔夜懷胎。日裏金烏朝抱卵。黑漆崑崙蹋雪",
    "X66n1297_062:0659b09": "行。轉身打破瑠璃椀。(丹霞淳)",
    "X66n1297_062:0659b10": "故國安居象帝先。夜明簾外信無傳。金鷄嗁破玉人",
    "X66n1297_062:0659b11": "夢。曉色依依錦帳前。(古德)",
    "X66n1297_062:0659b12": "淵默無聲拱至尊。纔有消息非存存。午夜無人聞禁",
    "X66n1297_062:0659b13": "漏。月上棃花深閉門。(益然濟)",
    "X66n1297_062:0659b14": "曹山因僧問。子歸就父。為甚麼父全不顧。師曰理",
    "X66n1297_062:0659b15": "合如是。曰父子之恩何在。師曰始成父子之恩。曰",
    "X66n1297_062:0659b16": "如何是父子之恩。師曰刀斧斫不開。",
    "X66n1297_062:0659b17": "天童覺云。翡翠簾垂。絲綸未降。紫羅帳合。視聽難通。",
    "X66n1297_062:0659b18": "犯動毛頭。月昇夜戶。密移一步。鶴出銀籠。還知麼。脫",
    "X66n1297_062:0659b19": "身一色無遺影。不坐同風落大。功　報恩秀云。退位",
    "X66n1297_062:0659b20": "朝君。轉身就父。曹山乃竭力提持。罄囊分付了也。天",
    "X66n1297_062:0659b21": "童於夜明簾外空王殿中。借無舌人宣敕。無耳人承",
    "X66n1297_062:0659b22": "旨。此猶是月昇夜戶邊事。鶴出銀籠一句作麼生道。",
    "X66n1297_062:0659b23": "九臯纔翥翼。千里謾追風。　妙叶啟云。玉殿苔生。銀",
    "X66n1297_062:0659b24": "籠鶴出。祇在尋常行履處。怎奈知恩者少。良久云。相",
    "X66n1297_062:0659c01": "續也大難。",
    "X66n1297_062:0659c02": "刀斧斫不開。靈機絕點埃。清風埽殘雪。和氣帶春回。",
    "X66n1297_062:0659c03": "(退谷雲)",
    "X66n1297_062:0659c04": "一簾虗寂閉深宮。古鏡沉沉不露容。轉步歸來渾莫",
    "X66n1297_062:0659c05": "辨。月籠彩霧鎖長空。(寧遠地)",
    "X66n1297_062:0659c06": "直下渾忘祖父尊。肯將知解論疎親。從教六國烟塵",
    "X66n1297_062:0659c07": "靜。須信乾坤奉一人。(侶巖荷)",
    "X66n1297_062:0659c08": "密密金刀剪不開。烟沉古鼎浸寒灰。夜深畢竟無人",
    "X66n1297_062:0659c09": "侍。戶外誰堪著足來。(頻吉祥)",
    "X66n1297_062:0659c10": "曹山因僧問不萌之艸為什麼能藏香象。師曰闍",
    "X66n1297_062:0659c11": "黎幸是作家。又曰。問曹山作麼。",
    "X66n1297_062:0659c12": "一蓑烟雨露春眸。是處垂楊繫釣舟。木人睡重不知",
    "X66n1297_062:0659c13": "曉。石女挑燈雲外秋。雲外秋。暗機酬。風前已失南來",
    "X66n1297_062:0659c14": "雁。雨後還同月一鉤。(天岸昇)",
    "X66n1297_062:0659c15": "山悠悠又水悠悠。嫋嫋埀楊好繫舟。星斗夜來璀璨",
    "X66n1297_062:0659c16": "處。幾疑明月滿滄洲。([山*尼]山偉)",
    "X66n1297_062:0659c17": "曹山示眾。莫行心處路。不挂本來衣。何須正恁麼。",
    "X66n1297_062:0659c18": "切忌未生時。",
    "X66n1297_062:0659c19": "白巖符云。大小曹山畏刀避箭。若是寶壽則不然。愛",
    "X66n1297_062:0659c20": "行心處路。常挂本來衣。何妨正恁麼。不礙未生時。大",
    "X66n1297_062:0659c21": "眾。你若依曹山則肯寶壽。依寶壽則肯曹山。眾中有",
    "X66n1297_062:0659c22": "出類拔萃者。試別道一句看。良久云。若無舉鼎拔山",
    "X66n1297_062:0659c23": "力。千里烏騅不易騎。",
    "X66n1297_062:0659c24": "飯顆山前逢杜甫。頭戴笠子日卓午。為問別來何太",
    "X66n1297_062:0660a01": "瘦。祇為從前作詩苦。(少古傑)",
    "X66n1297_062:0660a02": "生處富貴家。那知富貴毒。不獨許由癡。更有癡巢父。",
    "X66n1297_062:0660a03": "(且[矢*出]訥)",
    "X66n1297_062:0660a04": "曹山因僧問。常在生死海中出沒是甚麼人。師曰",
    "X66n1297_062:0660a05": "第二月。曰求出離也無。師曰。也求出離。祇是無路。",
    "X66n1297_062:0660a06": "曰甚麼人接得伊。師曰帶枷鎖者。",
    "X66n1297_062:0660a07": "神鼎揆云。脫珍著敝。帶鎖披枷。乃衲僧家家常茶飯。",
    "X66n1297_062:0660a08": "忽遇呼喚不回頭。牢籠不住底擔板漢。謾道是曹山。",
    "X66n1297_062:0660a09": "直饒千佛出世。祇可退身有分。雖然如是。且道曹山",
    "X66n1297_062:0660a10": "當陽指路耶。奉重全身耶。會麼。一氣不言含有象。萬",
    "X66n1297_062:0660a11": "靈何處謝無私。",
    "X66n1297_062:0660a12": "出沒從教第二月。毫釐繫念三途業。令人千古憶寒",
    "X66n1297_062:0660a13": "山。舊路十年歸不得。歸若得。寥寥萬里一條銕。(一揆揆)",
    "X66n1297_062:0660a14": "曹山示眾。凡情聖見是金鎖。玄路直須回互。夫取",
    "X66n1297_062:0660a15": "正命食者須具三種墮。一者披毛戴角。二者不斷",
    "X66n1297_062:0660a16": "聲色。三者不受食。稠布衲問披毛戴角是甚墮。師",
    "X66n1297_062:0660a17": "曰是類墮。不斷聲色是甚墮。師曰是隨墮。不受食",
    "X66n1297_062:0660a18": "是甚墮。師曰是尊貴墮。",
    "X66n1297_062:0660a19": "頭角混泥塵。分明露此身。綠楊芳艸岸。何處不稱尊。",
    "X66n1297_062:0660a20": "(類墮　百丈端三)",
    "X66n1297_062:0660a21": "猿嗁霜夜月。花笑沁園春。浩浩紅塵裏。頭頭是故人。",
    "X66n1297_062:0660a22": "(隨墮)",
    "X66n1297_062:0660a23": "畵堂無鎖鑰。誰敢跨其門。莫怪無宿客。從來不見人。",
    "X66n1297_062:0660a24": "(尊貴墮)",
    "X66n1297_062:0660b01": "紛然作息同。銀椀裏盛雪。若欲異牯牛。與牯牛何別。",
    "X66n1297_062:0660b02": "(類墮　覺範洪三)",
    "X66n1297_062:0660b03": "有聞皆無聞。有見元無物。若斷聲色求。木偶當成佛。",
    "X66n1297_062:0660b04": "(隨墮)",
    "X66n1297_062:0660b05": "生在帝王家。那復有尊貴。自應著珍御。顧見何驚異。",
    "X66n1297_062:0660b06": "(尊貴墮)",
    "X66n1297_062:0660b07": "宜合初心事事祛。十方沙界大毗盧。回頭兩岸青青",
    "X66n1297_062:0660b08": "綠。笑指時人識也無。(森鑒徹三)",
    "X66n1297_062:0660b09": "歌管場中打靜椎。綺筵絢煥不張眉。圓通大士無多",
    "X66n1297_062:0660b10": "術。一處無心兩處虧。",
    "X66n1297_062:0660b11": "四方八面無相識。獨坐寥寥何有極。忽爾清風遞遠",
    "X66n1297_062:0660b12": "香。空中幾瓣花狼藉。",
    "X66n1297_062:0660b13": "曹山問德上座。菩薩在定聞香象渡河出什麼經。",
    "X66n1297_062:0660b14": "曰出涅槃經。師曰定前聞定後聞。曰和尚流也。師",
    "X66n1297_062:0660b15": "曰道也太煞道。祇道得一半。曰和尚如何。師曰灘",
    "X66n1297_062:0660b16": "下接取。",
    "X66n1297_062:0660b17": "琪花指點落梅梢。玉壓橫抽丈二條。誰信夜寒風料",
    "X66n1297_062:0660b18": "峭。香魂縹緲洞吹簫。(磬山鼎)",
    "X66n1297_062:0660b20": "宗鑑法林卷六十二"
}