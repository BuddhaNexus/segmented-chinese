{
    "T23n1447_002:1053c09": "根本說一切有部毘奈耶皮革事",
    "T23n1447_002:1053c10": "卷下",
    "T23n1447_002:1053c12": "大唐三藏法師義淨奉　制譯",
    "T23n1447_002:1053c13": "爾時薄伽梵在室羅伐城逝多林給孤獨園。",
    "T23n1447_002:1053c14": "具壽鄔波難陀初始出家，分得一床，甚是破",
    "T23n1447_002:1053c15": "壞。若動身時，床便作聲，在床上臥，不敢轉",
    "T23n1447_002:1053c16": "側，恐畏作聲。鄔波難陀即作是念：「我若不乞",
    "T23n1447_002:1053c17": "更作好床者，我則不名鄔波難陀。」至明清旦，",
    "T23n1447_002:1053c18": "即往勝光王所。王言：「善來聖者鄔波難陀！得",
    "T23n1447_002:1053c19": "安穩眠不？」即告王曰：「我雖眠臥，心常恐怖。大",
    "T23n1447_002:1053c20": "王自知，我未出家，臥八重敷具。今雖出家，為",
    "T23n1447_002:1053c21": "是小夏，分得一破床，觸著作聲，不敢轉側，恐",
    "T23n1447_002:1053c22": "畏破壞，甚大辛苦。云何得安穩眠？」王告鄔波",
    "T23n1447_002:1053c23": "難陀曰：「汝可合臥如是八重敷具耶？」便答王",
    "T23n1447_002:1053c24": "曰：「得。雅合其理，何處佛制不許臥八重敷具？」",
    "T23n1447_002:1053c25": "王曰：「若依法者，我今施之，任意將去。」復向王",
    "T23n1447_002:1053c26": "言：「我不是國王，云何我得將王家物去？王應",
    "T23n1447_002:1053c27": "遣人送將向寺，我當受之。」王與八人，四人舁",
    "T23n1447_002:1053c28": "臥具，四人舁床。鄔波難陀得已歡笑，隨逐而",
    "T23n1447_002:1053c29": "行。路上有諸俗人婆羅門等，見此床褥，問言：",
    "T23n1447_002:1054a01": "「此是誰物？」答曰：「王與。」又曰：「將此床去，王於何",
    "T23n1447_002:1054a02": "宿？」鄔波難陀報曰：「於自家宿，此床褥等是我",
    "T23n1447_002:1054a03": "之許。」諸俗聞已，即便譏訶：「此禿頭沙門，乃畜",
    "T23n1447_002:1054a04": "如是行欲臥具。」鄔波難陀即至寺中，掃灑田",
    "T23n1447_002:1054a05": "地，塗瞿摩已，其床褥等敷在門邊。佛來至門",
    "T23n1447_002:1054a06": "所，鄔波難陀見佛來至，歡喜白佛言：「世尊！看",
    "T23n1447_002:1054a07": "我臥床！看我臥床！」佛既見已，便即默然，集諸",
    "T23n1447_002:1054a08": "苾芻僧伽，就座而坐，告諸苾芻：「若向大床坐",
    "T23n1447_002:1054a09": "臥者，一切過失，因此而興。自今已後，若苾芻",
    "T23n1447_002:1054a10": "坐臥高大床者，得越法罪。」有一長者，請佛及",
    "T23n1447_002:1054a11": "苾芻僧伽，於舍供養，敷設高座。時阿難陀先",
    "T23n1447_002:1054a12": "到彼家，見其高座，語長者言：「此之高座，不是",
    "T23n1447_002:1054a13": "應法，當即除去。」彼正欲除，佛便來至其舍，知",
    "T23n1447_002:1054a14": "而故問：「汝欲作為？」阿難陀白言：「除去非法床",
    "T23n1447_002:1054a15": "座。」佛告阿難陀曰：「我非一切處制不許用高",
    "T23n1447_002:1054a16": "床，若白衣舍開聽。若在毘訶羅內坐臥者，得",
    "T23n1447_002:1054a17": "越法罪。」于時南方有一苾芻，身但三衣，來至",
    "T23n1447_002:1054a18": "室羅筏城，頂禮世尊。有一皮敷具，用以儭身。",
    "T23n1447_002:1054a19": "鄔波難陀見已，即便隨後慰問讚歎，待彼苾",
    "T23n1447_002:1054a20": "芻暫停息已，便從彼乞：「汝乞食苾芻，此皮能",
    "T23n1447_002:1054a21": "惠施不？我欲諸寺遊行，每將隨身，經過塔所，",
    "T23n1447_002:1054a22": "巡禮聖迹。」彼即報言：「鄔波難陀！我今與汝，汝",
    "T23n1447_002:1054a23": "能去不？」鄔波難陀報曰：「然我有力，能辦此皮，",
    "T23n1447_002:1054a24": "不足為難。」告鄔波難陀曰：「若如是者，我今不",
    "T23n1447_002:1054a25": "與汝皮。」彼聞是語心生瞋，默爾而住，便作是",
    "T23n1447_002:1054a26": "念：「勝光大王看牛之人名曰婆吒，彼即是我",
    "T23n1447_002:1054a27": "先來知識，彼中有皮，我求乞，定得無疑。」作是",
    "T23n1447_002:1054a28": "念已往詣其所。正屬春初，牛生斑犢甚為可",
    "T23n1447_002:1054a29": "愛，鄔波難陀即以手摩犢身便生愛樂。婆吒",
    "T23n1447_002:1054b01": "見已，語鄔波難陀曰：「聖者！須牛乳耶？」答言：",
    "T23n1447_002:1054b02": "「不須，見此犢皮，我甚愛樂。若得此皮為敷具",
    "T23n1447_002:1054b03": "者，足以支身，安穩行道。」婆吒報言：「聖者！且",
    "T23n1447_002:1054b04": "歸。已知我意。」去未久間，婆吒即令人殺犢剝",
    "T23n1447_002:1054b05": "皮，送與鄔波難陀。彼人依語，對牛母前，殺犢",
    "T23n1447_002:1054b06": "剝皮，將皮送與鄔波難陀。然而犢母見將皮",
    "T23n1447_002:1054b07": "去，愛念子故，作聲大喚隨逐而去。其送皮",
    "T23n1447_002:1054b08": "人將皮往詣逝多林，到已入寺，牛母在於",
    "T23n1447_002:1054b09": "門外。世尊見此牛已，知而故問阿難陀曰：「此",
    "T23n1447_002:1054b10": "牛何故久立門外作聲？」時阿難陀白言：「大德！",
    "T23n1447_002:1054b11": "由鄔波難陀殺犢取皮，用為敷具。其犢乃是",
    "T23n1447_002:1054b12": "此牛生，犢子母由愛念子故，隨逐兒皮，在於",
    "T23n1447_002:1054b13": "門外。」爾時世尊便作是念：「過患已起，由彼皮",
    "T23n1447_002:1054b14": "故。」即往苾芻僧伽眾中，就座而坐，告諸苾芻",
    "T23n1447_002:1054b15": "曰：「鄔波難陀愚癡無智，為用皮故，作非沙門",
    "T23n1447_002:1054b16": "法。是故諸苾芻，從今已後，更不得用皮。若用",
    "T23n1447_002:1054b17": "皮者，得越法罪。」如世尊說：「苾芻不應用皮。」有",
    "T23n1447_002:1054b18": "異長者，請佛及苾芻僧伽就家設供，還復用",
    "T23n1447_002:1054b19": "皮而為座物。乃至佛告阿難陀：「不應一切處",
    "T23n1447_002:1054b20": "制皮，是故我開俗家應坐，不應用臥。若在毘",
    "T23n1447_002:1054b21": "訶羅，並不應坐臥。若受用者，得越法罪。」緣在",
    "T23n1447_002:1054b22": "王舍城，爾時具壽畢隣陀婆蹉，從出家已來，",
    "T23n1447_002:1054b23": "身常有病。眷屬來者，皆為說法而去。既至家",
    "T23n1447_002:1054b24": "中，復為妻說：「今聖者畢隣陀婆蹉為我說法，",
    "T23n1447_002:1054b25": "甜美猶如淳蜜，無可棄者。」其妻答曰：「汝果報",
    "T23n1447_002:1054b26": "成熟，遇佛出世，得聞妙法。」夫曰：「汝何故不",
    "T23n1447_002:1054b27": "聽？」答曰：「為有羞故，不能往彼聽法。若得聖者",
    "T23n1447_002:1054b28": "來此為說，甚善。」時夫即往畢隣陀婆蹉所，白",
    "T23n1447_002:1054b29": "言：「聖者！我蒙說法，利益無量。妻是婦人，有",
    "T23n1447_002:1054c01": "懷羞故，不能來此聽法，甚樂聞法。若聖者降",
    "T23n1447_002:1054c02": "德，慈悲為說，婦人方得聞法。」時具壽畢隣陀",
    "T23n1447_002:1054c03": "婆蹉告曰：「我出家已來，身常有病，不能往至。」",
    "T23n1447_002:1054c04": "彼人白言：「聖者！我等作侍者舁去。」答曰：「世尊",
    "T23n1447_002:1054c05": "未許。」以緣白苾芻，苾芻白佛。佛作是念：「我為",
    "T23n1447_002:1054c06": "諸苾芻老病故，聽乘輿。」即集苾芻僧伽，眾中",
    "T23n1447_002:1054c07": "就座而坐，告諸苾芻曰：「從今已往，有利益故",
    "T23n1447_002:1054c08": "當乘輿。」是時六眾苾芻亦在眾中，如世尊說：",
    "T23n1447_002:1054c09": "「聽具壽畢隣陀婆蹉乘輿。」及諸侍者圍繞，往",
    "T23n1447_002:1054c10": "梵志長者家。六眾聞已，即作種種妙好彩畫",
    "T23n1447_002:1054c11": "寶輿乘之，街衢而行，往詣俗家，并及出入，輕",
    "T23n1447_002:1054c12": "欺諸人，喻如草木，不顧前後。婆羅門長者而",
    "T23n1447_002:1054c13": "問曰：「聖者！何故乘騎？」答曰：「世尊許乘。」時諸",
    "T23n1447_002:1054c14": "人等咸悉譏嫌而作是說：「汝等沙門，為慾所",
    "T23n1447_002:1054c15": "逼。」時諸苾芻以緣白佛，世尊告曰：「汝諸苾芻，",
    "T23n1447_002:1054c16": "已有此過，不應乘騎。有二種緣聽許。云何為",
    "T23n1447_002:1054c17": "二？一者瘦弱、二者老病。有此緣者，我當聽",
    "T23n1447_002:1054c18": "許。若無緣乘者，得越法罪。」時有苾芻，遊行",
    "T23n1447_002:1054c19": "人間，在路逢水，不能自持衣鉢浮渡。時諸苾",
    "T23n1447_002:1054c20": "芻具緣白佛，世尊告曰：「汝等苾芻，應習學",
    "T23n1447_002:1054c21": "浮。」時諸苾芻，聞佛世尊聽學浮渡水。于時",
    "T23n1447_002:1054c22": "六眾苾芻，於市多河，浮渡來去。後有居士女，",
    "T23n1447_002:1054c23": "至於河邊，無舡可渡，久住煩悶。時六眾苾芻",
    "T23n1447_002:1054c24": "告彼女曰：「我當渡汝。」然諸女等，見是出家之",
    "T23n1447_002:1054c25": "人，便即信委，共渡河水，遂於水中，摩觸女身",
    "T23n1447_002:1054c26": "所有支節，渡到彼岸，復告女曰：「迴來，我還渡",
    "T23n1447_002:1054c27": "汝。」時彼女人告言：「汝之禿人，甚懷姦惡之性。",
    "T23n1447_002:1054c28": "我之夫主，由故不觸我身支節，況汝。」即便譏",
    "T23n1447_002:1054c29": "嫌罵辱。時諸苾芻以緣白佛，佛作是念：「若諸",
    "T23n1447_002:1055a01": "患起，皆由摩觸女身。我今制諸苾芻，勿得觸",
    "T23n1447_002:1055a02": "女人身。」作是念已，集諸苾芻，告言：「六眾苾芻",
    "T23n1447_002:1055a03": "癡人！多種有漏處，作非沙門法，不隨順事，非",
    "T23n1447_002:1055a04": "理不淨觸女人身分。汝等從今已後，不得觸",
    "T23n1447_002:1055a05": "女人身分。若觸者，得越法罪。」世尊已制苾芻",
    "T23n1447_002:1055a06": "不應觸女人者，時有城主，常愛勝地園苑池",
    "T23n1447_002:1055a07": "沼，將妻子眷屬，衣服嚴飾，往詣園苑。眾中有",
    "T23n1447_002:1055a08": "一女人，持瓶詣河取水。復有苾芻，河邊濾水",
    "T23n1447_002:1055a09": "觀虫。女人羞恥，見苾芻取水路邊，即便遠去，",
    "T23n1447_002:1055a10": "於嶮窄處而取其水。瓶水既滿，方欲舉之，其",
    "T23n1447_002:1055a11": "女脚跌墮水，被水所漂。時此苾芻便作是念：",
    "T23n1447_002:1055a12": "「世尊制學，不得觸著女人身分。若觸著者，得",
    "T23n1447_002:1055a13": "越法罪。」時彼苾芻棄而不救，家人怪遲，尋後",
    "T23n1447_002:1055a14": "相覓，問苾芻曰：「見一女人持瓶取水不？」答曰：",
    "T23n1447_002:1055a15": "「我見墮河被水漂去。」白言：「聖者！為愍有情，每",
    "T23n1447_002:1055a16": "於水中觀小虫，今見女人被溺，豈合棄捨而",
    "T23n1447_002:1055a17": "不救之。」苾芻告曰：「世尊不許觸女人身。」聞是",
    "T23n1447_002:1055a18": "語已，便即譏嫌。時諸苾芻以緣白佛，世尊告",
    "T23n1447_002:1055a19": "曰：「若有死難，須可救之。若能自濟，云放即",
    "T23n1447_002:1055a20": "放。」時諸苾芻執捉之時，乃生染心，佛言：「汝執",
    "T23n1447_002:1055a21": "於女，當觀如母、如女、姊妹等想，救渡令出。」有",
    "T23n1447_002:1055a22": "救得者，被溺既困，不能省悟，佛言：「於沙堆",
    "T23n1447_002:1055a23": "上，覆面而臥。」時苾芻等但覆面臥著棄去，遂",
    "T23n1447_002:1055a24": "被烏鷲野干噉嚼，佛言：「不應棄著而去，當須",
    "T23n1447_002:1055a25": "守護。」苾芻守護，近在身傍便生染心，佛言：",
    "T23n1447_002:1055a26": "「不應近住，隨時念護。」苾芻為守護故，過時不",
    "T23n1447_002:1055a27": "食，佛言：「苾芻食時欲至，見牧牛羊人，告令守",
    "T23n1447_002:1055a28": "護。食已，復須頻看，知其死活。」時六眾苾芻，",
    "T23n1447_002:1055a29": "於阿市多河邊洗浴，有異長者家牛，常法渡",
    "T23n1447_002:1055b01": "河。是時六眾各捉乳牛尾，渡河來去，因茲牛",
    "T23n1447_002:1055b02": "遂乳絕。長者訶責牧牛之人，其人以事具述，",
    "T23n1447_002:1055b03": "長者譏訶。時諸苾芻以緣白佛，佛以此緣集",
    "T23n1447_002:1055b04": "諸苾芻，告言：「汝等不應執捉牛尾渡河。若犯",
    "T23n1447_002:1055b05": "者，得越法罪。」世尊既制：「不應執牛尾渡水。」",
    "T23n1447_002:1055b06": "時有眾多苾芻，當欲渡水，河無舡筏，不能得",
    "T23n1447_002:1055b07": "渡。以是因緣，往白世尊，佛告諸苾芻：「汝等",
    "T23n1447_002:1055b08": "當知，有五種可執而渡，所謂象、馬、犢牛、猫",
    "T23n1447_002:1055b09": "牛，及以浮囊。」是時六眾苾芻，即作種種嚴飾，",
    "T23n1447_002:1055b10": "畫丈夫婦人形浮囊而渡。梵志居士皆相謂",
    "T23n1447_002:1055b11": "言：「是何道理？」答曰：「世尊許我。」時婆羅門居士",
    "T23n1447_002:1055b12": "等皆作譏嫌：「此禿沙門，染欲所逼。」時諸苾芻",
    "T23n1447_002:1055b13": "以緣白佛，佛言：「汝諸苾芻！不應以種種彩畫",
    "T23n1447_002:1055b14": "丈夫女人形渡河。當置二種浮囊：一為褐色，",
    "T23n1447_002:1055b15": "二為小者。」世尊正說法之時，有苾芻來，路見",
    "T23n1447_002:1055b16": "黑蛇，云：「見長者。」佛言：「苾芻應著木履。」緣在室",
    "T23n1447_002:1055b17": "羅筏城，時給孤長者造勝新堂，以種種彩畫",
    "T23n1447_002:1055b18": "嚴飾，為請苾芻，於此說法并讀誦經，食後宴",
    "T23n1447_002:1055b19": "息，修造衣服，亦安置種種師子之座。其說法",
    "T23n1447_002:1055b20": "處，時有苾芻著木履來，於其地上蹋地令",
    "T23n1447_002:1055b21": "損。給孤獨長者清旦往禮世尊，乃見其地木",
    "T23n1447_002:1055b22": "履蹋作坑坎，問言：「聖者！王及四兵來此宿耶？」",
    "T23n1447_002:1055b23": "答言：「不爾。然由苾芻著其木履，遂蹋地損。」長",
    "T23n1447_002:1055b24": "者譏嫌，佛言：「汝等著於木履而損寺地。從今",
    "T23n1447_002:1055b25": "已去不應畜木履。若畜者，得越法罪。」苾芻三",
    "T23n1447_002:1055b26": "月居家安居，皮履爛壞。時諸苾芻以緣白佛，",
    "T23n1447_002:1055b27": "佛言：「若在俗家，著木履無犯。」時有信心長者",
    "T23n1447_002:1055b28": "婆羅門，布施木履與諸苾芻，皆不肯受，咸",
    "T23n1447_002:1055b29": "云：「佛未出時，外道為福田。佛已出現。仁等是",
    "T23n1447_002:1055c01": "為福田，愍我故受。」時諸苾芻以緣白佛，佛",
    "T23n1447_002:1055c02": "言：「應受，受已置廁邊用。」攝頌曰：",
    "T23n1447_002:1055c03": "竹葉蒲繩履，　　俱胝為護開；",
    "T23n1447_002:1055c04": "曾著奪皮嚴，　　安帶重并儭。",
    "T23n1447_002:1055c05": "佛告諸苾芻：「不得用木履，當取竹葉作履。」諸",
    "T23n1447_002:1055c06": "苾芻著竹葉履，乃生過患，佛告諸苾芻：「從今",
    "T23n1447_002:1055c07": "已後，不得畜竹葉履，當著蒲履。」還生過患，佛",
    "T23n1447_002:1055c08": "告諸苾芻：「不得畜蒲履。汝等苾芻，當著繩履。」",
    "T23n1447_002:1055c09": "還生過患，佛告諸苾芻：「不得畜繩履。」時諸苾",
    "T23n1447_002:1055c10": "芻乃患風腫，兩髀有病，苦痛所逼，當以水",
    "T23n1447_002:1055c11": "淋，皮履總爛。時諸苾芻以緣白佛，世尊告",
    "T23n1447_002:1055c12": "曰：「汝諸苾芻！若患兩腿風腫者，當可著繩履，",
    "T23n1447_002:1055c13": "勿生疑也。」",
    "T23n1447_002:1055c14": "爾時俱胝耳童子，身體柔濡，昔時業報成熟",
    "T23n1447_002:1055c15": "故，乃於足下有金毛，長四指。于時六眾苾芻",
    "T23n1447_002:1055c16": "見已，共相謂曰：「此之童子，猶如生酥滿瓶，今",
    "T23n1447_002:1055c17": "於佛教中出家，能作何物？」童子聞已，心生不",
    "T23n1447_002:1055c18": "喜，即往阿難陀所，禮足已白言：「尊者！云何一",
    "T23n1447_002:1055c19": "向勤求行三摩地？」答言：「具壽！如佛所言：『經行",
    "T23n1447_002:1055c20": "最勝。』」即往深摩舍那，料理經行之地，於中經",
    "T23n1447_002:1055c21": "行。經行多故，足下四指金毛，並已脫落，雙足",
    "T23n1447_002:1055c22": "研破，血流於地，狀若屠羊，從此向彼，烏尋後",
    "T23n1447_002:1055c23": "食。諸佛常法，未入涅槃，時時往詣河邊遊行，",
    "T23n1447_002:1055c24": "如見所說。是故世尊遊行此處，乃至億耳住",
    "T23n1447_002:1055c25": "處。世尊見億耳經行之處皆有血流，知而故",
    "T23n1447_002:1055c26": "問阿難陀曰：「是何苾芻，一向勤求勝三摩地？」",
    "T23n1447_002:1055c27": "時具壽阿難陀白佛言：「此是億耳經行之處。」",
    "T23n1447_002:1055c28": "佛言：「阿難陀！我今許億耳著一重底革屣，不",
    "T23n1447_002:1055c29": "得著兩重、三重，若底破當補。」爾時具壽阿難",
    "T23n1447_002:1056a01": "陀即詣億耳處，告言：「具壽！佛許著一重革屣，",
    "T23n1447_002:1056a02": "不得著兩重三重，底若穿破當須補著，為著",
    "T23n1447_002:1056a03": "安穩，修行福德。」白言：「聖者！世尊總許諸苾芻",
    "T23n1447_002:1056a04": "著，為復獨令我著耶？」時阿難陀告曰：「世尊！見",
    "T23n1447_002:1056a05": "汝經行時，脚下流血，獨令汝著。」億耳白言：「具",
    "T23n1447_002:1056a06": "壽！誰敢違佛所教？然且獨令我著，自餘梵行",
    "T23n1447_002:1056a07": "見者說言：『我棄捨家主及諸眷屬、多財珍寶",
    "T23n1447_002:1056a08": "宮殿，一切悉捨而為出家，獨許著革屣。』若世",
    "T23n1447_002:1056a09": "尊許諸苾芻僧伽總著者，我亦依教著；如其",
    "T23n1447_002:1056a10": "不然，獨不敢著。」阿難往詣佛所，具以事白，佛",
    "T23n1447_002:1056a11": "告阿難陀：「從今已去，許諸苾芻僧伽，總著一",
    "T23n1447_002:1056a12": "重革屣，不得著兩重三重，若破者當補著。」時",
    "T23n1447_002:1056a13": "具壽阿難陀，集諸苾芻僧伽，白言：「佛許諸苾",
    "T23n1447_002:1056a14": "芻著一重皮屣，不得著兩重三重，若破當補",
    "T23n1447_002:1056a15": "著。」其中有一摩訶羅出家人，著屣向經行處，",
    "T23n1447_002:1056a16": "世尊告曰：「離我面前。」說是語已，即集諸苾芻",
    "T23n1447_002:1056a17": "僧伽，告曰：「我若在俗間，得著革屣見我。若獨",
    "T23n1447_002:1056a18": "在餘處，苾芻聲聞眾中，不得著革屣而來見",
    "T23n1447_002:1056a19": "我。」如佛所說，別有苾芻欲洗足時，其水瓶",
    "T23n1447_002:1056a20": "破，遂於淨盆中洗足已，復以口滿含水，猶如",
    "T23n1447_002:1056a21": "蠍行。時六眾苾芻見，作如是言：「不聞音聲，而",
    "T23n1447_002:1056a22": "作舞耶？」六眾苾芻便即口和音聲。有餘苾芻",
    "T23n1447_002:1056a23": "作是言：「汝等何故作掉戲耶？」六眾答曰：「汝豈",
    "T23n1447_002:1056a24": "不見此苾芻無別音聲而作舞耶？」時諸苾芻",
    "T23n1447_002:1056a25": "以緣白佛。世尊知而故問，乃至佛告摩訶羅",
    "T23n1447_002:1056a26": "苾芻：「汝作何思念而作是事？」苾芻白言：「為欲",
    "T23n1447_002:1056a27": "免污臥具故。」爾時世尊告諸苾芻曰：「若為護",
    "T23n1447_002:1056a28": "臥具故，作如是者，而無過咎。我今聽諸苾芻，",
    "T23n1447_002:1056a29": "為護臥具故，應著一重革屣，不著兩重三重，",
    "T23n1447_002:1056b01": "若穿穴應補。」",
    "T23n1447_002:1056b02": "緣在室羅筏城，時有一乞食苾芻。別有長者，",
    "T23n1447_002:1056b03": "於斯苾芻深生敬信。于時苾芻跣足，辰時",
    "T23n1447_002:1056b04": "著衣持鉢，入室羅筏城乞食。既不著革屣，長",
    "T23n1447_002:1056b05": "者見其脚有劈裂，白言：「聖者！可無革屣著耶？」",
    "T23n1447_002:1056b06": "答言：「賢首！我無革屣。」復白言：「聖者！共往皮作",
    "T23n1447_002:1056b07": "家，量脚大小，為作革屣。」然此苾芻，即共往至",
    "T23n1447_002:1056b08": "皮作之家，報曰：「賢首！可量度此出家人脚，裁",
    "T23n1447_002:1056b09": "一量革屣奉上。」其皮作人即量脚已，便作是",
    "T23n1447_002:1056b10": "念：「此沙門釋子，以言科稅。我若為作，須共遠",
    "T23n1447_002:1056b11": "期，不得即索價直。」爾時諸苾芻，皆作一重皮",
    "T23n1447_002:1056b12": "革屣著。其乞食苾芻，頻往皮作家，索不得，",
    "T23n1447_002:1056b13": "更不能去。於後彼信心長者，見乞食苾芻",
    "T23n1447_002:1056b14": "猶故不著革屣，問言：「何故不著革屣？」答曰：「未",
    "T23n1447_002:1056b15": "得。」是時長者即共苾芻往皮作家，索革屣。彼",
    "T23n1447_002:1056b16": "人答曰：「無一重革屣，有多重者，任意將去。」其",
    "T23n1447_002:1056b17": "乞食苾芻報言：「佛不許著多重皮革屣。」長者",
    "T23n1447_002:1056b18": "白言：「但且將往住處，坼留一重。」彼即受，將至",
    "T23n1447_002:1056b19": "於住處，纔坐欲坼，于時世尊來見，諸佛常法",
    "T23n1447_002:1056b20": "知而故問，乃至告言：「汝作何事？」彼便具答，佛",
    "T23n1447_002:1056b21": "言：「莫作如是。」世尊復作是念：「此信心婆羅門",
    "T23n1447_002:1056b22": "長者居士等，於我聲聞弟子，多施重皮革",
    "T23n1447_002:1056b23": "屣，我應開著。」作是念已，集諸苾芻僧伽，告",
    "T23n1447_002:1056b24": "言：「今有長者，施苾芻多重革屣，彼苾芻欲坼",
    "T23n1447_002:1056b25": "作一重。我因此事，今許苾芻，若有長者，多重",
    "T23n1447_002:1056b26": "革屣曾已著來，施苾芻者，受取而著。」時具壽",
    "T23n1447_002:1056b27": "優波離白佛言：「大德！如佛所說：『聽取居士曾",
    "T23n1447_002:1056b28": "著多重革屣。』不知云何名居士曾受用者？」佛",
    "T23n1447_002:1056b29": "言：「若居士曾著經行七步八步者，是名曾受",
    "T23n1447_002:1056c01": "用革屣。」緣在廣嚴城。",
    "T23n1447_002:1056c02": "爾時於此城中，造種種革屣著，時或作棄棄",
    "T23n1447_002:1056c03": "你你聲，或作是是你你聲。其革屣樣，或作",
    "T23n1447_002:1056c04": "羊角形、或作菩提樹形，以種種綵色莊嚴，價",
    "T23n1447_002:1056c05": "直五金錢。是時六眾苾芻見人著時，便自棄",
    "T23n1447_002:1056c06": "己革屣，即以脚蹋彼人屣已，推倒強奪，作如",
    "T23n1447_002:1056c07": "是言：「所施革屣，願爾當來常著寶屣，天堂快",
    "T23n1447_002:1056c08": "樂。」時婆羅門居士等皆生嫌恥，咸共譏笑，四",
    "T23n1447_002:1056c09": "遠皆聞：「沙門釋子，強奪人屣。」時有婆羅門，便",
    "T23n1447_002:1056c10": "以貴價買革屣一量，作如是念：「我之女婿來",
    "T23n1447_002:1056c11": "時當以與著。」未久之間女夫便至，路乏息",
    "T23n1447_002:1056c12": "已，先與洗浴塗香，著諸瓔珞。食已與此革",
    "T23n1447_002:1056c13": "屣，告言：「子！我用大功，作得此屣，汝當守護，勿",
    "T23n1447_002:1056c14": "被沙門釋子奪將。」既至明日，其女婿著此革",
    "T23n1447_002:1056c15": "屣出往街衢，乃見乞食苾芻，於辰朝著衣持",
    "T23n1447_002:1056c16": "鉢次第乞食。彼見苾芻心懷疑慮，入一別家，",
    "T23n1447_002:1056c17": "乞食次入彼家。其人從彼處出，欲向餘家，言：",
    "T23n1447_002:1056c18": "「聖者！因何隨我後來？我終不與革屣。」苾芻答",
    "T23n1447_002:1056c19": "曰：「賢首！我自乞食，不覓汝革屣。」時諸苾芻",
    "T23n1447_002:1056c20": "以緣白佛，爾時世尊作是念：「今起過患，斯由",
    "T23n1447_002:1056c21": "嚴飾革屣。」世尊集諸苾芻告言：「六眾苾芻，見",
    "T23n1447_002:1056c22": "他著好革屣，強從他奪，諸婆羅門居士咸悉",
    "T23n1447_002:1056c23": "譏嫌。是故苾芻，不應著如是綵飾革屣。若著",
    "T23n1447_002:1056c24": "者，得越法罪。」緣在室羅筏城，聽著皮鞋。時諸",
    "T23n1447_002:1056c25": "苾芻為於皮鞋磨脚瘡。乞食之時，婆羅門居",
    "T23n1447_002:1056c26": "士見，作如是言：「聖者！脚被老烏所傷耶？」報",
    "T23n1447_002:1056c27": "言：「不爾，是皮鞋磨損。」「何不著其長帶？」答言：",
    "T23n1447_002:1056c28": "「世尊未許。」時諸苾芻以緣白佛，佛告諸苾芻：",
    "T23n1447_002:1056c29": "「聽著皮帶鞋。」",
    "T23n1447_002:1057a01": "緣在王舍城，爾時諸苾芻登鷲峯山。時有苾",
    "T23n1447_002:1057a02": "芻，於脚大指乃有瘡生，入城乞食。婆羅門居",
    "T23n1447_002:1057a03": "士等，問答如前。佛開許著重鞋。下山之時，又",
    "T23n1447_002:1057a04": "損脚跟，乃至佛開兩邊著替儭。攝頌曰：",
    "T23n1447_002:1057a05": "菴鞋及靴鞋，　　富羅寒雪開；",
    "T23n1447_002:1057a06": "獵師施熊皮，　　綴屣畜錐刀。",
    "T23n1447_002:1057a07": "緣在室羅筏城。時屬霖雨，諸苾芻等著青草",
    "T23n1447_002:1057a08": "鞋，便往乞食，苾芻脚上悉生疿子如芥子顆。",
    "T23n1447_002:1057a09": "時婆羅門居士等皆問：「聖者！何故脚上如是",
    "T23n1447_002:1057a10": "瘡耶？」答曰：「由其草鞋，遂令如此。」時婆羅門等",
    "T23n1447_002:1057a11": "白言：「聖者！何為不著𦃽頭鞋耶？」答曰：「佛未許",
    "T23n1447_002:1057a12": "著。」世尊集苾芻，告言：「從今已後，聽諸苾芻著",
    "T23n1447_002:1057a13": "𦃽頭鞋。」時室羅筏城，於街衢生草長盛，苾芻",
    "T23n1447_002:1057a14": "行時，脚踝被瘡。婆羅門居士等，乃至佛言：「聽",
    "T23n1447_002:1057a15": "著靴鞋。」惡生太子以迷癡故，殺劫比羅城諸",
    "T23n1447_002:1057a16": "釋種。時城中或有走向西者，或有投泥婆羅。",
    "T23n1447_002:1057a17": "入泥婆羅者，皆是具壽阿難陀眷屬。後室羅",
    "T23n1447_002:1057a18": "筏城商人，持諸貨物向泥婆羅，釋種見商人",
    "T23n1447_002:1057a19": "已，問曰：「我今遭斯困苦逼，阿難陀聖者豈不",
    "T23n1447_002:1057a20": "來此看我等耶？」時諸商人一心憶念，交易既",
    "T23n1447_002:1057a21": "了，還至室羅筏城，具報阿難陀聖者，眷屬在",
    "T23n1447_002:1057a22": "泥婆羅，作如是言。聖者阿難陀，於諸商人聞",
    "T23n1447_002:1057a23": "是語已，情懷愴然，即往泥婆羅國。國極寒雪，",
    "T23n1447_002:1057a24": "阿難陀手脚劈裂，迴還室羅筏城。諸苾芻見",
    "T23n1447_002:1057a25": "已，問言：「阿難陀！汝先手脚柔軟，猶如於舌，",
    "T23n1447_002:1057a26": "因何如是劈裂？」答言：「泥婆羅國，地近雪山。由",
    "T23n1447_002:1057a27": "風雪故，令我脚手如是。」又問：「汝之眷屬，於彼",
    "T23n1447_002:1057a28": "云何存活？」報言：「彼著富羅。」又問：「汝何故不",
    "T23n1447_002:1057a29": "著？」報言：「佛未許著。」時諸苾芻以緣白佛，佛",
    "T23n1447_002:1057b01": "言：「有寒雪處應著富羅。」時具壽鄔波離白世",
    "T23n1447_002:1057b02": "尊曰：「如佛所說：『有雪寒處，應著富羅。』何者",
    "T23n1447_002:1057b03": "是寒雪國？」佛言：「椀中盛水凍者，是寒雪處。」復",
    "T23n1447_002:1057b04": "有一獵師，於苾芻處深生淨信。是時獵師獲",
    "T23n1447_002:1057b05": "一熊皮，便將奉施，苾芻不取。佛因到彼，佛即",
    "T23n1447_002:1057b06": "知而故問阿難陀曰：「獵師何故隨逐苾芻而",
    "T23n1447_002:1057b07": "行？」阿難陀復問彼苾芻，知已以緣白佛，佛言：",
    "T23n1447_002:1057b08": "「希有獵師，發清信心，縱令千種教化，終不肯",
    "T23n1447_002:1057b09": "息殺生之業，是故聽受熊皮。受已，於佛堂",
    "T23n1447_002:1057b10": "門扇下，安坐上，或於脚邊，能令明眼，并療痔",
    "T23n1447_002:1057b11": "疾。」時有一苾芻，皮屣底穿，將詣皮作家，令其",
    "T23n1447_002:1057b12": "科理，經久不還，遂乃從索。有異苾芻報曰：「汝",
    "T23n1447_002:1057b13": "何不自縫？」答言：「我雖善解，然世尊未許。」時諸",
    "T23n1447_002:1057b14": "苾芻以緣白佛，佛言：「若有解者，應於屏處自",
    "T23n1447_002:1057b15": "縫皮鞋。」既蒙開許，即往彼苾芻處，報言：「具",
    "T23n1447_002:1057b16": "壽！世尊已許自縫綴。」報曰：「須得錐刀，及皮條",
    "T23n1447_002:1057b17": "等。」時諸苾芻以緣白佛，佛言：「聽諸苾芻蓄其",
    "T23n1447_002:1057b18": "錐刀，皮條及線，並皆無犯。」",
    "T23n1447_002:1057b19": "根本說一切有部毘奈耶皮革事卷下"
}