{
    "X81n1571_032:0699c03": "五燈全書卷第三十二",
    "X81n1571_032:0699c05": "京都聖感禪寺住持(臣)僧　(超永)　編輯",
    "X81n1571_032:0699c06": "京都古華嚴寺住持(臣)僧　(超揆)　較閱　進",
    "X81n1571_032:0699c07": "呈",
    "X81n1571_032:0699c08": "　　雲門宗",
    "X81n1571_032:0699c09": "　　　南嶽下七世",
    "X81n1571_032:0699c10": "　　　　雲門偃禪師法嗣",
    "X81n1571_032:0699c11": "韶州雙峰竟欽禪師益州人。開堂日。雲門躬臨證明。",
    "X81n1571_032:0699c12": "僧問。如何是佛法大意。師曰。日出方知天下朗。無油",
    "X81n1571_032:0699c13": "那點佛前燈　問如何是雙峰境。師曰。夜聽水流庵",
    "X81n1571_032:0699c14": "後竹。晝看雲起面前山　問如何是和尚為人一句。",
    "X81n1571_032:0699c15": "師曰。因風吹火　上堂。進一步則迷理。退一步則失",
    "X81n1571_032:0699c16": "事。饒你一向兀然去。又同無情。僧問。如何得不同無",
    "X81n1571_032:0699c17": "情去。師曰。動轉施為。曰如何得不迷理失事去。師曰。",
    "X81n1571_032:0699c18": "進一步。退一步。僧作禮。師曰。向來有人恁麼會。老僧",
    "X81n1571_032:0699c19": "不肯伊。曰請師直指。師便打出　問如何是正法眼。",
    "X81n1571_032:0699c20": "師曰。山河大地　問如何是法王劒。師曰。鉛刀徒逞",
    "X81n1571_032:0699c21": "不若龍泉。曰用者如何。師曰。藏鋒猶不許。露刃更何",
    "X81n1571_032:0699c22": "堪　問賓頭盧應供。四天下還得徧也無。師曰。如月",
    "X81n1571_032:0699c23": "入水　問如何是用而不雜。師曰。明月堂前垂玉露。",
    "X81n1571_032:0699c24": "水晶殿裏璨真珠　有行者問。某甲遇賊來時。若殺",
    "X81n1571_032:0700a01": "即違佛教。不殺又違王敕。未審師意如何。師曰。官不",
    "X81n1571_032:0700a02": "容針。私通車馬　廣主劉氏。嘗親問法要。錫慧真廣",
    "X81n1571_032:0700a03": "悟號。宋太宗太平興國丁丑三月。告門人曰。吾不久",
    "X81n1571_032:0700a04": "去世。汝可就山頂預修墳塔。五月十三日告工畢。師",
    "X81n1571_032:0700a05": "曰。後日子時行矣。及期。會雲門爽溫門舜峰等七人",
    "X81n1571_032:0700a06": "夜話。侍者報三更也。師索香焚之。合掌而逝。閱世六",
    "X81n1571_032:0700a07": "十有八。夏四十八。",
    "X81n1571_032:0700a08": "韶州資福詮禪師僧問。不問宗乘。請師心印。師曰。不",
    "X81n1571_032:0700a09": "答這話。曰為甚麼不答。師曰。不副前言　問覿面難",
    "X81n1571_032:0700a10": "逢處。如何顧鑒咦。乞師垂半偈。免使後人疑。師曰。鋒",
    "X81n1571_032:0700a11": "前一句超調御。擬問如何歷劫違。曰恁麼則東山西",
    "X81n1571_032:0700a12": "嶺。時人知有。未審資福庭前。誰家風月。師曰。且領前",
    "X81n1571_032:0700a13": "話。",
    "X81n1571_032:0700a14": "廣州黃雲元禪師初開堂日。以手拊繩牀曰。諸人還",
    "X81n1571_032:0700a15": "識廣大須彌之座也無。若不識。老僧陞座去也。師便",
    "X81n1571_032:0700a16": "坐。僧問。如何是大漢國境。師曰。歌謠滿路。乃曰。古人",
    "X81n1571_032:0700a17": "道。觸目未曾無。臨機何不道。山僧即不然。觸目未曾",
    "X81n1571_032:0700a18": "無。臨機道甚麼。珍重。",
    "X81n1571_032:0700a19": "廣州龍境倫禪師開堂陞座。提起拂子曰。還會麼。若",
    "X81n1571_032:0700a20": "會。頭上更增頭。若不會。斷頭取活　僧問。如何是龍",
    "X81n1571_032:0700a21": "境家風。師曰。豺狼虎豹　問如何是佛。師曰。勤耕田。",
    "X81n1571_032:0700a22": "曰學人不會。師曰。早收禾　問僧。甚麼處來。曰黃雲",
    "X81n1571_032:0700a23": "來。師曰。作麼生是黃雲郎當媚癡扶躂為人一句。僧",
    "X81n1571_032:0700a24": "無對　示眾曰。作麼生是長連牀上取性一句。道將",
    "X81n1571_032:0700b01": "來。",
    "X81n1571_032:0700b02": "韶州雲門山爽禪師上堂。僧問。如何是佛。師曰。聖躬",
    "X81n1571_032:0700b03": "萬歲　問如何是透法身句。師曰。銀香臺上生蘿蔔。",
    "X81n1571_032:0700b04": "韶州白雲聞禪師上堂良久。僧出問。白雲一路。全因",
    "X81n1571_032:0700b05": "今日。師曰。不是不是。曰和尚又如何。師曰。白雲一路",
    "X81n1571_032:0700b06": "草深一丈。便下座　問擬伸一問。師還答否。師曰。皂",
    "X81n1571_032:0700b07": "莢樹頭懸。風吹曲不成　問受施主供養。將何報答。",
    "X81n1571_032:0700b08": "師曰。作牛作馬。",
    "X81n1571_032:0700b09": "韶州淨法禪想章禪師廣主問。如何是禪。師乃良久。",
    "X81n1571_032:0700b10": "主罔測。因署其號　僧問。日月重明時如何。師曰。日",
    "X81n1571_032:0700b11": "月雖明。不鑒覆盆之下　問既是金山。為甚麼鑿石。",
    "X81n1571_032:0700b12": "師曰。金山鑿石　問如何是道。師曰。迢迢十萬餘。",
    "X81n1571_032:0700b13": "韶州溫門山滿禪師僧問。如何是佛。師曰。胸題卍字。",
    "X81n1571_032:0700b14": "曰如何是祖師。曰不遊西去　有人指壁上畫問。既",
    "X81n1571_032:0700b15": "是千尺松。為甚麼却在屋下。師曰。芥子納須彌作麼",
    "X81n1571_032:0700b16": "生　問隔墻見角。便知是牛時如何。師便打　問如",
    "X81n1571_032:0700b17": "何是和尚家風。師曰。汝曾讀書麼　問太子初生。為",
    "X81n1571_032:0700b18": "甚麼不識父母。師曰。迥然尊貴。",
    "X81n1571_032:0700b19": "英州大容諲禪師僧問。如何是大容水。師曰。還我一",
    "X81n1571_032:0700b20": "滴來　問當來彌勒下生時如何。師曰。慈氏宮中三",
    "X81n1571_032:0700b21": "春草　問如何是真空。師曰。拈却拒陽著。曰如何是",
    "X81n1571_032:0700b22": "妙用。師乃握拳。僧曰。真空妙用。相去幾何。師以手撥",
    "X81n1571_032:0700b23": "之　問長蛇偃月即不問。匹馬單槍時如何。師曰。麻",
    "X81n1571_032:0700b24": "江橋下會麼。曰不會。師曰。聖壽寺前　問既是大容。",
    "X81n1571_032:0700c01": "為甚麼趂出僧。師曰。大海不容塵。小溪多搕[打丁+(天/韭)]　問",
    "X81n1571_032:0700c02": "如何是古佛一路。師指地。曰不問這個。師曰。去　師",
    "X81n1571_032:0700c03": "與一老宿。相期他往。偶因事不去。宿曰。佛無二言。師",
    "X81n1571_032:0700c04": "曰。法無一向。",
    "X81n1571_032:0700c05": "廣州羅山崇禪師僧問。如何是大漢國境。師曰。玉狗",
    "X81n1571_032:0700c06": "吠時天未曉。金鷄啼處五更初　問丹霞訪居士。女",
    "X81n1571_032:0700c07": "子不擕籃時如何。師曰。也要到這裏一轉　問如何",
    "X81n1571_032:0700c08": "是羅山境。師曰。布水千尋。",
    "X81n1571_032:0700c09": "韶州雲門常寶禪師上堂。至道無難。唯嫌揀擇。還有",
    "X81n1571_032:0700c10": "揀擇者麼。時有僧問。十方國土中。唯有一乘法。如何",
    "X81n1571_032:0700c11": "是一乘法。師曰。日月分明。曰學人不會。師曰。清風滿",
    "X81n1571_032:0700c12": "路。",
    "X81n1571_032:0700c13": "郢州林谿竟脫禪師僧問。如何是法身。師曰。四海五",
    "X81n1571_032:0700c14": "湖賓。曰如何是透法身句。師曰。明眼人笑汝　問如",
    "X81n1571_032:0700c15": "何是本來人。師曰。風吹滿面塵　問牛頭未見四祖",
    "X81n1571_032:0700c16": "時如何。師曰。富貴多賓客。曰見後如何。師曰。貧窮絕",
    "X81n1571_032:0700c17": "往還　問如何是佛。師曰。十字路頭。曰如何是法。師",
    "X81n1571_032:0700c18": "曰。三家村裏。曰佛之與法。是一是二。師曰。露柱渡三",
    "X81n1571_032:0700c19": "江。猶懷感恨長　問如何是無縫塔。師曰。復州城。曰",
    "X81n1571_032:0700c20": "如是塔中人。師曰。龍興寺。",
    "X81n1571_032:0700c21": "韶州廣悟禪師僧問。如何是和尚為人一句。師曰。因",
    "X81n1571_032:0700c22": "風吹火。",
    "X81n1571_032:0700c23": "廣州華嚴慧禪師僧問。承古有言。妄心無處即菩提。",
    "X81n1571_032:0700c24": "正當妄時。還有菩提也無。師曰。來音已照。曰不會。師",
    "X81n1571_032:0701a01": "曰。妄心無處即菩提。",
    "X81n1571_032:0701a02": "韶州長樂山政禪師僧問。祖師心印。何人提掇。師曰。",
    "X81n1571_032:0701a03": "石人妙手在。曰學人還有分也無。師曰。木人整不齊。",
    "X81n1571_032:0701a04": "英州觀音和尚因穿井次。僧問。井深多少。師曰。沒汝",
    "X81n1571_032:0701a05": "鼻孔　問牛頭未見四祖時如何。師曰。英州觀音。曰",
    "X81n1571_032:0701a06": "見後如何。師曰。英州觀音　問如何是觀音妙智力。",
    "X81n1571_032:0701a07": "師曰。風射破牕鳴。",
    "X81n1571_032:0701a08": "韶州林泉和尚僧問。如何是林泉主。師曰。巖下白石。",
    "X81n1571_032:0701a09": "曰如何是林泉家風。師曰。迎賓待客　問如何是道。",
    "X81n1571_032:0701a10": "師曰迢迢。曰便恁麼領會時如何。師曰。久久忘緣者。",
    "X81n1571_032:0701a11": "寧懷去住情。",
    "X81n1571_032:0701a12": "韶州雲門煦禪師僧問。如何是祖師西來意。師曰。即",
    "X81n1571_032:0701a13": "今是甚麼意。僧曰恰是。師便喝。",
    "X81n1571_032:0701a14": "瑞州黃檗法濟禪師僧問。如何是和尚家風。師曰。與",
    "X81n1571_032:0701a15": "天下人作牓樣　問如何是佛。師曰。眉麤眼大　上",
    "X81n1571_032:0701a16": "堂。良久曰。若識得黃檗帳子。平生行脚事畢。珍重。",
    "X81n1571_032:0701a17": "唐州康國耀禪師僧問。文殊與維摩。對談何事。師曰。",
    "X81n1571_032:0701a18": "汝向髑髏後會始得。曰古人道。髑髏裏薦取。又如何。",
    "X81n1571_032:0701a19": "師曰。汝還薦得麼。曰恁麼則遠人得遇於師去也。師",
    "X81n1571_032:0701a20": "曰。莫謾語。",
    "X81n1571_032:0701a21": "潭州谷山豐禪師僧問。師唱誰家曲。宗風嗣阿誰。師",
    "X81n1571_032:0701a22": "曰。雪嶺梅花綻。雲洞老僧驚　上堂。駿馬機前異。遊",
    "X81n1571_032:0701a23": "人肘後懸。既參雲外客。試為老僧看。時有僧纔出。師",
    "X81n1571_032:0701a24": "便打曰。何不早出頭來。便下座。",
    "X81n1571_032:0701b01": "頴州羅漢匡果禪師僧問。如何是吹毛劒。師曰。了",
    "X81n1571_032:0701b02": "　問和尚百年後。忽有人問。向甚麼處去。如何詶對。師",
    "X81n1571_032:0701b03": "曰。久後遇作家。分明舉似。曰。誰是知音者。師曰。知音",
    "X81n1571_032:0701b04": "者。即不恁麼問　問鑿壁偷光時如何。師曰錯。曰爭",
    "X81n1571_032:0701b05": "奈苦志專心。師曰錯錯。",
    "X81n1571_032:0701b06": "鼎州滄溪璘禪師僧問。是法住法位。世間相常住。雲",
    "X81n1571_032:0701b07": "門和尚向甚麼處去也。師曰見麼。曰錯。師曰錯錯",
    "X81n1571_032:0701b08": "　問如何是西來意。師曰不錯　師因事示頌曰。天地",
    "X81n1571_032:0701b09": "之前徑。時人莫彊移。個中生解會。眉上更安眉。",
    "X81n1571_032:0701b10": "瑞州洞山清稟禪師泉州李氏子。參雲門。門問。今日",
    "X81n1571_032:0701b11": "離甚處。曰慧林。門舉拄杖曰。慧林大師恁麼去。汝見",
    "X81n1571_032:0701b12": "麼。曰深領此問。門顧左右微笑而已。師自此入室印",
    "X81n1571_032:0701b13": "悟。金陵國主。請居光睦。未幾。命入澄心堂。集諸方語",
    "X81n1571_032:0701b14": "要。經十稔。迎住洞山。開堂日。維那白槌曰。法筵龍象",
    "X81n1571_032:0701b15": "眾。當觀第一義。師曰。好個消息。祇恐錯會。時有僧問。",
    "X81n1571_032:0701b16": "雲門一曲師親唱。今日新豐事若何。師曰。也要道却。",
    "X81n1571_032:0701b17": "蘄州北禪悟通寂禪師上堂。拈拄杖曰。過去未來現",
    "X81n1571_032:0701b18": "在三世諸佛。微塵菩薩。一時在拄杖頭上。轉大法輪。",
    "X81n1571_032:0701b19": "盡向諸人鼻孔裏過。還見麼。若見。與我拈將來。若不",
    "X81n1571_032:0701b20": "見。大似立地死漢。良久曰。風恬浪靜。不如歸堂　問",
    "X81n1571_032:0701b21": "僧。甚處來。曰黃州。師曰。夏在甚處。曰資福。師曰。福將",
    "X81n1571_032:0701b22": "何資。曰兩重公案。師曰。爭奈在北禪手裏。曰在手裏",
    "X81n1571_032:0701b23": "即收取。師便打。僧不甘。師隨後趂出　問如何是佛。",
    "X81n1571_032:0701b24": "師曰。對面千里。",
    "X81n1571_032:0701c01": "廬州南天王永平禪師僧問。如何是西來意。師曰。不",
    "X81n1571_032:0701c02": "撒沙　問如何是南天王境。師曰。一任觀看。曰如何",
    "X81n1571_032:0701c03": "是境中人。師曰。且領前話　問久戰沙場。為甚麼功",
    "X81n1571_032:0701c04": "名不就。師曰。祇為眠霜臥雪深。曰恁麼則罷息干戈。",
    "X81n1571_032:0701c05": "束手歸朝去也。師曰。指揮使未到你在。",
    "X81n1571_032:0701c06": "湖南永安朗禪師僧問。如何是洞陽家風。師曰。入門",
    "X81n1571_032:0701c07": "便見。曰如何是入門便見。師曰。客是主人相師　問",
    "X81n1571_032:0701c08": "如何是至極之談。師曰。愛別離苦。",
    "X81n1571_032:0701c09": "湖南湘潭明照禪師僧問。如何是湘潭境。師曰。山連",
    "X81n1571_032:0701c10": "大嶽。水接瀟湘。曰。如何是境中人。師曰。便合知時",
    "X81n1571_032:0701c11": "　問如何是佛法大意。師曰。百惑謾勞神。",
    "X81n1571_032:0701c12": "西川青城大面山乘禪師僧問。如何是相輪峰。師曰。",
    "X81n1571_032:0701c13": "直聳煙嵐際。曰向上事如何。師曰。入地三尺五　問",
    "X81n1571_032:0701c14": "如何是佛法大意。師曰。興義門前鼕鼕鼓。曰學人不",
    "X81n1571_032:0701c15": "會。師曰。朝打三千。暮打八百。",
    "X81n1571_032:0701c16": "興元府普通封禪師僧問。今日一會。何似靈山。師曰。",
    "X81n1571_032:0701c17": "震動乾坤　問如何是普通境。師曰。庭前有竹三冬",
    "X81n1571_032:0701c18": "秀。戶內無燈午夜明。",
    "X81n1571_032:0701c19": "韶州燈峰淨源真禪師上堂。古人道。山河大地普真",
    "X81n1571_032:0701c20": "如。大眾若得真如。即隱却山河大地。若不得。即違古",
    "X81n1571_032:0701c21": "人至言。眾中道得者。出來道看。若道不得。不如各自",
    "X81n1571_032:0701c22": "歸堂。珍重　僧問。達磨未來時如何。師曰。三家村裏",
    "X81n1571_032:0701c23": "兩兩三三。曰來後如何。師曰。千斜不如一直　問諸",
    "X81n1571_032:0701c24": "法寂滅相即不問。如何是世間相。師曰。真不掩偽",
    "X81n1571_032:0702a01": "　問如何是和尚為人一句。師曰。不著力。",
    "X81n1571_032:0702a02": "韶州大梵圓禪師因見聖僧。乃問僧。此個聖僧年多",
    "X81n1571_032:0702a03": "少。僧曰。恰共和尚同年。師喝曰。這竭斗不易道得。",
    "X81n1571_032:0702a04": "澧州藥山圓光禪師僧問。藥嶠燈聯。師當第幾。師曰。",
    "X81n1571_032:0702a05": "相逢盡道休官去。林下何曾見一人　問水陸不涉",
    "X81n1571_032:0702a06": "者。師還接否。師曰。蘇嚕蘇嚕　師問新到。南來北來。",
    "X81n1571_032:0702a07": "曰北來。師曰。不落言詮。速道速道。曰某甲是福建道",
    "X81n1571_032:0702a08": "人。善會鄉談。師曰。參眾去。僧曰灼然。師曰。更[跳兆+孛]跳。便",
    "X81n1571_032:0702a09": "打　問如何是祖師西來意。師曰。道甚麼。",
    "X81n1571_032:0702a10": "信州鵝湖雲震禪師僧問。如何是佛。師曰。闍黎不是",
    "X81n1571_032:0702a11": "　問僧。近離甚處。曰兩浙。師曰。還將得吹毛劒來否",
    "X81n1571_032:0702a12": "僧展兩手。師曰。將謂是個瀾柯仙。元來却是樗蒲漢",
    "X81n1571_032:0702a13": "　問如何是鵝湖家風。師曰。客是主人相。師曰。恁麼",
    "X81n1571_032:0702a14": "則謝師周旋去也。師曰。難下陳蕃之榻。",
    "X81n1571_032:0702a15": "廬山開先清耀禪師僧問。如何是燈燈不絕。師曰。青",
    "X81n1571_032:0702a16": "楊翻遞植。曰學人不會。師曰。無根樹下唱虗名　問",
    "X81n1571_032:0702a17": "披雲一句師親唱。長慶今朝事若何。師曰。家家觀世",
    "X81n1571_032:0702a18": "音　問如何是披雲境。師曰。一缾淥水安牕下。便當",
    "X81n1571_032:0702a19": "生涯度幾秋。曰如何是長慶境。師曰。堂裏老僧頭雪",
    "X81n1571_032:0702a20": "白。曰二境同歸。應當別理。師曰。在處得人疑　問古",
    "X81n1571_032:0702a21": "澗寒泉。誰人能到。師曰乾。曰恁麼則到也。師曰。深多",
    "X81n1571_032:0702a22": "少。",
    "X81n1571_032:0702a23": "襄州奉國清海禪師僧問。青青翠竹。盡是真如。如何",
    "X81n1571_032:0702a24": "是真如。師曰。點鐵成金客。聞名不見形。曰恁麼則禮",
    "X81n1571_032:0702b01": "謝去也。師曰。昔時妄想。至今猶存　問承古有云。見",
    "X81n1571_032:0702b02": "月休觀指。歸家罷問程。如何是家。師曰。試舉話頭看。",
    "X81n1571_032:0702b03": "問放過即東道西說。不放過怎生道。師曰。二年同一",
    "X81n1571_032:0702b04": "春。",
    "X81n1571_032:0702b05": "韶州慈光禪師僧問。即心即佛。誘誨之言。不涉前蹤。",
    "X81n1571_032:0702b06": "如何指教。師曰。東西且置。南北事作麼生。曰恁麼則",
    "X81n1571_032:0702b07": "學人罔測去也。師曰。龍頭蛇尾。",
    "X81n1571_032:0702b08": "韶州雙峰慧真禪師僧問。如何是和尚非時為人一",
    "X81n1571_032:0702b09": "句。師曰。喫棒得也未。僧禮拜。師便打。",
    "X81n1571_032:0702b10": "潭州保安師密禪師僧問。輥芥投針時如何。師曰。落",
    "X81n1571_032:0702b11": "在甚麼處　問不犯詞鋒時如何。師曰。天台南嶽。曰",
    "X81n1571_032:0702b12": "便恁麼去時如何。師曰。江西湖南。",
    "X81n1571_032:0702b13": "韶州雲門法球禪師僧問。如何是西來大道。師曰。當",
    "X81n1571_032:0702b14": "時妄想。至今不絕　問如何是雲門劒。師曰。長空不",
    "X81n1571_032:0702b15": "匣鋒鋩色。曰用者又如何。師曰。四海唯清日月明",
    "X81n1571_032:0702b16": "　問如何是道。師曰。頭上脚下。曰如何是道中人。師曰。",
    "X81n1571_032:0702b17": "一任東西　問如何是隨色摩尼珠。師曰。色即不無。",
    "X81n1571_032:0702b18": "作麼生是珠。曰學人不會。特伸請益。師曰。雲有出山",
    "X81n1571_032:0702b19": "勢。水無投澗聲　問牛頭未見四祖時如何。師曰。香",
    "X81n1571_032:0702b20": "風吹萎花。曰見後如何。師曰。更雨新好者。",
    "X81n1571_032:0702b21": "韶州佛陀山遠禪師僧問。如何是佛。師曰。銅頭鐵額。",
    "X81n1571_032:0702b22": "曰意旨如何。師曰。簸土颺塵。",
    "X81n1571_032:0702b23": "連州慈雲山深禪師僧問。寶鏡當軒時如何。師曰。天",
    "X81n1571_032:0702b24": "地皆失色　問如何是教外別傳一句。師曰。扣牙恐",
    "X81n1571_032:0702c01": "驚齒。",
    "X81n1571_032:0702c02": "廬山化城鑒禪師僧問。如何是和尚正法眼。師曰。新",
    "X81n1571_032:0702c03": "羅人迷路　上堂。十方薄伽梵。一路涅槃門。諸禪德。",
    "X81n1571_032:0702c04": "且作麼生是涅槃門。莫是山僧這裏。聚會少時。便為",
    "X81n1571_032:0702c05": "涅槃門麼。莫錯會好。諸禪德。總不恁麼會。莫別有商",
    "X81n1571_032:0702c06": "量底麼。山僧這裏早是事不獲已。向諸人恁麼道。已",
    "X81n1571_032:0702c07": "是相鈍置了也。更擬踏步向前。有何所益。諸禪德。但",
    "X81n1571_032:0702c08": "自無事。自然安樂。任運天真。隨緣自在。莫用巡他門",
    "X81n1571_032:0702c09": "戶求覓解會。記憶在心。被他繫縛。不得自在。便被生",
    "X81n1571_032:0702c10": "死之所拘。何時得出頭。可惜。光陰倐忽。便是來生。速",
    "X81n1571_032:0702c11": "須努力。時有僧問。生死到來。如何免得。師曰。柴鳴竹",
    "X81n1571_032:0702c12": "爆驚人耳。曰學人不會。請師直指。師曰。家犬聲獰夜",
    "X81n1571_032:0702c13": "不休　問如何是菩提路。師曰。月照舊房深　問如",
    "X81n1571_032:0702c14": "何是和尚家風。師曰。不欲說似人。曰為甚麼却如此。",
    "X81n1571_032:0702c15": "師曰。家醜不外揚　問如何是和尚尋常為人底句。",
    "X81n1571_032:0702c16": "師曰。量才補職。曰恁麼則學人無分也。師曰。心不負",
    "X81n1571_032:0702c17": "人　問佛法畢竟成得甚麼邊事。師曰。好個問頭。無",
    "X81n1571_032:0702c18": "人答得。曰和尚豈無方便。師曰。雲有出山勢。水無投",
    "X81n1571_032:0702c19": "澗聲　問如何是向上關棙子。師曰。拔劒攪龍門。",
    "X81n1571_032:0702c20": "南康廬山護國禪師上堂。有解問話者麼。出來對眾",
    "X81n1571_032:0702c21": "問看。時有僧出禮拜。師曰。來朝更獻楚王看。便歸方",
    "X81n1571_032:0702c22": "丈　上堂。實際理地。不受一塵。佛事門中。不捨一法。",
    "X81n1571_032:0702c23": "又曰。一法若有。毗盧墮在凡夫。萬法若無。普賢失其",
    "X81n1571_032:0702c24": "境界。諸上座。作麼生理論。朝夕恁麼上來。向諸上座。",
    "X81n1571_032:0703a01": "說個甚麼即得。若說三乘十二分教。自有座主律師。",
    "X81n1571_032:0703a02": "若說世諦因緣。又非僧家之所議。若論佛法。從上祖",
    "X81n1571_032:0703a03": "宗多少佛法可與評量。總不如是。須知各各當人分",
    "X81n1571_032:0703a04": "上事。作麼生是諸上座分上事。知有底對眾吐露個",
    "X81n1571_032:0703a05": "消息。以表平生行脚。參善知識。具爍迦羅目。不被人",
    "X81n1571_032:0703a06": "謾。豈不快哉。還有麼。良久曰。若無人出頭。買賣不當",
    "X81n1571_032:0703a07": "價。徒勞更商量。珍重　僧問。佛未出世時如何。師曰。",
    "X81n1571_032:0703a08": "雲遮海門樹。曰出世後如何。師曰。擘破鐵圍山。",
    "X81n1571_032:0703a09": "廬州天王徽禪師上堂。僧問。如何是一大藏教。師曰。",
    "X81n1571_032:0703a10": "高座不曾登。曰登後如何。師乃曰。三段不同。今當第",
    "X81n1571_032:0703a11": "一。向下文長。付在來日。東家籬。西家壁。自己分上又",
    "X81n1571_032:0703a12": "作麼生。僧無對。師便打　問如何是從天降下。師曰。",
    "X81n1571_032:0703a13": "風雨順時。曰如何是從地湧出。師曰。稻麻竹葦。",
    "X81n1571_032:0703a14": "廬州慶雲真和尚僧問。三乘十二分教即不問。如何",
    "X81n1571_032:0703a15": "是直截根源。師曰。十進九退。曰如何即是。師曰。何日",
    "X81n1571_032:0703a16": "得休時　問一言道斷時如何。師曰。未是極則處。曰",
    "X81n1571_032:0703a17": "如何是極則處。師曰。冬後一陽生　問諸法實相義。",
    "X81n1571_032:0703a18": "和尚如何說。師曰。口挂東壁下　問佛令祖令今已",
    "X81n1571_032:0703a19": "委。向上機鋒事若何。師曰令。曰學人不曉。如何指示。",
    "X81n1571_032:0703a20": "師曰收。",
    "X81n1571_032:0703a21": "岳州永福院朗禪師問僧。汝是甚處人。曰荊南人。師",
    "X81n1571_032:0703a22": "曰。還過公安渡也無。曰過公安渡。師曰。汝何不判公",
    "X81n1571_032:0703a23": "驗。曰和尚何得特地。師曰。爭奈岳陽關頭何。僧無語。",
    "X81n1571_032:0703a24": "師便打。",
    "X81n1571_032:0703b01": "郢州芭蕉山弘義禪師僧問。如何是最初一句。師曰。",
    "X81n1571_032:0703b02": "舉起分明。曰如何受持。師曰。蘇嚕悉哩　問學人非",
    "X81n1571_032:0703b03": "時上來。乞師一接。師曰。汝是甚處人。曰河北人。師曰。",
    "X81n1571_032:0703b04": "不易過黃河。",
    "X81n1571_032:0703b05": "郢州趙橫山和尚僧問。十二時中。如何用心。師曰。長",
    "X81n1571_032:0703b06": "連牀上。喫粥喫飯　問如何是諸佛師。師曰。平地看",
    "X81n1571_032:0703b07": "高。",
    "X81n1571_032:0703b08": "信州西禪欽禪師僧問。如何是函葢乾坤句。師曰。天",
    "X81n1571_032:0703b09": "上有星皆拱北。曰如何是截斷眾流句。師曰。大地坦",
    "X81n1571_032:0703b10": "然平。曰如何是隨波逐浪句。師曰。春生夏長　問古",
    "X81n1571_032:0703b11": "殿重興時如何。師曰。一回春到一回新。",
    "X81n1571_032:0703b12": "廬州南天王海禪師僧問。如何是一體真如。師曰。五",
    "X81n1571_032:0703b13": "郎手裏鐵彈子　問十度發言九度休時如何。師曰。",
    "X81n1571_032:0703b14": "口邊生荊棘。曰如何免得此過。師曰。半路好抽身。",
    "X81n1571_032:0703b15": "桂州覺華普照禪師僧問。大千世界為甚麼轉身不",
    "X81n1571_032:0703b16": "得。師曰。誰礙闍黎。曰爭奈轉不得。師曰。無用處　問",
    "X81n1571_032:0703b17": "聲色二字如何透得。師曰。虗空無變易。日月自紛拏",
    "X81n1571_032:0703b18": "　問如何是真如涅槃。師曰。秋風聲颯颯。澗水響潺",
    "X81n1571_032:0703b19": "潺　上堂。總似今日老鬍有望。然燈佛不如闍黎。總",
    "X81n1571_032:0703b20": "似今日老鬍絕望。闍黎不如然燈佛。於此明得。大地",
    "X81n1571_032:0703b21": "微塵諸佛。西天二十八祖。唐土六祖。天下老宿。一時",
    "X81n1571_032:0703b22": "拈來。山僧拄杖頭上。轉妙法輪。於此明不得。百千諸",
    "X81n1571_032:0703b23": "佛。穿你鼻孔。西天二十八祖。透過你髑髏。還知麼。若",
    "X81n1571_032:0703b24": "不知。山僧與你指出。良久曰。山河大地。有甚麼過。久",
    "X81n1571_032:0703c01": "立珍重。",
    "X81n1571_032:0703c02": "益州鐵幢覺禪師僧問。十二時中。如何履踐。師曰。光",
    "X81n1571_032:0703c03": "剃頭。淨洗鉢　問如何是道。師曰踏著。曰如何是道",
    "X81n1571_032:0703c04": "中人。師曰。退後三步　問諸佛出世。當為何事。師曰。",
    "X81n1571_032:0703c05": "截耳臥街。",
    "X81n1571_032:0703c06": "新州延長山和尚(後住龍景山。真身現在)僧問。如何是和尚家",
    "X81n1571_032:0703c07": "風。師曰。醜拙不可當。曰客來如何祇待。師曰。瓦盌竹",
    "X81n1571_032:0703c08": "筯　問從上古聖。向甚麼處去。師曰。不在山間。即居",
    "X81n1571_032:0703c09": "樹下。曰未審成得個甚麼。師曰。汝還知落處麼。僧無",
    "X81n1571_032:0703c10": "語。師便打。",
    "X81n1571_032:0703c11": "眉州福化充禪師僧問。如何是大人相。師曰。山僧這",
    "X81n1571_032:0703c12": "裏不曾容易對闍黎。曰如何得相承去。師曰。白雲雖",
    "X81n1571_032:0703c13": "有影。綠竹且無陰　問天皇也恁麼道。龍潭也恁麼",
    "X81n1571_032:0703c14": "道。未審和尚作麼生道。師曰。汝試道看。曰比來請益。",
    "X81n1571_032:0703c15": "豈無方便。師曰。將謂是海東舶主。元來是北地游人",
    "X81n1571_032:0703c16": "　問如何是佛法大意。師曰。十字路頭華表柱。曰學",
    "X81n1571_032:0703c17": "人不會。乞師再指。師曰。君自行東我向西。",
    "X81n1571_032:0703c18": "眉州黃龍贊禪師僧問。如何是和尚關棙子。師曰。少",
    "X81n1571_032:0703c19": "人踏得著。曰忽踏得著時如何。師曰。汝試進前看。僧",
    "X81n1571_032:0703c20": "便喝。師便打　問僧近離甚處。曰香林。師曰。在彼多",
    "X81n1571_032:0703c21": "少時。曰六年。師曰。世尊在雪山六年。證無上菩提。汝",
    "X81n1571_032:0703c22": "在香林六年。成得個甚麼。僧無語。師曰。移厨喫飯漢。",
    "X81n1571_032:0703c23": "衡州大聖院守賢禪師僧問。如何是古佛道場。師曰。",
    "X81n1571_032:0703c24": "五通廟裏沒香爐　問如何是佛法大意。師曰。南斗",
    "X81n1571_032:0704a01": "七。北斗八。",
    "X81n1571_032:0704a02": "舒州天柱山和尚上堂。莫有作家戰將麼。試出來與",
    "X81n1571_032:0704a03": "山僧相見。時有僧出禮拜。師曰。山僧打退鼓。曰和尚",
    "X81n1571_032:0704a04": "是甚麼心行。師曰。敗將不戰　問北斗藏身意旨如",
    "X81n1571_032:0704a05": "何。師曰。闍黎豈不是荊南人。曰是。師曰。祇見波瀾起。",
    "X81n1571_032:0704a06": "不測洞庭深。",
    "X81n1571_032:0704a07": "韶州雲門山朗上座自幼肄業講肆。聞僧問雲門。如",
    "X81n1571_032:0704a08": "何是透法身句。門曰。北斗裏藏身。師罔測微旨。遂造",
    "X81n1571_032:0704a09": "雲門。門纔見。便把住曰。道道。師擬議。門拓開。乃示頌",
    "X81n1571_032:0704a10": "曰。雲門聳峻白雲低。水急游魚不敢棲。入戶已知來",
    "X81n1571_032:0704a11": "見解。何勞再舉轢中泥。師因斯大悟。即便禮拜。自此",
    "X81n1571_032:0704a12": "依雲門為上座　僧問。如何是解脫。師曰。穿靴水上",
    "X81n1571_032:0704a13": "行　問如何是透脫一路。師曰。南贍部洲。北鬱單越。",
    "X81n1571_032:0704a14": "曰學人不會。意旨如何。師曰。朝遊羅浮。暮歸檀特。",
    "X81n1571_032:0704a15": "郢州纂子山菴主僧問。如何是透法身句。師曰。朝看",
    "X81n1571_032:0704a16": "東南。暮看西北。",
    "X81n1571_032:0704a17": "廣州地藏院慧慈明識禪師僧問。既是地藏院。為甚",
    "X81n1571_032:0704a18": "塑熾盛光佛。師曰。過在甚麼處　問如何是地藏境。",
    "X81n1571_032:0704a19": "師曰。無人得敢遊。",
    "X81n1571_032:0704a20": "廬州東天王廣慈禪師僧問。如何是天王境。師曰。明",
    "X81n1571_032:0704a21": "遠臺。曰如何是境中人。師曰。包希仁。",
    "X81n1571_032:0704a22": "南嶽下八世",
    "X81n1571_032:0704a23": "白雲祥禪師法嗣",
    "X81n1571_032:0704a24": "韶州大歷和尚初參白雲。雲舉拳曰。我近來不恁麼",
    "X81n1571_032:0704b01": "也。師領旨禮拜。自此入室。住後。僧問。如何是西來意。",
    "X81n1571_032:0704b02": "師曰。破草鞋　問如何是無為。師乃擺手　問施主",
    "X81n1571_032:0704b03": "供養。將何報答。師以手撚髭曰。有髭即撚。曰無髭又",
    "X81n1571_032:0704b04": "如何。師曰。非公境界。",
    "X81n1571_032:0704b05": "連州寶華和尚上堂。看天看地。新羅國裏。和南不審。",
    "X81n1571_032:0704b06": "日銷萬兩黃金。雖然如此。猶是少分　上堂。盡十方",
    "X81n1571_032:0704b07": "世界。是個木羅漢。幡竿頭上。道將一句來　上堂。天",
    "X81n1571_032:0704b08": "上龍飛鳳走。山間虎嘯猿啼。拈向鼻孔。道將一句來",
    "X81n1571_032:0704b09": "　問僧。甚麼來。曰大容來。師曰。大容近日作麼生。曰",
    "X81n1571_032:0704b10": "近來合得一甕醬。師喚沙彌。將一椀水來。與這僧照",
    "X81n1571_032:0704b11": "影　因有僧問大容曰。天賜六銖披挂後。將何報答",
    "X81n1571_032:0704b12": "我皇恩。容曰。來披三事衲。歸挂六銖衣。師聞之乃曰。",
    "X81n1571_032:0704b13": "這老凍齈。作恁麼語話。容聞。令人傳語曰。何似奴緣",
    "X81n1571_032:0704b14": "不斷。師曰。此為拋甎。祇圖引玉　師見一僧從法堂",
    "X81n1571_032:0704b15": "堦下過。師乃敲繩牀。僧曰。若是這個。不請拈出。師喜",
    "X81n1571_032:0704b16": "下地詰之。僧無語。師便打　師有時戴冠子。謂眾曰。",
    "X81n1571_032:0704b17": "若道是俗。且身披袈裟。若道是僧。又頭戴冠子。眾無",
    "X81n1571_032:0704b18": "對。",
    "X81n1571_032:0704b19": "韶州月華山月禪師初謁白雲。雲問。業個甚麼。曰念",
    "X81n1571_032:0704b20": "孔雀經。雲曰。好個人家男女。隨鳥雀後走。師聞語驚",
    "X81n1571_032:0704b21": "異。遂依附久之。乃契旨。尋住月華。僧問。如何是月華",
    "X81n1571_032:0704b22": "家風。師曰。若問家風。即答家風。曰學人問家風。師曰。",
    "X81n1571_032:0704b23": "金銅羅漢　上堂。舉一句語。徧大千界。還有人會得",
    "X81n1571_032:0704b24": "這個時節麼。試出來道看。要知親切。良久曰。不出頭",
    "X81n1571_032:0704c01": "是好手。久立珍重　問如何是祖師西來意。師曰。梁",
    "X81n1571_032:0704c02": "王不識。曰意旨如何。師曰。隻履西歸　師入京上堂。",
    "X81n1571_032:0704c03": "有一官人。出禮拜起低頭。良久。師曰。掣電之機。徒勞",
    "X81n1571_032:0704c04": "佇思　有一老宿。上法堂。東西顧視曰。好個法堂。要",
    "X81n1571_032:0704c05": "且無主。師聞乃召曰。且坐喫茶。宿問曰。元中最的。猶",
    "X81n1571_032:0704c06": "是龜毛兔角。不向二諦中修。如何密用。師曰測。宿曰。",
    "X81n1571_032:0704c07": "恁麼則抝折拄杖。割斷草鞋去也。師曰。細而詳之。",
    "X81n1571_032:0704c08": "南雄州地藏和尚上堂。僧問。今日供養地藏。地藏還",
    "X81n1571_032:0704c09": "來否。師曰。打開佛殿門。裝香換水　師與大容。在白",
    "X81n1571_032:0704c10": "雲開火路。容曰。三道寶堦。何似個火路。師曰。甚麼處",
    "X81n1571_032:0704c11": "不是。",
    "X81n1571_032:0704c12": "英州樂淨含匡禪師上堂。良久曰。摩竭提國。親行此",
    "X81n1571_032:0704c13": "令。去却擔簦。截流相見　僧問。如何是西來意。師曰。",
    "X81n1571_032:0704c14": "側耳無功　問如何是樂淨家風。師曰。天地養人",
    "X81n1571_032:0704c15": "　問如何是樂淨境。師曰。有工貪種竹。無暇不杖松。曰",
    "X81n1571_032:0704c16": "忽遇客來。將何供養。師曰。滿園秋果熟。要者近前甞",
    "X81n1571_032:0704c17": "　問龍門有意。透者如何。師曰。灘下接取。曰學人不",
    "X81n1571_032:0704c18": "會。師曰。喚行頭來　問但得本莫愁末。如何是本。師",
    "X81n1571_032:0704c19": "曰。不要問人。曰如何是末。師乃豎指　問如何是樂",
    "X81n1571_032:0704c20": "淨境。師曰。滿月團圓菩薩面。庭前棕樹夜叉頭　僧",
    "X81n1571_032:0704c21": "辭。師問。甚處去。曰大容去。師曰。大容若問樂淨有何",
    "X81n1571_032:0704c22": "言教。汝作麼生祇對。僧無語。師代曰。但道樂淨近日",
    "X81n1571_032:0704c23": "不肯大容　因普請打籬次。僧問。古人種種開方便",
    "X81n1571_032:0704c24": "門。和尚為甚麼却攔截。師曰。牢下撅著。",
    "X81n1571_032:0705a01": "韶州後白雲和尚僧問。古琴絕韻。請師彈。師曰。伯牙",
    "X81n1571_032:0705a02": "雖妙手。時人聽者希。曰恁麼則再遇子期也。師曰。笑",
    "X81n1571_032:0705a03": "發驚絃斷。寧知調不同　問昔日靈山一會。梵王為",
    "X81n1571_032:0705a04": "主。未審白雲甚麼人為主。師曰。有常侍在。曰恁麼則",
    "X81n1571_032:0705a05": "法雨霶[雨/沱]。群生有賴。師曰。汝莫這裏賣梔子。",
    "X81n1571_032:0705a06": "韶州白雲福禪師僧問。如何是佛法的的之意。師曰",
    "X81n1571_032:0705a07": "直。曰學人不會。師曰。崖州路上問知音。",
    "X81n1571_032:0705a08": "德山密禪師法嗣",
    "X81n1571_032:0705a09": "鼎州文殊應真禪師上堂。直鉤釣獰龍。曲鉤釣蝦蟆",
    "X81n1571_032:0705a10": "蚯蚓還有龍麼。良久曰。勞而無功　僧問。寶劒未出",
    "X81n1571_032:0705a11": "匣時如何。師曰。在甚麼處。曰出匣後如何。師曰。臂長",
    "X81n1571_032:0705a12": "衫袖短　問古人拊掌意旨如何。師曰。家無小使。不",
    "X81n1571_032:0705a13": "成君子。",
    "X81n1571_032:0705a14": "南嶽南臺勤禪師僧問。如何是祖師西來意。師曰。一",
    "X81n1571_032:0705a15": "寸龜毛重七斤。",
    "X81n1571_032:0705a16": "鼎州德山紹晏禪師僧問。如何是祖師西來意。師曰。",
    "X81n1571_032:0705a17": "桃源水遶白雲亭　上堂。一塵纔起。大地全收。一毛",
    "X81n1571_032:0705a18": "頭上。師子全身且道。一塵纔起。大地全收。須彌山重",
    "X81n1571_032:0705a19": "多少。一毛頭上。師子全身。大海水有幾滴。有人道得。",
    "X81n1571_032:0705a20": "與汝拄杖子。天下橫行。若道不得。須彌山葢却汝頭。",
    "X81n1571_032:0705a21": "大海水溺却汝身。",
    "X81n1571_032:0705a22": "潭州鹿苑文襲禪師僧問。遠遠投師。請師一接。師曰。",
    "X81n1571_032:0705a23": "五門巷裏無消息。僧良久。師曰會麼。曰不會。師曰。長",
    "X81n1571_032:0705a24": "樂坡頭信不通。",
    "X81n1571_032:0705b01": "澧州藥山可瓊禪師上堂。僧出曰。請師答話。師曰好。",
    "X81n1571_032:0705b02": "曰還當得也無。師曰更問　問巨嶽不曾乏寸土。師",
    "X81n1571_032:0705b03": "今苦口為何人。師曰。延壽也要道過。曰不伸此問。焉",
    "X81n1571_032:0705b04": "辯我師。師便喝。僧禮拜。師便打。",
    "X81n1571_032:0705b05": "巴陵乾明院普禪師僧問。萬行齊修。古人不許。不落",
    "X81n1571_032:0705b06": "功勳。還許也無。師曰一。曰學人未曉。乞師再指。師曰。",
    "X81n1571_032:0705b07": "三十年後。",
    "X81n1571_032:0705b08": "興元府中梁山崇禪師僧問。垂絲千尺。意在深潭時",
    "X81n1571_032:0705b09": "如何。師曰。紅鱗掌上躍。",
    "X81n1571_032:0705b10": "鄂州黃龍志愿禪師僧問。迦葉上行衣。何人合得披。",
    "X81n1571_032:0705b11": "師曰。一片燒痕地。春入又逢青。",
    "X81n1571_032:0705b12": "益州東禪秀禪師僧問。既是善神。為甚麼却被雷打。",
    "X81n1571_032:0705b13": "師曰。世亂奴欺主。年衰鬼弄人　問如何是一代時",
    "X81n1571_032:0705b14": "教。師曰。多年故紙。",
    "X81n1571_032:0705b15": "鼎州普安道禪師三句頌。函葢乾坤曰。乾坤并萬象。",
    "X81n1571_032:0705b16": "地獄及天堂。物物皆真見。頭頭用不傷。截斷眾流曰。",
    "X81n1571_032:0705b17": "堆山積嶽來。一一盡塵埃。更擬論玄妙。冰消瓦解摧。",
    "X81n1571_032:0705b18": "隨波逐浪曰。辯口利舌問。高低總不虧。還汝應病藥。",
    "X81n1571_032:0705b19": "診候在臨時。三句外曰。當人如舉唱。三句豈能該。有",
    "X81n1571_032:0705b20": "問如何事。南嶽與天台　擡薦商量曰。相見不揚眉。",
    "X81n1571_032:0705b21": "君東我亦西。紅霞穿碧落。白日繞須彌。",
    "X81n1571_032:0705b22": "巴陵鑒禪師法嗣",
    "X81n1571_032:0705b23": "南昌泐潭靈澄禪師以脫灑不覊人。故目為散聖。因",
    "X81n1571_032:0705b24": "智門寬問曰。甚處來。師曰。水清月現。門曰。好好借問。",
    "X81n1571_032:0705c01": "師曰。褊衫不染皂。門曰。喫茶去　師甞有頌曰。因僧",
    "X81n1571_032:0705c02": "問我西來意。我話居山七八年。草履祇栽三個耳。麻",
    "X81n1571_032:0705c03": "衣曾補兩番肩。東菴每見西菴雪。下澗長流上澗泉。",
    "X81n1571_032:0705c04": "半夜白雲消散後。一輪明月到牀前。",
    "X81n1571_032:0705c05": "襄州興化院興順禪師僧問。如何是和尚深深處。師",
    "X81n1571_032:0705c06": "曰。舉即易。答即難。曰為甚麼如此。師曰。過去　問如",
    "X81n1571_032:0705c07": "何是百千妙門同歸方寸。師曰。水底看夜市　問如",
    "X81n1571_032:0705c08": "何是向上事。師曰。楚山頭指天。",
    "X81n1571_032:0705c09": "雙泉寬禪師法嗣",
    "X81n1571_032:0705c10": "蘄州五祖師戒禪師僧問。如何是佛。師曰。鼻孔長三",
    "X81n1571_032:0705c11": "尺。曰學人不會。師曰。真不掩偽。曲不藏直　問如何",
    "X81n1571_032:0705c12": "是道。師曰點。曰點後如何。師曰。荊三汴四　問寶劒",
    "X81n1571_032:0705c13": "未出匣時如何。師曰看。曰出匣後如何。師曰收　問",
    "X81n1571_032:0705c14": "如何是隨色摩尼珠。師曰隨。曰隨後如何。師曰。一個",
    "X81n1571_032:0705c15": "婆婆兩個癭　問得船便渡時如何。師曰。棹在誰人",
    "X81n1571_032:0705c16": "手。僧擬議。師曰。雲有出山勢。水無投澗聲　上堂。佛",
    "X81n1571_032:0705c17": "病祖病。一時與諸禪德。拈向三門外。諸禪德。還拈得",
    "X81n1571_032:0705c18": "山僧病也無。若拈得山僧病。不妨見得佛病祖病。珍",
    "X81n1571_032:0705c19": "重　問如何是祖師西來意。師曰。擔不起。曰為甚麼",
    "X81n1571_032:0705c20": "擔不起。師曰。祖師西來意　問牛頭未見四祖時如",
    "X81n1571_032:0705c21": "何。師曰。高問低對。曰見後如何。師曰。風蕭蕭。雨颯颯",
    "X81n1571_032:0705c22": "　上堂。僧問。名喧宇宙知師久。雪嶺家風略借看。師",
    "X81n1571_032:0705c23": "曰。未在更道。僧展兩手。師便打。僧禮拜。師豎起拄杖",
    "X81n1571_032:0705c24": "曰。大眾會麼。言不再舉。令不重行。便下座　問僧。近",
    "X81n1571_032:0706a01": "離甚處。曰東京。師曰。還見天子也無。曰常年一度出",
    "X81n1571_032:0706a02": "金明池。師曰。有禮可恕。無禮難容。出去　智門問曰。",
    "X81n1571_032:0706a03": "暑往寒來即不問。林下相逢事若何。師曰。五鳳樓前",
    "X81n1571_032:0706a04": "聽玉漏。門曰。爭奈主山高案山低。師曰。須彌頂上擊",
    "X81n1571_032:0706a05": "金鐘　上方嶽。少與雪竇顯。結伴遊淮山。聞師住五",
    "X81n1571_032:0706a06": "祖。喜勘驗。顯未欲前。嶽乃先往。徑造丈室。師曰。上人",
    "X81n1571_032:0706a07": "名甚麼。對曰齊嶽。師曰。何似泰山。嶽無語。師即打趕。",
    "X81n1571_032:0706a08": "翌日復謁。師曰。汝作甚麼。嶽回首。作圓相呈之。師曰。",
    "X81n1571_032:0706a09": "趁爐竈熱。更搭一個。嶽擬議。師拽杖趕出門。數日後。",
    "X81n1571_032:0706a10": "嶽再詣。乃提起坐具曰。展則大千沙界。不展則毫髮",
    "X81n1571_032:0706a11": "不存。為復展即是。不展即是。師遽下繩牀把住曰。既",
    "X81n1571_032:0706a12": "是熟人。何須如此。嶽又無語。師又打出　師暮年至",
    "X81n1571_032:0706a13": "大愚。倚杖談笑而化。",
    "X81n1571_032:0706a14": "江陵府福昌院重善禪師僧問。如何是正法眼。師曰。",
    "X81n1571_032:0706a15": "夜觀乾象。曰學人不會。師曰。日裏看山　問如何是",
    "X81n1571_032:0706a16": "佛法的的大意。師曰。東方甲乙木。曰恁麼則粉骨碎",
    "X81n1571_032:0706a17": "身也。師曰。易開終始口。難保歲寒心　問浩浩塵中。",
    "X81n1571_032:0706a18": "如何辯主。師曰。長安天子。塞外將軍。曰恁麼則權握",
    "X81n1571_032:0706a19": "在手。師曰。不斬無罪人　問如何是不遷底法。師曰。",
    "X81n1571_032:0706a20": "死人不坐禪。曰學人不會。師曰。那伽常在定　問離",
    "X81n1571_032:0706a21": "却咽喉唇吻。請師速道。師曰。福昌口門窄。曰和尚為",
    "X81n1571_032:0706a22": "甚麼口門窄。師曰。還我話來　問如何是離筌蹄底",
    "X81n1571_032:0706a23": "句。師曰。頭大帽子小。曰意旨如何。師曰。側脚反穿靴",
    "X81n1571_032:0706a24": "　問金烏東涌。玉兔西沉時如何。師曰。措大不騎驢。",
    "X81n1571_032:0706b01": "曰恁麼則謝師指南。師曰。更須子細　問牛頭未見",
    "X81n1571_032:0706b02": "四祖時如何。師曰。槵子數珠。曰見後如何。師曰。鐵磬",
    "X81n1571_032:0706b03": "行者　問未施武藝。便入戰場時如何。師曰。老僧打",
    "X81n1571_032:0706b04": "退鼓。曰恁麼則展陣開旗去也。師曰。伏惟尚饗　上",
    "X81n1571_032:0706b05": "堂。盡乾坤大地微塵諸佛。總在福昌這裏。拈拄杖畫",
    "X81n1571_032:0706b06": "一畫曰。說佛說法。諸禪德。若也會得。出來與汝證據。",
    "X81n1571_032:0706b07": "若也不會。花須連夜發。莫待曉風吹。便下座。",
    "X81n1571_032:0706b08": "蘄州四祖志諲禪師僧問。如何是透法身句。師曰。多",
    "X81n1571_032:0706b09": "年松樹老粼皴　問葉落歸根時如何。師曰。一歲一",
    "X81n1571_032:0706b10": "枯榮。",
    "X81n1571_032:0706b11": "襄州興化奉能禪師僧問。如何是佛。師曰。髮長僧貌",
    "X81n1571_032:0706b12": "醜。",
    "X81n1571_032:0706b13": "唐州天睦山慧滿禪師僧問。如何是佛。師曰。多年桃",
    "X81n1571_032:0706b14": "核。曰意旨如何。師曰。打破裏頭人　問如何是祖師",
    "X81n1571_032:0706b15": "西來意。師曰。三年逢一閏。曰合談何事。師曰。九日是",
    "X81n1571_032:0706b16": "重陽。",
    "X81n1571_032:0706b17": "鄂州建福智同禪師僧問。如何是透法身句。師曰。鸚",
    "X81n1571_032:0706b18": "鵡慕西秦。僧禮拜。師曰。聽取一頌。雲門透法身。法身",
    "X81n1571_032:0706b19": "何許人。鴈回沙塞北。鸚鵡慕西秦。",
    "X81n1571_032:0706b20": "襄州延慶宗本禪師僧問。魚未跳龍門時如何。師曰。",
    "X81n1571_032:0706b21": "擺手入長安。曰跳過後如何。師曰。長安雖樂。",
    "X81n1571_032:0706b22": "鼎州大龍山炳賢禪師僧問。昔日先師語。如何透法",
    "X81n1571_032:0706b23": "身。師曰。萬仞峰前句。不與白雲齊　問如何是動乾",
    "X81n1571_032:0706b24": "坤句。師曰。透出龍宮翻大海。掌開日月倒須彌　問",
    "X81n1571_032:0706c01": "如何是出家人。師曰深。曰如何是出家法。師曰苦。",
    "X81n1571_032:0706c02": "自巖上座僧問。如何是無縫塔。師曰。甎瓦泥土。曰如",
    "X81n1571_032:0706c03": "何是塔中人。師曰。含齒戴髮　問如何是大人相。師",
    "X81n1571_032:0706c04": "曰。不曾作模樣。曰如何是老人相。師曰。無力把拄杖",
    "X81n1571_032:0706c05": "　問洞山麻三斤。意旨如何。師曰。八十婆婆不梳粧。",
    "X81n1571_032:0706c06": "香林遠禪師法嗣",
    "X81n1571_032:0706c07": "隨州智門光祚禪師上堂。德山入門便棒。臨濟入門",
    "X81n1571_032:0706c08": "便喝。你且道。山僧者裏用個什麼。還有人委悉麼。不",
    "X81n1571_032:0706c09": "如歸堂向火。珍重　上堂。三兩日來好春雨。可謂霶",
    "X81n1571_032:0706c10": "[雨/(湤方)]。凡夫人見水是水。天人見水是琉璃。魚龍見水是",
    "X81n1571_032:0706c11": "窟宅。餓鬼見水是火。你衲僧家。喚作什麼。你若喚作",
    "X81n1571_032:0706c12": "水。又同凡夫見。若喚作琉璃。又同天人見。若喚作窟",
    "X81n1571_032:0706c13": "宅。又同魚龍見。若喚作火。又同餓鬼見。是你尋常還",
    "X81n1571_032:0706c14": "作麼生。所以道。若是得底人。道火不燒口。道水不溺",
    "X81n1571_032:0706c15": "身。你每日喫飯。還少得一粒麼。又古人云。終日著衣",
    "X81n1571_032:0706c16": "喫飯。未曾咬著一粒米。未曾掛著一縷線。雖然如此。",
    "X81n1571_032:0706c17": "又須實到者裏始得。若未到者田地。且莫掠虗　問",
    "X81n1571_032:0706c18": "諸法寂滅相。不可以言宣時如何。師曰。好個問頭。曰",
    "X81n1571_032:0706c19": "漝麼則帀地普天。師曰。更是一堆　問如何是無縫",
    "X81n1571_032:0706c20": "塔。師曰。四楞著地。曰如何是塔中人。師曰。鼻孔三斤",
    "X81n1571_032:0706c21": "稱不起　問威音王以前。是什麼人先悟。師曰。何不",
    "X81n1571_032:0706c22": "問露柱。曰便漝麼會時如何。師曰。二頭三手　問威",
    "X81n1571_032:0706c23": "音一響。妙色已彰時如何。師曰。兩重公案　問既是",
    "X81n1571_032:0706c24": "普眼。為什麼不見普賢。師曰。弄巧成拙　師學人有",
    "X81n1571_032:0707a01": "龜毛拂子。將奉師時如何。師曰。老僧有兔角拄杖與",
    "X81n1571_032:0707a02": "闍黎。曰與麼則進貢得賞也。師曰。三十年後。此話大",
    "X81n1571_032:0707a03": "行　上堂。諸上座。且得秋涼。正好進道決擇。還有疑",
    "X81n1571_032:0707a04": "情。出來對眾。大家共你商量。理長則就。所以趙州八",
    "X81n1571_032:0707a05": "十。尚自行脚。祇是要飽叢林。又且不擔板。若有作者。",
    "X81n1571_032:0707a06": "但請對眾施呈。忽有騎墻察辨。呈中藏鋒。忽棒忽喝。",
    "X81n1571_032:0707a07": "或施圓相。忽象王迴施。忽師子返躑。忽作大師子吼。",
    "X81n1571_032:0707a08": "忽抝折拄杖。忽掀倒禪牀。但請施設。還有麼。眾無對。",
    "X81n1571_032:0707a09": "又曰。若是宗門中兒孫。須瞻祖師機。方可是祖師苗",
    "X81n1571_032:0707a10": "裔。不可喫却祖師飯。著却祖師衣。趂謴過日。便道我",
    "X81n1571_032:0707a11": "是行脚僧。者個祇喚作名字比丘。徒消信施。閻羅王",
    "X81n1571_032:0707a12": "久後徵你草鞋錢有日在。莫道我得便宜。忽然一日",
    "X81n1571_032:0707a13": "眼光落地。入地獄如箭射。又圖個什麼。各自著便宜。",
    "X81n1571_032:0707a14": "又不是憨漢也。久立　上堂。若欲多求。恐妨於道。祇",
    "X81n1571_032:0707a15": "如諸上座。還得道業成辦也未。若也未辦。千般巧說。",
    "X81n1571_032:0707a16": "不益其心。萬種思量。是何道理。所以古人道。你若無",
    "X81n1571_032:0707a17": "心我也休。晴乾不肯去。須待雨淋頭　問如何是般",
    "X81n1571_032:0707a18": "若體。師曰。蚌含明月。曰。如何是般若用。師曰。兔子懷",
    "X81n1571_032:0707a19": "胎　問三春已去。九夏又臨。學人未明。乞師直指。師",
    "X81n1571_032:0707a20": "曰。打你頭破作七分。曰也知師為迷徒切。爭奈學人",
    "X81n1571_032:0707a21": "未曉何。師曰。非日月咎　問未有世界時。還有佛法",
    "X81n1571_032:0707a22": "也無。師曰。少一時不生。剩一時不死　問。拈槌豎拂。",
    "X81n1571_032:0707a23": "揚眉瞬目。即不問。向上一路。請師舉唱。師曰。你為什",
    "X81n1571_032:0707a24": "麼擔枷過狀。曰與麼則謝師方便。師曰。罪不重科",
    "X81n1571_032:0707b01": "　問。師唱誰家曲。宗風嗣阿誰。師曰。重疊關山路。曰今",
    "X81n1571_032:0707b02": "日一會又奚為。師曰。對牛彈琴　問真源無朕兆。如",
    "X81n1571_032:0707b03": "何語祖宗。師曰。句裏明人。曰漝麼則南山起雲北。山",
    "X81n1571_032:0707b04": "下雨。師曰。楊花得暖風　問如何是透法身句。師曰。",
    "X81n1571_032:0707b05": "猢猻繫露柱　上堂。千人排門。不如一人拔關。僧便",
    "X81n1571_032:0707b06": "問。如何是千人排門。師曰。守株待兔。曰如何是一人",
    "X81n1571_032:0707b07": "拔關。師曰。你不是者手脚　問如何是禪。師曰。最苦",
    "X81n1571_032:0707b08": "是黃連。曰如何是道。師曰。甜底是甘草　上堂。鼓聲",
    "X81n1571_032:0707b09": "纔罷。罕遇作家。僧出禮拜。師曰打鼓為三軍。曰長蛇",
    "X81n1571_032:0707b10": "偃月休施展。匹馬單鎗謾立功。師曰。冰消瓦解。曰諾。",
    "X81n1571_032:0707b11": "師曰。蘇嚕蘇嚕　問空王殿中。以何為侍者。師曰。樓",
    "X81n1571_032:0707b12": "至佛　上堂。南泉道。自小養一頭水牯牛。擬向溪東",
    "X81n1571_032:0707b13": "放。不免食他國王水草。擬向溪西放。不免食他國王",
    "X81n1571_032:0707b14": "水草。不如隨處納些些。他總不見。所以雲門大師道。",
    "X81n1571_032:0707b15": "平地上死人無數。過得荊棘林是好手。只饒你截斷",
    "X81n1571_032:0707b16": "凡聖。及盡有無。也祇是老鼠入飯甕。未知有向上一",
    "X81n1571_032:0707b17": "竅在。便有僧問。如何是向上一竅。師便打曰。我早是",
    "X81n1571_032:0707b18": "將一塊屎驀口抹了。你更來咬我手作麼。僧擬議。師",
    "X81n1571_032:0707b19": "便趂　上堂。神方祕術。子父不傳。山僧有個藥方。黑",
    "X81n1571_032:0707b20": "豆好合醬。便下座　問如何是清淨法身。師曰。滿眼",
    "X81n1571_032:0707b21": "是埃塵　問如何是色空。師曰。薤園裏賣蔥　問應",
    "X81n1571_032:0707b22": "化非真佛。亦非說法者。未審是什麼人說。師曰。露柱",
    "X81n1571_032:0707b23": "口脣缺　問如何是無底鉢盂。師曰。挂向壁上。曰未",
    "X81n1571_032:0707b24": "審將何齋粥。師曰。瓦椀竹筯　問如何是佛。師曰。抱",
    "X81n1571_032:0707c01": "贓呌屈　問如何是祖師西來意。師曰。山雲野雉",
    "X81n1571_032:0707c02": "　問如何是然燈前。師曰。空劫無閒人。曰如何是正然",
    "X81n1571_032:0707c03": "燈。師曰。火星入牛斗。曰如何是然燈後。師曰。衲僧天",
    "X81n1571_032:0707c04": "下走　問古鏡未磨時如何。師曰。也祇是個銅片。曰",
    "X81n1571_032:0707c05": "磨後如何。師曰。且收取　問學人有一問。未審。師還",
    "X81n1571_032:0707c06": "答也無。師曰。南地鵠。北地狐。曰意旨如何。師曰。三月",
    "X81n1571_032:0707c07": "裏看　問善財入樓閣。是何時節。師曰。末後殷勤。曰",
    "X81n1571_032:0707c08": "畢竟如何折倒。師曰。不如退後三步。曰恁麼則古人",
    "X81n1571_032:0707c09": "不先。今人不後。師曰。秦王擊缶　問終日切切。祇為",
    "X81n1571_032:0707c10": "庭前殘雪。如何得雪消去。師曰。相次春來。曰恁麼則",
    "X81n1571_032:0707c11": "紅輪起處底穿盪盡。師曰。雪上更加霜　問閉門造",
    "X81n1571_032:0707c12": "車時如何。師曰。還得成就也未。曰出門合轍時如何。",
    "X81n1571_032:0707c13": "師曰。魯般門下　問承教有言。一人發真歸源。十方",
    "X81n1571_032:0707c14": "虗空悉皆銷殞。既是虗空。云何銷殞。師曰。歸源者合",
    "X81n1571_032:0707c15": "知。曰恁麼則一漚生處眾波同。師曰。細看前話。",
    "X81n1571_032:0707c16": "灌州羅漢和尚僧問。如何是佛。師曰。牛頭阿旁。曰如",
    "X81n1571_032:0707c17": "何是法。師曰。劒樹刀山　問如何是佛法大意。師曰。",
    "X81n1571_032:0707c18": "井中紅燄。日裏浮漚。曰如何領會。師曰。遙指扶桑日",
    "X81n1571_032:0707c19": "那邊　問如何是本來心。師曰。蹉過了也。",
    "X81n1571_032:0707c20": "灌州青城香林信禪師僧問。覿面相呈時如何。師曰。",
    "X81n1571_032:0707c21": "築著鼻孔。",
    "X81n1571_032:0707c22": "洞山初禪師法嗣",
    "X81n1571_032:0707c23": "潭州福嚴良雅禪師居洞山第一座。山小參次。僧出",
    "X81n1571_032:0707c24": "問。如何是佛。山答曰。麻三斤。參罷。山至寮謂師曰。我",
    "X81n1571_032:0708a01": "今日答這僧話。得麼。師曰。恰值某淨髮。山曰。你元來",
    "X81n1571_032:0708a02": "作這去就。拂袖便出。師曰。這老漢。將謂我明他這話",
    "X81n1571_032:0708a03": "頭不得。因作偈呈曰。五彩畫牛頭。黃金為點額。春晴",
    "X81n1571_032:0708a04": "二月初。農人皆取則。寒食賀新正。鐵錢三五百。山見",
    "X81n1571_032:0708a05": "深肯之　住福嚴日。僧問。如何是和尚家風。師曰。入",
    "X81n1571_032:0708a06": "門便見。",
    "X81n1571_032:0708a07": "荊南府開福德賢禪師僧問。去離不得時如何。師曰。",
    "X81n1571_032:0708a08": "子承父業　　問如何是衲僧活計。師曰。耳裏種田",
    "X81n1571_032:0708a09": "上堂。不用思而知。不用慮而解。知解俱泯。合談何事。",
    "X81n1571_032:0708a10": "良久曰。一葉落天下秋　問承和尚有言。隔江招手。",
    "X81n1571_032:0708a11": "意旨如何。師曰。被裏張帆。曰恁麼則南山起雲。北山",
    "X81n1571_032:0708a12": "下雨去也。師曰。踏不著。",
    "X81n1571_032:0708a13": "潭州報慈嵩禪師僧問。北斗藏身。意旨如何。師曰。百",
    "X81n1571_032:0708a14": "歲老人入漆甕。",
    "X81n1571_032:0708a15": "岳州乾明睦禪師問洞山。停機罷賞時如何。山曰。水",
    "X81n1571_032:0708a16": "底弄傀儡。師曰。誰是看玩家。山曰。停機罷賞者。師曰。",
    "X81n1571_032:0708a17": "恁麼則知音不和也。山曰。知音底事作麼生。師曰。大",
    "X81n1571_032:0708a18": "盡三十日。山曰。未在更道。師曰。某甲合喫和尚手中",
    "X81n1571_032:0708a19": "痛棒。山休去　問昔日靈山記。今朝嗣阿誰。師曰。楚",
    "X81n1571_032:0708a20": "山突兀。漢水東流。曰恁麼則洞山的嗣也。師曰。聽事",
    "X81n1571_032:0708a21": "不真。喚鐘作甕。",
    "X81n1571_032:0708a22": "鄧州廣濟院同禪師僧問。萬緣息盡時如何。師曰。三",
    "X81n1571_032:0708a23": "脚蝦蟇飛上天　問如何是透法身句。師曰。華嶽三",
    "X81n1571_032:0708a24": "峰小。曰此意如何。師曰。青河輥底流。",
    "X81n1571_032:0708b01": "韶州東平山洪教禪師僧問。如何是向上關。師豎起",
    "X81n1571_032:0708b02": "拂子。曰學人未曉。乞師再指。師曰。非公境界。曰和尚",
    "X81n1571_032:0708b03": "豈無方便。師曰。再犯不容。",
    "X81n1571_032:0708b04": "泐潭謙禪師法嗣",
    "X81n1571_032:0708b05": "虔州了山宗盛禪師上堂。鐘聲清鼓聲響。早晚相聞",
    "X81n1571_032:0708b06": "休妄想。薦得徒勞別問津。莫道山僧無伎倆。咄。",
    "X81n1571_032:0708b07": "奉先深禪師法嗣",
    "X81n1571_032:0708b08": "天台蓮華峰祥菴主僧問。如何是雪嶺泥牛吼。師曰",
    "X81n1571_032:0708b09": "聽。曰如何是雲門木馬嘶。師曰響　示寂日。拈拄杖",
    "X81n1571_032:0708b10": "示眾曰。古人到這裏。為甚麼不肯住。眾無對。師乃曰。",
    "X81n1571_032:0708b11": "為他途路不得力。復曰。畢竟如何。以杖橫肩曰。楖栗",
    "X81n1571_032:0708b12": "橫擔不顧人。直入千峰萬峰去。言畢而逝。",
    "X81n1571_032:0708b13": "江州崇聖御禪師僧問。如何是學人受用三昧。師曰。",
    "X81n1571_032:0708b14": "橫擔拄杖。曰意旨如何。師曰。步步踏實。",
    "X81n1571_032:0708b15": "雙泉郁禪師法嗣",
    "X81n1571_032:0708b16": "鼎州德山慧遠禪師開堂示眾。無量法門。悉已具足。",
    "X81n1571_032:0708b17": "然雖如是。且須委悉始得。其餘方便。昔時聖人互出。",
    "X81n1571_032:0708b18": "乃曰。傳燈爾後。賢者差肩。故云繼祖是以。心心相傳。",
    "X81n1571_032:0708b19": "法法相印。且作麼生傳。作麼生印。舉起拂子曰。此乃",
    "X81n1571_032:0708b20": "人天同證。若如是也遞相證明。其或未曉之徒。請垂",
    "X81n1571_032:0708b21": "下問。僧問。如何是祖師西來意。師曰。鐵門路險　解",
    "X81n1571_032:0708b22": "夏上堂。僧問。九旬禁足今已滿。自恣之儀事若何。師",
    "X81n1571_032:0708b23": "曰。猢猻趂蛺蝶。九步作一歇。曰意旨如何。師示頌曰。",
    "X81n1571_032:0708b24": "兩個童兒舁木鼓。左邊打了右邊舞。剎那變現百千",
    "X81n1571_032:0708c01": "般。分明示君君記取　問亡僧遷化。向甚麼處去。師",
    "X81n1571_032:0708c02": "曰。烏龜鑽破壁　上堂。枕石漱流。任運天真。不見古",
    "X81n1571_032:0708c03": "者道。撥霞掃雪和雲母。掘石移松得茯苓。當恁麼時。",
    "X81n1571_032:0708c04": "復何言哉。諸禪德。要會麼。聽取一頌。雪霽長空。迥野",
    "X81n1571_032:0708c05": "飛鴻。段雲片片。向西向東。",
    "X81n1571_032:0708c06": "襄州含珠山彬禪師僧問。如何是正法眼。師曰。瞎",
    "X81n1571_032:0708c07": "　問如何是和尚關棙子。師豎起拂子。僧便喝。師便打。",
    "X81n1571_032:0708c08": "　問如何是三乘教。師曰。上大人。曰意旨如何。師曰。",
    "X81n1571_032:0708c09": "化三千。",
    "X81n1571_032:0708c10": "披雲寂禪師法嗣",
    "X81n1571_032:0708c11": "廬山開先照禪師僧問。向上宗乘。乞師垂示。師曰。白",
    "X81n1571_032:0708c12": "雲斷處見明月。曰猶是學人疑處。師曰。黃葉落時聞",
    "X81n1571_032:0708c13": "擣衣　問如何是和尚家風。師曰。一條寒澗木。得力",
    "X81n1571_032:0708c14": "勝兒孫。曰用者如何。師曰。百雜碎　上堂。叢林規矩。",
    "X81n1571_032:0708c15": "古佛家風。一參一請。一粥一飯。且道。明得個甚麼。祇",
    "X81n1571_032:0708c16": "如諸人心心不停。念念不住。若能不停處停。念處無",
    "X81n1571_032:0708c17": "念。自合無生之理。與麼說話。笑破他人口。",
    "X81n1571_032:0708c18": "金陵天寶和尚僧問。白雲抱幽石時如何。師曰。非公",
    "X81n1571_032:0708c19": "境界　問如何是和尚家風。師曰。列半作三。曰學人",
    "X81n1571_032:0708c20": "未曉。師曰。鼻孔針筒。",
    "X81n1571_032:0708c21": "舜峰韶禪師法嗣",
    "X81n1571_032:0708c22": "磁州桃園山曦朗禪師僧問。如何是祖師西來意。師",
    "X81n1571_032:0708c23": "曰。西來若有意。斬下老僧頭。曰為甚却如此。師曰。不",
    "X81n1571_032:0708c24": "見道為法喪軀。",
    "X81n1571_032:0709a01": "安州法雲智善禪師僧問。如何是古佛道場。師曰。山",
    "X81n1571_032:0709a02": "青水綠。",
    "X81n1571_032:0709a03": "般若柔禪師法嗣",
    "X81n1571_032:0709a04": "藍田縣真禪師僧問。如何是大定門。師曰。拈柴擇菜",
    "X81n1571_032:0709a05": "　上堂。成山假就於始簣。修途託至於初步。上座適",
    "X81n1571_032:0709a06": "來。從地爐邊來。還與初步同別。若言同。即不會不遷。",
    "X81n1571_032:0709a07": "若言別。亦不會不遷。上座作麼生會。還會麼。這裏不",
    "X81n1571_032:0709a08": "是那裏。那裏不是這裏。且道。是一處兩處。是遷不遷。",
    "X81n1571_032:0709a09": "是來去不是來去。若於此顯明得。便乃古今一如。初",
    "X81n1571_032:0709a10": "終自爾。念念無常。心心永滅。所以道。觀方知彼去。去",
    "X81n1571_032:0709a11": "者不至方。上座適來恁麼來。却請恁麼去。參。",
    "X81n1571_032:0709a12": "妙勝臻禪師法嗣",
    "X81n1571_032:0709a13": "西川雪峰欽山主上堂。昨日一今日二。不用思量。快",
    "X81n1571_032:0709a14": "須瞥地。蹉過平生。沒巴鼻。咄。",
    "X81n1571_032:0709a15": "清涼明禪師法嗣",
    "X81n1571_032:0709a16": "吉州西峰雲豁禪師郡之曾氏子。早扣諸方。晚見清",
    "X81n1571_032:0709a17": "涼問。佛未出世時如何。涼曰。雲遮海門樹。曰出世後",
    "X81n1571_032:0709a18": "如何。涼曰。擘破鐵圍山。師於言下大悟。凉印可之",
    "X81n1571_032:0709a19": "　歸住寶龍。雲侶駢集。宋真宗遣使召至。訪問宗要。留",
    "X81n1571_032:0709a20": "上苑。經時冥坐不食。上嘉異。賜號圓淨。辭歸。珍錫甚",
    "X81n1571_032:0709a21": "隆。皆不受。以詩寵其行。改寶號曰祥符。旌師之居也",
    "X81n1571_032:0709a22": "　甞有問易中要旨者。師曰。夫神生於無形。而成於",
    "X81n1571_032:0709a23": "有形。從有以至於無。然後能合乎妙圓正覺之道。故",
    "X81n1571_032:0709a24": "自四十九衍。以至於萬有一千五百二十。以窮天下",
    "X81n1571_032:0709b01": "之理。以盡天下之性。不異吾聖人之教也　示寂日。",
    "X81n1571_032:0709b02": "為眾曰。天不高地不厚。自是時人覷不透。但看臘月",
    "X81n1571_032:0709b03": "二十五。依舊面南看北斗。瞑然而逝。茶毗獲設利。建",
    "X81n1571_032:0709b04": "塔。",
    "X81n1571_032:0709b06": "五燈全書卷第三十二"
}