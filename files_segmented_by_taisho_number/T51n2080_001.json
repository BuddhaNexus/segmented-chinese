{
    "T51n2080_001:0773c02": "No. 2080",
    "T51n2080_001:0773c03": "傳法正宗論卷上",
    "T51n2080_001:0773c05": "宋藤州東山沙門釋契嵩著",
    "T51n2080_001:0773c06": "第一篇第一篇",
    "T51n2080_001:0773c07": "隋唐來。達磨之宗大勸。而義學者疑之。頗執",
    "T51n2080_001:0773c08": "付法藏傳。以相發難。謂傳所列但二十四世。",
    "T51n2080_001:0773c09": "至師子祖而已矣。以達磨所承者非正出於",
    "T51n2080_001:0773c10": "師子尊者。其所謂二十八祖者。蓋後之人曲",
    "T51n2080_001:0773c11": "說。禪者或引寶林傳證之。然寶林亦禪者之",
    "T51n2080_001:0773c12": "書。而難家益不取。如此呶呶。雖累世無以",
    "T51n2080_001:0773c13": "驗正。吾嘗病之。因探二傳。竊欲質其是非。及",
    "T51n2080_001:0773c14": "觀所謂付法藏傳者。蓋作於後魏出乎真君",
    "T51n2080_001:0773c15": "毀佛之後。梵僧吉迦夜所譯。視其各傳品目",
    "T51n2080_001:0773c16": "而祖代若有次第。及考其文。則師資授受。與",
    "T51n2080_001:0773c17": "其所出國土姓氏。殊無本末其稍詳者。乃其",
    "T51n2080_001:0773c18": "旋採於三藏諸部。非其素爾也。大凡欲為書",
    "T51n2080_001:0773c19": "序人世數前後。必以其祖禰父子親相承襲",
    "T51n2080_001:0773c20": "為之効。又其人姓族州土。與其事之所以然。",
    "T51n2080_001:0773c21": "皆不失端倪。使後世取信。乃謂之史傳。今其",
    "T51n2080_001:0773c22": "書則謂之傳。其事則不詳。若其序彌遮迦多",
    "T51n2080_001:0773c23": "佛陀難提比羅長老。至于婆修槃陀。摩拏羅。",
    "T51n2080_001:0773c24": "鶴勒那。夜奢。與師子羅漢者七祖師。皆無其",
    "T51n2080_001:0773c25": "師弟子親相付受之義。而佛陀難提鶴勒那",
    "T51n2080_001:0773c26": "與師子三祖。最闕前傳。既不見所授。而後",
    "T51n2080_001:0773c27": "之傳但曰次付次有復有某比丘云云。付受",
    "T51n2080_001:0773c28": "果不分明詳備。又何足為之傳而示信於後",
    "T51n2080_001:0773c29": "世耶。其傳師子比丘。謂罽賓國王邪見。因以",
    "T51n2080_001:0774a01": "利劍斬之。頭中無血。唯乳流出。相付法人於",
    "T51n2080_001:0774a02": "此便絕。吾謂此說大不然也。嘗試評之。如其",
    "T51n2080_001:0774a03": "為迦葉傳曰。佛垂滅度告大迦葉云。我將涅",
    "T51n2080_001:0774a04": "槃。以此深法用囑累汝。汝當於後敬順我意。",
    "T51n2080_001:0774a05": "廣宣流布無令斷絕。然則後世者。既承佛而",
    "T51n2080_001:0774a06": "為之祖。可令其法絕乎。又掬多傳謂。其意",
    "T51n2080_001:0774a07": "欲涅槃。特以提多迦未誕。待其生付法方化。",
    "T51n2080_001:0774a08": "其傳迦那提婆謂。以法勝外道。遂為外道弟",
    "T51n2080_001:0774a09": "子所害。提婆乃忍死。說其夙報。以法付羅睺",
    "T51n2080_001:0774a10": "羅方絕。今師子既如掬多提婆為之祖。豈獨",
    "T51n2080_001:0774a11": "便死而不顧法耶。夫承如來作出世之大祖。",
    "T51n2080_001:0774a12": "非聖人不可預焉。今師子預之。是必聖人也。",
    "T51n2080_001:0774a13": "安有聖人而不知死於夙報。知其死又奚肯",
    "T51n2080_001:0774a14": "不預命。而正傳其法使之相襲為後世之師",
    "T51n2080_001:0774a15": "祖邪。縱其傳法相承之緣止此聖人。亦當預",
    "T51n2080_001:0774a16": "知以告其絕。苟不知其死而失傳失告。又何",
    "T51n2080_001:0774a17": "足列於祖而傳之乎。與之作傳。固宜思之。假",
    "T51n2080_001:0774a18": "令梵本素爾。自可疑之。當留其闕以待來者。",
    "T51n2080_001:0774a19": "烏得信筆遽為是說起後世諍端以屈先聖。",
    "T51n2080_001:0774a20": "可不懼乎傳燈錄曰。昔唐河南尹李常者。嘗",
    "T51n2080_001:0774a21": "得三祖璨師舍利。一日飯沙門落之。因問西",
    "T51n2080_001:0774a22": "域三藏僧犍那曰。天竺禪門祖師幾何。犍那",
    "T51n2080_001:0774a23": "曰。自大迦葉至乎般若多羅。凡有二十七祖。",
    "T51n2080_001:0774a24": "若敘師子尊者傍出。達磨達之四世自二十",
    "T51n2080_001:0774a25": "二人。總有四十九祖。若自七佛至此璨大師。",
    "T51n2080_001:0774a26": "不括橫枝。凡三十七世。常復問席間耆德曰。",
    "T51n2080_001:0774a27": "余嘗視祖圖。或引五十餘祖。至于支派差殊",
    "T51n2080_001:0774a28": "宗族不定。或但空有其名者。此何以驗之。適",
    "T51n2080_001:0774a29": "有六祖弟子號智本禪師者。對曰。此因後魏",
    "T51n2080_001:0774b01": "毀教。其時有僧曇曜。於倉黃中單錄乎諸祖",
    "T51n2080_001:0774b02": "名目。持之亡於山野會文成帝復教。前後更",
    "T51n2080_001:0774b03": "三十年。當孝文帝之世。曇曜遂進為僧統。乃",
    "T51n2080_001:0774b04": "出其所錄。諸沙門因之為書。命曰付法藏傳",
    "T51n2080_001:0774b05": "付法藏傳。亦云。曇曜所撰其所差逸不備。蓋自曇曜逃難已",
    "T51n2080_001:0774b06": "來。而致然也。以吾前之所指其無本末者。驗",
    "T51n2080_001:0774b07": "今智本之說。誠類採拾殘墜所成之書。又其",
    "T51n2080_001:0774b08": "品目曰。某付某果。所謂單錄。非其元全本",
    "T51n2080_001:0774b09": "者也。若寶林傳者。雖其文字鄙俗序致煩亂",
    "T51n2080_001:0774b10": "不類學者著書。然其事有本末。世數名氏亦",
    "T51n2080_001:0774b11": "有所以。雖欲竊取之及原其所由。或指世書。",
    "T51n2080_001:0774b12": "則時所無有。或指釋部。又非藏經目錄所存。",
    "T51n2080_001:0774b13": "雖有稍合藏中之云者。亦非他宗之為。余常",
    "T51n2080_001:0774b14": "疑其無證。不敢輒論。會於南屏藏中適得古",
    "T51n2080_001:0774b15": "書號出三藏記者。凡十有五卷。乃梁高僧",
    "T51n2080_001:0774b16": "僧祐之所為也。其篇曰薩婆多部相承傳目",
    "T51n2080_001:0774b17": "錄記。祐自序其端云。唯薩婆多部。偏行於齊",
    "T51n2080_001:0774b18": "土。蓋源起天竺流化罽賓。前聖後賢重明疊",
    "T51n2080_001:0774b19": "耀。自大迦葉至乎達磨多羅。凡歷二卷。總百",
    "T51n2080_001:0774b20": "餘名。從而推之。有曰婆羅多羅者。與乎二十",
    "T51n2080_001:0774b21": "五祖。婆舍斯多之別名同也其義見於本傳有曰弗",
    "T51n2080_001:0774b22": "若蜜多者。與乎二十六祖。不如蜜多同其名",
    "T51n2080_001:0774b23": "也。有曰不若多羅者。與乎二十七祖。般若多",
    "T51n2080_001:0774b24": "羅同其名也。有曰達磨多羅者。與乎二十八",
    "T51n2080_001:0774b25": "祖。菩提達磨法俗合名同也其義見於本傳其他祖同",
    "T51n2080_001:0774b26": "者。若曰掬多堀。或上字同而下異。或下字異",
    "T51n2080_001:0774b27": "而上同。或本名反而別名合者。如商那和脩。",
    "T51n2080_001:0774b28": "曰舍那婆斯之類是也。此蓋前後所譯梵僧。",
    "T51n2080_001:0774b29": "其方言各異而然也。唯婆舍而下四祖師其",
    "T51n2080_001:0774c01": "同之尤詳。其第一卷目錄所列。凡五十三人。",
    "T51n2080_001:0774c02": "而此四祖最相聯屬。而達磨處其末。此似示",
    "T51n2080_001:0774c03": "其最後世之付受者也。其所列員數之多者。",
    "T51n2080_001:0774c04": "蓋祐公前後所得諸家之目錄。不較其同異。",
    "T51n2080_001:0774c05": "一皆書之。雜以阿難師子尊者所傍出諸徒。",
    "T51n2080_001:0774c06": "故其繁也如祐序曰。先傳同異。並錄以廣聞。",
    "T51n2080_001:0774c07": "後賢未絕。製傳以補闕。然其大略與寶林傳",
    "T51n2080_001:0774c08": "傳燈錄同也。若祐公者。以德高當時。推為",
    "T51n2080_001:0774c09": "律師。學而有識。而人至于今稱之。然其人長",
    "T51n2080_001:0774c10": "于齊而老于梁。所聞必詳。今其為書亦可",
    "T51n2080_001:0774c11": "信矣。以之驗師子比丘雖死。而其法果有所",
    "T51n2080_001:0774c12": "傳。婆舍而下四祖其相承不謬。不亦大明乎。",
    "T51n2080_001:0774c13": "傳燈所載誠有據也。嗚呼祐之書。存于大藏",
    "T51n2080_001:0774c14": "周天下。其幾百年也。而未始得其所發。將古",
    "T51n2080_001:0774c15": "人之不見乎。而至人之德其晦明亦有數耶。",
    "T51n2080_001:0774c16": "然吾考始譯斯事者。前傳皆曰。初由中天竺",
    "T51n2080_001:0774c17": "國沙門號支疆梁樓。甞往罽賓國。於其國之",
    "T51n2080_001:0774c18": "象白山。會達磨達比丘。其人老壽出於常數。",
    "T51n2080_001:0774c19": "乃師子祖傍出之徒。支疆因以師子之後其",
    "T51n2080_001:0774c20": "法興衰問之。達磨達曰。如來之法傳大迦葉。",
    "T51n2080_001:0774c21": "以至吾師子大師。然吾師知自必遇害。未死",
    "T51n2080_001:0774c22": "預以法正付我同學南天竺沙門婆舍斯多。",
    "T51n2080_001:0774c23": "亦名婆羅多那寶林傳云。北天竺則呼為婆羅多羅。與三藏記並同。此云多那。蓋譯有",
    "T51n2080_001:0774c24": "楚夏耳復授衣為信。即遣之。其國其人方大為",
    "T51n2080_001:0774c25": "佛事于彼。支疆曰。然我識其人也。支疆遂以",
    "T51n2080_001:0774c26": "前魏陳留王曹奐之世至于洛邑。初館白馬",
    "T51n2080_001:0774c27": "寺。時魏室方危。奐憂之。數從問其興亡。支疆",
    "T51n2080_001:0774c28": "皆以隱語答之。因會沙門曇諦康僧鎧輩。譯",
    "T51n2080_001:0774c29": "出眾經及諸祖付受事跡。傳于中國。以此驗",
    "T51n2080_001:0775a01": "知。中國先有祖事。非權輿於付法藏傳耳。然",
    "T51n2080_001:0775a02": "支疆譯出其事。至乎拓跋燾誅沙門。歷百九",
    "T51n2080_001:0775a03": "十餘年矣。而支疆之說固已傳于世也。吾料",
    "T51n2080_001:0775a04": "其百九十餘年之間。必復有傳其事而東來",
    "T51n2080_001:0775a05": "者。祖數益添。已不止於二十五年矣。但不",
    "T51n2080_001:0775a06": "辯其傳來何人耳吾近以禪經驗。當時添祖數必矣蓋吉迦夜",
    "T51n2080_001:0775a07": "曇曜。當其毀教之後。資舊本先為其書雜眾",
    "T51n2080_001:0775a08": "經。以其國勢揚之。其時縱有私傳其事者。固",
    "T51n2080_001:0775a09": "不如曇曜所發之顯著也。後之人不能尋其",
    "T51n2080_001:0775a10": "所以。徒見其不存於藏中。即謂曲說。又後世",
    "T51n2080_001:0775a11": "天下數更治亂。雖復得之者。或南北相絕。或",
    "T51n2080_001:0775a12": "歲月益遠。其書既素無題目。或譯人之名亦",
    "T51n2080_001:0775a13": "亡。以之為書者。復文詞鄙俚飾說過當。故令",
    "T51n2080_001:0775a14": "學者愈不信之。又云。有罽賓沙門那連耶舍",
    "T51n2080_001:0775a15": "者以東魏孝靜之世至鄴。而專務翻譯。及",
    "T51n2080_001:0775a16": "高氏更魏稱齊。乃益翻眾經。初與處士萬天",
    "T51n2080_001:0775a17": "懿譯出尊勝菩薩無量門陀羅尼經。因謂天",
    "T51n2080_001:0775a18": "懿曰。西土二十七祖亦尊此經。復指達磨其",
    "T51n2080_001:0775a19": "所承於般若多羅。謂此土繼其後者法當大",
    "T51n2080_001:0775a20": "傳。乃以讖記之。復出已譯祖事。與天懿正之。",
    "T51n2080_001:0775a21": "而楊衒之名系集亦云。耶舍嘗會此東僧曇",
    "T51n2080_001:0775a22": "啟者于西天竺。共譯祖事為漢文。譯成而耶",
    "T51n2080_001:0775a23": "舍先持之東來。然與支疆之所譯者。未嘗異",
    "T51n2080_001:0775a24": "也。夫自七佛至乎二十五祖婆舍斯多者。其",
    "T51n2080_001:0775a25": "出於支疆之所譯也。益至乎二十七祖與二",
    "T51n2080_001:0775a26": "十八祖達磨多羅。西域傳授之事迹者。蓋出",
    "T51n2080_001:0775a27": "於耶舍之所譯也。推寶林傳燈二書。至於曇",
    "T51n2080_001:0775a28": "曜其始單錄之者。其本皆承述於支疆耶舍",
    "T51n2080_001:0775a29": "二家之說也。但後世人人筆削異耳。曰支疆",
    "T51n2080_001:0775b01": "何以得如此之詳耶。曰支疆中天竺人也。其",
    "T51n2080_001:0775b02": "去師子尊者之世至近。而相見婆舍斯多。又",
    "T51n2080_001:0775b03": "得與達磨達論之。故其所知備也。若出三藏",
    "T51n2080_001:0775b04": "記者。蓋別得其傳於齊梁之間耳。僧祐曰。薩",
    "T51n2080_001:0775b05": "婆多部源起於天竺。而流化於罽賓。罽賓國",
    "T51n2080_001:0775b06": "者。蓋師子祖所化之地。亦其遇害于此。祐",
    "T51n2080_001:0775b07": "之言詳也。又曰。此部偏行於齊土者。祐齊人",
    "T51n2080_001:0775b08": "也。是必西人先達磨東來。而傳之於齊。祐於",
    "T51n2080_001:0775b09": "其國遂得之為書。但亡其譯人之名耳。不然",
    "T51n2080_001:0775b10": "則祐何從而傳耶。苟謂震旦禪者為之。而祐",
    "T51n2080_001:0775b11": "之時何嘗稍有達磨之徒耶。又何出乎薩婆",
    "T51n2080_001:0775b12": "多部。而律者書之乎。大凡辯事。必以理推",
    "T51n2080_001:0775b13": "必以迹驗。而然後議其當否。反是雖有神明",
    "T51n2080_001:0775b14": "如蓍龜。將如之何。昔神清譏禪者。迺曰。達磨",
    "T51n2080_001:0775b15": "聞其二弟子被秦人擯之廬山。乃自來梁。梁",
    "T51n2080_001:0775b16": "既不信。以望氣遂之于魏因引師子尊者死",
    "T51n2080_001:0775b17": "時當此齊世。而達磨遣二弟子適屬乎晉。遂",
    "T51n2080_001:0775b18": "以其年代相違而折之。夫師子之死也。乃當",
    "T51n2080_001:0775b19": "前魏廢帝齊王之世以甲歷計之。當在丁卯。寶林傳誤云己卯齊王",
    "T51n2080_001:0775b20": "者。亦魏王曹芳所封之號也。清輒以為後之",
    "T51n2080_001:0775b21": "南齊注清之書亦曰南齊其所謂被擯於秦人者。蓋佛馱",
    "T51n2080_001:0775b22": "跋陀也。跋陀誠達磨法門之猶子也。謂聞其",
    "T51n2080_001:0775b23": "被擯遂自來梁。夫祖師所來。乃順大因緣以",
    "T51n2080_001:0775b24": "傳佛心印。豈獨以二弟子被擯而至耶。此言",
    "T51n2080_001:0775b25": "非理。清安可輒取以資其相非。然斯不足裁",
    "T51n2080_001:0775b26": "也。若清曰。但祖師之門天下歸仁焉。禪德自",
    "T51n2080_001:0775b27": "高。寧俟傳法然後始為宗教者歟。清之言苟",
    "T51n2080_001:0775b28": "簡也。昔如來將化。謂大迦葉曰。吾以正法",
    "T51n2080_001:0775b29": "眼付囑於汝。汝宜傳之勿使斷絕。然則大聖",
    "T51n2080_001:0775c01": "人欲其以正法相承。自我為萬世之宗。以正",
    "T51n2080_001:0775c02": "眾證。以別異道。非小事也。今曰寧俟傳法以",
    "T51n2080_001:0775c03": "為宗教。豈吾徒之謂乎。而必執付法藏傳。以",
    "T51n2080_001:0775c04": "辯二十八祖者。謂後世之曲說。又不能曉達",
    "T51n2080_001:0775c05": "磨多羅是其法俗合名。以謂非今菩提達磨",
    "T51n2080_001:0775c06": "者。何其未之思也。夫讀書不能辯其道之真",
    "T51n2080_001:0775c07": "偽。究其事之本末。曷異乎市人鬻書。雖更",
    "T51n2080_001:0775c08": "萬卷何益其所知。清自謂能著書發明而學",
    "T51n2080_001:0775c09": "也。如是之不詳。豈謂高識乎。若寶林傳。其所",
    "T51n2080_001:0775c10": "載諸祖之傳受相承名氏異同。與其所出之",
    "T51n2080_001:0775c11": "國土者。大體與他書同。果是也。吾有取焉。但",
    "T51n2080_001:0775c12": "其枝細他緣張皇過當。或煩重事理相反。或",
    "T51n2080_001:0775c13": "錯誤差舛。殆不可按。是必所承西僧。泛傳不",
    "T51n2080_001:0775c14": "審而傳去聲之者不能裁之。吾適略而不取也。",
    "T51n2080_001:0775c15": "亦禪者朴略。學識不臻。乃輒文之迂疎倒錯。",
    "T51n2080_001:0775c16": "累乎先聖真迹不盡信於世。其雖欲張之。而",
    "T51n2080_001:0775c17": "反更弛之。夫著書以垂法於無窮。固亦聖賢",
    "T51n2080_001:0775c18": "之盛事也。安可妄為後世之徒好欲自名。竊",
    "T51n2080_001:0775c19": "取古人之物。而競為其說。如此者何限。吾",
    "T51n2080_001:0775c20": "常為之太息。雖不能高文慷慨。皆欲剗眾煩",
    "T51n2080_001:0775c21": "雜使大聖人之道廓然也。適以禪律諸家之",
    "T51n2080_001:0775c22": "書。探其事實。修而正之。其理不當而其言冗",
    "T51n2080_001:0775c23": "偽者。則削之。其舊雖見而不甚備者。則採其",
    "T51n2080_001:0775c24": "所遺以廣之。斷自釋迦如來至此第六祖大",
    "T51n2080_001:0775c25": "鑑禪師。總三十四聖者。如來則為之表。次聖",
    "T51n2080_001:0775c26": "則為之傳。及大鑑之後法既廣傳。則為分家",
    "T51n2080_001:0775c27": "略傳諸祖。或橫出其徒者。則為旁出傳。其人",
    "T51n2080_001:0775c28": "有論議。正宗得其實者。則為之宗證傳。與其",
    "T51n2080_001:0775c29": "前後所著之論。凡四十餘篇。并其祖圖。勒為",
    "T51n2080_001:0776a01": "十二卷。命曰傳法正宗記。",
    "T51n2080_001:0776a02": "第二篇第二篇此篇并後卷二篇是續作",
    "T51n2080_001:0776a03": "余昔引出三藏記所載四祖師者。以質付法",
    "T51n2080_001:0776a04": "藏傳之謬。遂為書。迄今七年矣。然出三藏記",
    "T51n2080_001:0776a05": "所錄者概見耳。猶恐其未能斷天下之苟諍。",
    "T51n2080_001:0776a06": "適覩禪經及修行地不淨觀經序。而傳法眾",
    "T51n2080_001:0776a07": "聖。果二十八祖備矣。婆舍斯多而下四祖師。",
    "T51n2080_001:0776a08": "其名昭然若揭日月。僧祐所錄誠有根本。而",
    "T51n2080_001:0776a09": "吉迦夜闕傳。益不足考也。學者相黨其訩訩",
    "T51n2080_001:0776a10": "亦可息矣。夫禪經者。蓋出於菩提達磨。而",
    "T51n2080_001:0776a11": "佛馱跋陀羅所譯。廬山慧遠法師序之本經其序。或",
    "T51n2080_001:0776a12": "亡出遠名。進出三藏記見之最詳也不淨觀經其序亦宋僧慧觀",
    "T51n2080_001:0776a13": "之所著。達磨者如來直下之相承者也。佛馱",
    "T51n2080_001:0776a14": "跋陀羅乃佛大先之弟子。而達磨法門之猶",
    "T51n2080_001:0776a15": "子也。慧遠法師蓋承於佛馱跋陀。慧觀又跋",
    "T51n2080_001:0776a16": "陀之弟子者也。其所說其祖與宗固宜詳而",
    "T51n2080_001:0776a17": "備之也。禪經曰。佛滅度後尊者大迦葉。尊者",
    "T51n2080_001:0776a18": "阿難。尊者末田地。尊者舍那婆斯此即商那和修也",
    "T51n2080_001:0776a19": "尊者優波崛即掬多也尊者婆須蜜。尊者僧伽又",
    "T51n2080_001:0776a20": "靈隱藏經。於僧伽下寫為又字。初即取其又字之義。後見他處經。寫曰僧伽羅叉。乃省前又字悟耳。然僧伽",
    "T51n2080_001:0776a21": "羅叉。即吾宗師子祖旁出之祖也。辯在吾解誣之文內甚詳尊者摩拏羅吾嘗辯此。當是",
    "T51n2080_001:0776a22": "稱二十五祖婆羅多羅。其謂又尊者。是必以二十五祖又承二十四祖師子。其相繼未嘗絕也。今其經本或云。",
    "T51n2080_001:0776a23": "達磨多羅。蓋後世傳寫之誤也。若達磨多羅即是其說經之人。乃不若多羅傳法之弟子也。豈有弟子說法。而先",
    "T51n2080_001:0776a24": "於其師自稱尊者邪。寫為達磨多羅者。亦字與婆羅多羅相近故也。古德亦有辯此。謂是摩挐羅。恐亦未然。今",
    "T51n2080_001:0776a25": "且從先德耳乃至尊者不若蜜多羅但多蜜字與傳燈錄諸說異耳諸",
    "T51n2080_001:0776a26": "持法者。以此慧燈次第傳授。我今如其所聞",
    "T51n2080_001:0776a27": "而說是義。若夫禪經所稱尊者大迦葉者。此",
    "T51n2080_001:0776a28": "吾正宗之第一祖者也。其曰乃至尊者不若",
    "T51n2080_001:0776b01": "蜜多羅者。此吾正宗之第二十七祖者也。與",
    "T51n2080_001:0776b02": "其弟子說經之者達磨多羅者。乃吾正宗之",
    "T51n2080_001:0776b03": "第二十八祖者也。以寶林傳燈眾說。所謂二",
    "T51n2080_001:0776b04": "十八十祖者。相與較其名數未曾差也。禪",
    "T51n2080_001:0776b05": "經不以其次第。而一一稱乎諸祖之名者。必",
    "T51n2080_001:0776b06": "當時欲專說法。略之而然也。但示其首末之",
    "T51n2080_001:0776b07": "人。則餘祖在乎其中可知也。修行地不淨觀",
    "T51n2080_001:0776b08": "經序曰。傳此法至罽賓罽賓。即師子祖所化之國也轉至富若",
    "T51n2080_001:0776b09": "蜜多即不如蜜多也富若蜜多亦盡諸漏。具足六通。",
    "T51n2080_001:0776b10": "後至其弟子富若羅即般若多羅也亦得應真。此二人",
    "T51n2080_001:0776b11": "於罽賓中為第一教首按寶林傳燈云。此二尊者。盛化東天竺南天竺。此云為",
    "T51n2080_001:0776b12": "罽賓教首。必罽賓僧從。推仰其人。為承法之宗首也。或恐二人亦嘗來往罽賓國也富若蜜多",
    "T51n2080_001:0776b13": "去世已五十餘年。弟子去世二十餘年慧觀乃跋陀弟",
    "T51n2080_001:0776b14": "子也。此二人。同終於宋。今慧觀經序。推其承法宗祖。與跋陀廬山所譯並同。但其經題目輒異。又推富若",
    "T51n2080_001:0776b15": "蜜多富若羅二祖。師入滅之年。與寶林傳燈二書。前後相差。詳此或慧觀於跋陀之後重譯其經之文。而自",
    "T51n2080_001:0776b16": "序之。或承其泛傳。謂富若羅入滅。遂以書之。或寶林慧觀所聞於西僧者。其部類宗計各不同。或五竺泛",
    "T51n2080_001:0776b17": "傳不的。或傳至此土。年代賖遠。重經滅教。而傳寫者。誤至其差舛耶。但取其承法宗祖真正入滅之年。雖",
    "T51n2080_001:0776b18": "稍差亦不甚妨。如眾家說佛生日不等。豈可便謂非吾佛也。按慧皎傳云。跋陀終在元嘉六年。而慧觀元嘉十",
    "T51n2080_001:0776b19": "三年方製勝鬘經序。知慧觀沒在跋陀之後曇摩多羅菩薩即達磨多羅也與佛",
    "T51n2080_001:0776b20": "陀斯那即佛大先者也俱共諮得高勝宣行法本。佛陀",
    "T51n2080_001:0776b21": "斯那化行罽賓為第三訓首其序亦與遠公序皆見於出三藏記第九卷",
    "T51n2080_001:0776b22": "若慧觀所謂富若蜜多者。亦吾正宗之二十",
    "T51n2080_001:0776b23": "六祖也。所謂富若羅者。亦吾正宗之二十七",
    "T51n2080_001:0776b24": "祖也。所謂曇摩多羅菩薩者。亦吾正宗之二",
    "T51n2080_001:0776b25": "十八祖也。所謂佛陀斯那者。即菩提達磨同",
    "T51n2080_001:0776b26": "稟之佛大先者也。其所謂傳此法至罽賓。轉",
    "T51n2080_001:0776b27": "至富若蜜多者。蓋謂二十四師子祖始傳至",
    "T51n2080_001:0776b28": "於罽賓。而更自二十五祖婆舍斯多。展轉",
    "T51n2080_001:0776c01": "而至乎二十六祖矣。其不必皆列乎。師子斯",
    "T51n2080_001:0776c02": "多二祖師之名者。文欲略也。但二書文字稍",
    "T51n2080_001:0776c03": "異。或具或略。與今宗門眾說小差。蓋其譯有",
    "T51n2080_001:0776c04": "楚夏耳。按慧皎高僧傳云。佛馱跋陀羅。受",
    "T51n2080_001:0776c05": "業於大禪師佛大先者也傳或為光字等誤也始在罽賓。",
    "T51n2080_001:0776c06": "以僧智嚴所請。遂與之東來。初詣羅什於長",
    "T51n2080_001:0776c07": "安。每與什議論。相得甚善。嘗謂什曰。君所釋",
    "T51n2080_001:0776c08": "不出人意。而致高名何邪。什曰。吾年老故爾。",
    "T51n2080_001:0776c09": "何必能稱美談。尋為秦僧以事苟排跋陀。遂",
    "T51n2080_001:0776c10": "來廬山遠法師。為其致書解擯。因從之譯出",
    "T51n2080_001:0776c11": "禪經。僧祐出三藏記傳跋陀亦曰。於廬山與",
    "T51n2080_001:0776c12": "遠公譯出禪數諸經。今國朝印本禪經。其端",
    "T51n2080_001:0776c13": "題曰東晉三藏佛馱跋陀羅譯。此明其與遠",
    "T51n2080_001:0776c14": "公同譯是也。所謂跋陀受業於大禪師佛大",
    "T51n2080_001:0776c15": "先者。佛大先本二十七祖般若多羅受法之",
    "T51n2080_001:0776c16": "弟子。與菩提達磨蓋同嗣之弟兄也。故遠公",
    "T51n2080_001:0776c17": "序禪經曰。今之所譯出。自達磨多羅與佛大",
    "T51n2080_001:0776c18": "先。其人西域之雋禪訓之宗。寶林傳曰。佛大",
    "T51n2080_001:0776c19": "先乃跋陀之弟子。菩提達磨始亦學小乘禪",
    "T51n2080_001:0776c20": "觀於跋陀。後與大先皆稟法於般若多羅。若",
    "T51n2080_001:0776c21": "夫大小乘互為其師弟子。如鳩摩羅什般頭",
    "T51n2080_001:0776c22": "達多之類。西域多有。豈達磨等始亦稍問禪",
    "T51n2080_001:0776c23": "觀於跋陀。其後跋陀却悟大法於達磨耶。而",
    "T51n2080_001:0776c24": "致二書之言如是也。然彼雖小法。亦恐聖人",
    "T51n2080_001:0776c25": "示必有師承耳。若記傳謂達磨乃觀音垂跡。",
    "T51n2080_001:0776c26": "方七歲即知四韋陀典五明集慕法。遂博通",
    "T51n2080_001:0776c27": "三藏。尤工定業。又何必資學於人耶。夫寶",
    "T51n2080_001:0776c28": "林傳之說。與禪經誠相近。但其序致似倒耳。",
    "T51n2080_001:0776c29": "或寶林西僧傳之者未精乎。以禪經斷之。理",
    "T51n2080_001:0777a01": "無師傳其弟子之經也。今跋陀傳譯達磨禪",
    "T51n2080_001:0777a02": "經。而跋陀乃達磨之徒。吾固以慧皎遠公之",
    "T51n2080_001:0777a03": "言為詳。推此則跋陀果佛大先之弟子。而達",
    "T51n2080_001:0777a04": "磨之法姪。慧觀經序亦曰。曇摩羅以是法要",
    "T51n2080_001:0777a05": "傳與婆陀羅也婆陀羅。即跋陀羅也。寶林傳但稱跋陀。指般若多羅。現在南天竺。",
    "T51n2080_001:0777a06": "未見其傳法。寶林未可為據今佛馱跋陀。傳其諸父之經。列其",
    "T51n2080_001:0777a07": "祖師之名氏。固亦親矣不謬也。寶林傳曰。佛",
    "T51n2080_001:0777a08": "馱跋陀嘗謂遠法師云。西土已有二十七祖。",
    "T51n2080_001:0777a09": "而不若多羅方化于南天竺國者。此其効也",
    "T51n2080_001:0777a10": "不若多羅尚在達磨未繼世作祖故未稱之佛馱跋陀傳云。跋陀既為",
    "T51n2080_001:0777a11": "秦僧所擯。遂與其弟子慧觀等四十餘人俱",
    "T51n2080_001:0777a12": "發。神智從容初無異色。驗此則慧觀序述其",
    "T51n2080_001:0777a13": "宗祖。抑亦得之於跋陀也。詳其序意。則不",
    "T51n2080_001:0777a14": "淨觀經宜與禪經一也。但未見其元本。不即",
    "T51n2080_001:0777a15": "裁之。考跋陀譯經之時。方在晉安義熙七八",
    "T51n2080_001:0777a16": "年之間。而菩提達磨來梁。適在普通之初。其",
    "T51n2080_001:0777a17": "歲數相前後。不啻百年。是蓋達磨壽考出於",
    "T51n2080_001:0777a18": "常數而然也。故梁武碑達磨曰。厥壽百五十",
    "T51n2080_001:0777a19": "歲續高僧傳亦如此云梁帝蓋以人事而言之耳。若其死",
    "T51n2080_001:0777a20": "葬而復提隻履西歸。又安可以歲數而計其",
    "T51n2080_001:0777a21": "壽考邪。吾嘗推跋陀譯經之年。而達磨當是",
    "T51n2080_001:0777a22": "方二十七歲耳。酌其演說禪經。固在其已前",
    "T51n2080_001:0777a23": "矣。序曰。西域之俊禪訓之宗者。是必跋陀知",
    "T51n2080_001:0777a24": "其聖人與世有大因緣當襲禪祖。預與遠公",
    "T51n2080_001:0777a25": "言之也。然跋陀自亦不測之人。宜其知達磨",
    "T51n2080_001:0777a26": "之聖人也。若非傳法眾聖。其事迹始自支",
    "T51n2080_001:0777a27": "疆梁樓譯出為書曰續法傳。會拓跋燾毀教。",
    "T51n2080_001:0777a28": "支疆之書遂逸。其後有曇曜吉迦夜輩。復綴",
    "T51n2080_001:0777a29": "成書。其所載或全或闕。更後世周武唐武",
    "T51n2080_001:0777b01": "宗毀教。其書又亡。又後世者雖復採拾各以",
    "T51n2080_001:0777b02": "為書。而全闕益差。古今辨此雖眾。援引煩",
    "T51n2080_001:0777b03": "雜皆不足斷。不若以今禪經與慧觀之序證",
    "T51n2080_001:0777b04": "之為詳。然世之所執以諍吾宗門者其最推",
    "T51n2080_001:0777b05": "付法藏傳耳。今考其書。蓋成於後魏延興之",
    "T51n2080_001:0777b06": "二年。而佛馱跋陀所譯禪經。乃出於晉安義",
    "T51n2080_001:0777b07": "熙七八年之間。而義熙前於延興已六十二",
    "T51n2080_001:0777b08": "載矣譯禪經在義熙七八年。蓋按僧祐出三藏記跋陀傳云。至廬山自夏迄冬。譯出禪經。即以義熙",
    "T51n2080_001:0777b09": "八年。遂適荊州。慧皎高僧傳亦云。跋陀至廬山停歲許。復西適江陵。付法藏傳後出於延興二年。即見於其",
    "T51n2080_001:0777b10": "書之端如此則禪經誠先見於南朝。而付法藏",
    "T51n2080_001:0777b11": "傳後出於北朝毀教之後耳。今獨執其一方。",
    "T51n2080_001:0777b12": "後出補亡之書。以抗其先見之全本者。可為",
    "T51n2080_001:0777b13": "當乎。說者曰。支疆梁樓先作續法傳。元有二",
    "T51n2080_001:0777b14": "十五祖。至婆舍斯多。謂傳法之人不自師子",
    "T51n2080_001:0777b15": "比丘即絕。又曰。吉弗煙與曇曜。同時別修",
    "T51n2080_001:0777b16": "此為五明集蓋廣乎付法藏傳者也。吉弗煙亦吉迦夜也亦謂有二十",
    "T51n2080_001:0777b17": "七世。不止於師子祖而已矣。其所以闕者。",
    "T51n2080_001:0777b18": "蓋曇曜初遇魏武毀法之難。倉卒單錄奔竄",
    "T51n2080_001:0777b19": "山澤。而亡之也。以今禪經與慧觀之序所備",
    "T51n2080_001:0777b20": "二十八祖。驗其所謂元有之者。果是而相傳",
    "T51n2080_001:0777b21": "不謬也。其過誠由曇曜之所致也。五明集亦",
    "T51n2080_001:0777b22": "不復見。雖有稍得之者。或別命其名目。如寶",
    "T51n2080_001:0777b23": "林傳。聖胄集之類。又不列譯人之名氏。後世",
    "T51n2080_001:0777b24": "復不能考其實。但以曇曜先綴集者。輒與吉",
    "T51n2080_001:0777b25": "迦夜兩出其名。然迦夜之書非其正本。固可",
    "T51n2080_001:0777b26": "見矣。學者不識但視其書曰。師子比丘為罽",
    "T51n2080_001:0777b27": "賓國王邪見。因以利劍斬之。頭中無血唯乳",
    "T51n2080_001:0777b28": "流出。相付法人於此便絕。乃以為然。殊不料",
    "T51n2080_001:0777b29": "昔之學輩黨宗。故為此說相蔑。以起後世者",
    "T51n2080_001:0777c01": "不信。假令其實無相付法之人。而識者直筆。",
    "T51n2080_001:0777c02": "但不書其承法之者。而人亦自見其闕矣。何",
    "T51n2080_001:0777c03": "必輒書其便絕耶。然其言酷且俗。誠滅教之",
    "T51n2080_001:0777c04": "後不逞者。幸其前傳亡本。因師子之事。而妄",
    "T51n2080_001:0777c05": "為之嗣。託乎梵僧吉迦夜之名以行。然吉迦",
    "T51n2080_001:0777c06": "夜亦名吉弗煙。諸家謂其嘗著五明集。不止",
    "T51n2080_001:0777c07": "乎二十四世。以此驗付法藏傳。託之迦夜不",
    "T51n2080_001:0777c08": "其然乎。縱曇曜當時不為亦周武毀教之後。",
    "T51n2080_001:0777c09": "而其人輒作必矣。不爾則禪經與出三藏記",
    "T51n2080_001:0777c10": "皆備。而此何特無耶。吾謂其謬書可焚也",
    "T51n2080_001:0777c11": "即付法藏傳。",
    "T51n2080_001:0777c12": "傳法正宗論卷上"
}