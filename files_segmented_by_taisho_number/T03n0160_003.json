{
    "T03n0160_003:0338b08": "菩薩本生鬘論卷第三",
    "T03n0160_003:0338b10": "聖勇菩薩等造",
    "T03n0160_003:0338b11": "宋朝散大夫試鴻臚少卿同譯經",
    "T03n0160_003:0338b12": "梵才大師紹德慧詢等奉　詔譯",
    "T03n0160_003:0338b13": "慈心龍王消伏怨害緣起第七",
    "T03n0160_003:0338b14": "菩薩往昔以瞋因緣墮於龍中，有三種毒，所",
    "T03n0160_003:0338b15": "謂：氣毒、眼毒、觸毒，又由別報福業力故，身具",
    "T03n0160_003:0338b16": "眾色如七寶聚，不假日月光明所照，常與",
    "T03n0160_003:0338b17": "無量百千諸龍，周匝圍繞以為眷屬，變現人",
    "T03n0160_003:0338b18": "身容色端正，住毘陀山幽邃之處，多諸林木",
    "T03n0160_003:0338b19": "華果茂盛，清淨池沼甚可愛樂，與諸龍女作",
    "T03n0160_003:0338b20": "眾歌舞共相娛樂，止住其中經于無量百千",
    "T03n0160_003:0338b21": "萬歲。是時有一金翅鳥王，飛騰翔集從空而",
    "T03n0160_003:0338b22": "下，欲取諸龍以為所食。當其來時，摶風鼓翼",
    "T03n0160_003:0338b23": "摧山碎石，江河川源悉皆乾竭。時彼諸龍及",
    "T03n0160_003:0338b24": "龍女等，見是事已心大驚怖，所著瓔珞嚴身",
    "T03n0160_003:0338b25": "之具，顫掉不安悉墜于地，咸作是言：「今此",
    "T03n0160_003:0338b26": "大怨，喙如金剛，所觸皆碎，將來噉我，其當",
    "T03n0160_003:0338b27": "奈何？」是時龍王初聞此說極生憂惱，由宿",
    "T03n0160_003:0338b28": "善力復更思惟：「心乃無畏，然此金翅具大威",
    "T03n0160_003:0338b29": "力，唯我一身可能禦彼。」謂諸龍曰：「汝等",
    "T03n0160_003:0338c01": "但當從吾之後，必無所害。若我不能與其朋",
    "T03n0160_003:0338c02": "屬作守護者，何用如是大身之為？」爾時龍王",
    "T03n0160_003:0338c03": "詣金翅所，心無怯弱而白彼言：「幸少留神",
    "T03n0160_003:0338c04": "共議此事，汝於我身常生怨害，我於仁者都",
    "T03n0160_003:0338c05": "無此念，以宿惡業招此大身，雖具三種氣、眼、",
    "T03n0160_003:0338c06": "觸毒，未嘗於他暫興損害，度己之能可相抗",
    "T03n0160_003:0338c07": "敵，亦能遠去令汝不見。我今所以不委去",
    "T03n0160_003:0338c08": "者，多有諸龍依附於我，由此不欲兩相交戰，",
    "T03n0160_003:0338c09": "是故於汝不起怨心。」金翅復言：「汝誠於我無",
    "T03n0160_003:0338c10": "怨心耶？」龍曰：「我雖獸身善達業報，審知小",
    "T03n0160_003:0338c11": "惡感果尤重，如影隨形不相離也；我及汝身",
    "T03n0160_003:0338c12": "今墮惡道，皆由先世造作罪因。汝當憶念如",
    "T03n0160_003:0338c13": "來所說，非以怨心能解怨結，唯起慈忍可使",
    "T03n0160_003:0338c14": "銷除，譬如火聚投之乾薪，轉增熾然無有窮",
    "T03n0160_003:0338c15": "已，以瞋報瞋理亦如此。」是時金翅聞是說已，",
    "T03n0160_003:0338c16": "怨心即息善心生焉。復向龍王作如是說：「汝",
    "T03n0160_003:0338c17": "今能以慈忍之力息我瞋恚，如汲流泉滅其",
    "T03n0160_003:0338c18": "炎火，使我心地頓得清涼。」龍王復言：「我昔",
    "T03n0160_003:0338c19": "與汝無量世時，先於佛所曾受戒法，心非清",
    "T03n0160_003:0338c20": "淨復不堅持，為求名聞而相憎嫉，以是因緣",
    "T03n0160_003:0338c21": "墮於惡道。我曾發露故能憶持，汝由覆藏今",
    "T03n0160_003:0338c22": "皆忘失，汝今應當憶本正念，發慈忍心淨修",
    "T03n0160_003:0338c23": "梵行。」金翅復言：「我從今日普施諸龍安隱無",
    "T03n0160_003:0338c24": "畏。」即離龍宮還歸本處。龍王乃慰諸龍眷屬，",
    "T03n0160_003:0338c25": "復問之曰：「汝見金翅生恐怖不？」各作是言：",
    "T03n0160_003:0338c26": "「極大怖懼。」龍曰：「世間眾生若見汝者，生大",
    "T03n0160_003:0338c27": "恐怖亦如此也。爾等諸龍愛惜身命，與諸眾",
    "T03n0160_003:0338c28": "生等無有異，當觀自身以況他身，是故應起",
    "T03n0160_003:0338c29": "大慈之心，由我修習慈心因緣，使其怨對還",
    "T03n0160_003:0339a01": "歸本處。一切有情流轉生死，所可依怙無越",
    "T03n0160_003:0339a02": "慈心。大慈心者猶如良藥，能愈眾生煩惱重",
    "T03n0160_003:0339a03": "病；大慈心者猶如明燈，能破眾生三毒黑",
    "T03n0160_003:0339a04": "暗；大慈心者猶如船筏，能渡眾生三有苦",
    "T03n0160_003:0339a05": "海；大慈心者猶如伴侶，能越生死險難惡道；",
    "T03n0160_003:0339a06": "大慈心者如摩尼珠，能滿眾生所求善願。我",
    "T03n0160_003:0339a07": "由往昔失慈心故，墮此龍中不得解脫。若諸",
    "T03n0160_003:0339a08": "眾生建立慈門，則能出生無量善法，閉塞一",
    "T03n0160_003:0339a09": "切愚癡昏暗，諸煩惱緣而不能入，常生人天",
    "T03n0160_003:0339a10": "解脫安樂。」諸龍眷屬聞是說已，悉除瞋恚皆",
    "T03n0160_003:0339a11": "起慈心。是時龍王見諸同類從己所化，而自",
    "T03n0160_003:0339a12": "慶言：「善哉！我今所作已辦，令汝已除無量",
    "T03n0160_003:0339a13": "惡毒，以善淨法補置其處；復為汝等建立清",
    "T03n0160_003:0339a14": "淨八戒齋法當奉持之。閻浮眾生以八戒水",
    "T03n0160_003:0339a15": "洗浣身心令得清淨，斷除無量貪、瞋、癡垢，於",
    "T03n0160_003:0339a16": "人天路而作資糧。若能持是八戒齋法，當知",
    "T03n0160_003:0339a17": "是人雖無妙服，則為已具慚愧之衣；當知是",
    "T03n0160_003:0339a18": "人雖無垣牆，則能禦捍六根怨賊；當知是人",
    "T03n0160_003:0339a19": "雖非上族，則為已住聖種姓中；當知是人雖",
    "T03n0160_003:0339a20": "無瓔珞，則具眾善莊嚴其身；當知是人雖無",
    "T03n0160_003:0339a21": "珍寶，則集人天七種法財；不依橋梁超越險",
    "T03n0160_003:0339a22": "道；受八戒者功德如此。」時彼諸龍各作是言：",
    "T03n0160_003:0339a23": "「我今願聞八戒名字，我當頂受勤而行之。」龍",
    "T03n0160_003:0339a24": "王告曰：「其八戒者：一、不殺生，二、不偷盜，三、",
    "T03n0160_003:0339a25": "不邪婬，四、不妄語，五、不飲酒，六者、不得過",
    "T03n0160_003:0339a26": "日中食，七者、不坐高廣大床，八者、不得歌舞",
    "T03n0160_003:0339a27": "作樂香油塗身，是名八戒清淨齋法。要離憒",
    "T03n0160_003:0339a28": "閙，寂靜之處如理作意專注奉持。」諸龍白言：",
    "T03n0160_003:0339a29": "「如我之徒，離王少時心不寧處，依王威神得",
    "T03n0160_003:0339b01": "免衰惱，一切時中安隱而住，佛法功力無處",
    "T03n0160_003:0339b02": "不可，何必須求寂靜之所？」時彼龍王答諸龍",
    "T03n0160_003:0339b03": "曰：「不觀所欲則念不起，慣習攀緣對境復",
    "T03n0160_003:0339b04": "發，譬如溼地而易成泥，若在空閑染心無動。」",
    "T03n0160_003:0339b05": "爾時龍王將諸朋屬，至於山林幽曠之處，遠",
    "T03n0160_003:0339b06": "離貪欲瞋恚之心，常起慈忍以修其身，受持",
    "T03n0160_003:0339b07": "齋法經于多日，節食身羸加復疲困。有諸惡",
    "T03n0160_003:0339b08": "人至彼住處，龍聞人聲尋即惺悟。此惡人輩",
    "T03n0160_003:0339b09": "見是事已，咸生驚駭而作是言：「此何寶聚從",
    "T03n0160_003:0339b10": "地涌出？」龍自思念：「若令彼人見我本狀即時",
    "T03n0160_003:0339b11": "怖死，則壞我今修持戒法。是諸人等今來至",
    "T03n0160_003:0339b12": "此，必貪我身及斷我命。」時諸惡人復相謂曰：",
    "T03n0160_003:0339b13": "「我等入山經歷多載，未曾見此如是形相，眾",
    "T03n0160_003:0339b14": "彩交燦光耀人目，若得此皮當貢王者，必獲",
    "T03n0160_003:0339b15": "重賞，不亦快乎！」即持利刀剝裂欲取。爾時龍",
    "T03n0160_003:0339b16": "王以慈忍力，不生怨恨亦亡痛惱，即于是人",
    "T03n0160_003:0339b17": "生攝受想，三毒即滅。自慰其心：「不應悋惜，怨",
    "T03n0160_003:0339b18": "對卒至不可得脫。此諸人等今於我身，貪其",
    "T03n0160_003:0339b19": "賞貨而行殺戮；我寧自死無返害彼，不令是",
    "T03n0160_003:0339b20": "人現身受苦。」時諸惡人奮力勇銳，執持利刀",
    "T03n0160_003:0339b21": "[利禾+(黎(暴(日/共))+小)]剖而去。是時龍王復自思惟：「若人無罪為",
    "T03n0160_003:0339b22": "他支解，忍受不報不生怨恨，當知此人是為",
    "T03n0160_003:0339b23": "正士，若於父母、兄弟、妻子能默忍者，此不足",
    "T03n0160_003:0339b24": "貴，若於怨害心不加報，默忍受者此乃為難。",
    "T03n0160_003:0339b25": "然我今者為利他故，應當默然而忍受之。我",
    "T03n0160_003:0339b26": "從無始生死已來，枉棄身命不知其幾，未嘗",
    "T03n0160_003:0339b27": "特然施於一人，願未來世當與是人無量法",
    "T03n0160_003:0339b28": "財令滿所願。」是時龍王既被剝已，遍體出血",
    "T03n0160_003:0339b29": "痛苦難堪，舉身顫動不能自持，復有無量百",
    "T03n0160_003:0339c01": "千小蟲，聞其身血悉來唼食。龍王乃曰：「此",
    "T03n0160_003:0339c02": "小蟲等食我食者，願當來世施汝法食。」爾時",
    "T03n0160_003:0339c03": "龍王身受楚痛，諸龍覩已皆生悲惱。王即誓",
    "T03n0160_003:0339c04": "言：「若我當來得成佛者，令我身皮頃得如",
    "T03n0160_003:0339c05": "故。」作是願已自然平復。彼諸龍屬生大歡喜。",
    "T03n0160_003:0339c06": "是為菩薩於惡道中，住慈忍力堅持淨戒為若",
    "T03n0160_003:0339c07": "此也。",
    "T03n0160_003:0339c08": "慈力王刺身血施五夜叉緣起第八",
    "T03n0160_003:0339c09": "爾時世尊在舍衛國祇洹精舍坐夏安居，時",
    "T03n0160_003:0339c10": "阿難陀於日中分食畢收鉢，與諸比丘共詣",
    "T03n0160_003:0339c11": "林間，經行往來宴坐消息，乃相議曰：「今佛",
    "T03n0160_003:0339c12": "世尊出興于世，甚為奇特，第一希有，於諸",
    "T03n0160_003:0339c13": "眾生多所饒益。今此上首憍陳如等五大比",
    "T03n0160_003:0339c14": "丘，最初遇佛成等正覺，趣鹿野苑說四諦法，",
    "T03n0160_003:0339c15": "先得悟解。種何善本？有何因緣？初轉法輪便",
    "T03n0160_003:0339c16": "能悟入，始擊法鼓而先得聞，地神涌出報虛",
    "T03n0160_003:0339c17": "空神，已至諸天皆為作證，謂憍陳如已得了",
    "T03n0160_003:0339c18": "解。」作是念已即從座起，具以上事而白世尊。",
    "T03n0160_003:0339c19": "是時如來語阿難曰：「汝所問者非無因緣。我",
    "T03n0160_003:0339c20": "於往昔憐愍彼故，曾刺身血濟活其命，使除",
    "T03n0160_003:0339c21": "飢渴令得安樂，以是因緣於此生中，從我聞",
    "T03n0160_003:0339c22": "法先得悟解。」尊者阿難復白佛言：「願以其事",
    "T03n0160_003:0339c23": "開示未聞，令彼眾會心得泰然。」佛告阿難：",
    "T03n0160_003:0339c24": "「乃往古世經于無量阿僧祇劫，此閻浮提有",
    "T03n0160_003:0339c25": "一國王，其名慈力，有大名稱福智深廣，相",
    "T03n0160_003:0339c26": "貌端嚴，威神罕匹，統領八萬四千小國，后妃",
    "T03n0160_003:0339c27": "眷屬其數十千，二萬臣佐共治政事。彼慈力",
    "T03n0160_003:0339c28": "王，久遇先佛植眾善本，樂修慈行仁恕和平，",
    "T03n0160_003:0339c29": "於諸眾生施之快樂，復起悲心矜恤貧窶，有",
    "T03n0160_003:0340a01": "苦眾生皆蒙拯拔；復生喜心崇重賢者，常以",
    "T03n0160_003:0340a02": "愛語普令忻悅；復起捨心不生喜慍，於內外",
    "T03n0160_003:0340a03": "財而無慳悋，等視眾生如一子想。如是修作",
    "T03n0160_003:0340a04": "四平等行，於多劫中未甞懈廢。復以十善誘",
    "T03n0160_003:0340a05": "掖臣庶，各各遵承嚴持清潔，國土安泰靡不",
    "T03n0160_003:0340a06": "相慶。有諸疫鬼及五夜叉，常噉血氣觸惱於",
    "T03n0160_003:0340a07": "人，由彼皆修十善之行，淨身、語、意眾殃消殄，",
    "T03n0160_003:0340a08": "諸天善神常為守護，設有邪魅諸惡鬼神，雖",
    "T03n0160_003:0340a09": "懷損害而不得便。「時五夜叉來詣王所，咸作",
    "T03n0160_003:0340a10": "是言：『我等徒屬仰人血氣得全軀命，由王教",
    "T03n0160_003:0340a11": "導一切人民皆修十善，我輩從此不得所食，",
    "T03n0160_003:0340a12": "飢渴頓乏求活無路。大王慈德救諸苦惱，獨",
    "T03n0160_003:0340a13": "於我曹不施恩惠。』王聞是說，極傷憫之，即",
    "T03n0160_003:0340a14": "自思惟：『夜叉之徒唯飲人血，作何方計滿其",
    "T03n0160_003:0340a15": "所求？當破我身可能濟彼。』乃刺五處，血即迸",
    "T03n0160_003:0340a16": "流。時五夜叉各持器至取之而飲，既飽且喜。",
    "T03n0160_003:0340a17": "王乃語曰：『我以身血救汝之命，若充足者吾",
    "T03n0160_003:0340a18": "無所希，唯修十善則為報恩，願未來世我成",
    "T03n0160_003:0340a19": "佛時，最初說法先度汝等，以甘露味除汝三",
    "T03n0160_003:0340a20": "毒，諸欲飢渴令得清淨。』」佛告阿難：「欲知往",
    "T03n0160_003:0340a21": "昔慈力王者，豈異人乎？我身是也。五夜叉",
    "T03n0160_003:0340a22": "者，今此會中憍陳如等五比丘是。由我宿昔",
    "T03n0160_003:0340a23": "本願力故，今得成佛，於鹿野苑初轉法輪，最",
    "T03n0160_003:0340a24": "先悟解，得盡苦際成阿羅漢，是時始有佛、法、",
    "T03n0160_003:0340a25": "僧寶差別名字出現世間。」時諸大眾聞佛所",
    "T03n0160_003:0340a26": "說，皆大歡喜，作禮而退。",
    "T03n0160_003:0340a27": "開示少施正因功能緣起第九",
    "T03n0160_003:0340a28": "佛在舍衛國祇陀林給孤獨精舍，與大比丘",
    "T03n0160_003:0340a29": "眾一千二百五十人俱。是時國中有一商主，",
    "T03n0160_003:0340b01": "與五百人欲汎巨舶入於大海採諸珍寶。時",
    "T03n0160_003:0340b02": "彼商主發淨信心，欲飯佛僧祈福保祐，前諸",
    "T03n0160_003:0340b03": "佛所致誠勤請；如來知已默然許之。於其住",
    "T03n0160_003:0340b04": "處明旦設食，盡其甘美虔伸供養。食畢敷",
    "T03n0160_003:0340b05": "座，佛為說法讚布施行，所感如意心田俱勝",
    "T03n0160_003:0340b06": "因少果多。商主聞法心開悟解，作禮右旋住",
    "T03n0160_003:0340b07": "立一面。爾時世尊謂商主曰：「欲入大海，彼多",
    "T03n0160_003:0340b08": "險難，必須歸依緣念三寶，受持五戒作優婆",
    "T03n0160_003:0340b09": "塞，可遂所願安隱而還。」時彼商主聞佛說",
    "T03n0160_003:0340b10": "法，勤懇頂奉求受五戒。佛令諦聽善思念之：",
    "T03n0160_003:0340b11": "「其五者何？一、不殺生，二、不偷盜，三、不邪欲，",
    "T03n0160_003:0340b12": "四、不妄語，五、不飲酒，是名五戒，汝當奉持，",
    "T03n0160_003:0340b13": "盡其形壽不得毀犯，名優婆塞。」由彼商主宿",
    "T03n0160_003:0340b14": "植德本，聰慧明達，能察風波善惡之候，眾",
    "T03n0160_003:0340b15": "商勸請以作導師，尊尚其人稱為賢者。乃擇",
    "T03n0160_003:0340b16": "吉日聚粮積薪，集諸商人共入大海。行將數",
    "T03n0160_003:0340b17": "日風濤亘起，海神變身為一夜叉，其狀醜惡",
    "T03n0160_003:0340b18": "形色青黑，口出利牙牙端火現，從波涌出挽",
    "T03n0160_003:0340b19": "船不行，問賈客曰：「汝叵曾見世間可畏有過",
    "T03n0160_003:0340b20": "於我。」是時賢者覩其怪狀，但唯一心緣念三",
    "T03n0160_003:0340b21": "寶，由佛加持即除恐怖，厲聲對曰：「我亦曾",
    "T03n0160_003:0340b22": "見，更有極惡過汝數倍。」神問：「誰耶？」賢者對",
    "T03n0160_003:0340b23": "曰：「世有愚人常行不善，造作十惡沒在邪",
    "T03n0160_003:0340b24": "見，後墮地獄受苦萬端，獄卒羅剎取諸罪人",
    "T03n0160_003:0340b25": "種種治罰，或斵、或斫、或擣、或磨，分析其身作",
    "T03n0160_003:0340b26": "百千分，刀山、劒林、火車、煻煨、寒氷、沸屎一切",
    "T03n0160_003:0340b27": "備受，如此苦楚經千萬劫，此之可畏劇甚於",
    "T03n0160_003:0340b28": "汝。」神乃默然隱身而去。漸次前進復經數日，",
    "T03n0160_003:0340b29": "海神復變作一人身極甚羸瘦，皮骨相連氣",
    "T03n0160_003:0340c01": "息喘迫，俯近於船問商人曰：「汝叵曾見世間",
    "T03n0160_003:0340c02": "有人瘦類於我？」賢者對曰：「更有枯瘁復過於",
    "T03n0160_003:0340c03": "汝。」神曰：「誰耶？」賢者對曰：「有愚癡人心性弊",
    "T03n0160_003:0340c04": "惡，慳貪嫉妬不知布施，後墮餓鬼頭如太山",
    "T03n0160_003:0340c05": "其咽如針，頭髮髼亂形容燋黑，長劫不聞飲",
    "T03n0160_003:0340c06": "食之名，如是癯瘦極更過汝。」海神放船隱身",
    "T03n0160_003:0340c07": "而去。漸次前進復經數日，海神復變作一丈",
    "T03n0160_003:0340c08": "夫，形容年少極甚端正，涌出挽船問商人曰：",
    "T03n0160_003:0340c09": "「汝曾見有年少色力類我已不？」賢者對曰：「如",
    "T03n0160_003:0340c10": "汝形質乃有勝過百千萬倍。」神問：「誰耶？」賢",
    "T03n0160_003:0340c11": "者對曰：「世有智人奉行十善，身、口、意業常令",
    "T03n0160_003:0340c12": "清淨，篤信三寶隨時供養，其人命終得生天",
    "T03n0160_003:0340c13": "上，顏貌端正世無倫匹，以汝形儀方於彼",
    "T03n0160_003:0340c14": "者，若瞎獼猴比其仙女。」時彼海神聞是說已，",
    "T03n0160_003:0340c15": "默爾自愧而作是念：「今此商主識智博達，",
    "T03n0160_003:0340c16": "善談報應其辯若斯，以一近事試驗問彼。」即",
    "T03n0160_003:0340c17": "以右手取水一掬，乃問之曰：「掬中水多？海水",
    "T03n0160_003:0340c18": "多耶？」賢者對曰：「掬中水多，海水為少。」神復",
    "T03n0160_003:0340c19": "詰曰：「目擊可見，汝今所說誠難為信。」賢者對",
    "T03n0160_003:0340c20": "曰：「斯言真實決定不謬，此非世智之所了知。",
    "T03n0160_003:0340c21": "何以明之？海水雖多必有枯涸，劫欲盡時大",
    "T03n0160_003:0340c22": "千俱壞，須彌巨海磨滅無餘，以此證知海水",
    "T03n0160_003:0340c23": "必竭。若復有人以淨信心，持一掬水供養於",
    "T03n0160_003:0340c24": "佛，或施眾生、或奉父母、或乞丐者乃至禽畜",
    "T03n0160_003:0340c25": "之類，此之少善正因功能，經於塵劫不能窮",
    "T03n0160_003:0340c26": "盡。是故當知，海水為少掬水為多。」時彼海",
    "T03n0160_003:0340c27": "神心大歡喜，即以種種奇異珍寶以贈賢者，",
    "T03n0160_003:0340c28": "寄諸珍玩施佛及僧。時諸賈客各得還國，咸",
    "T03n0160_003:0340c29": "詣佛所稽首作禮，持彼海神所寄之物及己",
    "T03n0160_003:0341a01": "所施，長跪合掌白言：「世尊！幸蒙如來遙埀",
    "T03n0160_003:0341a02": "慈護，入海免難獲寶還家，咸荷佛恩，願為",
    "T03n0160_003:0341a03": "弟子。」佛言：「善來！」具苾芻相，盡諸有結成阿",
    "T03n0160_003:0341a04": "羅漢。",
    "T03n0160_003:0341a05": "菩薩本生鬘論卷第三"
}