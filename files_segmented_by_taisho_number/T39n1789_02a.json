{
    "T39n1789_02a:0366b02": "folio_2a 楞伽阿跋多羅寶經註解卷第二",
    "T39n1789_02a:0366b03": "上",
    "T39n1789_02a:0366b05": "宋求那跋多羅奉　詔譯",
    "T39n1789_02a:0366b06": "大明天界善世禪寺住持臣僧宗泐",
    "T39n1789_02a:0366b07": "演福講寺住持臣僧如玘奉　詔同註",
    "T39n1789_02a:0366b08": "第二一切佛語心品第二",
    "T39n1789_02a:0366b09": "爾時，大慧菩薩摩訶薩白佛言：「世尊！世尊修",
    "T39n1789_02a:0366b10": "多羅說：『如來藏自性清淨，轉三十二相入於",
    "T39n1789_02a:0366b11": "一切眾生身中，如大價寶，垢衣所纏。如來之",
    "T39n1789_02a:0366b12": "藏常住不變亦復如是，而陰界入垢衣所纏，",
    "T39n1789_02a:0366b13": "貪欲、恚、癡、不實妄想塵勞所污，一切諸佛之",
    "T39n1789_02a:0366b14": "所演說。』云何世尊同外道說我言有如來藏",
    "T39n1789_02a:0366b15": "耶？世尊！外道亦說有常作者，離於求那周遍",
    "T39n1789_02a:0366b16": "不滅。世尊！彼說有我。」內外言教或有相似，",
    "T39n1789_02a:0366b17": "苟不辯明，邪必濫正，故大慧以佛說如來藏",
    "T39n1789_02a:0366b18": "有同外道所計神我為問。首言如來藏性清淨",
    "T39n1789_02a:0366b19": "者，體離染污名曰清淨。此如來藏，生佛本同，",
    "T39n1789_02a:0366b20": "諸佛悟此，起三十二相應身之用；眾生迷佛",
    "T39n1789_02a:0366b21": "所悟，轉淨為染，故云轉入眾生身中。如大價",
    "T39n1789_02a:0366b22": "下，喻顯可知。云何世尊等者，正結問也。言亦",
    "T39n1789_02a:0366b23": "說有常作等者，即彼計神我為常，是能作者，",
    "T39n1789_02a:0366b24": "離於所依陰等諸緣，周遍不滅，故云離於求",
    "T39n1789_02a:0366b25": "那周遍不滅也。彼說有我者，意以此同如來",
    "T39n1789_02a:0366b26": "藏也。",
    "T39n1789_02a:0366b27": "佛告大慧：「我說如來藏，不同外道所說之我。",
    "T39n1789_02a:0366b28": "大慧！有時空、無相、無願、如、實際、法性、法身、涅",
    "T39n1789_02a:0366b29": "槃、離自性、不生不滅、本來寂靜、自性涅槃，如",
    "T39n1789_02a:0366c01": "是等句說如來藏已。如來、應供、等正覺為斷",
    "T39n1789_02a:0366c02": "愚夫畏無我句故，說離妄想無：",
    "T39n1789_02a:0366c03": "「人相續陰，　　緣與微塵，　　勝自在作，",
    "T39n1789_02a:0366c04": "心量妄想。」",
    "T39n1789_02a:0366c05": "人相續陰者，人即是我，陰即五陰。此我陰",
    "T39n1789_02a:0366c06": "相續不斷者，外道計此之法從邪因緣與微",
    "T39n1789_02a:0366c07": "塵及勝自在天所作。作即生也，然彼不知此",
    "T39n1789_02a:0366c08": "但心量妄想耳。",
    "T39n1789_02a:0366c09": "爾時，大慧菩薩摩訶薩觀未來眾生，復請世",
    "T39n1789_02a:0366c10": "尊：「惟願為說修行無間，如諸菩薩摩訶薩修",
    "T39n1789_02a:0366c11": "行者大方便。」大慧既聞入三解脫門疾得菩",
    "T39n1789_02a:0366c12": "提，菩提是道果，果非因行莫成，行非方便莫",
    "T39n1789_02a:0366c13": "進，故為來世之機伸此請也。無間者，無間雜",
    "T39n1789_02a:0366c14": "間斷也。",
    "T39n1789_02a:0366c15": "佛告大慧：「菩薩摩訶薩成就四法得修行者",
    "T39n1789_02a:0366c16": "大方便。云何為四？謂善分別自心現、觀外性",
    "T39n1789_02a:0366c17": "非性、離生住滅見、得自覺聖智善樂，是名菩",
    "T39n1789_02a:0366c18": "薩摩訶薩成就四法得修行者大方便。」答中",
    "T39n1789_02a:0366c19": "言成就四法是大方便者，方便多門，四法乃",
    "T39n1789_02a:0366c20": "方便之大，故與其他方便不同。然此四者不",
    "T39n1789_02a:0366c21": "出修性因果，謂全性起修，從因至果也。四法",
    "T39n1789_02a:0366c22": "義見下文。",
    "T39n1789_02a:0366c23": "「云何菩薩摩訶薩善分別自心現？謂如是觀",
    "T39n1789_02a:0366c24": "三界唯心分齊，離我、我所，無動搖、離去來，無",
    "T39n1789_02a:0366c25": "始虛偽習氣所熏，三界種種色行繫縛，身財",
    "T39n1789_02a:0366c26": "建立，妄想隨入現，是名菩薩摩訶薩善分別",
    "T39n1789_02a:0366c27": "自心現。」釋分別自心現中，言觀三界唯心",
    "T39n1789_02a:0366c28": "分齊者，三界由妄想而起，妄想不出自心。分",
    "T39n1789_02a:0366c29": "齊者，界限也。了知心外無法，則人法二執俱",
    "T39n1789_02a:0367a01": "離。復何動作去來之相？但由無始妄想熏故，",
    "T39n1789_02a:0367a02": "有三界種種五陰繫縛。言色行者，略舉五陰",
    "T39n1789_02a:0367a03": "之二耳。由有五陰之身，故有資身財物建立，",
    "T39n1789_02a:0367a04": "如是諸法皆因自心妄想顯現。若知本來空",
    "T39n1789_02a:0367a05": "寂，安有生滅？是為善分別也。",
    "T39n1789_02a:0367a06": "「云何菩薩摩訶薩善觀外性非性？謂焰、夢等",
    "T39n1789_02a:0367a07": "一切性，所有境界如來藏門。大慧！未來現",
    "T39n1789_02a:0367a08": "在菩薩摩訶薩不應作我見計著。」答中先約",
    "T39n1789_02a:0367a09": "法判異。言我說如來藏初無我相，但為顯真",
    "T39n1789_02a:0367a10": "破妄，故說我與無我，不同外道妄計之我。言",
    "T39n1789_02a:0367a11": "空、無相、無願者，三空也，空是性空，無相是相",
    "T39n1789_02a:0367a12": "空，無願是性相俱空，無所願也。如、實際，是真",
    "T39n1789_02a:0367a13": "如、實際也。法性，法名軌則，性名不改。法身者，",
    "T39n1789_02a:0367a14": "師軌法性，還以法性為身。涅槃者，滅度也。或",
    "T39n1789_02a:0367a15": "說離自性、或說不生不滅、或說本來寂靜、或",
    "T39n1789_02a:0367a16": "說自性涅槃，如是諸句皆如來藏之異名。然",
    "T39n1789_02a:0367a17": "如來以種種名演說如來藏義，為令眾生離",
    "T39n1789_02a:0367a18": "我，但機樂不同，懼聞無我之名者，說離妄想",
    "T39n1789_02a:0367a19": "無所有境界，離妄即無我，是為如來藏門。門",
    "T39n1789_02a:0367a20": "者能通，欲眾生從此門而入，故戒云「不應計",
    "T39n1789_02a:0367a21": "著」。",
    "T39n1789_02a:0367a22": "「譬如陶家，於一泥聚，以人工、水木、輪繩方便",
    "T39n1789_02a:0367a23": "作種種器。如來亦復如是，於法無我離一切",
    "T39n1789_02a:0367a24": "妄想相，以種種智慧善巧方便，或說如來",
    "T39n1789_02a:0367a25": "藏、或說無我。以是因緣故說如來藏，不同外",
    "T39n1789_02a:0367a26": "道所說之我，是名說如來藏。開引計我諸外",
    "T39n1789_02a:0367a27": "道故，說如來藏，令離不實我見妄想，入三解",
    "T39n1789_02a:0367a28": "脫境界，希望疾得阿耨多羅三藐三菩提。是",
    "T39n1789_02a:0367a29": "故如來、應供、等正覺作如是說如來之藏；若",
    "T39n1789_02a:0367b01": "不如是則同外道。是故大慧！為離外道見故，",
    "T39n1789_02a:0367b02": "當依無我如來之藏。」譬如下，引喻結顯。泥",
    "T39n1789_02a:0367b03": "聚一也，本無定器，陶家以作工方便故成種",
    "T39n1789_02a:0367b04": "種器，喻法無我亦一也，本無定名，以智慧方",
    "T39n1789_02a:0367b05": "便說種種名，如前空、無相至涅槃等是也。故",
    "T39n1789_02a:0367b06": "結云「或說如來藏、或說無我。」名雖不同，義則",
    "T39n1789_02a:0367b07": "是一，蓋開引著我外道說如來藏，本令離著，",
    "T39n1789_02a:0367b08": "入三脫門，成等正覺，豈同外道神我之見邪？",
    "T39n1789_02a:0367b09": "三解脫者，性淨解脫、圓淨解脫、方便淨解脫",
    "T39n1789_02a:0367b10": "也。",
    "T39n1789_02a:0367b11": "爾時世尊欲重宣此義而說偈言：",
    "T39n1789_02a:0367b12": "無始虛偽妄想習因，觀一切性自性。菩薩摩",
    "T39n1789_02a:0367b13": "訶薩作如是善觀外性非性，是名菩薩摩訶",
    "T39n1789_02a:0367b14": "薩善觀外性非性。」前觀內心，此修外觀，此",
    "T39n1789_02a:0367b15": "之二觀修乃隨宜，未必俱用。言外性非性者，",
    "T39n1789_02a:0367b16": "了外法之性非自、他等四性而生也，謂陽焰、",
    "T39n1789_02a:0367b17": "夢幻等性是也。此一切法由無始妄習為",
    "T39n1789_02a:0367b18": "因，故皆不實如焰、夢等，是為善觀外性非性",
    "T39n1789_02a:0367b19": "也。",
    "T39n1789_02a:0367b20": "「云何菩薩摩訶薩善離生住滅見？謂如幻夢",
    "T39n1789_02a:0367b21": "一切性，自、他、俱性不生，隨入自心分齊，故見",
    "T39n1789_02a:0367b22": "外性非性。見識不生及緣不積聚，見妄想緣",
    "T39n1789_02a:0367b23": "生，於三界內外一切法不可得。見離自性，生",
    "T39n1789_02a:0367b24": "見悉滅，知如幻等諸法自性，得無生法忍。得",
    "T39n1789_02a:0367b25": "無生法忍已，離生住滅見，是名菩薩摩訶薩",
    "T39n1789_02a:0367b26": "善分別離生住滅見。」離生住滅見，謂如夢",
    "T39n1789_02a:0367b27": "等，牒前所觀也。見識不生下，正示離見。言",
    "T39n1789_02a:0367b28": "由前觀故，內見心識不生，外緣塵不積聚，一",
    "T39n1789_02a:0367b29": "一推求性不可得，故云不生。不生而生，以妄",
    "T39n1789_02a:0367c01": "想緣生於三界。內外諸法均一理故皆不可",
    "T39n1789_02a:0367c02": "得，則離自性。由離性故，緣生與見皆悉寂滅，",
    "T39n1789_02a:0367c03": "如是證知諸法如幻，即是無生法忍。無生則",
    "T39n1789_02a:0367c04": "無滅，故生住滅之見無不離也。",
    "T39n1789_02a:0367c05": "「云何菩薩摩訶薩得自覺聖智善樂？謂得無",
    "T39n1789_02a:0367c06": "生法忍，住第八菩薩地，得離心、意、意識、五法、",
    "T39n1789_02a:0367c07": "自性、二無我相，得意生身。」此自覺聖智，謂",
    "T39n1789_02a:0367c08": "得無生法忍者，初破無明顯法性也。言善樂",
    "T39n1789_02a:0367c09": "者，既得無生，以此為樂。又云「住第八菩薩地」",
    "T39n1789_02a:0367c10": "者，此乃通教第八地也。菩薩至此地，受接始",
    "T39n1789_02a:0367c11": "證無生法忍，作餘教釋之，不可也。離心、意、識",
    "T39n1789_02a:0367c12": "等，既證無生，何法可離？乃非離而離。得意生",
    "T39n1789_02a:0367c13": "身者，起用之本，亦捨意得意之用也。",
    "T39n1789_02a:0367c14": "「世尊！意生身者何因緣？」佛告大慧：「意生身",
    "T39n1789_02a:0367c15": "者，譬如意去，迅疾無礙，故名意生。譬如意去，",
    "T39n1789_02a:0367c16": "石壁無礙，於彼異方無量由延，因先所見憶念",
    "T39n1789_02a:0367c17": "不忘，自心流注不絕，於身無障礙生。大慧！如",
    "T39n1789_02a:0367c18": "是意生身，得一時俱。菩薩摩訶薩意生身，如",
    "T39n1789_02a:0367c19": "幻三昧力自在神通、妙相莊嚴聖種類身一時",
    "T39n1789_02a:0367c20": "俱生，猶如意生無有障礙，隨所憶念本願境",
    "T39n1789_02a:0367c21": "界，為成就眾生，得自覺聖智善樂。」意生身",
    "T39n1789_02a:0367c22": "等者，意有三義，取以為喻：一迅疾、二無礙、三",
    "T39n1789_02a:0367c23": "遍到。蓋言菩薩得如幻三昧，現身攝生亦有",
    "T39n1789_02a:0367c24": "此三義也。凡夫意到而身不能到，身意俱到",
    "T39n1789_02a:0367c25": "惟聖及得通者能之。言如幻三昧自在神通",
    "T39n1789_02a:0367c26": "者，能生之意也。妙相莊嚴聖種類身者，所生",
    "T39n1789_02a:0367c27": "之身也。一時俱生猶如意生者，法喻泯合也。",
    "T39n1789_02a:0367c28": "成就眾生者，令其亦得善樂也。",
    "T39n1789_02a:0367c29": "「如是菩薩摩訶薩得無生法忍，住第八菩薩",
    "T39n1789_02a:0368a01": "地，轉捨心、意、意識、五法、自性、二無我相身及",
    "T39n1789_02a:0368a02": "得意生身，得自覺聖智善樂，是名菩薩摩訶",
    "T39n1789_02a:0368a03": "薩成就四法得修行者大方便，當如是學。」",
    "T39n1789_02a:0368a04": "菩薩依此四法修行，即得從因至果，起用化",
    "T39n1789_02a:0368a05": "他，故戒云「當如是學」。",
    "T39n1789_02a:0368a06": "爾時，大慧菩薩摩訶薩復請世尊：「惟願為說",
    "T39n1789_02a:0368a07": "一切諸法因緣之相，以覺緣因相故，我及諸",
    "T39n1789_02a:0368a08": "菩薩離一切性有無妄見，無妄想見漸次俱",
    "T39n1789_02a:0368a09": "生。」上言修行證無生忍，然無生之理未嘗",
    "T39n1789_02a:0368a10": "離於因緣所生之法，若覺了斯旨，則能離諸",
    "T39n1789_02a:0368a11": "妄執，故大慧為眾而請。言漸次俱生者，謂",
    "T39n1789_02a:0368a12": "諸法漸生、頓生，此皆邪見，義見下文。",
    "T39n1789_02a:0368a13": "佛告大慧：「一切法二種緣相，謂外及內。外緣",
    "T39n1789_02a:0368a14": "者，謂泥團、柱、輪、繩、水、木、人工，諸方便緣有瓶",
    "T39n1789_02a:0368a15": "生。如泥瓶，縷疊、草席、種牙、酪酥等方便緣生",
    "T39n1789_02a:0368a16": "亦復如是，是名外緣前後轉生。」內外因緣",
    "T39n1789_02a:0368a17": "皆有親疎之義，謂親生為因，疎助為緣。外緣",
    "T39n1789_02a:0368a18": "者，合有因字。泥團為因，柱、輪等為緣，和合為",
    "T39n1789_02a:0368a19": "瓶，瓶即所生法也。泥瓶因緣既然，例餘縷疊",
    "T39n1789_02a:0368a20": "等四亦復然也。言前後轉生者，謂前因後緣",
    "T39n1789_02a:0368a21": "展轉而生也。",
    "T39n1789_02a:0368a22": "「云何內緣？謂無明、愛、業等法得緣名，從彼生",
    "T39n1789_02a:0368a23": "陰界入法，得緣所起名。彼無差別，而愚夫妄",
    "T39n1789_02a:0368a24": "想，是名內緣法。」前言外者，依報也，此言內",
    "T39n1789_02a:0368a25": "者，正報也。言無明、業等生陰界入法者，此十",
    "T39n1789_02a:0368a26": "二因緣也。由過去無明行乃生現在陰界入，",
    "T39n1789_02a:0368a27": "亦由現在愛業生未來陰界入也。以是得名",
    "T39n1789_02a:0368a28": "內緣起法。彼無差別者，謂本無漸生、頓生差",
    "T39n1789_02a:0368a29": "別，但是凡夫妄想分別耳。",
    "T39n1789_02a:0368b01": "「大慧！彼因者有六種，謂當有因、相續因、相",
    "T39n1789_02a:0368b02": "因、作因、顯示因、待因。當有因者，作因已，內",
    "T39n1789_02a:0368b03": "外法生。相續因者，作攀緣已，內外法生陰種",
    "T39n1789_02a:0368b04": "子等。相因者，作無間相相續生。作因者，作增",
    "T39n1789_02a:0368b05": "上事，如轉輪王。顯示因者，妄想事生已，相現",
    "T39n1789_02a:0368b06": "作所作，如燈照色等。待因者，滅時作相續斷，",
    "T39n1789_02a:0368b07": "不妄想性生。」當有因者，謂所作因，乃根塵",
    "T39n1789_02a:0368b08": "所生法，是現在因，能招當來之果也。相續因",
    "T39n1789_02a:0368b09": "者，謂攀緣根塵成善惡業，續生後陰種子，果",
    "T39n1789_02a:0368b10": "復為因也。相因者，謂作無間斷善惡業相，因",
    "T39n1789_02a:0368b11": "果相續不斷也。作因者，謂於因上作因，如轉",
    "T39n1789_02a:0368b12": "輪王已獲勝報，更作勝因，名增上也。顯示因",
    "T39n1789_02a:0368b13": "者，謂凡妄想事生必有因，能作所作境相，加",
    "T39n1789_02a:0368b14": "燈照物，顯然可見也。待因者，謂妄想滅時還",
    "T39n1789_02a:0368b15": "作，作時還滅；若相續念斷，則不妄想性生，以",
    "T39n1789_02a:0368b16": "妄待不妄，是為待因也。",
    "T39n1789_02a:0368b17": "「大慧！彼自妄想相愚夫，不漸次生、不俱生。所",
    "T39n1789_02a:0368b18": "以者何？若復俱生者，作、所作無分別，不得因",
    "T39n1789_02a:0368b19": "相故。若漸次生者，不得相我故，漸次生不生，",
    "T39n1789_02a:0368b20": "如不生子無父名。」此言六因所生之法非二",
    "T39n1789_02a:0368b21": "種生相，但是凡夫妄想之所分別，故言不漸",
    "T39n1789_02a:0368b22": "次生、不俱生也。所以者何下，徵結不生所以。",
    "T39n1789_02a:0368b23": "若一切法頓生者，則能作之因、所作之法無",
    "T39n1789_02a:0368b24": "有分別，求其因相不可得也。若一切法漸生",
    "T39n1789_02a:0368b25": "者，求其體相亦不可得，故喻云「如不生子安",
    "T39n1789_02a:0368b26": "有父名」。",
    "T39n1789_02a:0368b27": "「大慧！漸次生相續方便不然，但妄想耳。因",
    "T39n1789_02a:0368b28": "攀緣、次第、增上緣等生所生故。大慧！漸次生",
    "T39n1789_02a:0368b29": "不生，妄想自性計著相故，漸次、俱不生。自心",
    "T39n1789_02a:0368b30": "現受用故，自相共相外性非性。大慧！漸次、俱",
    "T39n1789_02a:0368c01": "不生，除自心現不覺妄想故相生，是故因緣",
    "T39n1789_02a:0368c02": "作事方便相，當離漸次、俱見。」漸次相續方",
    "T39n1789_02a:0368c03": "便求其生相既不可得，故曰不然，但妄謂生",
    "T39n1789_02a:0368c04": "耳。言因攀緣等者，謂四緣也。心緣塵境曰攀",
    "T39n1789_02a:0368c05": "緣，亦名因緣也；心數法次第而生，曰次第緣",
    "T39n1789_02a:0368c06": "也；諸法生時，隨心所現，不生障礙，曰增上緣",
    "T39n1789_02a:0368c07": "也；心託緣生，如心識之生眼識，曰緣緣也。言",
    "T39n1789_02a:0368c08": "等者，等於緣緣也。言生所生者，謂妄想從此",
    "T39n1789_02a:0368c09": "四緣而生，於中求之亦不可得，故云漸次生",
    "T39n1789_02a:0368c10": "不生。蓋此四緣亦是妄計，故漸與頓皆不生",
    "T39n1789_02a:0368c11": "也，但自心現受用故。然於外性自相共相，推",
    "T39n1789_02a:0368c12": "求亦無自性故也。惟除愚夫自生妄想，故戒",
    "T39n1789_02a:0368c13": "云「當離漸次、俱見」。",
    "T39n1789_02a:0368c14": "爾時，世尊欲重宣此義而說偈言：",
    "T39n1789_02a:0368c15": "「一切都無生，　　亦非因緣滅，",
    "T39n1789_02a:0368c16": "於彼生滅中，　　而起因緣想。",
    "T39n1789_02a:0368c17": "非遮滅復生，　　相續因緣起，",
    "T39n1789_02a:0368c18": "唯為斷凡愚，　　癡惑妄想緣。",
    "T39n1789_02a:0368c19": "有無緣起法，　　是悉無有生，",
    "T39n1789_02a:0368c20": "習氣所迷轉，　　從是三有現。」",
    "T39n1789_02a:0368c21": "一切都無生者，言一切法漸次與頓俱不生",
    "T39n1789_02a:0368c22": "也。既云不生，豈有滅乎？但以本迷而起生滅",
    "T39n1789_02a:0368c23": "之想耳。非遮滅復生者，佛之所以說無生滅",
    "T39n1789_02a:0368c24": "者，非謂實無生滅緣起，為斷凡愚妄計作如",
    "T39n1789_02a:0368c25": "是說，若究其本性，何生何滅？但無始習惑迷",
    "T39n1789_02a:0368c26": "轉，遂有三界生滅。三有者，即三界也。",
    "T39n1789_02a:0368c27": "「真實無生緣，　　亦復無有滅，",
    "T39n1789_02a:0368c28": "觀一切有為，　　猶如虛空華。",
    "T39n1789_02a:0368c29": "攝受及所攝，　　捨離惑亂見，",
    "T39n1789_02a:0369a01": "非已生當生，　　亦復無因緣。",
    "T39n1789_02a:0369a02": "一切無所有，　　斯皆是言說。」",
    "T39n1789_02a:0369a03": "猶如虛空華者，言眾生於真如實理中起",
    "T39n1789_02a:0369a04": "生滅見，如病眼見華耳。攝受及所攝者，乃謂",
    "T39n1789_02a:0369a05": "能取所取，於此根塵境界不見有無、惑亂等",
    "T39n1789_02a:0369a06": "相，則已生當生一切無有，乃假名言說耳。",
    "T39n1789_02a:0369a07": "爾時，大慧菩薩摩訶薩復白佛言：「世尊！惟願",
    "T39n1789_02a:0369a08": "為說言說妄想相心經。世尊！我及餘菩薩摩",
    "T39n1789_02a:0369a09": "訶薩若善知言說妄想相心經，則能通達言",
    "T39n1789_02a:0369a10": "說、所說二種義，疾得阿耨多羅三藐三菩提。",
    "T39n1789_02a:0369a11": "以言說、所說二種趣淨一切眾生。」上云一",
    "T39n1789_02a:0369a12": "切無所有，斯皆是言說。然凡愚多於言說起",
    "T39n1789_02a:0369a13": "諸妄想，不能會理，故大慧發如是問。言心經",
    "T39n1789_02a:0369a14": "者，即此經所說名相妄想，顯示第一義心。二",
    "T39n1789_02a:0369a15": "種義者，《入楞伽》云：「通達能說、所說義，疾得",
    "T39n1789_02a:0369a16": "無上菩提，令一切眾生於二義中亦得清淨",
    "T39n1789_02a:0369a17": "也。」",
    "T39n1789_02a:0369a18": "佛告大慧：「諦聽！諦聽！善思念之，當為汝說。」大",
    "T39n1789_02a:0369a19": "慧白佛言：「善哉！世尊！唯然受教。」佛告大慧：",
    "T39n1789_02a:0369a20": "「有四種言說妄想相：謂相言說、夢言說、過妄",
    "T39n1789_02a:0369a21": "想計著言說、無始妄想言說。相言說者，從",
    "T39n1789_02a:0369a22": "自妄想色相計著生。夢言說者，先所經境",
    "T39n1789_02a:0369a23": "界隨憶念生，從覺已境界無性生。過妄想計",
    "T39n1789_02a:0369a24": "著言說者，先怨所作業隨憶念生。無始妄",
    "T39n1789_02a:0369a25": "想言說者，無始虛偽計著過自種習氣生。是",
    "T39n1789_02a:0369a26": "名四種言說妄想相。」真實理上離言說相，一",
    "T39n1789_02a:0369a27": "尚叵得，豈有四哉？如來說此四者，以言",
    "T39n1789_02a:0369a28": "遣言，雖說第一義心，亦當離著，況此四種",
    "T39n1789_02a:0369a29": "皆說眾生妄想也。相言說者，謂從自心所",
    "T39n1789_02a:0369b01": "現妄想色相，分別自相、共相而生也。夢言說",
    "T39n1789_02a:0369b02": "者，謂憶念所歷境界，形於夢寐而有言說，",
    "T39n1789_02a:0369b03": "然覺已無實境界，故云無性也。過妄想計著",
    "T39n1789_02a:0369b04": "言說者，謂昔有怨讐曾害於我，後時憶念而",
    "T39n1789_02a:0369b05": "生憤恨之言也。無始妄想言說者，謂從無始",
    "T39n1789_02a:0369b06": "戲論妄執習氣所生也。若能離此四種妄想",
    "T39n1789_02a:0369b07": "言說，則顯一實妙理矣。",
    "T39n1789_02a:0369b08": "爾時，大慧菩薩摩訶薩復以此義勸請世尊：",
    "T39n1789_02a:0369b09": "「惟願更說言說妄想所現境界。世尊！何處、何",
    "T39n1789_02a:0369b10": "故、云何、何因，眾生妄想言說生？」此問言說",
    "T39n1789_02a:0369b11": "所起之處也。",
    "T39n1789_02a:0369b12": "佛告大慧：「頭、胸、喉、鼻、脣、舌、齗、齒和合出音聲。」",
    "T39n1789_02a:0369b13": "大慧白佛言：「世尊！言說、妄想為異為不異？」佛",
    "T39n1789_02a:0369b14": "告大慧：「言說、妄想非異非不異。所以者何？謂",
    "T39n1789_02a:0369b15": "彼因生相故。大慧！若言說妄想異者，妄想不",
    "T39n1789_02a:0369b16": "應是因；若不異者，語不顯義而有顯示。是故",
    "T39n1789_02a:0369b17": "非異非不異。」頭等七處息風所依，和合出",
    "T39n1789_02a:0369b18": "聲而成言說。既依眾緣而生，則聲為妄矣，故",
    "T39n1789_02a:0369b19": "有第二異不異問。佛答非異非不異者，但以",
    "T39n1789_02a:0369b20": "分別為因起言說耳。又告異則妄想不應是",
    "T39n1789_02a:0369b21": "因，不異則言說不應顯義，云何而有言說顯",
    "T39n1789_02a:0369b22": "示？故曰非異非不異也。",
    "T39n1789_02a:0369b23": "大慧復白佛言：「世尊！為言說即是第一義？為",
    "T39n1789_02a:0369b24": "所說者是第一義？」佛告大慧：「非言說是第一",
    "T39n1789_02a:0369b25": "義，亦非所說是第一義。所以者何？謂第一義",
    "T39n1789_02a:0369b26": "聖樂，言說所入是第一義，非言說是第一義。",
    "T39n1789_02a:0369b27": "第一義者，聖智自覺所得，非言說、妄想覺境",
    "T39n1789_02a:0369b28": "界，是故言說、妄想不顯示第一義。言說者，生",
    "T39n1789_02a:0369b29": "滅動搖展轉因緣起；若展轉因緣起者，彼不",
    "T39n1789_02a:0369c01": "顯示第一義。大慧！自他相無性，故言說相不",
    "T39n1789_02a:0369c02": "顯示第一義。復次大慧！隨入自心現量，故種",
    "T39n1789_02a:0369c03": "種相外性非性。言說妄想不顯示第一義，是",
    "T39n1789_02a:0369c04": "故大慧！當離言說諸妄想相。」言說者，能詮",
    "T39n1789_02a:0369c05": "之教也。所說者，所詮之理也。問意謂此二者",
    "T39n1789_02a:0369c06": "孰為第一義耶？佛答能說、所說皆非第一義",
    "T39n1789_02a:0369c07": "者，雖所詮是理，而非自得之妙，似是而非，惟",
    "T39n1789_02a:0369c08": "聖樂處因言而入非言說即是也。然聖智樂",
    "T39n1789_02a:0369c09": "處是自得之妙，故云「非言說妄想覺境界」。言",
    "T39n1789_02a:0369c10": "說不能顯示第一義者有三：一者，言說出於",
    "T39n1789_02a:0369c11": "生滅動搖，展轉緣起無常故；二者，言說問答",
    "T39n1789_02a:0369c12": "有自他相故；三者，言說妄想不了惟心諸相",
    "T39n1789_02a:0369c13": "無故。乃戒云「當離言說諸妄想相」。",
    "T39n1789_02a:0369c14": "爾時，世尊欲重宣此義而說偈言：",
    "T39n1789_02a:0369c15": "「諸性無自性，　　亦復無言說，",
    "T39n1789_02a:0369c16": "甚深空空義，　　愚夫不能了。",
    "T39n1789_02a:0369c17": "一切性自性，　　言說法如影，",
    "T39n1789_02a:0369c18": "自覺聖智子，　　實際我所說。」",
    "T39n1789_02a:0369c19": "諸性無自性者，離心緣相也。亦復無言說",
    "T39n1789_02a:0369c20": "者，離言說相也。既絕言思是為第一義空，愚",
    "T39n1789_02a:0369c21": "夫昧此則墮諸有。一切性自性等，謂一切法",
    "T39n1789_02a:0369c22": "有自性則有言說，然皆不實如影，惟聖智所",
    "T39n1789_02a:0369c23": "證實際是我所說也。",
    "T39n1789_02a:0369c24": "爾時，大慧菩薩摩訶薩復白佛言：「世尊！惟願",
    "T39n1789_02a:0369c25": "為說離一異、俱不俱、有無非有非無、常無常，一",
    "T39n1789_02a:0369c26": "切外道所不行、自覺聖智所行，離妄想自相共",
    "T39n1789_02a:0369c27": "相入於第一真實之義，諸地相續漸次上上",
    "T39n1789_02a:0369c28": "增進清淨之相，隨入如來地相，無開發本願。",
    "T39n1789_02a:0369c29": "譬如眾色摩尼境界無邊相行，自心現趣部分",
    "T39n1789_02a:0370a01": "之相一切諸法。我及餘菩薩摩訶薩離如是",
    "T39n1789_02a:0370a02": "等妄想自性自共相見，疾得阿耨多羅三藐",
    "T39n1789_02a:0370a03": "三菩提，令一切眾生一切安樂具足充滿。」",
    "T39n1789_02a:0370a04": "夫離四見、絕百非，乃菩薩入道之初門，故舉",
    "T39n1789_02a:0370a05": "以為問。先列四句相，自一異至無常四句有",
    "T39n1789_02a:0370a06": "三：初一異四句者，合云一、異、亦異亦不異、非",
    "T39n1789_02a:0370a07": "異非不異，俱即亦異亦不異，不俱即非異非",
    "T39n1789_02a:0370a08": "不異也；有無四句者，合云有、無、亦有亦無、非",
    "T39n1789_02a:0370a09": "有非無也；常等四句，合云常、無常、亦常亦",
    "T39n1789_02a:0370a10": "無常、非常非無常也。經文從略，不具列也。此",
    "T39n1789_02a:0370a11": "三四句各有宗計，一切外道正坐此見。言不",
    "T39n1789_02a:0370a12": "行者，不能離也。惟聖智由能離四句，故不見",
    "T39n1789_02a:0370a13": "有自共相，可登第一義真實之地，漸歷諸地",
    "T39n1789_02a:0370a14": "至於佛地。無開發等者，《入楞伽》云：「以無功",
    "T39n1789_02a:0370a15": "用本願力故。」蓋自行既滿，復以本願普入佛",
    "T39n1789_02a:0370a16": "剎，化諸眾生，如如意珠所現境界無不具顯。",
    "T39n1789_02a:0370a17": "無邊相行者，相謂地相，行即所修之行。雖則",
    "T39n1789_02a:0370a18": "無邊，皆惟心現一切諸法差別之相。部分，即",
    "T39n1789_02a:0370a19": "差別也。我及下結請，令滿自他願行也。",
    "T39n1789_02a:0370a20": "佛告大慧：「善哉！善哉！汝能問我如是之義，多",
    "T39n1789_02a:0370a21": "所安樂、多所饒益，哀愍一切諸天世人。」佛告",
    "T39n1789_02a:0370a22": "大慧：「諦聽！諦聽！善思念之，吾當為汝分別解",
    "T39n1789_02a:0370a23": "說。」大慧白佛言：「善哉！世尊！唯然受教。」佛告大",
    "T39n1789_02a:0370a24": "慧：「不知心量愚癡凡夫取內外性，依於一異、",
    "T39n1789_02a:0370a25": "俱不俱、有無非有非無、常無常自性習因，計",
    "T39n1789_02a:0370a26": "著妄想。」答中，初總約法說，有二：一者，不知",
    "T39n1789_02a:0370a27": "自心現量，於陰身內見有外法，計內外性，於",
    "T39n1789_02a:0370a28": "同相起一見，於別相起異見，依此兩間而起",
    "T39n1789_02a:0370a29": "俱見，離此兩間起不俱見。有無、常無常皆若",
    "T39n1789_02a:0370b01": "是也。二者，自性習因由宿習所熏而起邪",
    "T39n1789_02a:0370b02": "計妄見，下文凡十二喻，各有法、有喻、有合，不",
    "T39n1789_02a:0370b03": "無同異，隨文別點。",
    "T39n1789_02a:0370b04": "「譬如群鹿，為渴所逼，見春時焰而作水想，迷",
    "T39n1789_02a:0370b05": "亂馳趣，不知非水。如是愚夫無始虛偽妄想",
    "T39n1789_02a:0370b06": "所熏習，三毒燒心，樂色境界，見生住滅、取內",
    "T39n1789_02a:0370b07": "外性，墮於一異、俱不俱、有無非有非無、常無",
    "T39n1789_02a:0370b08": "常想，妄見攝受。」鹿逐時焰，不知非水。愚夫",
    "T39n1789_02a:0370b09": "樂欲，不知樂是苦因。言妄想熏習，即自性習",
    "T39n1789_02a:0370b10": "因義也。取內外性等，正謂起見也。",
    "T39n1789_02a:0370b11": "「如揵闥婆城，凡愚無智而起城想，無始習氣",
    "T39n1789_02a:0370b12": "計著相現，彼非有城、非無城。如是外道無始",
    "T39n1789_02a:0370b13": "虛偽習氣計著，依於一異、俱不俱、有無非有",
    "T39n1789_02a:0370b14": "非無、常無常見，不能了知自心現量。」揵闥",
    "T39n1789_02a:0370b15": "婆本無城種，無智之人妄習所熏而作城想，",
    "T39n1789_02a:0370b16": "此喻外道不達自心所現，起一異等見也。",
    "T39n1789_02a:0370b17": "「譬如有人夢見男女、象馬車步、城邑園林、山河",
    "T39n1789_02a:0370b18": "浴池種種莊嚴，自身入中，覺已憶念。大慧！於",
    "T39n1789_02a:0370b19": "意云何？如是士夫於前所夢憶念不捨為黠",
    "T39n1789_02a:0370b20": "慧不？」大慧白佛言：「不也。世尊！」佛告大慧：「如是",
    "T39n1789_02a:0370b21": "凡夫惡見所噬，外道智慧不知如夢自心現",
    "T39n1789_02a:0370b22": "性，依於一異、俱不俱、有無非有非無、常無常",
    "T39n1789_02a:0370b23": "見。」夢所見境本非實事，而乃憶念不捨，非",
    "T39n1789_02a:0370b24": "礙而何？此喻外道邪計，不了唯心，起諸見",
    "T39n1789_02a:0370b25": "也。",
    "T39n1789_02a:0370b26": "「譬如畫像不高不下，而彼凡愚作高下想。如",
    "T39n1789_02a:0370b27": "是未來外道惡見習氣充滿，依於一異、俱不",
    "T39n1789_02a:0370b28": "俱、有無非有非無、常無常見，自壞壞他，餘離",
    "T39n1789_02a:0370b29": "有、無、無生之論，亦說言無，謗因果見，拔善根",
    "T39n1789_02a:0370c01": "本，壞清淨因，勝求者當遠離去。作如是說，彼",
    "T39n1789_02a:0370c02": "墮自他、俱見、有無妄想已，墮建立誹謗，以是",
    "T39n1789_02a:0370c03": "惡見當墮地獄。」此畫像喻，況外道惡習起",
    "T39n1789_02a:0370c04": "見，自壞壞他。言餘離有無無生論者，指正教",
    "T39n1789_02a:0370c05": "也。正教無生之論離有無見，而彼反將此同",
    "T39n1789_02a:0370c06": "為己見，亦說言無。勝求，謂求勝法者，當離此",
    "T39n1789_02a:0370c07": "見。彼外道以邪見故，當墮惡趣，可不懼乎？",
    "T39n1789_02a:0370c08": "「譬如翳目見有垂髮，謂眾人言：『汝等觀此。』而",
    "T39n1789_02a:0370c09": "是垂髮畢竟非性非無性，見不見故。如是外",
    "T39n1789_02a:0370c10": "道妄見希望，依於一異、俱不俱、有無非有非",
    "T39n1789_02a:0370c11": "無、常無常見，誹謗正法，自陷陷他。」此喻中",
    "T39n1789_02a:0370c12": "言非性非無性者，以見有垂髮，故言非無性，",
    "T39n1789_02a:0370c13": "以不見有垂髮，故言非性。餘文可見。",
    "T39n1789_02a:0370c14": "「譬如火輪非輪，愚夫輪想，非有智者。如是外",
    "T39n1789_02a:0370c15": "道惡見希望，依於一異、俱不俱、有無非有非",
    "T39n1789_02a:0370c16": "無、常無常想，一切性生。」此喻外道邪心取",
    "T39n1789_02a:0370c17": "境，無而為有，起種種見。",
    "T39n1789_02a:0370c18": "「譬如水泡似摩尼珠，愚小無知，作摩尼想，計",
    "T39n1789_02a:0370c19": "著追逐。而彼水泡非摩尼、非非摩尼，取不取",
    "T39n1789_02a:0370c20": "故。如是外道惡見妄想習氣所熏，於無所有",
    "T39n1789_02a:0370c21": "說有生，緣有者言滅。」水泡喻中，於無所有",
    "T39n1789_02a:0370c22": "說有生者，義通前喻。以莫非無有說有，及於",
    "T39n1789_02a:0370c23": "正因緣說有處，則反言斷滅。此外道之倒見，",
    "T39n1789_02a:0370c24": "例皆如是。",
    "T39n1789_02a:0370c25": "「復次大慧！有三種量、五分論，各建立已得聖",
    "T39n1789_02a:0370c26": "智自覺，離二自性事，而作有性妄想計著。」",
    "T39n1789_02a:0370c27": "三種量者，謂現量、比量、聖言量也。量即楷定",
    "T39n1789_02a:0370c28": "義，譬升斗量物也。現量者，現即顯現，親得法",
    "T39n1789_02a:0370c29": "體，離妄分別，而非錯謬也。比量者，比即比類，",
    "T39n1789_02a:0371a01": "比類量度而知其然，如隔山見煙必知有火，",
    "T39n1789_02a:0371a02": "隔牆見角必知是牛，雖非親見，亦非虛妄。聖",
    "T39n1789_02a:0371a03": "言量者，謂以如來正教為準繩故。五分論者，",
    "T39n1789_02a:0371a04": "二宗、二因、三喻、四合、五結。宗、因、喻三，亦云三",
    "T39n1789_02a:0371a05": "支比量。合、結但成此三義耳。如外道妄計執",
    "T39n1789_02a:0371a06": "聲為常，於聲明中立量云：「聲是有法，定常為",
    "T39n1789_02a:0371a07": "宗。」因云：「所作性故。」同喻「如虛空。」然而虛空非",
    "T39n1789_02a:0371a08": "所作性，則因上不轉，引喻不齊，立聲為常不",
    "T39n1789_02a:0371a09": "成。若佛法中聲是無常，故立量云：「聲是有法，",
    "T39n1789_02a:0371a10": "定無常為宗。」因云：「所作性故。」同喻「如瓶盆。」如",
    "T39n1789_02a:0371a11": "《楞嚴》云：「音聲雜語言，但依名句味。」豈常也哉？",
    "T39n1789_02a:0371a12": "外道種種計著，自謂過人，若不類彼立量破",
    "T39n1789_02a:0371a13": "之，執何由破？故如來敘三種量、五分論，雖各",
    "T39n1789_02a:0371a14": "建立，修之則得自覺聖智，能離緣起、妄想二",
    "T39n1789_02a:0371a15": "種自性。而愚夫迷教，猶計有性，妄想分別",
    "T39n1789_02a:0371a16": "也。",
    "T39n1789_02a:0371a17": "「大慧！立、意、意識身心轉變，自心現攝所攝諸",
    "T39n1789_02a:0371a18": "妄想斷，如來地自覺聖智修行者，不於彼作",
    "T39n1789_02a:0371a19": "性非性想。若復修行者，如是境界性非性攝",
    "T39n1789_02a:0371a20": "取相生者，彼即取長養及取我人。」《入楞伽》",
    "T39n1789_02a:0371a21": "云：「諸修行者轉心、意、識，離能所取，住如來地",
    "T39n1789_02a:0371a22": "自證聖法，於有及無不起於想。大慧！諸修行",
    "T39n1789_02a:0371a23": "者若於境界起有無執，則著我、人、眾生、壽者。」",
    "T39n1789_02a:0371a24": "此云長養，即十六知見之一也。",
    "T39n1789_02a:0371a25": "「大慧！若說彼性自性自共相，一切皆是化佛",
    "T39n1789_02a:0371a26": "所說，非法佛說。又諸言說悉由愚夫希望見",
    "T39n1789_02a:0371a27": "生，不為別建立趣自性法，得聖智自覺三昧樂",
    "T39n1789_02a:0371a28": "住者分別顯示。」如來說法有實有權，言若說",
    "T39n1789_02a:0371a29": "彼性等法，是化佛所說權法也。若說自覺聖",
    "T39n1789_02a:0371b01": "智三昧樂境，是諸佛所說實法也。言悉由愚",
    "T39n1789_02a:0371b02": "夫希望見生者，是實機未熟，但說權法耳。",
    "T39n1789_02a:0371b03": "「譬如水中有樹影現，彼非影非非影，非樹形",
    "T39n1789_02a:0371b04": "非非樹形，如是外道見習所熏妄想計著，依",
    "T39n1789_02a:0371b05": "於一異、俱不俱、有無非有非無、常無常想，而",
    "T39n1789_02a:0371b06": "不能知自心現量。譬如明鏡隨緣顯現一切",
    "T39n1789_02a:0371b07": "色像而無妄想，彼非像非非像，而見像非像，",
    "T39n1789_02a:0371b08": "妄想愚夫而作像想。如是外道惡見，自心像",
    "T39n1789_02a:0371b09": "現妄想計著，依於一異、俱不俱、有無非有非",
    "T39n1789_02a:0371b10": "無、常無常見。譬如風水和合出聲，彼非性非",
    "T39n1789_02a:0371b11": "非性。如是外道惡見妄想，依於一異、俱不俱、",
    "T39n1789_02a:0371b12": "有無非有非無、常無常見。譬如大地無草木",
    "T39n1789_02a:0371b13": "處，熟焰川流，洪浪雲湧，彼非性非非性，貪無",
    "T39n1789_02a:0371b14": "貪故。如是愚夫無始虛偽習氣所熏，妄想計",
    "T39n1789_02a:0371b15": "著，依生住滅、一異、俱不俱、有無非有非無、常無",
    "T39n1789_02a:0371b16": "常，緣自住事門，亦復如彼熟焰波浪。譬如",
    "T39n1789_02a:0371b17": "有人呪術機發，以非眾生數，毘舍闍鬼方便",
    "T39n1789_02a:0371b18": "合成動搖云為，凡愚妄想計著往來。如是外",
    "T39n1789_02a:0371b19": "道惡見希望，依於一異、俱不俱、有無非有非",
    "T39n1789_02a:0371b20": "無、常無常見，戲論計著不實建立。大慧！是故",
    "T39n1789_02a:0371b21": "欲得自覺聖智事，當離生住滅、一異、俱不俱、",
    "T39n1789_02a:0371b22": "有無非有非無、常無常等惡見妄想。」已上五",
    "T39n1789_02a:0371b23": "喻詞異義同，皆喻外道無始妄習，不知諸法",
    "T39n1789_02a:0371b24": "唯心，起一異等見。說喻之意，要令離見顯",
    "T39n1789_02a:0371b25": "性，故總結勸云「是故欲得自覺聖智，當離",
    "T39n1789_02a:0371b26": "生住滅、一異等惡見妄想。」呪術機發者，西土",
    "T39n1789_02a:0371b27": "外道呪令毘舍闍鬼入木人中，走動如人，實",
    "T39n1789_02a:0371b28": "非眾生，故云非眾生數也。",
    "T39n1789_02a:0371b29": "爾時，世尊欲重宣此義而說偈言：",
    "T39n1789_02a:0371c01": "「幻夢水樹影，　　垂髮熟時焰，",
    "T39n1789_02a:0371c02": "如是觀三有，　　究竟得解脫。",
    "T39n1789_02a:0371c03": "譬如渴鹿想，　　動轉迷亂心，",
    "T39n1789_02a:0371c04": "鹿想謂為水，　　而實無水事。",
    "T39n1789_02a:0371c05": "如是識種子，　　動轉見境界，",
    "T39n1789_02a:0371c06": "愚夫妄想生，　　如為翳所翳。",
    "T39n1789_02a:0371c07": "於無始生死，　　計著攝受性，",
    "T39n1789_02a:0371c08": "如逆楔出楔，　　捨離貪攝受。",
    "T39n1789_02a:0371c09": "如幻呪機發，　　浮雲、夢、電光，",
    "T39n1789_02a:0371c10": "觀是得解脫，　　永斷三相續。",
    "T39n1789_02a:0371c11": "於彼無有作，　　猶如焰虛空，",
    "T39n1789_02a:0371c12": "如是知諸法，　　則為無所知。",
    "T39n1789_02a:0371c13": "言教唯假名，　　彼亦無有相，",
    "T39n1789_02a:0371c14": "於彼起妄想，　　陰行如垂髮。",
    "T39n1789_02a:0371c15": "如畫、垂髮、幻　　夢、揵闥婆城，",
    "T39n1789_02a:0371c16": "火輪、熟時焰，　　無而現眾生。",
    "T39n1789_02a:0371c17": "常無常、一異，　　俱不俱亦然，",
    "T39n1789_02a:0371c18": "無始過相續，　　愚夫癡妄想。",
    "T39n1789_02a:0371c19": "明鏡水淨眼，　　摩尼妙寶珠，",
    "T39n1789_02a:0371c20": "於中現眾色，　　而實無所有。",
    "T39n1789_02a:0371c21": "一切性顯現，　　如畫熟時焰，",
    "T39n1789_02a:0371c22": "種種眾色現，　　如夢無所有。」",
    "T39n1789_02a:0371c23": "偈中幻夢、水樹影等，乃通頌上文，但譬喻",
    "T39n1789_02a:0371c24": "有重複，文相交互。重複者三：如翳目、垂髮及",
    "T39n1789_02a:0371c25": "夢喻凡四出；熱焰、幻喻凡三出；陽焰、畫喻凡",
    "T39n1789_02a:0371c26": "再出。單頌上文者有四，如揵城等。缺頌者二，",
    "T39n1789_02a:0371c27": "如聲及水泡。別出者有六，如楔、如浮雲、如電、",
    "T39n1789_02a:0371c28": "如水、如淨眼、如摩尼，皆長行所無，此且大略",
    "T39n1789_02a:0371c29": "分之。隨文釋者，初夢等四喻無非顯幻，故以",
    "T39n1789_02a:0372a01": "幻事冠之於首。然皆行本，明凡外起見。今以",
    "T39n1789_02a:0372a02": "為幻觀三有者，以其不達幻理所以起見，故",
    "T39n1789_02a:0372a03": "復明幻。三相續者，據後文即三毒是也。言無",
    "T39n1789_02a:0372a04": "所知者，未知諸法如幻，是有強覺之知，已知",
    "T39n1789_02a:0372a05": "如幻則無所知矣。言教唯假名者，謂有無等",
    "T39n1789_02a:0372a06": "四句言教，本唯假名，無有實相，以其不了故",
    "T39n1789_02a:0372a07": "起妄想，想、行等陰即實法也。又云「如畫垂髮",
    "T39n1789_02a:0372a08": "幻」等，凡疊七喻以明本無所有而現有眾生，",
    "T39n1789_02a:0372a09": "皆頌上文。餘皆可見。",
    "T39n1789_02a:0372a10": "「復次大慧！如來說法離如是四句，謂一異、俱",
    "T39n1789_02a:0372a11": "不俱、有無非有非無、常無常，離於有無建立",
    "T39n1789_02a:0372a12": "誹謗，分別結集真諦緣起、道滅解脫。如來說",
    "T39n1789_02a:0372a13": "法以是為首，非性、非自在、非無因、非微塵、非",
    "T39n1789_02a:0372a14": "時、非自性，相續而為說法。復次大慧！為淨煩",
    "T39n1789_02a:0372a15": "惱、爾焰障故，譬如商主，次第建立百八句無",
    "T39n1789_02a:0372a16": "所有，善分別諸乘及諸地相。」此段通示說",
    "T39n1789_02a:0372a17": "法軌儀，蓋如來說法常依二諦故也。如云離",
    "T39n1789_02a:0372a18": "句絕非，則真諦不可說也。又云離四句已，無",
    "T39n1789_02a:0372a19": "妨四說，則俗諦可說也。即《涅槃經》中「四不可",
    "T39n1789_02a:0372a20": "說，有因緣故亦可得說」是也。言善分別結集",
    "T39n1789_02a:0372a21": "者，上明一異等四句皆外道邪見，即是結集，",
    "T39n1789_02a:0372a22": "由是流轉生死之苦。能善分別即妄顯真，非",
    "T39n1789_02a:0372a23": "妄外別有，故云真諦緣起。若能慕滅修道，即",
    "T39n1789_02a:0372a24": "得一切解脫，解脫即不思議俗諦。此之二諦",
    "T39n1789_02a:0372a25": "不二而二、二而不二者也。如來證此二諦，即",
    "T39n1789_02a:0372a26": "以自行而用化他，故云以是為首。非性等，非",
    "T39n1789_02a:0372a27": "外道所計勝性，非自在天等邪無因緣為人",
    "T39n1789_02a:0372a28": "說法也。既又告云「為淨煩惱爾焰障故」，煩惱",
    "T39n1789_02a:0372a29": "即惑障，爾焰即智障，淨此二障次第可入百",
    "T39n1789_02a:0372b01": "八句無相法中。至於分別諸乘及諸地相，無",
    "T39n1789_02a:0372b02": "不皆善。如來如是善導，猶如商主之導眾商",
    "T39n1789_02a:0372b03": "人也。",
    "T39n1789_02a:0372b04": "「復次大慧！有四種禪。云何為四？謂愚夫所行",
    "T39n1789_02a:0372b05": "禪、觀察義禪、攀緣如禪、如來禪。」上明離惑、",
    "T39n1789_02a:0372b06": "智二障，能入如來所證法門，然非首楞嚴定",
    "T39n1789_02a:0372b07": "莫能造詣，故又明四種禪定，蓋非淺無以明",
    "T39n1789_02a:0372b08": "深，故兼三種言之。",
    "T39n1789_02a:0372b09": "「云何愚夫所行禪？謂聲聞、緣覺、外道修行者，",
    "T39n1789_02a:0372b10": "觀人無我性自相、共相，骨瑣無常、苦、不淨相，",
    "T39n1789_02a:0372b11": "計著為首。如是相不異觀，前後轉進，相不除",
    "T39n1789_02a:0372b12": "滅，是名愚夫所行禪。」愚夫禪言二乘、外道",
    "T39n1789_02a:0372b13": "修者，以其所觀人無我性，不能了自心量所",
    "T39n1789_02a:0372b14": "現自相、共相性空，併以愚夫目之。骨瑣者，即",
    "T39n1789_02a:0372b15": "小乘所觀自他身骨瑣相連，皆是無常、苦、不",
    "T39n1789_02a:0372b16": "淨相，對治計著，此觀為首。言相不異觀者，謂",
    "T39n1789_02a:0372b17": "定中見相與觀不異，此觀成之相也。雖次第",
    "T39n1789_02a:0372b18": "增進至無想定，然不離相，是名愚夫禪也。",
    "T39n1789_02a:0372b19": "「云何觀察義禪？謂人無我自相、共相，外道自",
    "T39n1789_02a:0372b20": "他俱無性已，觀法無我，彼地相義漸次增進，",
    "T39n1789_02a:0372b21": "是名觀察義禪。」觀察義禪是偏教菩薩所",
    "T39n1789_02a:0372b22": "修者，謂人我等疊前所離也。外道自他等者，",
    "T39n1789_02a:0372b23": "《入楞伽》云：「亦離外道自他俱性，於法無我諸",
    "T39n1789_02a:0372b24": "地相義一一隨順觀察也。」",
    "T39n1789_02a:0372b25": "「云何攀緣如禪？謂妄想二無我妄想，如實處",
    "T39n1789_02a:0372b26": "不生妄想，是名攀緣如禪。」攀緣如禪是頓",
    "T39n1789_02a:0372b27": "教菩薩所修者，《入楞伽》謂緣真如禪。緣即觀",
    "T39n1789_02a:0372b28": "也，真如即理，謂觀理將除妄想。妄想者，乃人",
    "T39n1789_02a:0372b29": "法二執。二無我者，空二執之觀也。若但分別",
    "T39n1789_02a:0372c01": "心存取捨，是為妄想。若了二執當體即空，無",
    "T39n1789_02a:0372c02": "所待對，是為如實處不生妄想也。",
    "T39n1789_02a:0372c03": "「云何如來禪？謂入如來地，得自覺聖智相三",
    "T39n1789_02a:0372c04": "種樂住，成辦眾生不思議事，是名如來禪。」",
    "T39n1789_02a:0372c05": "如來禪者，即首楞嚴定，修此禪定登妙覺地，",
    "T39n1789_02a:0372c06": "究竟自覺聖智。三種樂住者，佛以首楞嚴定",
    "T39n1789_02a:0372c07": "為能住之法，常寂光土為所住之處。常寂光",
    "T39n1789_02a:0372c08": "即三德涅槃也，三種樂住其在茲乎。不思議",
    "T39n1789_02a:0372c09": "事者，是無作妙用，謂全體起用，成就眾生也。",
    "T39n1789_02a:0372c10": "爾時，世尊欲重宣此義而說偈言：",
    "T39n1789_02a:0372c11": "「愚夫所行禪、　　觀察相義禪、",
    "T39n1789_02a:0372c12": "攀緣如實禪、　　如來清淨禪。",
    "T39n1789_02a:0372c13": "譬如日月形，　　鉢頭摩、深險，",
    "T39n1789_02a:0372c14": "如虛空、火盡，　　修行者觀察，",
    "T39n1789_02a:0372c15": "如是種種相，　　外道道通禪，",
    "T39n1789_02a:0372c16": "亦復墮聲聞，　　及緣覺境界。",
    "T39n1789_02a:0372c17": "捨離彼一切，　　是則無所有。",
    "T39n1789_02a:0372c18": "一切剎諸佛，　　以不思議手，",
    "T39n1789_02a:0372c19": "一時摩其頂，　　隨順入如相。」",
    "T39n1789_02a:0372c20": "譬如日月等，出諸禪相以示得失，謂於定",
    "T39n1789_02a:0372c21": "中或見如日月形；或見鉢頭摩，此云紅蓮華；",
    "T39n1789_02a:0372c22": "或見海有深險之狀；或如虛空；或如火盡，盡",
    "T39n1789_02a:0372c23": "或作燼。凡修觀者見此種種相現，不應取著，",
    "T39n1789_02a:0372c24": "著則墮於外道邪禪，及落二乘境界。當善觀",
    "T39n1789_02a:0372c25": "察，悉須捨離，不見有一法可得，則無所有，可",
    "T39n1789_02a:0372c26": "入如來禪也。",
    "T39n1789_02a:0372c27": "爾時，大慧菩薩摩訶薩復白佛言：「世尊！般涅",
    "T39n1789_02a:0372c28": "槃者，說何等法謂為涅槃？」涅槃有三：謂外",
    "T39n1789_02a:0372c29": "道妄計涅槃、二乘取證涅槃、如來究竟涅槃。",
    "T39n1789_02a:0373a01": "此三涅槃名雖同而實大異，苟不以法而正",
    "T39n1789_02a:0373a02": "其名，則如來藏與凡小混，不可不辯，故此",
    "T39n1789_02a:0373a03": "致問。",
    "T39n1789_02a:0373a04": "佛告大慧：「一切自性習氣，藏、意、意識見習轉",
    "T39n1789_02a:0373a05": "變，名為涅槃。諸佛及我涅槃，自性空事境界。」",
    "T39n1789_02a:0373a06": "一切自性習氣者，《入楞伽》云「一切識自性",
    "T39n1789_02a:0373a07": "習氣」也，即一切眾生心識性執熏習氣分。藏、",
    "T39n1789_02a:0373a08": "意、意識者，即藏識與事識，此言自心也。皆言",
    "T39n1789_02a:0373a09": "習者，由無始愛見妄想熏習故也。轉變者，謂",
    "T39n1789_02a:0373a10": "轉藏識、事識為自覺聖智境界，名為涅槃。然",
    "T39n1789_02a:0373a11": "一切眾生即涅槃相，何轉變之有？所謂名轉",
    "T39n1789_02a:0373a12": "而體不轉也。諸佛及我者，佛謂此究竟涅槃，",
    "T39n1789_02a:0373a13": "我及諸佛同證，證無別證，但了生死即是涅",
    "T39n1789_02a:0373a14": "槃，涅槃之性亦不可得，是為空事境界。",
    "T39n1789_02a:0373a15": "「復次大慧！涅槃者，聖智自覺境界，離斷、常妄",
    "T39n1789_02a:0373a16": "想性非性。云何非常？謂自相、共相妄想斷故",
    "T39n1789_02a:0373a17": "非常；云何非斷？謂一切聖去、來、現在得自覺",
    "T39n1789_02a:0373a18": "故非斷。」離情故非常，顯性故非斷。",
    "T39n1789_02a:0373a19": "「大慧！涅槃不壞不死。若涅槃死者，復應受生",
    "T39n1789_02a:0373a20": "相續；若壞者，應墮有為相。是故涅槃離壞離",
    "T39n1789_02a:0373a21": "死，是故修行者之所歸依。」涅槃言不壞不",
    "T39n1789_02a:0373a22": "死者，是對有壞有死而言也。良以涅槃是不",
    "T39n1789_02a:0373a23": "生不滅之理，若凡夫是有壞死，小乘入於真",
    "T39n1789_02a:0373a24": "空涅槃，灰身無身、滅智無智，亦可謂不壞不",
    "T39n1789_02a:0373a25": "死。雖離分段之生，復受變易之生，是有相續",
    "T39n1789_02a:0373a26": "之相。雖離於有，復著於空，是猶有為。今如來",
    "T39n1789_02a:0373a27": "涅槃離此諸相，是為大乘行者之所歸趣。",
    "T39n1789_02a:0373a28": "「復次大慧！涅槃非捨非得、非斷非常、非一義",
    "T39n1789_02a:0373a29": "非種種義，是名涅槃。」此一節是總結上義。",
    "T39n1789_02a:0373b01": "言非一者是非空，非種種者是非假，非空非",
    "T39n1789_02a:0373b02": "假正顯中道大涅槃也。",
    "T39n1789_02a:0373b03": "「復次大慧！聲聞、緣覺涅槃者，覺自相、共相，不",
    "T39n1789_02a:0373b04": "習近境界，不顛倒見，妄想不生，彼等於彼作",
    "T39n1789_02a:0373b05": "涅槃覺。」二乘於陰界入自共相中，用苦、空、",
    "T39n1789_02a:0373b06": "無常、無我之觀，厭離生死心切，故於六塵境",
    "T39n1789_02a:0373b07": "界不樂習親近。言不顛倒見者，斷見惑也。妄",
    "T39n1789_02a:0373b08": "想不生者，斷思惑也。既滅苦、集而證真空，故",
    "T39n1789_02a:0373b09": "曰「於彼作涅槃覺」。",
    "T39n1789_02a:0373b10": "「復次大慧！二種自性相。云何為二？謂言說自",
    "T39n1789_02a:0373b11": "性相計著、事自性相計著。言說自性相計著",
    "T39n1789_02a:0373b12": "者，從無始言說虛偽習氣計著生。事自性相",
    "T39n1789_02a:0373b13": "計著者，從不覺自心現分齊生。」二種性相",
    "T39n1789_02a:0373b14": "起各有由，如經所說。若了言說性空、諸法唯",
    "T39n1789_02a:0373b15": "心，何計著之有哉！事即諸法也。",
    "T39n1789_02a:0373b16": "「復次大慧！如來以二種神力建立，菩薩摩訶",
    "T39n1789_02a:0373b17": "薩頂禮諸佛，聽受問義。云何二種神力建立？",
    "T39n1789_02a:0373b18": "謂三昧正受，為現一切身面言說神力及手",
    "T39n1789_02a:0373b19": "灌頂神力。」二種神力建立者，《入楞伽》云：「諸",
    "T39n1789_02a:0373b20": "佛有二種加持持諸菩薩，令頂禮佛足請問",
    "T39n1789_02a:0373b21": "眾義。」三昧即正受，此華梵兼舉，亦翻正心",
    "T39n1789_02a:0373b22": "行處。",
    "T39n1789_02a:0373b23": "「大慧！菩薩摩訶薩初菩薩地，住佛神力，所謂",
    "T39n1789_02a:0373b24": "入菩薩大乘照明三昧。入是三昧已，十方世",
    "T39n1789_02a:0373b25": "界一切諸佛以神通力為現一切身面言說，",
    "T39n1789_02a:0373b26": "如金剛藏菩薩摩訶薩及餘如是相功德成就",
    "T39n1789_02a:0373b27": "菩薩摩訶薩。」住佛神力者，由佛神力能令",
    "T39n1789_02a:0373b28": "見佛，復由菩薩三昧善根乃能感應一致，故",
    "T39n1789_02a:0373b29": "曰「入大乘照明三昧」，即光明定也。由是定故",
    "T39n1789_02a:0373c01": "見佛聞法。如金剛藏者，即華嚴會中佛力加",
    "T39n1789_02a:0373c02": "被之一菩薩也。以一例諸，故云及餘。",
    "T39n1789_02a:0373c03": "「大慧！是名初菩薩地。菩薩摩訶薩得菩薩三",
    "T39n1789_02a:0373c04": "昧正受神力，於百千劫積集善根之所成就，",
    "T39n1789_02a:0373c05": "次第諸地對治所治相，通達究竟，至法雲地，",
    "T39n1789_02a:0373c06": "住大蓮華微妙宮殿，坐大蓮華寶師子座，同",
    "T39n1789_02a:0373c07": "類菩薩摩訶薩眷屬圍繞，眾寶瓔珞莊嚴其",
    "T39n1789_02a:0373c08": "身，如黃金、薝蔔、日月光明。諸最勝手從十方",
    "T39n1789_02a:0373c09": "來，就大蓮華宮殿座上而灌其頂，譬如自在",
    "T39n1789_02a:0373c10": "轉輪聖王及天帝釋太子灌頂，是名菩薩手",
    "T39n1789_02a:0373c11": "灌頂神力。大慧！是名菩薩摩訶薩二種神力。",
    "T39n1789_02a:0373c12": "若菩薩摩訶薩住二種神力，面見諸佛如來；",
    "T39n1789_02a:0373c13": "若不如是則不能見。」於百千劫者，此明初",
    "T39n1789_02a:0373c14": "地菩薩被加之所以。次第諸地下，自淺至深",
    "T39n1789_02a:0373c15": "也。譬如自在下，重出灌頂事也。若不如是則",
    "T39n1789_02a:0373c16": "不能見者，總結反顯也。",
    "T39n1789_02a:0373c17": "「復次大慧！菩薩摩訶薩凡所分別三昧、神足",
    "T39n1789_02a:0373c18": "諸法之行，是等一切悉住如來二種神力。大",
    "T39n1789_02a:0373c19": "慧！若菩薩摩訶薩離佛神力能辯說者，一切",
    "T39n1789_02a:0373c20": "凡夫亦應能說。所以者何？謂不住神力故。大",
    "T39n1789_02a:0373c21": "慧！山石、樹木及諸樂器、城郭、宮殿，以如來入",
    "T39n1789_02a:0373c22": "城威神力故，皆自然出音樂之聲，何況有心",
    "T39n1789_02a:0373c23": "者，聾盲瘖啞無量眾苦皆得解脫，如來有如",
    "T39n1789_02a:0373c24": "是等無量神力利安眾生。」凡所分別下，復",
    "T39n1789_02a:0373c25": "釋被加之義，起後況釋之意。謂菩薩凡所辯",
    "T39n1789_02a:0373c26": "說三昧等法，皆由住佛神力，即以凡況聖，言",
    "T39n1789_02a:0373c27": "菩薩若離神力則不能有所說，況凡夫乎。若",
    "T39n1789_02a:0373c28": "得神力，雖無情之物亦皆有用，況有情者而",
    "T39n1789_02a:0373c29": "不得以脫苦耶？而言凡夫不住神力者，乃以",
    "T39n1789_02a:0374a01": "聖奪凡耳。又云「如來有如是神力」者，即如來",
    "T39n1789_02a:0374a02": "大寂定中，寂而常照，稱性施設萬端無不可",
    "T39n1789_02a:0374a03": "者，亦豈有意於其間哉！",
    "T39n1789_02a:0374a04": "大慧菩薩復白佛言：「世尊！以何因緣如來、應",
    "T39n1789_02a:0374a05": "供、等正覺，菩薩摩訶薩住三時正受時及勝",
    "T39n1789_02a:0374a06": "進地灌頂時，加其神力？」佛告大慧：「為離魔業",
    "T39n1789_02a:0374a07": "煩惱故，及不墮聲聞地禪故，為得如來自覺",
    "T39n1789_02a:0374a08": "地故，及增進所得法故，是故如來、應供、等正",
    "T39n1789_02a:0374a09": "覺咸以神力建立諸菩薩摩訶薩。若不以神",
    "T39n1789_02a:0374a10": "力建立者，則墮外道惡見妄想及諸聲聞、眾",
    "T39n1789_02a:0374a11": "魔希望，不得耨阿多羅三藐三菩提。以是",
    "T39n1789_02a:0374a12": "故，諸佛如來咸以神力攝受諸菩薩摩訶薩。」",
    "T39n1789_02a:0374a13": "爾時，世尊欲重宣此義而說偈言：",
    "T39n1789_02a:0374a14": "「神力人中尊，　　大願悉清淨，",
    "T39n1789_02a:0374a15": "三摩提灌頂，　　初地及十地。」",
    "T39n1789_02a:0374a16": "此段復問如來加被菩薩所以。如來答以",
    "T39n1789_02a:0374a17": "四義，如經可見。良以初心菩薩道力未充，不",
    "T39n1789_02a:0374a18": "假如來神力加持，非但不能增進至如來地，",
    "T39n1789_02a:0374a19": "亦且不能遠離聲聞魔界。如來慈悲攝受之",
    "T39n1789_02a:0374a20": "意可謂深矣！偈頌可解。",
    "T39n1789_02a:0374a21": "爾時，大慧菩薩摩訶薩復白佛言：「世尊！佛說",
    "T39n1789_02a:0374a22": "緣起，即是說因緣，不自說道。世尊！外道亦說",
    "T39n1789_02a:0374a23": "因緣，謂勝、自在、時、微塵生，如是諸性生。然世",
    "T39n1789_02a:0374a24": "尊所謂因緣生諸性言說，有間悉檀、無間悉",
    "T39n1789_02a:0374a25": "檀。」因緣之說有正有邪，佛說者為正，外道",
    "T39n1789_02a:0374a26": "說者為邪，此二者不可不知，是故大慧並舉",
    "T39n1789_02a:0374a27": "以問。不自說道者，謂佛說緣起，不言緣起所",
    "T39n1789_02a:0374a28": "以，故云不自說道。外道言勝、自在等而諸法",
    "T39n1789_02a:0374a29": "生，諸性即諸法也。然與如來所說因緣生法",
    "T39n1789_02a:0374b01": "被機言教，為有間異耶？無間異耶？悉檀即四",
    "T39n1789_02a:0374b02": "悉檀機也。",
    "T39n1789_02a:0374b03": "「世尊！外道亦說有無有生，世尊亦說無有生、",
    "T39n1789_02a:0374b04": "生已滅。如世尊所說，無明緣行乃至老死，此",
    "T39n1789_02a:0374b05": "是世尊無因說，非有因說。世尊建立作如是",
    "T39n1789_02a:0374b06": "說，此有故彼有，非建立漸生。觀外道說勝，非",
    "T39n1789_02a:0374b07": "如來也。所以者何？世尊！外道說因，不從緣生",
    "T39n1789_02a:0374b08": "而有所生。世尊說觀因有事、觀事有因，如是",
    "T39n1789_02a:0374b09": "因緣雜亂，如是展轉無窮。」亦說有無有生",
    "T39n1789_02a:0374b10": "者，外道言有從無有生，則無因而已，亦說無",
    "T39n1789_02a:0374b11": "有生等。佛言無有生、生已滅，如無明緣行等，",
    "T39n1789_02a:0374b12": "豈非佛說亦無因耶？世尊建立下，以雜亂難",
    "T39n1789_02a:0374b13": "言，佛常說此有故彼有，則在一時，非漸次而",
    "T39n1789_02a:0374b14": "生。是非但並齊而已，亦且見外道之說勝也。",
    "T39n1789_02a:0374b15": "外道之說因乃異因耳，佛說不同，如觀因有",
    "T39n1789_02a:0374b16": "事等。既互相有，則成雜亂，遂有展轉無窮之",
    "T39n1789_02a:0374b17": "過。此皆大慧所難。",
    "T39n1789_02a:0374b18": "佛告大慧：「我非無因說及因緣雜亂說。此有",
    "T39n1789_02a:0374b19": "故彼有者，攝所攝非性，覺自心現量。大慧！",
    "T39n1789_02a:0374b20": "若攝所攝計著，不覺自心現量，外境界性非",
    "T39n1789_02a:0374b21": "性，彼有如是過，非我說緣起。我常說言，因緣",
    "T39n1789_02a:0374b22": "和合而生諸法，非無因生。」答中先總破彼",
    "T39n1789_02a:0374b23": "難，次釋正意。言此有故彼有者，此即六根，彼",
    "T39n1789_02a:0374b24": "即六塵，謂根塵相由而起。攝所攝非性等者，",
    "T39n1789_02a:0374b25": "謂了因緣生法唯心所現，無能取所取。非性，",
    "T39n1789_02a:0374b26": "謂離性執也。若攝所攝計著等者，《入楞伽》",
    "T39n1789_02a:0374b27": "云：「若不了諸法唯心所現，計有能取所取，",
    "T39n1789_02a:0374b28": "執著外境若有若無，彼有是過，非我所說。」過",
    "T39n1789_02a:0374b29": "即雜亂也，彼即外道也，性非性即有無也。因",
    "T39n1789_02a:0374c01": "緣和合而生者，正酬無因之問，豈同外道邪",
    "T39n1789_02a:0374c02": "無因也。",
    "T39n1789_02a:0374c03": "大慧復白佛言：「世尊！非言說有性、有一切性",
    "T39n1789_02a:0374c04": "耶？世尊！若無性者，言說不生，是故言說有性、",
    "T39n1789_02a:0374c05": "有一切性。」因上說因緣生法，遂疑言說有",
    "T39n1789_02a:0374c06": "性，一切諸法亦有性耶。若諸法無性，則言從",
    "T39n1789_02a:0374c07": "何起？遂結情云「言說有性、有一切性。」",
    "T39n1789_02a:0374c08": "佛告大慧：「無性而作言說，謂兔角、龜毛等，世",
    "T39n1789_02a:0374c09": "間現言說。大慧！非性非非性，但言說耳。如汝",
    "T39n1789_02a:0374c10": "所說，言說有性、有一切性者，汝論則壞。」佛",
    "T39n1789_02a:0374c11": "答以無性而有言說，謂因緣本無性，不妨以",
    "T39n1789_02a:0374c12": "言說示之，豈必言說之為性耶！如世間現說",
    "T39n1789_02a:0374c13": "龜毛、兔角、石女兒，亦本無性而有言說，則非",
    "T39n1789_02a:0374c14": "性非非性。言非性則非實，非非性則不妨有",
    "T39n1789_02a:0374c15": "言說，故曰「但言說耳」。結斥云「汝論則壞」者，謂",
    "T39n1789_02a:0374c16": "俱有性之說壞也。",
    "T39n1789_02a:0374c17": "「大慧！非一切剎土有言說，言說者是作耳。或",
    "T39n1789_02a:0374c18": "有佛剎瞻視顯法、或有作相、或有揚眉、或有",
    "T39n1789_02a:0374c19": "動睛、或笑、或欠、或謦欬、或念剎土、或動搖。大",
    "T39n1789_02a:0374c20": "慧！如瞻視及香積世界、普賢如來國土，但以",
    "T39n1789_02a:0374c21": "瞻視令諸菩薩得無生法忍及諸勝三昧。是",
    "T39n1789_02a:0374c22": "故非言說有性、有一切性。大慧！見此世界蚊",
    "T39n1789_02a:0374c23": "蚋蟲蟻，是等眾生無有言說而各辦事。」非",
    "T39n1789_02a:0374c24": "一切剎土等，正言未必皆言說也，而言說但",
    "T39n1789_02a:0374c25": "是隨緣施作，作而無作，豈有性耶？或有佛土",
    "T39n1789_02a:0374c26": "瞻視顯法等，此皆隨機，化事不同。良以諸佛",
    "T39n1789_02a:0374c27": "設化不專聲教，香、味、觸、法無非經教，皆可顯",
    "T39n1789_02a:0374c28": "法入道。如禪家有拈槌、竪拂、揚眉、瞬目以接",
    "T39n1789_02a:0374c29": "人者，蓋亦出此。世但以言說為教者，一何局",
    "T39n1789_02a:0375a01": "哉！如瞻視者，即不瞬世界，前但通標，此乃別",
    "T39n1789_02a:0375a02": "出。如香積世界以香為佛事，例餘塵設化可",
    "T39n1789_02a:0375a03": "知，豈特聖人設化如此？至於有情微細物類，",
    "T39n1789_02a:0375a04": "亦有不假言說而能辦事者，故曰「見此世界",
    "T39n1789_02a:0375a05": "蚊蚋蟲蟻」等也。",
    "T39n1789_02a:0375a06": "爾時，世尊欲重宣此義而說偈言：",
    "T39n1789_02a:0375a07": "「如虛空、兔角，　　及與槃大子，",
    "T39n1789_02a:0375a08": "無而有言說，　　如是性妄想。",
    "T39n1789_02a:0375a09": "因緣和合法，　　凡愚起妄想，",
    "T39n1789_02a:0375a10": "不能如實知，　　輪迴三有宅。」",
    "T39n1789_02a:0375a11": "言槃大子者，即石女兒也。與兔角等，皆",
    "T39n1789_02a:0375a12": "喻本無而有言說，亦猶法本無性而妄想云",
    "T39n1789_02a:0375a13": "性，故云「如是性妄想」。以例因緣和合法，凡愚",
    "T39n1789_02a:0375a14": "妄想不能如實而知，故有輪迴三有之事也。",
    "T39n1789_02a:0375a15": "爾時，大慧菩薩摩訶薩復白佛言：「世尊！常聲",
    "T39n1789_02a:0375a16": "者何事說？」佛告大慧：「為惑亂，以彼惑亂，諸聖",
    "T39n1789_02a:0375a17": "亦現而非顛倒。大慧！如春時焰、火輪、垂髮、揵",
    "T39n1789_02a:0375a18": "闥婆城、幻夢、鏡像，世間顛倒，非明智也，然非",
    "T39n1789_02a:0375a19": "不現。大慧！彼惑亂者有種種現，非惑亂作無",
    "T39n1789_02a:0375a20": "常。所以者何？謂離性非性故。」常聲者，說常",
    "T39n1789_02a:0375a21": "法也。問意謂如來說常法，依何事而說也。",
    "T39n1789_02a:0375a22": "惑亂者，無常也，佛意正謂無常說常，要達無",
    "T39n1789_02a:0375a23": "常即常故。言諸聖亦現者，謂惑亂無常生死",
    "T39n1789_02a:0375a24": "之法，非唯眾生實造，而諸佛果後權現，示同",
    "T39n1789_02a:0375a25": "眾生，以了無常即常，不同凡夫，故曰非顛倒",
    "T39n1789_02a:0375a26": "也。如春時焰等七喻，正喻顛倒惑亂，凡夫在",
    "T39n1789_02a:0375a27": "迷，執無為有，非常計常，是為顛倒。雖非明智",
    "T39n1789_02a:0375a28": "者之事，然亦非不現也。復告大慧云彼惑亂",
    "T39n1789_02a:0375a29": "等者，言彼妄法現時，雖有種種差別不同，然",
    "T39n1789_02a:0375b01": "非無常。良以諸法本離有無，一一即性，即性",
    "T39n1789_02a:0375b02": "故常。離性非性，即離有無也。",
    "T39n1789_02a:0375b03": "「大慧！云何離性非性惑亂？謂一切愚夫種種",
    "T39n1789_02a:0375b04": "境界故。如彼恒河，餓鬼見不見故，無惑亂性，",
    "T39n1789_02a:0375b05": "於餘現故非無性。如是惑亂，諸聖離顛倒不",
    "T39n1789_02a:0375b06": "顛倒，是故惑亂常，謂相相不壞故。大慧！非惑",
    "T39n1789_02a:0375b07": "亂種種相妄想相壞，是故惑亂常。」云何下，",
    "T39n1789_02a:0375b08": "謂惑亂之法聖人見之其性本常，而必曰離",
    "T39n1789_02a:0375b09": "性非性者，何以未能了達，即是愚夫境界故",
    "T39n1789_02a:0375b10": "也。如彼恒河等者，承上愚夫所見舉以為喻，",
    "T39n1789_02a:0375b11": "餓鬼雖近恒河而不見水，以其見水是火，故",
    "T39n1789_02a:0375b12": "云見不見也。見雖有異，而彼恒河體常自若。",
    "T39n1789_02a:0375b13": "無惑亂性者，謂不以見故為有，不以不見故",
    "T39n1789_02a:0375b14": "為無，自其見者言之非無恒河，故曰「於餘現",
    "T39n1789_02a:0375b15": "故非無性」也。如是惑亂等，正釋惑亂常義，謂",
    "T39n1789_02a:0375b16": "諸聖以離倒不倒見故，即彼惑亂體是常住，",
    "T39n1789_02a:0375b17": "以其法法不壞故也。又言非惑亂者，謂非諸",
    "T39n1789_02a:0375b18": "妄法自有種種差別之相，以愚夫妄想分別，",
    "T39n1789_02a:0375b19": "見有異相。若離分別，妄法即常，故曰惑亂常",
    "T39n1789_02a:0375b20": "也。",
    "T39n1789_02a:0375b21": "「大慧！云何惑亂真實？若復因緣，諸聖於此惑",
    "T39n1789_02a:0375b22": "亂不起顛倒覺，非不顛倒覺。大慧！除諸聖，於",
    "T39n1789_02a:0375b23": "此惑亂有少分想，非聖智事相。大慧！凡有者，",
    "T39n1789_02a:0375b24": "愚夫妄說，非聖言說。」《入楞伽》云：「云何而得",
    "T39n1789_02a:0375b25": "妄法真實？謂諸聖者於妄法中不起顛倒、非",
    "T39n1789_02a:0375b26": "顛倒覺。若於妄法有少分想，則非聖智。」有少",
    "T39n1789_02a:0375b27": "想者，當知則是愚夫戲論，非聖言說。",
    "T39n1789_02a:0375b28": "「彼惑亂者，倒不倒妄想，起二種種性：謂聖種",
    "T39n1789_02a:0375b29": "性及愚夫種性。聖種性者，三種分別，謂聲聞",
    "T39n1789_02a:0375c01": "乘、緣覺乘、佛乘。云何愚夫妄想起聲聞乘種",
    "T39n1789_02a:0375c02": "性？謂自共相計著，起聲聞乘種性，是名妄想",
    "T39n1789_02a:0375c03": "起聲聞乘種性。大慧！即彼惑亂妄想起緣覺",
    "T39n1789_02a:0375c04": "乘種性，謂即彼惑亂自共相不親計著，起緣",
    "T39n1789_02a:0375c05": "覺乘種性。云何智者即彼惑亂起佛乘種性？",
    "T39n1789_02a:0375c06": "謂覺自心現量，外性非性，不妄想相，起佛乘",
    "T39n1789_02a:0375c07": "種性，是名即彼惑亂起佛乘種性。」言彼惑",
    "T39n1789_02a:0375c08": "亂者，謂分別妄法是倒非倒，則成二種種性。",
    "T39n1789_02a:0375c09": "非倒是聖、倒即愚夫。先出聖種性，復有三種，",
    "T39n1789_02a:0375c10": "謂聲聞、緣覺、佛乘。初聲聞乘中，言愚夫妄想",
    "T39n1789_02a:0375c11": "起者，謂愚夫於五陰自相、共相照了空寂而",
    "T39n1789_02a:0375c12": "生厭離，乃成聲聞種性。緣覺亦云自共相者，",
    "T39n1789_02a:0375c13": "離執義同，但樂修遠離，故云不親，是為緣覺",
    "T39n1789_02a:0375c14": "種性。佛種性中，特言智者異二乘故，覺自心",
    "T39n1789_02a:0375c15": "現量等義見前釋，是為佛乘種性。",
    "T39n1789_02a:0375c16": "「又種種事性，凡夫惑想，起愚夫種性。彼非有",
    "T39n1789_02a:0375c17": "事、非無事，是名種性義。大慧！即彼惑亂不妄",
    "T39n1789_02a:0375c18": "想，諸聖心、意、意識過習氣自性法轉變性，是",
    "T39n1789_02a:0375c19": "名為如，是故說如離心。我說此句顯示離想，",
    "T39n1789_02a:0375c20": "即說離一切想。」愚夫種性中，言種種事性",
    "T39n1789_02a:0375c21": "者，謂分別妄法種種事物，隨事計著以成其",
    "T39n1789_02a:0375c22": "性。言彼非有事等者，謂即彼妄法非事、非非",
    "T39n1789_02a:0375c23": "事，即非有非無，是為愚夫種性。又曰「即彼惑",
    "T39n1789_02a:0375c24": "亂不妄想」者，重示佛乘種性，不特於妄法不",
    "T39n1789_02a:0375c25": "妄想而已，亦於心、意、意識過患習氣等法皆",
    "T39n1789_02a:0375c26": "悉轉變，轉變之極乃復其性，無非一如，以皆",
    "T39n1789_02a:0375c27": "如故，離心絕想。此句，即離心絕想之句，所謂",
    "T39n1789_02a:0375c28": "真如離念，向則心絕是也。",
    "T39n1789_02a:0375c29": "大慧白佛言：「世尊！惑亂為有為無？」佛告大慧：",
    "T39n1789_02a:0376a01": "「如幻，無計著相。若惑亂有計著相者，計著性",
    "T39n1789_02a:0376a02": "不可滅，緣起應如外道說因緣生法。」自此",
    "T39n1789_02a:0376a03": "之下問答有四：初問惑亂有無，因上以惑亂",
    "T39n1789_02a:0376a04": "為常、為實，又以為妄想，然則果有耶？果無耶？",
    "T39n1789_02a:0376a05": "佛答以如幻無計著相者，意謂若言妄法定",
    "T39n1789_02a:0376a06": "有定無，則生計著性不可滅，故以如幻言之。",
    "T39n1789_02a:0376a07": "若不能了如幻，則緣起之法同於外道邪計",
    "T39n1789_02a:0376a08": "因緣矣。",
    "T39n1789_02a:0376a09": "大慧白佛言：「世尊！若惑亂如幻者，復當與餘",
    "T39n1789_02a:0376a10": "惑作因。」佛告大慧：「非幻惑因，不起過故。大慧！",
    "T39n1789_02a:0376a11": "幻不起過，無有妄想。大慧！幻者從他明處生，",
    "T39n1789_02a:0376a12": "非自妄想過習氣處生，是故不起過。大慧！此",
    "T39n1789_02a:0376a13": "是愚夫心惑計著，非聖賢也。」此問因答而",
    "T39n1789_02a:0376a14": "起。若以惑亂如幻，復能起過，與餘惑作因而",
    "T39n1789_02a:0376a15": "生法耶？佛答「幻非惑因」，有三義：一幻不起過",
    "T39n1789_02a:0376a16": "故、二無妄想故、三從明處生故。明處者，《入",
    "T39n1789_02a:0376a17": "楞伽》云：「明呪謂幻從呪術而生，非自分別",
    "T39n1789_02a:0376a18": "過習而起。」然此三義皆明幻不起惡，非妄法",
    "T39n1789_02a:0376a19": "因，若分別妄惑起過乃是凡夫，故曰非聖賢",
    "T39n1789_02a:0376a20": "也。",
    "T39n1789_02a:0376a21": "爾時，世尊欲重宣此義而說偈言：",
    "T39n1789_02a:0376a22": "「聖不見惑亂，　　中間亦無實；",
    "T39n1789_02a:0376a23": "中間若真實，　　惑亂即真實。",
    "T39n1789_02a:0376a24": "捨離一切惑，　　若有相生者，",
    "T39n1789_02a:0376a25": "是亦為惑亂，　　不淨猶如翳。」",
    "T39n1789_02a:0376a26": "前四句明大乘聖智了妄即真，惑亂妄法乃",
    "T39n1789_02a:0376a27": "凡夫境界，佛眼見之無非真實。而此真實亦",
    "T39n1789_02a:0376a28": "非實體，離此空有是為真實，良由聖智了達",
    "T39n1789_02a:0376a29": "妄法即是真實故也。後四句明小智離妄顯",
    "T39n1789_02a:0376b01": "真，於真著相，亦為惑亂。如目有翳，見為不淨",
    "T39n1789_02a:0376b02": "也。",
    "T39n1789_02a:0376b03": "楞伽阿跋多羅寶經註解卷第二上"
}