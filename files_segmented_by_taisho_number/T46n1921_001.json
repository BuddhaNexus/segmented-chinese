{
    "T46n1921_001:0587b16": "No. 1921 [cf. No. 1920]",
    "T46n1921_001:0587b17": "觀心論疏卷第一",
    "T46n1921_001:0587b19": "隋天台沙門灌頂撰",
    "T46n1921_001:0587b20": "然論有序正流通。從初問佛經無量下去。至",
    "T46n1921_001:0587b21": "四月一歲有三紙半。論文並是序分。從問觀",
    "T46n1921_001:0587b22": "自生心云何四不說下去。至寂然無言說有",
    "T46n1921_001:0587b23": "三十六行偈。是正說。從今約觀一念下去。",
    "T46n1921_001:0587b24": "有十行三字。是流通分。就初序分為二。一",
    "T46n1921_001:0587b25": "問二答。就問中為五意。一問佛經無量。二問",
    "T46n1921_001:0587b26": "論亦甚多。三問弘法之人詵詵蓋世。四問聽",
    "T46n1921_001:0587b27": "法之眾無處不有。五則結問云。是則法雨普",
    "T46n1921_001:0587b28": "潤利益無量。何所見聞更何利益而欲造論",
    "T46n1921_001:0587b29": "者耶。此之五意在於論初讀則可見。今不更",
    "T46n1921_001:0587c01": "釋。就第二答中為二。一長行略答。二偈中廣",
    "T46n1921_001:0587c02": "答。就長行略答為二。一者然可其二問云。佛",
    "T46n1921_001:0587c03": "經無量論亦甚多。此實如所問。故論云。是事",
    "T46n1921_001:0587c04": "共知也。二者正彈其三問為非。何者一正為",
    "T46n1921_001:0587c05": "弘法者多加水乳故為失。二由弘者有過故。",
    "T46n1921_001:0587c06": "所以聽者失真道味。故復為失。三明由說者",
    "T46n1921_001:0587c07": "聽者有失故。所以四眾轉就澆醨佛法頹毀。",
    "T46n1921_001:0587c08": "為此三失悲傷而欲造論。意在於此也。何者。",
    "T46n1921_001:0587c09": "經云。諸法寂滅相不可以言宣。而今宣說者。",
    "T46n1921_001:0587c10": "欲使物藉宣通會理而反本。但佛經義隱文",
    "T46n1921_001:0587c11": "玄。所以菩薩作論申之。令稟教之徒得月忘",
    "T46n1921_001:0587c12": "指。研心諦理。故於不可說之中。備宣諸法而",
    "T46n1921_001:0587c13": "令諸律法禪等之三師乖違聖旨。非但不能",
    "T46n1921_001:0587c14": "光顯三寶。乃更污辱佛法。故像法決疑經明",
    "T46n1921_001:0587c15": "三師破佛法也。問三師有過耶。答略各有十",
    "T46n1921_001:0587c16": "過。法師十者。一但外求文解而不內觀修心。",
    "T46n1921_001:0587c17": "釋論云。有聞文而無慧。所說不應受。二不",
    "T46n1921_001:0587c18": "融經息諍趣道。但執己非他。我慢自高。不識",
    "T46n1921_001:0587c19": "見心苦集。三不遵遺囑不依念處修道。不依",
    "T46n1921_001:0587c20": "木叉而住非佛弟子。四經云。非禪不慧偏慧",
    "T46n1921_001:0587c21": "不禪一翅一輪豈能遠運。五法本無說說破",
    "T46n1921_001:0587c22": "貪求。但名利弘宣寧會聖旨。六貴耳入而口",
    "T46n1921_001:0587c23": "出何利於己。經云。如人數他寶自無一錢分。",
    "T46n1921_001:0587c24": "七無行而宣何利於他。八多加水乳無道之",
    "T46n1921_001:0587c25": "教。教誤能生。九四眾失真法利。轉就澆醨。十",
    "T46n1921_001:0587c26": "非止不能光顯亦乃破佛法也。禪師十者。一",
    "T46n1921_001:0587c27": "經云。假名阿練若。納衣在空閑。自謂人間",
    "T46n1921_001:0587c28": "寶道說我等過。二者恃行凌他不識戒取苦",
    "T46n1921_001:0587c29": "集煩惱。三無慧修定盲禪無目。寧出生死。四",
    "T46n1921_001:0588a01": "不遵遺囑不依念處。修道不依木叉而住非",
    "T46n1921_001:0588a02": "佛弟子。五無慧之禪多發鬼定。生破佛法死",
    "T46n1921_001:0588a03": "墮鬼道。六名利坐禪如扇提羅死墮地獄。七",
    "T46n1921_001:0588a04": "設證得禪即墮長壽天難。八加水乳禪教授",
    "T46n1921_001:0588a05": "學徒紹三塗種也。九四眾不沾真法之門。",
    "T46n1921_001:0588a06": "轉就澆醨。十非止不能光顯三寶。亦乃破佛",
    "T46n1921_001:0588a07": "法也。律師十者。一但執外律不識內戒。故被",
    "T46n1921_001:0588a08": "淨名所呵。二執律名相諍計是非。不識見心",
    "T46n1921_001:0588a09": "苦集。三然戒定慧相資方能進道。但律不慧",
    "T46n1921_001:0588a10": "不禪何能進道。四弘在名譽志不存道果在",
    "T46n1921_001:0588a11": "三途。五不遵遺囑不依念處。修道不依木叉",
    "T46n1921_001:0588a12": "而住。六執律方便小教以為正理。而障大道。",
    "T46n1921_001:0588a13": "七師師執律不同弘則多加水乳。八不依聖",
    "T46n1921_001:0588a14": "教傳授則誤累後生。九四眾不沾真法。轉",
    "T46n1921_001:0588a15": "就澆醨。十非止不能光顯三寶。亦乃破佛法",
    "T46n1921_001:0588a16": "也。然晚生莫不軌崇三師。以為良導師。既邪",
    "T46n1921_001:0588a17": "而無道弟子何能自正。故經云。三師破佛法",
    "T46n1921_001:0588a18": "也。偈云。大師將涅槃慈父有遺囑。四念處修",
    "T46n1921_001:0588a19": "道當依木叉往。此一偈明釋迦慈父令四",
    "T46n1921_001:0588a20": "眾依四念處修道。依木叉戒而住。故釋論明",
    "T46n1921_001:0588a21": "如來臨涅槃時。阿難請問佛云。如來滅後諸",
    "T46n1921_001:0588a22": "比丘依何道行依何而住。佛答云。令依四念",
    "T46n1921_001:0588a23": "處修道依木叉戒而住。問諸佛入道法門無",
    "T46n1921_001:0588a24": "量云何唯令依念處木叉二法而住耶。答二",
    "T46n1921_001:0588a25": "法雖略而理含攝一切法門皆盡。故偏勸也。",
    "T46n1921_001:0588a26": "今略辨二行多含之相者何耶。四念處是慧",
    "T46n1921_001:0588a27": "性為目。木叉戒為足。經云。目足具故能到",
    "T46n1921_001:0588a28": "清涼池。又念處慧是解木叉之戒為行。又念",
    "T46n1921_001:0588a29": "處是智慧莊嚴。木叉之戒是福德莊嚴。又念",
    "T46n1921_001:0588b01": "處是般若度。行是五度。又念處是觀照軌。",
    "T46n1921_001:0588b02": "行是資成軌。由是二軌能顯真性之軌。又慧",
    "T46n1921_001:0588b03": "是圓淨涅槃。行是方便淨涅槃。由是二涅槃",
    "T46n1921_001:0588b04": "能顯性淨涅槃。又慧是了因。行是緣因。由",
    "T46n1921_001:0588b05": "是二因能顯正因。又慧是般若德。行是解脫",
    "T46n1921_001:0588b06": "德。由是二德能顯法身成三德也。又念處是",
    "T46n1921_001:0588b07": "觀照般若。行是方便般若。由是二般若能顯",
    "T46n1921_001:0588b08": "實相般若。又念處是圓淨解脫。行是方便解",
    "T46n1921_001:0588b09": "脫。由是二解脫能顯性淨解脫。是則念處之",
    "T46n1921_001:0588b10": "慧木叉之戒。略具十義故偏勸耳。但凡夫謂",
    "T46n1921_001:0588b11": "身為淨言受是樂。執心是常計法為我。由斯",
    "T46n1921_001:0588b12": "四倒而起貪愛。貪愛無明而有諸行乃至老",
    "T46n1921_001:0588b13": "死。苦集浩然。八萬四千煩惱火燒於五陰舍",
    "T46n1921_001:0588b14": "宅。故法華云。四面俱時欻然火起。即譬四倒",
    "T46n1921_001:0588b15": "也。若小乘觀人即觀身不淨破於淨倒。觀受",
    "T46n1921_001:0588b16": "是苦破於樂倒。觀心無常破於常倒。觀法無",
    "T46n1921_001:0588b17": "我破於我倒是則由前迷心顛倒。謂身是常",
    "T46n1921_001:0588b18": "樂我淨故。起貪愛諸煩惱。今既觀知身是不",
    "T46n1921_001:0588b19": "淨乃至苦無我。則不起貪愛無明行識乃至",
    "T46n1921_001:0588b20": "老死滅。是則生死河傾涅槃河滿。即是競共",
    "T46n1921_001:0588b21": "推排爭出火宅到無畏處為是因緣勸為小",
    "T46n1921_001:0588b22": "行之人。令依念處修道耳。次明大乘念處者。",
    "T46n1921_001:0588b23": "經云。煩惱即菩提。生死即涅槃。然菩提涅",
    "T46n1921_001:0588b24": "槃之道寂寥無相。非淨非穢非苦非樂。非常",
    "T46n1921_001:0588b25": "非無常非我非無我等也。而今既言生死之",
    "T46n1921_001:0588b26": "身。即是菩提涅槃之身。即是真如法界實相",
    "T46n1921_001:0588b27": "之體。故經云不壞於身而隨一相。又云。觀身",
    "T46n1921_001:0588b28": "實相觀佛亦然。一切眾生即涅槃相。不復更",
    "T46n1921_001:0588b29": "滅。斯則非枯非榮。在雙樹之聞。恬惔寂",
    "T46n1921_001:0588c01": "於二死苦矣。但眾生抱慧而常夜遊。寧識身",
    "T46n1921_001:0588c02": "中佛之知見。醉無明酒豈覺衣中之寶。故勸",
    "T46n1921_001:0588c03": "令依修大乘念處。觀身非淨非穢。觀受非苦",
    "T46n1921_001:0588c04": "非樂。觀心非常非無常。觀法非我非無我。是",
    "T46n1921_001:0588c05": "則非枯非榮歸於大寂涅槃。住於如來三德",
    "T46n1921_001:0588c06": "涅槃祕密之藏。經云。安置諸子祕密藏中。我",
    "T46n1921_001:0588c07": "亦不久安住是中。為是因緣。令依四念處修",
    "T46n1921_001:0588c08": "道耳。勸依木叉戒者。持小乘戒則有十利功",
    "T46n1921_001:0588c09": "德。何者。一者云攝僧。僧者。此云眾。眾以和",
    "T46n1921_001:0588c10": "為義。然雖殊方異國。若同在佛法出家具戒。",
    "T46n1921_001:0588c11": "財法悉共攝令不乖。則事和也。無作戒資發",
    "T46n1921_001:0588c12": "定慧。契於無漏同歸一極。即理和也二者",
    "T46n1921_001:0588c13": "極好攝同稟淨戒。各護三業則無相惱觸。",
    "T46n1921_001:0588c14": "即極好攝也。三者僧安樂住。以戒各護身口",
    "T46n1921_001:0588c15": "無相惱亂。故僧得安樂住也。四者折伏高",
    "T46n1921_001:0588c16": "心以戒淨故。能得禪定。觀解心生能伏煩惱",
    "T46n1921_001:0588c17": "高心也。五者有慚愧得安樂住。由有淨戒能",
    "T46n1921_001:0588c18": "發定慧內懷慚愧是得安樂住也。六者未信",
    "T46n1921_001:0588c19": "得淨信即是內凡得假名定慧遣外凡不信",
    "T46n1921_001:0588c20": "也。七者已信增長信進修實法空。得煖頂忍",
    "T46n1921_001:0588c21": "等三法。信解轉深也。八者遮今世惱漏此",
    "T46n1921_001:0588c22": "則世第一法折伏道滿也。九者斷後世惡。",
    "T46n1921_001:0588c23": "從苦忍初心訖羅漢金剛心。以還真斷惑故",
    "T46n1921_001:0588c24": "也。十者梵行久住。梵之言淨亦云涅槃。此",
    "T46n1921_001:0588c25": "是羅漢極果所作已辦也。斯是持小乘戒得",
    "T46n1921_001:0588c26": "此十利故。勸依木叉住也。次明持大乘戒",
    "T46n1921_001:0588c27": "者。即是智所讚戒。自在戒。具足戒諸波羅密",
    "T46n1921_001:0588c28": "戒也。持此者亦有十利。名同前而義大別。",
    "T46n1921_001:0588c29": "何者。一攝僧即是一體三寶之僧。三智與三",
    "T46n1921_001:0589a01": "諦理和融。即是僧義。智照於境無境不明。",
    "T46n1921_001:0589a02": "即智攝於境境發於智。無智不發。即境攝於",
    "T46n1921_001:0589a03": "智。境智相攝和融。故名攝僧也。二極好攝者。",
    "T46n1921_001:0589a04": "智照於境攝境無不中。境發於智攝智無不",
    "T46n1921_001:0589a05": "圓。故名極好攝也。三僧安樂住者。三觀之智",
    "T46n1921_001:0589a06": "栖三諦之境。境智相稱和融。故名安樂住也。",
    "T46n1921_001:0589a07": "四折伏高心人者。得大乘戒。能折伏三諦下",
    "T46n1921_001:0589a08": "惑之高心也。五者有慚愧得安樂住者慚天",
    "T46n1921_001:0589a09": "即是慚第一義天。愧人即是愧方便道中之",
    "T46n1921_001:0589a10": "人。故名慚愧得安樂住也。六者未信得淨信",
    "T46n1921_001:0589a11": "者。未信諦理者。令皆得明信也。七者已信增",
    "T46n1921_001:0589a12": "長信者。增進中道信也。八遮今世漏者。即",
    "T46n1921_001:0589a13": "大乘伏道滿也。九斷後世惡者。即斷五住",
    "T46n1921_001:0589a14": "惑訖金剛心。十梵行久住者。即是妙覺大涅",
    "T46n1921_001:0589a15": "槃始名極淨。即梵行久住也。是則持淨戒",
    "T46n1921_001:0589a16": "者。得大乘十利之益故。勸令依木叉住。偈",
    "T46n1921_001:0589a17": "云。我等非佛子不念此遺囑。乘緩內無道戒",
    "T46n1921_001:0589a18": "緩墮三途。此偈去有四行半。正明上法律等",
    "T46n1921_001:0589a19": "三師及四眾。不順佛教不依念處。修道不依",
    "T46n1921_001:0589a20": "木叉。戒住之過倒令佛法滅壞三寶頹毀也。",
    "T46n1921_001:0589a21": "涅槃經云。於戒緩者不名為緩。於乘緩者乃",
    "T46n1921_001:0589a22": "名為緩。然大乘戒即是乘戒急即是乘急也。",
    "T46n1921_001:0589a23": "何以故。此戒能動能出故。中道大乘此乘即是",
    "T46n1921_001:0589a24": "戒。何以故。此乘即能防非止惡故。乘急即戒",
    "T46n1921_001:0589a25": "急也。今但取三歸五戒十戒等戒。不動不出",
    "T46n1921_001:0589a26": "為戒取。能動能出念處之觀為乘。共為四句。",
    "T46n1921_001:0589a27": "然戒急得天人身。戒緩得四趣身。乘急能得",
    "T46n1921_001:0589a28": "道。乘緩不得道。初一句者乘急戒緩。乘急故",
    "T46n1921_001:0589a29": "得道。戒緩故墮三塗。今經中明四趣身受道。",
    "T46n1921_001:0589b01": "即其義也。二戒急乘緩。戒急得人天身。乘緩",
    "T46n1921_001:0589b02": "不得道。今有人天身不得道。即其事也。三乘",
    "T46n1921_001:0589b03": "急戒急。今明有人天身得道即其事也。四乘",
    "T46n1921_001:0589b04": "緩戒緩今明三塗身而不得道。即其事也。今",
    "T46n1921_001:0589b05": "明上三師及四眾不依四念處。修道不依木",
    "T46n1921_001:0589b06": "叉而住。即是非佛子不念慈父囑。即是第四",
    "T46n1921_001:0589b07": "句乘戒俱緩。內則自縈毒苦。外則破毀三寶。",
    "T46n1921_001:0589b08": "令他無信。故論偈云。我等非佛子不念此遺",
    "T46n1921_001:0589b09": "囑。乘緩內無道。戒緩墮三途由不問觀心令",
    "T46n1921_001:0589b10": "他信漸薄等。問此去論何故並云不知。問觀",
    "T46n1921_001:0589b11": "心眾行皆不成。若能問觀心眾行皆成耶。答",
    "T46n1921_001:0589b12": "波若經云。波若能導五波羅密。乃至萬行能",
    "T46n1921_001:0589b13": "至佛果。若無波若導者。萬行皆邪倒今明能",
    "T46n1921_001:0589b14": "問觀心者。即是修波若。即是修四念處圓三",
    "T46n1921_001:0589b15": "觀也。以此觀導眾行皆正。不導則邪故。論",
    "T46n1921_001:0589b16": "從始至終皆云問觀心也。問四念處身是",
    "T46n1921_001:0589b17": "色法云何亦是心邪。答經云。三界無別法唯",
    "T46n1921_001:0589b18": "是一心作。又云。心為工畫師能畫種種五陰。",
    "T46n1921_001:0589b19": "故皆是心為其本也。偈云。烏鵶不施食。豈",
    "T46n1921_001:0589b20": "報白鵶恩。非但田不良無平等種子。此一偈",
    "T46n1921_001:0589b21": "明不修念處之觀。即是無平等種子。不依木",
    "T46n1921_001:0589b22": "叉而住。即非良田也。何者夫觀大乘念處",
    "T46n1921_001:0589b23": "者。觀生死五陰之身。非枯非榮。即大寂涅槃。",
    "T46n1921_001:0589b24": "經云。色解脫涅槃。乃至識亦解脫涅槃。若修",
    "T46n1921_001:0589b25": "此念處觀。即是觀一切六道眾生。即是常樂",
    "T46n1921_001:0589b26": "我淨大涅槃。具足佛之知見。如常不輕圓信",
    "T46n1921_001:0589b27": "成就經云。施城中最下乞人。與難勝如來等。",
    "T46n1921_001:0589b28": "是則豈分別是田非田可施不可施耶。故念",
    "T46n1921_001:0589b29": "處之觀即是平等種子。若不修則見生死涅",
    "T46n1921_001:0589c01": "槃有異。凡聖有殊。聖是敬田則崇仰而施。凡",
    "T46n1921_001:0589c02": "是悲田則賤而不捨。故無平等種子。今取王",
    "T46n1921_001:0589c03": "為譬者。喻無平等種子也。何者。昔有國王",
    "T46n1921_001:0589c04": "遊戲頓乏近臥草中。蛇欲螫之。時有白鴉",
    "T46n1921_001:0589c05": "啄王令寤。王既覺已還宮。仍勅諸臣令覓白",
    "T46n1921_001:0589c06": "鴉。欲報其恩。諸臣答之。若專覓白鴉無由可",
    "T46n1921_001:0589c07": "得。王但普施烏鴉。即是報白鴉恩也。借",
    "T46n1921_001:0589c08": "白鴉以喻聖人。烏鴉以譬凡人。王喻眾生。不",
    "T46n1921_001:0589c09": "修念處平等種子之人也。故簡悲敬兩田。然",
    "T46n1921_001:0589c10": "凡夫內無平等種子。圓觀之道居懷外。則",
    "T46n1921_001:0589c11": "不能為佛。宣化大乘平等說法。豈報佛恩。又",
    "T46n1921_001:0589c12": "破如來禁戒則無良田故。事如偈說也。偈",
    "T46n1921_001:0589c13": "云。法雨若不降。法種必燋枯。此半行明四眾",
    "T46n1921_001:0589c14": "無戒慧之機。聖則不應。何者。涅槃經云。純",
    "T46n1921_001:0589c15": "陀自云。我今身有良田無諸荒穢。唯希如來",
    "T46n1921_001:0589c16": "甘露法雨。雨我身田令生法芽。而今四眾不",
    "T46n1921_001:0589c17": "依念處修道則無慧種。不依木叉而住則",
    "T46n1921_001:0589c18": "無良田。既無種則眾生無感聖之機。豈能招",
    "T46n1921_001:0589c19": "聖法雨之應。眾生佛性之芽何得不枯也偈",
    "T46n1921_001:0589c20": "云各無來世糧失三利致苦。大法將欲頹。哀",
    "T46n1921_001:0589c21": "哉見此事。此一偈明內無善機外無聖應法",
    "T46n1921_001:0589c22": "種之芽。又枯是則失現未之涅槃三利之",
    "T46n1921_001:0589c23": "樂。非但失三利之樂。乃更招三途之苦。斯",
    "T46n1921_001:0589c24": "則法無人弘日就頹毀苦。哀哉耳。為是因",
    "T46n1921_001:0589c25": "緣故。須造觀心論半行結也偈云。平等真法",
    "T46n1921_001:0589c26": "界。無行無能到。若能問觀心能行亦能到此",
    "T46n1921_001:0589c27": "下五行半偈明信順佛之遺囑。則是佛之真",
    "T46n1921_001:0589c28": "子。翻前之迷為今解行也。言平等真法界無",
    "T46n1921_001:0589c29": "行無能到者。然中道真法界之理。寂絕無相。",
    "T46n1921_001:0590a01": "無為無人無法非境非智。豈有人之能行法",
    "T46n1921_001:0590a02": "之可到者也。然雖無行無到。若能研心圓修",
    "T46n1921_001:0590a03": "三觀念處即到究竟涅槃之彼岸也。偈云。即",
    "T46n1921_001:0590a04": "是四念處。能依木叉住。乘急內有道。戒急",
    "T46n1921_001:0590a05": "生人天。此是真佛子。不乖慈父囑。天龍皆慶",
    "T46n1921_001:0590a06": "喜。一切豈不欣。此兩偈明能問觀心者。無",
    "T46n1921_001:0590a07": "行而行無到而到者。即是能依四念處。能依",
    "T46n1921_001:0590a08": "木叉住。有念處即是乘急內有道。依木叉",
    "T46n1921_001:0590a09": "故即是戒急生人天也。是即有行有解。依教",
    "T46n1921_001:0590a10": "修習理是真佛子。不乖慈父囑。斯人必具自",
    "T46n1921_001:0590a11": "行化他之德。一切天龍幽顯必藉斯得度。所",
    "T46n1921_001:0590a12": "以欣歡也。偈云。能報白鴉恩普施烏鴉食。既",
    "T46n1921_001:0590a13": "有好良田。有平等種子。法雨應時降。法種皆",
    "T46n1921_001:0590a14": "增長。各有未來資。俱獲三利樂。此兩偈明",
    "T46n1921_001:0590a15": "有平等種子。復有好良田能施烏鴉食。能報",
    "T46n1921_001:0590a16": "白鴉恩也何者然佛聖人能覺悟眾生。不令",
    "T46n1921_001:0590a17": "為三毒諸煩惱蛇毒所傷。即是聖人於眾生",
    "T46n1921_001:0590a18": "有恩。如白鴉覺悟於王。不為毒蛇所害也。經",
    "T46n1921_001:0590a19": "云。依教修行名報佛恩。能助佛宣化亦名報",
    "T46n1921_001:0590a20": "於聖恩。而今行者依念處觀慧。依木叉而住。",
    "T46n1921_001:0590a21": "即是依教修行名報佛恩。復能以己之行化",
    "T46n1921_001:0590a22": "導一切眾生。即是普施烏鴉之食。能報白鴉",
    "T46n1921_001:0590a23": "之恩也。又有戒良田有慧種子。有行有解之",
    "T46n1921_001:0590a24": "機。必招聖應。應則必獲利也為是因緣故。須",
    "T46n1921_001:0590a25": "造觀心論半行結也。偈云。諸來求法者。欲聞",
    "T46n1921_001:0590a26": "無上道。不知問觀心。聞慧終不成。此下有",
    "T46n1921_001:0590a27": "三偈。明欲求三慧。不知問觀心聞思修不成。",
    "T46n1921_001:0590a28": "何者。然圓修三觀念處實相之慧者。即知文",
    "T46n1921_001:0590a29": "字性離無形無相。即是解脫。經云。無離文字",
    "T46n1921_001:0590b01": "說解脫也。然以文字雖有不實故。文字即是",
    "T46n1921_001:0590b02": "解脫。雖空而不虛。故亦可宣也。有無常中故。",
    "T46n1921_001:0590b03": "文字非宣非解脫。斯即文字之境。能圓生三",
    "T46n1921_001:0590b04": "智之觀慧。以此妙慧統其神耳者。所聞音教",
    "T46n1921_001:0590b05": "皆成聞慧也。偈云。諸來求法者。欲思無上道。",
    "T46n1921_001:0590b06": "不知問觀心。思慧終不成。此一偈明思慧。思",
    "T46n1921_001:0590b07": "者思惟文字能詮所詮。皆是中道實相。然其",
    "T46n1921_001:0590b08": "實有所以即空故。萬法不能有其相也。有其",
    "T46n1921_001:0590b09": "所以而假故。諸法不能斷。無有其所以而中",
    "T46n1921_001:0590b10": "故常離二邊。是則文字三諦之理。圓發三慧",
    "T46n1921_001:0590b11": "之思。故名思慧。是則思非有相。亦非無相。",
    "T46n1921_001:0590b12": "相無相皆不可得。究竟盡淨。此是境智皆",
    "T46n1921_001:0590b13": "不可思議。名為思慧也。偈云。諸來求法者。欲",
    "T46n1921_001:0590b14": "修無上道。不知問觀心。修慧終不成。此一偈",
    "T46n1921_001:0590b15": "明修慧。修者研修理實進趣行用。以其理實",
    "T46n1921_001:0590b16": "雖照而寂。所以云。無人我無受者。雖寂而",
    "T46n1921_001:0590b17": "照。所以勤修萬善。經云。善惡之業不敗亡。以",
    "T46n1921_001:0590b18": "其理實即中。所以福慧不二二相不可得。故經",
    "T46n1921_001:0590b19": "云。為福德故不住無為。為智慧故不住有為。",
    "T46n1921_001:0590b20": "為無為皆不可得也。又聞慧以十二部經為",
    "T46n1921_001:0590b21": "境。於文作理解也。思慧文義合為境。求文取",
    "T46n1921_001:0590b22": "理義也。修慧但以義為境。忘文取理也。偈",
    "T46n1921_001:0590b23": "云。諸來求法者。勤修四三昧。不知問觀心。",
    "T46n1921_001:0590b24": "困苦無所獲。此一偈釋四種三昧事。如後說。",
    "T46n1921_001:0590b25": "然四種三昧雖為行不同。皆以圓觀念處之",
    "T46n1921_001:0590b26": "慧為體。經云。植眾德本所以六度之中波若。",
    "T46n1921_001:0590b27": "以為良導。皆得稱波羅蜜到涅槃彼岸也。今",
    "T46n1921_001:0590b28": "不修念處觀慧導四種三昧者。雖復疲勞三",
    "T46n1921_001:0590b29": "業困苦無所獲也。所以外道雖種種苦行。無",
    "T46n1921_001:0590c01": "波若導故。不免三途。而今無慧苦行殆不",
    "T46n1921_001:0590c02": "殊此經云。亦不樂世間無益之苦行。即其事",
    "T46n1921_001:0590c03": "也。偈云。諸來求法者。多聽得言語。不知問觀",
    "T46n1921_001:0590c04": "心。未得真法樂。此一偈明聽者。存名執相",
    "T46n1921_001:0590c05": "而不虛懷。不知尋理之失。何者。經云。生生不",
    "T46n1921_001:0590c06": "可說。乃至不生不生皆不可說。諸法寂滅相",
    "T46n1921_001:0590c07": "不可以言宣。而今方便宣者理外之辭也。亦",
    "T46n1921_001:0590c08": "如醫方是愈病之外緣。而今學者存名執相",
    "T46n1921_001:0590c09": "恃解陵他增長我慢不修念處。內觀照顯言",
    "T46n1921_001:0590c10": "外之理除煩惱病。是則何益於學者。如尋",
    "T46n1921_001:0590c11": "方而不服藥。何利於病者也。若病必須服藥",
    "T46n1921_001:0590c12": "而愈學者必須內觀而得道也。偈云。諸來",
    "T46n1921_001:0590c13": "求法者。修三昧得定不知問觀心。盲禪無所",
    "T46n1921_001:0590c14": "見。此一偈明無慧之禪無所見也。經云。非智",
    "T46n1921_001:0590c15": "不禪。非禪不智。定慧相資二輪方能遠。運無",
    "T46n1921_001:0590c16": "慧之禪。豈能度生死海也。何者凡夫修四禪",
    "T46n1921_001:0590c17": "八定。釋論皆云是長壽天難而不得道。況乎",
    "T46n1921_001:0590c18": "徒近無慧之定而非盲也。至。如二乘修觀練",
    "T46n1921_001:0590c19": "諸禪無漏三昧入滅盡。猶被淨名所呵云。夫",
    "T46n1921_001:0590c20": "宴坐者不於三界現身意。猶是盲無所見也。",
    "T46n1921_001:0590c21": "若能問觀心修三昧定者。即是首楞嚴三昧",
    "T46n1921_001:0590c22": "也。何者而今雖觀空而不虛。鑒有而不實。鑒",
    "T46n1921_001:0590c23": "有而不實。故照而常寂即動而常靜故。不於",
    "T46n1921_001:0590c24": "三界現身意也觀空而不虛。即寂而常照。亦",
    "T46n1921_001:0590c25": "是靜而常動。即不起滅定現諸威儀。是則照",
    "T46n1921_001:0590c26": "而常寂則非有。寂而常照則非無。是則非有",
    "T46n1921_001:0590c27": "非無。非寂非照名為中道。即首楞嚴三昧也。",
    "T46n1921_001:0590c28": "所以淨名將圓觀。首楞嚴定彈於身子。宴",
    "T46n1921_001:0590c29": "坐不成即是盲禪無所見也。況今無慧之禪",
    "T46n1921_001:0591a01": "而非盲也。偈云。諸來求法者。欲懺悔眾罪。不",
    "T46n1921_001:0591a02": "知問觀心。罪終難得脫。此一偈明不觀心懺",
    "T46n1921_001:0591a03": "罪終不滅。然夫懺有三種。一作法懺。如律所",
    "T46n1921_001:0591a04": "明。隨犯罪輕重。或對首作法。或二十僧出罪",
    "T46n1921_001:0591a05": "作法。法成即云罪滅。此懺違無作罪也。二觀",
    "T46n1921_001:0591a06": "相懺。如方等法華半行半坐懺等。觀見好相",
    "T46n1921_001:0591a07": "或空中唱罪滅等。即云罪滅。此懺性罪。三",
    "T46n1921_001:0591a08": "觀無生懺。經云。端坐念實相。眾罪如霜露。慧",
    "T46n1921_001:0591a09": "日能銷除。此懺煩惱罪。問此三種罪云何異。",
    "T46n1921_001:0591a10": "答大論云。如殺草奪眾生命。雖同犯波夜提",
    "T46n1921_001:0591a11": "罪。若對首懺時兩違無作障道罪滅。而殺",
    "T46n1921_001:0591a12": "生之報不滅故知殺生屬性罪。不問受戒不",
    "T46n1921_001:0591a13": "受戒。犯即得罪。殺草戒受犯得罪。不受則無",
    "T46n1921_001:0591a14": "罪。例餘戒亦然。故知兩罪別也。煩惱罪障理",
    "T46n1921_001:0591a15": "之惑屬煩惱罪。是則三罪既異三懺亦別。問",
    "T46n1921_001:0591a16": "作法懺不能滅性罪者。觀相懺亦不能滅違",
    "T46n1921_001:0591a17": "無作罪障耶。答勝能兼劣故。無生懺例可知。",
    "T46n1921_001:0591a18": "問作法懺出在律文。觀相方法出在方等諸",
    "T46n1921_001:0591a19": "經。可解。無生懺相云何。答前引普賢觀文。即",
    "T46n1921_001:0591a20": "其事也。又如淨名彈優波離云。當直除滅勿",
    "T46n1921_001:0591a21": "擾其心。所以者何。彼罪性不在內。不在外。不",
    "T46n1921_001:0591a22": "在中問。如其心然罪垢亦然。諸法亦然。不",
    "T46n1921_001:0591a23": "出於如。如優波離心相得解脫。寧有垢不。波",
    "T46n1921_001:0591a24": "離言不也。淨名云。一切眾生心相無垢亦復",
    "T46n1921_001:0591a25": "如是。妄想是垢。無妄想是淨。取我是垢不",
    "T46n1921_001:0591a26": "取我是淨。一切諸法如幻化相。即其相也。",
    "T46n1921_001:0591a27": "是則不能。爾者雖懺不除事如偈也。偈云。",
    "T46n1921_001:0591a28": "諸來求法者。意欲離煩惱。不知問觀心。煩惱",
    "T46n1921_001:0591a29": "終不滅。問此偈與前偈何異。答前偈明通懺",
    "T46n1921_001:0591b01": "悔諸罪。此偈明欲觀平常所起煩惱為異也。",
    "T46n1921_001:0591b02": "然木石無心則無煩惱。故知由心有煩惱。心",
    "T46n1921_001:0591b03": "為生死之本罪垢之源。今欲脫煩惱不觀心",
    "T46n1921_001:0591b04": "性。豈得離惑。若煩惱體性是實而非虛者雖",
    "T46n1921_001:0591b05": "復觀照終不可離。以其煩惱體相不實。妄想",
    "T46n1921_001:0591b06": "因緣和合而有。經云今我此病皆從前世妄",
    "T46n1921_001:0591b07": "想顛倒諸煩惱生。以心惑不實故可觀離。若",
    "T46n1921_001:0591b08": "不觀心惑之相。煩惱之枝終不滅也。偈云。",
    "T46n1921_001:0591b09": "諸來求法者。本欲利益他。不知問觀心。退",
    "T46n1921_001:0591b10": "轉令他謗。諸來求法者。欲興顯佛法。不知問",
    "T46n1921_001:0591b11": "觀心。退還大污損。此兩偈明行化興顯欲",
    "T46n1921_001:0591b12": "利益他。內無觀慧翻為大損何者。經云。謂無",
    "T46n1921_001:0591b13": "慧方便縛。謂菩薩住貪欲瞋恚成就眾生。淨",
    "T46n1921_001:0591b14": "佛國土。是名無慧方便縛也。何以然此明內",
    "T46n1921_001:0591b15": "無慧除自煩惱而欲外化。斯則非但眾生不",
    "T46n1921_001:0591b16": "成就。而更增己煩惱故為縛也。何者。若無",
    "T46n1921_001:0591b17": "內觀照明外必闇於六塵。則貪財著色而",
    "T46n1921_001:0591b18": "今外化必涉聲塵利養。利養經懷不能。不起",
    "T46n1921_001:0591b19": "貪愛利己。利己則壞他喜捨之心。所以若無",
    "T46n1921_001:0591b20": "內觀勸化。翻為大損。如偈所說。如此之失",
    "T46n1921_001:0591b21": "其非一也。故一行半偈結云。如此眾得失。非",
    "T46n1921_001:0591b22": "偈可具陳。有此諸得失。無人覺悟者。為是因",
    "T46n1921_001:0591b23": "緣故。須造觀心論偈云末代修觀心。得邪定",
    "T46n1921_001:0591b24": "發見。辯才無窮盡。自謂人間寶。無智者鼻嗅。",
    "T46n1921_001:0591b25": "野狐氣衝眼。舉尾共却行。次第墮坑殞。為",
    "T46n1921_001:0591b26": "是因緣故。須造觀心論。前有十一行半偈明。",
    "T46n1921_001:0591b27": "諸來求法者。不知問觀心。眾行皆不成此下",
    "T46n1921_001:0591b28": "兩行半偈。明修於邪觀發於邪定。辯說無窮",
    "T46n1921_001:0591b29": "無人別者。然雖明九十六種道。一道是正餘",
    "T46n1921_001:0591c01": "者皆邪。故知眾邪非一實難可別。自非明師",
    "T46n1921_001:0591c02": "智者。誰能證此者乎。昔曾有人修觀發得魔",
    "T46n1921_001:0591c03": "鬼邪定。辯說則無窮盡。問一切禪師法師皆",
    "T46n1921_001:0591c04": "不能別。美其不可思議。高安其位既得勝",
    "T46n1921_001:0591c05": "人印可彌。復自謂云。世人之寶邪心轉熾。",
    "T46n1921_001:0591c06": "唯有南岳師善能精別。令其內觀照了窮檢。",
    "T46n1921_001:0591c07": "若是好法自當明淨。如燒真金。若是魔邪自",
    "T46n1921_001:0591c08": "當滅去。如偽金也因而用觀魔鬼即去。去後",
    "T46n1921_001:0591c09": "一無所知。亦如著蠱謾言多語。蠱若去後病",
    "T46n1921_001:0591c10": "者一無言也。若無智之人即謂其得陀羅尼。",
    "T46n1921_001:0591c11": "敬貴修行次第墮三途坑也。故偈云。無智者",
    "T46n1921_001:0591c12": "鼻嗅。次第墮坑殞。為是因緣故。須造觀心論。",
    "T46n1921_001:0591c13": "半行結也。偈云。守鼻隔安般。及修不淨觀。安",
    "T46n1921_001:0591c14": "般得四禪。不免泥犁業。不淨謂無學。覆鉢",
    "T46n1921_001:0591c15": "受女飯。設得隨禪生。墮長壽天難。為是因緣",
    "T46n1921_001:0591c16": "故。須造觀心論。此兩偈半明事相修禪之倒",
    "T46n1921_001:0591c17": "也。守鼻隔安般一句標修有漏。四禪章門及",
    "T46n1921_001:0591c18": "修不淨觀一句。標修無漏事禪章門。守鼻隔",
    "T46n1921_001:0591c19": "者安心在鼻也。安般者。數息也。以數息故。",
    "T46n1921_001:0591c20": "能得四禪八定。但昔有比丘數息修得四禪。",
    "T46n1921_001:0591c21": "即自謂是羅漢。無復後生。臨終見中陰生處。",
    "T46n1921_001:0591c22": "即謗佛云。大妄語人。云羅漢無生。我今那見",
    "T46n1921_001:0591c23": "生處因謗佛即墮地獄。故偈云。安般得四禪。",
    "T46n1921_001:0591c24": "不免泥犁業。昔有比丘學不淨觀。少時伏心",
    "T46n1921_001:0591c25": "欲想不起。即自謂已得羅漢。後出聚落乞食",
    "T46n1921_001:0591c26": "見女送飯。欲心即發情迷心醉。仍即覆鉢受",
    "T46n1921_001:0591c27": "於女飯。故偈云。不淨謂無學覆鉢受女飯也。",
    "T46n1921_001:0591c28": "然數息得。禪設不起謗。乃不墮於地獄。而隨",
    "T46n1921_001:0591c29": "禪受生墮長壽天難故。偈云。設得隨禪生。墮",
    "T46n1921_001:0592a01": "長壽天難。而今勸修禪者。欲寄靜心令觀照",
    "T46n1921_001:0592a02": "慧。明見生死煩惱虛妄過患。知其源起之由。",
    "T46n1921_001:0592a03": "即以慧斷拔生死根。經云。毘婆舍那能破",
    "T46n1921_001:0592a04": "煩惱。何故復須奢摩他耶。佛言。先以定動後",
    "T46n1921_001:0592a05": "以慧拔。非貪禪樂而修習也。經云。貪著禪味",
    "T46n1921_001:0592a06": "是菩薩縛也。偈云。依事法用心。無慧發鬼定。",
    "T46n1921_001:0592a07": "顯異動物心。事發壞佛法。命終生鬼道。九十",
    "T46n1921_001:0592a08": "五眷屬。像法決疑明三師破佛法。為是因緣",
    "T46n1921_001:0592a09": "故。須造觀心論。此兩偈半明事法用心之失。",
    "T46n1921_001:0592a10": "還是上安般數息。又無理觀照明故云事法。",
    "T46n1921_001:0592a11": "大論稱為闇證無記。有垢即四禪八定是也。",
    "T46n1921_001:0592a12": "然夫偷法必藉闇而行盜也。經云。譬如偷狗",
    "T46n1921_001:0592a13": "夜入人舍。今邪魔諂鬼欲偷殺行者法身慧",
    "T46n1921_001:0592a14": "命。盜出世之財必入無慧之禪。五陰闇舍故。",
    "T46n1921_001:0592a15": "偈云。依事法用心。無慧發鬼定。然魔禪鬼定。",
    "T46n1921_001:0592a16": "亦得一七二七。乃至無量時入定。乃復有種",
    "T46n1921_001:0592a17": "種神異。世人見之誰言非聖者也。但邪魔",
    "T46n1921_001:0592a18": "之法勢不得久。必當事發壞敗。令人起謗不",
    "T46n1921_001:0592a19": "信佛法故。偈云。顯異動物心。事發壞佛法。然",
    "T46n1921_001:0592a20": "自有魔鬼之禪。魔去禪亦失也。自有正禪。但",
    "T46n1921_001:0592a21": "魔鬼入中。魔去禪猶在也。然兩種邪鬼之禪。",
    "T46n1921_001:0592a22": "雖異生則被其所使。死則為其眷屬。邪魔雖",
    "T46n1921_001:0592a23": "多不出九十五種。故偈云。命終生鬼趣九十五",
    "T46n1921_001:0592a24": "眷屬也。上來合三十偈所明得失。亦不出三",
    "T46n1921_001:0592a25": "師破佛法。偈云。內心不為道。邪諂念名利。",
    "T46n1921_001:0592a26": "詐現坐禪相。得名利眷屬。事發壞他信。毀",
    "T46n1921_001:0592a27": "損佛正道。此是扇提羅。死墮無間獄。為是",
    "T46n1921_001:0592a28": "因緣故。須造觀心論。前總明三師之過。此下",
    "T46n1921_001:0592a29": "別出三師之失。先有兩行半偈。明禪師過。",
    "T46n1921_001:0592b01": "何者。昔有五人相。契為求利養。發心入山",
    "T46n1921_001:0592b02": "坐禪更五。一人入於城邑。告眾人言。四人",
    "T46n1921_001:0592b03": "居山坐禪。並得四禪八定。證斯須含漢等果",
    "T46n1921_001:0592b04": "汝可供養。迭相告示遂得果。心利養因爾得",
    "T46n1921_001:0592b05": "遂。五百世墮地獄。五百世為施主之奴。偈",
    "T46n1921_001:0592b06": "云。扇提羅者。即是五中之一人名也。故偈云。",
    "T46n1921_001:0592b07": "內心不為道。邪諂念名利。詐現坐禪相。死",
    "T46n1921_001:0592b08": "墮無間獄等。然今學道之人。心多在此道門。",
    "T46n1921_001:0592b09": "既久所作行業。多在名利邪諂之中。麁心不",
    "T46n1921_001:0592b10": "覺細意檢之。難得出離。實心為道恐之寡也。",
    "T46n1921_001:0592b11": "然君子非不愛財取之由道。苟非其道君子",
    "T46n1921_001:0592b12": "不為。況但恨修道不能通神感聖逮得無生。",
    "T46n1921_001:0592b13": "苟能有道則德建名立。不求梵天。梵天自至",
    "T46n1921_001:0592b14": "矣。至則妨道翻應離之。何得發心市朝之懷。",
    "T46n1921_001:0592b15": "居於情抱而自墜也。偈云。說法得解脫。聽",
    "T46n1921_001:0592b16": "法眾亦然。不知問觀心。如貧數他寶。說者問",
    "T46n1921_001:0592b17": "觀心。無說亦無示。聽者問觀心。無聞亦無",
    "T46n1921_001:0592b18": "得。為是因緣故。須造觀心論。此兩偈半明法",
    "T46n1921_001:0592b19": "師得失。前論初已總明法師為利弘法失。真",
    "T46n1921_001:0592b20": "道味過如前說。此中更略別明得失也。然圓",
    "T46n1921_001:0592b21": "觀之慧潛流而說彰其神口。斯則情慮虛微",
    "T46n1921_001:0592b22": "遊心符會。說則朗其神慮。辯則能遣內惑。",
    "T46n1921_001:0592b23": "故偈云。說法得。解脫也。聽者內修圓。觀理為",
    "T46n1921_001:0592b24": "神御。潛統神耳開符響會。故偈云。聽法",
    "T46n1921_001:0592b25": "眾亦然。若苟斯理說者。雖復終年聽者。盡",
    "T46n1921_001:0592b26": "其身壽。無利於說聽。故偈云。不知問觀心。如",
    "T46n1921_001:0592b27": "貧數他寶。心能內觀者。終日言而無說。終",
    "T46n1921_001:0592b28": "日聽而無聞。斯則說如幻。說聽如谷響。故",
    "T46n1921_001:0592b29": "偈云。說者問觀心。無說亦無示。聽者問觀",
    "T46n1921_001:0592c01": "心。無聞亦無得也。偈云。戒為制心馬。雖持五",
    "T46n1921_001:0592c02": "部律。不知問觀心。心馬終不調。律住持佛法。",
    "T46n1921_001:0592c03": "解外不解內。淨名呵上首。乃名真奉律。為是",
    "T46n1921_001:0592c04": "因緣故。須造觀心論。此兩偈半明律師之得",
    "T46n1921_001:0592c05": "失也。然佛初於寂滅道場成等覺。為大根大",
    "T46n1921_001:0592c06": "行制戒。則說十重四十八輕。正防意地故心",
    "T46n1921_001:0592c07": "為戒體也。次為小根小行制戒。則說二百五",
    "T46n1921_001:0592c08": "十戒。或止防七支作法發無作戒。因以無作",
    "T46n1921_001:0592c09": "而為戒體。欲引接小根漸悅之者故。說小戒",
    "T46n1921_001:0592c10": "耳。法華云。始見我身聞我所說。即便信受",
    "T46n1921_001:0592c11": "入如來慧。除先修習學小乘者。我今亦令",
    "T46n1921_001:0592c12": "得入佛慧。始見即華嚴入如來慧也。漸入",
    "T46n1921_001:0592c13": "即三藏中歷五味。於法華入佛慧也。故知五",
    "T46n1921_001:0592c14": "部之律是小乘方便之一藏也。然心是生死",
    "T46n1921_001:0592c15": "涅槃之本萬物之源。所以大乘之戒正防意",
    "T46n1921_001:0592c16": "地制伏心馬。今學律之師不尋佛之本意。而",
    "T46n1921_001:0592c17": "但存執方便之戒。以為正道不研心。念處觀",
    "T46n1921_001:0592c18": "行制心。終竟不得還源本淨。使心馬調也。",
    "T46n1921_001:0592c19": "然七支是外防。意地是內防。波離解外而不",
    "T46n1921_001:0592c20": "解內故。被淨名所彈。今之律者內外通達恐",
    "T46n1921_001:0592c21": "之少也。豈能是住持佛法之人者乎。偈云誦",
    "T46n1921_001:0592c22": "經得解脫。非為世財利。若能問觀心。破一",
    "T46n1921_001:0592c23": "微塵中。出大千經卷。受持讀誦此。聞持無遺",
    "T46n1921_001:0592c24": "忘。心開得解脫。為是因緣故。須造觀心論。此",
    "T46n1921_001:0592c25": "兩偈半明誦經得失。何者然佛於不可說而",
    "T46n1921_001:0592c26": "假宣者。欲示眾生病之源本治病之妙方。而",
    "T46n1921_001:0592c27": "勸讚四眾令勤誦者。使數宣於口數聞於",
    "T46n1921_001:0592c28": "耳。數統神心數服良藥。除煩惱病解脫生",
    "T46n1921_001:0592c29": "死。非令讀誦擬貨齋供之利。故偈云。誦經",
    "T46n1921_001:0593a01": "得解脫。非為世財利經云。破微塵出大千經",
    "T46n1921_001:0593a02": "卷。即是心塵出大千經也。舊云經者外國稱",
    "T46n1921_001:0593a03": "修多羅。名含五義也。今明心是修多羅。具含",
    "T46n1921_001:0593a04": "十五義不可翻也。何者。舊云。一法本。今云教",
    "T46n1921_001:0593a05": "本義本行本也。然夫法本何得過心。經云。三",
    "T46n1921_001:0593a06": "界無別法。唯是一心作。談生死涅槃之教。則",
    "T46n1921_001:0593a07": "心是教本也。生死涅槃之義。亦即心是本。宣",
    "T46n1921_001:0593a08": "生死涅槃之行。亦即心是本。故知心含三法",
    "T46n1921_001:0593a09": "之本也。舊云。二含微發。今云教微發義。微",
    "T46n1921_001:0593a10": "發行微發也。微發者從微至大即微發之義。",
    "T46n1921_001:0593a11": "而今心者有教行義三事之微發也。舊云。三",
    "T46n1921_001:0593a12": "含涌泉。今云教涌泉義。涌泉行涌泉。今心能",
    "T46n1921_001:0593a13": "流出三法無盡故。譬涌泉無竭。舊云。四含",
    "T46n1921_001:0593a14": "繩墨者。截愛見之邪也。今云教截邪義截邪。",
    "T46n1921_001:0593a15": "行截邪即繩墨義也。何者。心正故語正。即心",
    "T46n1921_001:0593a16": "教截邪。心正故義正。即心義截邪。心正故行",
    "T46n1921_001:0593a17": "正。即心行截邪也。舊云。五含結鬘結者。如結",
    "T46n1921_001:0593a18": "華鬘令不零落也。今云心教行義三結鬘使",
    "T46n1921_001:0593a19": "不零落。故知其心含十五義不可翻。且置不",
    "T46n1921_001:0593a20": "論也。心經明矣。是則能觀心塵即空出聲聞",
    "T46n1921_001:0593a21": "法藏。觀心即假出菩薩法藏。觀心即中出諸",
    "T46n1921_001:0593a22": "佛法藏。斯則三種法藏。何經不收。何論不攝。",
    "T46n1921_001:0593a23": "即心具八萬四千法藏。持誦研修觀心經者。",
    "T46n1921_001:0593a24": "有何遣忘。是則觀經內流明朗統御情慮。",
    "T46n1921_001:0593a25": "使心開解脫煩惱也。偈云。勸化修供養。興",
    "T46n1921_001:0593a26": "顯安行人。密心為自利。倚託以資身。壞他喜",
    "T46n1921_001:0593a27": "捨善。駝驢以償人。若能問觀心。即如駝驃也。",
    "T46n1921_001:0593a28": "由是因緣故。須造觀心論。前有二偈半。明",
    "T46n1921_001:0593a29": "欲興顯佛法翻為污損。就通方行化人也。此",
    "T46n1921_001:0593b01": "兩偈半正明知事得失。然自非內有明解觀",
    "T46n1921_001:0593b02": "行。知因識果畏罪憚業。誓能無利己者耳。",
    "T46n1921_001:0593b03": "觀智觀心知萬法幻化。何物可貪何身可為。",
    "T46n1921_001:0593b04": "雖如幻化因果不差。盜至於五。如斷多羅樹。",
    "T46n1921_001:0593b05": "佛法死人。不預僧數。顯則人天所惡。冥則幽",
    "T46n1921_001:0593b06": "聖所呵。現則色心摧折。末則駝驢償人。一",
    "T46n1921_001:0593b07": "失人身萬劫不復。侵利極微受報極重。何有",
    "T46n1921_001:0593b08": "觀智之人而為斯也。至如駝驃終無利己侵",
    "T46n1921_001:0593b09": "眾之失也。偈云諸道各有法。了不自尋研忽",
    "T46n1921_001:0593b10": "窺窬釋教。動經十數年。非但彼法拙。必有",
    "T46n1921_001:0593b11": "謀壞心。此則迦毘梨。仙聖豈聽然。為是因緣",
    "T46n1921_001:0593b12": "故。須造觀心論。此兩偈半明外道之得失也。",
    "T46n1921_001:0593b13": "然外道窺窬釋教。不出二意。一者賤其法",
    "T46n1921_001:0593b14": "拙。二者謀壞佛法。窺窬覓過事。非好心而",
    "T46n1921_001:0593b15": "尋佛教也。昔外道難破一切法師。唯無奈一",
    "T46n1921_001:0593b16": "禪師何。其母勸云。汝若將禪師論者。罵驢馬",
    "T46n1921_001:0593b17": "頭一切諸獸之頭。即可得勝外道。遂隨其母",
    "T46n1921_001:0593b18": "計得勝。後受迦毘梨之身。一身而有千頭。既",
    "T46n1921_001:0593b19": "運惡心冥聖豈聽也。事如偈說。偈云。富貴",
    "T46n1921_001:0593b20": "而無道。多增長憍逸。若能問觀心。得真法富",
    "T46n1921_001:0593b21": "貴。雖高而不危。雖滿而不溢。不著世富貴。心",
    "T46n1921_001:0593b22": "常在道法。為是因緣故。須造觀心論。此兩偈",
    "T46n1921_001:0593b23": "半明富貴得失。何者。夫富貴不與憍奢而",
    "T46n1921_001:0593b24": "憍奢自至。故偈云。富貴而無道。多增長憍逸。",
    "T46n1921_001:0593b25": "若能問觀心。而觀實相境。境發於妙智。即是",
    "T46n1921_001:0593b26": "種性貴也。而實相境智具足七聖之財。乃至",
    "T46n1921_001:0593b27": "具足萬德萬行。稱之為富也。法華云。有大",
    "T46n1921_001:0593b28": "長者其家大富。即其義也。得此富貴之道居",
    "T46n1921_001:0593b29": "懷流乎其體者。即如偈。雖高而不危。雖滿而",
    "T46n1921_001:0593c01": "不溢。不著世富貴。心常在道法等也。偈云。",
    "T46n1921_001:0593c02": "貧賤多姦諂。窺窬造眾惡。現彼王法治。",
    "T46n1921_001:0593c03": "死墮三惡道。若能問觀心。即安貧養道。有道",
    "T46n1921_001:0593c04": "即富貴。無為即富樂。為是因緣故。須造觀",
    "T46n1921_001:0593c05": "心論。此兩偈半明貧者得大也。何者。若內",
    "T46n1921_001:0593c06": "無觀慧之道。照朗心胸情抱則闇。以心闇",
    "T46n1921_001:0593c07": "故。不識生死涅槃世間出世間之因果也。而",
    "T46n1921_001:0593c08": "復為貧窮飢寒所逼。而遂窺窬姦諂造惡",
    "T46n1921_001:0593c09": "故。偈云。現被王法治。死墮於地獄。若有觀",
    "T46n1921_001:0593c10": "智之心。即識往因達今世之報。不更造惡招",
    "T46n1921_001:0593c11": "將來之苦。但安神養道。故偈云。有道即富貴。",
    "T46n1921_001:0593c12": "無為即富樂也。偈云。四眾皆佛子。無非是法",
    "T46n1921_001:0593c13": "親。因執善法諍。遂結未來怨。若能問觀心。和",
    "T46n1921_001:0593c14": "合如水乳。皆師子之子。悉是栴檀林。為是因",
    "T46n1921_001:0593c15": "緣故。須造觀心論。此兩偈半明三師各執所",
    "T46n1921_001:0593c16": "弘之法。而相是非。遂結未來重怨。論初已略",
    "T46n1921_001:0593c17": "出其過然外道各執所計。是故云是事實餘",
    "T46n1921_001:0593c18": "盡妄語。是則有眾多究竟之道故是邪也。而",
    "T46n1921_001:0593c19": "今佛法唯一實相印之一道故。經云。唯一究",
    "T46n1921_001:0593c20": "竟道。無眾多究竟。故經云。雖示種種道其實",
    "T46n1921_001:0593c21": "為一乘。而今諸師不取所詮之一道。共出生",
    "T46n1921_001:0593c22": "死昏衢法侶之親。但執能詮種種之道共相。",
    "T46n1921_001:0593c23": "是非遂結重怨。何愚之甚。故偈云。遂結未",
    "T46n1921_001:0593c24": "來怨也。非但自空失一生妄縈毒苦。復誤學",
    "T46n1921_001:0593c25": "徒失於慧目。師弟皆同外道矣。故云。諸論",
    "T46n1921_001:0593c26": "各異端修行理無二執者。有是非達者無違",
    "T46n1921_001:0593c27": "諍故。諸師是執而不達也。若能觀心實相修",
    "T46n1921_001:0593c28": "乎一道。四眾無非法親。事如偈說也。偈云年",
    "T46n1921_001:0593c29": "衰身帶疾。眼闇耳漸聾。心昏多忘漏。年不",
    "T46n1921_001:0594a01": "如一年。死王金翅鳥。不久吞命根。一旦業繩",
    "T46n1921_001:0594a02": "斷。氣絕豈能言。為是因緣故。須造觀心論。此",
    "T46n1921_001:0594a03": "兩偈半明師自唱涅槃時至也。然從論初至",
    "T46n1921_001:0594a04": "于今說。猶屬序分。雖未正說深義。而先明三",
    "T46n1921_001:0594a05": "師四眾諸有得失。言方雖復淺近。而是即事",
    "T46n1921_001:0594a06": "所行之要行道家之大障。而今行者識此諸",
    "T46n1921_001:0594a07": "失。知過必改者。可謂真行道人。雖未證無",
    "T46n1921_001:0594a08": "生而無生不遠也。然二萬燈明佛一期將竟。",
    "T46n1921_001:0594a09": "而說法華即入涅槃。釋迦亦爾。特更別為一",
    "T46n1921_001:0594a10": "緣而說涅槃。今之大師一期隨緣異說不同。",
    "T46n1921_001:0594a11": "今將欲涅槃故。撮要說其一論。何者。是論始",
    "T46n1921_001:0594a12": "終唯令觀心者只為心。是如來藏具足一切",
    "T46n1921_001:0594a13": "佛法。而眾生不覺內衣有無價寶珠。今論正",
    "T46n1921_001:0594a14": "示眾生心中寶藏佛之知見。示悟眾生與法",
    "T46n1921_001:0594a15": "華無別。故今唱衰老即是欲入涅槃。所以說",
    "T46n1921_001:0594a16": "此論竟。即歸真滅度。更無言也。稽首十方",
    "T46n1921_001:0594a17": "佛下有四行偈。明歸請。何者夫欲造論必須",
    "T46n1921_001:0594a18": "歸三寶。加威建立。偈云。稽首十方佛。深慈觀",
    "T46n1921_001:0594a19": "心者。勸善諦觀察發正覺妙樂。此一偈歸請",
    "T46n1921_001:0594a20": "於佛。然三寶者皆具足四無量心。但慈能與",
    "T46n1921_001:0594a21": "樂。佛慈最重。故請與樂也。偈云。稽首十方",
    "T46n1921_001:0594a22": "法。深悲觀心者。勸善諦觀察。得真法免苦。然",
    "T46n1921_001:0594a23": "悲能拔苦。而法寶是真妙藥。體能救苦故",
    "T46n1921_001:0594a24": "請法。深悲觀心者免苦也。偈云。稽首十方僧。",
    "T46n1921_001:0594a25": "若能善觀察。入大和合海。歡喜心無量。然僧",
    "T46n1921_001:0594a26": "名和合。即是隨喜不乖之義。故就僧論歡喜",
    "T46n1921_001:0594a27": "也。偈云。稽首龍樹師。願加觀心者。令速得",
    "T46n1921_001:0594a28": "解脫。亦加捨三心。然龍樹正破執除見而興",
    "T46n1921_001:0594a29": "故。請龍樹加捨慈悲喜之三心。見愛之著",
    "T46n1921_001:0594b01": "也又宗本於龍樹。故請加也。偈云。今承三寶",
    "T46n1921_001:0594b02": "力下一行明已歸命三寶竟。今當承三寶之",
    "T46n1921_001:0594b03": "力。起三十六問。然三十六問明義略周故。有",
    "T46n1921_001:0594b04": "三十六也。若隨緣對事辯問則不可數也。偈",
    "T46n1921_001:0594b05": "云。若觀一念心下一行。明若能觀一念心能",
    "T46n1921_001:0594b06": "答此問。當知心眼則開得入清涼池也。偈云",
    "T46n1921_001:0594b07": "不能答此問下一行明迷惑者不能答問也。",
    "T46n1921_001:0594b08": "哀哉末法中下一行傷嘆。明末法無行道人。",
    "T46n1921_001:0594b09": "設有三數寧別是問故。傷嘆也。偈云。故生悲",
    "T46n1921_001:0594b10": "愍心下一行明恐畏後生。或有能解者。故起",
    "T46n1921_001:0594b11": "悲心作此觀心論。令觀者開朗也。願諸見聞",
    "T46n1921_001:0594b12": "者下一行明誡勸。令莫疑謗。何者。而法華略",
    "T46n1921_001:0594b13": "說中恐生疑謗故。三止不說止其毀謗。非但",
    "T46n1921_001:0594b14": "不能得解。復增其重罪。後廣說中雖嚴誡勸。",
    "T46n1921_001:0594b15": "五千之流。猶從座起。不信佛言。今將欲開於",
    "T46n1921_001:0594b16": "論端。畏物疑謗故。預先誡勸也。問曰下有十",
    "T46n1921_001:0594b17": "三長行四字重問。造論正為何人。即答意明",
    "T46n1921_001:0594b18": "不為二人而為二人。言不為二人者。一則文",
    "T46n1921_001:0594b19": "字外學。如貧數他寶。但貴耳入口出。未常",
    "T46n1921_001:0594b20": "研心內觀。斯亦未足可論圓道也。二則設得",
    "T46n1921_001:0594b21": "四禪八定者。亦全未識佛法。況初心安般數",
    "T46n1921_001:0594b22": "息。何可共論妙道乎。而今言為二人者。一",
    "T46n1921_001:0594b23": "則坐禪得定發解辯說無窮。自謂人間之寶。",
    "T46n1921_001:0594b24": "今作此問不能答者。何者未得謂得。未證謂",
    "T46n1921_001:0594b25": "證。墮增上慢也。二則為相隨學徒不知內心",
    "T46n1921_001:0594b26": "求道。外著文字負經論而浪行。空無所獲。而",
    "T46n1921_001:0594b27": "不知破一微塵出大千經卷。為斯二人而造",
    "T46n1921_001:0594b28": "論也。",
    "T46n1921_001:0594b29": "觀心論疏卷第一"
}