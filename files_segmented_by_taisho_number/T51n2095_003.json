{
    "T51n2095_003:1037c02": "廬山記卷第三",
    "T51n2095_003:1037c04": "4 山行易覽山行易覽第四",
    "T51n2095_003:1037c05": "江州出德化門五里。至延壽院舊名羅漢壇延壽院",
    "T51n2095_003:1037c06": "五里。至石塘橋周郎中濂溪。濂溪東南十里。",
    "T51n2095_003:1037c07": "至寶嚴禪院舊名雙溪西南十里。至祥符觀舊名太一寶",
    "T51n2095_003:1037c08": "嚴之南三里。又有雲慶庵。雲慶一里。至寶積",
    "T51n2095_003:1037c09": "庵。寶嚴之西七里。又有庵巖莊。庵巖莊一里。",
    "T51n2095_003:1037c10": "至禪智院舊名淨居禪智五里。亦至祥符觀。觀之",
    "T51n2095_003:1037c11": "北五里。至龍泉庵。龍泉十里。至妙智院舊名行春亭",
    "T51n2095_003:1037c12": "妙智五里。至蛇岡。蛇岡之下五里。至太平觀",
    "T51n2095_003:1037c13": "舊名通玄府祥符觀之西南二里。又有國泰庵。庵西",
    "T51n2095_003:1037c14": "上蓮華峯頂十五里。至蓮華庵。國泰之南五",
    "T51n2095_003:1037c15": "里。至報恩庵。報恩一里。至雲際庵。雲際一",
    "T51n2095_003:1037c16": "里。至永清庵一名下蓮華庵其傍有道人隱居。永清",
    "T51n2095_003:1037c17": "之西一里。至雲溪庵一名下蓮華洞雲溪一里。亦至",
    "T51n2095_003:1037c18": "太平觀。觀之西五里。至東林太平興國寺。觀",
    "T51n2095_003:1037c19": "之西南五里。又有清泰庵。清泰一里。至廣澤",
    "T51n2095_003:1037c20": "院舊名龍潭庵其上五里。至三龍潭。廣澤七里。亦至",
    "T51n2095_003:1037c21": "東林。東林之西百餘步。至遠公塔。塔西百餘",
    "T51n2095_003:1037c22": "步。至西林乾明寺。西林之東五里。至黃土庵。",
    "T51n2095_003:1037c23": "其傍有看經庵。看經一里。至崇福庵。崇福五",
    "T51n2095_003:1037c24": "里。至香城庵。其傍有觀音庵東庵。東庵之下",
    "T51n2095_003:1037c25": "一里。至廣濟庵。廣濟半里。至聖僧巖。聖僧巖",
    "T51n2095_003:1037c26": "二里。至石盆庵。西林之東南五里。又有下化",
    "T51n2095_003:1037c27": "成院。下化成三里。至護國。庵護國一里。亦至",
    "T51n2095_003:1037c28": "石盆庵。石盆之上半里。至保興庵。保興半里。",
    "T51n2095_003:1037c29": "至上化成普照寺。其傍有大師庵。上化成之",
    "T51n2095_003:1038a01": "上十里。過香爐峯。至峯頂庵。峯頂之南十里。",
    "T51n2095_003:1038a02": "有香積庵。有路下山南棲賢澗東之萬壽源",
    "T51n2095_003:1038a03": "二十里而險。峯頂之西五里。至寶林寺舊名大林寶",
    "T51n2095_003:1038a04": "林一里。至擲筆峯。又一里。至佛手巖。佛手巖",
    "T51n2095_003:1038a05": "二里。至天池院。院之南一里。至隆禪師塔。塔",
    "T51n2095_003:1038a06": "之下二里。至新羅庵。庵之東二里。至十八賢",
    "T51n2095_003:1038a07": "臺。由天池下山十五里。同名錦繡谷。山下之",
    "T51n2095_003:1038a08": "水一出錦繡谷。一出石門谷。合流入湓江。兩",
    "T51n2095_003:1038a09": "水之上有雙龍庵廣福庵尊勝庵保寧庵。四",
    "T51n2095_003:1038a10": "庵相望皆不百步。石門澗在保寧庵前。澗中",
    "T51n2095_003:1038a11": "五里。有石柱峯鐵舡峯。峯下有二道人庵。保",
    "T51n2095_003:1038a12": "寧之南五里。至福海庵。福海二里。至祥雲庵。",
    "T51n2095_003:1038a13": "祥雲之上十里。至雲頂峯。峯頂有雲頂庵。祥",
    "T51n2095_003:1038a14": "雲之南八里。至月輪庵。其傍有靈泉庵。靈",
    "T51n2095_003:1038a15": "泉七里。至報國庵。報國五里。至圓通崇勝禪",
    "T51n2095_003:1038a16": "院。其側有廣福院。圓通二十里。至康王景德",
    "T51n2095_003:1038a17": "觀。自圓通已上皆隷江州。由康王觀之北入",
    "T51n2095_003:1038a18": "谷中五里。至龍泉院。又二十里。至水簾。觀之",
    "T51n2095_003:1038a19": "南百步。至毘盧庵。毘盧二里。至大明庵。大明",
    "T51n2095_003:1038a20": "二里至長興庵。其傍又有仁王院。仁王二里。",
    "T51n2095_003:1038a21": "至乾壽院。乾壽七里。至靈湯淨慧禪院。淨慧",
    "T51n2095_003:1038a22": "之南十里。又有清霞觀。淨慧之東二里。過康",
    "T51n2095_003:1038a23": "樂經臺又三里。至陶公醉石。醉石復出官道",
    "T51n2095_003:1038a24": "三里。至歸宗承天禪院。歸宗之西百步。至",
    "T51n2095_003:1038a25": "靈溪祥符觀。祥符一里。至香泉院。次上塔次",
    "T51n2095_003:1038a26": "下塔。皆相去百餘步。下塔五里。至般若臺隆",
    "T51n2095_003:1038a27": "教院。其傍有石門庵。次布水庵。次覺性庵",
    "T51n2095_003:1038a28": "一名崔師臺次重巖庵。皆相去百餘步。重巖三里。至",
    "T51n2095_003:1038a29": "謝山人草堂。草堂三里。至靈棲院。靈棲之上",
    "T51n2095_003:1038b01": "百步。至紫霄峯頂舍利塔。靈棲之下八里。至",
    "T51n2095_003:1038b02": "三將軍洞。三將軍洞之下入歸宗亦一里。靈",
    "T51n2095_003:1038b03": "棲之東四里。至重雲庵。次萬歲庵。次天宮",
    "T51n2095_003:1038b04": "庵。皆相去百餘步。天宮一里。至餘峯庵。餘",
    "T51n2095_003:1038b05": "峯之上二十里。至白雲洞。餘峯之下二里。至",
    "T51n2095_003:1038b06": "先天觀舊名真風其傍有柳大卿草堂。先天二里。",
    "T51n2095_003:1038b07": "至太虛簡寂觀。簡寂五里。至棲隱觀。棲隱",
    "T51n2095_003:1038b08": "之東五里。至古靈庵。古靈十里。至開先禪",
    "T51n2095_003:1038b09": "院。開先之南一里。至石碑庵。石碑之上七里。",
    "T51n2095_003:1038b10": "至黃石巖永泰院。永泰之前半里。至文殊臺。",
    "T51n2095_003:1038b11": "永泰之上十里。有道人庵。聖僧巖。善才巖。羅",
    "T51n2095_003:1038b12": "漢巖。黃石巖。開先之東二里。至萬杉禪院。萬",
    "T51n2095_003:1038b13": "杉之東北三里。至真教院舊名雲峯真教三里。至景",
    "T51n2095_003:1038b14": "德院舊名高遙景德一里。至李徵古書堂。書堂之",
    "T51n2095_003:1038b15": "上四里。至五乳峯香積院。香積二里。至俱胝",
    "T51n2095_003:1038b16": "庵。其傍有觀音庵。觀音半里。至齊雲庵。齊雲",
    "T51n2095_003:1038b17": "三里。至臥龍庵。臥龍之下五里。至青蓮院",
    "T51n2095_003:1038b18": "舊名白雲庵其傍有雲峯院舊名下偃臺雲峯五里。至道林",
    "T51n2095_003:1038b19": "院。道林一里至禪靜院舊名中興禪靜一里。至保慶",
    "T51n2095_003:1038b20": "庵。保慶一里。至淨隱院舊名寶峯淨隱三里。至祖",
    "T51n2095_003:1038b21": "教院舊名上偃臺其傍有盤龍庵。西源庵。寶輪庵。皆",
    "T51n2095_003:1038b22": "不百步。寶輪三里。至椆木庵。椆木三里。至",
    "T51n2095_003:1038b23": "幽邃庵。幽邃一里。至赤眼塔。塔東北十里。至",
    "T51n2095_003:1038b24": "棲賢寶覺禪院。南康軍出五老門五里。有大",
    "T51n2095_003:1038b25": "衝庵。大衝五里。亦至羅漢禪院。羅漢十里。亦",
    "T51n2095_003:1038b26": "至棲賢院。羅漢之東五里。至折桂僧莊。莊",
    "T51n2095_003:1038b27": "西五里。至白鹿洞李渤書堂。白鹿洞三里。至",
    "T51n2095_003:1038b28": "承天白鶴觀。白鶴五里。亦至棲賢院。棲賢",
    "T51n2095_003:1038b29": "之東半里。至淨住院舊名登雲淨住之東二里。至",
    "T51n2095_003:1038c01": "廣壽院舊名資聖其傍有金師臺。廣壽之北二里。",
    "T51n2095_003:1038c02": "至萬壽院。萬壽之南三里。至楞伽院舊名下白石楞",
    "T51n2095_003:1038c03": "伽之上三里。至證道院舊名上白石證道三里。至太",
    "T51n2095_003:1038c04": "平興國院。太平一里。至上五峯香林院。香",
    "T51n2095_003:1038c05": "林五里。至淨居院舊名上庵淨居五里。至下五峯延",
    "T51n2095_003:1038c06": "福院。延福三里。至竹林院。竹林二里。至福源",
    "T51n2095_003:1038c07": "庵舊名靈源福源半里。至石泉庵。石泉二里。至凌",
    "T51n2095_003:1038c08": "霄巖明真院。明真之下五里。至淨妙院舊名德政庵",
    "T51n2095_003:1038c09": "淨妙一里。至雲臺庵。雲臺三里。至聖果院",
    "T51n2095_003:1038c10": "舊名淨明其前有解空院舊名吉祥解空之西北百步。至",
    "T51n2095_003:1038c11": "谷源庵。谷源之東北二里。至證寂院舊名析桂證",
    "T51n2095_003:1038c12": "寂半里。至華嚴院。華嚴三里。至永福院舊名龍雲",
    "T51n2095_003:1038c13": "永福之下八里。至大富莊。大富莊之東北十",
    "T51n2095_003:1038c14": "里。至慧日禪院。慧日三里。至大雄庵。大雄復",
    "T51n2095_003:1038c15": "出官道七里。至佛殿庵。佛殿一里。至興福",
    "T51n2095_003:1038c16": "庵。興福三里。至智林院舊名慈雲智林三里。則",
    "T51n2095_003:1038c17": "上吳章嶺。江州界也。慧日之西南十里。至大",
    "T51n2095_003:1038c18": "城庵。大城三里。至延真昭德觀。昭德之前一",
    "T51n2095_003:1038c19": "里。至登雲庵。其後一里。至淨慧院。昭德之西",
    "T51n2095_003:1038c20": "出官道二十里。至尋真冲虛觀。尋真二里。至",
    "T51n2095_003:1038c21": "普覺院舊名長慶普覺之西十里。還至羅漢禪院。",
    "T51n2095_003:1038c22": "又自南康落星寺泛舟過釣魚臺一里。至明",
    "T51n2095_003:1038c23": "心院舊名翠嶶明心五里。至楞伽院。楞伽五里。至",
    "T51n2095_003:1038c24": "善才庵。善才三里。至凌雲庵舊名凌雲書堂凌雲三",
    "T51n2095_003:1038c25": "里。亦至萬杉禪院。明心之東南五里。又至東",
    "T51n2095_003:1038c26": "古法輪院。法輪之北十里。亦至萬杉。又自南",
    "T51n2095_003:1038c27": "康西南出十五里。至西古興善院。興善十里",
    "T51n2095_003:1038c28": "亦至歸宗。凡自南康出建昌門。過承天院。則",
    "T51n2095_003:1038c29": "問開先路。出五老門。過望雲亭。則問棲賢路",
    "T51n2095_003:1039a01": "云。",
    "T51n2095_003:1039a02": "5 十八賢傳十八賢傳第五",
    "T51n2095_003:1039a03": "序廬山豈獨水石能冠天下。由代有高賢隱居",
    "T51n2095_003:1039a04": "以傳。東林寺舊有十八賢傳。不知何人所作。",
    "T51n2095_003:1039a05": "文字淺近。以事驗諸前史。往往乖謬。讀者陋",
    "T51n2095_003:1039a06": "之。使古人風跡用無知者。惜哉。予既作山記。",
    "T51n2095_003:1039a07": "乃因舊本參質晉宋史及高僧傳。粗加刊正。",
    "T51n2095_003:1039a08": "或舊所脫略。今無有可考。亦未如之何也。",
    "T51n2095_003:1039a09": "社主遠法師社主遠法師",
    "T51n2095_003:1039a10": "法師諱慧遠。姓賈。雁門樓煩人也。幼為書生。",
    "T51n2095_003:1039a11": "年十三。隨舅令狐氏遊學許洛。尤善莊老。性",
    "T51n2095_003:1039a12": "度弘偉。年二十一。欲渡江東就范宣子共契",
    "T51n2095_003:1039a13": "嘉遁。中原冠亂。南路阻塞。時沙門釋道安。立",
    "T51n2095_003:1039a14": "寺於太行。弘贊佛法。遂往歸之。初聞講般若",
    "T51n2095_003:1039a15": "經。豁然大悟。乃歎曰。儒道九流皆糠粃耳。遂",
    "T51n2095_003:1039a16": "與弟慧持投簪落髮。委命受業。心既入道。常",
    "T51n2095_003:1039a17": "以大法為己任。慧解夙發。神明英越。安常歎",
    "T51n2095_003:1039a18": "曰。使道流東國。其斯遠乎。二十四。便就講",
    "T51n2095_003:1039a19": "說。常有客聞講實相義。疑難往復。彌用疑塞。",
    "T51n2095_003:1039a20": "師為引莊子義為比類。惑者大釋。於是安之",
    "T51n2095_003:1039a21": "門人獨聽不廢俗書。後隨師南遊至襄陽。安",
    "T51n2095_003:1039a22": "為朱序所拘。眾皆罷去。遠乃與弟子數十人",
    "T51n2095_003:1039a23": "適荊州。住上明寺。後欲往羅浮山。太元六年。",
    "T51n2095_003:1039a24": "至尋陽。愛廬阜之間曠。乃立龍泉精舍。久之",
    "T51n2095_003:1039a25": "沙門慧永禪師先居西林。與師有舊。欲邀同",
    "T51n2095_003:1039a26": "止。乃謂刺史桓伊曰。遠公弘道。學者日集。貧",
    "T51n2095_003:1039a27": "道所棲。狹不足處。奈何。時又夢山神請曰。此",
    "T51n2095_003:1039a28": "山足以棲神。一夕忽有雷雨。震擊詰朝。林麓",
    "T51n2095_003:1039a29": "大闢。唯素沙布地。兼有楩柟文梓良材。桓乃",
    "T51n2095_003:1039b01": "即其地更立房殿。名其殿曰神運。以在永師",
    "T51n2095_003:1039b02": "所居之東故。號東林。即太元十一年歲次丙",
    "T51n2095_003:1039b03": "戌寺成。先有阿育王文殊之像。沈於武昌水",
    "T51n2095_003:1039b04": "中。陶侃不能得。至是飄然輕舉迎還神運殿。",
    "T51n2095_003:1039b05": "以修佛事。又因罽賓道人。共作佛影臺。皆有",
    "T51n2095_003:1039b06": "神感。事具高僧傳。於是謹律之侶絕塵之客。",
    "T51n2095_003:1039b07": "四方不期而至。彭城劉遺民。豫章雷次宗。雁",
    "T51n2095_003:1039b08": "門周續之。南陽宗炳張野張詮等。凡百有二",
    "T51n2095_003:1039b09": "十三人。與師同修淨土之社。乃令劉遺民著",
    "T51n2095_003:1039b10": "發願文。殷仲堪之任荊州也。入山展敬。與",
    "T51n2095_003:1039b11": "師松下談易。陳郡謝靈運。負才傲物。少所推",
    "T51n2095_003:1039b12": "重。一見肅然心服。為鑿東西二池種白蓮。求",
    "T51n2095_003:1039b13": "入淨社。師以心雜止之。范寧在豫章。師請入",
    "T51n2095_003:1039b14": "社。范不能從。姚興與法師羅什皆欽風德。遠",
    "T51n2095_003:1039b15": "輸施遺。桓玄震主。不覺致敬。安帝自江陵還",
    "T51n2095_003:1039b16": "都。輔國何無忌勸師候覲。師稱疾不行。帝遣",
    "T51n2095_003:1039b17": "使勞問。凡居山三十年。影迹不至塵俗。每送",
    "T51n2095_003:1039b18": "客以虎溪為界。晉義熙十二年歲次丙辰八",
    "T51n2095_003:1039b19": "月初六日順寂。春秋八十三。初感疾。散動林",
    "T51n2095_003:1039b20": "下。耆德請飲豉酒米汁。皆不許。又請以蜜和",
    "T51n2095_003:1039b21": "水為漿。師命律師一人。披尋律文。可否卷未",
    "T51n2095_003:1039b22": "半而終。遺命露骸林下。既而弟子與尋陽官",
    "T51n2095_003:1039b23": "屬。奉葬於西嶺。謝靈運銘張野序。唐會昌五",
    "T51n2095_003:1039b24": "年乙丑寺廢。大中二年戊辰復。寺之復也。僧",
    "T51n2095_003:1039b25": "正言乞賜旌褒。諡曰辯覺大師。昇元三年。改",
    "T51n2095_003:1039b26": "諡正覺。興國三年。諡圓悟大師。仍名其墳。曰",
    "T51n2095_003:1039b27": "凝寂之塔。有匡山集二十卷。傳于世。",
    "T51n2095_003:1039b28": "彭城劉遺民彭城劉遺民",
    "T51n2095_003:1039b29": "劉程之字仲思。彭城聚里人。漢楚元王之苗",
    "T51n2095_003:1039c01": "裔也。歷晉世至卿相。程之少孤事母。州閭稱",
    "T51n2095_003:1039c02": "孝。墳典百家靡不周覽。尤好佛理陳郡殷仲",
    "T51n2095_003:1039c03": "堪桓玄等諸賢。莫不崇仰。解褐府參軍。程",
    "T51n2095_003:1039c04": "之既慕遠公名德。欲白首同社。乃錄尋陽柴",
    "T51n2095_003:1039c05": "桑。以為入山之資。歲滿棄去。結廬西林。蔽",
    "T51n2095_003:1039c06": "以榛莽。義熙間公侯。復辟之皆不應。後易名",
    "T51n2095_003:1039c07": "遺民。遠公社賢推為上客。常貽書關中。與什",
    "T51n2095_003:1039c08": "肇二法師通好。揚搉經論。著念佛三昧詩。道",
    "T51n2095_003:1039c09": "德名實諸詞文義之華。一時所挹。凡居山十",
    "T51n2095_003:1039c10": "有二年。自正月感疾。便依念佛三昧。誦阿彌",
    "T51n2095_003:1039c11": "陀佛。至六月初。果見白毫相。次見佛真影。仍",
    "T51n2095_003:1039c12": "摩其頂。更作齋福。願速盡壽。又請僧讀無量",
    "T51n2095_003:1039c13": "壽法華經至二十七日。僧眾咸集。遺民曰。今",
    "T51n2095_003:1039c14": "逝矣。予氣盡。勿哭以相惱亂。又行香。請眾",
    "T51n2095_003:1039c15": "僧。供養釋迦文佛。以謝令我知有阿彌陀佛。",
    "T51n2095_003:1039c16": "今日願必迎接。少頃合掌。西向而逝。命子雍",
    "T51n2095_003:1039c17": "積土為墓。勿用棺槨。當時無不高仰。即義熙",
    "T51n2095_003:1039c18": "六年庚戌終。春秋五十七。",
    "T51n2095_003:1039c19": "豫章雷次宗豫章雷次宗",
    "T51n2095_003:1039c20": "雷次宗字仲倫。豫章南昌人。博學尤明詩禮。",
    "T51n2095_003:1039c21": "不就徵辟。入廬山立館東林僧房之東。與遠",
    "T51n2095_003:1039c22": "公同社。宋文帝元嘉十五年徵。至都立學鷄",
    "T51n2095_003:1039c23": "籠山。置生員百餘人。久之復還廬山。公卿祖",
    "T51n2095_003:1039c24": "道後再徵。築室鍾山西巖下。謂之招隱館。猶",
    "T51n2095_003:1039c25": "秉操。不入公門。每自華林園東林。入延賢堂。",
    "T51n2095_003:1039c26": "為太子諸王。講喪服經。元嘉二十五年戊子",
    "T51n2095_003:1039c27": "終。春秋六十三。",
    "T51n2095_003:1039c28": "雁門周續之雁門周續之",
    "T51n2095_003:1039c29": "周續之字道祖。雁門廣武人。後徙豫章建昌。",
    "T51n2095_003:1040a01": "年十二。詣范寧受業。通五經五緯。號十經。同",
    "T51n2095_003:1040a02": "門推為顏子。劉毅命為參軍。又辟博士大尉",
    "T51n2095_003:1040a03": "掾。俱不就。後入廬山。預遠公淨社。又與劉",
    "T51n2095_003:1040a04": "遺民陶淵明。號尋陽三隱。續之不尚峻節。江",
    "T51n2095_003:1040a05": "州刺史每相招請。亦往從之。武帝於東郭外",
    "T51n2095_003:1040a06": "開館待之。乘輿降幸。問續之禮義。辯析精異。",
    "T51n2095_003:1040a07": "時號為通隱。或問續之。時踐王庭何也。續之",
    "T51n2095_003:1040a08": "笑曰。心馳魏闕者。以江湖為桎梏。情致兩忘",
    "T51n2095_003:1040a09": "者。市朝亦巖穴耳。以昇平元年癸亥終于鍾",
    "T51n2095_003:1040a10": "山。春秋六十七。",
    "T51n2095_003:1040a11": "南陽宗炳南陽宗炳",
    "T51n2095_003:1040a12": "宗炳字少文。南陽涅陽人。祖承宜都太守父",
    "T51n2095_003:1040a13": "繇之湘鄉令。炳博學善琴書圖畫。尤精玄言。",
    "T51n2095_003:1040a14": "宋武帝之在荊州也。召為主簿。不起。問其",
    "T51n2095_003:1040a15": "故。答曰。棲丘飲谷。三十餘年矣。入廬山築",
    "T51n2095_003:1040a16": "室。與遠公同社。後兄臧為南平太守。逼與俱",
    "T51n2095_003:1040a17": "還。乃於江陵三湖立宅。後辟參軍太尉掾。俱",
    "T51n2095_003:1040a18": "不就。乃勅南郡長。給吏役。數致餼賚。南陽王",
    "T51n2095_003:1040a19": "義季親至其室。命之角巾布衣引見。不拜。王",
    "T51n2095_003:1040a20": "曰。屈先生以重祿。可乎。對曰。祿如腐草。衰",
    "T51n2095_003:1040a21": "盛幾何。雅好山水。往輒忘歸。甞西陟荊巫。南",
    "T51n2095_003:1040a22": "登衡岳。晚年盡圖之於室曰。吾老矣。名山不",
    "T51n2095_003:1040a23": "可再覩。唯澄懷觀道。臥以遊之。撫琴動操。欲",
    "T51n2095_003:1040a24": "令眾山皆響。元嘉二十四年癸未終。春秋六",
    "T51n2095_003:1040a25": "十九。",
    "T51n2095_003:1040a26": "南陽張野南陽張野",
    "T51n2095_003:1040a27": "張野字萊民。南陽宛人也。後徙潯陽柴桑。與",
    "T51n2095_003:1040a28": "陶元亮通婚姻。學兼華竺善屬文。州舉秀才。",
    "T51n2095_003:1040a29": "南中郎府功曹州治中後徵散騎常侍。俱不",
    "T51n2095_003:1040b01": "就。天資孝友。田宅舊業悉推與弟。一味之甘",
    "T51n2095_003:1040b02": "一庾之粟。共九族分之。衣食躬自菲薄。人不",
    "T51n2095_003:1040b03": "堪其憂。不改其樂。凡所著述傳於世萬餘言。",
    "T51n2095_003:1040b04": "師敬遠公。與劉雷同轍。遠公卒葬西嶺。謝靈",
    "T51n2095_003:1040b05": "運為銘。野序之。稱門人焉。義熙十四年戊午",
    "T51n2095_003:1040b06": "終。春秋六十九。",
    "T51n2095_003:1040b07": "南陽張詮南陽張詮",
    "T51n2095_003:1040b08": "張詮字秀碩。萊民之族人也。情性高逸。酷嗜",
    "T51n2095_003:1040b09": "墳籍。雖耕鋤猶帶經自樂。朝廷以散騎常侍",
    "T51n2095_003:1040b10": "徵。不赴。庾悅以其家貧。以尋陽令祿之。笑",
    "T51n2095_003:1040b11": "曰。古人正以容膝為安。屈吾志亦何榮乎。竟",
    "T51n2095_003:1040b12": "不就。入廬山。依遠公淨社。宋景平元年癸亥",
    "T51n2095_003:1040b13": "終。春秋六十五。",
    "T51n2095_003:1040b14": "西林覺寂大師西林覺寂大師",
    "T51n2095_003:1040b15": "大師諱慧永。姓繁。河內人也。年十二。事沙門",
    "T51n2095_003:1040b16": "竺曇現。慧悟宿習內外典籍。無不洞達。於",
    "T51n2095_003:1040b17": "佛事中。習禪為樂。先與遠師同依道安於恒",
    "T51n2095_003:1040b18": "山。亦約結宇羅浮。永師先止尋陽。即晉太元",
    "T51n2095_003:1040b19": "之初也。刺史陶範挹其道風。宛如夙契。於是",
    "T51n2095_003:1040b20": "留憩廬山。捨宅棲止。師貞素自然。清心剋己。",
    "T51n2095_003:1040b21": "言常含笑。語不傷物。又別立一苑室於嶺上。",
    "T51n2095_003:1040b22": "每欲禪思。輒往居焉。所居甞有香馥之氣。因",
    "T51n2095_003:1040b23": "號香谷。屋中甞有一虎。人或畏者驅之上山。",
    "T51n2095_003:1040b24": "人去還復馴伏。後遠師龍泉學徒漸眾。師要",
    "T51n2095_003:1040b25": "同憩香谷。又感神夢之異。桓伊立寺東林。乃",
    "T51n2095_003:1040b26": "號西林焉。鎮國將軍何無忌作鎮尋陽。每至",
    "T51n2095_003:1040b27": "瞻禮盡其誠敬。師專意淨土之行。以晉義熙",
    "T51n2095_003:1040b28": "十年甲寅。遇疾綿篤。一日忽起。斂衣合掌。求",
    "T51n2095_003:1040b29": "屣欲起。如有所見。眾咸驚問答云。佛來。言",
    "T51n2095_003:1040c01": "終而逝。春秋八十三。山中聞其香不絕者七",
    "T51n2095_003:1040c02": "日。奉全身葬於本寺西二百步。南唐元宗重",
    "T51n2095_003:1040c03": "建塔亭。尋降焚黃。追諡覺寂大師實智之塔。",
    "T51n2095_003:1040c04": "東林普濟大師東林普濟大師",
    "T51n2095_003:1040c05": "竺道生本姓魏。鉅鹿人也。寓居彭城。家世士",
    "T51n2095_003:1040c06": "族父廣。道生生而頴悟。聰哲若神。其父知非",
    "T51n2095_003:1040c07": "凡器。愛而異之。後從沙門竺法汰出家。遂用",
    "T51n2095_003:1040c08": "竺為氏。既踐法門。俊思奇拔。研味句義。觸類",
    "T51n2095_003:1040c09": "開解。年十五。便登講坐。吐納問答。如貫珠",
    "T51n2095_003:1040c10": "玉年二十。器鑒日深。義熙七年辛亥。初入廬",
    "T51n2095_003:1040c11": "山。幽棲七年。以求其志。常以入道之要。慧解",
    "T51n2095_003:1040c12": "為本。故鑽仰群經。斟酌雜義。萬里隨法。不憚",
    "T51n2095_003:1040c13": "疲苦。乃經長安。羅什受業。關中僧眾咸謂神",
    "T51n2095_003:1040c14": "悟。後還都止青霞寺。校閱真俗。研思因果。乃",
    "T51n2095_003:1040c15": "云。善不受報頓悟成佛。性常有論。法身無色",
    "T51n2095_003:1040c16": "論。有無淨土緣論等。籠罩舊說。妙有淵旨。而",
    "T51n2095_003:1040c17": "守文之徒嫌嫉紛起。又六卷泥洹經。先至京",
    "T51n2095_003:1040c18": "都。說阿闡提人皆得成佛。于時大本未傳。孤",
    "T51n2095_003:1040c19": "明先發獨見忤眾。於是舊學以為邪說。擯",
    "T51n2095_003:1040c20": "而遣之。師乃正容誓曰。若我所說反於經義",
    "T51n2095_003:1040c21": "者。請於見身示以厲疾。若與實相不相違背。",
    "T51n2095_003:1040c22": "願捨識之時。踞師子座。言竟拂衣而去。入吳",
    "T51n2095_003:1040c23": "郡虎丘山。旬日之中。學徒數百人。其年夏。雷",
    "T51n2095_003:1040c24": "震于青園佛殿。龍昇于天。識者默歎曰。龍既",
    "T51n2095_003:1040c25": "去。生必行矣。師果辭眾。復還廬山。銷影巖",
    "T51n2095_003:1040c26": "岫。後涅槃大本至于南京。果稱闡提悉有佛",
    "T51n2095_003:1040c27": "性。與前所說若合符契。師既獲斯經。尋復講",
    "T51n2095_003:1040c28": "說。以宋元嘉十一年甲戌冬十月。於廬山精",
    "T51n2095_003:1040c29": "舍法座講說。大眾悚聽。法席將畢。忽見麈尾",
    "T51n2095_003:1041a01": "紛然而墜。端坐正容。隱几而逝。顏色不異。宛",
    "T51n2095_003:1041a02": "若入定。道俗嗟駭。京師諸師聞者悉皆懺悔",
    "T51n2095_003:1041a03": "信伏。葬于廬山之阜。王微以生比郭林宗。乃",
    "T51n2095_003:1041a04": "為立傳。述其遺德。元宗詔建堂造塔。追諡普",
    "T51n2095_003:1041a05": "濟大師法施之塔。",
    "T51n2095_003:1041a06": "釋慧持法師釋慧持法師",
    "T51n2095_003:1041a07": "慧持者。遠師之弟也。冲然有遠量。年十四學",
    "T51n2095_003:1041a08": "讀書。一日所記。常敵人之十日。善文史。巧才",
    "T51n2095_003:1041a09": "製。年十八出家。與兄同事道安法師。遍學眾",
    "T51n2095_003:1041a10": "經。遊丑三藏。形長八尺。風神俊爽。常躡革",
    "T51n2095_003:1041a11": "屣。衲衣半脛。始同居東林之淨社。廬山徒屬",
    "T51n2095_003:1041a12": "往來三千。持為上首。羅什在關中。遙相欽敬。",
    "T51n2095_003:1041a13": "至隆安三年。持欲觀矚峨嵋。振錫岷岫。乃辭",
    "T51n2095_003:1041a14": "遠師。入蜀。遠師苦留。不可。嘆曰。人生愛聚。",
    "T51n2095_003:1041a15": "汝獨樂離。持曰。若滯情愛聚者。本不應出家。",
    "T51n2095_003:1041a16": "今既割愛求道。正以西方為期耳。於是悵然",
    "T51n2095_003:1041a17": "而別。過荊州。殷仲堪桓玄皆加禮遇欲留。不",
    "T51n2095_003:1041a18": "可。至蜀成都郫縣龍淵寺。昇持堂者。皆號登",
    "T51n2095_003:1041a19": "龍門。譙縱之亂從子道福凶悖尤甚。入寺人",
    "T51n2095_003:1041a20": "馬浴血。眾僧怖走。持神色盥洗無忤。道福見",
    "T51n2095_003:1041a21": "之。愧悔汗流。謂左右曰。大人故與眾異。以義",
    "T51n2095_003:1041a22": "熙八年壬子順寂。春秋七十二。",
    "T51n2095_003:1041a23": "罽賓佛馱耶舍尊者罽賓佛馱耶舍尊者",
    "T51n2095_003:1041a24": "佛馱耶舍此云覺明。罽賓國大婆羅門種也。",
    "T51n2095_003:1041a25": "年十三。隨師游於曠野。與虎相遇。師欲避之。",
    "T51n2095_003:1041a26": "耶舍曰。此虎已飽。必不食人。俄而虎去。中道",
    "T51n2095_003:1041a27": "果見餘食。師密異之。年十五。誦大乘經百萬",
    "T51n2095_003:1041a28": "言。猶為沙彌。乃學五明論。世間法術多所練",
    "T51n2095_003:1041a29": "習。然性簡傲。謂少堪己師。年二十七。方受具",
    "T51n2095_003:1041b01": "戒。讀誦手常不釋卷。每端坐思義。猶以虛度",
    "T51n2095_003:1041b02": "日景為歎。其專精如此。在沙勒與羅什甚相",
    "T51n2095_003:1041b03": "尊敬。後入龜茲。法化甚盛。時羅什已為呂光",
    "T51n2095_003:1041b04": "所執。什在姑臧。遣信要之。耶舍欲從之。恐為",
    "T51n2095_003:1041b05": "國人所留。乃取清水一鉢。以藥投中。呪數十",
    "T51n2095_003:1041b06": "言。與弟子洗足。即便夜發。比旦行數百里。國",
    "T51n2095_003:1041b07": "人追之不及。問弟子曰。何所覺耶。曰唯聞疾",
    "T51n2095_003:1041b08": "風之響。而眼有淚耳。耶舍又為呪水洗足乃",
    "T51n2095_003:1041b09": "止。達姑臧。什公已入長安。乃請姚興迎之。別",
    "T51n2095_003:1041b10": "立新省於逍遙園。與什對譯十住婆娑等論。",
    "T51n2095_003:1041b11": "耶舍髭赤。時人號為赤髭論主。前後贈遺四",
    "T51n2095_003:1041b12": "事供養並不受。時至分衛。一食而已。衣鉢臥",
    "T51n2095_003:1041b13": "具滿屋三間。不以關心。姚興為貨之。城南",
    "T51n2095_003:1041b14": "造寺。耶舍先誦曇無德律。興疑其謬。乃試",
    "T51n2095_003:1041b15": "令誦羌籍藥方。可五萬言。經二日。執文覆",
    "T51n2095_003:1041b16": "之。不誤一字。眾伏其強記。弘始中譯出四分",
    "T51n2095_003:1041b17": "律為秦言。晉義熙八年壬子。入廬山。為遠公",
    "T51n2095_003:1041b18": "預社之客。後辭還本國。自罽賓以虛空藏經",
    "T51n2095_003:1041b19": "一卷附賈客。至于涼州。莫知所終。",
    "T51n2095_003:1041b20": "罽賓佛馱跋陀羅尊者罽賓佛馱跋陀羅尊者",
    "T51n2095_003:1041b21": "佛馱跋陀羅。漢云覺賢。本姓釋氏。迦維羅衛",
    "T51n2095_003:1041b22": "國人。甘露梵王之苗裔。覺賢三歲而喪母。五",
    "T51n2095_003:1041b23": "歲而喪父。為外氏所養。從祖鳩摩婆利聞其",
    "T51n2095_003:1041b24": "聰悟。乃迎還度為沙彌。年十七。與同學數人",
    "T51n2095_003:1041b25": "俱以習誦為業。人一月所誦。賢一日誦之。師",
    "T51n2095_003:1041b26": "歎曰。賢一日敵三十夫也。及具戒。博學群",
    "T51n2095_003:1041b27": "經。多所通達。少以禪律馳名。與同社學僧伽",
    "T51n2095_003:1041b28": "達多。共遊罽賓國。達多雖伏其才明。而未測",
    "T51n2095_003:1041b29": "其人也。後於密室禪坐。忽見賢來。達多驚",
    "T51n2095_003:1041c01": "問其意。答曰。暫至兜率。致敬彌勒。言訖便",
    "T51n2095_003:1041c02": "隱。達多乃知其神。其後益見神變。乃敬心祈",
    "T51n2095_003:1041c03": "問。方知其得不還果也。賢喜遊方弘化。乃度",
    "T51n2095_003:1041c04": "葱嶺。歷六國。自交趾附舶。循海至青州東萊",
    "T51n2095_003:1041c05": "郡。聞鳩摩羅什在長安。即往從之。什大喜。相",
    "T51n2095_003:1041c06": "與共發玄旨。多所推伏。後至廬山。遠師久服",
    "T51n2095_003:1041c07": "風聞。傾蓋如舊。於香谷後山。茇舍而居。自是",
    "T51n2095_003:1041c08": "江東始耽禪悅。安帝義熙十四年。先有沙門。",
    "T51n2095_003:1041c09": "於于闐國。得華嚴經前分三萬六千偈。未有",
    "T51n2095_003:1041c10": "宣譯。乃迎師。赴道場寺為譯主。與吳郡內史",
    "T51n2095_003:1041c11": "孟顗右衛將軍褚叔度沙門法業等。詮定文",
    "T51n2095_003:1041c12": "旨。會通華梵。妙得經意。及先後譯出觀佛三",
    "T51n2095_003:1041c13": "昧海等經論。九十五部一百十有七卷。並行",
    "T51n2095_003:1041c14": "於世。以元嘉六年歸寂于建鄴。春秋七十一。",
    "T51n2095_003:1041c15": "賢有釋迦舍利三粒。自隨因葬北嶺。仍建塔",
    "T51n2095_003:1041c16": "焉。",
    "T51n2095_003:1041c17": "釋慧叡法師釋慧叡法師",
    "T51n2095_003:1041c18": "慧叡冀州人也。少出家。執節清峻。博學遊",
    "T51n2095_003:1041c19": "方。遊歷諸國。至南天竺界。音譯詁訓。殊方異",
    "T51n2095_003:1041c20": "義。無不洞曉。還憩廬山。入遠師淨社。常適京",
    "T51n2095_003:1041c21": "師。止烏衣寺。講說皆思徹言表。宋彭城王義",
    "T51n2095_003:1041c22": "康請入第受戒。叡曰。禮聞來學。義康大慚。",
    "T51n2095_003:1041c23": "乃入寺虔禮以奉戒法。後以貂。裘奉叡。叡不",
    "T51n2095_003:1041c24": "服。常坐之。王密令左右買以三十萬錢。叡曰。",
    "T51n2095_003:1041c25": "雖非所服。大王所施。聊為從用耳。謝靈運篤",
    "T51n2095_003:1041c26": "好佛理。殊俗之音多所達解。乃以經中諸字",
    "T51n2095_003:1041c27": "并眾音證於叡。著十四音訓。敘條例。梵漢昭",
    "T51n2095_003:1041c28": "然可了。使文字有據。以宋元嘉十六年己卯",
    "T51n2095_003:1041c29": "順寂。春秋八十五。時稱晉有四聖。生肇融叡",
    "T51n2095_003:1042a01": "其一也。",
    "T51n2095_003:1042a02": "釋曇順法師釋曇順法師",
    "T51n2095_003:1042a03": "曇順黃龍人也。幼而出家。親承羅什之訓。舊",
    "T51n2095_003:1042a04": "疑宿滯多所通達。議論精博。講釋群經。演贊",
    "T51n2095_003:1042a05": "大乘。了悟玄微。色空無著。什公甞嘆曰。曇順",
    "T51n2095_003:1042a06": "實奇器矣。入廬山。從遠師同修西方淨社。志",
    "T51n2095_003:1042a07": "道不群。利濟為本。寧蠻校尉劉遵考。於江林",
    "T51n2095_003:1042a08": "立寺。請師經始。遠師遣從之。元嘉二年己丑",
    "T51n2095_003:1042a09": "歲終。春秋七十九。",
    "T51n2095_003:1042a10": "釋曇恒法師釋曇恒法師",
    "T51n2095_003:1042a11": "曇恒河東人。童孺出家。年十三講大乘經論。",
    "T51n2095_003:1042a12": "深明至理。及具戒。內外典籍皆悉備通。德行",
    "T51n2095_003:1042a13": "孤清。歲寒無改。棲神幽境。群鹿馴擾。誠無",
    "T51n2095_003:1042a14": "我心。物情自伏。願修西方。同歸淨社。晉義熙",
    "T51n2095_003:1042a15": "十四年戊午歲終。春秋七十一。",
    "T51n2095_003:1042a16": "釋道昺法師釋道昺法師",
    "T51n2095_003:1042a17": "道昺姓陳。潁川人。幼出家。為遠公弟子。深",
    "T51n2095_003:1042a18": "達經律。涉獵外書。特深莊老。德行孤峻。慧",
    "T51n2095_003:1042a19": "悟夙深。所披文不復再覽。講述經典。其理直",
    "T51n2095_003:1042a20": "明。晉義熙十四年戊子。豫章太守王虞入山",
    "T51n2095_003:1042a21": "拜謁。嘉其風度。請為山主。紹大師之躅。眾以",
    "T51n2095_003:1042a22": "道源法嗣皆宗仰而羽翼焉。元嘉十二年乙",
    "T51n2095_003:1042a23": "亥終。春秋七十一。",
    "T51n2095_003:1042a24": "釋道敬法師釋道敬法師",
    "T51n2095_003:1042a25": "道敬瑯琊王氏。從祖凝之剌江州。太元十六",
    "T51n2095_003:1042a26": "年。入山出家。為遠公弟子。博覽儒書。兼明至",
    "T51n2095_003:1042a27": "典。年十七。通大乘經論。所誦日過萬言。才學",
    "T51n2095_003:1042a28": "幽深。時賢敬伏。每嘆戒律終身難全。願淨六",
    "T51n2095_003:1042a29": "根。但稟一戒。師亦聽之。氷霜瑩然。德望尤",
    "T51n2095_003:1042b01": "著。遠公歸寂入若耶山。永初元年庚申終。春",
    "T51n2095_003:1042b02": "秋五十一。",
    "T51n2095_003:1042b03": "釋曇詵法師釋曇詵法師",
    "T51n2095_003:1042b04": "曇詵廣陵人。幼而出家。為遠公弟子。頗通外",
    "T51n2095_003:1042b05": "學。別識山中鳥獸毛色俊鈍之性。洞曉草木",
    "T51n2095_003:1042b06": "枝幹善惡甘苦之味。尤能講說。風神超朗。氣",
    "T51n2095_003:1042b07": "岸凝遠。審於傳寫。持本不移。注維摩經。著窮",
    "T51n2095_003:1042b08": "通論蓮社錄。建寺後五十五年。以元嘉十七",
    "T51n2095_003:1042b09": "年庚辰最後終。春秋七十九。",
    "T51n2095_003:1042b10": "廬山記卷第三"
}