{
    "T46n1912_05c:0292b18": "folio_5c 止觀輔行傳弘決卷第五之三",
    "T46n1912_05c:0292b20": "唐毘陵沙門湛然述",
    "T46n1912_05c:0292b21": "一觀心下正解十法中。初釋境者。問。前",
    "T46n1912_05c:0292b22": "引諸文廣明境竟。此中秖應明能觀觀。何",
    "T46n1912_05c:0292b23": "故復明不思議境。答。前雖示體但直指心。",
    "T46n1912_05c:0292b24": "心為一切法之本。故示體是心。然未委示",
    "T46n1912_05c:0292b25": "不思議相。猶恐人迷。如匠造物有能有所",
    "T46n1912_05c:0292b26": "能所似殊。是故今文妙觀觀之令成妙境。",
    "T46n1912_05c:0292b27": "境方稱理。復以所觀顯於能觀。妙境義成",
    "T46n1912_05c:0292b28": "妙觀斯立為是義故復明於境。又為知妙",
    "T46n1912_05c:0292b29": "境為九乘本。稱本修九方堪入位。是故名",
    "T46n1912_05c:0292c01": "為十乘妙觀。於中先明可思議。次明不思",
    "T46n1912_05c:0292c02": "議。初可思議中文十義十意。但在於顯不思",
    "T46n1912_05c:0292c03": "議。於中先明思議意者。令不思議易解故",
    "T46n1912_05c:0292c04": "也。言易解者。已聞思議十界歷別。示此十",
    "T46n1912_05c:0292c05": "界同在一心。則一心中十界可識。故可思議",
    "T46n1912_05c:0292c06": "中此是地獄乃至佛界。無說而已。說必次第。",
    "T46n1912_05c:0292c07": "十界歷歷麁細不違。人見注云非今所用。",
    "T46n1912_05c:0292c08": "便棄思議別求不思議者遠矣。如為實施",
    "T46n1912_05c:0292c09": "權權是實權。開權顯實實是權實。相待絕",
    "T46n1912_05c:0292c10": "待次與不次悉皆如是。故下諸文釋思議",
    "T46n1912_05c:0292c11": "境。或至九界而止。或時至佛法界。佛界實",
    "T46n1912_05c:0292c12": "是不可思議。在九界後亦云思議。如此文",
    "T46n1912_05c:0292c13": "中思議境後。明佛界云觀此能度所度等。",
    "T46n1912_05c:0292c14": "究竟圓極豈過於此。云思議者意如向說。",
    "T46n1912_05c:0292c15": "思議法者下明思議之由。由大小乘皆云心",
    "T46n1912_05c:0292c16": "生。以教權故不云心具。雖若六若十皆",
    "T46n1912_05c:0292c17": "屬思議。若觀下正明思議之相也。佛法界",
    "T46n1912_05c:0292c18": "中。能度所度等皆是實相者。無非法界亡",
    "T46n1912_05c:0292c19": "泯故也。誰善誰惡。泯前界內三善三惡。誰",
    "T46n1912_05c:0292c20": "有誰無。泯前三有及二乘無。誰度不度。泯",
    "T46n1912_05c:0292c21": "前三教四弘能所。雖泯諸法次第炳然。若",
    "T46n1912_05c:0292c22": "棄思議。當知是人二法俱失。所以大意五",
    "T46n1912_05c:0292c23": "略釋名四段。顯體四科攝法六義。偏圓五門",
    "T46n1912_05c:0292c24": "次與不次。意亦如是。攬彼生解以導方便。",
    "T46n1912_05c:0292c25": "方乃成今十法妙觀。下之九境還移此觀以",
    "T46n1912_05c:0292c26": "觀諸境。阿伽陀藥遍治眾病。此之下結判。",
    "T46n1912_05c:0292c27": "既非一心且判似別。故云所攝。別則時長",
    "T46n1912_05c:0292c28": "行遠。此則借法顯圓。不思議下正明不思",
    "T46n1912_05c:0292c29": "議境文異義一。意非一異。以三諦法不出",
    "T46n1912_05c:0293a01": "修性自他故也。於中初引華嚴者。重牒初",
    "T46n1912_05c:0293a02": "引示境相文。前云心造即是心具。故引造",
    "T46n1912_05c:0293a03": "文以證心具。彼經第十八中。如來林菩薩說",
    "T46n1912_05c:0293a04": "偈云。心如工畫師造種種五陰。一切世界",
    "T46n1912_05c:0293a05": "中。無法而不造。如心佛亦爾。如佛眾生然。",
    "T46n1912_05c:0293a06": "心佛及眾生。是三無差別。若人欲求知三",
    "T46n1912_05c:0293a07": "世一切佛應當如是觀。心造諸如來。不解",
    "T46n1912_05c:0293a08": "今文。如何銷偈心造一切三無差別。言心造",
    "T46n1912_05c:0293a09": "者不出二意。一者約理造即是具。二者約",
    "T46n1912_05c:0293a10": "事不出三世。三世又三。一者過造於現過",
    "T46n1912_05c:0293a11": "現造當。如無始來及以現在。乃至造於盡",
    "T46n1912_05c:0293a12": "未來際一切諸業。不出十界百界千如三千",
    "T46n1912_05c:0293a13": "世間。二者現造於現。即是現在同業所感。逐",
    "T46n1912_05c:0293a14": "境心變名之為造。以心有故一切皆有。以",
    "T46n1912_05c:0293a15": "心空故一切皆空。如世一官所見不同。是",
    "T46n1912_05c:0293a16": "畏是愛是親是冤。三者聖人變化所造。亦令",
    "T46n1912_05c:0293a17": "眾生變心所見。並由理具方有事用。今欲",
    "T46n1912_05c:0293a18": "修觀但觀理具。俱破俱立俱是法界。任運攝",
    "T46n1912_05c:0293a19": "得權實所現。如向引經。雖復種種不出十",
    "T46n1912_05c:0293a20": "界三世間等。法界者下釋法界名。問。法界法",
    "T46n1912_05c:0293a21": "性名義何別。答。名異義異而體是一。言法界",
    "T46n1912_05c:0293a22": "者。法即諸法。界謂界分。相不同故。一切諸",
    "T46n1912_05c:0293a23": "法皆以三諦而為界分。為明三諦故須加",
    "T46n1912_05c:0293a24": "十以顯相狀。故釋三字離合不同。備成三",
    "T46n1912_05c:0293a25": "諦。言法性者亦是諸法具三諦性。性亦性",
    "T46n1912_05c:0293a26": "分不可改故。三諦性冥始終無變。亦可界",
    "T46n1912_05c:0293a27": "法性法即是實相。實相之體三諦具足。故今",
    "T46n1912_05c:0293a28": "文中釋此三字。初約真諦作所依釋。十數",
    "T46n1912_05c:0293a29": "是假。所依是空。能從於所十法皆空。是故此",
    "T46n1912_05c:0293b01": "十以空法為界。故云十法界。從又此下次",
    "T46n1912_05c:0293b02": "約俗諦作隔異釋。十法差別名之為界。是",
    "T46n1912_05c:0293b03": "故十法各有界分故云十法界。從又此下",
    "T46n1912_05c:0293b04": "次約中道作法界釋。十法無非真如法界。",
    "T46n1912_05c:0293b05": "故名十法界。若讀此中十法界三字。隨義",
    "T46n1912_05c:0293b06": "為句。初番十字獨呼。法界字合呼。次番十法",
    "T46n1912_05c:0293b07": "字合呼。界字獨呼。後番十法界三字合呼。依",
    "T46n1912_05c:0293b08": "此讀文隨語思之。三諦義顯。三諦無形俱",
    "T46n1912_05c:0293b09": "不可見。然即假法可寄事辨。即此假法即",
    "T46n1912_05c:0293b10": "空即中。空中二體二無二也。心性不動假",
    "T46n1912_05c:0293b11": "立中名。亡泯三千假立空稱。雖亡而存假",
    "T46n1912_05c:0293b12": "立假號。十法界下次釋境中所攝法相。先",
    "T46n1912_05c:0293b13": "明三種世間。次明一一世間皆具十如。三",
    "T46n1912_05c:0293b14": "世間者秖是十界五陰實法。假名眾生及所",
    "T46n1912_05c:0293b15": "依土。於中先釋五陰世間。初列十種五陰。",
    "T46n1912_05c:0293b16": "釋論下次引一論二經。釋佛法界具五陰",
    "T46n1912_05c:0293b17": "義。初引大論。意云。涅槃是無上五陰。次引",
    "T46n1912_05c:0293b18": "無量義經釋成大論。云何得知涅槃猶名",
    "T46n1912_05c:0293b19": "無上五陰。經言無者不可都無。驗知但無",
    "T46n1912_05c:0293b20": "九界陰耳。次引大經釋無量義。云何得知",
    "T46n1912_05c:0293b21": "涅槃名陰。大經既云色常受想等常。當知",
    "T46n1912_05c:0293b22": "涅槃但無無常九界陰耳。如俱舍中蘊與",
    "T46n1912_05c:0293b23": "取蘊俱名為蘊。今亦如是。常與無常俱名",
    "T46n1912_05c:0293b24": "為陰。攬五陰下次釋眾生世間。如攬五指",
    "T46n1912_05c:0293b25": "假名為拳。大論下次引一論證成佛界亦",
    "T46n1912_05c:0293b26": "名眾生。大經下證成差別是世間義。三十四",
    "T46n1912_05c:0293b27": "云。內色外色各十時異。內色異者。一歌羅邏",
    "T46n1912_05c:0293b28": "時異。二阿浮陀時異。三閉手時異。四皰時異。",
    "T46n1912_05c:0293b29": "五初生時異。六嬰孩時異。七童子時異。八年",
    "T46n1912_05c:0293c01": "少時異。九盛壯時異。十老死時異。外色亦爾。",
    "T46n1912_05c:0293c02": "牙莖枝葉華果時異。故用此異以釋世間。",
    "T46n1912_05c:0293c03": "十種所居下次釋國土世間。初列四土為",
    "T46n1912_05c:0293c04": "十界陰眾生所居。仁王下次引經證佛有所",
    "T46n1912_05c:0293c05": "居亦名為土。前之九界名陰名生。有所居",
    "T46n1912_05c:0293c06": "土理在不疑。恐不信佛名陰名生猶有",
    "T46n1912_05c:0293c07": "居土。故但引證佛界三義。此三十種下總結",
    "T46n1912_05c:0293c08": "從心。問。於不思議中但明四聖。何法不",
    "T46n1912_05c:0293c09": "攝。何必須明六道法邪。答。為實施權從",
    "T46n1912_05c:0293c10": "實開出。今欲示實何得不論。總約一化",
    "T46n1912_05c:0293c11": "有五意說。一者為示人天路故。二者為令",
    "T46n1912_05c:0293c12": "厭輪迴故。三者為知菩薩自誓悲他境相",
    "T46n1912_05c:0293c13": "故。四者為知不可思議境所攝法故。五者",
    "T46n1912_05c:0293c14": "為欲令知性惡法門遍故。今文正在第四",
    "T46n1912_05c:0293c15": "第五。兼用第二第三。問。依何教門立三世",
    "T46n1912_05c:0293c16": "間答。依大論釋百八三昧中。至釋能照一",
    "T46n1912_05c:0293c17": "切世間三昧云。得是三昧故能照三種世",
    "T46n1912_05c:0293c18": "間。謂眾生世間住處世間五陰世間。至釋",
    "T46n1912_05c:0293c19": "一切住處三昧云。得是三昧者。樂住世間",
    "T46n1912_05c:0293c20": "不樂住非世間。以世間有無常過故。世間",
    "T46n1912_05c:0293c21": "有三種。亦如前列。非世間者。無一切法大",
    "T46n1912_05c:0293c22": "可畏處。且指有漏名為世間。二乘所依名",
    "T46n1912_05c:0293c23": "非世間。故云可畏。大經十六梵行品釋十",
    "T46n1912_05c:0293c24": "號中。至釋世間解中云。有六種世間。一",
    "T46n1912_05c:0293c25": "者世間名五陰五陰世間又世間者十方阿僧祇世",
    "T46n1912_05c:0293c26": "界國土世間又世間者一切凡夫六界眾生又世間者名",
    "T46n1912_05c:0293c27": "蓮花二乘又世間者謂諸菩薩亦攝二乘又世間者名",
    "T46n1912_05c:0293c28": "為五欲更立因法世間故知六種雖加因法。亦不出",
    "T46n1912_05c:0293c29": "三。以十如中含因法故。今依義開十界",
    "T46n1912_05c:0294a01": "各三。又十種下次釋十如。十如秖是法華實",
    "T46n1912_05c:0294a02": "相權實正體。亦是車體。亦寶所體。今境是體",
    "T46n1912_05c:0294a03": "是故須明。故經云諸法實相所謂諸法如是",
    "T46n1912_05c:0294a04": "相等。既云諸法故實相即十。既云實相故",
    "T46n1912_05c:0294a05": "十即實相。故使今解不與他同。於一念心",
    "T46n1912_05c:0294a06": "不約十界收事不遍。不約三諦攝理不",
    "T46n1912_05c:0294a07": "周。不語十如因果不備。無三世間依正",
    "T46n1912_05c:0294a08": "不盡。言十如者。南嶽讀文皆以如為句",
    "T46n1912_05c:0294a09": "末故也。天台大師依義讀文凡為三轉。初",
    "T46n1912_05c:0294a10": "以如為句。如即空也。次以相性等為句。相",
    "T46n1912_05c:0294a11": "性不同即假也。次以是為句。如於中道實",
    "T46n1912_05c:0294a12": "相之是。即中也。以一一界具三諦故。義雖",
    "T46n1912_05c:0294a13": "若是。常讀多依相性為句。准偈文云性相",
    "T46n1912_05c:0294a14": "義等。先釋十界五陰十如。於中先且總釋。",
    "T46n1912_05c:0294a15": "次別釋。先善總意以冠於別則使別義泠",
    "T46n1912_05c:0294a16": "然可見。初釋相中有法譬合。譬中水火以",
    "T46n1912_05c:0294a17": "譬別異。攬而可別故名為相。如人面色以",
    "T46n1912_05c:0294a18": "先現故名之為相。言休否者。爾雅云。休",
    "T46n1912_05c:0294a19": "者喜也。廣雅云。慶也。否者惡也。十界相望善",
    "T46n1912_05c:0294a20": "惡可知。昔孫劉等者。引事以證先現之相。",
    "T46n1912_05c:0294a21": "漢末三人俱詣相者。相者見孫劉有社稷之",
    "T46n1912_05c:0294a22": "相。即便語之。曹公不蒙相者所記。知相者",
    "T46n1912_05c:0294a23": "不逮褰衣示之。相者見已舉聲大哭。天下",
    "T46n1912_05c:0294a24": "鼎峙四海三分等。荼苦菜也。至後漢末。此之",
    "T46n1912_05c:0294a25": "三人果據三方。孫據吳。劉據蜀。曹據魏。前",
    "T46n1912_05c:0294a26": "後二漢并王莽十八年。劉玄一年。合四百二",
    "T46n1912_05c:0294a27": "十六年。後漢末獻帝時董卓作亂。殺太后",
    "T46n1912_05c:0294a28": "焚洛陽。五星失度五嶽崩裂。天狗流行地數",
    "T46n1912_05c:0294a29": "振動。白虹貫日赤氣穿宮。穀一斛五十萬。",
    "T46n1912_05c:0294b01": "豆一斛二十萬。州縣各權群臣餓死。至建",
    "T46n1912_05c:0294b02": "安元年操為司隷校尉。操本沛人。姓曹氏。",
    "T46n1912_05c:0294b03": "諱操。字孟德。漢曹參之後。少多機警。有權",
    "T46n1912_05c:0294b04": "數。好飛鷹走狗遊蕩無度。世人未奇之。唯",
    "T46n1912_05c:0294b05": "南陽何顒等異之。本傳應別有相者不知。",
    "T46n1912_05c:0294b06": "顒謂曰。吾見天下之士未見若君者。天下",
    "T46n1912_05c:0294b07": "將亂非命世之士不能濟。能安者在君乎。",
    "T46n1912_05c:0294b08": "為校尉時知尚書令事。二年袁紹稱天子。",
    "T46n1912_05c:0294b09": "八年操尚為冀州牧。十三年操為丞相。十八",
    "T46n1912_05c:0294b10": "年後操自稱為魏公。十九年劉備劉章據益",
    "T46n1912_05c:0294b11": "州。備字玄德。涿郡人。備父事州郡。少孤。母",
    "T46n1912_05c:0294b12": "販履賃織為生。舍東南角籬上有桑樹。高",
    "T46n1912_05c:0294b13": "五丈餘。常望氣罿罿如小車蓋。往來者異",
    "T46n1912_05c:0294b14": "之。或云。此家出貴人。備小時兒戲其下",
    "T46n1912_05c:0294b15": "曰。吾必乘此羽葆車蓋。叔父子驚曰。勿妄",
    "T46n1912_05c:0294b16": "言滅吾門矣。年長大不樂讀書。希走狗",
    "T46n1912_05c:0294b17": "馬。奏音樂。美衣服。長七尺五寸。手過膝。少",
    "T46n1912_05c:0294b18": "語。善下人。喜怒不形於色。此即顯相之貌",
    "T46n1912_05c:0294b19": "也。至建安二十年。操殺皇后及皇太子。二",
    "T46n1912_05c:0294b20": "十一年自稱魏主。其年劉備自稱漢中王。孫",
    "T46n1912_05c:0294b21": "傳不能具記。曹公相隱如八界。孫劉相顯",
    "T46n1912_05c:0294b22": "如二界。或已得無生相彰於外。即如彌勒。",
    "T46n1912_05c:0294b23": "遠近皆記者。遠記如記鴿雀成佛。法師品中",
    "T46n1912_05c:0294b24": "一句一偈我皆與記。及常不輕等。近記者。",
    "T46n1912_05c:0294b25": "如彌勒及賢劫中九百九十五佛。法華跡本",
    "T46n1912_05c:0294b26": "二門。諸經會末得無生記乃至一生等。亦如",
    "T46n1912_05c:0294b27": "楞嚴四種授記。佛告堅意。是惡魔從今已",
    "T46n1912_05c:0294b28": "往。漸漸當得首楞嚴三昧乃至成佛。堅意",
    "T46n1912_05c:0294b29": "語魔如來已與汝記。魔言。我不淨心。如來",
    "T46n1912_05c:0294c01": "何故與記。佛欲斷一切眾生疑故。告堅意",
    "T46n1912_05c:0294c02": "言。記有四種。一者未發心記。或有流轉六",
    "T46n1912_05c:0294c03": "道。生於人間好樂佛法。過百千萬億劫當",
    "T46n1912_05c:0294c04": "發心。過百千萬億阿僧祇劫行菩薩道。乃",
    "T46n1912_05c:0294c05": "至供養佛化眾生。皆經若干劫當得菩",
    "T46n1912_05c:0294c06": "提。迦葉白佛。我今於一切眾生生世尊想。",
    "T46n1912_05c:0294c07": "佛言。仁者善哉。不應妄稱量眾生。唯有如",
    "T46n1912_05c:0294c08": "來能量眾生。二適發心與記。是人久劫種",
    "T46n1912_05c:0294c09": "諸善根。好樂大法有慈悲心。發心即住不",
    "T46n1912_05c:0294c10": "退地故。故發心與記。三密記者有菩薩未",
    "T46n1912_05c:0294c11": "得記。而行六度功德滿足。天龍八部皆作",
    "T46n1912_05c:0294c12": "是念。此菩薩幾時當得菩提。劫國弟子眾數",
    "T46n1912_05c:0294c13": "如何。佛斷此疑即與授記。舉眾皆知。此菩",
    "T46n1912_05c:0294c14": "薩獨不知。四無生忍記者。於大眾中顯露",
    "T46n1912_05c:0294c15": "與記。經四記中。未發心記最遠。密記次遠。",
    "T46n1912_05c:0294c16": "發心記次近。無生記最近。是故今云遠近皆",
    "T46n1912_05c:0294c17": "記。今修觀者並隨實觀不隨於權。故照己",
    "T46n1912_05c:0294c18": "他十界相足。如是性者。初正解中有法譬",
    "T46n1912_05c:0294c19": "合。性既有三。以相例此。相亦應三。故本末",
    "T46n1912_05c:0294c20": "文並作三諦。如竹下譬中云燧人等者。燧",
    "T46n1912_05c:0294c21": "者出火物也。此土先古燧人能出火故。後",
    "T46n1912_05c:0294c22": "名出火物名之為燧。字統云。夜為烽晝",
    "T46n1912_05c:0294c23": "為燧。非今正意。鄭玄云。金燧者火鏡也木",
    "T46n1912_05c:0294c24": "燧者火鑽等。論語云。鑽燧改火四時不同。",
    "T46n1912_05c:0294c25": "大經云。因燧因鑽因手因乾草。四法和合",
    "T46n1912_05c:0294c26": "故有火生。今文語略但云燧人。止觀如鑽。",
    "T46n1912_05c:0294c27": "觀境如燧。助道如草。運功如手。斷惑性顯",
    "T46n1912_05c:0294c28": "猶如火出。自既除惑亦能利他。名燒一切。",
    "T46n1912_05c:0294c29": "世間下破他。先總破次別破。此即總也。自",
    "T46n1912_05c:0295a01": "古共許涅槃為常住宗。以法華經不明佛",
    "T46n1912_05c:0295a02": "性則非常宗。故今破之。又有師下別破判",
    "T46n1912_05c:0295a03": "法華十如。不應分之各明權實。又涅槃下",
    "T46n1912_05c:0295a04": "引淨名文例破。體力等餘意可見思之。釋",
    "T46n1912_05c:0295a05": "力中云煩惱病故等者。且約四聖力用以",
    "T46n1912_05c:0295a06": "說。若準通意。凡有心者莫不堪任十界用",
    "T46n1912_05c:0295a07": "故。次類解者即別解也。應約十界別別明",
    "T46n1912_05c:0295a08": "之。相繁難見故束明也。涅槃者即無餘也。其",
    "T46n1912_05c:0295a09": "法麁者名之為相。言解脫者謂法樂也。其",
    "T46n1912_05c:0295a10": "法細者名之為性。得無餘者可表二乘。",
    "T46n1912_05c:0295a11": "得法樂者性必無改。五分為體者亦是色",
    "T46n1912_05c:0295a12": "心。以戒為色餘者為心。分為支分。五法和",
    "T46n1912_05c:0295a13": "合名為法身。身即體也。言五法者謂道俱",
    "T46n1912_05c:0295a14": "戒。事理諸定。無漏正慧二種解脫。及了解",
    "T46n1912_05c:0295a15": "脫智。廣解如論。無繫為力者。擇滅離於三",
    "T46n1912_05c:0295a16": "界繫也。修二乘者必有是力。既後有田中",
    "T46n1912_05c:0295a17": "不生者。未來生陰名為後有。陰復生陰名",
    "T46n1912_05c:0295a18": "後有田。若入無餘無生處故。故名不生。論",
    "T46n1912_05c:0295a19": "云。本有中有當有。當有即後有也。以無生",
    "T46n1912_05c:0295a20": "故。故名無報。田是生義。此間古者以獵為",
    "T46n1912_05c:0295a21": "畋。畋者取狩也。則四時不同。春蒐夏苗秋",
    "T46n1912_05c:0295a22": "獮冬狩。今以能生五穀為田。擬昔之畋故",
    "T46n1912_05c:0295a23": "爾雅云。田者地也。即取五穀之處也。即是",
    "T46n1912_05c:0295a24": "無復來報生處。大經三十四云。黑業黑報。白",
    "T46n1912_05c:0295a25": "業白報雜業雜報。非白非黑業非白非黑報。",
    "T46n1912_05c:0295a26": "非白非黑名為無漏。迦葉難言。世尊先說無",
    "T46n1912_05c:0295a27": "漏無報。今云何言不白不黑報耶。佛言。義",
    "T46n1912_05c:0295a28": "有二種。一者亦果亦報。二者唯果無報。黑等",
    "T46n1912_05c:0295a29": "三業亦果亦報。黑等因生故得名果　能作",
    "T46n1912_05c:0295b01": "因故故亦名報。無漏因生故名為果。不作",
    "T46n1912_05c:0295b02": "他因故不名報。果即是習果。報即報果。",
    "T46n1912_05c:0295b03": "從習因生故云從因。至報方能為他作因。",
    "T46n1912_05c:0295b04": "今此無漏唯果無報。是故無漏不受來報。",
    "T46n1912_05c:0295b05": "即不生義也菩薩佛類中。問。總中既以色",
    "T46n1912_05c:0295b06": "心為體。此中但以正因為體。何故闕色。",
    "T46n1912_05c:0295b07": "答圓釋正因秖是色心。如苦道為正因非",
    "T46n1912_05c:0295b08": "全心也。況修德性德並不離色心。因緣有",
    "T46n1912_05c:0295b09": "逆順者。重約因緣作逆順釋。以義便故可",
    "T46n1912_05c:0295b10": "例餘法。順界內法如四趣等。逆界內法",
    "T46n1912_05c:0295b11": "如前二乘。順界外法亦如二乘。但以無明",
    "T46n1912_05c:0295b12": "為緣有異耳。至界外時界內行息。則須界",
    "T46n1912_05c:0295b13": "外無明潤生故也。逆界外法如菩薩佛。又",
    "T46n1912_05c:0295b14": "菩薩類多種不同。如後說。逆界外法既以",
    "T46n1912_05c:0295b15": "中道為因。當知皆取破無明位。言餘至準",
    "T46n1912_05c:0295b16": "此可知者相性體三但是總說因緣之意。力",
    "T46n1912_05c:0295b17": "者但是因緣功能。作者是預說因緣運用。果",
    "T46n1912_05c:0295b18": "報秖是因緣習果及報果耳。故知略說即以",
    "T46n1912_05c:0295b19": "因緣為本廣說始終故須明十。是故界外",
    "T46n1912_05c:0295b20": "皆取破無明位。若依大乘三佛者。佛有報",
    "T46n1912_05c:0295b21": "身故名為報。具如玄文約現生後論九論",
    "T46n1912_05c:0295b22": "十。及以斷惑盡義等也云云。又如大瓔珞第",
    "T46n1912_05c:0295b23": "八。慧眼菩薩問文殊言。如來相好為有報",
    "T46n1912_05c:0295b24": "耶。為無報耶。文殊言。如來色身有報。法身",
    "T46n1912_05c:0295b25": "無報。慧眼復問。去貪欲內心淨獲大果。六",
    "T46n1912_05c:0295b26": "度之法非無相報。如何而得成法身耶。文",
    "T46n1912_05c:0295b27": "殊言。如來法身有耶無耶。慧眼曰。色身是有",
    "T46n1912_05c:0295b28": "法身是無。如我觀察如來身者。非報非無",
    "T46n1912_05c:0295b29": "報。據此應以四句分別。謂色有報法無",
    "T46n1912_05c:0295c01": "報。事亦報亦無報。理非報非無報。故不",
    "T46n1912_05c:0295c02": "應以無報為定。次明眾生世間但假實",
    "T46n1912_05c:0295c03": "異。餘如前說。次明國土者應以四土橫",
    "T46n1912_05c:0295c04": "竪銷釋。具如淨名疏中。彼明隨見不同。此",
    "T46n1912_05c:0295c05": "明所依各異。今論當分所居各別若如玄",
    "T46n1912_05c:0295c06": "文用教多少。今所未論。故淨名疏四土相",
    "T46n1912_05c:0295c07": "望。十種差別。以銷天器飯色不同。前九正",
    "T46n1912_05c:0295c08": "當今文世間義也。一同居自異。二同居與",
    "T46n1912_05c:0295c09": "方便不同。三方便自異。四方便與實報不",
    "T46n1912_05c:0295c10": "同。五實報自異。六實報與下品寂光不同。",
    "T46n1912_05c:0295c11": "七與中品寂光不同。八與上品寂光不同。",
    "T46n1912_05c:0295c12": "九諸土總對寂光不同。十諸土非垢寂光",
    "T46n1912_05c:0295c13": "非淨。前九正明諸土不同。第十但明諸土",
    "T46n1912_05c:0295c14": "體耳。土雖差別不異寂光。寂光雖寂不",
    "T46n1912_05c:0295c15": "異諸土。今文不論諸土體者。為成世間",
    "T46n1912_05c:0295c16": "差別義故。於同居中別開善惡者。今文為",
    "T46n1912_05c:0295c17": "明十界所依各各不同。尚應須明十土相",
    "T46n1912_05c:0295c18": "別。且合六道以為善惡。如釋十如亦合",
    "T46n1912_05c:0295c19": "四趣及合人天。無漏即是方便土也。佛菩薩",
    "T46n1912_05c:0295c20": "土者義通三土佛則唯在上品寂光。○夫一",
    "T46n1912_05c:0295c21": "心下結成理境。如前所釋本在一心。圓融",
    "T46n1912_05c:0295c22": "三諦既已開釋。恐人生迷故重結之令入",
    "T46n1912_05c:0295c23": "一念。當知身土一念三千。故成道時稱此本",
    "T46n1912_05c:0295c24": "理。一身一念遍於法界。言無心而已者顯",
    "T46n1912_05c:0295c25": "心不無。言介爾者謂剎那心。無間相續未",
    "T46n1912_05c:0295c26": "曾斷絕。纔一剎那三千具足。準八相喻思",
    "T46n1912_05c:0295c27": "之可知。若具三千即具三德。故金光明第",
    "T46n1912_05c:0295c28": "一云。依於法身。初發心時顯現不退心金",
    "T46n1912_05c:0295c29": "剛心如來心。不退即解脫心也金剛即般若",
    "T46n1912_05c:0296a01": "心也。如來即法身心也。故知因心果體具足。",
    "T46n1912_05c:0296a02": "又介爾者。介者弱也。詩云。介爾景福謂細",
    "T46n1912_05c:0296a03": "念也。但異無心三千具足。故大師於覺意",
    "T46n1912_05c:0296a04": "三昧。觀心食法。及誦經法。小止觀等。諸心觀",
    "T46n1912_05c:0296a05": "文。但以自他等觀推於三假。並未云一念",
    "T46n1912_05c:0296a06": "三千具足。乃至觀心論中亦秖以三十六問。",
    "T46n1912_05c:0296a07": "責於四心亦不涉於一念三千。唯四念處",
    "T46n1912_05c:0296a08": "中略云觀心十界而已。故至止觀正明觀",
    "T46n1912_05c:0296a09": "法。並以三千而為指南。乃是終窮究竟極",
    "T46n1912_05c:0296a10": "說。故序中云說己心中所行法門。良有以",
    "T46n1912_05c:0296a11": "也。請尋讀者心無異緣。問。此三千為初心",
    "T46n1912_05c:0296a12": "觀後心亦觀。答。初後不二。問。凡夫心中具",
    "T46n1912_05c:0296a13": "有諸佛菩薩等性。容可俱觀。中心後心界如",
    "T46n1912_05c:0296a14": "漸減。乃至成佛唯一佛界。如何後心猶具三",
    "T46n1912_05c:0296a15": "千。答。一家圓義言法界者須云十界即空",
    "T46n1912_05c:0296a16": "假中。初後不二方異諸教。若見觀音玄文",
    "T46n1912_05c:0296a17": "意者。則事理凡聖自他始終修性等意。一切",
    "T46n1912_05c:0296a18": "可見。彼文料簡緣了中云。如來不斷性惡",
    "T46n1912_05c:0296a19": "闡提不斷性善。點此一意眾滯自銷。以不",
    "T46n1912_05c:0296a20": "斷性善故緣因本有。彼文云。了是顯了智",
    "T46n1912_05c:0296a21": "慧莊嚴。緣是資助福德莊嚴。由二為因佛",
    "T46n1912_05c:0296a22": "具二果。元此因果本是性德。性德緣了本自",
    "T46n1912_05c:0296a23": "有之。今三千即空性了因也。三千即假性緣",
    "T46n1912_05c:0296a24": "因也。三千即中性正因也。是故他解唯知闡",
    "T46n1912_05c:0296a25": "提不斷正因。不知不斷性德緣了。故知善",
    "T46n1912_05c:0296a26": "惡不出三千。彼又問云。既有性德善亦有",
    "T46n1912_05c:0296a27": "性德惡不。答。具有。問。闡提與佛斷何等善",
    "T46n1912_05c:0296a28": "惡。答。闡提斷修善但有性善在。如來斷修",
    "T46n1912_05c:0296a29": "惡但有性惡在。問。性德善惡何以不斷。答。",
    "T46n1912_05c:0296b01": "性德但是善惡法門。故不可斷。一切世間",
    "T46n1912_05c:0296b02": "無能毀者。如魔燒經卷豈能令於性法門",
    "T46n1912_05c:0296b03": "盡。縱燒惡譜亦不能令惡法門盡。問闡提",
    "T46n1912_05c:0296b04": "不斷性善故。後時還起善。如來不斷性",
    "T46n1912_05c:0296b05": "惡故。應當後時還起惡。答。闡提不達性",
    "T46n1912_05c:0296b06": "惡故。後時還起於修惡。不了於性善故。後",
    "T46n1912_05c:0296b07": "時還為修善染。是故修善還得起。即以修",
    "T46n1912_05c:0296b08": "善治修惡。則令修惡不得起。佛雖不斷",
    "T46n1912_05c:0296b09": "於性惡。而能了達於性惡。而於惡法得自",
    "T46n1912_05c:0296b10": "在。不為修惡之所染。是故修惡不得起。",
    "T46n1912_05c:0296b11": "故佛永無於修惡。自在用於惡法門。闡提若",
    "T46n1912_05c:0296b12": "能達修惡則與如來無差別。故知於善於",
    "T46n1912_05c:0296b13": "惡善達修性。於修照性以性了修。能知",
    "T46n1912_05c:0296b14": "此者方可與論性德三因。生死涅槃煩惱菩",
    "T46n1912_05c:0296b15": "提。十二因緣即是三德。如是無量理無不",
    "T46n1912_05c:0296b16": "通。彼文又問。闡提斷善盡為黎耶所持。一",
    "T46n1912_05c:0296b17": "切諸種子為內外所熏更能起善者。此識",
    "T46n1912_05c:0296b18": "既無記與真如何別。又此種子住在何處",
    "T46n1912_05c:0296b19": "而不早熏。故知權說非為了義。若有說言",
    "T46n1912_05c:0296b20": "佛起神通現惡化物。此作意通同彼外道",
    "T46n1912_05c:0296b21": "及二乘通。不同明鏡任運現像。若大經三",
    "T46n1912_05c:0296b22": "十二云。或有佛性闡提人有。善根人無。古",
    "T46n1912_05c:0296b23": "師謂是惡境界性。或有佛性善根人有。闡提",
    "T46n1912_05c:0296b24": "人無。古師謂為緣因性也。復有佛性二人",
    "T46n1912_05c:0296b25": "俱有。古師謂為正因性也。復有佛性二人",
    "T46n1912_05c:0296b26": "俱無。古師謂為了因性也。如此釋者。亦別",
    "T46n1912_05c:0296b27": "教意不了義說。若了義者。應云闡提善人俱",
    "T46n1912_05c:0296b28": "有性德。而闡提無修善。善根人有。闡提有",
    "T46n1912_05c:0296b29": "修惡。善根人無。二人俱無無不退性。未入",
    "T46n1912_05c:0296c01": "似位故也。舉例云如八相遷物者。相為能",
    "T46n1912_05c:0296c02": "遷物為所遷。俱舍頌云。此謂生生等於八",
    "T46n1912_05c:0296c03": "一有能。謂本四相及隨四相。名之為八。大",
    "T46n1912_05c:0296c04": "相名本。小相名隨。以此八故令一切法成",
    "T46n1912_05c:0296c05": "有為相。言生生者。所謂小生生大生等。等",
    "T46n1912_05c:0296c06": "謂等於餘之三相。謂小住住大住小異異",
    "T46n1912_05c:0296c07": "大異小滅滅大滅。於八一有能者通無窮",
    "T46n1912_05c:0296c08": "難。所謂小相於一有能能相大相。大相於",
    "T46n1912_05c:0296c09": "八有能。謂一大相起時必與三大相及四小",
    "T46n1912_05c:0296c10": "相俱起。并一本法故云於八。餘三大相各",
    "T46n1912_05c:0296c11": "亦如是。故此八相望於本法不前不後。心",
    "T46n1912_05c:0296c12": "具三千亦復如是。三千如八相一心如本",
    "T46n1912_05c:0296c13": "法。今心下合譬。一念尚無。誰論橫竪。當知",
    "T46n1912_05c:0296c14": "一念心中此三千法實非橫竪。非識是不思。",
    "T46n1912_05c:0296c15": "非言是不議。故大經三十三云。佛性者不名",
    "T46n1912_05c:0296c16": "一法不名十法。不名百法不名千法不",
    "T46n1912_05c:0296c17": "名萬法。未得菩提時一切善惡無記皆名",
    "T46n1912_05c:0296c18": "佛性。經文既云非一乃至非萬。復云善惡無",
    "T46n1912_05c:0296c19": "記即是佛性。善惡無記即三千也。故知三千",
    "T46n1912_05c:0296c20": "非三千具足三佛性也。下文結成三諦等",
    "T46n1912_05c:0296c21": "義。並依理境。若無理境約誰論諦。問。此",
    "T46n1912_05c:0296c22": "不思議還秖次第以釋十界與思議何別。",
    "T46n1912_05c:0296c23": "答。其實無別。思議乃作從心生說不思議",
    "T46n1912_05c:0296c24": "作一心具說。以生顯具何須更問。○問下",
    "T46n1912_05c:0296c25": "次明修德不思議境。即是自行須明行相。",
    "T46n1912_05c:0296c26": "故以問答推檢而為行體。如前理性本無",
    "T46n1912_05c:0296c27": "性過。約修門說須明離計。故約四性以",
    "T46n1912_05c:0296c28": "為徵問。然此問中且約所起對理自具而",
    "T46n1912_05c:0296c29": "為研覈其實但推本具理心。恐生計故故",
    "T46n1912_05c:0297a01": "須此覈。故下答文但離橫等四句執竟。還",
    "T46n1912_05c:0297a02": "歸本理一念三千。又此問答亦名料簡。前",
    "T46n1912_05c:0297a03": "云理性。又云修具。即名推檢而為料簡無",
    "T46n1912_05c:0297a04": "復別途。又此理具變為修具。一一修具無",
    "T46n1912_05c:0297a05": "非理具。所以將理對修料簡。令識修具全",
    "T46n1912_05c:0297a06": "是理具乃達理具即空即中。故妙境初文。章",
    "T46n1912_05c:0297a07": "安料簡云。法性自爾非作所成。如一塵中",
    "T46n1912_05c:0297a08": "有大千經卷。故知章安深領玄旨。答者。然",
    "T46n1912_05c:0297a09": "此破性不同三教。前之三教或約遠理。或",
    "T46n1912_05c:0297a10": "約事行。或約俗諦。推因緣法生即無生。今",
    "T46n1912_05c:0297a11": "此不爾。約理本無四性計相。凡情易執約",
    "T46n1912_05c:0297a12": "執破性。寄二論破者。論隨教道順物機",
    "T46n1912_05c:0297a13": "緣。恐迷者執權即成性過。故寄破之令成",
    "T46n1912_05c:0297a14": "圓極。言無沒無明者。即阿黎耶識無始恒",
    "T46n1912_05c:0297a15": "有。故云無沒。沒謂失沒恒不失故。不同",
    "T46n1912_05c:0297a16": "俱生及現行等。若從下示各計人以成過",
    "T46n1912_05c:0297a17": "相。心成自性緣即他性。若法性下以他破",
    "T46n1912_05c:0297a18": "自。法性非心非緣者。還舉其所計准理破",
    "T46n1912_05c:0297a19": "之。法性之理既非心緣。地人所計義當於",
    "T46n1912_05c:0297a20": "心。法性非心若許心具。法性非緣亦應緣",
    "T46n1912_05c:0297a21": "具。何得不許攝論黎耶。此即破地師也。若",
    "T46n1912_05c:0297a22": "言下以自破他。還以道理破其所計。法性",
    "T46n1912_05c:0297a23": "之外無別黎耶。若許黎耶依持則許法性",
    "T46n1912_05c:0297a24": "依持。若不關者義理乖各。是故不關。義必",
    "T46n1912_05c:0297a25": "不成。若即是者何得不許法性依持。此破",
    "T46n1912_05c:0297a26": "攝師也。又違下次引經論示計有過。經論",
    "T46n1912_05c:0297a27": "皆云非內非外等及非自他等。二論師何得",
    "T46n1912_05c:0297a28": "各計一邊。經即大品文也。更就下約譬檢",
    "T46n1912_05c:0297a29": "過。初文先定。若依下徵責。四句下結成無",
    "T46n1912_05c:0297b01": "生。心喻下合。恐寫者誤。喻中既以眠心相",
    "T46n1912_05c:0297b02": "對。今合應云心喻法性眠喻黎耶。夢事則",
    "T46n1912_05c:0297b03": "喻生一切法。縱使眠人亦有不睡時者。秖",
    "T46n1912_05c:0297b04": "應改云睡喻黎耶。若言睡人亦有不夢時",
    "T46n1912_05c:0297b05": "者。今文但取夢時為喻。四句推夢雖不可",
    "T46n1912_05c:0297b06": "得而夢事不無。若為他說還依四句。不可",
    "T46n1912_05c:0297b07": "順計言自他等。此之三千亦復如是。二師",
    "T46n1912_05c:0297b08": "何得各計一邊。然雖破計說必順機。何但",
    "T46n1912_05c:0297b09": "說爾觀亦隨宜。故觀心論中觀於一句各",
    "T46n1912_05c:0297b10": "生三十六法。良由於此。已明橫破竟。次約",
    "T46n1912_05c:0297b11": "竪破。初之橫破但約黎耶法性。以為內外。",
    "T46n1912_05c:0297b12": "已異藏通。藏通但約心境等生滅。乃至非生",
    "T46n1912_05c:0297b13": "非滅相望名竪。此中則以三千四計為生。",
    "T46n1912_05c:0297b14": "以四句推三千叵得為滅。故此生滅尚異",
    "T46n1912_05c:0297b15": "於別豈況藏通。故知若計黎耶及法性等。乃",
    "T46n1912_05c:0297b16": "成別義。今欲明圓是故須破。此之四句亦",
    "T46n1912_05c:0297b17": "是為防轉計故說。推亦生亦滅者。單生單",
    "T46n1912_05c:0297b18": "滅被破不生。故轉計雙共生諸法。故須破",
    "T46n1912_05c:0297b19": "之。各既不生二不生合。云何能生。故云其",
    "T46n1912_05c:0297b20": "性相違猶如水火。水火和合二俱損壞何能",
    "T46n1912_05c:0297b21": "生法。破第四句者。滅為能生不滅為所。",
    "T46n1912_05c:0297b22": "既云雙非即無能所。云何更生三千法耶。",
    "T46n1912_05c:0297b23": "亦橫亦竪者。前兩四句單約橫竪既被推",
    "T46n1912_05c:0297b24": "破。又恐雙計橫竪能生。故復更推。言亦橫亦",
    "T46n1912_05c:0297b25": "竪者於竪四句一一計橫。初句計四即初",
    "T46n1912_05c:0297b26": "文是。滅句計四者。云自滅生。他滅生。共滅",
    "T46n1912_05c:0297b27": "生。無因滅生。第三第四准此可解。計相既",
    "T46n1912_05c:0297b28": "爾。破亦準知。此是以橫織竪而為計相。若",
    "T46n1912_05c:0297b29": "總論者謂橫及竪方生諸法。破亦準知。言",
    "T46n1912_05c:0297c01": "非橫非竪者。單約雙計既皆被破。便謂俱",
    "T46n1912_05c:0297c02": "離生三千法。俱合尚不能生三千。俱離云",
    "T46n1912_05c:0297c03": "何能生法耶。問。雙非心性其相如何。答。橫",
    "T46n1912_05c:0297c04": "既是生竪是生滅。雙是秖是是生是滅。雙非",
    "T46n1912_05c:0297c05": "秖是雙非生滅。心體其實未契雙非。但是",
    "T46n1912_05c:0297c06": "計此謂為能生。是故須破。既不可以橫竪",
    "T46n1912_05c:0297c07": "等生。生即無生。言語下結成不思議境。前",
    "T46n1912_05c:0297c08": "雖結成理性境竟。若不推檢何殊鳥空。此",
    "T46n1912_05c:0297c09": "即結成修德境也。大經下引證也。此生生等",
    "T46n1912_05c:0297c10": "四不可說。義意含故。故總引證前兩四句皆",
    "T46n1912_05c:0297c11": "不生也。生生等文已成竪竟。若證橫者。生",
    "T46n1912_05c:0297c12": "生秖是自。生不生秖是他不生生秖是共。不",
    "T46n1912_05c:0297c13": "生不生秖是離。第三秖是俱計橫竪。第四秖",
    "T46n1912_05c:0297c14": "是雙非橫竪。但證初二即證三四。問。前理",
    "T46n1912_05c:0297c15": "性境及前章安料簡文中。皆云一心任運具",
    "T46n1912_05c:0297c16": "足。今此何得對緣推耶。答。今此正推一念",
    "T46n1912_05c:0297c17": "起心已具三千。故推此具為心為緣。若推",
    "T46n1912_05c:0297c18": "此起起不可得。念與三千並不可得。不得",
    "T46n1912_05c:0297c19": "而得三諦宛然。○當知下結前生後。結前自",
    "T46n1912_05c:0297c20": "行生後化他。自行若滿必有化他。故引多",
    "T46n1912_05c:0297c21": "義結前生後。初約二諦也。第一義諦結前",
    "T46n1912_05c:0297c22": "自行推法不生。若世諦者欲為他說。說必",
    "T46n1912_05c:0297c23": "四句以生三千。亦是舉況。明有三千可為",
    "T46n1912_05c:0297c24": "他說。如佛告下即大品中佛告德女。世尊問",
    "T46n1912_05c:0297c25": "德女答。答文並是結前自行。佛言如是有者。",
    "T46n1912_05c:0297c26": "生後化他。次引龍樹及更引大經四不可",
    "T46n1912_05c:0297c27": "說。以結前。有因緣故。以生後。即有利他因",
    "T46n1912_05c:0297c28": "緣故也。雖四句下釋前諸文結前生後。四",
    "T46n1912_05c:0297c29": "句冥寂釋前自行以結前。慈悲憐愍釋前化",
    "T46n1912_05c:0298a01": "他以生後。若聖若凡。凡欲利他皆須四句",
    "T46n1912_05c:0298a02": "橫竪破執。乃可四句慈悲為他。然此為他",
    "T46n1912_05c:0298a03": "與後起教。其義不同彼唯實報八相被物。",
    "T46n1912_05c:0298a04": "發起權實施開廢等。此唯初心依理生解。",
    "T46n1912_05c:0298a05": "無性執已為他四說。亦通後心仍在習果",
    "T46n1912_05c:0298a06": "無生忍位。四執實破赴物說四。問。前自行",
    "T46n1912_05c:0298a07": "中具破四性。今此化他何故各一。受化之徒",
    "T46n1912_05c:0298a08": "還成自行。何故與前自行不同。答。聖人設",
    "T46n1912_05c:0298a09": "化逗彼所宜。受者成觀實離四執。若其執",
    "T46n1912_05c:0298a10": "自佛豈增執而為說耶。餘之三句準此應",
    "T46n1912_05c:0298a11": "知。或作世界下正明逗物。依四悉檀作四",
    "T46n1912_05c:0298a12": "句說。即十六番說化他境。化他遍被故列十",
    "T46n1912_05c:0298a13": "六。若彼受者隨用一句或二三四。觀心論中",
    "T46n1912_05c:0298a14": "遍約四性各三十六問者。為遍責故遍生",
    "T46n1912_05c:0298a15": "法故。仍略四悉直舉自等。今但約四悉望",
    "T46n1912_05c:0298a16": "彼仍總。今初世界中四者。若言心具心即",
    "T46n1912_05c:0298a17": "是自。善知識者即是他也。以水銀他和真",
    "T46n1912_05c:0298a18": "金自即是共也。自爾秖是無因異名。此四皆",
    "T46n1912_05c:0298a19": "須順歡喜義成世界悉。為人四中言唯信",
    "T46n1912_05c:0298a20": "者。信即是自。云但發心。發心是自。若云見",
    "T46n1912_05c:0298a21": "佛。佛即是他。自珠待他水清即共也。又他",
    "T46n1912_05c:0298a22": "慈善根令我自見亦共也。非內非自非外非",
    "T46n1912_05c:0298a23": "他即無因也。先尼者以證四句無著即屬",
    "T46n1912_05c:0298a24": "於離。離即無著。若有著者如先尼梵志。於",
    "T46n1912_05c:0298a25": "小乘中生信尚難。況復大乘。大論四十七",
    "T46n1912_05c:0298a26": "云。若佛法中有微法而可得者。先尼於一",
    "T46n1912_05c:0298a27": "切法中終不生信。云何生信。信般若波羅",
    "T46n1912_05c:0298a28": "蜜不以有相不以無相。不取相故住信",
    "T46n1912_05c:0298a29": "行中。論問。此中何故引先尼耶。答。此經種",
    "T46n1912_05c:0298b01": "種因緣說法空乃至無有微相可得。人心",
    "T46n1912_05c:0298b02": "疑怪不信此理難見。是故須菩提引小乘中",
    "T46n1912_05c:0298b03": "尚有法空。況大乘法。論文引意先尼有著。",
    "T46n1912_05c:0298b04": "信小乘法空尚難。況信大乘法空。小乘法",
    "T46n1912_05c:0298b05": "空如阿含中是老死誰老死也。餘二悉比知。",
    "T46n1912_05c:0298b06": "佛旨盡淨下明佛意體性。即明自行化他相",
    "T46n1912_05c:0298b07": "即。不在因緣等即是第一義。即化他心不乖",
    "T46n1912_05c:0298b08": "自行。故即世諦是第一義諦。又四下化他",
    "T46n1912_05c:0298b09": "中。初法。若為盲等者重約譬說體性相即。",
    "T46n1912_05c:0298b10": "為盲四說貝等俱是。如前四四一十六說皆",
    "T46n1912_05c:0298b11": "契悉檀故云見乳。即世諦者以法結譬。當",
    "T46n1912_05c:0298b12": "知下結意也。不說即默。即是終日說默相即。",
    "T46n1912_05c:0298b13": "終日雙非說默終日雙照說默。破即不說。",
    "T46n1912_05c:0298b14": "立即四說。又破即雙遮。立即雙照經論者如",
    "T46n1912_05c:0298b15": "前所引。天親下重申二論本意。先明失。論",
    "T46n1912_05c:0298b16": "主逗機各演一門。論師各執偏弘成諍。致",
    "T46n1912_05c:0298b17": "使後學情見不同。矢石者如箭矢射石義",
    "T46n1912_05c:0298b18": "非相入。以各計故不入圓理。如彼矢石。",
    "T46n1912_05c:0298b19": "次若得下明得。若約二論論主元意及得",
    "T46n1912_05c:0298b20": "今文悉檀之意。四俱可說。據理俱不可說。",
    "T46n1912_05c:0298b21": "雖不可說如前一十六番。並是隨宜而說。",
    "T46n1912_05c:0298b22": "若隨下教門大體。逗物雖用適時之變。佛",
    "T46n1912_05c:0298b23": "出世意教門大體。皆是因緣和合乃生諸法。",
    "T46n1912_05c:0298b24": "是則若自若他若無因等。皆屬於共。故今復",
    "T46n1912_05c:0298b25": "依大體而說。故云無明法法性。無明是暗",
    "T46n1912_05c:0298b26": "法。來法於法性。如丹是藥法來法於銅等。",
    "T46n1912_05c:0298b27": "因緣和合有成金用。是則無明為緣法性",
    "T46n1912_05c:0298b28": "為因。明暗和合能生諸法。自行猶觀染因",
    "T46n1912_05c:0298b29": "緣生。化他則以淨因緣生。自他相對則以",
    "T46n1912_05c:0298c01": "染淨和合因緣而生。又自行染有內有外。",
    "T46n1912_05c:0298c02": "內謂無明。外謂他境。以內具故他境能熏。",
    "T46n1912_05c:0298c03": "故觀所熏唯見理具。若觀理具則識真如",
    "T46n1912_05c:0298c04": "常熏內具。諸論教道不見此實。雖內外熏",
    "T46n1912_05c:0298c05": "以立種義。不了新熏本有之意。是故種子",
    "T46n1912_05c:0298c06": "但同冥初。故是教道非真實說。今觀此等",
    "T46n1912_05c:0298c07": "染淨雖殊即理無別。秖約此因緣而推多",
    "T46n1912_05c:0298c08": "種自他共等。其理不殊。故知凡推四句之",
    "T46n1912_05c:0298c09": "法。皆推諸法已和合性。所以推一至理染",
    "T46n1912_05c:0298c10": "淨緣起。因邊緣邊各不能生。二不生合故",
    "T46n1912_05c:0298c11": "無生理。和合尚無離二焉有。不有而有三",
    "T46n1912_05c:0298c12": "諦宛然。一性下釋和合性。一性雖少而不無",
    "T46n1912_05c:0298c13": "者。為緣成法生一切故。無明雖多而不有",
    "T46n1912_05c:0298c14": "者。推此性故一法亦無。不少不多妙理斯",
    "T46n1912_05c:0298c15": "在。何者下重釋上句。指法性為無明則多",
    "T46n1912_05c:0298c16": "非多。指無明為法性則一非少。故名下",
    "T46n1912_05c:0298c17": "結化他妙境。若解下還依教體。歷前三科",
    "T46n1912_05c:0298c18": "三種世間及界如等。專云妙境三諦之相。",
    "T46n1912_05c:0298c19": "雖先約識心至此且總結成三諦。知其陰",
    "T46n1912_05c:0298c20": "等皆是妙境。初一心下正明歷前心造諸法。",
    "T46n1912_05c:0298c21": "一陰下歷前五陰。一入下歷前十二入。一界",
    "T46n1912_05c:0298c22": "下歷前十八界。三科即是五陰世間。一眾生",
    "T46n1912_05c:0298c23": "下歷前眾生世間。一國土下歷前國土世間。",
    "T46n1912_05c:0298c24": "一相下歷前三處十如若法性下以教體意",
    "T46n1912_05c:0298c25": "結前所歷成三諦等。初文即是結成三諦。",
    "T46n1912_05c:0298c26": "如是下例。若一法一切法下結成三觀。一空",
    "T46n1912_05c:0298c27": "一切空下釋向三觀成總相也。非但空空",
    "T46n1912_05c:0298c28": "亦空假中。假中亦然。若淨名疏亦明總相",
    "T46n1912_05c:0298c29": "三觀之相。與今意別。故彼文云。有三種三",
    "T46n1912_05c:0299a01": "觀。一者別相即別教也。二者通相亦名總相。",
    "T46n1912_05c:0299a02": "語似今文其意則別彼但是方等部中通相",
    "T46n1912_05c:0299a03": "之意。如觀眾生品等三觀雖空三觀猶別。",
    "T46n1912_05c:0299a04": "如佛道為假入不二門為中。其意亦然。三",
    "T46n1912_05c:0299a05": "一心三觀正當今總。若因緣下結成三智。例",
    "T46n1912_05c:0299a06": "上下即以權實例於三觀。亦應如前對三",
    "T46n1912_05c:0299a07": "法竟。次明總相。故云一權一切權等。若隨",
    "T46n1912_05c:0299a08": "下結成三語。能說名語被物成教。故以漸",
    "T46n1912_05c:0299a09": "等三止觀教結之。故云無非漸等。故此三",
    "T46n1912_05c:0299a10": "止觀即是三語。隨他是漸。隨自是頓。隨自他",
    "T46n1912_05c:0299a11": "是不定。前大意中於一圓頓結示三種止",
    "T46n1912_05c:0299a12": "觀之相。今妙境中收三止觀同一圓頓。故",
    "T46n1912_05c:0299a13": "以此三會於三觀及三語等。由有教故。故",
    "T46n1912_05c:0299a14": "令趣入。故以三趣。對於三教。合不可得及",
    "T46n1912_05c:0299a15": "趣非趣為頓。一切法中開對漸及不定。是",
    "T46n1912_05c:0299a16": "故屬假。前一一文皆先正結。次例諸法。唯",
    "T46n1912_05c:0299a17": "此三趣闕例諸法。此等下會異。此不思議",
    "T46n1912_05c:0299a18": "秖是妙境何故乃云亦是三觀。乃至三趣等",
    "T46n1912_05c:0299a19": "耶。故更會之。妙境不殊得名處別。名處雖",
    "T46n1912_05c:0299a20": "別同歸一理。軌秖是法。以三軌則之使始",
    "T46n1912_05c:0299a21": "終不改。故名為法。法即所照故立諦名。三",
    "T46n1912_05c:0299a22": "軌所發以立觀名。智望於觀因果乃殊同",
    "T46n1912_05c:0299a23": "是所發。所發成果故能教他。教他未嘗不",
    "T46n1912_05c:0299a24": "與法俱。教他既滿自他歸宗。名之為趣。種",
    "T46n1912_05c:0299a25": "種下誡勸。如如意珠下舉譬以譬於境。前文",
    "T46n1912_05c:0299a26": "以三千等別明理性乃至十界別含權實。",
    "T46n1912_05c:0299a27": "前文雖以八相為譬。別為破於心法前後。",
    "T46n1912_05c:0299a28": "雖有夢譬別為破於四句計性。故今正用",
    "T46n1912_05c:0299a29": "珠譬妙境。即總譬於前來理性自他橫竪及",
    "T46n1912_05c:0299b01": "結成等。今珠義者。第一義天。天然理體。即勝",
    "T46n1912_05c:0299b02": "寶也。性無雜染名之為淨。無非佛法故",
    "T46n1912_05c:0299b03": "名為妙。在一剎那故云介粟。大論云。古佛",
    "T46n1912_05c:0299b04": "舍利狀如芥粟。能滿自他菩提妙果名大",
    "T46n1912_05c:0299b05": "功能。珠中所雨不增人欲生一切願。從悕",
    "T46n1912_05c:0299b06": "須邊故名為欲。欲不出五故總舉五。又理",
    "T46n1912_05c:0299b07": "為四弘所緣之境。故名悕須。七寶者。謂金",
    "T46n1912_05c:0299b08": "銀瑠璃硨磲碼碯珊瑚琥珀。寶不出七故並",
    "T46n1912_05c:0299b09": "舉之。即譬無作道品寶炬陀羅尼也。真寶",
    "T46n1912_05c:0299b10": "名琳。似寶名琅。有云。琅玕璆琳皆石似玉。",
    "T46n1912_05c:0299b11": "今且依前真似二寶皆生於珠。即正助二門",
    "T46n1912_05c:0299b12": "不出於理。非自性故非內畜。非他性故",
    "T46n1912_05c:0299b13": "非外入。既離自他即無共離。故但兩句不",
    "T46n1912_05c:0299b14": "云三四。從不謀去有化他用。非縱故不",
    "T46n1912_05c:0299b15": "謀前後。非橫故不擇多少。任運施化名",
    "T46n1912_05c:0299b16": "為不謀。稱機設逗名為不擇。雖五味不同",
    "T46n1912_05c:0299b17": "而祕密不定。故縱而不縱。雖諸教不同而",
    "T46n1912_05c:0299b18": "適時增減。故非多非少。若機若應並非權",
    "T46n1912_05c:0299b19": "非實。故云不作麁妙。觸緣斯現。故云稱意",
    "T46n1912_05c:0299b20": "豐儉。多名為豐少名為儉。益物不窮故降",
    "T46n1912_05c:0299b21": "雨穰穰。穰穰福也。乃至依正珠亦雨之。雨",
    "T46n1912_05c:0299b22": "字去聲呼。自天而降曰上聲。降之所被曰",
    "T46n1912_05c:0299b23": "去聲。大經云。無上法雨雨汝身田。非本無",
    "T46n1912_05c:0299b24": "今有故不添。非本有今無故不盡。若自若",
    "T46n1912_05c:0299b25": "他皆不出三諦。下之二喻擬此可知。單銷",
    "T46n1912_05c:0299b26": "譬事意則可見。故直對理以明體用。珠是",
    "T46n1912_05c:0299b27": "色法世福所感。尚能如是。況復心神不思議",
    "T46n1912_05c:0299b28": "境。故大論十一云。此珠隨念能出四事及音",
    "T46n1912_05c:0299b29": "樂等。次約三毒為譬中。言定有定無等者。",
    "T46n1912_05c:0299c01": "定有謂已具。定無謂永闕。若謂已有如倉",
    "T46n1912_05c:0299c02": "中盛物。若謂永無如砂中無油。故並不可。",
    "T46n1912_05c:0299c03": "次夢喻為三。初總舉夢事。夢事如三千。豁",
    "T46n1912_05c:0299c04": "悟如一念。未眠如法性。法性非無如不",
    "T46n1912_05c:0299c05": "覺。法性非有如不夢。不夢故不多。不覺",
    "T46n1912_05c:0299c06": "故不一。無明眠故謂之為多。觀一念故謂",
    "T46n1912_05c:0299c07": "之為少。無明與一念不出法性。故非多",
    "T46n1912_05c:0299c08": "非少。莊周夢喻亦復如是。無明如夢蝶。三",
    "T46n1912_05c:0299c09": "千如百年。一念無實猶如非蝶。三千亦無",
    "T46n1912_05c:0299c10": "如非積歲。翾小飛。翔迴飛也。郭璞云。布",
    "T46n1912_05c:0299c11": "翅翱翔。無明下以譬帖合。合文猶略。無明",
    "T46n1912_05c:0299c12": "法法性合夢蝶。一心一切心合百年。達無明",
    "T46n1912_05c:0299c13": "即法性合悟知非蝶。一切心一心合非積",
    "T46n1912_05c:0299c14": "歲。言云云者。長非長故夢非夢。短非短",
    "T46n1912_05c:0299c15": "故悟非悟。故以心性為不思議境。彼論齊",
    "T46n1912_05c:0299c16": "物一夢為短而非短。百年為長而非長。今",
    "T46n1912_05c:0299c17": "借喻妙境理稍可通。若均山毫等鳧鶴恐",
    "T46n1912_05c:0299c18": "未可也。具如論衡范贇與靜泰論於齊物。",
    "T46n1912_05c:0299c19": "贇屈於泰者以齊物無理故也。次安樂行",
    "T46n1912_05c:0299c20": "人夢喻比莊周夢。意亦可知。若信下勸信",
    "T46n1912_05c:0299c21": "也。言三喻者。一如意珠。二三毒。三三夢。非",
    "T46n1912_05c:0299c22": "口為不議。非情為不思。信此三喻即信一",
    "T46n1912_05c:0299c23": "念不思議境。此不思議下明境功能。依此發",
    "T46n1912_05c:0299c24": "誓下明例餘九法。皆滿足等。良由於境說",
    "T46n1912_05c:0299c25": "時下收入一心總為觀境。如前所明事理",
    "T46n1912_05c:0299c26": "自他並在一念。說必如上行無先後。○次",
    "T46n1912_05c:0299c27": "明發心。初起大志造趣所期名之為發。",
    "T46n1912_05c:0299c28": "不依教道為真。依三諦理名正。菩提",
    "T46n1912_05c:0299c29": "即是所期之果。妙境即是所行之路。心即能",
    "T46n1912_05c:0300a01": "行能趣有情。以無始來隨逐塵染。不知無",
    "T46n1912_05c:0300a02": "緣體遍法界。唯隨妄我慮知之執。今依聖",
    "T46n1912_05c:0300a03": "教從迷反迷故名為發。制此慮知令上",
    "T46n1912_05c:0300a04": "求下化復名為發。此中文四義唯有二。所",
    "T46n1912_05c:0300a05": "謂慈悲意在極果。若從利他意在遍益。問。",
    "T46n1912_05c:0300a06": "應先起誓後觀妙境。何故境後方云發心。",
    "T46n1912_05c:0300a07": "答。境前非不發心具如五略中意。今發重",
    "T46n1912_05c:0300a08": "為成觀故須緣理益他。於中先悲次慈。",
    "T46n1912_05c:0300a09": "若從名便應先慈次悲。今從行便故先",
    "T46n1912_05c:0300a10": "悲次慈。必先離苦方與樂故。理無先後文",
    "T46n1912_05c:0300a11": "且附事。初釋悲中先明誓境。於中先總牒",
    "T46n1912_05c:0300a12": "前妙境。故云一苦一切苦。苦集二苦俱名",
    "T46n1912_05c:0300a13": "為苦。義攝十界秖在一念。故云一苦一切",
    "T46n1912_05c:0300a14": "苦。不明妙境一念三千。如何可識一攝一",
    "T46n1912_05c:0300a15": "切。三千不出一念無明。是故唯有苦因苦",
    "T46n1912_05c:0300a16": "果。由知無明秖是法性是故起悲。自悲下",
    "T46n1912_05c:0300a17": "歷境思惟為起誓之由。亦先寄次第方解",
    "T46n1912_05c:0300a18": "妙境。初文即是昔來所起三途因也。輪環下",
    "T46n1912_05c:0300a19": "明三途因招三惡果。而今下今世復起三途",
    "T46n1912_05c:0300a20": "之因。三界之集亦不出於癡愛兩心。恒為",
    "T46n1912_05c:0300a21": "所誤喻蠶喻蛾。百千下驚歎。設使下明無",
    "T46n1912_05c:0300a22": "道滅但有人天。設謂假設。常在流轉假使",
    "T46n1912_05c:0300a23": "欲捨但欣戒善不求無漏。名為相心。如市",
    "T46n1912_05c:0300a24": "易去。並喻相福反更益罪。若修相福得人",
    "T46n1912_05c:0300a25": "天樂換三途苦。復由此樂得三途苦易人",
    "T46n1912_05c:0300a26": "天樂。杜延業云。福有五種。一曰壽福。二曰",
    "T46n1912_05c:0300a27": "富福。三曰康寧福。四曰攸好德福。五曰考終",
    "T46n1912_05c:0300a28": "命福。此之俗儒但知有福而不辨所感。亦",
    "T46n1912_05c:0300a29": "不云須戒以為受福之器。以福多故招罪",
    "T46n1912_05c:0300a30": "亦多。名為更益。笱者取魚器也。相心如魚",
    "T46n1912_05c:0300b01": "如蛾。相福如笱如燈。相心感果如入如",
    "T46n1912_05c:0300b02": "赴。情想虛構名為狂計。非出世慧名為邪",
    "T46n1912_05c:0300b03": "黠。逾猶越也。甚也。結集既厚名為逾迷。招",
    "T46n1912_05c:0300b04": "苦必深名為逾遠。貪愛之心乏真理水義",
    "T46n1912_05c:0300b05": "之如渴。又相心修福作五欲因如更飲醎",
    "T46n1912_05c:0300b06": "反增生死如渴更甚。次明損道。有相之福",
    "T46n1912_05c:0300b07": "如龍須牛皮。戒定慧三如身如體。有相心",
    "T46n1912_05c:0300b08": "修如縛如繫。受人天果如入如向。却墮",
    "T46n1912_05c:0300b09": "三途如彌堅轉痛。故大論云。夫利養者如",
    "T46n1912_05c:0300b10": "龍須繩縛身入水。初損戒皮。次損定肉。後",
    "T46n1912_05c:0300b11": "損慧骨。今由相福得人天利失於三學亦",
    "T46n1912_05c:0300b12": "復如是。無明如盲。戒善如入。所感果報如",
    "T46n1912_05c:0300b13": "在棘林。有相心修猶如不固。所獲相福猶",
    "T46n1912_05c:0300b14": "如溺墮。生死難出猶如洄洑。溺是墮水。洄",
    "T46n1912_05c:0300b15": "洑者。逆旋流也。把刃下歎無道滅。一豪之",
    "T46n1912_05c:0300b16": "善本趣菩提。如操刀執炬得其要柄。若以",
    "T46n1912_05c:0300b17": "相心如把刃抱火。覩前相心生死苦集。如",
    "T46n1912_05c:0300b18": "履虎尾蛇頭等也。悚謂驚懼悼者傷也。慄",
    "T46n1912_05c:0300b19": "謂戰慄。以傷懼故所以起誓。次自悲悲他。",
    "T46n1912_05c:0300b20": "文中斥於凡夫生死。亦兼斥於六度二乘。故",
    "T46n1912_05c:0300b21": "下結云。今則非偽非毒。三藏菩薩名雜毒",
    "T46n1912_05c:0300b22": "也。二乘六道名之為偽。故前簡非九縛一",
    "T46n1912_05c:0300b23": "脫皆名為非。非即是偽。假令下明但有一",
    "T46n1912_05c:0300b24": "脫。二乘因果亦成誓境。穌者死而更生。字或",
    "T46n1912_05c:0300b25": "作穌或作穌。並不從草。從草者菜也。三藏",
    "T46n1912_05c:0300b26": "觀境不能即事。名為隘路。故大經第二云。",
    "T46n1912_05c:0300b27": "聲聞緣覺猶如隘路不受二人並行。色空相",
    "T46n1912_05c:0300b28": "即故名為並。滅色存空故云不並。滅色之",
    "T46n1912_05c:0300b29": "空名為隘路。修菩薩行義如公行。背捨生",
    "T46n1912_05c:0300b30": "死義如叛出。煩惱生死損害涅槃。是故如",
    "T46n1912_05c:0300c01": "冤。三界皆是生死住處。名為冤國。周遍五",
    "T46n1912_05c:0300c02": "道名為備歷。三界無安名為辛苦。失菩提",
    "T46n1912_05c:0300c03": "願名之為絕。更發小志名為復穌。背大",
    "T46n1912_05c:0300c04": "乘父名之為往。五塵求解如至貧里。除",
    "T46n1912_05c:0300c05": "煩惱糞求智慧錢名為傭賃。生死為夜涅",
    "T46n1912_05c:0300c06": "槃為日。小果息處名為草菴。未發大心名",
    "T46n1912_05c:0300c07": "不肯前進。拙度破惑名為鄙事。不信等者",
    "T46n1912_05c:0300c08": "憫傷之由。由二乘人背大向小是故憫傷。",
    "T46n1912_05c:0300c09": "方等已前未免生謗名為不信。方等雖聞",
    "T46n1912_05c:0300c10": "不解不行。名為不識。故迦葉云。猶如盲",
    "T46n1912_05c:0300c11": "人。不知別惑是故可悲。不識別理是故可",
    "T46n1912_05c:0300c12": "怪。又可悲之甚名之曰怪。思惟下正明悲",
    "T46n1912_05c:0300c13": "傷自傷傷他。思惟是弘誓之始。鯁痛是悲願",
    "T46n1912_05c:0300c14": "習成。鯁者謂魚骨鯁喉。如是傷痛至甚之",
    "T46n1912_05c:0300c15": "相也。",
    "T46n1912_05c:0300c16": "止觀輔行傳弘決卷第五之三"
}