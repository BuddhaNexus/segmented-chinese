{
    "X54n0870_001:0140b07": "注肇論疏目錄",
    "X54n0870_001:0140b09": "論序(慧達述曉月注)",
    "X54n0870_001:0140b10": "卷第一",
    "X54n0870_001:0140b11": "　　疏序　懸談",
    "X54n0870_001:0140b12": "　宗本義",
    "X54n0870_001:0140b13": "卷第二",
    "X54n0870_001:0140b14": "　物不遷論第一",
    "X54n0870_001:0140b15": "　不真空論第二",
    "X54n0870_001:0140b16": "卷第三",
    "X54n0870_001:0140b17": "　般若無知論第三",
    "X54n0870_001:0140b18": "卷第四",
    "X54n0870_001:0140b19": "　　劉公致問　法師釋答",
    "X54n0870_001:0140b20": "　　上涅槃論表",
    "X54n0870_001:0140b21": "卷第五",
    "X54n0870_001:0140b22": "　涅槃無名論第四",
    "X54n0870_001:0140b23": "　　九折十演者",
    "X54n0870_001:0140b24": "　　開宗第一　覆體第二",
    "X54n0870_001:0140c01": "　　　位體第三　徵出第四",
    "X54n0870_001:0140c02": "　　　超境第五　搜玄第六",
    "X54n0870_001:0140c03": "卷第六",
    "X54n0870_001:0140c04": "　　　玅存第七　難荖第八",
    "X54n0870_001:0140c05": "　　　辨荖第九　責異第十",
    "X54n0870_001:0140c06": "　　　會異第十一　詰漸第十二",
    "X54n0870_001:0140c07": "　　　明漸第十三　譏動第十四",
    "X54n0870_001:0140c08": "　　　動寂第十五　窮源第十六",
    "X54n0870_001:0140c09": "　　　通古第十七　攷得第十八",
    "X54n0870_001:0140c10": "　　　玄得第十九",
    "X54n0870_001:0140c12": "注肇論疏目錄(終)",
    "X54n0870_001:0140c18": "注肇論疏卷第一(并序)",
    "X54n0870_001:0140c20": "姑蘇堯峯蘭若沙門　遵式　述",
    "X54n0870_001:0140c21": "夫森羅萬象。一法印之。所謂心也。心也者。寂然幽邃。",
    "X54n0870_001:0140c22": "廓爾沖融。無滅無生。三際莫之能易。非大非小。十方",
    "X54n0870_001:0140c23": "不測其形。圓明獨曜而無方。清淨真常而有在。雖靈",
    "X54n0870_001:0140c24": "靈絕待。隨緣之色相千荖。湛湛亡言。普應之音聲萬",
    "X54n0870_001:0141a01": "籟。故色心萬物各得其宜。蓋得此也。聖賢萬行各有",
    "X54n0870_001:0141a02": "所至。蓋至此也。眾生迷此而輪轉不息。聖人證此而",
    "X54n0870_001:0141a03": "圓寂妙常。是知非一心而萬法不存。法非心也。非萬",
    "X54n0870_001:0141a04": "法而一心不顯。心非法也。故如來出現。憫物垂形。身",
    "X54n0870_001:0141a05": "雲順感。以無邊體離增減。圓音隨願而周普。理絕名",
    "X54n0870_001:0141a06": "言。無形而形。若澄潭之落月。無說而說。譬幽谷之傳",
    "X54n0870_001:0141a07": "聲。鹿苑鶴林一大之因緣事畢。五天震旦三時之像",
    "X54n0870_001:0141a08": "教流通。聖賢迭興。古今傳習。東晉之世有大法師諱",
    "X54n0870_001:0141a09": "僧肇。生當秦國。名振異方。少習外經。後悟釋教。決疑",
    "X54n0870_001:0141a10": "於龜茲羅什。久居於逍遙譯場立義。論之五章。佐如",
    "X54n0870_001:0141a11": "來之一化。觀夫宏才落落。妙解徹於教宗。玄旨昭昭。",
    "X54n0870_001:0141a12": "深智窮於理域。然因緣生滅。事有千荖。實相本無。理",
    "X54n0870_001:0141a13": "同一味。但以根後各照。二諦不融。寧知波水無荖。金",
    "X54n0870_001:0141a14": "鐶不別。所以列多名而標異。立一義以會通。建不共",
    "X54n0870_001:0141a15": "之深宗。顯大乘之極致。然則俗無異真之俗。即真之",
    "X54n0870_001:0141a16": "俗諦不遷。真無異俗之真。即俗之真空露現。真俗不",
    "X54n0870_001:0141a17": "二。事理雙融。非般若無以契真。非漚和無以涉俗。入",
    "X54n0870_001:0141a18": "俗而真源常顯。權心必具於實心。契真而俗事匪移。",
    "X54n0870_001:0141a19": "實智必資於權智。權實之心雙運。中觀圓融。真俗之",
    "X54n0870_001:0141a20": "境同時。一諦凝寂。情亡解泯。諦觀渾融。復本還源。強",
    "X54n0870_001:0141a21": "名證道。論之深旨綸緒如斯。然古今解釋注疏頗多。",
    "X54n0870_001:0141a22": "取意求文。各隨所見。推宗定教。曾無一家。遂令學者",
    "X54n0870_001:0141a23": "迷文。宗途失旨。遵式幼從師授。虗己求宗。後因習學",
    "X54n0870_001:0141a24": "華嚴大經。常覩清涼判釋。盡開五教。取法古師。權實",
    "X54n0870_001:0141b01": "之旨有歸。行解之門可向。常恨此論人亡則難。致使",
    "X54n0870_001:0141b02": "深宗固多亂轍。今則精研覃思。三復竭愚。但愧流通",
    "X54n0870_001:0141b03": "之心。輙伸鄙作耳。熙寧甲寅仲春十有三日。南峯西",
    "X54n0870_001:0141b04": "庵序云。",
    "X54n0870_001:0141b05": "　稽首真應等正覺　　法性無邊智慧門",
    "X54n0870_001:0141b06": "　如實修行諸聖賢　　願賜冥資釋玄義",
    "X54n0870_001:0141b07": "將釋此論。略啟四門。一教起因緣。二藏教所攝。三",
    "X54n0870_001:0141b08": "宗趣總別。四隨文釋義。",
    "X54n0870_001:0141b09": "△今初。夫聖賢立論。必有所由。今明起教因緣。略",
    "X54n0870_001:0141b10": "以二門分別。一通明諸論。二別顯斯文。通明諸論",
    "X54n0870_001:0141b11": "者。論有二種。一曰宗論。二曰釋論。釋論則隨文釋",
    "X54n0870_001:0141b12": "義。無別因緣。但由本義深玄。則為發起。宗論者。佛",
    "X54n0870_001:0141b13": "法大海深廣難量。權實多門理非一致。圓音頓說",
    "X54n0870_001:0141b14": "異類各聞。則不須論。但以世尊滅後眾生宜樂不",
    "X54n0870_001:0141b15": "等。(宜經宜論樂實樂權)受解緣殊。(與佛有緣則宜經。與菩薩有緣則宜論)雖有",
    "X54n0870_001:0141b16": "羣經而弗能領悟。是以諸宗立論。各被機宜。為令",
    "X54n0870_001:0141b17": "隨論知宗隨宗得趣。故有小乘論三乘論一乘論",
    "X54n0870_001:0141b18": "興。二別顯斯文。復二。初總明。二別顯。總明者。若原",
    "X54n0870_001:0141b19": "佛出現。本為一事因緣。但由根器荖殊。見聞有異。",
    "X54n0870_001:0141b20": "雖以三乘教化。究竟唯為一乘。不了斯旨。多滯化",
    "X54n0870_001:0141b21": "門。為令尋派討源。得佛本意。故此論興。二別顯復",
    "X54n0870_001:0141b22": "有二。一破。二立。破謂破權。立謂立實。破立之意。四",
    "X54n0870_001:0141b23": "論即為四門。一俗諦。破常無常二倒。立動靜相即",
    "X54n0870_001:0141b24": "故。二真諦。破有無二見。立真俗理一故。三般若。破",
    "X54n0870_001:0141c01": "照用有無。立權實同體故。四涅槃。破迷真執應。立",
    "X54n0870_001:0141c02": "真應不二故。由斯破立。即顯真俗互融。權實交暎。",
    "X54n0870_001:0141c03": "理智冥合。心境泯亡。故立一義為宗。以盡究竟深",
    "X54n0870_001:0141c04": "旨。中間雖有多緣。不過大意。",
    "X54n0870_001:0141c05": "△二藏教所攝者。三藏之中阿毗達磨藏攝。二藏",
    "X54n0870_001:0141c06": "之中菩薩藏攝。權實教中實教所攝。然權實之義",
    "X54n0870_001:0141c07": "理亦多途。且依賢首大師。以義判教。教類有五。一",
    "X54n0870_001:0141c08": "小乘教。二大乘始教。亦名分教。三大乘終教。亦名",
    "X54n0870_001:0141c09": "實教。四大乘頓教。五一乘圓教。此五相望。前前皆",
    "X54n0870_001:0141c10": "權。後後竝實。若據本教自宗。各許自實他權。今言",
    "X54n0870_001:0141c11": "權實。就始終分之。前二竝權。詮未究竟故。後三俱",
    "X54n0870_001:0141c12": "實。通詮一心故。就此權實之中。始教有法相破相",
    "X54n0870_001:0141c13": "二宗。今以終實對之。略敘十義。即知此論文義終",
    "X54n0870_001:0141c14": "教所攝。一法相立三乘定異。實教立一乘無三。(下論",
    "X54n0870_001:0141c15": "云。誠真一之無差。又云第一大道無有兩正)二法相說五性荖別。(三乘并無",
    "X54n0870_001:0141c16": "性及不定性)實教談一性齊平。(下云九流於是乎交歸。眾聖於是乎冥會)三",
    "X54n0870_001:0141c17": "法相立二諦條然。(俗有真無)實教乃真俗互即。(下云言真未甞",
    "X54n0870_001:0141c18": "有。言偽未甞無。二言未始一。二理未始殊)四法相說根後各照。(根本智證真後",
    "X54n0870_001:0141c19": "得智達俗)實教談二照相須。(下云。觀空而不證。處有而不染)五法相說",
    "X54n0870_001:0141c20": "四相前後。(生屬過去。住異屬現在。滅屬未來)實教顯生滅同時。(下云",
    "X54n0870_001:0141c21": "一切眾生即寂滅相)六法相說理智有異。(以有為智證無為理)實教明",
    "X54n0870_001:0141c22": "能所混融。(下云此彼寂滅。物我冥一。怕爾無朕。乃曰涅槃)七法相說真如",
    "X54n0870_001:0141c23": "凝然。實教顯隨緣妙用。(下云。不動真際。為諸法立處。又云。法身無象。應物而",
    "X54n0870_001:0141c24": "形)八破相說真智了空。實教明靈知本寂。(下云。終日知而",
    "X54n0870_001:0142a01": "未甞知。又云。智有窮幽之鑒。而無知焉等)九破相說諸法無性。(無性為真如)",
    "X54n0870_001:0142a02": "實教說本性真常。(下云。涅槃之為道也。量太虗而永久。又云。寂滅永安。無始無終。",
    "X54n0870_001:0142a03": "湛若虗空)十破相說佛德亦空。(一切智智亦清淨)實教明如來",
    "X54n0870_001:0142a04": "具德(下云。理無不契。故萬德斯弘。又云。佛如虗空。無去無來。應緣而現。無有方所)以斯",
    "X54n0870_001:0142a05": "對辨。權實昭然。廣有義門。恐煩不敘。今此論義終",
    "X54n0870_001:0142a06": "實所收。於理無惑。其間或說權義。意在會歸。(下云般若",
    "X54n0870_001:0142a07": "虗玄者。蓋是三乘之宗極也。誠真一之無差)不接權門。豈名終實。又亦",
    "X54n0870_001:0142a08": "頓明法性。(下云。言之者失其真等。又云。釋迦掩室於摩竭。淨名杜口於毗耶)直顯",
    "X54n0870_001:0142a09": "真常。即兼頓攝。但不明法界性海緣起無礙主伴",
    "X54n0870_001:0142a10": "無盡之義。非圓教收。若以深該淺。以本攝末。圓亦",
    "X54n0870_001:0142a11": "收此。故曰實教所攝。",
    "X54n0870_001:0142a12": "△三宗趣總別者。能詮所尚曰宗。宗之所歸曰趣。",
    "X54n0870_001:0142a13": "亦有總別。總以唯心一義為宗。真俗不二理智混",
    "X54n0870_001:0142a14": "融為趣。別有四門。一真俗相即為宗。第一義諦為",
    "X54n0870_001:0142a15": "趣。二權實互具為宗。二用無知為趣。三以不二理",
    "X54n0870_001:0142a16": "智為宗。理智不二為趣。四教義詮顯為宗。絕解修",
    "X54n0870_001:0142a17": "證為趣。由斯宗趣。即知四論前淺後深。別不過總。",
    "X54n0870_001:0142a18": "△第四隨文釋義。文三。初總標題目。",
    "X54n0870_001:0142a19": "肇論",
    "X54n0870_001:0142a20": "肇即人名。論乃是法。以人統法。將法從人。肇之論",
    "X54n0870_001:0142a21": "故。論通諸論。肇揀當文。以別揀通故。凡立題有多",
    "X54n0870_001:0142a22": "種。謂單人單法單喻。此三複之謂人法法喻人喻。",
    "X54n0870_001:0142a23": "或具足者。今即單人也。論者賢首云。建立決了可",
    "X54n0870_001:0142a24": "軌文言。判說甚深法相道理。依決判義名之為論。",
    "X54n0870_001:0142b01": "又云論者。集法議論也。謂假立賓主。往復徵析。論",
    "X54n0870_001:0142b02": "量正理。故造論者。有二不同。一宗論。二釋論。今即",
    "X54n0870_001:0142b03": "宗論。宗論復有二。一宗經論文義。如大乘百法明",
    "X54n0870_001:0142b04": "門論。二以經論成立自宗。如大乘起信論。今論具",
    "X54n0870_001:0142b05": "斯二焉。宗本一章即自所成立。次下四論各以經",
    "X54n0870_001:0142b06": "論為宗。故斯文有所據。義有所宗。宗論攝也。然此",
    "X54n0870_001:0142b07": "總題細詳所立非論主也。且此方西域儒釋二宗。",
    "X54n0870_001:0142b08": "未聞作者以名自立為目。又今觀下五章文勢。非",
    "X54n0870_001:0142b09": "如次而作。作之既備。綸緒不無。域內流通。人皆寶",
    "X54n0870_001:0142b10": "得。雖一一以法標目。總推論主之文。故以人名題",
    "X54n0870_001:0142b11": "之為總。",
    "X54n0870_001:0142b12": "△二作者示名",
    "X54n0870_001:0142b13": "後秦長安釋僧肇作",
    "X54n0870_001:0142b14": "後秦國號也。當姚帝第二主諱興。弘始年中行化。",
    "X54n0870_001:0142b15": "正屬東晉安帝義熈。同時論主生於秦。長安城名。",
    "X54n0870_001:0142b16": "即古之雍州。僧傳曰。釋僧肇京兆人。行業如本傳。",
    "X54n0870_001:0142b17": "據此示名合在義題之次。古者既立總題。題下示",
    "X54n0870_001:0142b18": "名。此亦無違。",
    "X54n0870_001:0142b19": "△三正釋本文五章。大分為二。初一立義標宗。後",
    "X54n0870_001:0142b20": "四依宗造論。初文分二。初標義題。",
    "X54n0870_001:0142b21": "○宗本義",
    "X54n0870_001:0142b22": "教之所尚曰宗。言之所依曰本。其猶根為樹本。源",
    "X54n0870_001:0142b23": "為水本。今以義為所依之本。即為所尚之宗。宗即",
    "X54n0870_001:0142b24": "是本。義者宜也。以能依能宗之教。必與所依所宗",
    "X54n0870_001:0142c01": "義意符合。故義即宗本也。或問曰。未知以何為宗",
    "X54n0870_001:0142c02": "本耶。答曰。謂此章所顯一義。乃是所宗所依之本。",
    "X54n0870_001:0142c03": "下五名及四論。是能宗能依之教。故知名教宗本",
    "X54n0870_001:0142c04": "於義。義為名教之宗本矣。",
    "X54n0870_001:0142c05": "△次正立義。文二。一總立義本。二別開義門。然宗",
    "X54n0870_001:0142c06": "本一篇。文有總別。開總成別。則四論不同。攝別歸",
    "X54n0870_001:0142c07": "總。同顯一義。今初分三。一列名。二立義。三推釋。今",
    "X54n0870_001:0142c08": "初列名中五名。疏分五段釋之。今欲釋名。須論詮",
    "X54n0870_001:0142c09": "表。且五中前四詮理。緣會詮事。謂事有千荖。總於",
    "X54n0870_001:0142c10": "緣會。理有深淺。四名統之。今欲明理事不二一義",
    "X54n0870_001:0142c11": "之宗。先釋理事不一。五種名字。或曰。論主依何法",
    "X54n0870_001:0142c12": "體立此宗義。答據斯宗義。必依一心法立。謂五名",
    "X54n0870_001:0142c13": "中上三詮心體。下二詮心用。由一心體用同時故。",
    "X54n0870_001:0142c14": "得五名義一。若然者。論文何以不示一心耶。不示",
    "X54n0870_001:0142c15": "之意有二。一謂心法唯證智可到。非言教所及故。",
    "X54n0870_001:0142c16": "今但以義顯。不以言示。此如釋迦掩室淨名默然。",
    "X54n0870_001:0142c17": "教外別傳。亡詮得旨。皆斯意也。二謂理事體用。三",
    "X54n0870_001:0142c18": "乘教部不說相融。大乘極談方明不二。今此論意",
    "X54n0870_001:0142c19": "欲會權入實故。特散列五名。融成一義故。不先標",
    "X54n0870_001:0142c20": "一心法也。此如毗耶室中五千大士各各先說二",
    "X54n0870_001:0142c21": "法。然後入不二門。由斯二意。即知此論大同起信。",
    "X54n0870_001:0142c22": "不無小異。良由會權歸實。從始入終。與直造心性",
    "X54n0870_001:0142c23": "者。優劣機異。故立教不同也。",
    "X54n0870_001:0142c24": "本無。",
    "X54n0870_001:0143a01": "此名有二釋。一本謂本來。無即是寂。謂一真心體",
    "X54n0870_001:0143a02": "三際湛然。下云。非推之使無。故曰本無。二本謂本",
    "X54n0870_001:0143a03": "源。無即泯絕。謂萬派歸源。名相斯泯。然上二釋。先",
    "X54n0870_001:0143a04": "則本自是無。次乃由無顯本。唯第四論詮至於此",
    "X54n0870_001:0143a05": "彼明無為滅度二涅槃義。生佛平等理智相泯。方",
    "X54n0870_001:0143a06": "契本無。",
    "X54n0870_001:0143a07": "實相。",
    "X54n0870_001:0143a08": "實謂真實。相即相狀。真實即相乃無相也。此亦二",
    "X54n0870_001:0143a09": "釋。一真心本絕諸相。絕相之真。故稱實相。下云。實",
    "X54n0870_001:0143a10": "相自無。二萬法相寂。即真實相。然此二釋。前直就",
    "X54n0870_001:0143a11": "法體論相。後委就諸法推實。實由體相本真。故得",
    "X54n0870_001:0143a12": "諸法皆實。又由即法見實。方知法法全真。下物不",
    "X54n0870_001:0143a13": "遷不真空般若無知三論。通約所詮。皆齊此名。約",
    "X54n0870_001:0143a14": "境則雙融真俗顯實相。約智雙融權實顯實相。行",
    "X54n0870_001:0143a15": "人於此似有能所之迹未亡。故至涅槃方本無矣。",
    "X54n0870_001:0143a16": "若約四論為門不同。則唯般若可至於此。以權實",
    "X54n0870_001:0143a17": "二智。同出於實相。法性之體。體性常寂。故曰般若",
    "X54n0870_001:0143a18": "無知。",
    "X54n0870_001:0143a19": "法性。",
    "X54n0870_001:0143a20": "法謂軌則任持。性乃融通不改。真常法體寂寥沖",
    "X54n0870_001:0143a21": "深。三際不易。令物可解。故受法名。雖融通於萬物。",
    "X54n0870_001:0143a22": "而不失於無分。故受性名。華嚴偈云。法性徧在一",
    "X54n0870_001:0143a23": "切處。亦無形相而可得。下云。法性如是。若賢首起",
    "X54n0870_001:0143a24": "信疏云。法性者明真體普徧之義。通與一切法為",
    "X54n0870_001:0143b01": "性。即顯真如徧於染淨。通情非情。此則法是隨緣",
    "X54n0870_001:0143b02": "萬法。性約真如不變。斯亦順今所釋。但不以法之",
    "X54n0870_001:0143b03": "一字。直就真軌持義釋。若用隨緣以釋法性者。迷",
    "X54n0870_001:0143b04": "之太甚。",
    "X54n0870_001:0143b05": "性空。",
    "X54n0870_001:0143b06": "性是諸法從緣生滅之性。空謂假而無實。此亦二",
    "X54n0870_001:0143b07": "釋。一以四性推檢萬法。不自不他。不共不無因。都",
    "X54n0870_001:0143b08": "無一實。下論云。性常自空故。二諸法性相。於情似",
    "X54n0870_001:0143b09": "有。於理實無。如夜見繩懼是虵。虵性虵相元不有。",
    "X54n0870_001:0143b10": "眾生若離徧計情了法依他無實性。不真空論真",
    "X54n0870_001:0143b11": "諦為門。正齊此名。若約所顯第一義諦。即詮至實",
    "X54n0870_001:0143b12": "相。",
    "X54n0870_001:0143b13": "緣會。",
    "X54n0870_001:0143b14": "疎助者為緣。親起者為因。會謂合也聚也。統論佛",
    "X54n0870_001:0143b15": "教多宗因緣。窮盡諸法生起之由。直破外道無因",
    "X54n0870_001:0143b16": "邪因。故實教則指的一心為源。相宗皆明從種而",
    "X54n0870_001:0143b17": "有。今但就俗諦詮顯。故說眾緣合會。色心諸法宛",
    "X54n0870_001:0143b18": "然。下物不遷論。俗諦為門。唯齊此名。既俗諦門中",
    "X54n0870_001:0143b19": "不窮諸法生起之源。故但以緣會之名總該萬法。",
    "X54n0870_001:0143b20": "下云。一切諸法緣會而生。大論云諸法從緣生等。",
    "X54n0870_001:0143b21": "或曰。此既不明諸法興由。寧為盡理之論。答曰。若",
    "X54n0870_001:0143b22": "約五名非一緣會詮義。實非盡理之名。今由一義",
    "X54n0870_001:0143b23": "故。緣會諸法以本無實相為因。妄攬真成。全真立",
    "X54n0870_001:0143b24": "妄。故下反推緣會直顯本無。故知一心真理是萬",
    "X54n0870_001:0143c01": "法親起之因。故經云。如來藏是善不善因。能變興",
    "X54n0870_001:0143c02": "造一切趣生。乃至若生若滅。華嚴云。心如巧畫師。",
    "X54n0870_001:0143c03": "造種種五陰。或說染法以無明為因。及法相說業",
    "X54n0870_001:0143c04": "種親生。竝是今之緣義。清凉疏云。以不知三界由",
    "X54n0870_001:0143c05": "乎我心。從癡有愛。流轉無極。故今正順大乘。不違",
    "X54n0870_001:0143c06": "教理。或曰。論中何以唯立此之五名。而無增減。答",
    "X54n0870_001:0143c07": "若約名教實乃繁多。窮理盡性不過此五。今略以",
    "X54n0870_001:0143c08": "二諦性相束之。即所立無過減之失。緣會性空明",
    "X54n0870_001:0143c09": "俗諦性相。法性實相明真諦性相。本無一名真俗",
    "X54n0870_001:0143c10": "性相俱泯。此有三重四句。先明俗諦四句。一俗相",
    "X54n0870_001:0143c11": "謂緣會。二俗性謂性空。三俗性俗相俱存。謂合上",
    "X54n0870_001:0143c12": "二名。四俗性俗相俱泯。謂本無。次明真諦四句。一",
    "X54n0870_001:0143c13": "真性謂法性。二真相謂實相。三真性真相俱存。謂",
    "X54n0870_001:0143c14": "合上二名。四真性真相俱泯。謂本無。後真俗對明",
    "X54n0870_001:0143c15": "四句。一俗性相謂緣會性空。二真性相謂法性實",
    "X54n0870_001:0143c16": "相。三真俗性相俱存謂通下四名。四真俗性相俱",
    "X54n0870_001:0143c17": "泯。謂本無。具此三重四句。教理圓滿。又信解行證",
    "X54n0870_001:0143c18": "一一皆當具四。闕一則竝非真實。是故立名盡理。",
    "X54n0870_001:0143c19": "不過於五矣。上釋列名竟。△二立義。",
    "X54n0870_001:0143c20": "一義耳。",
    "X54n0870_001:0143c21": "正立義也。上所列雖有五名。詮義是一。所言一義",
    "X54n0870_001:0143c22": "亦有多釋。且就五名中釋者。上三詮心體。下二詮",
    "X54n0870_001:0143c23": "心用。已是一心體用故義一也。又上四名詮理。第",
    "X54n0870_001:0143c24": "五名詮事。理外無事。全不變以隨緣。事外無理。雖",
    "X54n0870_001:0144a01": "隨緣而不變。理事不二故義一也。若據下四論釋",
    "X54n0870_001:0144a02": "一義者。即有三門。一約境。即物不遷論。是緣會俗",
    "X54n0870_001:0144a03": "諦境。不真空論。是性空真諦境。真俗不二。以顯本",
    "X54n0870_001:0144a04": "無實相法性第一義諦境。故曰一義。二約智。即般",
    "X54n0870_001:0144a05": "若無知論。權智涉有緣會智實智。觀空性空智。權",
    "X54n0870_001:0144a06": "實不二。則本無實相法性中道智。故曰一義。三約",
    "X54n0870_001:0144a07": "證。即涅槃無名論。應化之身不泯理事境智相故。",
    "X54n0870_001:0144a08": "緣會性空也。真實之體不存能所理智故。法性實",
    "X54n0870_001:0144a09": "相本無矣。存泯無礙。真應不二。故曰一義。以斯教",
    "X54n0870_001:0144a10": "義被機。則令三乘同歸一佛乘。五性同會一佛性。",
    "X54n0870_001:0144a11": "行則悲智相導。因則空有雙修。心則寂照同時。觀",
    "X54n0870_001:0144a12": "則理事齊照。故曰十方世界中唯有一乘法。故立",
    "X54n0870_001:0144a13": "一義之宗。以究如來出世大事。所以淨名宗於不",
    "X54n0870_001:0144a14": "二。法華本於一乘。楞嚴究常住一心。涅槃明羣生",
    "X54n0870_001:0144a15": "一性。故知一義之旨。足以統大乘終極之宗矣。然",
    "X54n0870_001:0144a16": "此亦由對五名。故號一義。名既混融。義亦無一。能",
    "X54n0870_001:0144a17": "一能五。非一非五。方盡玄微。故經亦云。一亦不為",
    "X54n0870_001:0144a18": "一。為破諸數故。此上總義通為四論宗本矣。△三",
    "X54n0870_001:0144a19": "推釋二。先推。",
    "X54n0870_001:0144a20": "何則。",
    "X54n0870_001:0144a21": "推也。既有五名。何成一義。△二釋成一義二。初指",
    "X54n0870_001:0144a22": "事釋緣會二。一指所詮事。",
    "X54n0870_001:0144a23": "一切諸法。",
    "X54n0870_001:0144a24": "俗諦事法也。謂該世間出世間。故云一切。各有色",
    "X54n0870_001:0144b01": "心依正。故云諸法。即緣會名下所詮事法也。然前",
    "X54n0870_001:0144b02": "列名約從本以起末。則從無住本立一切法。法本",
    "X54n0870_001:0144b03": "如是。今此釋成約推末以顯本。教理如斯。故下四",
    "X54n0870_001:0144b04": "論詮理。但依教道前前則淺。後後則深。不過今推",
    "X54n0870_001:0144b05": "釋之意。欲使行人自淺之深。即末契本。是故釋成",
    "X54n0870_001:0144b06": "特反前列中之次也。△二釋能詮名。",
    "X54n0870_001:0144b07": "緣會而生。",
    "X54n0870_001:0144b08": "釋緣會名詮事之意。染緣會則六凡依正興。淨緣",
    "X54n0870_001:0144b09": "會則四聖依正現。故十界依正必由染淨緣會而",
    "X54n0870_001:0144b10": "生。故欲詮俗諦事法。不過上緣會之名矣。△二顯",
    "X54n0870_001:0144b11": "理明一義四。一顯性空理分二。一推窮其性。又分",
    "X54n0870_001:0144b12": "三。一推前際空。",
    "X54n0870_001:0144b13": "緣會而生。則未生無有。",
    "X54n0870_001:0144b14": "上句牒前。下句正推。生者起也。謂觀諸法前際。緣",
    "X54n0870_001:0144b15": "未起時。無有法之性相。故曰未生無有。足知現有",
    "X54n0870_001:0144b16": "定屬緣生也。△二推後際空文二。初正推也。",
    "X54n0870_001:0144b17": "緣離則滅。",
    "X54n0870_001:0144b18": "滅謂滅盡。又觀諸法後際。緣若離散。性相皆滅。故",
    "X54n0870_001:0144b19": "將緣散之盡。以了緣會非真。△二縱推。",
    "X54n0870_001:0144b20": "如其真有。有則無滅。",
    "X54n0870_001:0144b21": "先縱後推。如其者若彼也。若彼緣會之事真實有",
    "X54n0870_001:0144b22": "者。則後際無滅。今既有滅。定了非真也。△三正推",
    "X54n0870_001:0144b23": "現空。",
    "X54n0870_001:0144b24": "以此而推。故知雖今現有。有而性常自空。",
    "X54n0870_001:0144c01": "以用也。用二際不有以推之。方了現今萬有自性",
    "X54n0870_001:0144c02": "依他故空。故中論云。因緣所生法我說即是空。上",
    "X54n0870_001:0144c03": "句屬物不遷論。下句屬不真空論。言依他有二。一",
    "X54n0870_001:0144c04": "依真理之他。二依眾緣之他。如波依水。又復依風。",
    "X54n0870_001:0144c05": "今取後義。顯緣會故。諸法自性空也。△二結顯性",
    "X54n0870_001:0144c06": "空。",
    "X54n0870_001:0144c07": "性常自空。故謂之性空。",
    "X54n0870_001:0144c08": "結成也。即事顯性空理故。然此性空。愚法教謂之",
    "X54n0870_001:0144c09": "生空。始教謂之二空。猶未能即事而顯。今即緣會",
    "X54n0870_001:0144c10": "而性空理現。故異權小也。△二顯法性理。",
    "X54n0870_001:0144c11": "法性如是。",
    "X54n0870_001:0144c12": "此即就緣會性空顯真法性也。如是者指上緣會",
    "X54n0870_001:0144c13": "諸法。由性空故本性常寂。法性是如是矣。又如謂",
    "X54n0870_001:0144c14": "真常不改。是為離過絕非。法性有如是之義。意令",
    "X54n0870_001:0144c15": "達事本真。故云法性如是。然此觸事契理。約機有",
    "X54n0870_001:0144c16": "二。若由達事法性空方了法性。即是權機入實屬",
    "X54n0870_001:0144c17": "漸來也。若於事直見法性。唯終教機屬頓入也。起",
    "X54n0870_001:0144c18": "信云。以一切法悉皆真故。皆同如故。△三顯實相",
    "X54n0870_001:0144c19": "理。",
    "X54n0870_001:0144c20": "故曰實相。",
    "X54n0870_001:0144c21": "前則即事顯真性。此則即事顯真相。非唯緣會性",
    "X54n0870_001:0144c22": "空本即真性。亦了緣會無相本即實相。此乃即事",
    "X54n0870_001:0144c23": "見實相理也。下云。諸法實相謂之般若。法華云。治",
    "X54n0870_001:0144c24": "生產業皆與實相不相違背。故今直於緣會性空",
    "X54n0870_001:0145a01": "立實相名。乃云故曰實相。然法性實相二名同出。",
    "X54n0870_001:0145a02": "以真性無相故。實相性寂故。△四顯本無理。",
    "X54n0870_001:0145a03": "實相自無。非推之使無。故名本無。",
    "X54n0870_001:0145a04": "此即事顯本無理也。實相本無說有前後。義亦同",
    "X54n0870_001:0145a05": "時。前但會事歸理以顯實相。今明實相之理。非由推",
    "X54n0870_001:0145a06": "事見無。本來自無。故曰本無也。前則有理可歸。事",
    "X54n0870_001:0145a07": "必會理。義當終教。今顯理本自寂。事理雙亡。是頓",
    "X54n0870_001:0145a08": "教義。既從淺之深。至此之深深。故此本無特躡實",
    "X54n0870_001:0145a09": "相而釋。又法性顯真性。實相顯真相。本無顯真體。",
    "X54n0870_001:0145a10": "本絕性相。此三顯理不無深淺。又上五名達緣會。",
    "X54n0870_001:0145a11": "則離徧計。推性空則了依他。顯法性實相本無。則",
    "X54n0870_001:0145a12": "證圓成。圭山云從緣有故依他無性。即圓成故。故",
    "X54n0870_001:0145a13": "一義也。上辨推釋之文。已見論主但會事顯理以",
    "X54n0870_001:0145a14": "釋一義。餘一之義皆可意求。竝如前說。釋總義竟。",
    "X54n0870_001:0145a15": "△二別開義門三。一約境雙破有無顯一義。二約",
    "X54n0870_001:0145a16": "智雙融權實顯一義。三約證雙泯理事顯一義。此",
    "X54n0870_001:0145a17": "三節皆總中開出。乃全總以成別。即為下四論之",
    "X54n0870_001:0145a18": "所宗。謂物不遷不真空二論。宗境一義。般若無知",
    "X54n0870_001:0145a19": "論宗智一義。涅槃無名論宗證一義。今初。文二。一",
    "X54n0870_001:0145a20": "假牒問。",
    "X54n0870_001:0145a21": "言不有不無者。",
    "X54n0870_001:0145a22": "牒彼所言也。或曰。若言緣會諸法性常自空以成",
    "X54n0870_001:0145a23": "一義。何以佛教皆說不有不無二義耶。故今牒之。",
    "X54n0870_001:0145a24": "此但躡前釋成中云。一切諸法緣會而生。乃至性",
    "X54n0870_001:0145b01": "常自空故謂之性空之文。假躡為問。以開真諦不",
    "X54n0870_001:0145b02": "有俗諦不無。為下前二論所宗之門。顯真俗不二",
    "X54n0870_001:0145b03": "中道理。為二論所詮。故今不有即上性空。不無即",
    "X54n0870_001:0145b04": "上緣會。下顯中道。即上一義。問者但據前名異。向",
    "X54n0870_001:0145b05": "下論主約上一義而立。故雖開別而不失總。此義",
    "X54n0870_001:0145b06": "既不離前。故曰假問。△二辨諦理。文二。初明二諦。",
    "X54n0870_001:0145b07": "文二。一出教意以釋問。",
    "X54n0870_001:0145b08": "不如有見常見之有。邪見斷見之無耳。",
    "X54n0870_001:0145b09": "不如二字兩句連用。即能破之詞。是上二不字也。",
    "X54n0870_001:0145b10": "見謂妄解即所破之執。上有無也。所執雖多不出",
    "X54n0870_001:0145b11": "於二。一常見滯有。二斷見滯無。且凡夫人。未達緣",
    "X54n0870_001:0145b12": "生本空。見有諸法計常住相。故佛教以真諦不有",
    "X54n0870_001:0145b13": "治之。故曰不如有見常見之有也。又小乘及外道。",
    "X54n0870_001:0145b14": "未能即事契真。多尚虗無寂默厭患身智。故佛教",
    "X54n0870_001:0145b15": "以俗諦不無治之。故曰不如邪見斷見之無耳。是",
    "X54n0870_001:0145b16": "知佛教真諦說不有。俗諦談不無。為破斷常二執。",
    "X54n0870_001:0145b17": "以佛正見不似斷常二執故。曰不如等。故今先為",
    "X54n0870_001:0145b18": "出其教意。但為直非二見耳。△二立縱奪以會前。",
    "X54n0870_001:0145b19": "若以有為有。則以無為無。",
    "X54n0870_001:0145b20": "此縱前也。為是也。前釋中若以緣會是有。亦以性",
    "X54n0870_001:0145b21": "空是無。成有無二見。乃違佛教也。",
    "X54n0870_001:0145b22": "有既不有。則無無也。",
    "X54n0870_001:0145b23": "此奪上縱意會釋前義也。既已也。前釋中已明緣",
    "X54n0870_001:0145b24": "會之有。即性空故不有。則知性空之無。即緣會故",
    "X54n0870_001:0145c01": "不無。則二名一義。方符佛教二諦不有不無之門。",
    "X54n0870_001:0145c02": "重言無者不無也。此約能示二諦有無相即。故不",
    "X54n0870_001:0145c03": "有不無是一義也。下文方會歸所示一實之義為",
    "X54n0870_001:0145c04": "一義。仁王云。於諦常自二。於解常自一。△二會一",
    "X54n0870_001:0145c05": "義二。初會二諦顯一義中二。一正顯遮照。",
    "X54n0870_001:0145c06": "夫不存無以觀法者。可謂識法實相矣。",
    "X54n0870_001:0145c07": "上約二諦以不有不無為門。猶未顯門中實示何",
    "X54n0870_001:0145c08": "義。今此會前真俗同歸。顯中道第一義諦。即前緣",
    "X54n0870_001:0145c09": "會性空不二。則法性實相理顯。夫諦境不過以四",
    "X54n0870_001:0145c10": "句論之。一真故不有。離增益謗。二俗故不無。離損",
    "X54n0870_001:0145c11": "減謗。三雙照故亦有亦無。離戲論謗。四雙遮故非",
    "X54n0870_001:0145c12": "有非無。離相違謗。一二兩句已如前文。今但會前",
    "X54n0870_001:0145c13": "明後二句。雙遮雙照同時之義。以顯中道耳。言不",
    "X54n0870_001:0145c14": "存者無所住著也。文中無字與下段有字。影略互",
    "X54n0870_001:0145c15": "取。由前不有不無故。不住著於有無。故云不存有",
    "X54n0870_001:0145c16": "無。即雙遮也。以觀法者雙照有無法也。可謂下釋",
    "X54n0870_001:0145c17": "成也。既用即遮之照故。當正遮之時。而能了別中",
    "X54n0870_001:0145c18": "道實相法也。",
    "X54n0870_001:0145c19": "是謂雖觀有。而無所取相。",
    "X54n0870_001:0145c20": "此文下亦合云者可謂契法實相矣。今影略也。是",
    "X54n0870_001:0145c21": "謂者承上之詞。雖觀有無雙照也。而無所取相雙",
    "X54n0870_001:0145c22": "遮也。但反上文。令遮照互具。中道實相顯於此矣。",
    "X54n0870_001:0145c23": "故知緣會性空義一。顯法性實相也。△二述成遮照。",
    "X54n0870_001:0145c24": "然則法相為無相之相。",
    "X54n0870_001:0146a01": "前則境觀合辨。今則各別述成。先約境述成。言法",
    "X54n0870_001:0146a02": "相者。通牒三諦境為是也。無相者雙遮真俗相也。",
    "X54n0870_001:0146a03": "之相者雙照真俗相也。此則於境乃遮照同時。成",
    "X54n0870_001:0146a04": "第一義諦。",
    "X54n0870_001:0146a05": "聖人之心。為住無所住矣。",
    "X54n0870_001:0146a06": "次約觀述成也。言聖人之心通標一心三觀。得此",
    "X54n0870_001:0146a07": "觀者即聖人矣。為亦是也。住者雙照也。無所住者",
    "X54n0870_001:0146a08": "雙遮也。無真俗可住故。此乃心觀照遮同時成中",
    "X54n0870_001:0146a09": "道觀。此中道境觀。即上強名之為實相法性也。是",
    "X54n0870_001:0146a10": "知諦非觀而不顯融通。觀非諦而不能迭耀。雖正",
    "X54n0870_001:0146a11": "辨融通之境。須約融通之心。次漚和般若由此而",
    "X54n0870_001:0146a12": "生。△二會三乘顯一乘三。初總標人法。",
    "X54n0870_001:0146a13": "三法等觀性空。而得道也。",
    "X54n0870_001:0146a14": "三乘者菩薩緣覺聲聞也。此三機不等。分教定有。",
    "X54n0870_001:0146a15": "實教定無。等謂齊也。觀者鑒照也。性空者指前即",
    "X54n0870_001:0146a16": "俗之真理也。得道者證中道理也。然權教三人在",
    "X54n0870_001:0146a17": "本乘。但見真俗迢然。理事抗立。教理既權。人亦有",
    "X54n0870_001:0146a18": "異。既為大乘之始。始必有終。故三乘入實。則必觀",
    "X54n0870_001:0146a19": "真俗互融一理無差。故說究竟涅槃常寂滅相。唯",
    "X54n0870_001:0146a20": "一乘法無二無三。今言等觀性空者。此明三乘人",
    "X54n0870_001:0146a21": "同觀即俗之真。故曰等觀性空。證真俗不二中道",
    "X54n0870_001:0146a22": "第一義諦理。故曰而得道也。清涼疏云。始教乃真",
    "X54n0870_001:0146a23": "俗二諦迢然不同。終教則第一義諦該通真俗等。",
    "X54n0870_001:0146a24": "良以權教三乘之人。若信解一義之教。則同用一",
    "X54n0870_001:0146b01": "心三觀。照一境三諦。入實則無異。故曰等觀。約本",
    "X54n0870_001:0146b02": "是稟權而來。猶帶三乘之稱。故賢首云。或攝界外",
    "X54n0870_001:0146b03": "機。令得出出世益者。先以三乘令得益。後乃方便",
    "X54n0870_001:0146b04": "得一乘者。屬同教攝。亦名迴三人入一。此如法華",
    "X54n0870_001:0146b05": "說。由此證知正顯會權入實之義。故說三乘等觀",
    "X54n0870_001:0146b06": "也。若約直進之機。便觀三諦融通。不必須稟前教。",
    "X54n0870_001:0146b07": "今為特顯權須入實。實外無權。故舉三乘而說等",
    "X54n0870_001:0146b08": "觀也。下涅槃論多引法華。破三歸一。定知其旨如",
    "X54n0870_001:0146b09": "此。無性闡提。尚許同歸一性。況三乘聖賢耶。△二",
    "X54n0870_001:0146b10": "釋成所觀二。初正釋。",
    "X54n0870_001:0146b11": "性空者。謂諸法實相也。",
    "X54n0870_001:0146b12": "先牒上也。真不異俗。故云諸法也。即俗之真是第",
    "X54n0870_001:0146b13": "一義諦。故云實相。法華亦云。諸法寂滅相不可以",
    "X54n0870_001:0146b14": "言宣。△二辨邪正。",
    "X54n0870_001:0146b15": "見法實相。故云正觀。若其異者。便為邪觀。",
    "X54n0870_001:0146b16": "此約當教辨邪正。若見真俗有異便為邪觀。淨名",
    "X54n0870_001:0146b17": "云。如自觀身實相觀佛亦然。乃至云同真際等法",
    "X54n0870_001:0146b18": "性乃名正觀。以他觀者非見佛也。今小改其文。正",
    "X54n0870_001:0146b19": "用彼義。△三重通妨難二。一牒難縱破。",
    "X54n0870_001:0146b20": "設二乘不見此理。則顛倒也。",
    "X54n0870_001:0146b21": "妨云。若據三乘在權。大小殊隔。何謂於今等觀第",
    "X54n0870_001:0146b22": "一義諦之理耶。此將在權望入實為難也。故今先",
    "X54n0870_001:0146b23": "且縱破。設若二乘到實。不見三諦融通之理。則與",
    "X54n0870_001:0146b24": "在權滯寂無異。故云顛倒也。△二權實對辨。",
    "X54n0870_001:0146c01": "是以三乘觀法無異。但心有大小為差耳。",
    "X54n0870_001:0146c02": "三乘入實同觀三諦融通之法無異。但約在權心",
    "X54n0870_001:0146c03": "慕大小。故分差別也。法華云。若我等有樂大之心。",
    "X54n0870_001:0146c04": "佛則為我說大乘法等。下論曰般若虗玄者。蓋三",
    "X54n0870_001:0146c05": "乘之宗極也。誠真一之無差。既曰真一無差。豈詮",
    "X54n0870_001:0146c06": "大小之心。今言但心有大小者。此乃實教引進三",
    "X54n0870_001:0146c07": "乘。呵彼昔日自抑己靈強分大小耳。正如法華淨",
    "X54n0870_001:0146c08": "名所破也。昔人所解。皆云三乘等觀性空各得道",
    "X54n0870_001:0146c09": "果。又以悲智具不具說等觀之人大小心殊。遣文",
    "X54n0870_001:0146c10": "麤通。於宗甚失。遂令教理多合權宗。則五名一義",
    "X54n0870_001:0146c11": "之宗何在。古者云。以深為淺有謗法之愆。得不慎",
    "X54n0870_001:0146c12": "乎。△二約智雙融權實顯一義三。一牒問略釋。",
    "X54n0870_001:0146c13": "漚和般若者。大慧之稱也。",
    "X54n0870_001:0146c14": "先假外問云。若云一義為宗本者。則境智皆一。何",
    "X54n0870_001:0146c15": "以智有漚和般若權實之二耶。故今牒釋之也。言",
    "X54n0870_001:0146c16": "漚和是梵音。准康師云。此翻方便。即權慧也。般若",
    "X54n0870_001:0146c17": "亦梵音。正翻曰智。或約因翻慧。以揀擇為義。約果",
    "X54n0870_001:0146c18": "翻智。以決斷為義。今取因果合之。即因果人通具",
    "X54n0870_001:0146c19": "之實智也。或般若通翻智慧。以智實慧權分之。今",
    "X54n0870_001:0146c20": "亦不取。已有漚和目權慧故。下云權慧具矣。又此",
    "X54n0870_001:0146c21": "二智。亦名根本後得如理如量。或真或俗。皆權實",
    "X54n0870_001:0146c22": "之異名。餘至本論釋題中辨。次釋云。大慧之稱者",
    "X54n0870_001:0146c23": "權實互具。悲智兩全。雙觀理事。方曰大慧。大慧一",
    "X54n0870_001:0146c24": "義。具漚和般若。即中道觀。良以權實不二。故稱大",
    "X54n0870_001:0147a01": "慧。實則窮理。權則達事。所照既事理渾融。能照亦",
    "X54n0870_001:0147a02": "權實相即。故亦不過顯前之一義耳。又本無實相",
    "X54n0870_001:0147a03": "法性理上。起權實照用。實則還照於理。權則達緣",
    "X54n0870_001:0147a04": "會事。權實不二。乃契中道一義。故知不離前五名",
    "X54n0870_001:0147a05": "一義。今約智開為別義。立下第三般若無知論之",
    "X54n0870_001:0147a06": "宗本也。△二返覆廣釋有三。一明互具釋大慧。",
    "X54n0870_001:0147a07": "諸法實相。謂之般若。能不形證。漚和功也。",
    "X54n0870_001:0147a08": "此下約所辨能。先明般若中具漚和。即俗照真。般",
    "X54n0870_001:0147a09": "若實智也。故云謂之般若。形者現也。此智慧中具",
    "X54n0870_001:0147a10": "方便之功。不棄接化之心。故不現證於理。淨名云。",
    "X54n0870_001:0147a11": "無方便慧縛。有方便慧解。",
    "X54n0870_001:0147a12": "適化眾生。謂之漚和。不染塵累。般若力也。",
    "X54n0870_001:0147a13": "次明漚和中具般若也。適者出也。塵以坌污為義。",
    "X54n0870_001:0147a14": "聖人出假導物即方便權用。故云謂之漚和。此漚",
    "X54n0870_001:0147a15": "和中具般若之力。常契真實。故不染能所感應之",
    "X54n0870_001:0147a16": "相。淨名云。無慧方便縛。有慧方便解。此上權實互",
    "X54n0870_001:0147a17": "資。悲智雙運。方曰大慧。即不二之稱。得之者三觀",
    "X54n0870_001:0147a18": "常融耳。△二約二門別釋二名。",
    "X54n0870_001:0147a19": "然則般若之門觀空。漚和之門涉有。",
    "X54n0870_001:0147a20": "承上文勢。故云然則。若約二智。為門不同。實智唯",
    "X54n0870_001:0147a21": "照理故觀性空。權智但入俗故曰涉有。而皆云門",
    "X54n0870_001:0147a22": "者。以開通為義。開則二門定異。通則二用相關。實",
    "X54n0870_001:0147a23": "由不二而二。故上辨其通。今明其開。故各曰門也。",
    "X54n0870_001:0147a24": "△三返覆釋成一義。",
    "X54n0870_001:0147b01": "涉有未始迷虗。故常處有而不染。",
    "X54n0870_001:0147b02": "先約權門釋一義。此句據義從便。合云不迷虗而",
    "X54n0870_001:0147b03": "涉有。今取文便也。又連上權門涉有也。今望下段",
    "X54n0870_001:0147b04": "且順義釋之。謂即實之權而權不異實。聖人得之。",
    "X54n0870_001:0147b05": "故能居處於有。而未甞有相可染。古所謂涉有而",
    "X54n0870_001:0147b06": "一道清淨也。",
    "X54n0870_001:0147b07": "不厭有而觀空。故觀空而不證。",
    "X54n0870_001:0147b08": "次約實門釋一義。謂即權之實而實不異權。聖人",
    "X54n0870_001:0147b09": "得之。故雖深觀空理。未始棄有而證空。古所謂觀",
    "X54n0870_001:0147b10": "空而萬行沸騰。此上明觀智權實。二而不二。不二",
    "X54n0870_001:0147b11": "而二。成中道觀。還契本無實相法性之理。即光還",
    "X54n0870_001:0147b12": "自照也。故起信中。今依真如門修止。生滅門修觀。",
    "X54n0870_001:0147b13": "二門不二。止觀雙融。即此義也。△三結成心觀。",
    "X54n0870_001:0147b14": "是謂一念之力權慧具矣。一念之力權慧具矣。",
    "X54n0870_001:0147b15": "一念者實教行人一念觀心。權實互具。如車二輪。",
    "X54n0870_001:0147b16": "如鳥二翼。同一用而不可互闕。故今上下兩句結",
    "X54n0870_001:0147b17": "之。一念即般若權慧即漚和也。",
    "X54n0870_001:0147b18": "好思。歷然可解。",
    "X54n0870_001:0147b19": "勸成心觀一義之旨。思之可解。由解發行則般若",
    "X54n0870_001:0147b20": "現前矣。△三約證雙泯理事顯一義。前雖顯真俗",
    "X54n0870_001:0147b21": "理一。權實智融。但境智之迹未亡。能所之相尚在。",
    "X54n0870_001:0147b22": "今顯聖凡體一。境智皆如。一如無二如。方為至契",
    "X54n0870_001:0147b23": "也。是知前是解悟。今明證悟。於前五名中。即事契",
    "X54n0870_001:0147b24": "本無之理。至本無則事理雙絕。名義兩亡。乃曰證",
    "X54n0870_001:0147c01": "心源之究竟矣。一標華梵以牒問。",
    "X54n0870_001:0147c02": "泥洹盡諦者。",
    "X54n0870_001:0147c03": "假牒外問也。妨云。若三諦融通。則理事無二。權實",
    "X54n0870_001:0147c04": "智一。則真俗渾融。何以教中皆令行人斷妄證真。",
    "X54n0870_001:0147c05": "棄事歸理。滅盡業果。方得泥洹耶。故今牒之。言泥",
    "X54n0870_001:0147c06": "洹是梵語。涅槃之音小轉。至本論會釋。盡諦是秦",
    "X54n0870_001:0147c07": "音。即下論主。翻為滅度之義。謂滅大患度四流故。",
    "X54n0870_001:0147c08": "則妄因妄果盡也。亦即第三滅諦。故法華云。滅盡",
    "X54n0870_001:0147c09": "諸苦名第三諦。若會前一義者。於一切緣會法。直",
    "X54n0870_001:0147c10": "顯本性虗無。因果相盡。境智雙亡。方契究竟一義。",
    "X54n0870_001:0147c11": "此為下第四涅槃無名論所宗矣。△二就盡諦以",
    "X54n0870_001:0147c12": "釋成。",
    "X54n0870_001:0147c13": "直結盡而已。則生死永滅。故謂盡耳。",
    "X54n0870_001:0147c14": "此先通明權實二教滅盡之義。直者但也。意云豈",
    "X54n0870_001:0147c15": "但也。結者繫縛義。即惑業也。生死即是苦也。三界",
    "X54n0870_001:0147c16": "輪轉不過此三。謂一切眾生本具真常妙性。由不",
    "X54n0870_001:0147c17": "如實知真如法一不覺心動。妄念紛然。強分能所。",
    "X54n0870_001:0147c18": "我法執生。名曰無明。既迷一實。故稱為惑。迷惑既",
    "X54n0870_001:0147c19": "甚。三業熾然。造善惡不動三因。名之為業。由此業",
    "X54n0870_001:0147c20": "故不能出於三界生死。縱脫分段。未免變易。皆因",
    "X54n0870_001:0147c21": "惑業招此繫縛。故指惑業名之為結。下論云結是",
    "X54n0870_001:0147c22": "重惑。是知通以惑業為結也。四諦之中即集諦因。",
    "X54n0870_001:0147c23": "生死是苦諦果。今言結盡永滅者。若三乘人始因",
    "X54n0870_001:0147c24": "師教聞熏。心所中慧。數於見修道中發根。後無漏",
    "X54n0870_001:0148a01": "智力斷三界煩惱。直至無學位中。惑業都盡。生死",
    "X54n0870_001:0148a02": "永滅。證無餘涅槃。方為究竟。故結盡永滅。乃曰泥",
    "X54n0870_001:0148a03": "洹盡諦。若實教行人。始因眾生本覺內熏。師教外",
    "X54n0870_001:0148a04": "熏。惑業心中。乃有始覺智興。具前一心三觀大慧",
    "X54n0870_001:0148a05": "之力。能鑒一境三諦。乃悟惑業生死皆緣會假有。",
    "X54n0870_001:0148a06": "惑業無性。名大菩提。生死性寂號大涅槃。此則於",
    "X54n0870_001:0148a07": "結乃斷而無斷。故云結盡。生死則滅而無滅。故云",
    "X54n0870_001:0148a08": "永滅。是知兩教通以盡惑業苦三。方名盡諦。故今",
    "X54n0870_001:0148a09": "文云。豈但結盡名盡。更須生死亦盡。故謂之泥洹",
    "X54n0870_001:0148a10": "盡諦耳。△三顯一實異三乘。",
    "X54n0870_001:0148a11": "無復別有一盡處耳。",
    "X54n0870_001:0148a12": "前雖明權實行人。皆以妄因苦果滅盡。以為泥洹。",
    "X54n0870_001:0148a13": "猶未辨權實斷證。何以為異耶。故今云無復別有",
    "X54n0870_001:0148a14": "妄苦可盡之處以為泥洹也。謂實教行人。但悟心",
    "X54n0870_001:0148a15": "性常寂。元無妄因苦果之相可得。以何為滅盡之",
    "X54n0870_001:0148a16": "處。斯則了妄名滅。實無可滅之相。既無妄可滅。亦",
    "X54n0870_001:0148a17": "無真可證。方為真滅。豈同三乘行人實斷實證。別",
    "X54n0870_001:0148a18": "有真如界。以為妄盡之處。故圓覺云。知妄即離不",
    "X54n0870_001:0148a19": "作方便。又云。知是空華即無輪轉。楞嚴亦云。殊不",
    "X54n0870_001:0148a20": "能知生滅去來本如來藏妙真如性。而於其中求",
    "X54n0870_001:0148a21": "其去來迷悟生死。了不可得。是則大乘教部究竟",
    "X54n0870_001:0148a22": "所說竝不過此。故今明之。立下第四論之宗本義。",
    "X54n0870_001:0148a23": "上釋宗本義竟。",
    "X54n0870_001:0148b01": "注肇論疏卷第一",
    "X54n0870_001:0148b03": "音切",
    "X54n0870_001:0148b04": "泐(力得切)璞(普角切)繭(古典切)甍(眉耕切)憩(去例切)机(飢雉切)叡",
    "X54n0870_001:0148b05": "(以芮切)繕(善音)龜茲(上丘音下慈音)琰(弋冉切)覈(胡革切)搜(所鳩切)汰",
    "X54n0870_001:0148b06": "(他蓋切)臧(則郎切)否(否音)箘(奇隕切)蚌(步項切)畎(犬音)廩(力荏切)猥",
    "X54n0870_001:0148b07": "(於隗切)讌(烏見切)昉(甫往切)蠱(公戶切)繪(胡檜切)邕(於龍切)盱(以俱",
    "X54n0870_001:0148b08": "切)鐫(子全切)齏(祖稽切)馭(魚據切)牘(徒木切)詰(溪吉切)畔(蒲半切)",
    "X54n0870_001:0148b09": "攷(考音)森(所今切)邃(雖遂切)複(方復切)迢(徒聊切)抗(可浪切)愆(去乾",
    "X54n0870_001:0148b10": "切)坌(蒲頓切)沸(方味切)泥洹(上奴雞切下胡端切)"
}