{
    "T85n2880_002:1368b22": "究竟大悲經卷第二",
    "T85n2880_002:1368b24": "其地大何以然者□□□□□□□□□□",
    "T85n2880_002:1368b25": "□□□□□是病本云何如是解脫用。",
    "T85n2880_002:1368b26": "佛告無礙菩薩摩訶薩曰。世間大地荷負四",
    "T85n2880_002:1368b27": "種重擔。一者諸山。二者江河。三者草木。四",
    "T85n2880_002:1368b28": "者眾生。淨穢俱載無心簡擇。是名地之功能。",
    "T85n2880_002:1368b29": "外地如是。內地亦然。病本者謂不銷融乖地",
    "T85n2880_002:1368c01": "之用。用同於地。即病解脫。",
    "T85n2880_002:1368c02": "無礙菩薩摩訶薩白佛言。世尊地大可爾。水",
    "T85n2880_002:1368c03": "大病本亦有百一。云何如言說為解脫。",
    "T85n2880_002:1368c04": "佛告無礙菩薩摩訶薩曰。汝言地大可爾。水",
    "T85n2880_002:1368c05": "大病本亦有百一者。此事不然。何以故。世間",
    "T85n2880_002:1368c06": "水者能浣能洗能潤能漬。如無簡擇。無簡擇",
    "T85n2880_002:1368c07": "故不選是擇非。無選是擇非故垢穢同歸。同",
    "T85n2880_002:1368c08": "歸真淨故名水用。外水如是。內水亦然。以慎",
    "T85n2880_002:1368c09": "水故混融真淨垢淨同如。即病解脫。若不慎",
    "T85n2880_002:1368c10": "水違水之用。內外皆違名為病本。",
    "T85n2880_002:1368c11": "無礙菩薩摩訶薩白佛言。世尊地水可然。火",
    "T85n2880_002:1368c12": "大病本亦有百一。云何如說為解脫用。",
    "T85n2880_002:1368c13": "佛告無礙菩薩摩訶薩曰。世間火者香臭俱",
    "T85n2880_002:1368c14": "燒。如無簡擇為灰。是一味無有別。外火如",
    "T85n2880_002:1368c15": "此。內火亦然。順火銷融名解脫用。若乖如違",
    "T85n2880_002:1368c16": "之即是病本。",
    "T85n2880_002:1368c17": "無礙菩薩摩訶薩白佛言。世尊地水火可爾。",
    "T85n2880_002:1368c18": "風大病本亦有百一。云何世尊說為解脫用。",
    "T85n2880_002:1368c19": "佛告無礙菩薩摩訶薩曰。世間風者香臭二",
    "T85n2880_002:1368c20": "氣鼓擊普收歸於空理。外風如此。內風亦然。",
    "T85n2880_002:1368c21": "順風普收歸空理一即解脫用。違風乖用名",
    "T85n2880_002:1368c22": "為病元。",
    "T85n2880_002:1368c23": "無礙菩薩摩訶薩白佛言。世尊地水火風一",
    "T85n2880_002:1368c24": "一違用乖四用名為病元者。何法為是。唯願",
    "T85n2880_002:1368c25": "慈哀愍此會眾及未來眾生。開違順二法令",
    "T85n2880_002:1368c26": "眾得聞案教修學。",
    "T85n2880_002:1368c27": "佛告無礙菩薩摩訶薩曰。地水火風四大尊",
    "T85n2880_002:1368c28": "重順是非雙融。違招禍患萬端。何以故。世間",
    "T85n2880_002:1368c29": "地者順便增長果實。以頭觸之喪命損身受",
    "T85n2880_002:1369a01": "苦萬端。水大亦然。順便除去垢穢隨人轉用。",
    "T85n2880_002:1369a02": "投身於中沒溺如死。火大亦然。順便溫和得",
    "T85n2880_002:1369a03": "中吹生作熟濟養彌寬。投身於中喪失軀命。",
    "T85n2880_002:1369a04": "風大亦然。順則鼓擊飄動生長萬物。投身於",
    "T85n2880_002:1369a05": "風絕氣如死。比校內外其唯不別。順名體解。",
    "T85n2880_002:1369a06": "違名外求。",
    "T85n2880_002:1369a07": "無礙菩薩摩訶薩白佛言。世尊雖言比校內",
    "T85n2880_002:1369a08": "外其唯不別。不解自身違順之由。願佛慈洪",
    "T85n2880_002:1369a09": "囑當指授。",
    "T85n2880_002:1369a10": "佛告無礙菩薩摩訶薩曰。一切眾生形質為",
    "T85n2880_002:1369a11": "地大。血脈為水大。溫暖為火大。出入氣為風",
    "T85n2880_002:1369a12": "大。違於地大則無身。違於水大脈川擁塞。違",
    "T85n2880_002:1369a13": "於火大不能銷融。違於風大絕於氣息。是故",
    "T85n2880_002:1369a14": "順為體解。違為繼結。順為體解名解脫元。違",
    "T85n2880_002:1369a15": "為繼結名為病本。四百四病由違如起。無量",
    "T85n2880_002:1369a16": "解脫從順如生。",
    "T85n2880_002:1369a17": "無礙菩薩摩訶薩白佛言。世尊四大體解名",
    "T85n2880_002:1369a18": "為真極。色受想行識未蒙大師指授囑當。唯",
    "T85n2880_002:1369a19": "願大師慈哀愍念指授分明解眾生縛。",
    "T85n2880_002:1369a20": "佛告無礙菩薩摩訶薩曰。色同四大。受想行",
    "T85n2880_002:1369a21": "識今為汝等更說。受無簡擇。無簡擇故得失",
    "T85n2880_002:1369a22": "是非一異俱受。俱受名順。即受解脫。妄辯得",
    "T85n2880_002:1369a23": "失是非名為繼縛。亦名病本。想者想緣諸境",
    "T85n2880_002:1369a24": "好惡得失香臭。俱緣無所簡擇。以無簡擇故",
    "T85n2880_002:1369a25": "如能遍緣。緣如無間故曰解脫。妄為分別名",
    "T85n2880_002:1369a26": "為患元。行者是非二境得失俱遊不背非存。",
    "T85n2880_002:1369a27": "是故曰解脫。違如從之名為病元。識者遍緣",
    "T85n2880_002:1369a28": "根門不簡垢淨。垢淨不簡任根使用。名為解",
    "T85n2880_002:1369a29": "脫。若違一根即為病元。何以故。順如無逆名",
    "T85n2880_002:1369b01": "為體解。體解無縛隨自性流。隨自性流故一",
    "T85n2880_002:1369b02": "切身相貪欲恚癡皆解脫用。",
    "T85n2880_002:1369b03": "無礙菩薩摩訶薩白佛言。世尊言順者。以何",
    "T85n2880_002:1369b04": "等順順於順。復言隨自性流。以何等隨隨自",
    "T85n2880_002:1369b05": "性流。聖說精微不能了故。唯願指授歸伏體",
    "T85n2880_002:1369b06": "解。",
    "T85n2880_002:1369b07": "佛告無礙菩薩摩訶薩曰。汝所問者甚大利",
    "T85n2880_002:1369b08": "益。吾今為汝分明敷演。汝問順者以何順順",
    "T85n2880_002:1369b09": "於順。以自性順順於自性。故知順性為聖。違",
    "T85n2880_002:1369b10": "性為凡。以性順順性。無順無性。據違名順。",
    "T85n2880_002:1369b11": "違沒順亡。是即解脫。違名繼業。順名業縛。",
    "T85n2880_002:1369b12": "繼縛既沒。解脫亦無。復言隨自性流以何等",
    "T85n2880_002:1369b13": "隨隨自性流者。以自性隨隨自性流故。影現",
    "T85n2880_002:1369b14": "根門普遍身內。以隨隨隨。隨無不周。無所不",
    "T85n2880_002:1369b15": "周故性隨性流。",
    "T85n2880_002:1369b16": "爾時世尊說是法時。上至頂天下盡六欲宮",
    "T85n2880_002:1369b17": "殿振動。無量大眾不覺喜踊投身佛前。",
    "T85n2880_002:1369b18": "於時眾中有一無垢大士名曰靈真。奮迅哮",
    "T85n2880_002:1369b19": "吼猛無畏力如白佛言。如此體解之人當生",
    "T85n2880_002:1369b20": "何處。",
    "T85n2880_002:1369b21": "佛告靈真曰。如此體解者別教所不攝。當生",
    "T85n2880_002:1369b22": "翅頭未城彌勒佛國化城之內。耳飡零嚮出",
    "T85n2880_002:1369b23": "沒隨佛。",
    "T85n2880_002:1369b24": "顯一切眾生身內有佛父母品第六",
    "T85n2880_002:1369b25": "復次無礙菩薩摩訶薩白佛言。世尊如上所",
    "T85n2880_002:1369b26": "說體解歸真。一切身相皆解脫用。一切眾生",
    "T85n2880_002:1369b27": "分段以下依因父母如有身相。身相既顯名",
    "T85n2880_002:1369b28": "身為解脫用。若一切眾生身相悉解脫者。此",
    "T85n2880_002:1369b29": "解脫依因父母如便有之。故知應佛緣佛報",
    "T85n2880_002:1369c01": "佛亦有父母。何以然者。應佛緣佛報佛有出",
    "T85n2880_002:1369c02": "生故。以有出生畢有父母。若佛有父母者。唯",
    "T85n2880_002:1369c03": "願說之。",
    "T85n2880_002:1369c04": "佛告無礙菩薩摩訶薩曰。汝言問道一切眾",
    "T85n2880_002:1369c05": "生依因父母如得增長名為解脫者。以此類",
    "T85n2880_002:1369c06": "之比校置問。吾今為汝廣開顯示。真處雖一",
    "T85n2880_002:1369c07": "立名無量。名雖無量皆從感基如起。今為感",
    "T85n2880_002:1369c08": "開通名為父母。所以者何。一切眾生身內佛",
    "T85n2880_002:1369c09": "父母者。太陽真極已為父。無礙神性已為",
    "T85n2880_002:1369c10": "母。寂照已為父。照寂已為母。天真已為父。零",
    "T85n2880_002:1369c11": "宅已為母。如此父母出生應佛緣佛報佛真",
    "T85n2880_002:1369c12": "一無名。為引未悟以名名之。名起不足名滅",
    "T85n2880_002:1369c13": "有餘。",
    "T85n2880_002:1369c14": "無礙菩薩摩訶薩白佛言。世尊說太陽真極",
    "T85n2880_002:1369c15": "已為父。無礙神性已為母。寂照已為父。照寂",
    "T85n2880_002:1369c16": "已為母。天真已為父。零宅已為母。出生之由",
    "T85n2880_002:1369c17": "未蒙指授。",
    "T85n2880_002:1369c18": "佛告無礙菩薩摩訶薩曰。太陽真極者。眾生",
    "T85n2880_002:1369c19": "根本善惡玄元。群識零宅法界混沌。降注歸",
    "T85n2880_002:1369c20": "下名之為父。無遍感應由感影現。稱之為母。",
    "T85n2880_002:1369c21": "從此父母出生應佛緣佛報佛。感受太陽真",
    "T85n2880_002:1369c22": "極。勇現神通通根不住照用千差。千差用寂",
    "T85n2880_002:1369c23": "即是照真。真明內朗名為真照。真照照真混",
    "T85n2880_002:1369c24": "融大寂。寂如常覺謂之生應。即覺惔虛謂之",
    "T85n2880_002:1369c25": "生緣。惔虛苞容謂之生報。報緣應等皆是寂",
    "T85n2880_002:1369c26": "用。用寂歸寂即無寂無寂不寂。體銷相融一",
    "T85n2880_002:1369c27": "異俱亡。欲言其有不見其形。欲言其無空理",
    "T85n2880_002:1369c28": "吐經。不有不無萬相由生。",
    "T85n2880_002:1369c29": "無礙菩薩摩訶薩聞法歡喜已偈歎曰。",
    "T85n2880_002:1370a01": "　渾渾常不濁　　澄澄復不清",
    "T85n2880_002:1370a02": "　清濁合不合　　故號生無生",
    "T85n2880_002:1370a03": "　太一真無縫　　濛澒混沌流",
    "T85n2880_002:1370a04": "　是非無別用　　一一不獨夯",
    "T85n2880_002:1370a05": "　一一一無量　　無量一一一",
    "T85n2880_002:1370a06": "　澪流遍法界　　常滿如不溢",
    "T85n2880_002:1370a07": "　一一一普容　　普容於一一",
    "T85n2880_002:1370a08": "　圜中歸理軼　　無氣無形質",
    "T85n2880_002:1370a09": "　苞羅無內外　　內外即苞羅",
    "T85n2880_002:1370a10": "　是非無異同　　信心清流河",
    "T85n2880_002:1370a11": "佛言無礙菩薩摩訶薩曰。汝今諦聽。重說偈",
    "T85n2880_002:1370a12": "言。",
    "T85n2880_002:1370a13": "　身相容受等虛空　　納受是非無他我",
    "T85n2880_002:1370a14": "　愛是背非是狂亂　　歷劫增長於殃禍",
    "T85n2880_002:1370a15": "於時無礙菩薩摩訶薩聞法歡喜。願共法界",
    "T85n2880_002:1370a16": "眾生常聞深法體解歸真。",
    "T85n2880_002:1370a17": "對治服藥治病品第七",
    "T85n2880_002:1370a18": "復次無礙菩薩摩訶薩白佛言。世尊一切眾",
    "T85n2880_002:1370a19": "生保重身命起無量顛倒。雖聞深法不能究",
    "T85n2880_002:1370a20": "竟徹解其元。譬如有人性命為本。雖有性命",
    "T85n2880_002:1370a21": "要假飲食衣服如有存立。雖蒙世尊指授契",
    "T85n2880_002:1370a22": "要重玄真路。身剛意鑛慮動心浮。不能就路",
    "T85n2880_002:1370a23": "蹬真圜中。天真妙性為法身。要契重玄以為",
    "T85n2880_002:1370a24": "慧命。唯願世尊為說折伏剛鑛之法以嚴法",
    "T85n2880_002:1370a25": "身慧命。",
    "T85n2880_002:1370a26": "佛告無礙菩薩摩訶薩曰。汝今快問是義相",
    "T85n2880_002:1370a27": "須之法。譬如有人居貧日久無方取濟。默念",
    "T85n2880_002:1370a28": "思惟。我今貧病自不得金無以可除。有主之",
    "T85n2880_002:1370a29": "金取之難得。無主之金隨我取用。復聞世有",
    "T85n2880_002:1370b01": "金山。金雖無量仍在鑛中。其鑛剛毳不任鎚",
    "T85n2880_002:1370b02": "打。看其鑛色與金無別。鑛雖是金不任金用。",
    "T85n2880_002:1370b03": "何以故。未折伏故。未入鑪冶故。其貧人復作",
    "T85n2880_002:1370b04": "是念。我欲覓舍除去貧病。闕於方便眼看叵",
    "T85n2880_002:1370b05": "得。得金之來要須取金之具。取金具者爐冶",
    "T85n2880_002:1370b06": "蒙炭甘[火*過]斷杖[打丁+備]及人功糧食資儲。雖得是",
    "T85n2880_002:1370b07": "具不得金師。闕於方便亦不得金。復作是念。",
    "T85n2880_002:1370b08": "何處有好金師。我當求之。空中有聲如語之",
    "T85n2880_002:1370b09": "曰。汝心精專求金除貪不能得師。我教汝處",
    "T85n2880_002:1370b10": "安在太府山中紫徹宮裏。與諸仙賢同共議",
    "T85n2880_002:1370b11": "論。我今具教汝處不知求此金法可得以不。",
    "T85n2880_002:1370b12": "貧人聞已心大歡喜。遂便膝行前進逕由三",
    "T85n2880_002:1370b13": "百里達至其所。兩膝穿破不覺種失膝蓋。於",
    "T85n2880_002:1370b14": "是長跪師前如求出金之法。專精虔重不覺",
    "T85n2880_002:1370b15": "瘡痛。金師語曰。此法甚重不得輕。然相與觀",
    "T85n2880_002:1370b16": "如來心志在穴徹已得為限終不相違。汝自",
    "T85n2880_002:1370b17": "摧伏我慢。結齋百日清禁自居。立盟敬重吾",
    "T85n2880_002:1370b18": "當授與。即奉師教摧伏我慢。結齋百日清禁",
    "T85n2880_002:1370b19": "自居。要期立盟如至師所。師知其意泣如語",
    "T85n2880_002:1370b20": "之曰。若逢良賢途中授與。若不逢賢父子不",
    "T85n2880_002:1370b21": "傳。觀汝精專聞畢領解。來吾授汝真金之法。",
    "T85n2880_002:1370b22": "真金之法不過寸素。汝持將去順如用之。貧",
    "T85n2880_002:1370b23": "人得之生大歡喜。勇武還家如法造作。遂豐",
    "T85n2880_002:1370b24": "金用自恭除貧慧及親族。以此類之。慧命法",
    "T85n2880_002:1370b25": "身如實真金在自恃剛毳意慮浮鑛之中。自",
    "T85n2880_002:1370b26": "不折伏無由可現。",
    "T85n2880_002:1370b27": "無礙菩薩摩訶薩白佛言。世尊今覩大聖即",
    "T85n2880_002:1370b28": "是出一切眾生身內慧命法身真金無上。大",
    "T85n2880_002:1370b29": "師唯願指授出之方軌。",
    "T85n2880_002:1370c01": "佛告無礙菩薩摩訶薩曰。成如所言快問出",
    "T85n2880_002:1370c02": "一切眾生身內慧命法身佛性真金。吾今為",
    "T85n2880_002:1370c03": "汝敷演出之方軌。",
    "T85n2880_002:1370c04": "於時眾中有一菩薩摩訶薩名曰遍敬。歡喜",
    "T85n2880_002:1370c05": "無量如白佛言。唯願世尊為說一切眾生身",
    "T85n2880_002:1370c06": "內佛性真金去鑛具度取之要教。",
    "T85n2880_002:1370c07": "佛告遍敬菩薩摩訶薩曰。一切眾生我慢自",
    "T85n2880_002:1370c08": "居。是非盈懷增減二見。貢高自恃好勝欺人。",
    "T85n2880_002:1370c09": "陵奪所愛蔓陷師長。輕實父母打斫眾生自",
    "T85n2880_002:1370c10": "在加害。翳障佛性真金以為鑛用。汝今請問",
    "T85n2880_002:1370c11": "出之方軌。吾今與汝指當要切分班事用。何",
    "T85n2880_002:1370c12": "以故。上盡龍象下盡蜫蟻。於中一切眾生敬",
    "T85n2880_002:1370c13": "之如佛。所有音聲愛之如法。於善於惡不生",
    "T85n2880_002:1370c14": "分別頂戴如僧。以為取炭。敬一切眾生如佛。",
    "T85n2880_002:1370c15": "除其我慢貢高。敬一切音聲愛之如法。除其",
    "T85n2880_002:1370c16": "是非增減二見。於善於惡不生分別敬之如",
    "T85n2880_002:1370c17": "僧。除其好勝欺人陵奪所愛蔓陷師長輕突",
    "T85n2880_002:1370c18": "父母打斫眾生自在加害。以此三藥去前三",
    "T85n2880_002:1370c19": "毒病。名之為得炭。常居下下進他自退。念除",
    "T85n2880_002:1370c20": "已過不說人短。以為智火。說火未盡以偈頌",
    "T85n2880_002:1370c21": "曰。",
    "T85n2880_002:1370c22": "　高元水不停　　最瀅眾流歸",
    "T85n2880_002:1370c23": "　摧慢學卑下　　法流自然依",
    "T85n2880_002:1370c24": "　法流常熾然　　要先隨下去",
    "T85n2880_002:1370c25": "　信器瀅淚裏　　決定在中住",
    "T85n2880_002:1370c26": "　守死蕩諍訟　　家定泯外緣",
    "T85n2880_002:1370c27": "　怨憎同一揆　　圓明顯法身",
    "T85n2880_002:1370c28": "　捨身常居賤　　存心作奴婢",
    "T85n2880_002:1370c29": "　恭給一切眾　　畢竟不休止",
    "T85n2880_002:1371a01": "遍敬菩薩摩訶薩豁然意解如白佛言。世尊",
    "T85n2880_002:1371a02": "一切眾生感形有命。悉皆諍其上如不諍下。",
    "T85n2880_002:1371a03": "悉諍其勝如不諍不茹。悉皆諍前如不諍後。",
    "T85n2880_002:1371a04": "是故上盡六欲下盡識海。於中一切眾生不",
    "T85n2880_002:1371a05": "見有諍下諍不茹諍後諍賤諍卑諍無知。是",
    "T85n2880_002:1371a06": "故學人常處無諍之中。怨憎自滅禍無由生。",
    "T85n2880_002:1371a07": "畢願受持如說偈言。",
    "T85n2880_002:1371a08": "　棄眾人所收　　收眾人所棄",
    "T85n2880_002:1371a09": "　任縱隨塵轉　　無求樂自至",
    "T85n2880_002:1371a10": "　眾人所棄我獨存　　眾人所存我便捨",
    "T85n2880_002:1371a11": "　不與一切人諍愛　　無諍逍遙歸法社",
    "T85n2880_002:1371a12": "遍敬菩薩摩訶薩如白佛言。世尊炭火已彰。",
    "T85n2880_002:1371a13": "自餘未備。願大慈怜重說圓具。",
    "T85n2880_002:1371a14": "佛告遍敬菩薩摩訶薩曰。萬相俱融名為甘",
    "T85n2880_002:1371a15": "堝。泯歸大寂名為爐治。真際隨感以為[打丁+備]扇。",
    "T85n2880_002:1371a16": "鼓擊銷融去煻金現。若人能得如法奉修。蕩",
    "T85n2880_002:1371a17": "除堅鑛。慧命法身光輝顯曜。虛通無礙周圓",
    "T85n2880_002:1371a18": "自在。又復譬如蜂王將領徒眾入空樹中如",
    "T85n2880_002:1371a19": "作居宅。蜂王語蜂子曰。要須勤力可得蜜成。",
    "T85n2880_002:1371a20": "是諸蜂子受勅加功蜜乃方成。蜜既成已。有",
    "T85n2880_002:1371a21": "人遇見即便生念。蜜者世間上味方便定取。",
    "T85n2880_002:1371a22": "取蜜之來栰樹去蜂然後取蜜。既取得蜜自",
    "T85n2880_002:1371a23": "恭已用惠及親族。是故慧命法身在我見樹",
    "T85n2880_002:1371a24": "中。為貢高疾妬得失是非恗談自所顯已濁",
    "T85n2880_002:1371a25": "他我慢陵欺謗毀賢良眾蜂守護。先栰其樹",
    "T85n2880_002:1371a26": "然後去蜂。乃得佛性天真。慧命法身不生不",
    "T85n2880_002:1371a27": "滅不腐不壞。真如上蜜自恭已用同塵不染",
    "T85n2880_002:1371a28": "惠及無量教人方軌。以是因緣對治服藥。",
    "T85n2880_002:1371a29": "遍敬菩薩摩訶薩白佛言。世尊栰樹由斧。去",
    "T85n2880_002:1371b01": "蜂由人。不知用何法得栰我見樹。用何法得",
    "T85n2880_002:1371b02": "降貢高疾妬得失是非恗談自所顯己濁他我",
    "T85n2880_002:1371b03": "慢陵欺謗毀良賢眾蜂之蟲。慈尊哀愍願畢",
    "T85n2880_002:1371b04": "為說。",
    "T85n2880_002:1371b05": "佛告無礙菩薩摩訶薩曰。隨塵不染同他物",
    "T85n2880_002:1371b06": "一。故名栰我見樹。覺過尋改一切相泯塵勞",
    "T85n2880_002:1371b07": "歸寂。故言除蜂。說是法時。無量大眾生大歡",
    "T85n2880_002:1371b08": "喜頂戴奉行。",
    "T85n2880_002:1371b09": "除一切眾生修道作佛病品第八",
    "T85n2880_002:1371b10": "無礙菩薩摩訶薩白佛言。世尊往古來今千",
    "T85n2880_002:1371b11": "賢萬聖。從漸至頓修道作佛。何故如來今日",
    "T85n2880_002:1371b12": "說道亡心滅意止章斷句。凡佛兩融玄果俱",
    "T85n2880_002:1371b13": "喪。佛無佛果凡無入聖。凡聖是一。何用如來",
    "T85n2880_002:1371b14": "說真法乎。",
    "T85n2880_002:1371b15": "佛告無礙菩薩摩訶薩曰。為汝未悟如有言",
    "T85n2880_002:1371b16": "說。若其體解言說則無。故知未悟之徒尋教",
    "T85n2880_002:1371b17": "歸真。是故心是貪根。意是瞋本。緣動分別是",
    "T85n2880_002:1371b18": "其癡。若不除毒害無由滅。是故亡心息意緣",
    "T85n2880_002:1371b19": "動俱寂。心滅意亡緣動俱寂。名拔毒根。若不",
    "T85n2880_002:1371b20": "然者。從心意緣慮中修道作善行。諸忍諸度",
    "T85n2880_002:1371b21": "諸波羅蜜八萬四千諸度法門等。皆是貪瞋",
    "T85n2880_002:1371b22": "癡三毒中修。何以故。心意緣慮是三毒根本。",
    "T85n2880_002:1371b23": "故知斷河斷上元。栰樹先栰根。若不亡心息",
    "T85n2880_002:1371b24": "意即緣動寂者。皆雜毒作善。因中雜毒果亦",
    "T85n2880_002:1371b25": "雜毒。譬如乳蜜置毒於中。若有人飲乳蜜美",
    "T85n2880_002:1371b26": "味不變如能殺人。乳蜜雖甛中有害毒。但嗜",
    "T85n2880_002:1371b27": "其甛如不顧毒。當時口美久後便害。然先去",
    "T85n2880_002:1371b28": "其毒如不除乳蜜。",
    "T85n2880_002:1371b29": "無礙菩薩摩訶薩白佛言。世尊若貪瞋癡以",
    "T85n2880_002:1371c01": "為毒者。貪世間美色財錢寶物。剋利擁己廣",
    "T85n2880_002:1371c02": "起諸非造作顛倒五逆不善可以為毒。貪法",
    "T85n2880_002:1371c03": "愛道順善修行。讓利先人自居不足。何妨之",
    "T85n2880_002:1371c04": "有如言從心意緣慮如修道者皆言雜毒。",
    "T85n2880_002:1371c05": "佛告無礙菩薩摩訶薩曰。從心意緣慮中貪",
    "T85n2880_002:1371c06": "法愛道順善眾行讓利先人自居不足者。是",
    "T85n2880_002:1371c07": "名毒心中善。如似毒中乳蜜。飲如食之非不",
    "T85n2880_002:1371c08": "得美。當時解之尋後加害。從心意緣慮中修",
    "T85n2880_002:1371c09": "道愛善非不得樂樂中有苦。譬如從心意緣",
    "T85n2880_002:1371c10": "慮中修治善法招天王果報。果報精微世望",
    "T85n2880_002:1371c11": "絕伴。衣則寶飾。食則百味。宮殿佳麗。磬嚮餘",
    "T85n2880_002:1371c12": "振。遠看似炎。近若飛來。雖受此樂。樂中有",
    "T85n2880_002:1371c13": "苦。何以然者。其中亦有魄怖驚芒眾懷死難。",
    "T85n2880_002:1371c14": "藉此雜毒善資收。天王果既居上位自在處",
    "T85n2880_002:1371c15": "寬。不依理路橫加殺戮。殺戮茲多造過無量。",
    "T85n2880_002:1371c16": "因此過起墜落三塗。苦惱備受眾苦無暫時",
    "T85n2880_002:1371c17": "息。豈不依因心意緣慮雜毒善中如招重劇。",
    "T85n2880_002:1371c18": "故言貪法愛道。毒乳相和非不得樂。緣樂自",
    "T85n2880_002:1371c19": "在樂盡苦至無量苦逼。故知三毒中修善故",
    "T85n2880_002:1371c20": "名毒。修善毒修善法還受毒善之果。因毒善",
    "T85n2880_002:1371c21": "果中起自在業殺戮無道。縱意造作無所畏",
    "T85n2880_002:1371c22": "彈。墜落三塗受苦萬端。故知此苦善毒中苦。",
    "T85n2880_002:1371c23": "何以故。有貪瞋癡故。貪佛一毒。憎惡二毒。",
    "T85n2880_002:1371c24": "不識惡與佛體一名異。名為三毒。云何名為",
    "T85n2880_002:1371c25": "真行。故知真行無行無行無不行。以此驗知",
    "T85n2880_002:1371c26": "修道要期斷惡從善。背三塗苦歸佛果樂。如",
    "T85n2880_002:1371c27": "此之徒名為修道。作佛病。聲聞二乘小行菩",
    "T85n2880_002:1371c28": "薩都不能斷。何以故。非不能斷。但以封是心",
    "T85n2880_002:1371c29": "強偏怗著淨去惡情重歸善處甚繼結成病不",
    "T85n2880_002:1372a01": "能得捨。是故保病為是謂以為真。無內覺力",
    "T85n2880_002:1372a02": "故不謂病是病愛病如不捨。自有覺力識病",
    "T85n2880_002:1372a03": "是病即病解脫。",
    "T85n2880_002:1372a04": "無礙菩薩摩訶薩白佛言。世尊雖聞此說。大",
    "T85n2880_002:1372a05": "眾迷悶殞絕不甦。猶如病人欲趣死門精神",
    "T85n2880_002:1372a06": "倒錯無方取濟。唯願大聖垂慈重為分明解",
    "T85n2880_002:1372a07": "說。令此大眾還得惺悟。",
    "T85n2880_002:1372a08": "爾時世尊一一毛端出大音聲。皆師子吼。其",
    "T85n2880_002:1372a09": "聲遍滿無量世界。眾王遊步。從眾生一一毛",
    "T85n2880_002:1372a10": "孔直入佛性山中本際無生大寂道場。天真",
    "T85n2880_002:1372a11": "聖種如如子上靉靆垂雲降注法藥。本願鼓",
    "T85n2880_002:1372a12": "擊一時惺悟。於時眾中有一大士名曰靈真。",
    "T85n2880_002:1372a13": "歡喜無量涌身佛前。舉目一盻四方所有丘",
    "T85n2880_002:1372a14": "墟塚垠山陵堆埠皆作微塵。一一塵中各有",
    "T85n2880_002:1372a15": "化佛。異口同音如說偈言。",
    "T85n2880_002:1372a16": "　同塵隨物轉　　事用常不惑",
    "T85n2880_002:1372a17": "　寧神泯是非　　現居安樂國",
    "T85n2880_002:1372a18": "無礙菩薩摩訶薩白佛言。世尊今此大眾蒙",
    "T85n2880_002:1372a19": "聖覺力皆得惺悟。雖得惺悟於深。法中不能",
    "T85n2880_002:1372a20": "具解。以不解故不識乳蜜及與毒合。願大悲",
    "T85n2880_002:1372a21": "尊重為披折。令此會眾及未來世一切諸眾",
    "T85n2880_002:1372a22": "生具細解了。",
    "T85n2880_002:1372a23": "佛告無礙菩薩摩訶薩曰。心存真處已為乳",
    "T85n2880_002:1372a24": "蜜。貪佛聖果是名一毒。既貪佛果即便棄凡。",
    "T85n2880_002:1372a25": "棄凡憎惡名為瞋毒。貪瞋交競不覩反本。不",
    "T85n2880_002:1372a26": "知佛凡無殊性相通照名為癡毒。如此三毒",
    "T85n2880_002:1372a27": "置於乳蜜之中害損無量。何以故。貪瞋癡三",
    "T85n2880_002:1372a28": "毒不亡。比校如言是非銷融。既非銷融生滅",
    "T85n2880_002:1372a29": "所攝。名為毒乳相和。",
    "T85n2880_002:1372b01": "說是法時。一切大眾生希有心。願常聞如是",
    "T85n2880_002:1372b02": "真實法音。",
    "T85n2880_002:1372b03": "究竟大悲經卷第二"
}