{
    "T51n2078_006:0744c02": "傳法正宗記卷第六",
    "T51n2078_006:0744c04": "宋藤州東山沙門釋契嵩編修",
    "T51n2078_006:0744c05": "震旦第二十九祖慧可尊者傳",
    "T51n2078_006:0744c06": "震旦第三十祖僧璨尊者傳",
    "T51n2078_006:0744c07": "震旦第三十一祖道信尊者傳",
    "T51n2078_006:0744c08": "震旦第三十二祖弘忍尊者傳",
    "T51n2078_006:0744c09": "震旦第三十三祖慧能尊者傳",
    "T51n2078_006:0744c10": "震旦第二十九祖慧可尊者傳震旦第二十九祖慧可尊者傳",
    "T51n2078_006:0744c11": "慧可尊者。武牢人也。姓姬氏。母始娠時。有異",
    "T51n2078_006:0744c12": "光發其家。及生以故名之。尊者少嗜學世書。",
    "T51n2078_006:0744c13": "無不闚者。尤能言莊老。年三十遽自感而歎",
    "T51n2078_006:0744c14": "曰。老易世書非極大理。乃探佛經。遂遠遊求",
    "T51n2078_006:0744c15": "師至洛陽香山。乃從禪師寶靜者出家。尋得",
    "T51n2078_006:0744c16": "戒於永穆寺。去務義學。未幾而經論皆通。三",
    "T51n2078_006:0744c17": "十二復歸其本師。歸八年。一夕有神人現。謂",
    "T51n2078_006:0744c18": "尊者曰。何久于此。汝當得道。宜即南之。尊者",
    "T51n2078_006:0744c19": "以神遇遂加其名曰神光。次夕其首忽痛殆",
    "T51n2078_006:0744c20": "不可忍。師欲為灸之。俄聞空中有言曰。此換",
    "T51n2078_006:0744c21": "骨非常痛也。以告其師。即罷不敢治。及曉",
    "T51n2078_006:0744c22": "視其元骨果五處峯起。其師曰。異乎汝必有",
    "T51n2078_006:0744c23": "勝遇行矣。無失其時。然其為人曠達有遠量。",
    "T51n2078_006:0744c24": "雖有所出入。而未甞輒發。混然自隱。故久於",
    "T51n2078_006:0744c25": "京洛而世莫之知。及會菩提達磨授道易名。",
    "T51n2078_006:0744c26": "當為法師宗。學者乃知其有大德。競歸如水",
    "T51n2078_006:0744c27": "沛然趨下。一日俄有號居士者。年四十許以",
    "T51n2078_006:0744c28": "疾狀趨其前。不稱姓名。謂尊者曰。弟子久嬰",
    "T51n2078_006:0744c29": "業疾。欲師為之懺罪。願從所請。尊者曰。將罪",
    "T51n2078_006:0745a01": "來為汝懺。其人良久曰。覓罪不可得。曰我與",
    "T51n2078_006:0745a02": "汝懺罪竟。然汝宜依止乎佛法僧。其人曰。適",
    "T51n2078_006:0745a03": "今覩師。已知僧矣。不識何謂佛法。答曰。是心",
    "T51n2078_006:0745a04": "是佛。是心是法。法佛無二。汝知之乎。其人遂",
    "T51n2078_006:0745a05": "曰。今日乃知罪性不在內外中間。如其心然。",
    "T51n2078_006:0745a06": "誠佛法無二也。尊者器之。即為其釋褐落髮",
    "T51n2078_006:0745a07": "曰。此法寶也。宜名之僧璨。戒後二載乃命之",
    "T51n2078_006:0745a08": "曰昔佛傳大法眼。轉至達磨。達磨授我。我今",
    "T51n2078_006:0745a09": "以付於汝并其衣鉢。汝專傳之無使輒絕。聽",
    "T51n2078_006:0745a10": "我偈曰。",
    "T51n2078_006:0745a11": "本來緣有地　　因地種花生",
    "T51n2078_006:0745a12": "本來無有種　　花亦不能生",
    "T51n2078_006:0745a13": "既而復謂僧璨曰。我有夙累在鄴。將往償之。",
    "T51n2078_006:0745a14": "然汝後自亦有難。甚宜避之。璨曰。此實我師",
    "T51n2078_006:0745a15": "聖智先見。然願聞難之所以。答曰。斯非獨我",
    "T51n2078_006:0745a16": "云。亦前祖般若多羅讖之耳。璨曰。何讖。答",
    "T51n2078_006:0745a17": "曰。其所謂後之一百十五年而興者也。偈不",
    "T51n2078_006:0745a18": "云乎。心中雖吉外頭凶。川下僧房名不中。為",
    "T51n2078_006:0745a19": "遇毒龍生武子。忽逢小鼠寂無窮。以數計之",
    "T51n2078_006:0745a20": "當在汝世。汝益宜護法。及可至鄴下說法。人",
    "T51n2078_006:0745a21": "大化之。凡三十四載。一旦遽變節游息。不復",
    "T51n2078_006:0745a22": "擇處。或鄽或野。雖屠門酒家皆一混之。識",
    "T51n2078_006:0745a23": "者或規曰。師高流豈宜此為。尊者曰。我自調",
    "T51n2078_006:0745a24": "心何關汝事。初鄴有僧曰辨和者。方聚徒講",
    "T51n2078_006:0745a25": "涅槃經於筦城縣之匡救寺。尊者每往其寺",
    "T51n2078_006:0745a26": "門與人演說。適會正朝眾大從於可。辨和之",
    "T51n2078_006:0745a27": "徒亦為之遷。辨和憤之尋。謂其令翟仲侃曰",
    "T51n2078_006:0745a28": "慧可狂邪。頗誑惑人眾。此宜治之。仲侃聽其",
    "T51n2078_006:0745a29": "言。乃取加之酷刑。尊者因是而化。時世壽一",
    "T51n2078_006:0745b01": "百七歲。士女哀之。共收其遺骸葬於磁州滏",
    "T51n2078_006:0745b02": "陽之東。當隋開皇癸丑之十三年也。唐德宗",
    "T51n2078_006:0745b03": "賜諡曰大祖禪師。武德中高僧法琳。聞其風",
    "T51n2078_006:0745b04": "嘗為碑之。其略曰。吁嗟彼禪師。莫知其所以",
    "T51n2078_006:0745b05": "然。唯法斯在。非用書誌。則安知其道之尊。其",
    "T51n2078_006:0745b06": "為後賢之所企慕如是也。",
    "T51n2078_006:0745b07": "評曰。唐僧傳謂。可遭賊斷臂。與予書云曷",
    "T51n2078_006:0745b08": "其異乎。曰余考法琳碑曰。師乃雪立數宵。斷",
    "T51n2078_006:0745b09": "臂無顧。投地碎身。營求開示。然為唐傳者",
    "T51n2078_006:0745b10": "與琳同時。琳之說與禪者書合。而宣反之。豈",
    "T51n2078_006:0745b11": "非其採聽之未至乎。故其書不足為詳。",
    "T51n2078_006:0745b12": "震旦第三十祖僧璨尊者傳震旦第三十祖僧璨尊者傳",
    "T51n2078_006:0745b13": "僧璨尊者。不知其何許人也。初以處士見慧",
    "T51n2078_006:0745b14": "可。尊者不稱姓名。因問答即有發悟。乃師其",
    "T51n2078_006:0745b15": "出家。可祖器之。謂得法寶。遂為名之。當後周",
    "T51n2078_006:0745b16": "之時。乃受戒於光福寺。戒後歸其師。復二載",
    "T51n2078_006:0745b17": "乃得授法。可祖嘗規曰。後必有難。汝當遠引",
    "T51n2078_006:0745b18": "避之。尊者從其言。遂去隱於舒之皖公山",
    "T51n2078_006:0745b19": "今所謂山谷山寺者凡三十餘年。其迹寖顯。學者知求其",
    "T51n2078_006:0745b20": "道。隋開皇間乃有沙彌曰道信者。一旦來禮",
    "T51n2078_006:0745b21": "其座下。問之曰。乞大師發我解脫法門。尊者",
    "T51n2078_006:0745b22": "曰。誰縛汝。曰無人縛。又曰。既無人縛。汝即",
    "T51n2078_006:0745b23": "是解脫。何須更求解脫。道信即悟。乃願以弟",
    "T51n2078_006:0745b24": "子禮事之。久之信往求戒於廬陵既還。尊者",
    "T51n2078_006:0745b25": "曰。汝已戒道亦備矣。吾即往之。昔如來大法",
    "T51n2078_006:0745b26": "眼藏今以付汝并其衣鉢。汝皆將之。聽吾偈",
    "T51n2078_006:0745b27": "曰。",
    "T51n2078_006:0745b28": "花種雖因地　　從地種花生",
    "T51n2078_006:0745b29": "若無人下種　　花地盡無生",
    "T51n2078_006:0745c01": "復曰。汝善傳之。無使其絕。吾往游羅浮。非久",
    "T51n2078_006:0745c02": "乃還。更二載遂復山谷。月餘盛會州人與其",
    "T51n2078_006:0745c03": "說法。已而立化於大樹之下。當隋大業丙",
    "T51n2078_006:0745c04": "寅之二年也。是時隋室方亂。未遑塔之。至唐",
    "T51n2078_006:0745c05": "天寶五載。會趙郡李常移官於舒。乃發壙焚",
    "T51n2078_006:0745c06": "之。得舍利立窣堵波於其化所。初璨尊者以",
    "T51n2078_006:0745c07": "風疾出家。及居山谷疾雖愈而其元無復黑",
    "T51n2078_006:0745c08": "髮。故舒人號為赤頭璨。然其奇見異德。誠不",
    "T51n2078_006:0745c09": "測人也。先是其所居頗多蛇獸為害。及尊者",
    "T51n2078_006:0745c10": "至皆絕。一日有神光遽發其寺。甘露泫於山",
    "T51n2078_006:0745c11": "林。時人怪之。以而相問。尊者曰。此佛法將興",
    "T51n2078_006:0745c12": "舍利欲至之先兆耳。其後京國大獲舍利。遂",
    "T51n2078_006:0745c13": "頒天下。果置塔於山谷寺。其感効皆此類也。",
    "T51n2078_006:0745c14": "唐明皇諡曰鑒智禪師。塔曰覺寂。其後宰相",
    "T51n2078_006:0745c15": "房琯為其碑。序之甚詳。",
    "T51n2078_006:0745c16": "評曰。璨尊者初雖不自道其姓族鄉邑。後之",
    "T51n2078_006:0745c17": "於世復三十餘載。豈絕口而不略云乎。此可",
    "T51n2078_006:0745c18": "疑也。曰余視房碑曰。大師甞謂道信云有人",
    "T51n2078_006:0745c19": "借問。勿道於我處得法。此明尊者自絕之甚",
    "T51n2078_006:0745c20": "也。至人以物迹為大道之累。乃忘其心。今正",
    "T51n2078_006:0745c21": "法之宗猶欲遺之。況其姓族鄉國。俗間之事",
    "T51n2078_006:0745c22": "肯以為意耶。",
    "T51n2078_006:0745c23": "震旦第三十一祖道信尊者傳震旦第三十一祖道信尊者傳",
    "T51n2078_006:0745c24": "道信尊者。其先本居河內。後遷於蘄陽之廣",
    "T51n2078_006:0745c25": "濟縣。信生遂為蘄人也。姓司馬氏。隋開皇壬",
    "T51n2078_006:0745c26": "子之十二載。以沙彌參見僧璨尊者。即問答",
    "T51n2078_006:0745c27": "悟道。遂北面師之。凡九年乃得其付法授衣。",
    "T51n2078_006:0745c28": "隋大業間。尊者甞南游至廬陵。會賊黨曹武",
    "T51n2078_006:0745c29": "衛。以兵圍其城七旬不解。尊者因勸城中人。",
    "T51n2078_006:0746a01": "皆念摩訶般若波羅蜜。賊黨俄見城堞之上",
    "T51n2078_006:0746a02": "有人不翅千數。皆長丈許。其介冑金色赫赫",
    "T51n2078_006:0746a03": "曜日。賊輩大駭相謂曰。是城必有大福德人。",
    "T51n2078_006:0746a04": "不可攻也。即日引去。至唐武德七年。復北",
    "T51n2078_006:0746a05": "趨乃居蘄之破頭山今所謂雙峯山者也大揚其所得之",
    "T51n2078_006:0746a06": "法。四方學士歸之猶日中趨市。正觀中太宗。",
    "T51n2078_006:0746a07": "聞其風甞三詔。尊者皆辭不起。又詔。太宗謂",
    "T51n2078_006:0746a08": "使臣曰。今復不從吾命。即取首來。詔至。果",
    "T51n2078_006:0746a09": "逆上意。尊者即引頸待刃。使者還以此奏",
    "T51n2078_006:0746a10": "之。太宗嘉其堅正。慰諭甚盛。至是尊者居山",
    "T51n2078_006:0746a11": "已二十載矣。一日往黃梅縣。途中遽見一兒",
    "T51n2078_006:0746a12": "好骨目。可七歲許。心奇之。因問曰。爾何姓。",
    "T51n2078_006:0746a13": "對曰。姓即有非常姓。曰是何姓。對曰。是佛",
    "T51n2078_006:0746a14": "姓。曰汝沒姓耶。對曰。其姓空故。尊者即顧從",
    "T51n2078_006:0746a15": "者曰。此兒非凡之器。後當大興佛事。遂使持",
    "T51n2078_006:0746a16": "見其父母。道兒應對之異。欲命之出家。父母",
    "T51n2078_006:0746a17": "從之。兒偕僧既還。尊者即為剃度。名之曰弘",
    "T51n2078_006:0746a18": "忍。其後乃命曰。昔如來傳正法眼轉至於我。",
    "T51n2078_006:0746a19": "我今付汝并前祖信衣鉢。汝皆將之。勉其傳",
    "T51n2078_006:0746a20": "授無使斷絕。聽吾偈曰。",
    "T51n2078_006:0746a21": "花種有生性　　因地花生生",
    "T51n2078_006:0746a22": "大緣與信合　　當生生不生",
    "T51n2078_006:0746a23": "復謂忍曰。我昔武德中甞遊廬𭚖。昇其絕頂。",
    "T51n2078_006:0746a24": "見此破頭山。其上有紫雲如蓋。下發白氣。橫",
    "T51n2078_006:0746a25": "分六道。汝以為何瑞。忍曰。是必和尚已後",
    "T51n2078_006:0746a26": "橫出一枝佛法之先兆也。尊者曰。善哉汝能",
    "T51n2078_006:0746a27": "知之。已而沐浴宴坐而化。世壽七十有二。是",
    "T51n2078_006:0746a28": "時實永徽二年辛亥九月四日也。葬後三載其",
    "T51n2078_006:0746a29": "塔戶一日忽然自開。而尊者真體儼然若生。",
    "T51n2078_006:0746b01": "大曆中。代宗賜諡曰大毉禪師。塔曰慈雲。",
    "T51n2078_006:0746b02": "震旦第三十二祖弘忍尊者傳震旦第三十二祖弘忍尊者傳",
    "T51n2078_006:0746b03": "弘忍尊者。蘄陽黃梅人也。姓周氏。其母孕時。",
    "T51n2078_006:0746b04": "數數有祥光異香發其家。及生性大聰明。有",
    "T51n2078_006:0746b05": "所聞見。無難易者一皆曉之。風骨絕異。有聖",
    "T51n2078_006:0746b06": "人之相。有賢者嘗見忍於閭巷。謂人曰。此兒",
    "T51n2078_006:0746b07": "具大人相。所不及如來者七種耳。七歲遇道",
    "T51n2078_006:0746b08": "信尊者出家得戒。尋受其法。繼居於破頭山。",
    "T51n2078_006:0746b09": "而教化益盛。是時天下慕其風學者。不遠千",
    "T51n2078_006:0746b10": "里趨之。咸亨中客有號盧居士者。自稱慧能。",
    "T51n2078_006:0746b11": "來法會致禮其前。尊者問曰。汝自何來。對",
    "T51n2078_006:0746b12": "曰。嶺南來。曰欲求何事。對曰。唯求作佛。曰",
    "T51n2078_006:0746b13": "嶺南人無佛性。若為得佛。對曰。人有南北佛",
    "T51n2078_006:0746b14": "性豈然。尊者知其異人。佯訶之曰。著槽厰去。",
    "T51n2078_006:0746b15": "慧能即退求處碓所。盡力於臼杵間。雖歷日",
    "T51n2078_006:0746b16": "月而未嘗告勞。一日尊者以傳法時至。乃謂",
    "T51n2078_006:0746b17": "其眾曰。正法難解。汝等宜各為一偈以明汝",
    "T51n2078_006:0746b18": "見。若真有所至吾即付衣法。時神秀比丘者",
    "T51n2078_006:0746b19": "號有博學。眾方尊為冠首。莫敢先之者。神秀",
    "T51n2078_006:0746b20": "自以為眾所推。一夕遂作偈。書於寺廊之壁",
    "T51n2078_006:0746b21": "曰。",
    "T51n2078_006:0746b22": "身是菩提樹　　心如明鏡臺",
    "T51n2078_006:0746b23": "時時勤拂拭　　莫使惹塵埃",
    "T51n2078_006:0746b24": "尊者見賞之曰。後世若依。此修行亦得勝果。",
    "T51n2078_006:0746b25": "勉眾誦之。慧能適聞。乃問其誦者曰。此誰所",
    "T51n2078_006:0746b26": "為。曰此神秀上座之偈。大師善之。當得付法。",
    "T51n2078_006:0746b27": "汝豈知乎。能曰。此言雖善而未了。其流輩皆",
    "T51n2078_006:0746b28": "笑以能為妄言。能尋作偈和之。其夕假筆於",
    "T51n2078_006:0746b29": "童子。並秀偈而書之曰。",
    "T51n2078_006:0746c01": "菩提本無樹　　明鏡亦非臺",
    "T51n2078_006:0746c02": "本來無一物　　何處有塵埃",
    "T51n2078_006:0746c03": "及尊者見之。默許不即顯稱。恐嫉者相害乃",
    "T51n2078_006:0746c04": "佯抑之曰。此誰所作。亦未見性。眾因是皆不",
    "T51n2078_006:0746c05": "顧能言。中夜尊者遂潛命慧能入室。而告曰。",
    "T51n2078_006:0746c06": "諸佛出世唯為一大事因緣。以其機器有大",
    "T51n2078_006:0746c07": "小。遂從而導之。故有三乘十地頓漸眾。說為",
    "T51n2078_006:0746c08": "之教門。獨以無上微妙真實正法眼藏初付",
    "T51n2078_006:0746c09": "上首摩訶迦葉。其後迭傳歷二十八世至乎",
    "T51n2078_006:0746c10": "達磨祖師。乃以東來。東之益傳。適至於我。我",
    "T51n2078_006:0746c11": "今以是大法并其所受。前祖僧伽梨衣寶鉢",
    "T51n2078_006:0746c12": "皆付於汝。汝善保之無使法絕。聽吾偈曰。",
    "T51n2078_006:0746c13": "有情來下種　　因地果還生",
    "T51n2078_006:0746c14": "無情既無種　　無情亦無生",
    "T51n2078_006:0746c15": "慧能居士既受法與其衣鉢。作禮問曰。法則",
    "T51n2078_006:0746c16": "聞命。衣鉢復傳授乎。尊者曰。昔達磨以來自",
    "T51n2078_006:0746c17": "異域。雖傳法於二祖。恐世未信其所師承。故",
    "T51n2078_006:0746c18": "以衣鉢為驗。今我宗天下聞之。莫不信者。則",
    "T51n2078_006:0746c19": "此衣鉢可止於汝。然正法自汝益廣。若必傳",
    "T51n2078_006:0746c20": "其衣。恐起諍端。故曰。受衣之人命若懸絲。汝",
    "T51n2078_006:0746c21": "即行矣。汝宜且隱晦。時而後化。慧能復問曰。",
    "T51n2078_006:0746c22": "今某當往何所。尊者曰。逢懷即止。遇會且藏。",
    "T51n2078_006:0746c23": "慧能稟教即夕去之。此後尊者三日不復說",
    "T51n2078_006:0746c24": "法。其眾皆疑。因共請之。尊者曰。吾法已南行",
    "T51n2078_006:0746c25": "矣。斯復何言。眾復曰。何人得之。答曰。能者",
    "T51n2078_006:0746c26": "得之。眾乃悟盧居士傳其法也追之。而慧能",
    "T51n2078_006:0746c27": "已亡。此後四載尊者一日忽謂眾曰。吾事已",
    "T51n2078_006:0746c28": "畢。可以行矣。即入室宴坐而滅。實上元二年",
    "T51n2078_006:0746c29": "乙亥歲也。其世壽七十有四。四眾建浮圖於",
    "T51n2078_006:0747a01": "黃梅之東山。代宗諡。號曰大滿禪師。塔曰法",
    "T51n2078_006:0747a02": "雨。",
    "T51n2078_006:0747a03": "震旦第三十三祖慧能尊者傳震旦第三十三祖慧能尊者傳",
    "T51n2078_006:0747a04": "慧能尊者。姓盧氏。其先本籍范陽。父行瑫。武",
    "T51n2078_006:0747a05": "德中謫官新州。乃生能。遂為新興人也。方三",
    "T51n2078_006:0747a06": "歲而父喪。母不復適人。獨養尊者以終其身。",
    "T51n2078_006:0747a07": "然其家貧。母子殆不能自存。尊者遂鬻薪為",
    "T51n2078_006:0747a08": "資。一日至市。逆旅聞客有誦經者。輒問其人",
    "T51n2078_006:0747a09": "曰。此何經耶。客曰。金剛經也。曰君得之於何",
    "T51n2078_006:0747a10": "人。客曰。今第五祖弘忍大師出世於黃梅縣。",
    "T51n2078_006:0747a11": "甞謂人曰。若持此經。得速見性。我故誦之。尊",
    "T51n2078_006:0747a12": "者喜之。為母備其歲儲。因告往求法。去之",
    "T51n2078_006:0747a13": "至韶陽。會居士劉志略者。引尊者為善友。初",
    "T51n2078_006:0747a14": "志略有姑為尼。號無盡藏者。方讀涅槃經為",
    "T51n2078_006:0747a15": "業。尊者往聽其經。未幾欲為尼釋之。尼即推",
    "T51n2078_006:0747a16": "經於尊者。尊者曰。汝讀我不識文字。尼曰。字",
    "T51n2078_006:0747a17": "猶不識。安解其義。尊者曰。諸佛妙理豈在文",
    "T51n2078_006:0747a18": "字。尼異其語。知必非常人。遂以告其鄉里。鄉",
    "T51n2078_006:0747a19": "人德之。尋治寶林蘭若。請尊者居之。居未幾",
    "T51n2078_006:0747a20": "忽自感曰。我始為法尋師。何久滯此。即去寶",
    "T51n2078_006:0747a21": "林稍進至韶之樂昌縣。會高行沙門智遠尊",
    "T51n2078_006:0747a22": "者。且依其處才十數朝。智遠謂尊者曰。觀子",
    "T51n2078_006:0747a23": "知識非凡者。趣嚮吾道固不足相資。黃梅忍",
    "T51n2078_006:0747a24": "禪師方當大法祖。宜汝師也。汝速詣之。若得",
    "T51n2078_006:0747a25": "道南還。無相忘也。尊者遂北征。是時年已",
    "T51n2078_006:0747a26": "三十有二。及至東山忍祖默識其法器。初示",
    "T51n2078_006:0747a27": "以言試之。終乃付大法眼。及尊者得法南歸。",
    "T51n2078_006:0747a28": "而東山先進之徒皆不甘相與追之。有曰慧",
    "T51n2078_006:0747a29": "明者。相及於庾嶺。尊者即置其衣鉢於盤石",
    "T51n2078_006:0747b01": "而自亡草間。慧明舉其衣鉢不能動。乃呼曰",
    "T51n2078_006:0747b02": "我以法來。非為衣鉢。法兄盍出之。遂相見。慧",
    "T51n2078_006:0747b03": "明與之語。慧明即悟。致師禮於尊者而返。乃",
    "T51n2078_006:0747b04": "紿其後之追者曰。其去已遠矣。尊者之南還",
    "T51n2078_006:0747b05": "也。晦迹於四會懷集之間。混一流俗雖四載。",
    "T51n2078_006:0747b06": "而莫有知者。儀鳳元年之春。乃抵南海息肩",
    "T51n2078_006:0747b07": "於法性寺。會法師印宗於其寺講涅槃經。初",
    "T51n2078_006:0747b08": "尊者寄室於廊廡間。一夕風起。剎幡飛揚。俄",
    "T51n2078_006:0747b09": "有二僧室外議論。一曰風動。一曰幡動。其",
    "T51n2078_006:0747b10": "問答如此者甚多。皆非得理。尊者聞輒出謂",
    "T51n2078_006:0747b11": "二僧曰。可容俗士與議乎。僧曰。請聞子說。尊",
    "T51n2078_006:0747b12": "者乃曰。不是風動不是幡動。仁者心動。二僧",
    "T51n2078_006:0747b13": "翼日以其言告印宗。印宗異之。即引入室。",
    "T51n2078_006:0747b14": "窮詰其義。尊者益以大理語之。印宗於是益",
    "T51n2078_006:0747b15": "伏。謂尊者曰。居士誠非凡人。師誰其何自而",
    "T51n2078_006:0747b16": "得道勿隱幸以相示。尊者即以其得法本末",
    "T51n2078_006:0747b17": "告之。印宗甚幸所遇。即執弟子禮。請學其法",
    "T51n2078_006:0747b18": "要。遂謂其眾曰。此盧居士者。乃肉身菩薩也。",
    "T51n2078_006:0747b19": "印宗一介凡夫。豈意得與其會。擇日乃會耆",
    "T51n2078_006:0747b20": "德比丘。與之釋褐落髮。又擇日嚴其寺戒壇。",
    "T51n2078_006:0747b21": "命律師智光為受具戒。其壇蓋宋時求那跋",
    "T51n2078_006:0747b22": "摩三藏之經始也。初跋摩記曰。後當有肉身",
    "T51n2078_006:0747b23": "菩薩於此受戒。及梁末真諦三藏臨其壇手",
    "T51n2078_006:0747b24": "植二菩提樹。亦記之曰。後第四代當有上乘",
    "T51n2078_006:0747b25": "菩薩於此受戒。其說法度人無量。戒已眾即",
    "T51n2078_006:0747b26": "請尊者開演東山法門。然跋摩真諦雖素號",
    "T51n2078_006:0747b27": "為得果聖士。至此其人始驗。明年尊者思返",
    "T51n2078_006:0747b28": "寶林精舍。乃欲別眾即往。印宗與道俗千餘",
    "T51n2078_006:0747b29": "人送之韶陽。未幾韶之刺史韋據。命居其州",
    "T51n2078_006:0747c01": "之大梵寺說法。其時玄儒之士趨而問道者",
    "T51n2078_006:0747c02": "甚眾。猶孔氏之在洙泗也。其徒即集其說。目",
    "T51n2078_006:0747c03": "曰壇經。然其平居眾亦不下千數。中宗聞其",
    "T51n2078_006:0747c04": "風。神龍中乃下詔曰。朕延安秀二師問道於",
    "T51n2078_006:0747c05": "宮中。皆推曰。南方有能禪師者。躬受衣法",
    "T51n2078_006:0747c06": "於忍大師。可當此問。今遣內供奉薛簡馳詔",
    "T51n2078_006:0747c07": "命師。宜念之來副朕意。尊者即上書稱疾不",
    "T51n2078_006:0747c08": "起。薛簡因問尊者曰。京國禪者每謂。欲得會",
    "T51n2078_006:0747c09": "道必須坐禪。非因禪定而得解脫。未之有也。",
    "T51n2078_006:0747c10": "此言何如。尊者曰。道由心悟。豈在坐耶。經",
    "T51n2078_006:0747c11": "云。若言如來若來若去若坐若臥。是人不解",
    "T51n2078_006:0747c12": "我所說義。何以故。如來者無所從來亦無所",
    "T51n2078_006:0747c13": "去故。名如來。夫無所從來故不生。亦無所去",
    "T51n2078_006:0747c14": "故不滅。若無生滅即是如來清淨之禪。諸法",
    "T51n2078_006:0747c15": "空寂即是如來清淨之坐。究竟無得亦無所",
    "T51n2078_006:0747c16": "證。何必坐耶。薛簡曰。簡歸皇帝必有顧問。願",
    "T51n2078_006:0747c17": "大師示教法要。庶得對敭。然布諸京國。使學",
    "T51n2078_006:0747c18": "者修之。猶以一燈而燃百千燈。庶其冥者皆",
    "T51n2078_006:0747c19": "明。而明終不盡。尊者曰。道無明暗。明暗是代",
    "T51n2078_006:0747c20": "謝之義。明明無盡亦是有盡。蓋相待而立名。",
    "T51n2078_006:0747c21": "故經云。法無有比。無相待故。薛簡曰。明譬智",
    "T51n2078_006:0747c22": "慧。暗譬煩惱。修道之人苟不以智慧而照破",
    "T51n2078_006:0747c23": "煩惱。則無始生死何由而出離。尊者曰。若以",
    "T51n2078_006:0747c24": "智慧照煩惱者。此是二乘小兒羊鹿等機。上",
    "T51n2078_006:0747c25": "智大器皆不如是。薛簡曰。何謂大乘見解。尊",
    "T51n2078_006:0747c26": "者曰。明與無明其性無二。無二之性即是實",
    "T51n2078_006:0747c27": "性。實性者處凡愚而不減。在賢聖而不增。住",
    "T51n2078_006:0747c28": "煩惱而不亂。居禪定而不寂。不斷不常不來",
    "T51n2078_006:0747c29": "不去。不在中間及其內外。不生不滅性相如",
    "T51n2078_006:0748a01": "如常住不遷。名之曰道。薛簡曰。大師所說不",
    "T51n2078_006:0748a02": "生不滅。與夫外道之言何甞異乎。尊者曰。外",
    "T51n2078_006:0748a03": "道之說不生不滅者。蓋將滅止生。以生顯滅。",
    "T51n2078_006:0748a04": "滅猶不滅。生說無生。我說不生不滅者。本自",
    "T51n2078_006:0748a05": "無生今亦無滅。豈可同於外道乎。仁者欲明",
    "T51n2078_006:0748a06": "心要。但一切善惡都莫思量。自然得入。心體",
    "T51n2078_006:0748a07": "湛然常寂妙用恒沙。薛簡由是發悟。再拜而",
    "T51n2078_006:0748a08": "去歸朝。果以其言奏。天子嘉之。復詔慰謝。錫",
    "T51n2078_006:0748a09": "衲衣寶帛各有差。勅改寶林為中興寺。明年",
    "T51n2078_006:0748a10": "命韶州刺史新之。復改為法泉寺。以其新州",
    "T51n2078_006:0748a11": "舊居為國恩寺。尊者每謂眾曰。諸善知識。汝",
    "T51n2078_006:0748a12": "等各各淨心聽吾說法。汝等諸人自心是佛。",
    "T51n2078_006:0748a13": "更莫狐疑。外無一法而能建立。皆是自心生",
    "T51n2078_006:0748a14": "萬種法。故經云。心生則種種法生。心滅則",
    "T51n2078_006:0748a15": "種種法滅。若欲成就種智。須達一相三昧一",
    "T51n2078_006:0748a16": "行三昧。若於一切處而不住相。於彼相中不",
    "T51n2078_006:0748a17": "生憎愛。不取不捨。不念利益成壞等事。安隱",
    "T51n2078_006:0748a18": "清淨。此名一相三昧。若一切處行住坐臥。純",
    "T51n2078_006:0748a19": "一直心不動道場使成淨土。此名一行三昧。",
    "T51n2078_006:0748a20": "若人具二三昧。如地有種能含藏長養成就",
    "T51n2078_006:0748a21": "其實。一相一行亦復如是。我今說法猶如時",
    "T51n2078_006:0748a22": "雨溥潤大地。汝等佛性譬諸種子。遇此霑洽",
    "T51n2078_006:0748a23": "悉得發生。取吾語者決得菩提。依吾行者定",
    "T51n2078_006:0748a24": "證佛果。至先天元年。一日忽謂眾曰。吾忝於",
    "T51n2078_006:0748a25": "忍大師處受其法要并之衣鉢。今雖說法而",
    "T51n2078_006:0748a26": "不傳衣鉢者。蓋以汝等信心成熟無有疑者。",
    "T51n2078_006:0748a27": "故不傳之。聽吾偈曰。",
    "T51n2078_006:0748a28": "心地含諸種　　普雨悉皆生",
    "T51n2078_006:0748a29": "頓悟華情已　　菩提果自成",
    "T51n2078_006:0748b01": "復曰。其法無二其心亦然。其道清淨亦無諸",
    "T51n2078_006:0748b02": "相。汝等慎勿觀淨及空其心。此心本淨無可",
    "T51n2078_006:0748b03": "取捨。各自努力隨緣好去。尊者說法度人。至",
    "T51n2078_006:0748b04": "是已四十載。先此甞命建浮圖於新州國恩",
    "T51n2078_006:0748b05": "寺。及其年之六月六日。復促其倍工疾成。然",
    "T51n2078_006:0748b06": "國恩寺蓋其家之舊址也。為塔之意乃欲報",
    "T51n2078_006:0748b07": "其父母之德耳。先天二年七月一日謂門人",
    "T51n2078_006:0748b08": "曰。吾將返新州。汝輩宜理舟檝。其時大眾皆",
    "T51n2078_006:0748b09": "哀慕請留。尊者曰。諸佛出現猶示涅槃。有來",
    "T51n2078_006:0748b10": "必去理之常耳。吾此形骸歸必有所。眾乃問",
    "T51n2078_006:0748b11": "曰。師從此去早晚却迴。曰葉落歸根來時無",
    "T51n2078_006:0748b12": "口。又問曰。師之法眼付授何人。曰有道者得",
    "T51n2078_006:0748b13": "無心者通。又問曰。師之遺教頗有難乎。曰吾",
    "T51n2078_006:0748b14": "滅之後方五六年。必有一人來取吾首。聽我",
    "T51n2078_006:0748b15": "偈曰。",
    "T51n2078_006:0748b16": "頭上養親　　口裏須餐　　遇滿之難",
    "T51n2078_006:0748b17": "楊柳為官",
    "T51n2078_006:0748b18": "又曰。吾往七十年。有二菩薩之人自東方來。",
    "T51n2078_006:0748b19": "其一出家。其一在家。共隆教化。治我伽藍。扶",
    "T51n2078_006:0748b20": "我宗旨。已而即往新州。尋於國恩寺沐浴訖",
    "T51n2078_006:0748b21": "安坐而化。異香酷烈。白虹屬地。其時實先",
    "T51n2078_006:0748b22": "天二年癸丑八月之二日也。當是新韶二郡",
    "T51n2078_006:0748b23": "各務建塔。爭迎其真體。久不能決。刺史乃",
    "T51n2078_006:0748b24": "與二郡之人焚香祝之曰。香煙所向。即得舉",
    "T51n2078_006:0748b25": "去。俄而香煙倏發北趣韶境。韶人乃得以十",
    "T51n2078_006:0748b26": "一月十三日歸塔於曹侯溪之濱。今南華寺",
    "T51n2078_006:0748b27": "是也。其世壽七十有六。前刺史韋據碑之。",
    "T51n2078_006:0748b28": "始尊者入塔時。徒屬思其言將有人取吾首",
    "T51n2078_006:0748b29": "者。遂以鐵鍱固護其項。開元十年八月三日。",
    "T51n2078_006:0748c01": "其夕之半。俄聞塔間有若拽鐵索之聲。主塔",
    "T51n2078_006:0748c02": "者驚起。遽見一人狀類孝子此當日見一人著縗絰而混。言類",
    "T51n2078_006:0748c03": "孝子者。蓋順乎祖師隱語之意耳自塔馳出。尋視之其鐵鍱護",
    "T51n2078_006:0748c04": "處已有痕迹。遂以賊事聞其州邑。官嚴捕之。",
    "T51n2078_006:0748c05": "他日於邑之石角村果得其賊。史鞫問。賊自",
    "T51n2078_006:0748c06": "稱姓張名淨滿。本汝州梁縣人。適於洪州開",
    "T51n2078_006:0748c07": "元寺。受新羅國僧金大悲者。雇令取祖之首。",
    "T51n2078_006:0748c08": "歸其國以事之。吏欲以法坐之。刺史以其",
    "T51n2078_006:0748c09": "情不惡。乃問尊者弟子令瑫禪師。令瑫復以",
    "T51n2078_006:0748c10": "佛法論。欲吏原之。刺史善瑫之意亦從而恕",
    "T51n2078_006:0748c11": "之。當其時州刺史曰柳無忝。縣令曰楊侃。",
    "T51n2078_006:0748c12": "賊曰張淨滿驗其讖語無少差謬。上元中肅",
    "T51n2078_006:0748c13": "宗慕尊者之道。嘗詔取其所傳衣鉢。就內瞻",
    "T51n2078_006:0748c14": "禮。肅宗崩代宗嗣位。永泰元年五月之五日。",
    "T51n2078_006:0748c15": "遂夢尊者請還其衣鉢。天子益敬其法。七日",
    "T51n2078_006:0748c16": "即詔使臣持還曹溪。憲宗錫諡曰大鑒禪師。",
    "T51n2078_006:0748c17": "塔曰元和靈照。初大鑒示為負薪之役。混一",
    "T51n2078_006:0748c18": "凡輩。自謂不識文字。及其以道稍顯。雖三藏",
    "T51n2078_006:0748c19": "教文俗間書傳。引於言論。一一若素練習。發",
    "T51n2078_006:0748c20": "演聖道解釋經義。其無礙大辯灝若江海。人",
    "T51n2078_006:0748c21": "不能得其涯涘。昔唐相始興公張九齡方為",
    "T51n2078_006:0748c22": "童。其家人携拜大鑒。大鑒撫其頂曰。此奇童",
    "T51n2078_006:0748c23": "也。必為國器。其先知遠見皆若此類。孰謂其",
    "T51n2078_006:0748c24": "不識世俗文字乎。識者曰。此非不識文字也。",
    "T51n2078_006:0748c25": "示不識耳。正以其道非世俗文字語言之所",
    "T51n2078_006:0748c26": "及。蓋有所表也。然正法東傳。自大鑒益廣。承",
    "T51n2078_006:0748c27": "之者皆卓犖大士散布四海。其道德利人。人",
    "T51n2078_006:0748c28": "至于今賴之。詳此豈真樵者而初學道乎。是",
    "T51n2078_006:0748c29": "乃聖人降迹示出於微者也。其等覺乎妙覺",
    "T51n2078_006:0749a01": "耶。不可得而必知。",
    "T51n2078_006:0749a02": "評曰。聖人之法一也。安用南北而分其宗乎。",
    "T51n2078_006:0749a03": "曰然。一國所歸有岐路焉。不分何正。一姓所",
    "T51n2078_006:0749a04": "出有的庶焉。不分孰親。傳者宋高僧傳也以方三",
    "T51n2078_006:0749a05": "力士共射一堅洛叉。一曰。摩健那。雖中而不",
    "T51n2078_006:0749a06": "破。二曰鉢羅塞建提。破而不度。三曰那羅延",
    "T51n2078_006:0749a07": "箭。度而復穿他物。非堅洛叉有強弱。蓋射勢",
    "T51n2078_006:0749a08": "之不同耳。南能可謂那羅延。躬而獲賞。其喻",
    "T51n2078_006:0749a09": "近之矣。",
    "T51n2078_006:0749a10": "傳法正宗記卷第六"
}