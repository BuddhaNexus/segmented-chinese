{
    "T85n2865_001:1325a04": "佛說護身命經一卷",
    "T85n2865_001:1325a06": "界　比丘道真",
    "T85n2865_001:1325a07": "佛說救護身命經濟人疾病苦厄",
    "T85n2865_001:1325a08": "爾時佛在娑羅雙樹間臨般涅槃時。舍利弗",
    "T85n2865_001:1325a09": "阿難及無量無邊諸大菩薩諸大弟子一切諸",
    "T85n2865_001:1325a10": "天皆來集會。佛還正坐告阿難言。吾當入般",
    "T85n2865_001:1325a11": "涅槃。我滅度後五濁惡世中。一切眾生當為",
    "T85n2865_001:1325a12": "惡魔惡鬼嬈擾。吸人精氣者求人長短者橫",
    "T85n2865_001:1325a13": "來殺人者。阿難汝好懃流布此經。令惡世中",
    "T85n2865_001:1325a14": "一切眾生無有病苦。無有橫死。眾邪蠱毒悉",
    "T85n2865_001:1325a15": "皆消滅。",
    "T85n2865_001:1325a16": "阿難我所囑消者唯有此經。若有眾無男無女。",
    "T85n2865_001:1325a17": "有能讀誦此經一句一偈者。眾邪惡鬼不得",
    "T85n2865_001:1325a18": "忌近。若在曠野中。若在急難中。若在大火中",
    "T85n2865_001:1325a19": "若在大水中。常當讀誦是經。能悉斷除。何以",
    "T85n2865_001:1325a20": "故。此經有大威神力故常讀之。若不能讀者。",
    "T85n2865_001:1325a21": "但當書寫安著懷中至心受持。是經者則持",
    "T85n2865_001:1325a22": "過去未來現在諸佛神力。若欲遠行常當持",
    "T85n2865_001:1325a23": "去。諸惡毒獸無能近者。若到處處村落。一心",
    "T85n2865_001:1325a24": "為人演說有能須申。聽者所願悉得。阿難佛",
    "T85n2865_001:1325a25": "不虛言。此經佛所祕要甚難可得。譬如妙藥。",
    "T85n2865_001:1325a26": "能愈毒病。能辟毒氣。能斷惡毒。有人將行者。",
    "T85n2865_001:1325a27": "諸惡毒虫眾邪蠱毒欲來侵害。聞此藥氣四",
    "T85n2865_001:1325a28": "向散去不敢迴視。此經亦復如是。若有病痛",
    "T85n2865_001:1325a29": "者。當淨洗浴一心讀誦。眾患消除。佛告阿難。",
    "T85n2865_001:1325b01": "若有惡魔眾邪蠱毒不隨我語者。我當使此",
    "T85n2865_001:1325b02": "魔遭眾邪蠱毒。如押油殃悉皆消滅無有遺",
    "T85n2865_001:1325b03": "餘。佛即舉七佛名字。第一維衛佛。第二式佛。",
    "T85n2865_001:1325b04": "第三隨葉佛。第四拘樓秦佛。第五拘那含牟",
    "T85n2865_001:1325b05": "尼佛。第六迦葉佛。第七釋迦牟尼佛。若有苦",
    "T85n2865_001:1325b06": "厄病痛者。便當讀誦此七佛名字。諸惡蠱毒",
    "T85n2865_001:1325b07": "悉皆消滅無能侵近。佛說此經已。復告阿難",
    "T85n2865_001:1325b08": "言。我今復憐愍眾生故。便當更說六神名字。",
    "T85n2865_001:1325b09": "一名波奈羅。二名迦奈羅。三名禪吒迦。四名",
    "T85n2865_001:1325b10": "勤迦。五名摩頭。六名摩祁。此是六神名字。阿",
    "T85n2865_001:1325b11": "難若有眾生。無男無女無貴無賤有苦厄者。",
    "T85n2865_001:1325b12": "皆當稱說六神名字。所患消除。眾惡役氣不",
    "T85n2865_001:1325b13": "得來近。一切滅盡無有遺餘。",
    "T85n2865_001:1325b14": "佛告無量無邊諸大菩薩摩訶薩及天神王一",
    "T85n2865_001:1325b15": "切天人等。我滅度後。若有受持我囑法者。汝",
    "T85n2865_001:1325b16": "等常當晝夜擁護令得安隱。文殊師利菩薩",
    "T85n2865_001:1325b17": "白佛言。世尊我當於佛滅度後。將二十五菩",
    "T85n2865_001:1325b18": "薩。於惡世中有能讀誦此經處。我等晝夜在",
    "T85n2865_001:1325b19": "其左右擁護是人。眾邪魍魎不得來近。常使",
    "T85n2865_001:1325b20": "是人臥覺俱安。修行善法。佛讚文殊師利等。",
    "T85n2865_001:1325b21": "善哉善哉。汝能擁護我百千萬億劫中所可",
    "T85n2865_001:1325b22": "修集阿耨多羅三藐三菩提心。",
    "T85n2865_001:1325b23": "爾時四天神王偏袒右肩右膝著地。一心合",
    "T85n2865_001:1325b24": "掌白佛言世尊。我常於如來滅後。各將眷屬",
    "T85n2865_001:1325b25": "案行國界。有能讀誦書寫受持是經者。我等",
    "T85n2865_001:1325b26": "眷屬常來隨逐是人。晝夜擁護令不見惡。是",
    "T85n2865_001:1325b27": "人欲行曠野中。我常隨逐是人導從前從。勤",
    "T85n2865_001:1325b28": "心擁護不離是人。不令惡魔忌來侵近。常得",
    "T85n2865_001:1325b29": "充足不令飢渴無所之少。可欲求者我等神",
    "T85n2865_001:1325c01": "王悉令供給。如其所願無所之少。何以故。是",
    "T85n2865_001:1325c02": "人能流布此經故。修行善法供養三寶故。不",
    "T85n2865_001:1325c03": "令斷絕。",
    "T85n2865_001:1325c04": "爾時乾闥婆王阿修羅迦樓羅緊那羅摩睺羅",
    "T85n2865_001:1325c05": "伽人非人等。各各[跳兆+互]跪於如來前。一心合掌",
    "T85n2865_001:1325c06": "白佛言。世尊我等天人常當飛行　於惡世中",
    "T85n2865_001:1325c07": "間有讀誦書寫受持是經者。我等天人與其",
    "T85n2865_001:1325c08": "眷屬共到是人所住之處。聽受此經法。常當",
    "T85n2865_001:1325c09": "守護晝夜不離在其四面。擁護是人。眾魔惡",
    "T85n2865_001:1325c10": "鬼不得侵近。不得奪其精氣。不得橫來絕命。",
    "T85n2865_001:1325c11": "不得橫來嬈害。不得求其長短。不得觸犯。令",
    "T85n2865_001:1325c12": "毒氣不行。我等眷屬常來在是人所住之處。",
    "T85n2865_001:1325c13": "我於空中。是人若遇大火。我等眷屬隨其方",
    "T85n2865_001:1325c14": "便擁護其身不令火燒。若遇大水。急駛漂去。",
    "T85n2865_001:1325c15": "我等眷屬即於空中來接是人。令不見溺水。",
    "T85n2865_001:1325c16": "即還停得度水難。若遇大賊。我四面救護是",
    "T85n2865_001:1325c17": "人。能令賊心刀杖不舉即發慈心。若遇官法",
    "T85n2865_001:1325c18": "繫縛枷鎖晝夜愁苦。我等眷屬於虛空中。能",
    "T85n2865_001:1325c19": "令其官心生歡喜悉令放流皆得解脫。我等",
    "T85n2865_001:1325c20": "眷屬一心救護。不令他人而得嬈亂。於無量",
    "T85n2865_001:1325c21": "無邊劫中。常念此經。何以故。此經世尊慇懃",
    "T85n2865_001:1325c22": "所囑之法。令久流布。佛復讚諸天人等。善",
    "T85n2865_001:1325c23": "哉善哉。汝等眷屬曾於阿僧祇劫中。值遇百",
    "T85n2865_001:1325c24": "千萬億諸佛。復能擁護我百千萬億劫中弟",
    "T85n2865_001:1325c25": "子。能令流布此經。讀誦書寫方便救濟。不令",
    "T85n2865_001:1325c26": "見惡。常行善心。爾時乾闥婆王等各與眷屬。",
    "T85n2865_001:1325c27": "頂禮佛足一心奉行。",
    "T85n2865_001:1325c28": "佛告阿難。吾以右手摩汝頂上。汝好用心。吾",
    "T85n2865_001:1325c29": "所囑累唯有此經。阿難懃流布此經。令一切",
    "T85n2865_001:1326a01": "眾生悉得聞知。阿難汝最是吾心中弟子。我",
    "T85n2865_001:1326a02": "所出法悉付囑汝等。吾今憐愍一切眾生故。",
    "T85n2865_001:1326a03": "欲令解脫故。佛還正坐付囑此法。阿難此經",
    "T85n2865_001:1326a04": "尊猛極有威神。勸令一切族姓男女供養香",
    "T85n2865_001:1326a05": "花雜綵燃燈續明。復能流轉讀誦。皆救人疾",
    "T85n2865_001:1326a06": "苦厄之者。現世安吉。將來往生無量壽國即",
    "T85n2865_001:1326a07": "生蓮華軀體金色身相具足。智慧勇健如上",
    "T85n2865_001:1326a08": "輩者。功德如是不可稱計。佛告阿難。當用好",
    "T85n2865_001:1326a09": "紙好筆好墨。至心書寫我所出法。上下句偈",
    "T85n2865_001:1326a10": "如佛所說。無令妄失一畵一點。阿難我憐愍",
    "T85n2865_001:1326a11": "眾生故。唯囑汝法。皆令一切有形之類悉得",
    "T85n2865_001:1326a12": "聞知。心開意解常行善法。",
    "T85n2865_001:1326a13": "爾時阿難在世尊前一心合掌。身毛悉竪戰",
    "T85n2865_001:1326a14": "戰兢兢。一心諦聽佛語不敢忘失一句一偈。",
    "T85n2865_001:1326a15": "流淚而言。世尊所囑至心受持。廣令流布此",
    "T85n2865_001:1326a16": "經。阿難復言。受天尊教。頂禮佛足一心奉行。",
    "T85n2865_001:1326a17": "　修福受樂報　　所欲皆自然",
    "T85n2865_001:1326a18": "　超然生死流　　上言至涅槃",
    "T85n2865_001:1326a19": "　若人好為福　　天神自然護",
    "T85n2865_001:1326a20": "　所願皆自然　　眾魔不得壞",
    "T85n2865_001:1326a21": "　薄福多諸惱　　福能消眾患",
    "T85n2865_001:1326a22": "　福德既牢強　　速成堅固定",
    "T85n2865_001:1326a23": "　生天受快樂　　人中亦自在",
    "T85n2865_001:1326a24": "　斯由功德故　　所往皆自然",
    "T85n2865_001:1326a25": "　因此福方便　　永離生死苦",
    "T85n2865_001:1326a26": "　得□至涅槃　　不滅復不生",
    "T85n2865_001:1326a27": "救護身命經一卷"
}