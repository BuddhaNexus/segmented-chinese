{
    "X66n1297_015:0375a12": "宗鑑法林卷十五",
    "X66n1297_015:0375a14": "集雲堂　編",
    "X66n1297_015:0375a15": "　　大鑑下三世",
    "X66n1297_015:0375a16": "洪州西山亮座主(馬祖一嗣)參馬祖。祖問見說座主大",
    "X66n1297_015:0375a17": "講得經論是否。師曰不敢。祖曰將什麼講。師曰將",
    "X66n1297_015:0375a18": "心講。祖曰。心如工伎兒。意如和伎者。爭解講得。師",
    "X66n1297_015:0375a19": "抗聲曰。心既講不得。虗空莫講得麼。祖曰却是虗",
    "X66n1297_015:0375a20": "空講得。師不肯便去。將下階。祖召座主。師回首。祖",
    "X66n1297_015:0375a21": "曰是什麼。師豁然大悟。便禮拜。祖曰者鈍根阿師",
    "X66n1297_015:0375a22": "禮拜作麼。師曰。某甲所講經論將謂無人及得。今",
    "X66n1297_015:0375a23": "日被大師一問。平生功業一時冰消。禮謝而退。乃",
    "X66n1297_015:0375a24": "隱於洪州西山。更無消息。",
    "X66n1297_015:0375b01": "法眼益云。看他古人恁麼慈悲教人。如今作麼生會。",
    "X66n1297_015:0375b02": "莫聚頭向者裏妄想。",
    "X66n1297_015:0375b03": "馬師瞎却亮師眼。一入西山更不返。我有三十二藤",
    "X66n1297_015:0375b04": "條。寄與山中者擔板。(東山空)",
    "X66n1297_015:0375b05": "昨夜月初明。柴門猶未閉。貓兒捉老鼠。引得狗兒吠。",
    "X66n1297_015:0375b06": "(懶菴樞)",
    "X66n1297_015:0375b07": "弓絃難結鴛鴦紐。御街那栽栗棘蓬。堪笑香嚴饒舌",
    "X66n1297_015:0375b08": "老。今年猶勝去年窮。(正堂辨)",
    "X66n1297_015:0375b09": "却是虗空講得經。雨花狼藉曉風清。賺人深入西山",
    "X66n1297_015:0375b10": "後。多少闍黎又錯聽。(閒極雲)",
    "X66n1297_015:0375b11": "却是虗空講得經。[鹿*瓦]甎瓦認正堪聽。向來扭掜孃生",
    "X66n1297_015:0375b12": "鼻。錯認葫蘆是帝缾。(聞谷印)",
    "X66n1297_015:0375b13": "襄州龐蘊居士(見馬祖一)參馬祖。問不與萬法為侶者",
    "X66n1297_015:0375b14": "是甚麼人。祖曰待汝一口吸盡西江水即向汝道。",
    "X66n1297_015:0375b15": "士領旨。",
    "X66n1297_015:0375b16": "育王觀云。馬大師祇知開口易。不覺舌頭長。當時若",
    "X66n1297_015:0375b17": "問育王。但向道直得虗空落地。自然出他一頭。何故。",
    "X66n1297_015:0375b18": "車不橫推。理無曲斷。　能仁鑑云。馬大師與麼答話。",
    "X66n1297_015:0375b19": "大似不知問頭來處。致令龐公向死水裏浸殺。能仁",
    "X66n1297_015:0375b20": "恁麼道。且道意在於何。不圖打艸。祇要驚蛇。　石塔",
    "X66n1297_015:0375b21": "忍云。龐家個漢。大似赤貧之士。偶於十字街頭拾得",
    "X66n1297_015:0375b22": "一文錢。逢人便自誇富。可見俗氣未除。馬大師又如",
    "X66n1297_015:0375b23": "歷代簪纓孟浪公子。揮金如土。齒不關風。隨口答將",
    "X66n1297_015:0375b24": "來。總之老不戒性。設有人問興國。不與萬法為侶者",
    "X66n1297_015:0375c01": "是甚麼人。但向他道今日設齋。檀越皆是山陰道上",
    "X66n1297_015:0375c02": "客。祇教他應接不暇。為甚如此。卓拄杖云。傷心江上",
    "X66n1297_015:0375c03": "客。不是故鄉人。",
    "X66n1297_015:0375c04": "風吹日炙露屍骸。泣問仙人覓地埋。忍俊不禁多口",
    "X66n1297_015:0375c05": "老。陰陽無處可安排。(保寧勇)",
    "X66n1297_015:0375c06": "吸盡西江向汝道。馬師家風不艸艸。截流一棹破烟",
    "X66n1297_015:0375c07": "寒。天水同秋清渺渺。(天童覺)",
    "X66n1297_015:0375c08": "一口吸盡西江水。洛陽牡丹新吐蕊。簸土揚塵無處",
    "X66n1297_015:0375c09": "尋。擡眸撞著自家底。(五祖演)",
    "X66n1297_015:0375c10": "大海波濤闊。小人方寸深。海枯終見底。人死不知心。",
    "X66n1297_015:0375c11": "(鼓山珪)",
    "X66n1297_015:0375c12": "一口吸盡西江水。鷓鴣啼在深花裏。自有知音笑點",
    "X66n1297_015:0375c13": "頭。由來不入聾人耳。(寶峰照)",
    "X66n1297_015:0375c14": "一口吸盡西江水。龐老不曾明自己。爛醉如泥膽似",
    "X66n1297_015:0375c15": "天。鞏縣茶瓶三隻[此/束]。(松源嶽)",
    "X66n1297_015:0375c16": "密怛哩呱。密呾哩智。開口動舌。是甚滋味。[囗@力]你莫癡。",
    "X66n1297_015:0375c17": "(簡堂機)",
    "X66n1297_015:0375c18": "秤錘搦出油。閒言長語休。腰纏十萬貫。騎鶴上揚州。",
    "X66n1297_015:0375c19": "([仁-二+幼]堂仁)",
    "X66n1297_015:0375c20": "淨躶躶。赤灑灑。沒可把喏。可知禮也。(退菴休)",
    "X66n1297_015:0375c21": "一口吸盡西江水。千手大悲提不起。碓[此/束]生花春晝",
    "X66n1297_015:0375c22": "長。狸奴白牯皆歡喜。(普菴玉)",
    "X66n1297_015:0375c23": "龐公問馬祖。不昧本來人。請師高著眼。祖直下覰。",
    "X66n1297_015:0375c24": "公曰。一種沒絃琴。惟師彈得妙。祖直上覰。公乃作",
    "X66n1297_015:0376a01": "禮。祖歸方丈。公隨後入曰。適來弄巧成拙。",
    "X66n1297_015:0376a02": "雲峰悅云。且道是賓家弄巧成拙。主家弄巧成拙。若",
    "X66n1297_015:0376a03": "揀得出。三十棒一棒也較不得。若揀不出。明年更有",
    "X66n1297_015:0376a04": "新條在。惱亂春風卒未休。　瑯琊覺云。一夜作竊。不",
    "X66n1297_015:0376a05": "覺天曉。　智海逸云。二老漢。一個開口了合不得。一",
    "X66n1297_015:0376a06": "個合口了開不得。更有一個未欲說破。乃呵呵大笑",
    "X66n1297_015:0376a07": "歸方丈。　徑山杲云。馬大師覰上覰下則不無。爭奈",
    "X66n1297_015:0376a08": "昧却本來人。居士雖然禮拜。也是囫圇吞個棗。馬師",
    "X66n1297_015:0376a09": "歸方丈。士隨後入云適來弄巧成拙。救得一半。　雲",
    "X66n1297_015:0376a10": "居莊云。我要問龐公。喚什麼作本來人。喚什麼作沒",
    "X66n1297_015:0376a11": "絃琴。拈拄杖云。不是放過馬大師。直是不欲說破。卓",
    "X66n1297_015:0376a12": "一下。　萬峰藏云。馬大師者回被俗子擒下也。　棲",
    "X66n1297_015:0376a13": "霞成云。龐公若無後語。幾被馬大師瞞過。祇如末後",
    "X66n1297_015:0376a14": "禮拜。馬祖便歸方丈。者裏還有人勘得破麼。若勘得",
    "X66n1297_015:0376a15": "破。許你具衲僧眼。",
    "X66n1297_015:0376a16": "龐公見丹霞來。霞作走勢。公曰猶是拋身勢。作麼",
    "X66n1297_015:0376a17": "生是嚬呻勢。霞便坐。公向前以拄杖畵箇七字。於",
    "X66n1297_015:0376a18": "下畵箇一字。曰因七見一。見一忘七。霞便起去。公",
    "X66n1297_015:0376a19": "曰更坐少時。猶有第二句在。霞曰向者裏著得語",
    "X66n1297_015:0376a20": "麼。公遂哭出去。",
    "X66n1297_015:0376a21": "因七見一。見一忘七。月在中央。天無四壁。十方虗空。",
    "X66n1297_015:0376a22": "掃踪滅跡。通身是口說不出。青黃碧綠亂搽抹。嗄。(南",
    "X66n1297_015:0376a23": "堂靜)",
    "X66n1297_015:0376a24": "因七見一。尋踪訪跡。見一忘七。青天白日。第二句中",
    "X66n1297_015:0376b01": "因凶得吉。劍挂虗堂歸去來。忠義之言難可失。哀哀",
    "X66n1297_015:0376b02": "哀。(方菴顯)",
    "X66n1297_015:0376b03": "龐公訪丹霞。於霞前立少時便出去。霞不顧。公却",
    "X66n1297_015:0376b04": "來坐。霞却來士前立少時。便歸方丈。公曰汝出我",
    "X66n1297_015:0376b05": "入未有事在。曰老翁出出入入有甚了期。公曰略",
    "X66n1297_015:0376b06": "無些子慈悲。曰引得箇漢到者田地。公曰把甚麼",
    "X66n1297_015:0376b07": "引。霞拈起公幞頭曰。恰似一箇師僧。公拈幞頭安",
    "X66n1297_015:0376b08": "霞頭上曰。恰似一箇俗人。霞應諾三聲。公曰猶有",
    "X66n1297_015:0376b09": "些子氣息在。霞拋下幞頭曰。大似箇烏紗巾。公亦",
    "X66n1297_015:0376b10": "應諾三聲曰。昔時氣息爭解忘得。公彈指三下曰",
    "X66n1297_015:0376b11": "動天動地。",
    "X66n1297_015:0376b12": "一出一入。徐行款步。庠序威儀。風流俏措。互換誰分",
    "X66n1297_015:0376b13": "僧俗。禮義於茲富足。(正覺逸)",
    "X66n1297_015:0376b14": "燒木佛老。有甚心肝。賣笊籬翁。家破人殘。相追相逐。",
    "X66n1297_015:0376b15": "相激相歡。難難。倚天長劍兮射斗光寒。攪海蒼龍兮",
    "X66n1297_015:0376b16": "不觸波瀾。看看。家家有路透長安。(南堂靜)",
    "X66n1297_015:0376b17": "龐公見丹霞來。遂不語亦不起。霞乃提起拂子。公",
    "X66n1297_015:0376b18": "便拈起槌子。霞曰祇與麼更別有在。公曰此回見",
    "X66n1297_015:0376b19": "師不似於前。曰不妨減人聲價。公曰本來要折倒",
    "X66n1297_015:0376b20": "汝一上。曰與麼則啞却天然口去。公曰。汝啞却本",
    "X66n1297_015:0376b21": "分。猶累我啞却。霞擲下拂子便行。公召然闍黎。霞",
    "X66n1297_015:0376b22": "不顧。公曰不惟患啞兼亦患聾。",
    "X66n1297_015:0376b23": "動絃別曲。葉落知秋。聾盲槌拂。彼此相醻。有意氣時",
    "X66n1297_015:0376b24": "添意氣。不風流處也風流。(塗毒策)",
    "X66n1297_015:0376c01": "挂角羚羊亡氣息。倚天長劍用無痕。纖波不動寒蟾",
    "X66n1297_015:0376c02": "影。無限魚龍暗吐吞。(正覺顯)",
    "X66n1297_015:0376c03": "龐公因辭藥山。山命十禪客相送至門首。公乃指",
    "X66n1297_015:0376c04": "空中雪曰。好雪片片不落別處。有全禪客曰落在",
    "X66n1297_015:0376c05": "甚處。公遂與一掌。全曰也不得艸艸。公曰。恁麼稱",
    "X66n1297_015:0376c06": "禪客。閻羅老子未放你在。曰居士作麼生。公又掌",
    "X66n1297_015:0376c07": "曰。眼見如盲。口說如啞。",
    "X66n1297_015:0376c08": "翠峰顯云。好雪片片不落別處。但握雪團便打。　雲",
    "X66n1297_015:0376c09": "居悟云。若人問雲居。落在什麼處。即向伊道。落在雪",
    "X66n1297_015:0376c10": "裏。大眾會麼。　磬山修云。我若作全禪客。待道好雪",
    "X66n1297_015:0376c11": "片片不落別處。便好云不落別處則且置。你道在什",
    "X66n1297_015:0376c12": "麼處來。他擬開口。驀面便掌。教者老漢別有生涯始",
    "X66n1297_015:0376c13": "得。　青龍斯云。盡謂全禪客被他龐公折挫一上。殊",
    "X66n1297_015:0376c14": "不知龐老兒被全禪客生生陷在雪坑裏。至今出頭",
    "X66n1297_015:0376c15": "不得。",
    "X66n1297_015:0376c16": "雪團打。雪團打。龐老機關沒可把。天上人間不自知。",
    "X66n1297_015:0376c17": "眼裏耳裏絕瀟灑。瀟灑絕。碧眼胡僧難辨別。(翠峰顯)",
    "X66n1297_015:0376c18": "落在雪裏。不犯脚手。釘[此/束]鐵舌。也難下口。揮掌雪團",
    "X66n1297_015:0376c19": "劈面來。打著金剛腦背後。(雲居悟)",
    "X66n1297_015:0376c20": "三尺寒光射斗牛。莫耶提處鬼神愁。蠻夷不識將軍",
    "X66n1297_015:0376c21": "令。誤入重圍血頸流。(冶父川)",
    "X66n1297_015:0376c22": "頭上漫漫。脚下漫漫。拄定即易。瞥轉還難。金剛寶劍",
    "X66n1297_015:0376c23": "逼人寒。不墮機鋒句外看。(石溪月)",
    "X66n1297_015:0376c24": "龐公曰。有男不婚。有女不嫁。大家團圝頭。共說無",
    "X66n1297_015:0377a01": "生話。",
    "X66n1297_015:0377a02": "楊無為別云。男大須婚。女大須嫁。討甚閒工夫。更說",
    "X66n1297_015:0377a03": "無生話。　百丈源云。兩個漢雖則聲調不同。要且舌",
    "X66n1297_015:0377a04": "頭皆一。今日有一人。男也婚。女也嫁。逢僧喜說無生",
    "X66n1297_015:0377a05": "話。人間不問幾千秋。但覺乾坤粟米大。富與貴。榮與",
    "X66n1297_015:0377a06": "華。太虗空中之乎者也。獨有當戶青山。原是一幅圖",
    "X66n1297_015:0377a07": "畵。乃以拂子空中畫一畫。",
    "X66n1297_015:0377a08": "收拾山雲海月情。團圝鼻直與眉橫。龜毛拂子兔角",
    "X66n1297_015:0377a09": "杖。敲得虗空嚗嚗聲。(石溪月)",
    "X66n1297_015:0377a10": "春至花開。秋後葉落。父子團圝。識甚好惡。(枯禪鏡)",
    "X66n1297_015:0377a11": "不說是。不說非。揚眉瞬目。奸裏放癡。父慈子孝無他",
    "X66n1297_015:0377a12": "事。渾家一味討便宜。(尼閒林英)",
    "X66n1297_015:0377a13": "龐公曰。心如境亦如。無實亦無虗。有亦不管。無亦",
    "X66n1297_015:0377a14": "不拘。不是聖賢。了事凡夫。",
    "X66n1297_015:0377a15": "徑山杲云。白滴滴。青寥寥。水不能濡。火不能燒。是個",
    "X66n1297_015:0377a16": "甚麼。切不得問著。問著瞎却你眼。以拄杖擊香臺一",
    "X66n1297_015:0377a17": "下。　天寧琦云。要作了事凡夫。更須進前三步。法林",
    "X66n1297_015:0377a18": "音云。要作了事凡夫。直須退後三步。　薦福如云。楚",
    "X66n1297_015:0377a19": "石道要作了事凡夫更須進前三步。且作麼生進。五",
    "X66n1297_015:0377a20": "老雲。九江水。卷舒出沒太虗中。究竟在吾皇化裏。",
    "X66n1297_015:0377a21": "龐公曰。十方同聚會。箇箇學無為。此是選佛場。心",
    "X66n1297_015:0377a22": "空及第歸。",
    "X66n1297_015:0377a23": "天童傑云。十方同聚會。鐵壁銀山。箇箇學無為。日月",
    "X66n1297_015:0377a24": "照臨。此是選佛場。龍蛇溷雜。心空及第歸。凡聖同居。",
    "X66n1297_015:0377b01": "驀拈拄杖橫按云。龐居士在者裏坐地。是汝諸人還",
    "X66n1297_015:0377b02": "見麼。遂擲下云。三生六十劫。",
    "X66n1297_015:0377b03": "幞頭塵土靴爛破。選佛場中無兩箇。若道心空及第",
    "X66n1297_015:0377b04": "歸。頂上一槌難放過。(佛慧泉)",
    "X66n1297_015:0377b05": "風月山川共一家。誰來語下定龍蛇。太白不曾登便",
    "X66n1297_015:0377b06": "殿。筆頭昨夜自生花。(心聞賁)",
    "X66n1297_015:0377b07": "喪盡生涯賣笊籬。白拈夥裏討便宜。看來伎倆祇如",
    "X66n1297_015:0377b08": "此。也道心空及第歸。(佛照光)",
    "X66n1297_015:0377b09": "龐公曰。護生須是殺。殺盡始安居。會得箇中意。鐵",
    "X66n1297_015:0377b10": "船水上浮。",
    "X66n1297_015:0377b11": "昭覺勤云。且道殺個什麼。殺眾生物命。凡夫見解。殺",
    "X66n1297_015:0377b12": "六賊煩惱。座主見解。殺佛殺祖。大闡提人見解。衲僧",
    "X66n1297_015:0377b13": "分上。畢竟殺個什麼。　徑山琰云。祇知開口易。不覺",
    "X66n1297_015:0377b14": "舌頭長。",
    "X66n1297_015:0377b15": "龐公一日曰。難難。十擔油麻樹上攤。婆應聲曰。易",
    "X66n1297_015:0377b16": "易。百艸頭邊祖師意。靈照曰。也不難。也不易。饑來",
    "X66n1297_015:0377b17": "喫飯困來睡。",
    "X66n1297_015:0377b18": "徑山杲云。三個俗漢同行不同步。同得不同失。雖然。",
    "X66n1297_015:0377b19": "笑殺旁觀。　大覺昇云。三個俗漢好各與三十。何故。",
    "X66n1297_015:0377b20": "者是什麼所在。說難說易。即今還有出得難易者麼。",
    "X66n1297_015:0377b21": "設有。也是臘月扇子。　理安洸云。雖則家肥生孝子。",
    "X66n1297_015:0377b22": "國霸產謀臣。理安若在。痛與三十。免致分疆列界。",
    "X66n1297_015:0377b23": "口子喃喃略不休。却把笊籬作伙遊。有個女兒不肯",
    "X66n1297_015:0377b24": "嫁。他年定作老丫頭。(懶菴樞)",
    "X66n1297_015:0377c01": "冤家復冤家。面面咸相覩。品弄沒絃琴。清聲播千古。",
    "X66n1297_015:0377c02": "(息菴觀)",
    "X66n1297_015:0377c03": "三個馱兒共過橋。一伸一屈一彎腰。水中倒影分長",
    "X66n1297_015:0377c04": "短。笑殺旁觀[此/束]欲哨。(夢菴律)",
    "X66n1297_015:0377c05": "龐公以家業盡投湘水。女子靈照日以笊籬鬻於",
    "X66n1297_015:0377c06": "市中。",
    "X66n1297_015:0377c07": "髽角堆雲美態嬌。笊籬數柄杖頭挑。入廛寧可無人",
    "X66n1297_015:0377c08": "問。撞著行家定不饒。(圓照本)",
    "X66n1297_015:0377c09": "爺將活計沉湘水。累女沿街賣笊籬。不是家貧連子",
    "X66n1297_015:0377c10": "苦。此心能有幾人知。(無際派)",
    "X66n1297_015:0377c11": "父既心空及第歸。女兒依樣畵蛾眉。一家祇了一家",
    "X66n1297_015:0377c12": "事。那得閒錢買笊籬。(無量壽)",
    "X66n1297_015:0377c13": "龐公因賣笊籬下橋喫撲。靈照一見亦去爺邊倒。",
    "X66n1297_015:0377c14": "公曰汝作甚麼。曰見爺倒地某甲相扶。公曰賴是",
    "X66n1297_015:0377c15": "無人見。",
    "X66n1297_015:0377c16": "龐公跌倒。靈照扶起。兩既不成。一何有爾。(國清英)",
    "X66n1297_015:0377c17": "居士倒地。靈照扶起。乞兒伎倆。討甚巴鼻。(天童華)",
    "X66n1297_015:0377c18": "孝順藏忤逆。人前醜莫遮。今生親骨肉。夙世惡冤家。",
    "X66n1297_015:0377c19": "(南叟茂)",
    "X66n1297_015:0377c20": "龐公倒地。靈照扶起。至今幾百年。清風猶未已。猶未",
    "X66n1297_015:0377c21": "已。東海鯉魚千尺[此/束]。(巳菴深)",
    "X66n1297_015:0377c22": "龐公問靈照曰。古人道。明明百艸頭。明明祖師意。",
    "X66n1297_015:0377c23": "如何會。照曰。老老大大作者箇語話。公曰你作麼",
    "X66n1297_015:0377c24": "生。曰。明明百艸頭。明明祖意。公乃笑。",
    "X66n1297_015:0378a01": "萬里無雲銀漢橫。大方玄路等閒行。阿爺智量世希",
    "X66n1297_015:0378a02": "有。女子圓光頂上生。(或菴體)",
    "X66n1297_015:0378a03": "龐老家聲千古在。說難說易互相酬。就中靈照較些",
    "X66n1297_015:0378a04": "子。祖意分明百艸頭。(成首座)",
    "X66n1297_015:0378a05": "龐公將入滅。謂靈照曰。視日早晚。及午以報。照遽",
    "X66n1297_015:0378a06": "報日已中矣。而有蝕也。公出戶觀次。照即登父座。",
    "X66n1297_015:0378a07": "合掌坐亡。公笑曰。我女鋒捷於是。更延七日。",
    "X66n1297_015:0378a08": "家有全棚樂。新翻調不同。分明恨離別。却是喜相逢。",
    "X66n1297_015:0378a09": "(西巖惠)",
    "X66n1297_015:0378a10": "一棚戲舞渾家樂。鼓樂喧天恣攛掇。戲衫卸下許誰",
    "X66n1297_015:0378a11": "知。無端笑倒黃番綽。(北海心)",
    "X66n1297_015:0378a12": "龐公臨示寂。于公崸州牧問疾。公曰。但願空諸所",
    "X66n1297_015:0378a13": "有。慎勿實諸所無。好住世間皆如影響。言訖枕崸",
    "X66n1297_015:0378a14": "膝而化。",
    "X66n1297_015:0378a15": "欲識窮源處。何人為指迷。夕陽鷄犬外。桃李自成蹊。",
    "X66n1297_015:0378a16": "(虗堂愚)",
    "X66n1297_015:0378a17": "龐婆入鹿門寺作齋。維那請疏意回向。婆拈梳子",
    "X66n1297_015:0378a18": "插向髻後曰回向了也。便出去。",
    "X66n1297_015:0378a19": "龐婆移轉髻邊梳。一段風流舉世無。萬事便將公道",
    "X66n1297_015:0378a20": "斷。維那不用筆頭書。(慈受深)",
    "X66n1297_015:0378a21": "維那對眾要宣揚。返被婆婆笑一場。挈轉牙梳重結",
    "X66n1297_015:0378a22": "脚。相逢猶更錯商量。(獃堂定)",
    "X66n1297_015:0378a23": "大鑑下四世",
    "X66n1297_015:0378a24": "洪州黃檗斷際希運禪師(百丈海嗣)上堂。汝等諸人盡",
    "X66n1297_015:0378b01": "是[飢-几+童]酒糟漢。與麼行脚何處更有今日。還知大唐",
    "X66n1297_015:0378b02": "國裏無禪師麼。時有僧問。祇如諸方聚眾開堂。為",
    "X66n1297_015:0378b03": "什麼却道無師。曰。不道無禪。祇是無師。",
    "X66n1297_015:0378b04": "溈山問仰山作麼生。仰云鵞王擇乳素非鴨類。溈云",
    "X66n1297_015:0378b05": "此實難辨。　五祖戒出僧語云。謝和尚說得道理好。",
    "X66n1297_015:0378b06": "　石門聰云。黃檗垂示不妨奇特。纔被布衲拶著。失",
    "X66n1297_015:0378b07": "却一隻眼。　翠巖真云。諸方盡道黃檗坐却者僧。又",
    "X66n1297_015:0378b08": "道黃檗被者僧上來。直得分析不下。何為也。翠巖輒",
    "X66n1297_015:0378b09": "生擬議。霧豹澤毛。未甞下食。庭禽養勇。終待驚人。",
    "X66n1297_015:0378b10": "　承天宗云。五祖眼光照破四天下。要見黃檗猶未可。",
    "X66n1297_015:0378b11": "若要扶豎正法眼藏。須是黃檗宗師。　溈山喆云。莫",
    "X66n1297_015:0378b12": "怪從前多意氣。他家曾蹋上頭關。　法昌遇云。我要",
    "X66n1297_015:0378b13": "無禪底作國師。　徑山杲云。且道是醍醐句。是毒藥",
    "X66n1297_015:0378b14": "句。　天童悟云。黃檗大似龍頭蛇尾。當時待道諸方",
    "X66n1297_015:0378b15": "匡徒領眾又作麼生。何不和聲連棒打出。　洞山瑩",
    "X66n1297_015:0378b16": "云。黃檗雖則眼蓋乾坤氣吞寰宇。要且太煞[言*勞]嚷。還",
    "X66n1297_015:0378b17": "有知伊落節處麼。良久云。險。　資福廣云。黃檗此語",
    "X66n1297_015:0378b18": "淚出痛腸。不知者以為淩駕諸方。恁麼則深屈古人",
    "X66n1297_015:0378b19": "也。弁山管見略露一斑。良久云。短歌不能長。",
    "X66n1297_015:0378b20": "無師充塞大唐國。噇酒糟漢會不得。竹寺閒過春已",
    "X66n1297_015:0378b21": "深。落花亂點莓苔色。(佛慧泉)",
    "X66n1297_015:0378b22": "岐分絲染太[言*勞][言*勞]。葉綴花聯敗祖曹。妙握司南造化",
    "X66n1297_015:0378b23": "柄。水雲器具在甄陶。屏割繁碎。剪除氄毛。星衡藻鑑。",
    "X66n1297_015:0378b24": "玉尺金刀。黃檗老。察秋毫。坐斷春風不放高。(天童覺)",
    "X66n1297_015:0378c01": "身上著衣方免寒。口邊說食終不飽。大唐國裏老婆",
    "X66n1297_015:0378c02": "禪。今日為君註破了。(徑山杲)",
    "X66n1297_015:0378c03": "象外橫該宇宙身。聖凡極盡不容塵。衲僧意氣合如",
    "X66n1297_015:0378c04": "此。當場誰是奪標人。(雪竇宗)",
    "X66n1297_015:0378c05": "荊棘林中宣妙義。蒺藜園裏放毫光。千言萬語無人",
    "X66n1297_015:0378c06": "會。又逐流鶯過短牆。(慧通旦)",
    "X66n1297_015:0378c07": "鬼門貼卦鬼猶驚。又見毛頭掃帚星。若得過關公驗",
    "X66n1297_015:0378c08": "正。夜深把手御街行。(中菴空)",
    "X66n1297_015:0378c09": "不是無禪是沒師。貓兒尾上繫研槌。夜深打殺牀頭",
    "X66n1297_015:0378c10": "鼠。路上行人那得知。(中峯本)",
    "X66n1297_015:0378c11": "年去年來噇酒糟。迷花醉桺浪兒曹。雙眸驢糞換却",
    "X66n1297_015:0378c12": "去。含笑臨行奉一牢。(紫柏可)",
    "X66n1297_015:0378c13": "得意扁舟挂滿帆。好風面面絕遮攔。笛聲吹盡梅花",
    "X66n1297_015:0378c14": "調。落日潮生五月寒。(大嶺丕)",
    "X66n1297_015:0378c15": "大唐國裏無禪師。午夜霜天月影遲。逗到更闌人跡",
    "X66n1297_015:0378c16": "少。却將紈扇掩花枝。(法林音)",
    "X66n1297_015:0378c17": "黃檗因百丈問甚處來。師曰大雄山下采菌子來。",
    "X66n1297_015:0378c18": "曰還見大蟲麼。師便作虎聲。丈拈斧作斫勢。師遂",
    "X66n1297_015:0378c19": "與丈一摑。丈吟吟而笑便歸。陞堂謂眾曰。大雄山",
    "X66n1297_015:0378c20": "下有一大蟲。汝等諸人也須好看。百丈老漢今日",
    "X66n1297_015:0378c21": "親遭一口。",
    "X66n1297_015:0378c22": "仰山問溈山作麼生。溈云百丈當時便合一斧斫殺。",
    "X66n1297_015:0378c23": "因什麼到如此。仰云不然。溈云作麼生。仰云。百丈祇",
    "X66n1297_015:0378c24": "解騎虎頭。不解把虎尾。溈云子甚有嶮崖之句。　五",
    "X66n1297_015:0379a01": "祖戒云。百丈大似做賊人心虗。黃檗熟處難忘。　雲",
    "X66n1297_015:0379a02": "居莊云。盡道百丈無陷虎之機。黃檗有超師之作。如",
    "X66n1297_015:0379a03": "斯理論。刺腦入膠盆。以拂子畫一畫云。劈開華嶽連",
    "X66n1297_015:0379a04": "天秀。放出黃河徹底清。　渠菴成云。百丈有陷虎之",
    "X66n1297_015:0379a05": "機。黃檗有齧鏃之用。驀拶相逢足可觀光。惜乎未慎",
    "X66n1297_015:0379a06": "其終。致使古今不了。　林友卉云。盡謂黃檗機用超",
    "X66n1297_015:0379a07": "師。百丈深為讚賞。殊不知老賊處心不良。深深掘個",
    "X66n1297_015:0379a08": "陷穽。縱饒黃檗牙爪通身。畢竟不能跳出。",
    "X66n1297_015:0379a09": "箭鋒相拄自無差。理合天然子奉爺。大地撮來無寸",
    "X66n1297_015:0379a10": "土。太阿三尺定龍蛇。(智觀慧)",
    "X66n1297_015:0379a11": "黃檗因百丈問運闍黎開田不易。師曰隨眾作務。",
    "X66n1297_015:0379a12": "丈曰有煩道用。師曰爭敢辭勞。丈曰開得多少田",
    "X66n1297_015:0379a13": "也。師將鋤築地三下。丈便喝。師掩耳而去。",
    "X66n1297_015:0379a14": "瑯琊覺云。百丈一喝。垂絲於萬丈潭中。黃檗掩耳。獨",
    "X66n1297_015:0379a15": "聳於千峰頂上。　溈山喆云。黃檗開田。功不浪施。百",
    "X66n1297_015:0379a16": "丈住持。令不虗行。",
    "X66n1297_015:0379a17": "相見言談理不虧。等閒轉面便相揮。畢竟水須潮海",
    "X66n1297_015:0379a18": "去。到頭雲定覓山歸。(龍門遠)",
    "X66n1297_015:0379a19": "黃檗因六僧新到。五人作禮。一人提起坐具作一",
    "X66n1297_015:0379a20": "圓相。師曰我聞有一隻獵犬甚惡。曰尋羚羊聲來。",
    "X66n1297_015:0379a21": "師曰羚羊無聲到汝尋。曰尋羚羊迹來。師曰羚羊",
    "X66n1297_015:0379a22": "無迹到汝尋。曰尋羚羊蹤來。師曰羚羊無蹤到汝",
    "X66n1297_015:0379a23": "尋。曰與麼則死羚羊也。師便休去。明日上堂曰。昨",
    "X66n1297_015:0379a24": "日尋羚羊僧出來。僧便出。師曰昨日公案未了。老",
    "X66n1297_015:0379b01": "僧休去。你作麼生。僧無語。師曰。將謂是本色衲僧。",
    "X66n1297_015:0379b02": "元來祇是義學沙門。連棒打出。",
    "X66n1297_015:0379b03": "翠峰顯云。祇如聲響蹤跡既無。獵犬向甚處尋逐。莫",
    "X66n1297_015:0379b04": "是絕聲響踪跡處見黃檗麼。諸禪德。要明陷虎之機。",
    "X66n1297_015:0379b05": "須是本色衲子。　古南門云。黃檗鉤頭有餌。者僧隨",
    "X66n1297_015:0379b06": "鉤直上。雖然。既是獵犬。因甚羚羊到面前也不識。當",
    "X66n1297_015:0379b07": "時待黃檗云羚羊無聲到汝尋。便把住云。者老漢元",
    "X66n1297_015:0379b08": "來祇在者裏。縱黃檗有陷虎之機。又向甚處施設。",
    "X66n1297_015:0379b09": "　龍華體云。當時待道羚羊無聲到汝尋。便好云不勞",
    "X66n1297_015:0379b10": "再勘。拂袖便出。直饒黃檗通身是眼。也鑑伊不出。",
    "X66n1297_015:0379b11": "黃檗在鹽官殿上禮佛。時唐宣宗為沙彌。問曰。不",
    "X66n1297_015:0379b12": "著佛求。不著法求。不著僧求。長老禮拜當何所求。",
    "X66n1297_015:0379b13": "師曰。不著佛求。不著法求。不著僧求。常禮如是事。",
    "X66n1297_015:0379b14": "彌曰用禮何為。師便掌。彌曰太麤生。師曰者裏是",
    "X66n1297_015:0379b15": "什麼所在。說麤說細。隨後又掌。",
    "X66n1297_015:0379b16": "膝下黃金貴。掌中天地寬。風雲欣際會。四海盡濤寒。",
    "X66n1297_015:0379b17": "(西巖慧)",
    "X66n1297_015:0379b18": "轟雷掣電奮全機。正值潛龍睡熟時。忽地夢回春恨",
    "X66n1297_015:0379b19": "斷。曉風吹雨過前溪。(閒極雲)",
    "X66n1297_015:0379b20": "黃檗曰。自達磨大師到中國。惟說一心。惟傳一法。",
    "X66n1297_015:0379b21": "以佛傳佛。不傳餘佛。以法傳法。不說餘法。法即不",
    "X66n1297_015:0379b22": "可說之法。佛即不可取之佛。佛乃本源清淨心也。",
    "X66n1297_015:0379b23": "瑞巖慍云。黃檗將達磨大師鼻孔出氣。將謂無人檢",
    "X66n1297_015:0379b24": "點。山僧不是抑他威光。祇要家平戶怗。",
    "X66n1297_015:0379c01": "黃檗在南泉為首座。一日齋時捧盋向南泉位中",
    "X66n1297_015:0379c02": "坐。泉入堂見乃問。長老甚年行道。師曰威音王已",
    "X66n1297_015:0379c03": "前。泉曰猶是王老師兒孫。師便捧盋過第二位坐。",
    "X66n1297_015:0379c04": "泉休去。",
    "X66n1297_015:0379c05": "溈山祐云。欺敵者亡。仰山云。不然。須知黃檗有陷虎",
    "X66n1297_015:0379c06": "之機。溈云子見處得與麼長。　翠峰顯云。可惜王老",
    "X66n1297_015:0379c07": "師祇見錐頭利。我當時若作南泉。待伊道威音王已",
    "X66n1297_015:0379c08": "前。即便於第二位坐。令黃檗一生起不得。雖然如是。",
    "X66n1297_015:0379c09": "也須救取南泉。　雲峰悅云。盡道黃檗有陷虎之機。",
    "X66n1297_015:0379c10": "南泉有殺虎之用。殊不知者老賊有年無德。喫飯坐",
    "X66n1297_015:0379c11": "處也不依本分。若向雲峰門下。說甚威音王已前。更",
    "X66n1297_015:0379c12": "有大於王老師者。直須喫棒趁出。　徑山杲云。何待",
    "X66n1297_015:0379c13": "問他甚年行道。纔入堂見他在主位。便捧鉢向第二",
    "X66n1297_015:0379c14": "位坐。直饒黃檗有陷虎之機。擬向甚處施設。　寶華",
    "X66n1297_015:0379c15": "忍云。有收有放。互換主賓。黃檗固是作家。不但騎虎",
    "X66n1297_015:0379c16": "頭亦解收虎尾。南泉更為好手。溈山云欺敵者亡。也",
    "X66n1297_015:0379c17": "是火上著油。仰山云須知黃檗有陷虎之機。大似冷",
    "X66n1297_015:0379c18": "處著把火。四大老分疆列土各自稱尊。全提則俱全",
    "X66n1297_015:0379c19": "提。敗闕則俱敗闕。今日將四大老縛做一團。拋向諸",
    "X66n1297_015:0379c20": "人面前了也。還有為四大老出氣者麼。　靈隱禮云。",
    "X66n1297_015:0379c21": "祇將者兩個漢。放在語下作個註脚。今日有坐山僧",
    "X66n1297_015:0379c22": "位者麼。有則山僧捧鉢便歸方丈。看他作麼生合煞。",
    "X66n1297_015:0379c23": "彼此老來誰記得。人前各自強惺惺。一坑未免俱埋",
    "X66n1297_015:0379c24": "却。幾個如今眼子青。(龍門遠)",
    "X66n1297_015:0380a01": "威音王佛是兒孫。王老當時開大言。黃檗見機分主",
    "X66n1297_015:0380a02": "伴。典型千古定宗門。(疎山如)",
    "X66n1297_015:0380a03": "明明攪動一缸屎。却把麝香燒旖旎。許多香氣不曾",
    "X66n1297_015:0380a04": "聞。渾身坐在屎缸裏。(蒙菴岳)",
    "X66n1297_015:0380a05": "一往軍旗利。今何陷不仁。多因征伐熾。竟虧王者倫。",
    "X66n1297_015:0380a06": "(道隆興)",
    "X66n1297_015:0380a07": "黃檗一日掜拳曰。天下老和尚總在者裏。我若放",
    "X66n1297_015:0380a08": "一綫道。從伊七縱八橫。若不放過。不消一掜。僧便",
    "X66n1297_015:0380a09": "問放一綫道時如何。師曰七縱八橫。曰不放過時",
    "X66n1297_015:0380a10": "如何。師曰普。",
    "X66n1297_015:0380a11": "雲門偃因僧問如何是七縱八橫。門云念老僧年老。",
    "X66n1297_015:0380a12": "云如何是普。門云天光回照。云如何是天光回照。門",
    "X66n1297_015:0380a13": "云骼胔少人知。",
    "X66n1297_015:0380a14": "黃檗行脚時寓大安寺。因裴休入寺指壁閒畵像",
    "X66n1297_015:0380a15": "問僧何像。僧曰高僧真儀。公曰。真儀可觀。高僧何",
    "X66n1297_015:0380a16": "在。僧無對。公問此閒有禪僧否。僧曰近有一僧投",
    "X66n1297_015:0380a17": "寺執役。頗似禪者。令請相見。乃理前問。真儀可觀。",
    "X66n1297_015:0380a18": "高僧何在。師朗聲喚相公。公應諾。師曰在什麼處。",
    "X66n1297_015:0380a19": "公有省。",
    "X66n1297_015:0380a20": "徑山杲云。裴公將錯就錯。脫盡根塵。黃檗信口垂慈。",
    "X66n1297_015:0380a21": "不費腕力。似地擎山不知山之孤峻。如石含玉不知",
    "X66n1297_015:0380a22": "玉之無瑕。雖然如是。黃檗祇有殺人刀。且無活人劍。",
    "X66n1297_015:0380a23": "今日大資相公或問雲門真儀可觀高僧何在。雲門",
    "X66n1297_015:0380a24": "亦召相公。公若應諾。雲門即向道。今日堂中特謝供",
    "X66n1297_015:0380b01": "養。　天寧琦云。裴相國道高僧何在。分明換却眼睛。",
    "X66n1297_015:0380b02": "黃檗便召相公。剛把鉢盂安柄。老妙喜與人錯下註",
    "X66n1297_015:0380b03": "脚。便道似地擎山不知山之孤峻。如石含玉不知玉",
    "X66n1297_015:0380b04": "之無瑕。錯過了也。天寧則不然。亦召相公。公應諾。劈",
    "X66n1297_015:0380b05": "脊便棒。免教者漢向死水裏淹殺。　博山奉云。黃檗",
    "X66n1297_015:0380b06": "因風吹火用力不多。檢點將來。祇有殺人刀。且無活",
    "X66n1297_015:0380b07": "人劍。",
    "X66n1297_015:0380b08": "酆城寶劍沉埋久。一道寒光射斗牛。不是張華辨端",
    "X66n1297_015:0380b09": "的。祇應千古枉掩留。(慈受深)",
    "X66n1297_015:0380b10": "翰墨場中喚得回。桂林昨夜覺華開。暗香漏泄堪題",
    "X66n1297_015:0380b11": "處。散作人間調鼎才。(自得暉)",
    "X66n1297_015:0380b12": "花椒舖上天靈蓋。邨店那來人見愛。一遇耆婆顧盻",
    "X66n1297_015:0380b13": "過。價高從此世無賽。(憨予暹)",
    "X66n1297_015:0380b14": "黃檗遊天台。路逢一僧如舊識。熟視之。目光射人。",
    "X66n1297_015:0380b15": "乃偕行。屬澗水暴漲。植杖而立。僧率同渡。師曰兄",
    "X66n1297_015:0380b16": "要渡自渡。僧乃褰衣躡波若履平地。回顧曰渡來",
    "X66n1297_015:0380b17": "渡來。師曰。咄。者自了漢。我早知當斫汝脛。其僧嘆",
    "X66n1297_015:0380b18": "曰。真大乘法器。我所不及。",
    "X66n1297_015:0380b19": "慧雲盛云。黃檗當時見他渡去。好向道你祇解恁麼",
    "X66n1297_015:0380b20": "去。不解恁麼來。待其轉來。拈拄杖痛與一頓。",
    "X66n1297_015:0380b21": "道人猛利難親近。漾笠中流驗作家。憶昔高人何處",
    "X66n1297_015:0380b22": "去。夜深和月過平沙。(虗堂愚)",
    "X66n1297_015:0380b23": "前溪綠漲雨初晴。浮笠波心掌[打-丁+羕]平。伎倆由來祇如",
    "X66n1297_015:0380b24": "此。放教急急奔前程。(石溪月)",
    "X66n1297_015:0380c01": "黃檗到京行化。至一家門首吟添盋聲。一嫗出棘",
    "X66n1297_015:0380c02": "扉閒曰太無厭生。師曰。尚未布施。何言太無厭生。",
    "X66n1297_015:0380c03": "嫗便閉却門。師異之。",
    "X66n1297_015:0380c04": "千尺絲綸直下垂。錦鱗潑剌上鉤時。斜風細雨歌歸",
    "X66n1297_015:0380c05": "去。醉倒篷牕百不知。(別峰印)",
    "X66n1297_015:0380c06": "添鉢家常乞食時。柴門掩處莫遲疑。白拈手段重拈",
    "X66n1297_015:0380c07": "起。鐵眼銅睛換却伊。(野牛平)",
    "X66n1297_015:0380c08": "蠅見血。鶻捉鳩。拳來踢報。膠漆相投。難提掇處轉風",
    "X66n1297_015:0380c09": "流。(虗堂愚)",
    "X66n1297_015:0380c10": "黃檗因裴相國捧一尊像。跪請曰乞師安名。師召",
    "X66n1297_015:0380c11": "相公。公應諾。師曰與汝安名竟。公拜曰謝師安名。",
    "X66n1297_015:0380c12": "翠峰顯代裴公當時便喝。　徑山杲云。二老可謂如",
    "X66n1297_015:0380c13": "水入水。檢點將來。不無滲漏。今日蔡郎中或捧一尊",
    "X66n1297_015:0380c14": "像。請雲門安名。即向道清淨法身毗盧遮那佛。若云",
    "X66n1297_015:0380c15": "謝師安名。更向道下坡不走快便難逢。　天寧琦云。",
    "X66n1297_015:0380c16": "裴公捧像。黃檗安名。冷地看來如阿家教新婦相似。",
    "X66n1297_015:0380c17": "直是好笑。笑須三十年。妙喜既不能坐斷。未免隨例",
    "X66n1297_015:0380c18": "顛倒。便喚作清淨法身毗盧遮那佛。周人以柏。殷人",
    "X66n1297_015:0380c19": "以栗。　大峩蜀云。裴公謾天索價。黃檗就地還錢。雖",
    "X66n1297_015:0380c20": "然占得便宜。未免傍觀者哂。且道是賓家是主家。",
    "X66n1297_015:0380c21": "裴相當時忘却名。被人喚著又惺惺。不知未具胞胎",
    "X66n1297_015:0380c22": "日。誰敢塗糊此性靈。(佛印元)",
    "X66n1297_015:0380c23": "裴公悟處絕誵譌。尺水能翻萬丈波。霹靂機中反活",
    "X66n1297_015:0380c24": "眼。鋒鋩句裏罷干戈。峰頭路。暫經過。濃綠萬枝紅一",
    "X66n1297_015:0381a01": "點。動人春色不須多。(湛堂深)",
    "X66n1297_015:0381a02": "土木形骸權號佛。呼來喚去強名誰。要知個裏難安",
    "X66n1297_015:0381a03": "立。相國須當大姓裴。(閑極雲)",
    "X66n1297_015:0381a04": "黃檗因南泉問什麼處去。師曰擇菜去。泉曰將什",
    "X66n1297_015:0381a05": "麼擇。師豎起刀子。泉曰汝祇解作賓不解作主。師",
    "X66n1297_015:0381a06": "以刀子點三下。",
    "X66n1297_015:0381a07": "黃龍新云。今時師僧。往往將南泉黃檗作擇菜會却。",
    "X66n1297_015:0381a08": "黃檗因南泉曰。老僧有牧牛歌請長老和。師曰希",
    "X66n1297_015:0381a09": "運自有師在。因辭泉。泉門送。提起笠子曰。長老身",
    "X66n1297_015:0381a10": "材大。笠子太小生。師指笠曰。大千沙界總在裏許。",
    "X66n1297_015:0381a11": "泉曰王老師[口*尒]。師戴笠便行。",
    "X66n1297_015:0381a12": "相見錦江頭。相攜上酒樓。會醫還少病。知分不多愁。",
    "X66n1297_015:0381a13": "(龍門遠)",
    "X66n1297_015:0381a14": "游刃恢恢饒有地。目中無復見全牛。動絃能別曲。葉",
    "X66n1297_015:0381a15": "落早知秋。一笠藏千界。一步過閻浮。收虎尾。騎虎頭。",
    "X66n1297_015:0381a16": "更嫌何處不風流。(平陽忞)",
    "X66n1297_015:0381a17": "杭州大慈寰中禪師(百丈海嗣)上堂。山僧不解答話。祇",
    "X66n1297_015:0381a18": "解識病。時有僧出。師便歸方丈。",
    "X66n1297_015:0381a19": "法眼益云。眾中喚作病。在目前不識。　報慈遂云。且",
    "X66n1297_015:0381a20": "道大慈識病不識病。者僧出來是病不是病。若言是",
    "X66n1297_015:0381a21": "病。每日行住不可總是病。若言不是病。出來又作麼",
    "X66n1297_015:0381a22": "生。　翠峰顯云。大凡扶豎宗乘。須辨個得失。且大慈",
    "X66n1297_015:0381a23": "識病不答話。時有僧出。便歸方丈。雪竇識病不答話。",
    "X66n1297_015:0381a24": "或有僧出。劈脊便打。諸方識病不答話。有僧出。必然",
    "X66n1297_015:0381b01": "別有長處。敢有動著。大唐天子祇三人。　翠巖芝云。",
    "X66n1297_015:0381b02": "者僧出來。大慈歸方丈。竝無個道理。甚麼處是識病",
    "X66n1297_015:0381b03": "處。也須仔細。　黃龍南云。可惜放過。當時見伊出。劈",
    "X66n1297_015:0381b04": "脊便打。待伊知得行棒來處。免見千古之下遭人檢",
    "X66n1297_015:0381b05": "點。黃龍今日也識病會答話。忽有個漢出來掀倒禪",
    "X66n1297_015:0381b06": "牀。合作麼生支準。諸上座請代一轉語看。　天童覺",
    "X66n1297_015:0381b07": "云。大慈翠峰二俱作家。要且祇顧目前。不防脚下。或",
    "X66n1297_015:0381b08": "有個不識好惡底漢出來便掀倒禪牀。直饒你全機",
    "X66n1297_015:0381b09": "大用。祇恐做手脚不辦。正當恁麼時。還有識病底眼",
    "X66n1297_015:0381b10": "麼。　保寧茂云。大慈祇好依方修合。自病却難下藥。",
    "X66n1297_015:0381b11": "　南堂欲云。翠峰可使千古流芳。要且未得劋絕。若",
    "X66n1297_015:0381b12": "據山僧見處。直須打了拕出。何故。大海不宿死屍。",
    "X66n1297_015:0381b13": "　平陽忞云。大唐天子祇三人。翠峰太煞。肋胷自點。諸",
    "X66n1297_015:0381b14": "方必然別有長處。布袋裏盛錐子。不出頭是好手。雖",
    "X66n1297_015:0381b15": "然。既已見義。不為非勇。如今山僧亦識病不答話。若",
    "X66n1297_015:0381b16": "有僧出。便乃呵呵大笑。若是諸方長處。座中儘有江",
    "X66n1297_015:0381b17": "南客。",
    "X66n1297_015:0381b18": "輕如毫末重如山。地角天涯去復還。黃葉殞時風骨",
    "X66n1297_015:0381b19": "露。水邊依舊石斕斑。(虗堂愚)",
    "X66n1297_015:0381b20": "龍馬負圖也親傳。造化神龜浮沙也。豈識吉凶。當時",
    "X66n1297_015:0381b21": "透得田單計。一縱兵牛信不通。(天奇瑞)",
    "X66n1297_015:0381b22": "霜催秋葉滿秋山。古路無人鳥自還。出谷白雲飛不",
    "X66n1297_015:0381b23": "定。數行征鴈影班班。(三宜盂)",
    "X66n1297_015:0381b24": "興至持竿駕小舟。乘風泛入五湖秋。櫓聲驚起蘆花",
    "X66n1297_015:0381c01": "鴈。却逐流沙過別洲。(谷隱啟)",
    "X66n1297_015:0381c02": "大慈因僧辭。問甚處去。曰江西去。師曰將取老僧",
    "X66n1297_015:0381c03": "去得否。曰更有過於和尚者亦不能將去。師便休。",
    "X66n1297_015:0381c04": "洞山代云得。　法眼別云。和尚若去。某甲提笠子。",
    "X66n1297_015:0381c05": "　汾陽昭代慈云。知汝力微。　淨因成云。者僧可謂擔",
    "X66n1297_015:0381c06": "頭不泊蠅。是則固是。要且祇是孤生獨死漢。　天童",
    "X66n1297_015:0381c07": "覺云。大慈合伴不著。者僧不如獨行。也須是恁麼始",
    "X66n1297_015:0381c08": "得。直饒大慈古佛。也不奈者擔板漢何。且道者漢別",
    "X66n1297_015:0381c09": "有什麼長處。　寶壽方別云。某甲無者閒氣力。",
    "X66n1297_015:0381c10": "大慈示眾。說得一丈。不如行取一尺。說得一尺。不",
    "X66n1297_015:0381c11": "如行取一寸。",
    "X66n1297_015:0381c12": "洞山价云。說取行不得底。行取說不得底。　雲居膺",
    "X66n1297_015:0381c13": "云。行時無說路。說時無行路。不行不說時。合行甚麼",
    "X66n1297_015:0381c14": "路。　洛浦安云。行說俱到。則本分事無。行說俱不到。",
    "X66n1297_015:0381c15": "則本分事在。　天童覺云。絕是非。沒踪跡。相逢不識",
    "X66n1297_015:0381c16": "面。識面不相逢。諸尊宿各有長處。如今舌頭上無十",
    "X66n1297_015:0381c17": "字關。脚跟下無五色綫。要行便行。要說便說。若有人",
    "X66n1297_015:0381c18": "問如何是要行便行。向伊道。步。如何是要說便說。向",
    "X66n1297_015:0381c19": "伊道。啊。",
    "X66n1297_015:0381c20": "大慈因趙州問般若以何為體。師曰般若以何為",
    "X66n1297_015:0381c21": "體。州呵呵大笑而出。師明日見趙州埽地次。却問",
    "X66n1297_015:0381c22": "般若以何為體。州放下埽帚撫掌大笑。師便歸方",
    "X66n1297_015:0381c23": "丈。",
    "X66n1297_015:0381c24": "翠峰顯云。前來也笑。後來也笑。笑中有刀。大慈還識",
    "X66n1297_015:0382a01": "麼。直饒識得。也未免喪身失命。　溈山喆云。纔見呵",
    "X66n1297_015:0382a02": "呵大笑。便與一掌。明日問。待伊大笑。又與一掌。大慈",
    "X66n1297_015:0382a03": "若下得者兩掌。可謂生鐵鑄就。風吹不入。宗師家一",
    "X66n1297_015:0382a04": "等搖撼乾坤。直教如旱天霹靂。萬里無雲轟一聲。教",
    "X66n1297_015:0382a05": "他眼目定動。豈不俊。哉要識二老麼。莫怪從前多意",
    "X66n1297_015:0382a06": "氣。他家曾謁聖明君。　黃龍新云。趙州金鍮不辨。玉",
    "X66n1297_015:0382a07": "石不分。直饒分去。也未夢見大慈在。　黃龍震云。般",
    "X66n1297_015:0382a08": "若非是無體。二老不能知。般若非是無用。二老不能",
    "X66n1297_015:0382a09": "用。若是能知能用。一言可以截斷眾紛。何必再三。",
    "X66n1297_015:0382a10": "　南華昺云。兩個漢祇解掩耳偷鈴。不解移風易俗。或",
    "X66n1297_015:0382a11": "有問南華。般若以何為體。劈脊便打。待伊眼目定動。",
    "X66n1297_015:0382a12": "却問般若以何為體。伶俐漢忽然蹋著。必定自知落",
    "X66n1297_015:0382a13": "處。　古南門云。翠峰與賊過梯。古南則不然。前來也",
    "X66n1297_015:0382a14": "笑。後來也笑。明眼衲僧分疎不下。忽有個漢出來道。",
    "X66n1297_015:0382a15": "古南也是與賊過梯。直向道還我刀來。",
    "X66n1297_015:0382a16": "以何為體呵呵笑。推到當頭陷虎機。鳥帶香從花裏",
    "X66n1297_015:0382a17": "出。龍含雨向洞中歸。(心聞賁)",
    "X66n1297_015:0382a18": "玉勒金鞍出帝都。杏花冉冉柳扶蘇。一鞭一步春風",
    "X66n1297_015:0382a19": "裏。蹋破狀元歸去圖。(靈巖儲)",
    "X66n1297_015:0382a20": "天台平田普岸禪師(百丈海嗣)訪茂源。源纔起迎。師便",
    "X66n1297_015:0382a21": "把住曰。開口即失。閉口即喪。去此二途。請師別道。",
    "X66n1297_015:0382a22": "源以手掩鼻。師放開曰。一步較易。兩步較難。源曰",
    "X66n1297_015:0382a23": "著甚死急。師曰。若非和尚。不免諸方檢點。",
    "X66n1297_015:0382a24": "主山高與案山低。幾見雲開又合時。彷彿暮霞堪對",
    "X66n1297_015:0382b01": "處。兩峰相似正凄迷。(絕象鑑)",
    "X66n1297_015:0382b02": "廝撲相逢是對頭。拳來踢去兩相酬。中間手面交加",
    "X66n1297_015:0382b03": "處。鶻眼鷹睛莫可求。(竹屋簡)",
    "X66n1297_015:0382b04": "平田因僧參。師打一拄杖。僧近前把住拄杖。師曰",
    "X66n1297_015:0382b05": "老僧適來造次。僧却打師一拄杖。師曰作家作家。",
    "X66n1297_015:0382b06": "僧禮拜。師把住曰。是老僧造次。闍黎造次。僧大笑。",
    "X66n1297_015:0382b07": "師曰。者箇師僧。今日大敗也。",
    "X66n1297_015:0382b08": "鼓山賢云。平田伸縮安閒。自是慣戰老將。者僧前倨",
    "X66n1297_015:0382b09": "後恭。遭他活陷。真個弄巧成拙。雖然。今日討者師僧",
    "X66n1297_015:0382b10": "亦不可得。",
    "X66n1297_015:0382b11": "祖令初行亦可觀。從它互換太無端。幸然打著其閒",
    "X66n1297_015:0382b12": "漢。艸賊終來識不難。(本覺一)",
    "X66n1297_015:0382b13": "廣州安和寺通禪師(百丈海嗣)仰山作沙彌時。一日喚",
    "X66n1297_015:0382b14": "寂子。與我將牀子來。山將到。師曰却送舊處著。山",
    "X66n1297_015:0382b15": "從之。師復召寂子。山應諾。師曰牀那邊是什麼物。",
    "X66n1297_015:0382b16": "曰枕子。師曰者邊是什麼物。曰無物。復召寂子。山",
    "X66n1297_015:0382b17": "應諾。師曰是什麼。山無對。師曰去。",
    "X66n1297_015:0382b18": "高峰妙云。潦倒安和。用心不臧。仰山命蹇。為魅所著。",
    "X66n1297_015:0382b19": "山僧恁麼道。也是逆風秉炬",
    "X66n1297_015:0382b21": "宗鑑法林卷十五"
}