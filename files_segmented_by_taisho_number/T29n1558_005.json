{
    "T29n1558_005:0024a02": "阿毘達磨俱舍論卷第五",
    "T29n1558_005:0024a04": "尊者世親造",
    "T29n1558_005:0024a05": "三藏法師玄奘奉　詔譯",
    "T29n1558_005:0024a06": "分別根品第二之三",
    "T29n1558_005:0024a07": "如是已辯得非得相。同分者何。頌曰。",
    "T29n1558_005:0024a08": "　同分有情等",
    "T29n1558_005:0024a09": "論曰。有別實物名為同分。謂諸有情展轉",
    "T29n1558_005:0024a10": "類等。本論說此名眾同分。此復二種。一無",
    "T29n1558_005:0024a11": "差別。二有差別。無差別者。謂諸有情有情同",
    "T29n1558_005:0024a12": "分。一切有情各等有故。有差別者。謂諸有情",
    "T29n1558_005:0024a13": "界地趣生種姓男女近事苾芻學無學等各",
    "T29n1558_005:0024a14": "別同分。一類有情各等有故。復有法同分。謂",
    "T29n1558_005:0024a15": "隨蘊處界。若無實物無差別相名同分者。",
    "T29n1558_005:0024a16": "展轉差別諸有情中。有情有情等無差別。覺",
    "T29n1558_005:0024a17": "及施設不應得有。如是蘊等等無差別覺",
    "T29n1558_005:0024a18": "及施設如理應知。頗有死生不捨不得有",
    "T29n1558_005:0024a19": "情同分。應作四句。第一句者。謂是處死還",
    "T29n1558_005:0024a20": "生是處。第二句者。謂入正性離生位時。捨",
    "T29n1558_005:0024a21": "異生同分。得聖者同分。第三句者。謂是趣死",
    "T29n1558_005:0024a22": "生餘趣等。第四句者。謂除前相。若別有實",
    "T29n1558_005:0024a23": "物名異生同分。何用別立異生性耶。非異",
    "T29n1558_005:0024a24": "人同分別有人性故。又非世間現見同分。",
    "T29n1558_005:0024a25": "以非色故亦非覺慧所能了別無別用故。",
    "T29n1558_005:0024a26": "世雖不了有情同分。而於有情謂無差",
    "T29n1558_005:0024a27": "別。故設有體亦何所用。又何因不許有無",
    "T29n1558_005:0024a28": "情同分。諸穀麥豆金鐵菴羅半娜娑等。亦",
    "T29n1558_005:0024a29": "有自類互相似故。又諸同分展轉差別。如何",
    "T29n1558_005:0024b01": "於彼更無同分。而起無別覺施設耶。又應",
    "T29n1558_005:0024b02": "顯成勝論所執。彼宗執有總同句義。於",
    "T29n1558_005:0024b03": "一切法總同言智由此發生。彼復執有同",
    "T29n1558_005:0024b04": "異句義。於異品類同異言智由此發生。毘",
    "T29n1558_005:0024b05": "婆沙師作如是說。彼執與此義類不同。以",
    "T29n1558_005:0024b06": "說一物於多轉故。又縱於彼若顯不顯。然",
    "T29n1558_005:0024b07": "此同分必有實物。契經說故。如世尊言。若",
    "T29n1558_005:0024b08": "還來此得人同分。乃至廣說。雖有是說而",
    "T29n1558_005:0024b09": "不說言別有實物名為同分。若爾所說同",
    "T29n1558_005:0024b10": "分是何。即如是類諸行生時。於中假立人",
    "T29n1558_005:0024b11": "同分等。如諸穀麥豆等同分。此非善說。違",
    "T29n1558_005:0024b12": "我宗故。已辯同分。無想者何。頌曰。",
    "T29n1558_005:0024b13": "　無想無想中　　心心所法滅",
    "T29n1558_005:0024b14": "　異熟居廣果",
    "T29n1558_005:0024b15": "論曰。若生無想有情天中。有法能令心心",
    "T29n1558_005:0024b16": "所滅名為無想。是實有物。能遮未來心心",
    "T29n1558_005:0024b17": "所法令暫不起如堰江河。此法一向是異",
    "T29n1558_005:0024b18": "熟果。誰之異熟。謂無想定。無想有情居在何",
    "T29n1558_005:0024b19": "處。居在廣果。謂廣果天中有高勝處如中",
    "T29n1558_005:0024b20": "間靜慮名無想天。彼為恒無想為亦有想",
    "T29n1558_005:0024b21": "耶。生死位中多時有想。言無想者。由彼有",
    "T29n1558_005:0024b22": "情中間長時想不起故。如契經說。彼諸有情",
    "T29n1558_005:0024b23": "由想起故從彼處沒。然彼有情如久睡覺。",
    "T29n1558_005:0024b24": "還起於想。從彼沒已必生欲界。非餘處所。",
    "T29n1558_005:0024b25": "先修定行勢力盡故。於彼不能更修定故。",
    "T29n1558_005:0024b26": "如箭射空力盡便墮。若諸有情應生彼處",
    "T29n1558_005:0024b27": "必有欲界順後受業。如應生彼北俱盧洲",
    "T29n1558_005:0024b28": "必定應有生天之業。已辯無想。二定者何。",
    "T29n1558_005:0024b29": "謂無想定及滅盡定。初無想定其相云何。頌曰。",
    "T29n1558_005:0024c01": "　如是無想定　　後靜慮求脫",
    "T29n1558_005:0024c02": "　善唯順生受　　非聖得一世",
    "T29n1558_005:0024c03": "論曰。如前所說有法能令心心所滅名為",
    "T29n1558_005:0024c04": "無想。如是復有別法能令心心所滅名無",
    "T29n1558_005:0024c05": "想定。無想者定名無想定。或定無想名無",
    "T29n1558_005:0024c06": "想定。說如是聲。唯顯此定滅心心所與無",
    "T29n1558_005:0024c07": "想同。此在何地。謂後靜慮。即在第四靜慮",
    "T29n1558_005:0024c08": "非餘。修無想定為何所求。謂求解脫。彼",
    "T29n1558_005:0024c09": "執無想是真解脫。為求證彼修無想定。前",
    "T29n1558_005:0024c10": "說無想是異熟故。無記性攝。不說自成。今",
    "T29n1558_005:0024c11": "無想定一向是善。此是善故。能招無想有情",
    "T29n1558_005:0024c12": "天中五蘊異熟。既是善性為順何受。唯順",
    "T29n1558_005:0024c13": "生受。非順現後及不定受。若起此定後雖",
    "T29n1558_005:0024c14": "退失。傳說現身必還能起。當生無想有情天",
    "T29n1558_005:0024c15": "中。故得此定必不能入正性離生。又許此",
    "T29n1558_005:0024c16": "定唯異生得非諸聖者。以諸聖者於無想",
    "T29n1558_005:0024c17": "定如見深坑不樂入故。要執無想為真",
    "T29n1558_005:0024c18": "解脫。起出離想而修此定。一切聖者不執",
    "T29n1558_005:0024c19": "有漏為真解脫及真出離故。於此定必不",
    "T29n1558_005:0024c20": "修行。若諸聖者修得第四靜慮定時。為如",
    "T29n1558_005:0024c21": "靜慮亦得去來無想定不。餘亦不得。所以",
    "T29n1558_005:0024c22": "者何。彼雖曾習以無心故。要大加行方便",
    "T29n1558_005:0024c23": "修得。故初得時唯得一世。謂得現在。如初",
    "T29n1558_005:0024c24": "受得別解脫戒。得此定已。第二念等乃至",
    "T29n1558_005:0024c25": "未捨。亦成過去。以無心故。無未來修。次",
    "T29n1558_005:0024c26": "滅盡定其相云何。頌曰。",
    "T29n1558_005:0024c27": "　滅盡定亦然　　為靜住有頂",
    "T29n1558_005:0024c28": "　善二受不定　　聖由加行得",
    "T29n1558_005:0024c29": "　成佛得非前　　三十四念故",
    "T29n1558_005:0025a01": "論曰。如無想定滅定亦然。此亦然聲為例",
    "T29n1558_005:0025a02": "何義。例無想定心心所滅。如說復有別法",
    "T29n1558_005:0025a03": "能令心心所滅名無想定。如是復有別法",
    "T29n1558_005:0025a04": "能令心心所滅名滅盡定。如是二定差別",
    "T29n1558_005:0025a05": "相者。前無想定為求解脫。以出離想作意",
    "T29n1558_005:0025a06": "為先。此滅盡定為求靜住。以止息想作意",
    "T29n1558_005:0025a07": "為先。前無想定在後靜慮。此滅盡定唯在",
    "T29n1558_005:0025a08": "有頂。即是非想非非想處。此同前定性唯是",
    "T29n1558_005:0025a09": "善非無記染。善等起故。前無想定唯順生",
    "T29n1558_005:0025a10": "受。此滅盡定通順生後及不定受。謂約異",
    "T29n1558_005:0025a11": "熟有順生受。或順後受。或不定受。或全不",
    "T29n1558_005:0025a12": "受。謂若於下得般涅槃。此定所招何地幾",
    "T29n1558_005:0025a13": "蘊。唯招有頂四蘊異熟。前無想定唯異生得。",
    "T29n1558_005:0025a14": "此滅盡定唯聖者得。非異生能起。怖畏斷",
    "T29n1558_005:0025a15": "滅故。唯聖道力所能起故。現法涅槃勝解",
    "T29n1558_005:0025a16": "入故。此亦如前。非離染得。由何而得。由加",
    "T29n1558_005:0025a17": "行得。要由加行方證得故。又初得時唯得",
    "T29n1558_005:0025a18": "現在。不得過去不修未來。要由心力方",
    "T29n1558_005:0025a19": "能修故。第二念等乃至未捨亦成過去。世尊",
    "T29n1558_005:0025a20": "亦以加行得耶。不爾。云何。成佛時得。謂佛",
    "T29n1558_005:0025a21": "世尊盡智時得。佛無一德由加行得。暫起",
    "T29n1558_005:0025a22": "欲樂現在前時。一切圓德隨樂而起故。佛眾",
    "T29n1558_005:0025a23": "德皆離染得。世尊曾未起滅盡定。得盡智",
    "T29n1558_005:0025a24": "時云何得成俱分解脫。於起滅定得自在",
    "T29n1558_005:0025a25": "故。如已起者。成俱解脫。西方師說。菩薩學",
    "T29n1558_005:0025a26": "位先起此定後得菩提。云何此中不許彼",
    "T29n1558_005:0025a27": "說。若許彼說便順尊者鄔波毱多理目足",
    "T29n1558_005:0025a28": "論。如彼論說。當言如來先起滅定後生盡",
    "T29n1558_005:0025a29": "智。迦濕彌羅國毘婆沙師說。非前起滅定",
    "T29n1558_005:0025b01": "後方生盡智。所以者何。傳說。菩薩三十四念",
    "T29n1558_005:0025b02": "得菩提故。諦現觀中有十六念。離有頂",
    "T29n1558_005:0025b03": "貪有十八念。謂斷有頂九品煩惱起九無",
    "T29n1558_005:0025b04": "間九解脫道。如是十八足前十六成三十",
    "T29n1558_005:0025b05": "四。一切菩薩決定先於無所有處。已得離",
    "T29n1558_005:0025b06": "貪方入見道。不復須斷下地煩惱。於此中",
    "T29n1558_005:0025b07": "間無容得起不同類心。故諸菩薩學位不",
    "T29n1558_005:0025b08": "應起滅盡定。外國諸師作如是說。若中間",
    "T29n1558_005:0025b09": "起不同類心。斯有何過。若爾便有越期心",
    "T29n1558_005:0025b10": "過。然諸菩薩不越期心。理實菩薩不越期",
    "T29n1558_005:0025b11": "心。然非不越無漏聖道。若爾期心如何不",
    "T29n1558_005:0025b12": "越。謂我未得諸漏永盡。終不解斯結加",
    "T29n1558_005:0025b13": "趺坐。決定不越如是期心。唯於一坐時諸",
    "T29n1558_005:0025b14": "事究竟故。前說為善我所宗故。雖已說二",
    "T29n1558_005:0025b15": "定有多同異相而於其中復有同異。頌曰。",
    "T29n1558_005:0025b16": "　二定依欲色　　滅定初人中",
    "T29n1558_005:0025b17": "論曰。言二定者。謂無想定及滅盡定。此二",
    "T29n1558_005:0025b18": "俱依欲色二界而得現起。若有不許亦",
    "T29n1558_005:0025b19": "依色界起無想定。便違此文。謂本論言。或",
    "T29n1558_005:0025b20": "有是色有此有非五行。謂色纏有情或生有",
    "T29n1558_005:0025b21": "想天住不同類心。若入無想定。若入滅盡",
    "T29n1558_005:0025b22": "定。或生無想天已得入無想。是謂是色",
    "T29n1558_005:0025b23": "有此有非五行。由此證知。如是二定俱依",
    "T29n1558_005:0025b24": "欲色而得現起。是名同相。言異相者。謂無",
    "T29n1558_005:0025b25": "想定欲色二界皆得初起。滅定初起唯在人",
    "T29n1558_005:0025b26": "中。此在人中初修起已由退為先方生色",
    "T29n1558_005:0025b27": "界。依色界身後復修起。此滅盡定亦有退耶",
    "T29n1558_005:0025b28": "應言亦有。若不爾者即便違害鄔陀夷經。",
    "T29n1558_005:0025b29": "經言。具壽有諸苾芻先於此處具淨尸",
    "T29n1558_005:0025c01": "羅具三摩地具般羅若能數入出滅受想",
    "T29n1558_005:0025c02": "定斯有是處。應如實知。彼於現法或臨",
    "T29n1558_005:0025c03": "終位。不能勤修令解滿足。從此身壞超段",
    "T29n1558_005:0025c04": "食天。隨受一處意成天身。於彼生已復數",
    "T29n1558_005:0025c05": "入出滅受想定亦有是處。應如實知。此意",
    "T29n1558_005:0025c06": "成天身。佛說是色界。滅受想定唯在有頂。",
    "T29n1558_005:0025c07": "若得此定必無退者。如何得往色界受",
    "T29n1558_005:0025c08": "生。有餘部執第四靜慮亦有滅定。依彼所",
    "T29n1558_005:0025c09": "執滅定無退。此義亦成。第四靜慮有滅盡",
    "T29n1558_005:0025c10": "定義必不成。所以者何。九次第定契經說",
    "T29n1558_005:0025c11": "故。此若必然如何得有超越定義。此定次第",
    "T29n1558_005:0025c12": "依初學說。得自在時隨樂超入。如是二定",
    "T29n1558_005:0025c13": "有多種異。謂地有異。第四靜慮有頂地故。",
    "T29n1558_005:0025c14": "加行有異。出離止息想作意為先故。相續有",
    "T29n1558_005:0025c15": "異。異生聖者相續起故。異熟有異。無想有",
    "T29n1558_005:0025c16": "頂異熟果故。順受有異。順定不定生二受故。",
    "T29n1558_005:0025c17": "初起有異。二界人中最初起故。二定總以心",
    "T29n1558_005:0025c18": "心所滅為其自性。何緣但說名為無想滅受",
    "T29n1558_005:0025c19": "想耶。二定加行中唯厭逆此故。如亦知受",
    "T29n1558_005:0025c20": "等唯名他心智。今二定中心久時斷。如何於",
    "T29n1558_005:0025c21": "後心復得生。毘婆沙師許過去有前心為",
    "T29n1558_005:0025c22": "後等無間緣。有餘師言。如生無色色久時",
    "T29n1558_005:0025c23": "斷。如何於後色復得生。彼生定應由心非",
    "T29n1558_005:0025c24": "色。如是出定心亦應然。由有根身非由心",
    "T29n1558_005:0025c25": "起。故彼先代諸軌範師咸言。二法互為種子。",
    "T29n1558_005:0025c26": "二法者。謂心有根身。尊者世友問論中",
    "T29n1558_005:0025c27": "說。若執滅定全無有心可有此過。我說滅",
    "T29n1558_005:0025c28": "定猶有細心故無此失。尊者妙音說。此非",
    "T29n1558_005:0025c29": "理。所以者何。若此定中猶有識者三和合",
    "T29n1558_005:0026a01": "故必應有觸。由觸為緣應有受想。如世",
    "T29n1558_005:0026a02": "尊說。意及法為緣生於意識。三和合觸俱起",
    "T29n1558_005:0026a03": "受想思。則此定中受想等法亦應不滅。若",
    "T29n1558_005:0026a04": "謂如經說受緣愛。然阿羅漢雖有諸受而",
    "T29n1558_005:0026a05": "不生愛。觸亦應爾。非一切觸皆受等緣。此",
    "T29n1558_005:0026a06": "例不然。有差別故。經自簡言。若無明觸所",
    "T29n1558_005:0026a07": "生諸受為緣生愛。曾無有處簡觸生受",
    "T29n1558_005:0026a08": "故有差別。由此道理。毘婆沙師說。滅定中",
    "T29n1558_005:0026a09": "諸心皆滅。若都無心如何名定。此令大種平",
    "T29n1558_005:0026a10": "等行故說名為定。或由心力平等至此故",
    "T29n1558_005:0026a11": "名為定。如是二定為是實有。為是假有。應",
    "T29n1558_005:0026a12": "言實有。能遮礙心令不生故。有說。此證",
    "T29n1558_005:0026a13": "理不應然。由前定心能遮礙故。謂前定心",
    "T29n1558_005:0026a14": "與所餘心相違而起。由此起故。唯令餘心",
    "T29n1558_005:0026a15": "暫時不轉。此能引發違心所依令相續故。",
    "T29n1558_005:0026a16": "唯不轉位假立為定。無別實體。此唯不轉",
    "T29n1558_005:0026a17": "分位假定。入前出後兩位皆無。故假說此是",
    "T29n1558_005:0026a18": "有為攝。或即所依由定心引令如是起。假",
    "T29n1558_005:0026a19": "立為定。應知無想亦復如是。謂由前心與",
    "T29n1558_005:0026a20": "所餘心。相違而起。由此起故。唯令餘心暫",
    "T29n1558_005:0026a21": "時不轉。唯不轉位假立無想。餘說如前。此",
    "T29n1558_005:0026a22": "非善說違我宗故。已辯二定。命根者何。頌",
    "T29n1558_005:0026a23": "曰。",
    "T29n1558_005:0026a24": "　命根體即壽　　能持煖及識",
    "T29n1558_005:0026a25": "論曰。命體即壽。故對法言。云何命根。謂三界",
    "T29n1558_005:0026a26": "壽。此復未了。何法名壽。謂有別法能持煖",
    "T29n1558_005:0026a27": "識說名為壽。故世尊言。",
    "T29n1558_005:0026a28": "　壽煖及與識　　三法捨身時",
    "T29n1558_005:0026a29": "　所捨身僵仆　　如木無思覺",
    "T29n1558_005:0026b01": "故有別法。能持煖識相續住因說名為壽。",
    "T29n1558_005:0026b02": "若爾此壽何法能持。即煖及識還持此壽。若",
    "T29n1558_005:0026b03": "爾三法更互相持。相續轉故。何法先滅。由此",
    "T29n1558_005:0026b04": "滅故餘二隨滅。是則此三應常無謝。既爾",
    "T29n1558_005:0026b05": "此壽應業能持。隨業所引相續轉故。若爾",
    "T29n1558_005:0026b06": "何緣不許唯業。能持煖識而須壽耶。理不",
    "T29n1558_005:0026b07": "應然。勿一切識從始至終恒異熟故。既爾",
    "T29n1558_005:0026b08": "應言業能持煖煖復持識。何須此壽。如",
    "T29n1558_005:0026b09": "是識在無色界中應無能持。彼無煖故。",
    "T29n1558_005:0026b10": "應言彼識業為能持。豈得隨情數為轉計。",
    "T29n1558_005:0026b11": "或說此識唯煖能持。或復說言唯業持識。",
    "T29n1558_005:0026b12": "又前已說。前說者何。謂前說言。勿一切識從",
    "T29n1558_005:0026b13": "始至終皆是異熟。是故定應許有別法。能",
    "T29n1558_005:0026b14": "持煖識說名為壽。今亦不言全無壽體。但",
    "T29n1558_005:0026b15": "說壽體非別實物。若爾何法說名壽體。謂",
    "T29n1558_005:0026b16": "三界業所引同分住時勢分說為壽體。由三",
    "T29n1558_005:0026b17": "界業所引同分住時勢分相續決定隨應住",
    "T29n1558_005:0026b18": "時。爾所時住故。此勢分說為壽體。如穀種",
    "T29n1558_005:0026b19": "等所引乃至熟時勢分。又如放箭所引乃至",
    "T29n1558_005:0026b20": "住時勢分。有謂有行是德差別依箭等生",
    "T29n1558_005:0026b21": "由彼力故。乃至未墮恒行不息。彼體一故。",
    "T29n1558_005:0026b22": "無障礙故。往趣餘方急緩至時分位差別",
    "T29n1558_005:0026b23": "應不得有。又應畢竟無墮落時。若謂由",
    "T29n1558_005:0026b24": "風所障礙故。應初即墮或無墮時。能障礙",
    "T29n1558_005:0026b25": "風無差別故。有別實物能持煖識名為壽",
    "T29n1558_005:0026b26": "體。是說為善。為壽盡故死為更有餘因。施",
    "T29n1558_005:0026b27": "設論說。有壽盡故死非福盡故死廣作四",
    "T29n1558_005:0026b28": "句。第一句者。感壽異熟業力盡故。第二句",
    "T29n1558_005:0026b29": "者。感富樂果業力盡故。第三句者。能感二",
    "T29n1558_005:0026c01": "種業俱盡故。第四句者。不能避脫抂橫緣",
    "T29n1558_005:0026c02": "故。又亦應言捨壽行故。壽盡位中福盡於",
    "T29n1558_005:0026c03": "死無復功能。故俱盡時有死說為俱盡故",
    "T29n1558_005:0026c04": "死。發智論說。此壽當言隨相續轉。為復當",
    "T29n1558_005:0026c05": "言一起便住。欲纏有情不入無想定不入",
    "T29n1558_005:0026c06": "滅盡定。當言此壽隨相續轉。若入無想定",
    "T29n1558_005:0026c07": "若入滅盡定及色無色纏一切有情。當言",
    "T29n1558_005:0026c08": "此壽一起便住。彼言何義。若所依身可損害",
    "T29n1558_005:0026c09": "故壽隨損害。是名第一隨相續轉。若所依身",
    "T29n1558_005:0026c10": "不可損害如起而住。是名第二一起便住。",
    "T29n1558_005:0026c11": "迦濕彌羅國毘婆沙師言。初顯有障。後顯",
    "T29n1558_005:0026c12": "無障。由此決定有非時死。故契經說。有四",
    "T29n1558_005:0026c13": "得自體。謂有得自體唯可自害非可他",
    "T29n1558_005:0026c14": "害。廣作四句。唯可自害非他害者。謂生",
    "T29n1558_005:0026c15": "欲界戲忘念天意憤恚天。彼由發起增上喜",
    "T29n1558_005:0026c16": "怒。是故於彼殞沒非餘。又應說諸佛自般",
    "T29n1558_005:0026c17": "涅槃故。唯可他害非自害者。謂處胎卵諸",
    "T29n1558_005:0026c18": "有情類。俱可害者。謂餘多分欲界有情。俱非",
    "T29n1558_005:0026c19": "害者。謂在中有色無色界一切有情及在",
    "T29n1558_005:0026c20": "欲界一分有情。如那落迦北俱盧洲。正住",
    "T29n1558_005:0026c21": "見道慈定滅定。及無想定王仙佛使。佛",
    "T29n1558_005:0026c22": "所記別達弭羅嗢怛羅。殑耆羅長者子耶",
    "T29n1558_005:0026c23": "舍鳩磨羅時婆。最後身菩薩。及此菩薩母",
    "T29n1558_005:0026c24": "懷菩薩胎時。一切轉輪王。及此輪王母懷",
    "T29n1558_005:0026c25": "輪王胎時。若爾何故契經中言。大德何等有",
    "T29n1558_005:0026c26": "情所得自體非可自害非可他害。舍利子。",
    "T29n1558_005:0026c27": "謂在非想非非想處受生有情。傳說。所餘",
    "T29n1558_005:0026c28": "無色靜慮所得自體。可為自地聖道所害",
    "T29n1558_005:0026c29": "亦上他地近分所害。有頂自上二害俱無。是",
    "T29n1558_005:0027a01": "故說為俱非可害。豈不有頂亦為他地聖",
    "T29n1558_005:0027a02": "道所害應名他害。如是應說舉後顯初。",
    "T29n1558_005:0027a03": "如或有處舉初顯後。或復有處舉後顯初。",
    "T29n1558_005:0027a04": "云何有處舉初顯後。如契經說。如梵眾天",
    "T29n1558_005:0027a05": "是名第一樂生天。云何有處舉後顯初。如",
    "T29n1558_005:0027a06": "契經說。如極光淨天是名第二樂生天。彼",
    "T29n1558_005:0027a07": "經如聲顯譬喻義。可作是說。舉一顯餘。喻",
    "T29n1558_005:0027a08": "法舉一顯同類故。此無如聲不可例彼。",
    "T29n1558_005:0027a09": "若顯喻義方得有如聲。是則如聲餘經應",
    "T29n1558_005:0027a10": "不有。如餘經說。有色有情身異想異如人",
    "T29n1558_005:0027a11": "一分天是第一識住。故知非喻亦有如聲。",
    "T29n1558_005:0027a12": "傍論且止。已辯命根。諸相者何。頌曰。",
    "T29n1558_005:0027a13": "　相謂諸有為　　生住異滅性",
    "T29n1558_005:0027a14": "論曰。由此四種是有為相法。若有此應是",
    "T29n1558_005:0027a15": "有為。與此相違是無為法。此於諸法能起",
    "T29n1558_005:0027a16": "名生。能安名住。能衰名異。能壞名滅。性是",
    "T29n1558_005:0027a17": "體義。豈不經說有三有為之有為相。於此",
    "T29n1558_005:0027a18": "經中應說有四。不說者何。所謂住相。然經",
    "T29n1558_005:0027a19": "說住異。是此異別名。如生名起滅名為盡。",
    "T29n1558_005:0027a20": "如是應知。異名住異。若法令行三世遷",
    "T29n1558_005:0027a21": "流。此經說為有為之相。令諸有情生厭畏",
    "T29n1558_005:0027a22": "故。謂彼諸行生力所遷。令從未來流入現",
    "T29n1558_005:0027a23": "在。異及滅相力所遷迫。令從現在流入過",
    "T29n1558_005:0027a24": "去。令其衰異及壞滅故。傳說。如有人處稠",
    "T29n1558_005:0027a25": "林。有三怨敵欲為損害。一從稠林牽之",
    "T29n1558_005:0027a26": "令出。一衰其力。一壞命根。三相於行應知",
    "T29n1558_005:0027a27": "亦爾。住於彼行攝受安立。常樂與彼不相",
    "T29n1558_005:0027a28": "捨離。故不立在有為相中。又無為法有自",
    "T29n1558_005:0027a29": "相住。住相濫彼故經不說。有謂。此經說住",
    "T29n1558_005:0027b01": "與異總合為一名住異相。何用如是總合",
    "T29n1558_005:0027b02": "說為。住是有情所愛著處。為令厭捨與",
    "T29n1558_005:0027b03": "異合說。如示黑耳與吉祥俱。是故定有",
    "T29n1558_005:0027b04": "四有為相。此生等相既是有為。應更別有生",
    "T29n1558_005:0027b05": "等四相。若更有相便致無窮。彼復有餘生",
    "T29n1558_005:0027b06": "等相故。應言更有。然非無窮。所以者何。",
    "T29n1558_005:0027b07": "頌曰。",
    "T29n1558_005:0027b08": "　此有生生等　　於八一有能",
    "T29n1558_005:0027b09": "論曰。此謂前說四種本相。生生等者。謂四隨",
    "T29n1558_005:0027b10": "相。生生住住異異滅滅。諸行有為由四本相。",
    "T29n1558_005:0027b11": "本相有為由四隨相。豈不本相如所相法",
    "T29n1558_005:0027b12": "一一應有四種隨相。此復各四展轉無窮。",
    "T29n1558_005:0027b13": "無斯過失。四本四隨於八於一功能別故。",
    "T29n1558_005:0027b14": "何謂功能。謂法作用或謂士用。四種本相",
    "T29n1558_005:0027b15": "一一皆於八法有用。四種隨相一一皆於",
    "T29n1558_005:0027b16": "一法有用。其義云何。謂法生時并其自體",
    "T29n1558_005:0027b17": "九法俱起。自體為一相隨相八。本相中生除",
    "T29n1558_005:0027b18": "其自性生餘八法。隨相生生於九法內唯",
    "T29n1558_005:0027b19": "生本生。謂如雌雞有生多子有唯生一。",
    "T29n1558_005:0027b20": "生與生生生八生一其力亦爾。本相中住亦",
    "T29n1558_005:0027b21": "除自性住餘八法。隨相住住於九法中唯",
    "T29n1558_005:0027b22": "住本住。異及滅相隨應亦爾。是故生等相復",
    "T29n1558_005:0027b23": "有相。隨相唯四無無窮失。經部師說何緣如",
    "T29n1558_005:0027b24": "是分析虛空。非生等相有實法體如所分",
    "T29n1558_005:0027b25": "別。所以者何。無定量故。謂此諸相非如色",
    "T29n1558_005:0027b26": "等有定現比或至教量證體實有。若爾",
    "T29n1558_005:0027b27": "何故契經中言有為之起亦可了知。盡及住",
    "T29n1558_005:0027b28": "異亦可了知。天愛汝等執文迷義。薄伽梵",
    "T29n1558_005:0027b29": "說義是所依。何謂此經所說實義。謂愚夫",
    "T29n1558_005:0027c01": "類無明所盲。於行相續執我我所。長夜於",
    "T29n1558_005:0027c02": "中而生耽著。世尊為斷彼執著故顯行相",
    "T29n1558_005:0027c03": "續體是有為及緣生性。故作是說。有三有為",
    "T29n1558_005:0027c04": "之有為相。非顯諸行一剎那中具有三相。",
    "T29n1558_005:0027c05": "由一剎那起等三相不可知故。非不可知",
    "T29n1558_005:0027c06": "應立為相。故彼契經復作是說。有為之起亦",
    "T29n1558_005:0027c07": "可了知。盡及住異亦可了知。然經重說有",
    "T29n1558_005:0027c08": "為言者。令知此相表是有為。勿謂此相",
    "T29n1558_005:0027c09": "表有為有如居白鷺表水非無。亦勿謂",
    "T29n1558_005:0027c10": "表有為善惡如童女相表善非善。諸行相",
    "T29n1558_005:0027c11": "續初起名生。終盡位中說名為滅。中間相續",
    "T29n1558_005:0027c12": "隨轉名住。此前後別名為住異。世尊依此",
    "T29n1558_005:0027c13": "說難陀言。是善男子善知受生。善知受住",
    "T29n1558_005:0027c14": "及善知受衰異壞滅。故說頌言。",
    "T29n1558_005:0027c15": "　相續初名生　　滅謂終盡位",
    "T29n1558_005:0027c16": "　中隨轉名住　　住異前後別",
    "T29n1558_005:0027c17": "復有頌言。",
    "T29n1558_005:0027c18": "　本無今有生　　相續隨轉住",
    "T29n1558_005:0027c19": "　前後別住異　　相續斷名滅",
    "T29n1558_005:0027c20": "又有頌言。",
    "T29n1558_005:0027c21": "　由諸法剎那　　無住而有滅",
    "T29n1558_005:0027c22": "　彼自然滅故　　執有住非理",
    "T29n1558_005:0027c23": "是故唯於相續說住。由斯對法所說理成。",
    "T29n1558_005:0027c24": "故彼論言。云何名住。謂一切行已生未滅。",
    "T29n1558_005:0027c25": "非生已不滅名剎那法性。雖發智論作如",
    "T29n1558_005:0027c26": "是說。於一心中誰起謂生。誰盡謂死。誰住",
    "T29n1558_005:0027c27": "異謂老。而彼論文依眾同分相續心說。非",
    "T29n1558_005:0027c28": "一剎那。又一一剎那諸有為法。離執實有",
    "T29n1558_005:0027c29": "物四相亦成。云何得成。謂一一念本無今",
    "T29n1558_005:0028a01": "有名生。有已還無名滅。後後剎那嗣前前",
    "T29n1558_005:0028a02": "起名為住。即彼前後有差別故名住異。於",
    "T29n1558_005:0028a03": "前後念相似生時。前後相望非無差別。彼差",
    "T29n1558_005:0028a04": "別相云何應知。謂金剛等有擲未擲。及強力",
    "T29n1558_005:0028a05": "擲與弱力擲速遲墮落時差別故。大種轉變",
    "T29n1558_005:0028a06": "差別義成。諸行相似相續生時。前後相望無",
    "T29n1558_005:0028a07": "多差別。故雖有異而見相似。若爾最後聲",
    "T29n1558_005:0028a08": "光剎那及涅槃時最後六處無後念故應",
    "T29n1558_005:0028a09": "無住異。是則所立相應不遍有為。此不",
    "T29n1558_005:0028a10": "說住為有為相。其義云何。謂住之異故。若",
    "T29n1558_005:0028a11": "有住亦必有異。由此立相無不遍失。然此",
    "T29n1558_005:0028a12": "經中世尊所說。有為之相略顯示者。謂有為",
    "T29n1558_005:0028a13": "法本無今有。有已還無及相續住。即此前後",
    "T29n1558_005:0028a14": "相望別異。此中何用生等別物。云何所相法",
    "T29n1558_005:0028a15": "即立為能相。如何大士相非異於大士。角犎",
    "T29n1558_005:0028a16": "[古*頁]蹄尾牛相非異牛。又如堅等地等界相",
    "T29n1558_005:0028a17": "非異地等。遠見上升知是煙相非異煙",
    "T29n1558_005:0028a18": "體。此有為相理亦應然。雖了有為色等自",
    "T29n1558_005:0028a19": "性。乃至未了先無後無相續差別。仍未知",
    "T29n1558_005:0028a20": "彼體是有為故非彼性即有為相。然非離彼",
    "T29n1558_005:0028a21": "性有生等實物。若離有為色等自性。有生",
    "T29n1558_005:0028a22": "等物復何非理。一法一時應即生住衰異壞",
    "T29n1558_005:0028a23": "滅許俱有故。此難不然。用時別故。謂生作",
    "T29n1558_005:0028a24": "用在於未來。現在已生不更生故。諸法生",
    "T29n1558_005:0028a25": "已正現在時。住等三相作用方起。非生用時",
    "T29n1558_005:0028a26": "有餘三用。故雖俱有而不相違。且應思擇。",
    "T29n1558_005:0028a27": "未來法體為有為無。然後可成生於彼位",
    "T29n1558_005:0028a28": "有用無用。設許未來生有作用。如何成未",
    "T29n1558_005:0028a29": "來。應說未來相。法現在時生用已謝。如何",
    "T29n1558_005:0028b01": "成現在應說現在相。又住等三用俱現在",
    "T29n1558_005:0028b02": "應一法體一剎那中即有安住衰異壞滅。若",
    "T29n1558_005:0028b03": "時住相能住此法。即時異滅能衰壞者。爾時",
    "T29n1558_005:0028b04": "此法為名安住為名衰異為名壞滅。諸",
    "T29n1558_005:0028b05": "說住等用不同時。彼說便違剎那滅義。若言",
    "T29n1558_005:0028b06": "我說一法諸相用皆究竟名一剎那。汝今應",
    "T29n1558_005:0028b07": "說。何緣住相與二俱生而住先能住所住",
    "T29n1558_005:0028b08": "法非異非滅。若住力強能先用者。後何成",
    "T29n1558_005:0028b09": "劣而并本法。俱遭異滅所衰壞耶。若言",
    "T29n1558_005:0028b10": "住相已起作用不應更起猶如生者。生應",
    "T29n1558_005:0028b11": "可然。夫生用者。謂引所生令入現在已入",
    "T29n1558_005:0028b12": "不應復引入故。住不應爾。夫住用者。謂",
    "T29n1558_005:0028b13": "安所住令不衰滅。已住可令永安住故。",
    "T29n1558_005:0028b14": "由斯住相用應常起。不可例生令無再",
    "T29n1558_005:0028b15": "用。又誰障住用令暫有還無。若言異滅能",
    "T29n1558_005:0028b16": "為障者。異滅力應強。何不於先用。又住用",
    "T29n1558_005:0028b17": "息。異滅本法自然不住。異滅二相何處如何",
    "T29n1558_005:0028b18": "而起作用。復有何事須二用耶。由住攝",
    "T29n1558_005:0028b19": "持諸法生已暫時不滅。住用既捨法定不住",
    "T29n1558_005:0028b20": "即自然滅。故異滅用更無所為。又應一法生",
    "T29n1558_005:0028b21": "已未壞名住住已壞時名滅。理且可然。異",
    "T29n1558_005:0028b22": "於一法。進退推徵理不應有。所以者何。異",
    "T29n1558_005:0028b23": "謂前後性相轉變非即此法可言異此。故",
    "T29n1558_005:0028b24": "說頌言。",
    "T29n1558_005:0028b25": "　即前異不成　　異前非一法",
    "T29n1558_005:0028b26": "　是故於一法　　立異終不成",
    "T29n1558_005:0028b27": "雖餘部說遇滅因緣滅相方能滅所滅法。",
    "T29n1558_005:0028b28": "而彼所說。應如有言服瀉藥時天來令利。",
    "T29n1558_005:0028b29": "即滅因緣應滅所滅。何須別執有滅相為。",
    "T29n1558_005:0028c01": "又心心所許剎那滅。更不須待餘滅因緣。",
    "T29n1558_005:0028c02": "應滅與住用無先後。是則一法於一時中",
    "T29n1558_005:0028c03": "亦住亦滅不應正理。故依相續說有為相。",
    "T29n1558_005:0028c04": "不違正理善順契經。若生在未來生所",
    "T29n1558_005:0028c05": "生法。未來一切法何不俱生。頌曰。",
    "T29n1558_005:0028c06": "　生能生所生　　非離因緣合",
    "T29n1558_005:0028c07": "論曰。非離所餘因緣和合唯生相力能生",
    "T29n1558_005:0028c08": "所生故諸未來非皆頓起。若爾我等唯見因",
    "T29n1558_005:0028c09": "緣有生功能。無別生相有因緣合。諸法即",
    "T29n1558_005:0028c10": "生無即不生。何勞生相。故知唯有因緣力",
    "T29n1558_005:0028c11": "起。豈諸有法皆汝所知。法性幽微甚難知故。",
    "T29n1558_005:0028c12": "雖現有體而不可知。生相若無應無生覺。",
    "T29n1558_005:0028c13": "又第六轉言不應成。謂色之生受之生等。如",
    "T29n1558_005:0028c14": "不應說色之色言。如責無生乃至無滅。",
    "T29n1558_005:0028c15": "皆如是責隨其所應。若爾為成空無我覺",
    "T29n1558_005:0028c16": "法外應執空無我性。為成一二大小各別",
    "T29n1558_005:0028c17": "合離彼此有性等覺應如外道法外執有",
    "T29n1558_005:0028c18": "數量各別合離彼此有等別性。又為成立第",
    "T29n1558_005:0028c19": "六轉言。應執別有色之聚性。又如說言色",
    "T29n1558_005:0028c20": "之自性。此第六轉言何得成。是故生等唯假",
    "T29n1558_005:0028c21": "建立無別實物。為了諸行本無今有假立",
    "T29n1558_005:0028c22": "為生。如是本無今有生相。依色等法種類",
    "T29n1558_005:0028c23": "眾多。為簡所餘說第六轉言色之生受之",
    "T29n1558_005:0028c24": "生等。為令他知此生唯色非餘受等。餘例",
    "T29n1558_005:0028c25": "亦然。如世間說栴檀之香石子之體。此亦應",
    "T29n1558_005:0028c26": "爾。如是住等隨應當知。若行離生相而",
    "T29n1558_005:0028c27": "得生者。虛空無為等何故不生。諸行名生",
    "T29n1558_005:0028c28": "由本無今有。無為體常有。何得言生。又如",
    "T29n1558_005:0028c29": "法爾不說一切皆有生。如是應許非一切",
    "T29n1558_005:0029a01": "法皆可生。又如有為同有生相而許因緣",
    "T29n1558_005:0029a02": "望有為法。或有功能或無功能。如是應",
    "T29n1558_005:0029a03": "許一切有為及無為法同無生相而諸因緣",
    "T29n1558_005:0029a04": "望彼二法一有生用一無生用。毘婆沙師",
    "T29n1558_005:0029a05": "說。生等相別有實物其理應成。所以者何。",
    "T29n1558_005:0029a06": "豈容多有設難者。故便棄所宗。非恐有鹿",
    "T29n1558_005:0029a07": "而不種麥。懼多蠅附不食美團。故於過",
    "T29n1558_005:0029a08": "難。應懃通釋。於本宗義應順修行。如是已",
    "T29n1558_005:0029a09": "辯諸有為相。名身等類其義云何。頌曰。",
    "T29n1558_005:0029a10": "　名身等所謂　　想章字總說",
    "T29n1558_005:0029a11": "論曰。等者等取句身文身。應知此中。名謂",
    "T29n1558_005:0029a12": "作想。如說色聲香味等想。句者謂章。詮",
    "T29n1558_005:0029a13": "義究竟。如說諸行無常等章。或能辯了業",
    "T29n1558_005:0029a14": "用德時相應差別。此章稱句。文者謂字。如",
    "T29n1558_005:0029a15": "說[褒-保+可]阿壹伊等字。豈不此字亦書分名。非",
    "T29n1558_005:0029a16": "為顯書分製造諸字。但為顯諸字製造",
    "T29n1558_005:0029a17": "書分。云何當令雖不聞說而亦得解。故",
    "T29n1558_005:0029a18": "造書分。是故諸字非書分名。云何名等身。",
    "T29n1558_005:0029a19": "謂想等總說。言總說者是合集義。於合集",
    "T29n1558_005:0029a20": "義中說嗢遮界故。此中名身者。謂色聲香",
    "T29n1558_005:0029a21": "等。句身者謂諸行無常一切法無我涅槃寂",
    "T29n1558_005:0029a22": "靜等。文身者。謂迦佉伽等。豈不此三語為",
    "T29n1558_005:0029a23": "性故用聲為體色自性攝。如何乃說為心",
    "T29n1558_005:0029a24": "不相應行。此三非以語為自性。語是音聲。",
    "T29n1558_005:0029a25": "非唯音聲即令了義。云何令了。謂語發名。",
    "T29n1558_005:0029a26": "名能顯義。乃能令了。非但音聲皆稱為語。",
    "T29n1558_005:0029a27": "要由此故義可了知。如是音聲方稱語故。",
    "T29n1558_005:0029a28": "何等音聲令義可了。謂能說者。於諸義中",
    "T29n1558_005:0029a29": "已共立為能詮定量。且如古者於九義中",
    "T29n1558_005:0029b01": "共立一瞿聲為能詮定量。故有頌言。",
    "T29n1558_005:0029b02": "　方獸地光言　　金剛眼天水",
    "T29n1558_005:0029b03": "　於斯九種義　　智者立瞿聲",
    "T29n1558_005:0029b04": "諸有執名能顯義者。亦定應許如是義名。",
    "T29n1558_005:0029b05": "謂共立為能詮定量。若此句義由名能顯。但",
    "T29n1558_005:0029b06": "由音聲顯用已辦。何須橫計別有實名。又",
    "T29n1558_005:0029b07": "未了此名如何由語發。為由語顯。為由語",
    "T29n1558_005:0029b08": "生。若由語生。語聲性故。聲應一切皆能生",
    "T29n1558_005:0029b09": "名。若謂生名聲有差別。此足顯義。何待",
    "T29n1558_005:0029b10": "別名。若由語顯。語聲性故。聲應一切皆能",
    "T29n1558_005:0029b11": "顯名。若謂顯名聲有差別。此足顯義。何待",
    "T29n1558_005:0029b12": "別名。又諸念聲不可聚集。亦無一法分分",
    "T29n1558_005:0029b13": "漸生。如何名生可由語發。云何待過去諸",
    "T29n1558_005:0029b14": "表剎那。最後表剎那能生無表。若爾最後位",
    "T29n1558_005:0029b15": "聲乃生名。但聞最後聲應能了義。若作是",
    "T29n1558_005:0029b16": "執語能生文文復生名名方顯義。此中過",
    "T29n1558_005:0029b17": "難應同前說。以諸念文不可集故。語顯名",
    "T29n1558_005:0029b18": "過。應例如生。又異語文諸明慧者注心思",
    "T29n1558_005:0029b19": "擇莫辯其相。又文由語若顯若生。准語於",
    "T29n1558_005:0029b20": "名皆不應理。又若有執名如生等與義",
    "T29n1558_005:0029b21": "俱生。現在世名目去來義不應得有。又父",
    "T29n1558_005:0029b22": "母等隨意所欲立子等名。云何可言名如",
    "T29n1558_005:0029b23": "生等與義俱起。又無為法應無有名。無生",
    "T29n1558_005:0029b24": "義故而不應許。然世尊說頌依於名及文",
    "T29n1558_005:0029b25": "生者。此於諸義共立分量。聲即是名。此名",
    "T29n1558_005:0029b26": "安布差別為頌。由如是義。說頌依名。此頌",
    "T29n1558_005:0029b27": "是名安布差別。執有實物不應正理。如樹",
    "T29n1558_005:0029b28": "等行及心次第。或唯應執別有文體即總",
    "T29n1558_005:0029b29": "集此為名等身。更執有餘便為無用。毘婆",
    "T29n1558_005:0029c01": "沙師說。有別物為名等身。心不相應行蘊",
    "T29n1558_005:0029c02": "所攝。實而非假。所以者何。非一切法皆是尋",
    "T29n1558_005:0029c03": "思所能了故。此名身等何界所繫。為是有",
    "T29n1558_005:0029c04": "情數。為非有情數。為是異熟生為是所長",
    "T29n1558_005:0029c05": "養。為是等流性。為善為不善。為無記。此皆",
    "T29n1558_005:0029c06": "應辯。頌曰。",
    "T29n1558_005:0029c07": "　欲色有情攝　　等流無記性",
    "T29n1558_005:0029c08": "論曰。此名身等唯是欲色二界所繫。有說。亦",
    "T29n1558_005:0029c09": "通無色界繫。然不可說。又名身等有情數",
    "T29n1558_005:0029c10": "攝。能說者成非所顯義。又名身等唯是等流。",
    "T29n1558_005:0029c11": "又唯無覆無記性攝。如上所說。餘不相應所",
    "T29n1558_005:0029c12": "未說義今當略辯。頌曰。",
    "T29n1558_005:0029c13": "　同分亦如是　　并無色異熟",
    "T29n1558_005:0029c14": "　得相通三類　　非得定等流",
    "T29n1558_005:0029c15": "論曰。亦如是言。為顯同分如名身等通於",
    "T29n1558_005:0029c16": "欲色有情等流無覆無記。并無色言顯非唯",
    "T29n1558_005:0029c17": "欲色。言并異熟顯非唯等流。是界通三。類",
    "T29n1558_005:0029c18": "通二義。得及諸相類并通三。謂有剎那等",
    "T29n1558_005:0029c19": "流異熟非得二定唯是等流。唯言為明非",
    "T29n1558_005:0029c20": "異熟等。已說如是所未說義。無想命根如",
    "T29n1558_005:0029c21": "前已辯。何緣不說得等唯是有情數攝。已",
    "T29n1558_005:0029c22": "說有情所成等故。何緣不說相通有情非",
    "T29n1558_005:0029c23": "有情數。已說一切有為俱故。餘所未說隨",
    "T29n1558_005:0029c24": "應准知。",
    "T29n1558_005:0029c25": "說一切有部俱舍論卷第五"
}