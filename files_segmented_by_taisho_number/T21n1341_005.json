{
    "T21n1341_005:0774a15": "大威德陀羅尼經卷第五",
    "T21n1341_005:0774a17": "隋北印度三藏闍那崛多譯",
    "T21n1341_005:0774a18": "此大神呪。能令眾生出生辯才。若有受持此",
    "T21n1341_005:0774a19": "大神呪。彼於此處最為殊勝。當令歡喜決定",
    "T21n1341_005:0774a20": "生力為自為他。復當得於四處無所缺減。何",
    "T21n1341_005:0774a21": "等為四。一者口業清淨。二者意念清淨。三者",
    "T21n1341_005:0774a22": "能斷疑網。四者不作盡邊上生善道。復當得",
    "T21n1341_005:0774a23": "四種不缺之處。何等為四。一者當得持識。二",
    "T21n1341_005:0774a24": "者現得受記。三者於動亂時不生恐怖。四者",
    "T21n1341_005:0774a25": "斷疑不滯。彼復當得四處不缺。何等為四一",
    "T21n1341_005:0774a26": "語量中。持六十三偈分量。能以此隨順授與",
    "T21n1341_005:0774a27": "如法實作倍量。受持所說法義。所持法義永",
    "T21n1341_005:0774a28": "不忘失。乃至命盡於中二種根。無明有愛。復",
    "T21n1341_005:0774a29": "有二根。名慰喻方便愛渴發處。阿難。復有",
    "T21n1341_005:0774b01": "二種根名。一和合集愛。二不見渴愛。復有二",
    "T21n1341_005:0774b02": "根名。一無明愛。二無明成就愛。阿難復有二",
    "T21n1341_005:0774b03": "種根名。禪定愛。譬如優陀羅阿羅摩子。若有",
    "T21n1341_005:0774b04": "如是受生之者。將墜於惡道。他亂渴愛不能",
    "T21n1341_005:0774b05": "知緣。所言根者一切分異。於中如來住已而",
    "T21n1341_005:0774b06": "為說法。戒及三昧有四根本。彼等知已生於",
    "T21n1341_005:0774b07": "梵行。苦苦集苦滅苦滅道聖諦。",
    "T21n1341_005:0774b08": "闍茶地(一)阿泥奚囉(二)婆婆哆毘逾(三)伊曇破",
    "T21n1341_005:0774b09": "盧(四)尼耶摩破盧(五)三目陀逾(六)毘蒲伽(七)",
    "T21n1341_005:0774b10": "復次阿難。有非世辯之所和雜。如來世尊知",
    "T21n1341_005:0774b11": "彼言說。如來入已示現諸事。比丘學已知言",
    "T21n1341_005:0774b12": "說處。知所攝處。知破戒聚。知語過失。知過去",
    "T21n1341_005:0774b13": "世增上語。知未來世增上語。知現在世增上",
    "T21n1341_005:0774b14": "語。知婦人增上語。知丈夫增上語。知黃門",
    "T21n1341_005:0774b15": "增上語。知一增上語。知二增上語。知多增上",
    "T21n1341_005:0774b16": "語。知觀察增上語。知細意增上語。知毘尼",
    "T21n1341_005:0774b17": "五種作法。知初戒聚所出七事。知所覆藏處。",
    "T21n1341_005:0774b18": "知不可覆藏處。知減省口業。知妙善口業。知",
    "T21n1341_005:0774b19": "捨離印。以此言教成此義理。世辯語言除滅",
    "T21n1341_005:0774b20": "煩惱。持讀修習。復有世辯。名曰怖輪習慧",
    "T21n1341_005:0774b21": "成熟。如來知已。此陀羅尼修多羅文字句中",
    "T21n1341_005:0774b22": "之所繫屬。若比丘持已巧知言辭。知眾如法。",
    "T21n1341_005:0774b23": "亦知時節。知語言住處。以此語言當令安住。",
    "T21n1341_005:0774b24": "彼之所作亦知。說此言已彼無復辯。復知彼",
    "T21n1341_005:0774b25": "處應當請問。此處當問。此已自知能決此事。",
    "T21n1341_005:0774b26": "知是六處問已我等而當為作報答。亦復能",
    "T21n1341_005:0774b27": "知不應報處。知問時節。知任力處。知問般",
    "T21n1341_005:0774b28": "若發果之處。亦知四種作因之相。住於彼處",
    "T21n1341_005:0774b29": "當共語論。不得亂語。亦復不得欺誑於他。不",
    "T21n1341_005:0774c01": "得自取。亦復不得作毀他語。若欲共他之所",
    "T21n1341_005:0774c02": "語論。當住四處。何等為四。攝有攝無無發語",
    "T21n1341_005:0774c03": "處。現在無餘故。欲作語言。復住四處當作語",
    "T21n1341_005:0774c04": "言。何等為四。不得瞋恚正心無倒。方便攝",
    "T21n1341_005:0774c05": "取之。不誹謗諸佛菩提。具足成就八解脫禪。",
    "T21n1341_005:0774c06": "欲作語言。復住四處應當共語論。何等為",
    "T21n1341_005:0774c07": "四。而不違背諸阿闍梨。不說有我。知眾住",
    "T21n1341_005:0774c08": "處及世間道之所住處。欲顯示涅槃於彼之",
    "T21n1341_005:0774c09": "中。何者世辯。如如來於此修多羅句中之所",
    "T21n1341_005:0774c10": "宣說。為莊嚴彼義故。降伏外道故。有路伽",
    "T21n1341_005:0774c11": "耶多。名曰阿囉多囉鞞厨。復有路伽耶",
    "T21n1341_005:0774c12": "多。名曰郁瞿盧伽囉迦利逾。復有路伽耶",
    "T21n1341_005:0774c13": "多。名曰奚羅蔓多羅瞿。復有路伽耶多。名",
    "T21n1341_005:0774c14": "曰三摩多尼舍叉般摴(椿據反)。此等四種路伽",
    "T21n1341_005:0774c15": "耶多事。於彼之中。妙行比丘若復觀見。為",
    "T21n1341_005:0774c16": "諸外道欲共論義來詣其所。應作是言。長",
    "T21n1341_005:0774c17": "老。汝何所須。若彼當作如是之言。我今故來",
    "T21n1341_005:0774c18": "欲共言論。時彼比丘應語彼言。汝當用何印",
    "T21n1341_005:0774c19": "欲有語論。為當用戲論印。為當用問答印。為",
    "T21n1341_005:0774c20": "當用斷印。為當用路伽耶多印。彼若聞已",
    "T21n1341_005:0774c21": "作如是言。我於四印一亦不知。時彼比丘應",
    "T21n1341_005:0774c22": "語彼言。若欲言論無印語者。不護語者。欲",
    "T21n1341_005:0774c23": "作語論隨意出言。而汝今者無印語業。出自",
    "T21n1341_005:0774c24": "意言無有次敘。汝可速去。我不共汝平論法",
    "T21n1341_005:0774c25": "事。阿難。有異比丘散亂心者。如是法相不知",
    "T21n1341_005:0774c26": "方便。無此口業。能如法語若能斷者。無有是",
    "T21n1341_005:0774c27": "處。阿難若彼外道作如是言。我已印竟不印。",
    "T21n1341_005:0774c28": "印竟當作語言。比丘應語彼外道言。若汝無",
    "T21n1341_005:0774c29": "印即無諍論。何以故。汝口問印已。若更不",
    "T21n1341_005:0775a01": "語即自破印。而語若破印語。彼名為賊。我不",
    "T21n1341_005:0775a02": "共賊而共論義。此則名為報答彼語。於彼之",
    "T21n1341_005:0775a03": "中不取外道之所語論。以是因緣。應如是知",
    "T21n1341_005:0775a04": "如是遮斷。",
    "T21n1341_005:0775a05": "閻那施(一)蘇摩都(二)阿奴摩都(三)阿句蔓都(四)",
    "T21n1341_005:0775a06": "掣陀婆句(五)漫陀囉娑他(六)陀舍羅(七)毘波羅",
    "T21n1341_005:0775a07": "伏娑多(八)伊舍私鬢多(九)蘇尼口嚤(十)帝叉",
    "T21n1341_005:0775a08": "那摩啼(十一)阿盧句(十二)阿提兒沙那(十三)",
    "T21n1341_005:0775a09": "復次阿難。復有呪名曰三摸提多。復有名毘",
    "T21n1341_005:0775a10": "舍荼伽。名梨丘摩。名籌憂裟羅。名彌多羅裟",
    "T21n1341_005:0775a11": "他。名三拔陀。名夜叉童女。阿難。彼等有守",
    "T21n1341_005:0775a12": "護夜叉五萬七千。善守護彼。彼等守覆護",
    "T21n1341_005:0775a13": "故。彼夜叉等說此呪句。然此呪句於閻浮提",
    "T21n1341_005:0775a14": "中未曾流行。諸天之中亦未流行。自餘一切",
    "T21n1341_005:0775a15": "諸夜叉中亦不流行。彼等如來已說。守護此",
    "T21n1341_005:0775a16": "陀羅尼故。阿難。若有比丘比丘尼優婆塞優",
    "T21n1341_005:0775a17": "婆夷。如是等處善轉利已。持著身中當受持",
    "T21n1341_005:0775a18": "者。彼當得地名曰普遍。阿難問言。世尊。何者",
    "T21n1341_005:0775a19": "名為普遍地處。佛言。所未曾聞諸修多羅中。",
    "T21n1341_005:0775a20": "聞已善知入方便智。善知言辭。知惡之辭。知",
    "T21n1341_005:0775a21": "前根本及後義味。知顛倒言。知相續處非節",
    "T21n1341_005:0775a22": "斷處。於千比丘眾中五百比丘。非前後問辯",
    "T21n1341_005:0775a23": "答彼等。當能受持順義相續。善能解釋不失",
    "T21n1341_005:0775a24": "正念。善能自護亦能護他。得淨說意。於瞋惡",
    "T21n1341_005:0775a25": "中自他得淨。得正念心。得正意。得正行。得",
    "T21n1341_005:0775a26": "正住。得淨心。無能障礙亦不由他。所行之處",
    "T21n1341_005:0775a27": "少病少惱無能伏者。有來諮問能決無盡。不",
    "T21n1341_005:0775a28": "多遊行。雖在遠處多人毀呰。若來對現即便",
    "T21n1341_005:0775a29": "讚歎。如是之等不被毀辱。未入王宮有人說",
    "T21n1341_005:0775b01": "惡。若入宮已即便讚歎。亦復當得衣服飲食",
    "T21n1341_005:0775b02": "湯藥所須。種種諸事多人愛敬。語言軟美先",
    "T21n1341_005:0775b03": "言問訊。不重方土所行之處。多得利養。若欲",
    "T21n1341_005:0775b04": "離者亦不言說。如所去處任其自由。若欲來",
    "T21n1341_005:0775b05": "者亦復隨順。背去復來承事供給而不樂著。",
    "T21n1341_005:0775b06": "何以故。一向增長諸善根故。諸眾生等於是",
    "T21n1341_005:0775b07": "法中。生實想住。令發心已而不破壞。阿難。我",
    "T21n1341_005:0775b08": "念往昔迦葉世尊教法之中。有一比丘。名曰",
    "T21n1341_005:0775b09": "娑摩婆陀那跋馱。彼有此修多羅句陀羅尼",
    "T21n1341_005:0775b10": "法本。時有五百比丘來詣其所。為陀羅尼故。",
    "T21n1341_005:0775b11": "復有五百比丘尼。復有五百優婆塞。復有五",
    "T21n1341_005:0775b12": "百優婆夷。俱來詣彼。為陀羅尼故。阿難。我不",
    "T21n1341_005:0775b13": "見彼二千人中乃至無有一人愛此陀羅尼法",
    "T21n1341_005:0775b14": "本者。唯有至誠發心觀已背彼比丘。彼等諸",
    "T21n1341_005:0775b15": "人是比丘所罵詈呵責。阿難。如是七返來詣",
    "T21n1341_005:0775b16": "其所。還復背去不能習誦。亦不受持。阿難。此",
    "T21n1341_005:0775b17": "陀羅尼法本難可修習。如是難信。如是多礙。",
    "T21n1341_005:0775b18": "如是多有魔業。此陀羅尼法本中難可得住。",
    "T21n1341_005:0775b19": "阿難。是故若有善男子善女人。欲自得利益。",
    "T21n1341_005:0775b20": "欲自攝取諸善根故。欲自破壞一切魔業。彼",
    "T21n1341_005:0775b21": "諸比丘於此法本。應作勤劬巧知說義。若得",
    "T21n1341_005:0775b22": "此陀羅尼法本已不應放逸。",
    "T21n1341_005:0775b23": "復次阿難。於彼法中何者名為一欲。於善法",
    "T21n1341_005:0775b24": "中應生欲心。欲滅一切所有相故。欲滅婬欲。",
    "T21n1341_005:0775b25": "欲滅瞋恚。欲滅愚癡。應發欲心超過有結。應",
    "T21n1341_005:0775b26": "發欲心於無欲中欲無欲事。亦應當知於彼",
    "T21n1341_005:0775b27": "法中何者是欲。何者無欲。言有欲者。有結",
    "T21n1341_005:0775b28": "法中之所縛著。言無欲者。能滅結縛。又復何",
    "T21n1341_005:0775b29": "者是滅諸結縛。謂四聖諦實事句故。名為聖",
    "T21n1341_005:0775c01": "諦。於中苦名是苦聖諦。彼所執著。是故名為",
    "T21n1341_005:0775c02": "苦集聖諦。滅一切苦。是則名為苦滅聖諦。",
    "T21n1341_005:0775c03": "八分聖道是出離處。如是教授如是究竟。如",
    "T21n1341_005:0775c04": "是門戶如是道路。滅諸戲論。故言苦滅道聖",
    "T21n1341_005:0775c05": "諦也。此等四聖諦是諸聖諦故。言聖諦何者。",
    "T21n1341_005:0775c06": "諸聖三結滅故。故言諸聖及住上地。如實能",
    "T21n1341_005:0775c07": "知四聖諦義。是名須陀洹。不墮地獄畜生餓",
    "T21n1341_005:0775c08": "鬼及閻摩羅世。亦終不作無間之業。彼是見",
    "T21n1341_005:0775c09": "法佛子。故言聖也。作是語已。長老阿難白佛",
    "T21n1341_005:0775c10": "言。世尊。是諸凡夫有聖諦不。作如是語已。佛",
    "T21n1341_005:0775c11": "告長老阿難言。阿難。但以語聲名凡夫人。所",
    "T21n1341_005:0775c12": "說聖諦名。然彼凡夫而非是聖。亦非聲聞。當",
    "T21n1341_005:0775c13": "知此是見法者。言若聖若聖聲聞。復次阿難。",
    "T21n1341_005:0775c14": "我於今者為汝作譬。如有智者。以譬喻故能",
    "T21n1341_005:0775c15": "知是義。阿難。譬如有人自不見彼三十三天。",
    "T21n1341_005:0775c16": "於他人所聞有三十三天。阿難。於汝云何。彼",
    "T21n1341_005:0775c17": "人聞已。即便知見三十三天以不。阿難白言。",
    "T21n1341_005:0775c18": "不也世尊。佛言。如是如是。阿難。有別凡夫聞",
    "T21n1341_005:0775c19": "說聖諦。亦復不可以聞說故而言此是聖聲",
    "T21n1341_005:0775c20": "聞也。當依波羅提木叉正行具足。微細罪中",
    "T21n1341_005:0775c21": "見生恐怖成就學戒。彼於是中亦不可言聖",
    "T21n1341_005:0775c22": "聲聞也。以見法故名聖聲聞。",
    "T21n1341_005:0775c23": "復次阿難。未來世中有諸比丘。自恃有力以",
    "T21n1341_005:0775c24": "有力故。憍慢愚癡不見四諦。自作是念。我是",
    "T21n1341_005:0775c25": "須陀洹。彼等所作為利養故。唯教在家及出",
    "T21n1341_005:0775c26": "家。為當作是言。仁等丈夫。汝今已得須陀",
    "T21n1341_005:0775c27": "洹果。仁者汝今不虛得人身。此是真義於佛",
    "T21n1341_005:0775c28": "教中。彼等以聖言故。則名聖聲聞。當如是知。",
    "T21n1341_005:0775c29": "於彼時中。有諸比丘有深智者。於空法中無",
    "T21n1341_005:0776a01": "所得者。於空法中能巧知者。彼等彼等邊聞",
    "T21n1341_005:0776a02": "深法已而生恐怖。當生悔沒當有迷惑。然彼",
    "T21n1341_005:0776a03": "非丈夫者。不能作如是念。我等正是最無智",
    "T21n1341_005:0776a04": "慧。煩惱所制不能自由。於凡夫法而得自在。",
    "T21n1341_005:0776a05": "聞甚深法已而生恐怖。如是阿難。於彼時中。",
    "T21n1341_005:0776a06": "妄語之人遍滿世間。有高慢者。還復教示高",
    "T21n1341_005:0776a07": "慢之人。令彼人等於佛菩提而不信樂。若有",
    "T21n1341_005:0776a08": "欲者。彼等爾時為人輕忽。種種調弄種種呵",
    "T21n1341_005:0776a09": "責。毀其名字。以是事故為人呵辱。不聽彼",
    "T21n1341_005:0776a10": "人住於寺舍。於彼時間。若在家者及出家",
    "T21n1341_005:0776a11": "者。染著魔王以貪著已。教示在家及出家人。",
    "T21n1341_005:0776a12": "捨佛菩提。阿難。其佛菩提難可得知。難可",
    "T21n1341_005:0776a13": "覺悟。微細甚深。唯有巧智乃能證知。不可",
    "T21n1341_005:0776a14": "以彼破戒之人及墮顛倒見者及無行者所能",
    "T21n1341_005:0776a15": "知耶。於彼時中多有眾生。為欲所縛貪著躁",
    "T21n1341_005:0776a16": "動。嬈亂不定恐怖邪曲。阿難。於彼時中。多",
    "T21n1341_005:0776a17": "有出家持世法者棄捨正法。於彼時中。多有",
    "T21n1341_005:0776a18": "出家在家作如是事。彼等當沒此佛菩提。以",
    "T21n1341_005:0776a19": "誹謗故。阿難。於彼時中有諸比丘。在彼空閑",
    "T21n1341_005:0776a20": "蘭若處住。彼等比丘多求利養愛樂名聞。亦",
    "T21n1341_005:0776a21": "有比丘證入實際行者。是等彼時為他輕慢。",
    "T21n1341_005:0776a22": "猶如破戒如是毀謗。彼時出家者。為調善比",
    "T21n1341_005:0776a23": "丘等。當至於俗人邊說非善事。俗人聞已則",
    "T21n1341_005:0776a24": "不親近。亦不供養復不承事。作如是念。如破",
    "T21n1341_005:0776a25": "戒者。如是彼實言比丘。為他毀謗。自身知已。",
    "T21n1341_005:0776a26": "當住空閑阿蘭若處。阿難。以是因緣。於彼",
    "T21n1341_005:0776a27": "時中多有持戒比丘說真如者。至彼邊疆人",
    "T21n1341_005:0776a28": "民之處。此中國人不受佛教故。如是彼時多",
    "T21n1341_005:0776a29": "取邪見捨離正見。阿難。於彼時中。若有能知",
    "T21n1341_005:0776b01": "一切諸法皆悉空者。於彼人邊。起外道想起",
    "T21n1341_005:0776b02": "邪見想。彼等作如是論。長老。若汝今者作如",
    "T21n1341_005:0776b03": "是說。一切諸法皆悉空者。誰信汝言。而今我",
    "T21n1341_005:0776b04": "等現於此處。親自覩見彼來彼去。彼與大施",
    "T21n1341_005:0776b05": "彼取大施。若其爾者。施者受者豈無利益。阿",
    "T21n1341_005:0776b06": "難。於彼時中。或有眾生生欲心者。彼等眾生",
    "T21n1341_005:0776b07": "少行布施。少行施故。自念我今是大施主。作",
    "T21n1341_005:0776b08": "是念已則失大施。以恐怖故則取尼乾諍論",
    "T21n1341_005:0776b09": "之義。於說空者多生瞋恚。捨佛菩提取尼乾",
    "T21n1341_005:0776b10": "諍論之義。阿難。此品名破壞散諍義。阿難。若",
    "T21n1341_005:0776b11": "有比丘比丘尼優婆塞優婆夷。於此陀羅尼",
    "T21n1341_005:0776b12": "佛法本。誦持攝受故。彼為攝受過去未來現",
    "T21n1341_005:0776b13": "在一切諸佛菩提。彼為如來言說守護作圍",
    "T21n1341_005:0776b14": "繞眷屬。如此佛菩提法當令久住。復攝受諸",
    "T21n1341_005:0776b15": "破戒者。阿難。是故汝今應好至心受持讀誦。",
    "T21n1341_005:0776b16": "為四部眾廣利益故。阿難。乃至令三千大千",
    "T21n1341_005:0776b17": "世界中眾生。為入最上最勝明地。過去三藐",
    "T21n1341_005:0776b18": "三佛陀之所宣說。我今亦說。受持正法故。亦",
    "T21n1341_005:0776b19": "不為彼名聞利養故。為諸天勸請故。為攝受",
    "T21n1341_005:0776b20": "諸族姓子故。難降伏者為降伏故。為不羞慚",
    "T21n1341_005:0776b21": "者。捔治罰故。而說呪曰。",
    "T21n1341_005:0776b22": "寫地夜梯曇(一)冊地末帝(二)比盧迦婆帝(三)波",
    "T21n1341_005:0776b23": "羅呵哆(四)迦吒[木*奈]哆(五)捺哆末帝(六)比伽(七)比蒱",
    "T21n1341_005:0776b24": "哆婆帝(八)野荼(九)計邏帝(十)比利哂提(十一)訢",
    "T21n1341_005:0776b25": "具虱嚌(十二)佛提(十三)佛陀末帝(十四)壹都彌(十",
    "T21n1341_005:0776b26": "五)脯利婆簸囉呵梨(十六)阿知多佛陀(十七)阿",
    "T21n1341_005:0776b27": "那伽哆佛陀(十八)邏帝欝般那佛陀(十九)胝山柘",
    "T21n1341_005:0776b28": "頤舍囉婆迦(二十)逾柘帝汝那伽僧伽(二十一)夜",
    "T21n1341_005:0776b29": "室遮帝沙提婆僧伽(二十二)逾卑壹呵那伽僧伽",
    "T21n1341_005:0776c01": "(二十三)逾卑壹呵提婆僧伽(二十四)逾壹彌嘻鉢提",
    "T21n1341_005:0776c02": "嘻(二十五)珠地多(二十六)菩地多(二十七)三魔利多(二十八)",
    "T21n1341_005:0776c03": "提婆阿提鉢多夜(二十九)那伽阿地鉢多夜(三十)",
    "T21n1341_005:0776c04": "夜叉阿地鉢多夜(三十一)羅剎娑阿地鉢多夜(三十二)",
    "T21n1341_005:0776c05": "躬槃荼阿地鉢多夜(三十三)卑離多晡多那阿",
    "T21n1341_005:0776c06": "地鉢多夜(三十四)佛陀馱利賒比那(三十五)",
    "T21n1341_005:0776c07": "阿難。我不見若天若龍若夜叉。於此佛功德",
    "T21n1341_005:0776c08": "變化所說實化說已。具足語言。若有比丘能",
    "T21n1341_005:0776c09": "受持此陀羅尼。若阿蘭若空閑處若露處。欲",
    "T21n1341_005:0776c10": "作惡者。彼時當有帝釋天王梵天王娑婆世",
    "T21n1341_005:0776c11": "界主及四大天王當作護助。受持此佛菩提",
    "T21n1341_005:0776c12": "故。阿難。若有比丘比丘尼優婆塞優婆夷。受",
    "T21n1341_005:0776c13": "持此陀羅尼法本。彼人即當攝受過去未來",
    "T21n1341_005:0776c14": "現在諸佛世尊正法教已。如是等修多羅面",
    "T21n1341_005:0776c15": "門所說當善受持。為自護故為護他故。當自",
    "T21n1341_005:0776c16": "具足。復能具足守護他人所有善根。當得具",
    "T21n1341_005:0776c17": "足牢固之身。復能具足牢固威力。當得具足",
    "T21n1341_005:0776c18": "普遍智慧。當得具足普至口業。當得三種清",
    "T21n1341_005:0776c19": "淨口業。當得巧便知見之行。當得如意。當",
    "T21n1341_005:0776c20": "得具足如意攝受。當得生行。當得正意。當",
    "T21n1341_005:0776c21": "得正住。當得正念。當得柔軟善持禁戒。當得",
    "T21n1341_005:0776c22": "同行堅固善友。當得善巧於法不疑。當得決",
    "T21n1341_005:0776c23": "定滿足語言。當得具足能破疑意。當得具足",
    "T21n1341_005:0776c24": "普利益智。當得具足清淨廣智。當得具足普",
    "T21n1341_005:0776c25": "遍際辯。有四辯才。彼於此處少用功力而得",
    "T21n1341_005:0776c26": "滿足。彼所生處。當得清淨不墮惡處。供養諸",
    "T21n1341_005:0776c27": "佛世尊。不多用功而得淨信。以自辯才住如",
    "T21n1341_005:0776c28": "來前。讚歎如來早得出家。雖在學處而無毒",
    "T21n1341_005:0776c29": "箭。受他供養。當於半月證四辯才。譬如上座",
    "T21n1341_005:0777a01": "舍利弗。如來所說一切智慧最為第一。般若",
    "T21n1341_005:0777a02": "波羅蜜故。能為眾生作大福田。譬如未來世",
    "T21n1341_005:0777a03": "上座末田底。諸天人等皆來迎接。以具足福",
    "T21n1341_005:0777a04": "德波羅蜜。深佛菩提方便度已令多人住。譬",
    "T21n1341_005:0777a05": "如未來有上座名阿濕婆麴簸多。為最勝功",
    "T21n1341_005:0777a06": "德之所圍繞。熾然如來所有教法。以無餘涅",
    "T21n1341_005:0777a07": "槃而般涅槃。作如是語已。時長老阿難白佛",
    "T21n1341_005:0777a08": "言。世尊。我不知此如來教法有如是等大威",
    "T21n1341_005:0777a09": "神力。諸比丘眾差我為佛世尊侍者。我於彼",
    "T21n1341_005:0777a10": "時自言不堪。作是語已。",
    "T21n1341_005:0777a11": "佛告長老阿難言。阿難。若善男子善女人求",
    "T21n1341_005:0777a12": "利益者。假令雨火滿閻浮提。要當於中行過。",
    "T21n1341_005:0777a13": "為聞如是大利益故。發除生死及煩惱故。阿",
    "T21n1341_005:0777a14": "難。汝觀若有比丘有為此法實生羨樂者。彼",
    "T21n1341_005:0777a15": "於來世。當捨彼眾生等知見示現福伽羅等。",
    "T21n1341_005:0777a16": "能示現知見不空法。於彼時中。若有比丘勤",
    "T21n1341_005:0777a17": "修行者。遠離如是所聞空法。彼受具足二十",
    "T21n1341_005:0777a18": "夏已。以凡夫故而取命終。阿難問佛言。世",
    "T21n1341_005:0777a19": "尊。彼等比丘有何具足。佛言。阿難。彼等唯",
    "T21n1341_005:0777a20": "有具足之名。具足名已。唯滿貪欲瞋恚愚",
    "T21n1341_005:0777a21": "癡。有沙門印。於當來世不得作佛。阿難。汝等",
    "T21n1341_005:0777a22": "應當勤捨我執及與疑悔。應生歡喜踊躍之",
    "T21n1341_005:0777a23": "心。此是清淨離欲盡際。阿難。如來說此出離",
    "T21n1341_005:0777a24": "之地。汝等應當受持讀誦。佛告阿難。二見具",
    "T21n1341_005:0777a25": "足不入涅槃何等為二。謂斷見常見。何者是",
    "T21n1341_005:0777a26": "斷見。此最後有。從此後有當更無有有。是名",
    "T21n1341_005:0777a27": "斷見。所有斷見即是邪見。以何義故名為斷",
    "T21n1341_005:0777a28": "見。彼如是見無有施報。無遮會。無有祠祀。無",
    "T21n1341_005:0777a29": "有善惡及業果報。無父無母。無有此世及與",
    "T21n1341_005:0777b01": "他世。無有眾生及化生者。無有沙門婆羅門",
    "T21n1341_005:0777b02": "信正住者。復作是見。若此世他世自證神通。",
    "T21n1341_005:0777b03": "自證知已向他廣說。此閻浮提所有眾生。彼",
    "T21n1341_005:0777b04": "等一切以大利刀斷其壽命。於彼因緣無有",
    "T21n1341_005:0777b05": "罪業無有來處。作如是已不名作罪。此閻浮",
    "T21n1341_005:0777b06": "提所有眾生。彼等一切善事尊重。皆令歡喜。",
    "T21n1341_005:0777b07": "若以供養。若復奉獻。若加愛敬雖作如是。",
    "T21n1341_005:0777b08": "無有福德無福來處。雖為如是。不作福業不",
    "T21n1341_005:0777b09": "作罪業。是名斷見。何者常見。此身常恒。此身",
    "T21n1341_005:0777b10": "常住。此身日日。常有是身。此身唯一無迴",
    "T21n1341_005:0777b11": "轉法。此身不動。此身住持。是故此身無有",
    "T21n1341_005:0777b12": "中間斷絕之處。無有損減。無有異相。無有別",
    "T21n1341_005:0777b13": "相。無有衰老。無有流轉。無別歡喜。無有墮",
    "T21n1341_005:0777b14": "法。無有破壞。無別處生。無有他有。無有老",
    "T21n1341_005:0777b15": "處。無有聚破。如是唯常唯住唯樂。唯日",
    "T21n1341_005:0777b16": "日有唯不屬他。是名常見。如是所有斷見。",
    "T21n1341_005:0777b17": "所有常見。彼等一切皆名為見。以得見故。所",
    "T21n1341_005:0777b18": "謂邪見。如是如來不說可得。以不取故不生",
    "T21n1341_005:0777b19": "憶念。不憶念故。自入涅槃窮盡生際。以何義",
    "T21n1341_005:0777b20": "故名為盡生。不過去生盡。不未來生盡。不現",
    "T21n1341_005:0777b21": "在生盡。故名盡生。如是如來不得滅故說法。",
    "T21n1341_005:0777b22": "不念故說法。不念已故說法。離欲故滅故寂",
    "T21n1341_005:0777b23": "故說法。佛所說法。彼非天非龍非夜叉非乾",
    "T21n1341_005:0777b24": "闥婆無有名字。不可攝持。不可得作語言名",
    "T21n1341_005:0777b25": "字為賊繫縛。滅貪欲故。滅瞋恚故離愚癡故。",
    "T21n1341_005:0777b26": "無有陰聚。若於此法如是實入越度行信。不",
    "T21n1341_005:0777b27": "沒不疲不住不悔。彼是如來不轉還說。離渴",
    "T21n1341_005:0777b28": "愛說。離煩惱說。若於是法身觸行已。得名為",
    "T21n1341_005:0777b29": "忍。得鎧甲地。得發業事。當得遠離貪欲瞋恚",
    "T21n1341_005:0777c01": "癡中。彼知作業差別無雜。彼知種種語言名",
    "T21n1341_005:0777c02": "字。",
    "T21n1341_005:0777c03": "度鉢闍那帝(一)候帝闍那帝(二)鼻邏婆帝闍那",
    "T21n1341_005:0777c04": "帝(三)[病丙+垔]那闍那帝(四)味那闍那帝(五)吒簸闍那",
    "T21n1341_005:0777c05": "帝(六)哆茶簸闍那帝(七)",
    "T21n1341_005:0777c06": "所有此四聖諦。如來知苦苦集苦滅苦滅道",
    "T21n1341_005:0777c07": "聖諦。彼等名奧毱虱吒。名鼻毱瑟吒。名三",
    "T21n1341_005:0777c08": "菩多。名為鼻浮多。如是辯知種種言音。知身",
    "T21n1341_005:0777c09": "逼切。知顛倒意道。知生疑惑處。知渴愛名。",
    "T21n1341_005:0777c10": "鼻鉢羅婆寫(一)鼻娑婆(二)鼻薩利鬚迦(三)陀捨(四)",
    "T21n1341_005:0777c11": "訢訢摩(五)",
    "T21n1341_005:0777c12": "當知如此所說智辯。",
    "T21n1341_005:0777c13": "奧迦(一)世羅(二)叉魔(三)跌利瑟吒(四)鉢邏欝邏(五)",
    "T21n1341_005:0777c14": "那娑(六)鼻地喻(七)帝嘻那(八)盧夜(九)羅哆邏(十)魔",
    "T21n1341_005:0777c15": "豆曼(十一)娑那陀(十二)",
    "T21n1341_005:0777c16": "當知如此智辯名字。阿難。若有比丘能知如",
    "T21n1341_005:0777c17": "是處。彼第二四天下大洲世界中。能知智轉。",
    "T21n1341_005:0777c18": "善知書印。巧知行行。如是名字滿足。法式滿",
    "T21n1341_005:0777c19": "足。受記滿足。憶念智慧法手具足。凡所有物",
    "T21n1341_005:0777c20": "一切常滿。如是二世界中。善知言辭。巧知名",
    "T21n1341_005:0777c21": "字。勝智成就無能敵者。能說正義。所未滿者",
    "T21n1341_005:0777c22": "能令滿足。受取方便滿足百偈。善能成熟。能",
    "T21n1341_005:0777c23": "為一切敷演解說。如是正趣。如是正住。皆",
    "T21n1341_005:0777c24": "悉攝受而無有悔。佛告阿難。別有二種。二見",
    "T21n1341_005:0777c25": "具足不入涅槃。何等為二。謂我見。不定住見。",
    "T21n1341_005:0777c26": "何者是我見。言我見者。若離諸陰而證知我。",
    "T21n1341_005:0777c27": "復次言我見者。若見諸陰淨見樂見常。若復",
    "T21n1341_005:0777c28": "見住見日日在。復次言我見者取於我所。當",
    "T21n1341_005:0777c29": "有我見。",
    "T21n1341_005:0778a01": "爾時尊者舍利弗白佛言。世尊。取他想故有",
    "T21n1341_005:0778a02": "我見。世尊。若復然者。應隨彼數所有他想。還",
    "T21n1341_005:0778a03": "應復有爾所我想。作是語已。佛告長老舍利",
    "T21n1341_005:0778a04": "弗言。舍利弗。汝為何事作如是語。然此等法。",
    "T21n1341_005:0778a05": "諸阿羅漢無如是義。所謂我想他想。舍利弗。",
    "T21n1341_005:0778a06": "若彼他想即是我想。舍利弗。若是我想即眾",
    "T21n1341_005:0778a07": "生想。舍利弗。若婦女想即丈夫想。如是眼耳",
    "T21n1341_005:0778a08": "鼻舌身意。舍利弗。若有色想即有我想。舍利",
    "T21n1341_005:0778a09": "弗。若有聲香味觸法想。彼即我想。舍利弗。若",
    "T21n1341_005:0778a10": "有道想。實想佛想。法想僧想涅槃想。彼即我",
    "T21n1341_005:0778a11": "想。舍利弗。如是種想。如是種行。阿羅漢無。",
    "T21n1341_005:0778a12": "是故諸阿羅漢除於地想水想火想風想解脫",
    "T21n1341_005:0778a13": "想觀察想。舍利弗。於汝意云何。頗有阿羅漢",
    "T21n1341_005:0778a14": "若來若去若住若坐若復經行語言想不。舍",
    "T21n1341_005:0778a15": "利弗白佛言。不也世尊。佛復告舍利弗。以是",
    "T21n1341_005:0778a16": "故。汝應當知。譬如世間有二依處。有中無中。",
    "T21n1341_005:0778a17": "如是如是。世間有無。世間不離有無。如是欲",
    "T21n1341_005:0778a18": "是世間。不離欲是世間。如是念是世間。不離",
    "T21n1341_005:0778a19": "念是世間。如是語言是世間。不離戲論是世",
    "T21n1341_005:0778a20": "間。如是思覺是世間。不離思覺是世間。如是",
    "T21n1341_005:0778a21": "分別種種分別分別是世間。不離分別種種",
    "T21n1341_005:0778a22": "分別分別是世間。是故我見有彼分別。由彼",
    "T21n1341_005:0778a23": "不實。以是故。言一切見不實。舍利弗。是故佛",
    "T21n1341_005:0778a24": "說正見非見。何故言正見。無物分別故言正",
    "T21n1341_005:0778a25": "見。誰物分別何等物不可得耶。謂諸色諸聲",
    "T21n1341_005:0778a26": "諸香諸味諸觸諸法。如是等物實不可得。於",
    "T21n1341_005:0778a27": "無物中有所分別。如來說彼分別。是貪欲。是",
    "T21n1341_005:0778a28": "丈夫欲。所有彼欲。彼物欲。諸煩惱欲。於彼中",
    "T21n1341_005:0778a29": "有諸物欲。彼即無欲。彼中所有諸煩惱欲。彼",
    "T21n1341_005:0778b01": "亦非欲。何以故。彼欲無常。若無常者彼等非",
    "T21n1341_005:0778b02": "欲。若無常中生於常想。彼名我見。如是不定",
    "T21n1341_005:0778b03": "住見即是我見。我見者即是不定住。誰所有",
    "T21n1341_005:0778b04": "見彼見即是不如所見。不如所見即是邪見。",
    "T21n1341_005:0778b05": "所有邪見。彼即是我。是名我見。以何義故名",
    "T21n1341_005:0778b06": "我見。邪見彼不實見。於無常中分別為常。不",
    "T21n1341_005:0778b07": "如實知彼五受陰。猶如聚沫。如泡如焰如芭",
    "T21n1341_005:0778b08": "蕉形如幻如夢。於彼法中虛無在。於不實法",
    "T21n1341_005:0778b09": "中所有染著。分別我者。染著貪執增彼欲求。",
    "T21n1341_005:0778b10": "是名我見。以我見故即生貪欲。即生瞋恚。即",
    "T21n1341_005:0778b11": "生愚癡。若於空想生貪欲者。無有是處。若生",
    "T21n1341_005:0778b12": "瞋恚若生愚癡。亦無是處。如是如是。生欲",
    "T21n1341_005:0778b13": "貪使故有我見。",
    "T21n1341_005:0778b14": "復次阿難。何者名為不定處見。不能曉了方",
    "T21n1341_005:0778b15": "便語故。於處不定。是即名為不定處見。又復",
    "T21n1341_005:0778b16": "何者不定處見。所謂墮見不定處見。何者墮",
    "T21n1341_005:0778b17": "見。墮無智中。是即名為不定處見。又復何",
    "T21n1341_005:0778b18": "者是無智處。於苦中無智。於集中無智。於滅",
    "T21n1341_005:0778b19": "中無智。於道中無智。於業中無智。於報中無",
    "T21n1341_005:0778b20": "智。於業報中無智。於緣生中無智。於黑白諸",
    "T21n1341_005:0778b21": "法中無智。於緣無緣諸法中無智。於形影無",
    "T21n1341_005:0778b22": "形影諸法中無智。於有罪無罪諸法中無智。",
    "T21n1341_005:0778b23": "於承事不承事諸法中無智。於所有中無智。",
    "T21n1341_005:0778b24": "無見亦無有明。不證智道。不能穿徹。不善巧",
    "T21n1341_005:0778b25": "方便。是名無智。從無智生疑。從疑生不定處。",
    "T21n1341_005:0778b26": "是則名為不定見處。言不定處者墮於惡中。",
    "T21n1341_005:0778b27": "何者名為墮諸惡中。言惡者是不善因。彼復",
    "T21n1341_005:0778b28": "當生阿鼻地獄。或復墮餘諸地獄中。是名為",
    "T21n1341_005:0778b29": "墮。若生於彼不閑之處。若住彼處若住不停。",
    "T21n1341_005:0778c01": "不承事諸佛世尊。不聞正法。不見僧寶。不取",
    "T21n1341_005:0778c02": "白法。慢緩懈怠不得自在。於諸蓋中常懷憶",
    "T21n1341_005:0778c03": "念。是則名為不定之處。不定處中所有貪著",
    "T21n1341_005:0778c04": "不如實見住顛倒心。是即名為不定住處。何",
    "T21n1341_005:0778c05": "故名為不定處見。無因緣故。言不見故。是即",
    "T21n1341_005:0778c06": "名為無定處見。復次無定處見者。乃至唯有",
    "T21n1341_005:0778c07": "識。名具足惡義。執受者義。不觀察義。著眷",
    "T21n1341_005:0778c08": "屬義。如是等法諸句墮落。墮已復墮。不正墮",
    "T21n1341_005:0778c09": "故。名分別故。不定處見。如是義雜語雜物雜",
    "T21n1341_005:0778c10": "言雜。",
    "T21n1341_005:0778c11": "阿黎耶(一)鼻摩帝(二)摩頭(三)姿鉢羅首陀(四)阿",
    "T21n1341_005:0778c12": "木叉(五)帝嘻那(六)鼻婆劬(七)欝盧(八)妬盧卑(九)伽",
    "T21n1341_005:0778c13": "羅姿馱瞿姿(十)阿奴絁失吒(十一)鼻摩帝鉢",
    "T21n1341_005:0778c14": "頭(十二)物陀儞迦沙(十三)欝豆留(十四)度除(十五)",
    "T21n1341_005:0778c15": "蘇留(十六)步留(十七)鼻偷(十八)鼻摩帝(十九)遮迦囉",
    "T21n1341_005:0778c16": "(二十)呵娑帝耶(二十一)鉢囉何姿帝耶(二十二)那娑",
    "T21n1341_005:0778c17": "帝耶(二十三)黎婆(二十四)蘇蘇囉(二十五)阿奴摩(二十六)那",
    "T21n1341_005:0778c18": "(二十七)提鼻呵咄(二十八)阿那咄(二十九)",
    "T21n1341_005:0778c19": "如是等文字句味。誦持受已。",
    "T21n1341_005:0778c20": "儞失毘虱吒婆囉摩泥(一)波囉若鞞提夜(二)阿",
    "T21n1341_005:0778c21": "那摩醯哆泥(三)阿伽哆蘇尸黎虱吒鼻浮哆泥",
    "T21n1341_005:0778c22": "(四)娑羅叉(五)阿伽囉婆哆婆提那(六)鼻書地波",
    "T21n1341_005:0778c23": "囉(七)阿伽囉娑囉鉢囉婆囉拏(八)",
    "T21n1341_005:0778c24": "復次說此傳受門月三十句之處。身輪言輪",
    "T21n1341_005:0778c25": "意輪。婦女輪丈夫輪。天輪人輪。剎那輪。行輪",
    "T21n1341_005:0778c26": "意念輪。聞生信淨。聽受有力。不諂曲心斷",
    "T21n1341_005:0778c27": "顛倒。超出疑海增未來果。不分別行。波若",
    "T21n1341_005:0778c28": "智行所行憶念。造作諸善善惡堪忍。心不顛",
    "T21n1341_005:0778c29": "倒得無所畏。善能攝受乃與於辯才處。分",
    "T21n1341_005:0779a01": "別見處。其身勇健。究竟口業。心不濁亂。離縛",
    "T21n1341_005:0779a02": "解脫。擁護正法。無諍鬪根。無有怨害。言語",
    "T21n1341_005:0779a03": "濡媚。禁戒無減少。三昧無減。智慧無減。親",
    "T21n1341_005:0779a04": "近般若。所求印剋。能誦受持二百偈頌。出生",
    "T21n1341_005:0779a05": "方便。當得值遇如是正法。此修多羅句善思",
    "T21n1341_005:0779a06": "惟已。當得示現如是功德。當得如是功能增",
    "T21n1341_005:0779a07": "長。阿難。是名除斷遠離分別放逸之見。以一",
    "T21n1341_005:0779a08": "智當言無智者。謂執著言語故。何者一智當",
    "T21n1341_005:0779a09": "言無智。於有為行中漏智生轉。以彼一智當",
    "T21n1341_005:0779a10": "言無智。爾時世尊作是語已。慧命舍利弗白",
    "T21n1341_005:0779a11": "佛言。世尊。若有算印遍巧書智。醫藥等智。種",
    "T21n1341_005:0779a12": "種方便智。言教智巧智。而彼諸智。是諸眾",
    "T21n1341_005:0779a13": "生亦愛亦意樂。由彼求得受用果報。世尊。",
    "T21n1341_005:0779a14": "彼智寧復說為非智。作是語已。佛告慧命舍",
    "T21n1341_005:0779a15": "利弗言。舍利弗。彼智當有利益成就受用果",
    "T21n1341_005:0779a16": "報。非諸如來所為說如實法智利益。舍利弗。",
    "T21n1341_005:0779a17": "復次有智。名曰阿婆娑羅。舍利弗。何者是阿",
    "T21n1341_005:0779a18": "婆娑羅智。興造家事。我相眾生相壽命相福",
    "T21n1341_005:0779a19": "伽羅相。婦女相丈夫相。地相水相火相風相。",
    "T21n1341_005:0779a20": "眼相耳鼻舌身意相。色聲香味觸法相。及我",
    "T21n1341_005:0779a21": "所相漏愛遍滿。等不等壽命。施杖施刀施捲",
    "T21n1341_005:0779a22": "打搭施。十不善業。三不善根。二十種惱。一心",
    "T21n1341_005:0779a23": "煩惱。貪著色欲。貪欲執縛。邪念思惟令心黑",
    "T21n1341_005:0779a24": "闇。懷抱瞋恚。巧器仗。巧弓箭地。巧威儀。巧",
    "T21n1341_005:0779a25": "賣身。巧諂誑他。巧作惡業。巧作執著。我如",
    "T21n1341_005:0779a26": "是作。彼如是。我當作我當作。此如是作已。彼",
    "T21n1341_005:0779a27": "如是作已。作如此已。如是當有彼。如是當有",
    "T21n1341_005:0779a28": "此。如是如是。漏業漏心及怨業及怨心。不為",
    "T21n1341_005:0779a29": "滅度。不為離欲。不為除斷。不為寂靜。不為菩",
    "T21n1341_005:0779b01": "提。不為沙門。不為涅槃。因轉得轉勝因。是名",
    "T21n1341_005:0779b02": "為阿婆娑羅智。因此智故令心濁穢。地獄滿",
    "T21n1341_005:0779b03": "足。畜生滿足。閻摩羅世滿足。違背閑處至不",
    "T21n1341_005:0779b04": "閑處。如是此一智當言無智。",
    "T21n1341_005:0779b05": "大威德陀羅尼經卷第五"
}