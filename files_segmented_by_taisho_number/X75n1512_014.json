{
    "X75n1512_014:0176b01": "隆興佛教編年通論卷第十四",
    "X75n1512_014:0176b02": "隆興府石室沙門　祖琇　撰",
    "X75n1512_014:0176b03": "　　唐",
    "X75n1512_014:0176b04": "總章元年。追僧道會于百福殿定奪化胡經真偽。百",
    "X75n1512_014:0176b05": "官臨證。僧法明者預選入。方三教首座議論紛紜。明",
    "X75n1512_014:0176b06": "察其非是。即排眾出曰。老子化胡成佛之際。為作華",
    "X75n1512_014:0176b07": "言化之耶。為作胡語誘之。若作華言則胡人未善。必",
    "X75n1512_014:0176b08": "作胡語。既傳此土須假翻譯。未審道流所謂化胡經",
    "X75n1512_014:0176b09": "者。於何朝代翻譯。筆授．證義當復為誰。於是舉眾愕",
    "X75n1512_014:0176b10": "然無能應者。公卿列辟咸服其切當。忻躍而罷。有敕",
    "X75n1512_014:0176b11": "搜聚天下化胡經焚弃。不在道經之數。既而洛京恒",
    "X75n1512_014:0176b12": "道觀桓彥道等奉表乞留。詔曰。三聖重光玄元統敘。",
    "X75n1512_014:0176b13": "豈忘老教偏意釋宗。朕志欵還淳情存去偽。理乖事",
    "X75n1512_014:0176b14": "升者雖在親而亦除。義符名當者雖有冤而必錄。自",
    "X75n1512_014:0176b15": "今道經諸部有記及化胡事者並宜削除。有司條為",
    "X75n1512_014:0176b16": "罪制。",
    "X75n1512_014:0176b17": "論曰。初元魏道士姜斌等撰造所謂太上開天經。",
    "X75n1512_014:0176b18": "盛言老子化胡事。及與曇謨最對辯。斌眼其妄而",
    "X75n1512_014:0176b19": "名臣瓶鸞者乃著笑道論三十有六篇。掊擊化胡",
    "X75n1512_014:0176b20": "成佛之謬。今載藏中。至隋僕射楊素曰。道經稱老",
    "X75n1512_014:0176b21": "子化胡。胡人不受化。乃令尹喜變佛形而化之。胡",
    "X75n1512_014:0176b22": "人乃始受化。審爾則老子不能化胡。胡人奉佛有",
    "X75n1512_014:0176b23": "素明矣。又甞入道宮指化胡像問道流曰。老子安",
    "X75n1512_014:0176b24": "用化胡為。佛何不化胡為道。道流無對。此言尤足",
    "X75n1512_014:0176c01": "以盡揭其謬矣。今觀法明之辨精切允當。則又過",
    "X75n1512_014:0176c02": "素遠甚。其妖妄宜消落不復存矣。至會昌以來。此",
    "X75n1512_014:0176c03": "說尚衒惑于世。何哉。",
    "X75n1512_014:0176c04": "上元二年。五祖弘忍大師示寂。師蘄州黃梅周氏子。",
    "X75n1512_014:0176c05": "生而岐嶷。兒時有異僧歎曰。是子闕七種相不逮如",
    "X75n1512_014:0176c06": "來。後遇信大師得法嗣化於破頭山。成亨中有盧居",
    "X75n1512_014:0176c07": "士者名慧能。自遠來參。師問汝自何來。答曰嶺南。師",
    "X75n1512_014:0176c08": "曰欲求何事。曰唯求作佛。師曰。嶺南人無佛性。若為",
    "X75n1512_014:0176c09": "得佛。曰。人即有南北。佛性豈然。師知其異人。乃訶之",
    "X75n1512_014:0176c10": "曰著槽廠去。能禮足而退。便入碓坊服勞。於杵臼之",
    "X75n1512_014:0176c11": "間經旬月。師知付法時至。遂告眾曰。正法難解。不可",
    "X75n1512_014:0176c12": "徒記吾言將為己任。汝等各自隨意述一偈。若語意",
    "X75n1512_014:0176c13": "冥符則衣法皆付。時會七百餘眾神秀居第一座。學",
    "X75n1512_014:0176c14": "通內外眾所推仰。秀亦自負無出其右者。不復思惟",
    "X75n1512_014:0176c15": "乃於廊壁間書一偈云。身是菩提樹。心如明鏡臺。時",
    "X75n1512_014:0176c16": "時勤拭拂。莫遣有塵埃。師因經行次見偈。心知秀之",
    "X75n1512_014:0176c17": "所為。因紿曰。後代依此修行亦得道果。眾聆此語各",
    "X75n1512_014:0176c18": "諷誦。他日能在碓坊聞偈。乃問同列此誰為之。同侶",
    "X75n1512_014:0176c19": "告以和尚將欲付法各令述偈。此乃秀上座所為。能",
    "X75n1512_014:0176c20": "曰。美則美矣。了則未了。同侶共訶其謬妄。能至莫夜",
    "X75n1512_014:0176c21": "命童子引至廊間。能自執燭令童子於秀偈之側寫",
    "X75n1512_014:0176c22": "偈曰。菩提本無樹。明鏡亦非臺。本來無一物。何假拂",
    "X75n1512_014:0176c23": "塵埃。師復見此。默念必能之所為。因故為之辭曰。此",
    "X75n1512_014:0176c24": "誰作。亦未見性。眾以師弗許。皆莫之[(厂@((既-旡)-日+口))*頁]。即於是夕潛",
    "X75n1512_014:0177a01": "使人自碓坊呼能至。告之曰。諸佛出世為一大事因",
    "X75n1512_014:0177a02": "緣。隨機小大而引化之。遂有十地三乘頓漸等法以",
    "X75n1512_014:0177a03": "為教門。然以微妙秘密圓明真實正法眼藏付于上",
    "X75n1512_014:0177a04": "首迦葉尊者。展轉傳授二十八世至菩提達磨大師。",
    "X75n1512_014:0177a05": "屆于此土。得可祖承襲。以至于吾。吾今授汝。并所傳",
    "X75n1512_014:0177a06": "袈裟用以表信。汝善護持勿令斷絕。聽吾偈曰。有情",
    "X75n1512_014:0177a07": "來下種。因地果還生。無情既無種。無性亦無生。能跪",
    "X75n1512_014:0177a08": "受畢乃曰。法則既受。衣付何人。師曰。昔達磨初至。人",
    "X75n1512_014:0177a09": "未之信。故傳此衣以明得法。今信心已熟。衣乃爭端。",
    "X75n1512_014:0177a10": "止於汝身勿復傳也。且當遠引。俟時行化。所謂受衣",
    "X75n1512_014:0177a11": "之人命如懸絲。能曰當隱何所。師云。逢懷且止。遇會",
    "X75n1512_014:0177a12": "即藏。能禮足捧衣而出。通夕南邁。眾皆未知。師由是",
    "X75n1512_014:0177a13": "三日不上堂。眾疑之因致問。師曰吾道行矣。又問衣",
    "X75n1512_014:0177a14": "法誰傳。師曰能者傳之。眾意盧居士名能。必此人也。",
    "X75n1512_014:0177a15": "共力推尋。能已不在。至有相率而物色追之者。師既",
    "X75n1512_014:0177a16": "付法已。復經四載而寂。塔于東山。代宗帝諡大滿禪",
    "X75n1512_014:0177a17": "師。",
    "X75n1512_014:0177a18": "舊唐史云。後魏末有僧達磨者。本天竺王子。以讓國",
    "X75n1512_014:0177a19": "出家。入南海得禪宗妙法。云自釋迦相傳。有衣鉢為",
    "X75n1512_014:0177a20": "記。世相傳受。達磨將衣鉢航海而來。初至梁國見武",
    "X75n1512_014:0177a21": "帝。問以有為之事。達磨不悅乃之魏。隱于嵩山少林",
    "X75n1512_014:0177a22": "寺。遇毒而卒。其年魏使宋雲於葱嶺回見之。門徒發",
    "X75n1512_014:0177a23": "其墓。但有衣履而已。達磨傳慧可。可甞斷臂以求其",
    "X75n1512_014:0177a24": "法。可傳僧璨。璨傳道信。信傳弘忍。忍姓周氏。黃梅人。",
    "X75n1512_014:0177b01": "與信並住東山寺。世謂其法為東山法門。",
    "X75n1512_014:0177b02": "論曰。舊史敘諸祖雖簡略。然大要與寶林．傳燈之",
    "X75n1512_014:0177b03": "說皆合。至謂達磨遇毒而卒。及魏使復於葱嶺見",
    "X75n1512_014:0177b04": "之。則毒與卒果有之乎。世稱五祖前身蓋栽松道",
    "X75n1512_014:0177b05": "者。往見四祖將付以衣法。俄惜之曰。汝耄矣。雖嗣",
    "X75n1512_014:0177b06": "化能復幾何。儻再來可也。五祖因託質周氏女。無",
    "X75n1512_014:0177b07": "父而生。母幾受禍僅死而免。四祖果忍死以遲其",
    "X75n1512_014:0177b08": "來。果以大法。噫吾祖出入死生正游戲耳。自非果",
    "X75n1512_014:0177b09": "位上聖。孰能與於此哉。",
    "X75n1512_014:0177b10": "儀鳳元年。北印度尊者佛陀波利至五臺清涼山。逢",
    "X75n1512_014:0177b11": "一叟問曰爾來何為。波利曰求禮覲文殊也。曰持佛",
    "X75n1512_014:0177b12": "頂尊勝呪來未。曰未也。叟曰。此土眾生滋惡而出家",
    "X75n1512_014:0177b13": "者犯四棄尤多。不持此呪隨行遠來奚益。能回取之",
    "X75n1512_014:0177b14": "以流此土可乎。波利作禮而返。以開耀五年取其呪",
    "X75n1512_014:0177b15": "至於長安。有旨命日照三藏翻譯。帝聞此呪靈驗。特",
    "X75n1512_014:0177b16": "異秘之禁掖。波利頻奏請布中外。高宗不得已從之。",
    "X75n1512_014:0177b17": "波利即辭入五臺。後不知終。時南天竺有菩提流志。",
    "X75n1512_014:0177b18": "習頭陀行。從耶舍瞿沙受道。為西域宗師。名震中夏。",
    "X75n1512_014:0177b19": "帝聞風而悅之。因使西域有詔敦請。",
    "X75n1512_014:0177b20": "永淳元年。慈恩法師窺基卒。年五十有一。有詔傷悼。",
    "X75n1512_014:0177b21": "御製[書-曰+皿]像贊。敕葬樊川北渠。近弉公之瑩。基皃豐碩",
    "X75n1512_014:0177b22": "長八尺。氣槩萬夫。項有玉枕。十指紋皆盤折如印。見",
    "X75n1512_014:0177b23": "者讋伏。然心慈善誨人。晚節祈生內院。循戒彌篤。甞",
    "X75n1512_014:0177b24": "造玉文殊像及金寫大般若經。皆獲瑞應。初南山宣",
    "X75n1512_014:0177c01": "律師以弘律名震五天。感天厨供饌。每薄基三車之",
    "X75n1512_014:0177c02": "玩。不甚為禮。基甞訪宣。其日過午而天饌不至。及基",
    "X75n1512_014:0177c03": "辭去天神乃降。宣責以後時。天曰。適見大乘菩薩在",
    "X75n1512_014:0177c04": "此。翊衛嚴甚。故無自而入。宣聞之大驚。於是遐邇增",
    "X75n1512_014:0177c05": "敬焉。先是弉公親授西域戒賢師瑜伽師地唯識宗。",
    "X75n1512_014:0177c06": "而基盡領其妙。恢廓源流天下後世尊之。目為三乘",
    "X75n1512_014:0177c07": "法相顯理宗。謂之慈恩教。是歲隱士孫思邈卒。年百",
    "X75n1512_014:0177c08": "餘。思邈善莊老及陰陽推步醫藥之術。尤重釋典。世",
    "X75n1512_014:0177c09": "稱孫真人焉。",
    "X75n1512_014:0177c10": "二年。法師玄暉卒。暉字道世。或云名道世。以避太宗",
    "X75n1512_014:0177c11": "偏諱。故以字行。三學洞貫。甞慨教藏及古今圖史之",
    "X75n1512_014:0177c12": "愽而學者難以備究。因撰法苑珠林凡一百卷。各開",
    "X75n1512_014:0177c13": "門類。識者重其精愽云。",
    "X75n1512_014:0177c14": "弘道元年。帝崩。中宗即位數月。天后廢為盧陵王。幽",
    "X75n1512_014:0177c15": "于房州。天后臨朝稱制。是為則天。明年七月沙門十",
    "X75n1512_014:0177c16": "輩詣闕上大雲經。盛稱則天當即宸極。則天大悅。賜",
    "X75n1512_014:0177c17": "十沙門紫方袍銀龜袋。頒經于天下郡國。各建大雲",
    "X75n1512_014:0177c18": "寺。九月則天革唐命。改國號周。自稱聖神皇帝。",
    "X75n1512_014:0177c19": "論曰。新唐史極惡大雲之妄。然其後菩提流志．不",
    "X75n1512_014:0177c20": "空三藏．清涼國師諸公皆未有考其所以來而黜",
    "X75n1512_014:0177c21": "絕之。今是經猶列於藏中。迹其真妄固未易詳也。",
    "X75n1512_014:0177c22": "則天革命。當太宗時已著秘讖。安在臨朝稱制而",
    "X75n1512_014:0177c23": "獻大雲經哉。是十沙門者。以律按之。其顯異之罪",
    "X75n1512_014:0177c24": "自當擯斥。不得列于僧數。則天欲遂己之私而寵",
    "X75n1512_014:0178a01": "貴之。是不獨革唐命。抑亦兼壞釋氏法矣。悲夫。",
    "X75n1512_014:0178a02": "延載元年。則天加號天&#;金輪聖神皇帝。作七寶。復",
    "X75n1512_014:0178a03": "聞于闐國梵本華嚴大經。即遣使奉玉帛往求之。并",
    "X75n1512_014:0178a04": "請彼國善梵學者一人隨經以來。於是于闐主以實",
    "X75n1512_014:0178a05": "叉難提妙華嚴宗旨遣赴命。則天見之大悅。詔入大",
    "X75n1512_014:0178a06": "遍空寺。同三藏菩提流志法師．神惻．玄景．復禮等翻",
    "X75n1512_014:0178a07": "譯華嚴。則天時幸其寺。親施供饌焉。",
    "X75n1512_014:0178a08": "萬歲通天元年。詔沙彌康法藏於太原寺。開示華嚴",
    "X75n1512_014:0178a09": "宗旨。方緒經題。感白光昱然自口而出。須臾成蓋停",
    "X75n1512_014:0178a10": "空久之。萬眾懽呼嘆異。都講僧恒奏其事。則天悅。有",
    "X75n1512_014:0178a11": "旨命京城十大德為藏授滿分戒。賜號賢首。詔入大",
    "X75n1512_014:0178a12": "遍空寺參譯經。",
    "X75n1512_014:0178a13": "是歲詔嵩嶽慧安禪師入禁中問道。與神秀禪師同",
    "X75n1512_014:0178a14": "被欽重。則天甞問安甲子幾何。對曰不記。曰何以不",
    "X75n1512_014:0178a15": "記。安曰。生死之身有若循環。環無起盡焉用記為。況",
    "X75n1512_014:0178a16": "識心流注無有間斷。見漚起者乃妄想耳。從初識至",
    "X75n1512_014:0178a17": "動相滅時亦只如此。何年月而可記乎。則天嘆美久",
    "X75n1512_014:0178a18": "之。時安春秋百餘而天下之人慕之稱為老安國師。",
    "X75n1512_014:0178a19": "聖曆元年五月戊辰。三藏法師義淨自西域還。獲梵",
    "X75n1512_014:0178a20": "本經論四百餘部及金剛座真容舍利三百餘粒。則",
    "X75n1512_014:0178a21": "天降蹕上東門迎勞。安置佛授記寺。未幾詔入大遍",
    "X75n1512_014:0178a22": "空寺。同實叉難提等譯經證義。明年十月譯新華嚴",
    "X75n1512_014:0178a23": "經成。實叉難提等奉表奏上。則天親製序。御太極殿",
    "X75n1512_014:0178a24": "宣示百官。",
    "X75n1512_014:0178b01": "久視元年。詔斂天下僧錢日一文。聚作大像於白馬",
    "X75n1512_014:0178b02": "阪。宰相狄仁傑上疏諫曰。為政之本必先人事。陛下",
    "X75n1512_014:0178b03": "矜念群生迷謬弱喪無歸。欲令像法兼行覩相生善。",
    "X75n1512_014:0178b04": "然今之伽藍制過宮室。窮奢極壯刻繪盡功。寶度殫",
    "X75n1512_014:0178b05": "於綴嚴。瓌材極於輪奐。工不役鬼。物不天來。既皆出",
    "X75n1512_014:0178b06": "於民。將何以堪之。且生之有時。用之無度。編戶所奉",
    "X75n1512_014:0178b07": "常若不充。痛切肌膚不辭捶楚。游僧一說矯陳禍福。",
    "X75n1512_014:0178b08": "剪髮解衣仍慚其少。亦有離間骨肉事均路人。身自",
    "X75n1512_014:0178b09": "納妻謂無彼我。皆託佛法[詿*〡]誤愚人。里陌動有經坊。",
    "X75n1512_014:0178b10": "闤闠尤多精舍。化誘諄切倍於官徵。法事供需嚴逾",
    "X75n1512_014:0178b11": "制勑。膏腴物業水磑莊園。富有其多不知厭斁。逃丁",
    "X75n1512_014:0178b12": "避罪駢集法門。且一夫不耕猶受其弊。浮食者眾又",
    "X75n1512_014:0178b13": "劫人財。臣每念之實切悲痛。昔梁武．簡文捨施無筭。",
    "X75n1512_014:0178b14": "及三淮浪沸五嶺煙騰。列剎盈衢莫救危亡之禍。緇",
    "X75n1512_014:0178b15": "衣蔽路豈有勤王之功。況比風塵屢擾征役稍繁。遽",
    "X75n1512_014:0178b16": "興此務力所未堪。伏惟功德無量。何必興建大像以",
    "X75n1512_014:0178b17": "勞費為名乎。雖斂僧錢百未及一。尊容既廣不可露",
    "X75n1512_014:0178b18": "居。覆以百層尚憂未遍。臣今兼採眾議。咸以為如來",
    "X75n1512_014:0178b19": "設教以慈悲為主。普濟群品是其用心。豈以勞人而",
    "X75n1512_014:0178b20": "存虗飾哉。疏奏。則天不納。",
    "X75n1512_014:0178b21": "論曰。法師支遁曰。沙門之於世也。猶虗舟之寄大",
    "X75n1512_014:0178b22": "壑耳。其來不以事。退亦乘閑。四海之內竟自無宅。",
    "X75n1512_014:0178b23": "邦亂則振錫孤游。道洽則忻然共萃。蓋謂吾徒於",
    "X75n1512_014:0178b24": "天下固無事人也。至末法敗道之徒。苟安衣食者。",
    "X75n1512_014:0178c01": "於狄梁公之論殆不可得而諱焉。嗚呼。是豈真沙",
    "X75n1512_014:0178c02": "門者所為哉。疏謂如來設教以普濟群品為心。詎",
    "X75n1512_014:0178c03": "以勞人而存虗飾。此不獨匡則天之失。抑有以輔",
    "X75n1512_014:0178c04": "吾佛之正教也。與夫後世泛然排佛老以苟名者",
    "X75n1512_014:0178c05": "雲泥矣。",
    "X75n1512_014:0178c06": "長安元年。則天將建大像。御史張廷珪復上疏諫曰。",
    "X75n1512_014:0178c07": "夫佛者以覺知為義。因心而成。不可以諸相見也。經",
    "X75n1512_014:0178c08": "云。若以色見我。以音聲求我。是人行邪道。不能見如",
    "X75n1512_014:0178c09": "來。此真如之果不可以外求也。陛下信心歸依。發弘",
    "X75n1512_014:0178c10": "誓願。壯其塔廟。廣其尊容。已遍於天下久矣。蓋有為",
    "X75n1512_014:0178c11": "住相布施非最上第一希有之法。何以知之。經云。若",
    "X75n1512_014:0178c12": "人滿三千大千世界七寶以用布施。其福甚多。不如",
    "X75n1512_014:0178c13": "有人於此經中受持四句偈等為人演說。其福勝彼。",
    "X75n1512_014:0178c14": "如佛所說。則陛下傾四海之財。竭萬夫之力。窮山之",
    "X75n1512_014:0178c15": "木以為塔寺。極冶之金以為尊像。勞則多矣。費則甚",
    "X75n1512_014:0178c16": "矣。其所獲福乃不若禪房之匹夫。菩薩所作福德不",
    "X75n1512_014:0178c17": "應貪著。蓋有為之法不足高也。況此營建事因土木。",
    "X75n1512_014:0178c18": "或開發盤礡峻築基階。或塞穴洞通轉採斫。碾壓虫",
    "X75n1512_014:0178c19": "螘動盈巨億。豈佛標坐夏之義。憫蠢動而不忍害其",
    "X75n1512_014:0178c20": "生乎。又役鬼不可惟人是營。通計工匠率多貧窶。朝",
    "X75n1512_014:0178c21": "歐暮役勞筋苦骨。簞食瓢飲晨炊星飯。飢渴所致疾",
    "X75n1512_014:0178c22": "疹交集。豈佛標徒行之義。愍畜產而不忍苦其力乎。",
    "X75n1512_014:0178c23": "又營築之役僧尼是稅。雖展轉乞丐窮乏尤多。州縣",
    "X75n1512_014:0178c24": "徵輸星火逼迫。或謀計靡所或鬻賣以充。怨聲載路",
    "X75n1512_014:0179a01": "和氣不洽。豈佛標喜捨之義。愍愚蒙而不忍奪其產",
    "X75n1512_014:0179a02": "乎。且邊朔未寧軍裝日急。天下虗竭海內勞弊。伏惟",
    "X75n1512_014:0179a03": "陛下慎之重之。思菩薩之行為利益一切眾生。應如",
    "X75n1512_014:0179a04": "是布施。則其福德若東西南北四維上下虗空不可",
    "X75n1512_014:0179a05": "思量矣。何必勤於住相。彫蒼生之業。崇不急之務哉。",
    "X75n1512_014:0179a06": "臣以時政言之。則宜先邊境。畜府庫。養人力。以佛教",
    "X75n1512_014:0179a07": "論之則宜救危苦。滅諸相。崇無為。伏惟察臣之言。行",
    "X75n1512_014:0179a08": "佛之行。務以理為尚。無以人廢言。疏奏。則天大悅。御",
    "X75n1512_014:0179a09": "長生殿召見廷珪。賜以金帛。",
    "X75n1512_014:0179a10": "是歲。詔賢首法師法藏於東都佛授記寺講新華嚴",
    "X75n1512_014:0179a11": "經。至華藏世界品。感大地震動逾時乃息。即日召對",
    "X75n1512_014:0179a12": "長生殿。問帝網十重玄門．海印三昧．參合六相總別",
    "X75n1512_014:0179a13": "同異成壞之義．藏敷宣有緒。玄旨通貫。則天驟聞茫",
    "X75n1512_014:0179a14": "然驚異。伸請再三。藏就指殿隅金獅子為曉譬之。至",
    "X75n1512_014:0179a15": "所謂一毛頭獅子百億毛頭獅子。則天豁然領解。繇",
    "X75n1512_014:0179a16": "是集其語。目為金獅子章。初靈華寺儼尊者傳杜順",
    "X75n1512_014:0179a17": "華嚴宗旨。藏執侍儼。盡傳其教。及儼去世。藏以巾情",
    "X75n1512_014:0179a18": "說法。於是京城耆德連名抗表乞度為僧。凡藏落髮",
    "X75n1512_014:0179a19": "受具皆則天特旨。又甞為則天以十圓鏡置八隅上",
    "X75n1512_014:0179a20": "下。皆使相向。中安佛像。然燭照之。則鏡鏡現像[牙-(必-心)+?]相",
    "X75n1512_014:0179a21": "攝入。及觀之者交羅齊現。以表剎海十界普容無盡",
    "X75n1512_014:0179a22": "之旨。藏沒。清涼國師澄觀宗其教。天下學者宗之。目",
    "X75n1512_014:0179a23": "為一念圓融具德宗。謂之賢首教。",
    "X75n1512_014:0179a24": "三年。則天鑄像之費將具。納言季嶠上疏諫曰。臣聞",
    "X75n1512_014:0179b01": "法慈愍菩薩護持。唯志利益群生。非假修崇土木。伏",
    "X75n1512_014:0179b02": "聞造像。稅非戶口錢出僧尼。非假州縣祇承不能濟",
    "X75n1512_014:0179b03": "辨。且天下編戶貧弱者眾。或傭力客作以濟糇粮。或",
    "X75n1512_014:0179b04": "賣田敗舍以供王役。今造像錢數已有一十七萬緡。",
    "X75n1512_014:0179b05": "若以散施廣濟貧窮。人與一千尚濟一十七萬戶。拯",
    "X75n1512_014:0179b06": "饑寒之弊。省勞役之勤。順諸佛慈悲之心。廣人主亭",
    "X75n1512_014:0179b07": "毒之意。則人神胥悅功德無量。則天不納。是冬像成。",
    "X75n1512_014:0179b08": "率百僚禮祀。",
    "X75n1512_014:0179b09": "神龍元年正月。大臣張柬之．桓彥範等五王以兵誅",
    "X75n1512_014:0179b10": "姦臣。復皇太子于位。是為中宗皇帝。徙則天于上陽",
    "X75n1512_014:0179b11": "宮。流宰相房融于高州。夏四月。融于廣州遇梵僧般",
    "X75n1512_014:0179b12": "剌蜜諦賷楞嚴梵夾至。刺史請就制上道場宣譯。融",
    "X75n1512_014:0179b13": "筆授。及譯經十卷畢。般剌復擕梵本歸于天竺。",
    "X75n1512_014:0179b14": "是月。中宗降御札。召曹溪六祖慧能入京。其辭曰。朕",
    "X75n1512_014:0179b15": "請安．秀二師宮中供養。萬機之暇每究一乘。二師並",
    "X75n1512_014:0179b16": "推讓云。南方有能禪師。密授忍大師衣法。可就彼問。",
    "X75n1512_014:0179b17": "令遣內侍薛簡馳詔迎請。願師慈念速赴上京。師以",
    "X75n1512_014:0179b18": "表辭疾。願終林麓。薛簡曰。京城禪德皆云欲得會道",
    "X75n1512_014:0179b19": "當須坐禪習定。若不因禪定而得解脫者未之有也。",
    "X75n1512_014:0179b20": "未審師所說法如何。師曰。道由心悟。豈在坐耶。經云。",
    "X75n1512_014:0179b21": "若見如來若坐若臥。是行邪道。何則。無所從來亦無",
    "X75n1512_014:0179b22": "所去。若無生滅。是如來清淨禪。諸法空寂。是如來清",
    "X75n1512_014:0179b23": "淨坐。究竟無證。豈況坐耶。簡曰。弟子回朝。主上必問。",
    "X75n1512_014:0179b24": "願師慈悲指示心要。今得見性明道。祖曰。道無明暗。",
    "X75n1512_014:0179c01": "明暗是代謝之義。明明無盡亦是有盡。簡曰明喻智",
    "X75n1512_014:0179c02": "慧。暗況煩惱。學道人儻不以智慧照破煩惱生死。憑",
    "X75n1512_014:0179c03": "何出離。師曰。若以智慧照煩惱者。此是二乘小兒羊",
    "X75n1512_014:0179c04": "車等機。上智大根悉不如是。簡曰何謂大乘見解。師",
    "X75n1512_014:0179c05": "曰。明與無明其性無二。無二之性即是實性。實性者。",
    "X75n1512_014:0179c06": "處凡愚而不減。在聖賢而不增。住煩惱而不亂。居神",
    "X75n1512_014:0179c07": "定而不寂。不斷不常不來不去。不在中間及其內外。",
    "X75n1512_014:0179c08": "不生不滅性相如如。常住不遷名之曰道。簡曰。師說",
    "X75n1512_014:0179c09": "不生不滅。何異外道。師曰。外道將滅止生。以生顯滅。",
    "X75n1512_014:0179c10": "滅猶不滅。生說無生。我說本自不生。今亦無滅。所以",
    "X75n1512_014:0179c11": "不同外道。汝欲知心要。但一切善惡都莫思量。自然",
    "X75n1512_014:0179c12": "得入清淨心體。湛然常住妙用恒沙。簡禮辭歸闕。表",
    "X75n1512_014:0179c13": "上師語。帝咨美久之。尋遣使賜袈裟瓶鉢等。諭天子",
    "X75n1512_014:0179c14": "嚮慕之意。",
    "X75n1512_014:0179c15": "二年三月。大通禪師神秀卒。中書令張說製碑曰。譔",
    "X75n1512_014:0179c16": "夫總四大者成乎身矣。立萬始者主乎心矣。身是虗",
    "X75n1512_014:0179c17": "哉。即身見空始同妙用。心非實也。觀心若幻乃等真",
    "X75n1512_014:0179c18": "如。名數入焉妙本乖。言說出焉真宗隱。故如來有意",
    "X75n1512_014:0179c19": "傳要道力持至德。萬劫而逢付法印。一念而頓授佛",
    "X75n1512_014:0179c20": "身。誰其弘之。實大通禪師其人也。禪師尊稱大通。諱",
    "X75n1512_014:0179c21": "神秀。本姓李。陳留尉氏人也。心洞九流。懸解先覺。身",
    "X75n1512_014:0179c22": "長八尺。秀眉大耳。應王覇之像。合聖賢之度。少為書",
    "X75n1512_014:0179c23": "生。游問江表。老莊玄旨。書易大義。三乘經論。四分律",
    "X75n1512_014:0179c24": "儀。說通訓詁。音參吳晉。爛乎如襲孔翠。玲然如振金",
    "X75n1512_014:0180a01": "玉。既獨鑒潛發。多聞旁施。逮知天命之年。自拔人間",
    "X75n1512_014:0180a02": "之世。企聞蘄州有忍禪師。禪門之法胤也。自菩提達",
    "X75n1512_014:0180a03": "磨天竺東來。以法傳慧可。可傳僧璨。璨傳道信。信傳",
    "X75n1512_014:0180a04": "弘忍。繼明重迹相承五世。乃不遠遐阻飜飛謁詣。虗",
    "X75n1512_014:0180a05": "受與沃心懸會。高悟與真乘同轍。縷指忘識。湛見本",
    "X75n1512_014:0180a06": "心。住寂滅境。行無是處。有師而成。即燃燈佛所無依",
    "X75n1512_014:0180a07": "而說是空王法門。服勤六年不捨晝夜。大師歎曰。東",
    "X75n1512_014:0180a08": "山之法盡在秀矣。命之洗足。引之並座。於見涕辭而",
    "X75n1512_014:0180a09": "去退藏於密。儀鳳中始隸玉泉。名在僧錄寺東七里。",
    "X75n1512_014:0180a10": "地坥山雄。目之曰。此正楞伽孤峰度門蘭若。蔭松籍",
    "X75n1512_014:0180a11": "草。吾將老焉。雲從龍。風從虎。大道出。賢人覩。岐陽之",
    "X75n1512_014:0180a12": "地就去成都華陰之山。學來如市。未云多也。後進得",
    "X75n1512_014:0180a13": "以拂三有。超四禪。升堂七十。味道三千。不是過也。爾",
    "X75n1512_014:0180a14": "其開法。大略則忘念以息想。極力以攝心。其入也品",
    "X75n1512_014:0180a15": "均凡聖。其到也行無前後。趣定之前萬緣盡閉。發慧",
    "X75n1512_014:0180a16": "之後一切皆如。特奉楞伽遞為心要。過此以往未之",
    "X75n1512_014:0180a17": "或知。久視年中。禪師春秋高矣。詔請而來。趺坐覲君。",
    "X75n1512_014:0180a18": "肩輿上殿。屈萬乘而稽首。洒九重而宴居。傳聖道者",
    "X75n1512_014:0180a19": "不北面。有盛德者無臣禮。遂推兩京法主。三帝國師。",
    "X75n1512_014:0180a20": "仰佛日之再中。慶優曇之一現。然處都邑婉其秘旨。",
    "X75n1512_014:0180a21": "每帝王分座。后妃臨席。鴛鷺四匝。龍象三繞。時熾炭",
    "X75n1512_014:0180a22": "待礦。故對默而心降。時診飢投味。故告約而義領。一",
    "X75n1512_014:0180a23": "雨普霑於眾緣。萬籟各吹於本分。非夫安住無畏應",
    "X75n1512_014:0180a24": "變無方者。孰能至爾乎。聖敬日崇。朝恩代積。當陽初",
    "X75n1512_014:0180b01": "會之所。置寺曰度門。尉氏先人之宅。置寺曰報恩。軾",
    "X75n1512_014:0180b02": "閭名鄉表德非擬局厭諠輦。長懷虗壑。累乞還山。既",
    "X75n1512_014:0180b03": "聽中駐久矣。衰憊無他患苦。魄散神全形遺力謝。神",
    "X75n1512_014:0180b04": "龍二年二月二十八日夜中[(厂@((既-旡)-日+口))*頁]命趺坐泊如化滅。禪",
    "X75n1512_014:0180b05": "師武德八年乙酉受具千天宮寺。至是年丙午復終",
    "X75n1512_014:0180b06": "于此寺。蓋僧臘八十矣。生於隋末百有餘歲。未甞自",
    "X75n1512_014:0180b07": "言。故人莫審其數也。三界火心。四部水背。榱崩梁壞。",
    "X75n1512_014:0180b08": "雷動雨泣。凡諸寶身生是金口。故其喪也如執親焉。",
    "X75n1512_014:0180b09": "詔使吊哀。王侯歸[賜-勿+月]。三月二日冊諡大通。展飾終之",
    "X75n1512_014:0180b10": "義禮也。時厥五日假安闕塞。緩及葬之期懷也。宸駕",
    "X75n1512_014:0180b11": "臨訣至午橋。王公悲送至伊水。羽儀陳設至山龕。仲",
    "X75n1512_014:0180b12": "秋既望。還詔乃下。帝諾先許。冥遂夙心。太常卿鼓吹",
    "X75n1512_014:0180b13": "導引。城門郎監護喪葬。是日天子出龍門。泫金襯。登",
    "X75n1512_014:0180b14": "高駐蹕。目盡迴輿。自伊及江扶道哀候。幡華百輦香",
    "X75n1512_014:0180b15": "雲千里。維十月哉生魄明。即舊居後岡安神起塔。國",
    "X75n1512_014:0180b16": "錢嚴飾賜逾百萬。巨鍾蓋先帝所鑄。群經乃後皇所",
    "X75n1512_014:0180b17": "錫。金榜御題華幡內造。塔寺尊重遠稱標絕。初禪師",
    "X75n1512_014:0180b18": "形解東洛。相見南荊。白霧積晦於禪山。素蓮寄生於",
    "X75n1512_014:0180b19": "坐樹。則雙林變色泗水逆流。至人違代同符異感。百",
    "X75n1512_014:0180b20": "日卒哭也。在龍華寺設大會八千人度二十七人。二",
    "X75n1512_014:0180b21": "祥練縞也。咸就西明道場數如前會。萬回菩薩乞施",
    "X75n1512_014:0180b22": "後宮。寶衣盈箱珍價敵國。親舉寵貴侑供巡香。其廣",
    "X75n1512_014:0180b23": "福愽因存沒如此。日月逾邁榮落相推。於戲。法子永",
    "X75n1512_014:0180b24": "戀宗極。痛慈舟之遽失。恨涌塔之遲開。石城之歎也",
    "X75n1512_014:0180c01": "不孤。廬山之碑焉可作。竊比夫子貢之論夫子也。生",
    "X75n1512_014:0180c02": "於天地不知天地之高厚。飲於河海不知河海之廣",
    "X75n1512_014:0180c03": "深。強名其迹以慰其心。銘曰。",
    "X75n1512_014:0180c04": "額珠內隱。匪指莫効。心鏡外塵。匪磨莫照。海藏安靜。",
    "X75n1512_014:0180c05": "風識牽樂。不入度門。孰探法要。倬哉禪伯。獨立天下。",
    "X75n1512_014:0180c06": "功收密詣。解却名假。詣無所得。解亦都捨。月影空如。",
    "X75n1512_014:0180c07": "現於悟者。無量善眾。為父為師。露清熱惱。光射昏疑。",
    "X75n1512_014:0180c08": "冀將住世。萬壽無期。奈何過隙。一朝去之。嗟我門人。",
    "X75n1512_014:0180c09": "憂心斷續。進憶瞻仰。退思付囑。盡不離定。空非滅覺。",
    "X75n1512_014:0180c10": "念茲在茲。敢告無學。時岐王範及徵君盧鴻皆勒碑",
    "X75n1512_014:0180c11": "製碣。舊唐史有傳。稱沙門被王者禮敬。古未之有。景",
    "X75n1512_014:0180c12": "龍元年三月。國師慧安誡其徒曰。吾氣盡。將尸置林",
    "X75n1512_014:0180c13": "中恣野火焚之。偶神僧萬回至。與安握手言論。其徒",
    "X75n1512_014:0180c14": "側聆俱莫之省。至八日合戶偃身而寂。春秋一百二",
    "X75n1512_014:0180c15": "十八。其徒奉命舁尸林中。果野火至闍維之。得舍利",
    "X75n1512_014:0180c16": "八十粒。五粒最巨而紫紅色光焰奪目。詔入留禁中",
    "X75n1512_014:0180c17": "云。",
    "X75n1512_014:0180c18": "是歲再詔于闐國三藏實叉難提至。帝降蹕迎勞。備",
    "X75n1512_014:0180c19": "兩街法儀旌幢鼓吹迓之。載以青象。安置薦福寺。難",
    "X75n1512_014:0180c20": "提風神宏曠儀韻秀整。善大小乘。通華梵兩音。",
    "X75n1512_014:0180c22": "隆興佛教編年通論卷第十四"
}