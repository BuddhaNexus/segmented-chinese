{
    "X04n0223_106:0702c09": "大方廣佛新華嚴經合論卷第一百六",
    "X04n0223_106:0702c10": "唐于闐國三藏沙門實叉難陀譯經",
    "X04n0223_106:0702c11": "唐太原方山長者李通玄造論",
    "X04n0223_106:0702c12": "唐福州開元寺沙門志寧釐經合論",
    "X04n0223_106:0702c13": "入法界品第三十九之十九",
    "X04n0223_106:0702c14": "【經】爾時彼世界中一切輪圍一切須彌一切諸山一",
    "X04n0223_106:0702c15": "切大海一切地一切城一切垣牆一切宮殿一切音",
    "X04n0223_106:0702c16": "樂一切語言皆出音聲讚說一切諸佛如來神力境",
    "X04n0223_106:0702c17": "界又出一切香雲一切燒香雲一切末香雲一切香",
    "X04n0223_106:0702c18": "摩尼形像雲一切寶燄雲一切燄藏雲一切摩尼衣",
    "X04n0223_106:0702c19": "雲一切纓絡雲一切妙華雲一切如來光明雲一切",
    "X04n0223_106:0702c20": "如來圓光雲一切音樂雲一切如來願聲雲一切如",
    "X04n0223_106:0702c21": "來言音海雲一切如來相好雲顯示如來出現世間",
    "X04n0223_106:0702c22": "不思議相善男子此普照三世一切如來莊嚴境界",
    "X04n0223_106:0702c23": "大寶蓮華王有十佛剎微塵數蓮華周帀圍遶諸蓮",
    "X04n0223_106:0702c24": "華內悉有摩尼寶藏師子之座一一座上皆有菩薩",
    "X04n0223_106:0703a01": "結跏趺坐善男子彼普智寶燄妙德幢王如來於此",
    "X04n0223_106:0703a02": "成阿耨多羅三藐三菩提時即於十方一切世界中",
    "X04n0223_106:0703a03": "成阿耨多羅三藐三菩提隨眾生心悉現其前為轉",
    "X04n0223_106:0703a04": "法輪於一一世界令無量眾生離惡道苦令無量眾",
    "X04n0223_106:0703a05": "生得生天中令無量眾生住於聲聞辟支佛地令無",
    "X04n0223_106:0703a06": "量眾生成就出離菩提之行令無量眾生成就勇猛",
    "X04n0223_106:0703a07": "幢菩提之行令無量眾生成就法光明菩提之行令",
    "X04n0223_106:0703a08": "無量眾生成就清淨根菩提之行令無量眾生成就",
    "X04n0223_106:0703a09": "平等力菩提之行令無量眾生成就入法城菩提之",
    "X04n0223_106:0703a10": "行令無量眾生成就徧至一切處不可壞神通力菩",
    "X04n0223_106:0703a11": "提之行令無量眾生入普門方便道菩提之行令無",
    "X04n0223_106:0703a12": "量眾生安住三昧門菩提之行令無量眾生成就緣",
    "X04n0223_106:0703a13": "一切清淨境界菩提之行令無量眾生發菩提心令",
    "X04n0223_106:0703a14": "無量眾生住菩提道令無量眾生安住清淨波羅蜜",
    "X04n0223_106:0703a15": "道令無量眾生住菩薩初地令無量眾生住菩薩二",
    "X04n0223_106:0703a16": "地乃至十地令無量眾生入於菩薩殊勝行願令無",
    "X04n0223_106:0703a17": "量眾生安住普賢清淨行願善男子彼普智寶燄妙",
    "X04n0223_106:0703a18": "德幢如來現如是不可思議自在神力轉法輪時於",
    "X04n0223_106:0703a19": "彼一一諸世界中隨其所應念念調伏無量眾生時",
    "X04n0223_106:0703a20": "普賢菩薩知寶華燈王城中眾生自恃色貌及諸境",
    "X04n0223_106:0703a21": "界而生憍慢陵蔑他人化現妙身端正殊特往詣彼",
    "X04n0223_106:0703a22": "城放大光明普照一切令彼聖王及諸妙寶日月星",
    "X04n0223_106:0703a23": "宿眾生身等一切光明悉皆不現譬如日出眾星奪",
    "X04n0223_106:0703a24": "耀亦如聚墨對閻浮金時諸眾生咸作是言此為是",
    "X04n0223_106:0703b01": "誰為天為梵今放此光令我等身所有光色皆不顯",
    "X04n0223_106:0703b02": "現種種思惟無能解了爾時普賢菩薩在彼輪王寶",
    "X04n0223_106:0703b03": "宮殿上虗空中住而告之言大王當知今汝國中有",
    "X04n0223_106:0703b04": "佛興世在普光明法雲音幢菩提樹下時聖王女蓮",
    "X04n0223_106:0703b05": "華妙眼見普賢菩薩所現色身光明自在及聞身上",
    "X04n0223_106:0703b06": "諸莊嚴具所出妙音心生歡喜作如是念願我所有",
    "X04n0223_106:0703b07": "一切善根得如是身如是莊嚴如是相好如是威儀",
    "X04n0223_106:0703b08": "如是自在今此大聖能於眾生生死長夜黑闇之中",
    "X04n0223_106:0703b09": "放大光明開示如來出興於世願令於我亦得如是",
    "X04n0223_106:0703b10": "為諸眾生作智光明破彼所有無知黑闇願我所在",
    "X04n0223_106:0703b11": "受生之處常得不離此善知識善男子時轉輪王與",
    "X04n0223_106:0703b12": "其寶女千子眷屬大臣輔佐四種兵眾及其城內無",
    "X04n0223_106:0703b13": "量人民前後圍遶以王神力俱升虗空高一由旬放",
    "X04n0223_106:0703b14": "大光明照四天下普使一切咸得瞻仰欲令眾生俱",
    "X04n0223_106:0703b15": "往見佛以偈讚曰。",
    "X04n0223_106:0703b16": "　如來出世間　　普救諸羣生　　汝等應速疾",
    "X04n0223_106:0703b17": "　往詣導師所　　無量無數劫　　乃有佛興世",
    "X04n0223_106:0703b18": "　演說深妙法　　饒益一切眾　　佛觀諸世間",
    "X04n0223_106:0703b19": "　顛倒常癡惑　　輪迴生死苦　　而起大悲心",
    "X04n0223_106:0703b20": "　無數億千劫　　修習菩提行　　為欲度眾生",
    "X04n0223_106:0703b21": "　斯由大悲力　　頭目手足等　　一切悉能捨",
    "X04n0223_106:0703b22": "　為求菩提故　　如是無量劫　　無量億千劫",
    "X04n0223_106:0703b23": "　導師難可遇　　見聞若承事　　一切無空過",
    "X04n0223_106:0703b24": "　今當共汝等　　往觀調御尊　　坐於如來座",
    "X04n0223_106:0703c01": "　降魔成正覺　　瞻仰如來身　　放演無量光",
    "X04n0223_106:0703c02": "　種種微妙色　　除滅一切闇　　一一毛孔中",
    "X04n0223_106:0703c03": "　放光不思議　　普照諸羣生　　咸令大歡喜",
    "X04n0223_106:0703c04": "　汝等咸應發　　廣大精進心　　詣彼如來所",
    "X04n0223_106:0703c05": "　恭敬而供養",
    "X04n0223_106:0703c06": "爾時轉輪聖王說偈讚佛開悟一切眾生已從輪王",
    "X04n0223_106:0703c07": "善根出十千種大供養雲往詣道場向如來所所謂",
    "X04n0223_106:0703c08": "一切寶蓋雲一切華帳雲一切寶衣雲一切寶鈴網",
    "X04n0223_106:0703c09": "雲一切香海雲一切寶座雲一切寶幢雲一切宮殿",
    "X04n0223_106:0703c10": "雲一切妙華雲一切諸莊嚴具雲於虗空中周徧嚴",
    "X04n0223_106:0703c11": "飾到已頂禮普智寶燄妙德幢王如來足遶無量百",
    "X04n0223_106:0703c12": "千帀即於佛前坐普照十方寶蓮華座時轉輪王女",
    "X04n0223_106:0703c13": "普智燄妙德眼即解身上諸莊嚴具持以散佛時莊",
    "X04n0223_106:0703c14": "嚴具於虗空中變成寶蓋寶網垂下龍王執持一切",
    "X04n0223_106:0703c15": "宮殿於中間列十種寶蓋周帀圍遶形如樓閣內外",
    "X04n0223_106:0703c16": "清淨諸纓絡雲及諸寶樹香海摩尼以為莊嚴於此",
    "X04n0223_106:0703c17": "蓋中有菩提樹枝葉榮茂普覆法界念念示現無量",
    "X04n0223_106:0703c18": "莊嚴毗盧遮那如來坐此樹下有不可說佛剎微塵",
    "X04n0223_106:0703c19": "數菩薩前後圍遶皆從普賢行願出生住諸菩薩無",
    "X04n0223_106:0703c20": "差別住亦見有一切諸世間主亦見如來自在神力",
    "X04n0223_106:0703c21": "又見一切諸劫次第世界成壞又亦見彼一切世界",
    "X04n0223_106:0703c22": "一切諸佛出興次第又亦見彼一切世界一一皆有",
    "X04n0223_106:0703c23": "普賢菩薩供養於佛調伏眾生又亦見彼一切菩薩",
    "X04n0223_106:0703c24": "莫不皆在普賢身中亦見自身在其身內亦見其身",
    "X04n0223_106:0704a01": "在一切如來前一切普賢前一切菩薩前一切眾生",
    "X04n0223_106:0704a02": "前又亦見彼一切世界一一各有佛剎微塵數世界",
    "X04n0223_106:0704a03": "種種際畔種種任持種種形狀種種體性種種安布",
    "X04n0223_106:0704a04": "種種莊嚴種種清淨種種莊嚴雲而覆其上種種劫",
    "X04n0223_106:0704a05": "名種種佛興種種三世種種方處種種住法界種種",
    "X04n0223_106:0704a06": "入法界種種住虗空種種如來菩提場種種如來神",
    "X04n0223_106:0704a07": "通力種種如來師子座種種如來大眾海種種如來",
    "X04n0223_106:0704a08": "眾差別種種如來巧方便種種如來轉法輪種種如",
    "X04n0223_106:0704a09": "來妙音聲種種如來言說海種種如來契經雲既見",
    "X04n0223_106:0704a10": "是已其心清淨生大歡喜普智寶燄妙德幢王如來",
    "X04n0223_106:0704a11": "為說脩多羅名一切如來轉法輪十佛剎微塵數脩",
    "X04n0223_106:0704a12": "多羅而為眷屬時彼女人聞此經已則得成就十千",
    "X04n0223_106:0704a13": "三昧門其心柔輭無有麤彊如初受胎如始誕生如",
    "X04n0223_106:0704a14": "娑羅樹初始生芽彼三昧心亦復如是所謂現見一",
    "X04n0223_106:0704a15": "切佛三昧普照一切剎三昧入一切三世門三昧說",
    "X04n0223_106:0704a16": "一切佛法輪三昧知一切佛願海三昧開悟一切眾",
    "X04n0223_106:0704a17": "生令出生死苦三昧常願破一切眾生闇三昧常願",
    "X04n0223_106:0704a18": "滅一切眾生苦三昧常願生一切眾生樂三昧教化",
    "X04n0223_106:0704a19": "一切眾生不生疲厭三昧一切菩薩無障礙幢三昧",
    "X04n0223_106:0704a20": "普詣一切清淨佛剎三昧得如是等十千三昧已復",
    "X04n0223_106:0704a21": "得妙定心不動心歡喜心安慰心廣大心順善知識",
    "X04n0223_106:0704a22": "心緣甚深一切智心住廣大方便海心捨離一切執",
    "X04n0223_106:0704a23": "著心不住一切世間境界心入如來境界心普照一",
    "X04n0223_106:0704a24": "切色海心無惱害心無高倨心無疲倦心無退轉心",
    "X04n0223_106:0704b01": "無懈怠心思惟諸法自性心安住一切法門海心觀",
    "X04n0223_106:0704b02": "察一切法門海心了知一切眾生海心救護一切眾",
    "X04n0223_106:0704b03": "生海心普照一切世界海心普生一切佛願海心悉",
    "X04n0223_106:0704b04": "破一切障礙山心積集福德助道心現見諸佛十力",
    "X04n0223_106:0704b05": "心普照菩薩境界心增長菩薩助道心徧緣一切方",
    "X04n0223_106:0704b06": "海心一心思惟普賢大願發一切如來十佛剎微塵",
    "X04n0223_106:0704b07": "數願海願嚴淨一切佛國願調伏一切眾生願徧知",
    "X04n0223_106:0704b08": "一切法界願普入一切法界海願於一切佛剎盡未",
    "X04n0223_106:0704b09": "來際劫修菩薩行願盡未來際劫不捨一切菩薩行",
    "X04n0223_106:0704b10": "願得親近一切如來願得承事一切善友願得供養",
    "X04n0223_106:0704b11": "一切諸佛願於念念中修菩薩行增一切智無有間",
    "X04n0223_106:0704b12": "斷發如是等十佛剎微塵數願海成就普賢所有大",
    "X04n0223_106:0704b13": "願時彼如來復為其女開示演說發心已來所集善",
    "X04n0223_106:0704b14": "根所修妙行所得大果令其開悟成就如來所有願",
    "X04n0223_106:0704b15": "海一心趣向一切智位善男子復於此前過十大劫",
    "X04n0223_106:0704b16": "有世界名日輪光摩尼佛號因陀羅幢妙相此妙眼",
    "X04n0223_106:0704b17": "女於彼如來遺法之中普賢菩薩勸其修補蓮華座",
    "X04n0223_106:0704b18": "上故壞佛像既修補已而復彩畫既彩畫已復寶莊",
    "X04n0223_106:0704b19": "嚴發阿耨多羅三藐三菩提心善男子我念過去由",
    "X04n0223_106:0704b20": "普賢菩薩善知識故種此善根從是已來不墮惡趣",
    "X04n0223_106:0704b21": "常於一切天王人王種族中生端正可喜眾相圓滿",
    "X04n0223_106:0704b22": "令人樂見常見於佛常得親近普賢菩薩乃至於今",
    "X04n0223_106:0704b23": "示導開悟成熟於我令生歡喜善男子於意云何爾",
    "X04n0223_106:0704b24": "時毗盧遮那藏妙寶蓮華髻轉輪聖王者豈異人乎",
    "X04n0223_106:0704c01": "今彌勒菩薩是時王妃圓滿面者寂靜音海夜神是",
    "X04n0223_106:0704c02": "今所住處去此不遠時妙德眼童女者即我身是我",
    "X04n0223_106:0704c03": "於彼時身為童女普賢菩薩勸我修補蓮華座像以",
    "X04n0223_106:0704c04": "為無上菩提因緣令我發於阿耨多羅三藐三菩提",
    "X04n0223_106:0704c05": "心我於彼時初始發心次復引導令我得見妙德幢",
    "X04n0223_106:0704c06": "佛解身纓絡散佛供養見佛神力聞佛說法即得菩",
    "X04n0223_106:0704c07": "薩普現一切世間調伏眾生解脫門於念念中見須",
    "X04n0223_106:0704c08": "彌山微塵數佛亦見彼佛道場眾會清淨國土我皆",
    "X04n0223_106:0704c09": "尊重恭敬供養聽聞說法依教修行善男子過彼毗",
    "X04n0223_106:0704c10": "盧遮那大威德世界圓滿清淨劫已次有世界名寶",
    "X04n0223_106:0704c11": "輪妙莊嚴劫名大光有五百佛於中出現我皆承事",
    "X04n0223_106:0704c12": "恭敬供養其最初佛名大悲幢初出家時我為夜神",
    "X04n0223_106:0704c13": "恭敬供養次有佛出名金剛那羅延幢我為轉輪王",
    "X04n0223_106:0704c14": "恭敬供養其佛為我說脩多羅名一切佛出現十佛",
    "X04n0223_106:0704c15": "剎微塵數脩多羅以為眷屬次有佛出名金剛無礙",
    "X04n0223_106:0704c16": "德我於彼時為轉輪王恭敬供養其佛為我說脩多",
    "X04n0223_106:0704c17": "羅名普照一切眾生根須彌山微塵數脩多羅而為",
    "X04n0223_106:0704c18": "眷屬我皆受持次有佛出名火燄山妙莊嚴我於彼",
    "X04n0223_106:0704c19": "時為長者女其佛為我說脩多羅名普照三世藏閻",
    "X04n0223_106:0704c20": "浮提微塵數脩多羅而為眷屬我皆聽聞如法受持",
    "X04n0223_106:0704c21": "次有佛出名一切法海高勝王我為阿脩羅王恭敬",
    "X04n0223_106:0704c22": "供養其佛為我說脩多羅名分別一切法界五百脩",
    "X04n0223_106:0704c23": "多羅而為眷屬我皆聽聞如法受持次有佛出名海",
    "X04n0223_106:0704c24": "嶽法光明我為龍王女雨如意摩尼寶雲而為供養",
    "X04n0223_106:0705a01": "其佛為我說脩多羅名增長歡喜海百萬億脩多羅",
    "X04n0223_106:0705a02": "而為眷屬我皆聽聞如法受持次有佛出名寶燄山",
    "X04n0223_106:0705a03": "燈我為海神雨寶蓮華雲恭敬供養其佛為我說脩",
    "X04n0223_106:0705a04": "多羅名法界方便海光明佛剎微塵數脩多羅而為",
    "X04n0223_106:0705a05": "眷屬我皆聽聞如法受持次有佛出名功德海光明",
    "X04n0223_106:0705a06": "輪我於彼時為五通仙現大神通六萬諸仙前後圍",
    "X04n0223_106:0705a07": "遶雨香華雲而為供養其佛為我說脩多羅名無著",
    "X04n0223_106:0705a08": "法燈六萬脩多羅而為眷屬我皆聽聞如法受持次",
    "X04n0223_106:0705a09": "有佛出名毗盧遮那功德藏我於彼時為主地神名",
    "X04n0223_106:0705a10": "出生平等義與無量地神俱雨一切寶樹一切摩尼",
    "X04n0223_106:0705a11": "藏一切寶纓絡雲而為供養其佛為我說脩多羅名",
    "X04n0223_106:0705a12": "出生一切如來智藏無量脩多羅而為眷屬我皆聽",
    "X04n0223_106:0705a13": "聞受持不忘善男子如是次第其最後佛名充滿虗",
    "X04n0223_106:0705a14": "空法界妙德燈我為妓女名曰美顏見佛入城歌舞",
    "X04n0223_106:0705a15": "供養承佛神力踊出空中以千偈頌讚歎於佛佛為",
    "X04n0223_106:0705a16": "於我放眉間光名莊嚴法界大光明徧觸我身我蒙",
    "X04n0223_106:0705a17": "光已即得解脫門名法界方便不退藏善男子此世",
    "X04n0223_106:0705a18": "界中有如是等佛剎微塵數劫一切如來於中出現",
    "X04n0223_106:0705a19": "我皆承事恭敬供養彼諸如來所說正法我皆憶念",
    "X04n0223_106:0705a20": "乃至不忘一文一句於彼一一諸如來所稱揚讚歎",
    "X04n0223_106:0705a21": "一切佛法為無量眾生廣作利益於彼一一諸如來",
    "X04n0223_106:0705a22": "所得一切智光明現三世法界海入一切普賢行善",
    "X04n0223_106:0705a23": "男子我依一切智光明故於念念中見無量佛既見",
    "X04n0223_106:0705a24": "佛已先所未得先所未見普賢諸行悉得成滿何以",
    "X04n0223_106:0705b01": "故以得一切智光明故爾時普救眾生夜神欲重明",
    "X04n0223_106:0705b02": "此解脫義承佛神力為善財童子而說頌言。",
    "X04n0223_106:0705b03": "　善財聽我說　　甚深難見法　　普照於三世",
    "X04n0223_106:0705b04": "　一切差別門　　如我初發心　　專求佛功德",
    "X04n0223_106:0705b05": "　所入諸解脫　　汝今應諦聽　　我念過去世",
    "X04n0223_106:0705b06": "　過剎微塵劫　　次前有一劫　　名圓滿清淨",
    "X04n0223_106:0705b07": "　是時有世界　　名為徧照燈　　須彌塵數佛",
    "X04n0223_106:0705b08": "　於中出興世　　初佛名智燄　　次佛名法幢",
    "X04n0223_106:0705b09": "　第三法須彌　　第四德師子　　第五寂靜王",
    "X04n0223_106:0705b10": "　第六滅諸見　　第七高名稱　　第八大功德",
    "X04n0223_106:0705b11": "　第九名勝日　　第十名月面　　於此一佛所",
    "X04n0223_106:0705b12": "　是初悟法門　　從此後次第　　復有十佛出",
    "X04n0223_106:0705b13": "　初名虗空處　　第二名普光　　三名住諸方",
    "X04n0223_106:0705b14": "　四名正念海　　五名高勝光　　六名須彌雲",
    "X04n0223_106:0705b15": "　七名法燄佛　　八名山勝佛　　九名大悲華",
    "X04n0223_106:0705b16": "　十名法界華　　此十出現時　　第二悟法門",
    "X04n0223_106:0705b17": "　從此後次第　　復有十佛出　　第一光幢佛",
    "X04n0223_106:0705b18": "　第二智慧佛　　第三心義佛　　第四德主佛",
    "X04n0223_106:0705b19": "　第五天慧佛　　第六慧王佛　　第七勝智佛",
    "X04n0223_106:0705b20": "　第八光王佛　　第九勇猛佛　　第十蓮華佛",
    "X04n0223_106:0705b21": "　於此十佛所　　第三悟法門　　從此後次第",
    "X04n0223_106:0705b22": "　復有十佛出　　第一寶燄山　　第二功德海",
    "X04n0223_106:0705b23": "　第三法光明　　第四蓮華藏　　第五眾生眼",
    "X04n0223_106:0705b24": "　第六香光寶　　七須彌功德　　八乾闥婆王",
    "X04n0223_106:0705c01": "　第九摩尼藏　　第十寂靜色　　從此後次第",
    "X04n0223_106:0705c02": "　復有十佛出　　初佛廣大智　　次佛寶光明",
    "X04n0223_106:0705c03": "　第三虗空雲　　第四殊勝相　　第五圓滿戒",
    "X04n0223_106:0705c04": "　第六那羅延　　第七須彌德　　第八功德輪",
    "X04n0223_106:0705c05": "　第九無勝幢　　第十大樹山　　從此後次第",
    "X04n0223_106:0705c06": "　復有十佛出　　第一婆羅藏　　第二世主身",
    "X04n0223_106:0705c07": "　第三高顯光　　第四金剛照　　第五地威力",
    "X04n0223_106:0705c08": "　第六甚深法　　第七法慧音　　第八須彌幢",
    "X04n0223_106:0705c09": "　第九勝光明　　第十妙寶光　　從此後次第",
    "X04n0223_106:0705c10": "　復有十佛出　　第一梵光明　　第二虗空音",
    "X04n0223_106:0705c11": "　第三法界身　　第四光明輪　　第五智慧幢",
    "X04n0223_106:0705c12": "　第六虗空燈　　第七微妙德　　第八徧照光",
    "X04n0223_106:0705c13": "　第九勝福光　　第十大悲雲　　從此後次第",
    "X04n0223_106:0705c14": "　復有十佛出　　第一力光慧　　第二普現前",
    "X04n0223_106:0705c15": "　第三高顯光　　第四光明身　　第五法起佛",
    "X04n0223_106:0705c16": "　第六寶相佛　　第七速疾風　　第八勇猛幢",
    "X04n0223_106:0705c17": "　第九妙寶蓋　　第十照三世　　從此後次第",
    "X04n0223_106:0705c18": "　復有十佛出　　第一願海光　　第二金剛身",
    "X04n0223_106:0705c19": "　第三須彌德　　第四念幢王　　第五功德慧",
    "X04n0223_106:0705c20": "　第六智慧燈　　第七光明幢　　第八廣大智",
    "X04n0223_106:0705c21": "　第九法界智　　第十法海智　　從此後次第",
    "X04n0223_106:0705c22": "　復有十佛出　　初名布施法　　次名功德輪",
    "X04n0223_106:0705c23": "　三名勝妙雲　　四名忍智燈　　五名寂靜音",
    "X04n0223_106:0705c24": "　六名寂靜幢　　七名世間燈　　八名深大願",
    "X04n0223_106:0706a01": "　九名無勝幢　　十名智燄海　　從此後次第",
    "X04n0223_106:0706a02": "　復有十佛出　　初佛法自在　　二佛無礙慧",
    "X04n0223_106:0706a03": "　三名音海慧　　四名眾妙音　　五名自在施",
    "X04n0223_106:0706a04": "　六名普現前　　七名隨樂身　　八名住勝德",
    "X04n0223_106:0706a05": "　第九本性佛　　第十賢德佛　　須彌塵數劫",
    "X04n0223_106:0706a06": "　此中所有佛　　普作世間燈　　我悉曾供養",
    "X04n0223_106:0706a07": "　佛剎微塵劫　　所有佛出現　　我皆曾供養",
    "X04n0223_106:0706a08": "　入此解脫門　　我於無量劫　　修行得此道",
    "X04n0223_106:0706a09": "　汝若能修行　　不久亦當得",
    "X04n0223_106:0706a10": "善男子我唯知此菩薩普現一切世間調伏眾生解",
    "X04n0223_106:0706a11": "脫如諸菩薩摩訶薩集無邊行生種種解現種種身",
    "X04n0223_106:0706a12": "具種種根滿種種願入種種三昧起種種神變能種",
    "X04n0223_106:0706a13": "種觀察法入種種智慧門得種種法光明而我云何",
    "X04n0223_106:0706a14": "能知能說彼功德行善男子去此不遠有主夜神名",
    "X04n0223_106:0706a15": "寂靜音海坐摩尼光幢莊嚴蓮華座百萬阿僧祇主",
    "X04n0223_106:0706a16": "夜神前後圍遶汝詣彼問菩薩云何學菩薩行修菩",
    "X04n0223_106:0706a17": "薩道時善財童子頂禮其足遶無數帀殷勤瞻仰辭",
    "X04n0223_106:0706a18": "退而去。",
    "X04n0223_106:0706a19": "【論】第一正入當位法門中從爾時善財童子已下",
    "X04n0223_106:0706a20": "長科為十四段第一爾時善財童子已下至作如",
    "X04n0223_106:0706a21": "是願已有六行半經明正念喜目夜神之教思惟",
    "X04n0223_106:0706a22": "趣入不違其善知識教分二往詣普救眾生妙德",
    "X04n0223_106:0706a23": "夜神所已下至放光入善財頂充滿其身有五行",
    "X04n0223_106:0706a24": "經明普救夜神放眉間光明名智燈普照幢入善",
    "X04n0223_106:0706b01": "財身分三善財爾時已下至令得一切智清淨光",
    "X04n0223_106:0706b02": "明故有三十九行經明善財蒙光入身所見智燈",
    "X04n0223_106:0706b03": "普照法門所照境界及普救夜神所行之行教化",
    "X04n0223_106:0706b04": "眾生境界海無邊分四時善財童子見此夜神如",
    "X04n0223_106:0706b05": "是神力已下至以偈讚曰有五行經明善財見其",
    "X04n0223_106:0706b06": "夜神神力以偈讚德分五善財正說二十行半偈",
    "X04n0223_106:0706b07": "重明前所見法分六爾時善財童子說此頌已已",
    "X04n0223_106:0706b08": "下至修何等行而得清淨有三行經是善財請問",
    "X04n0223_106:0706b09": "修何等行而得清淨及問得此解脫其已久如分",
    "X04n0223_106:0706b10": "七夜神云善男子已下至我承佛神力今為汝說",
    "X04n0223_106:0706b11": "有九行半經明夜神推法難知非是天人及二乘",
    "X04n0223_106:0706b12": "所能測知推以佛神力為汝說分八善男子乃往",
    "X04n0223_106:0706b13": "古世已下至示現如來出現不思議相有九十七",
    "X04n0223_106:0706b14": "行經明轉輪王城北菩提樹前寶華光明池中蓮",
    "X04n0223_106:0706b15": "華十度放光饒益不同及一切境界普興莊嚴雲",
    "X04n0223_106:0706b16": "分九善男子此普照三世一切如來已下至頌有",
    "X04n0223_106:0706b17": "四十八行半經明寶華燈王城北蓮華中初佛出",
    "X04n0223_106:0706b18": "現普賢菩薩告知輪王與眷屬俱往見佛及偈讚",
    "X04n0223_106:0706b19": "如來出現分所說十行頌讚如來德如經具明十",
    "X04n0223_106:0706b20": "爾時轉輪聖王已下至發阿耨多羅三藐三菩提",
    "X04n0223_106:0706b21": "心有七十三行半經明轉輪聖王及女興供其女",
    "X04n0223_106:0706b22": "妙眼獲益發菩提心分十一善男子我念過去由",
    "X04n0223_106:0706b23": "普賢菩薩善知識已下至聽聞正法依教修行有",
    "X04n0223_106:0706b24": "十六行半經明都結已上修行因緣眷屬名號及",
    "X04n0223_106:0706c01": "因普賢發起善根分此初佛所得法門名菩薩普",
    "X04n0223_106:0706c02": "現一切世間調伏眾生解脫門十二善男子過毗",
    "X04n0223_106:0706c03": "盧遮那大威德世界圓滿清淨劫已次有世界名",
    "X04n0223_106:0706c04": "寶輪妙莊嚴劫名大光有五百佛於中出現已下",
    "X04n0223_106:0706c05": "十佛所此普救夜神於一一佛所受生不同而為",
    "X04n0223_106:0706c06": "供養聽聞諸法如文自具十三善男子此世界中",
    "X04n0223_106:0706c07": "有如是等佛剎微塵數劫一切如來於中出現我",
    "X04n0223_106:0706c08": "皆承事恭敬供養所有法門皆不忘一文一句已",
    "X04n0223_106:0706c09": "下至頌有十行半經明總都結所經諸劫供養諸",
    "X04n0223_106:0706c10": "佛得法門分此段明智滿行周自佛他佛會為一",
    "X04n0223_106:0706c11": "法界故都舉佛剎微塵為量也大約且以自行佛",
    "X04n0223_106:0706c12": "果徧故如下一段頌總都結如上所供養佛數作",
    "X04n0223_106:0706c13": "十一段十十為首總有須彌山微塵數佛曾所供",
    "X04n0223_106:0706c14": "養此都言十一地自行佛果故自行相應他佛自",
    "X04n0223_106:0706c15": "會為一體也不可作一向自他之求十四我唯知",
    "X04n0223_106:0706c16": "此菩薩普現一切世間調伏眾生解脫已下是推",
    "X04n0223_106:0706c17": "德升進隨文釋義者云往古過佛剎微塵劫有劫",
    "X04n0223_106:0706c18": "名圓滿清淨者此是一切智之圓滿普照之體也",
    "X04n0223_106:0706c19": "有世界名毗盧遮那威德者此是種種差別智之",
    "X04n0223_106:0706c20": "純雜光明自在此是精進行之徧周有須彌山微",
    "X04n0223_106:0706c21": "塵數佛於中出現者是精進位升進差別智廣量",
    "X04n0223_106:0706c22": "高出世間之果也前位舉三十二那由他又一無",
    "X04n0223_106:0706c23": "量又五百更有二佛為升進見佛智之廣量此須",
    "X04n0223_106:0706c24": "彌山微塵為佛量也明勝進高升此世界東際輪",
    "X04n0223_106:0707a01": "圍山側有四天下名寶燈華幢者明東際者及以",
    "X04n0223_106:0707a02": "寶燈華幢者總明修差別智也有百萬億那由他",
    "X04n0223_106:0707a03": "諸國土者此明一切智智主伴法門眷屬攝生報",
    "X04n0223_106:0707a04": "居境界也此四天下閻浮提內一國土名寶華燈",
    "X04n0223_106:0707a05": "此明差別智自在照耀義也於中眾生具行十善",
    "X04n0223_106:0707a06": "有轉輪王於中出現名毗盧遮那妙寶華髻其王",
    "X04n0223_106:0707a07": "於蓮華中忽然化生者表一切智種種差別智生",
    "X04n0223_106:0707a08": "皆無所生而生無所染也三十二相智所報生也",
    "X04n0223_106:0707a09": "七寶具足表七菩提分也王四天下者四智徧周",
    "X04n0223_106:0707a10": "也恒演正法教導羣生者正智現行無邪行也王",
    "X04n0223_106:0707a11": "有千子者萬行具足也夫人寶女並表法樂慈悲",
    "X04n0223_106:0707a12": "也其有一女名普智燄妙德眼者此是普救夜神",
    "X04n0223_106:0707a13": "會智悲之行其此世界淨穢合成愚智同居是此",
    "X04n0223_106:0707a14": "位會融染淨成智悲二行於其城北菩提樹前有",
    "X04n0223_106:0707a15": "香池名寶蓮華光明此表法身戒定定體之香也",
    "X04n0223_106:0707a16": "香池之內出大蓮華名普現三世一切如來莊嚴",
    "X04n0223_106:0707a17": "境界雲者是於法身中起十波羅蜜行也能現一",
    "X04n0223_106:0707a18": "切諸佛境界如雲故須彌山微塵數佛於中出現",
    "X04n0223_106:0707a19": "者總明一切諸佛皆以一切智智大慈大悲十波",
    "X04n0223_106:0707a20": "羅蜜法身池中起精進行而出現故已下香池中",
    "X04n0223_106:0707a21": "蓮華名寶華光明十度放光節級利生十千年前",
    "X04n0223_106:0707a22": "此大蓮華放淨光明名現諸神通成就眾生若有",
    "X04n0223_106:0707a23": "眾生遇斯光者心自開悟無不了知者配檀波羅",
    "X04n0223_106:0707a24": "蜜為主餘九為伴十千年後佛當出現者每以智",
    "X04n0223_106:0707b01": "波羅蜜為佛出現互體為十及以百千萬皆以智",
    "X04n0223_106:0707b02": "為十佛也又九千年前放淨光明名一切眾生離",
    "X04n0223_106:0707b03": "垢燈者配戒波羅蜜為主餘九為伴九千年後佛",
    "X04n0223_106:0707b04": "當出現者至智波羅蜜是佛出現八千年前放大",
    "X04n0223_106:0707b05": "光明名一切眾生業果音若有眾生遇斯光得自",
    "X04n0223_106:0707b06": "知諸業果報次配忍波羅蜜中十波羅蜜八千年",
    "X04n0223_106:0707b07": "後佛當出現已下七六五四三二一總如是以次",
    "X04n0223_106:0707b08": "配之末後云供養佛剎微塵數佛者智滿行徧自",
    "X04n0223_106:0707b09": "心如佛行總如佛見總如佛十方世界無不是佛",
    "X04n0223_106:0707b10": "故已下頌中頌一百一十箇佛號者配此十地十",
    "X04n0223_106:0707b11": "一地因果佛位故頌云第一初佛名智燄即是初",
    "X04n0223_106:0707b12": "歡喜地檀波羅蜜為主自餘九佛是初地中檀波",
    "X04n0223_106:0707b13": "羅蜜中十波羅蜜互為主伴皆隨波羅蜜為佛名",
    "X04n0223_106:0707b14": "號皆審觀之自見意況從此次第復有十佛初名",
    "X04n0223_106:0707b15": "虗空處佛者此配第二離垢地戒波羅蜜以戒性",
    "X04n0223_106:0707b16": "如虗空以法身為戒體故餘九箇佛名是此位戒",
    "X04n0223_106:0707b17": "中主伴波羅蜜名故從此後次第復有十佛出第",
    "X04n0223_106:0707b18": "一光幢佛者配第三發光地中忍波羅蜜以脩八",
    "X04n0223_106:0707b19": "禪淨治三界惑障名之為光惑亡成忍不動名幢",
    "X04n0223_106:0707b20": "已下九箇佛號是主伴波羅蜜行中果也如是已",
    "X04n0223_106:0707b21": "下一一地中十波羅參融皆十佛果名號如上配",
    "X04n0223_106:0707b22": "之自見其意都舉佛剎微塵數佛者智滿行徧無",
    "X04n0223_106:0707b23": "非佛故皆悉承事者即聖凡同體無一不佛法空",
    "X04n0223_106:0707b24": "無間也以普眼觀之徹其心境無不佛也智隨敬",
    "X04n0223_106:0707c01": "行一切皆佛故如是見者以事而論亦實如是表",
    "X04n0223_106:0707c02": "法而論一切總實是佛故若一法一物不是佛見",
    "X04n0223_106:0707c03": "者當知是人即是邪見非正見也即有能所是非",
    "X04n0223_106:0707c04": "諸見競生不得入此普賢文殊智眼境界如是見",
    "X04n0223_106:0707c05": "初心及智滿不移地地中以總別六相義明之經",
    "X04n0223_106:0707c06": "云毗盧遮那藏妙寶蓮華髻轉輪王者豈異人乎",
    "X04n0223_106:0707c07": "今彌勒菩薩是者此明一切智智藏圓滿是佛果",
    "X04n0223_106:0707c08": "滿菩薩行亦周其王妃圓滿面者以智滿法悅是",
    "X04n0223_106:0707c09": "圓滿面又面者表見聞香味諸法滿故以表法悅",
    "X04n0223_106:0707c10": "表如妻義也今寂靜音海夜神配第五禪門表禪",
    "X04n0223_106:0707c11": "悅樂也非如世間妻取少分像也王女妙眼童女",
    "X04n0223_106:0707c12": "者表以智行慈無染淨二習也又經云善男子過",
    "X04n0223_106:0707c13": "毗盧遮那大威德世界圓滿清淨劫已次有世界",
    "X04n0223_106:0707c14": "名寶輪莊嚴劫名大光於中有五百佛出現我皆",
    "X04n0223_106:0707c15": "承事者此十一地中都行五位中各十波羅蜜互",
    "X04n0223_106:0707c16": "為其體一位有百共為五百於中隨佛出現事佛",
    "X04n0223_106:0707c17": "之身或為夜神或為輪王或為阿脩羅王是佛果",
    "X04n0223_106:0707c18": "中隨位之行最後為妓女者表法悅樂明十一地",
    "X04n0223_106:0707c19": "中五百行滿約如是知離自行法自佛果外一向",
    "X04n0223_106:0707c20": "別緣身外他佛而求真者本非修道見道人也若",
    "X04n0223_106:0707c21": "自行位果及者諸佛自相應也以自佛果相應故",
    "X04n0223_106:0707c22": "設強求而得見者是暫化現也非自行所及故此",
    "X04n0223_106:0707c23": "明一位中具十地法地地之內皆有十種十地體",
    "X04n0223_106:0707c24": "故以十波羅蜜互參而成故同別具足也如是皆",
    "X04n0223_106:0708a01": "如帝網門一多相徹此是第四燄慧地善知識以",
    "X04n0223_106:0708a02": "精進波羅蜜為主餘九為伴治處世間修慈悲懈",
    "X04n0223_106:0708a03": "怠不樂精進捨眾生障使令專精進教化眾生故",
    "X04n0223_106:0708a04": "此五位十地位內佛果一一約修行智慈所及所",
    "X04n0223_106:0708a05": "行所到處施設佛名不可如情要期立志暫見佛",
    "X04n0223_106:0708a06": "化身也一一須立自智自行及處而為佛名一一",
    "X04n0223_106:0708a07": "以名下義次第配當自見其意不可於自法外別",
    "X04n0223_106:0708a08": "作安模善男子我唯知此菩薩普現一切世間調",
    "X04n0223_106:0708a09": "伏眾生解脫者明推德升進第二推德升進中從",
    "X04n0223_106:0708a10": "如諸菩薩摩訶薩已下至辭退而去有八行半經",
    "X04n0223_106:0708a11": "約立六門一推德升進二示善知識所在云去此",
    "X04n0223_106:0708a12": "不遠三舉夜神名號寂靜音海四舉夜神徒眾主",
    "X04n0223_106:0708a13": "伴之神數五勸善財往問六聞善知識所在禮敬",
    "X04n0223_106:0708a14": "辭去釋曰前云眾會中此云不遠者表前是精進",
    "X04n0223_106:0708a15": "波羅蜜總將眾行會菩提體不離菩提體中故言",
    "X04n0223_106:0708a16": "眾會中此明以禪定進修升位於此位中習世技",
    "X04n0223_106:0708a17": "術工巧諸餘藝能勝前位故不離菩提體故不離",
    "X04n0223_106:0708a18": "精進行故而有巧能名去此不遠夜神名寂靜音",
    "X04n0223_106:0708a19": "海者明寂用徧周也寂靜是定也音海是用故明",
    "X04n0223_106:0708a20": "依此第五地禪門因定起慧用如海廣大故坐摩",
    "X04n0223_106:0708a21": "尼幢莊嚴蓮華座者明定體無垢無染著也百萬",
    "X04n0223_106:0708a22": "阿僧祇夜神前後圍遶者明定體徧周行亦徧周",
    "X04n0223_106:0708a23": "百者數之長也舉百萬阿僧祇此方云百萬不可",
    "X04n0223_106:0708a24": "數也數既不窮其源但約行十方攝化益眾生之",
    "X04n0223_106:0708b01": "行徧故此寂靜音海夜神是普救眾生妙德夜神",
    "X04n0223_106:0708b02": "之母表定能成精進行故若無定者一切諸行皆",
    "X04n0223_106:0708b03": "有疲勞。",
    "X04n0223_106:0708b05": "大方廣佛新華嚴經合論卷第一百六",
    "X04n0223_106:0708b07": "音切",
    "X04n0223_106:0708b08": "陵(力丁切)。蔑(莫結切)。倨(九遇切)。恃(是音)。模(莫胡切)。"
}