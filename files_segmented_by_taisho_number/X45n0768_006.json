{
    "X45n0768_006:0630a15": "大乘起信論疏筆削記會閱卷第六",
    "X45n0768_006:0630a16": "唐　西京太原沙門　法藏　述疏",
    "X45n0768_006:0630a17": "　　終南草堂沙門　宗密　錄註",
    "X45n0768_006:0630a18": "宋　秀州長水沙門　子璿　修記",
    "X45n0768_006:0630a19": "清　錢塘慈雲沙門　續法　會編",
    "X45n0768_006:0630a20": "　　順天府府丞　戴京曾　閱定",
    "X45n0768_006:0630a21": "△二不覺義。",
    "X45n0768_006:0630a22": "【記】不覺者。即棃耶識中第二義不覺無明也。是即",
    "X45n0768_006:0630a23": "無明之別號。亦名癡。亦名為迷。無知等。斯約染法",
    "X45n0768_006:0630a24": "以明心生滅義。然生是虗生。滅亦是妄滅也。",
    "X45n0768_006:0630b01": "△文三。初根本不覺。二枝末不覺。三結末歸本。",
    "X45n0768_006:0630b02": "【記】此三段。亦可初體。次相。後即結相同體。",
    "X45n0768_006:0630b03": "△初根本不覺(二)。一依覺成迷。二依迷顯覺。一",
    "X45n0768_006:0630b04": "依覺成迷(三)。初法。次喻。三合。初法。",
    "X45n0768_006:0630b05": "所言不覺義者。謂不如實知真如法一故。不覺心起",
    "X45n0768_006:0630b06": "而有其念。念無自相。不離本覺。",
    "X45n0768_006:0630b07": "【疏】不覺句。牒章。謂下。釋義。不如知者。不了如理一",
    "X45n0768_006:0630b08": "味故。釋根本不覺義。如迷正方也。不覺起念者。謂",
    "X45n0768_006:0630b09": "業等相念。即邪方也。念不離覺者。邪無別體。不離",
    "X45n0768_006:0630b10": "正方也。",
    "X45n0768_006:0630b11": "【記】論云不如實知真如法一者。不。違逆義。如實知。",
    "X45n0768_006:0630b12": "一切覺也。即能達智。真如。平等理也。即所達境。法",
    "X45n0768_006:0630b13": "一。一法界心也。即二所依體。於上三法皆違逆故。",
    "X45n0768_006:0630b14": "故云不如實知真如法一也。疏云不了等者。如理平",
    "X45n0768_006:0630b15": "等。本唯一相。無不覺之異。今既不如理知。故云不",
    "X45n0768_006:0630b16": "了。不了。即無明也。由無明故。妄生異相。首楞嚴云。",
    "X45n0768_006:0630b17": "無同異中。熾然成異也。迷正方者。不了是正東故。",
    "X45n0768_006:0630b18": "論云不覺心起而有念者。不覺。根本無明。念即業",
    "X45n0768_006:0630b19": "等。枝本無明。謂違背上三法故。不覺無明忽然生",
    "X45n0768_006:0630b20": "起。遂有業等妄想念也。疏云業等相者。指三細言。",
    "X45n0768_006:0630b21": "論云起念。起即是動。動即是業相也。經中亦名為",
    "X45n0768_006:0630b22": "起。故文云起為世界。靜成虗空。邪方者。前雖迷其",
    "X45n0768_006:0630b23": "正方。但且不了是東。今於東處。別作西解。故云邪",
    "X45n0768_006:0630b24": "方。前即迷真。此即起似也。然根本無明中。有迷真",
    "X45n0768_006:0630c01": "執妄二義。今論此段。并下三細。是迷真義。下智相",
    "X45n0768_006:0630c02": "等。即執妄義。亦即楞嚴背覺合塵義。經云。迷失本",
    "X45n0768_006:0630c03": "妙圓心寶明妙性。認悟中迷等。此則具明二義也。",
    "X45n0768_006:0630c04": "華嚴云。於第一義不了。名為無明。此迷真也。圓覺",
    "X45n0768_006:0630c05": "云。妄認四大緣慮為身心等。此執妄也。然迷真必",
    "X45n0768_006:0630c06": "執妄。執妄必迷真。故此二經。各舉一義也。邪不離",
    "X45n0768_006:0630c07": "正者。西處即東故。不覺處即覺故。",
    "X45n0768_006:0630c08": "△次喻。",
    "X45n0768_006:0630c09": "猶如迷人。依方故迷。若離於方。則無有迷。",
    "X45n0768_006:0630c10": "【記】依方迷者。依東方故。迷為西方。若離正東。即無",
    "X45n0768_006:0630c11": "邪西。亦如依水起波。若離於水。則無有波。",
    "X45n0768_006:0630c12": "△三合。",
    "X45n0768_006:0630c13": "眾生亦爾。依覺故迷。若離覺性。則無不覺。",
    "X45n0768_006:0630c14": "△二依迷顯覺。",
    "X45n0768_006:0630c15": "以有不覺妄想心故。能知名義。為說真覺。若離不覺",
    "X45n0768_006:0630c16": "之心。則無真覺自相可說。",
    "X45n0768_006:0630c17": "【疏】於中二。初。明妄有起淨之功。後。明真有待妄之",
    "X45n0768_006:0630c18": "義。良以依真之妄。方能顯真。隨妄之真。還待妄顯",
    "X45n0768_006:0630c19": "故也。",
    "X45n0768_006:0630c20": "【記】初義者。即文云。以有不覺等。妄待真也。後義者。",
    "X45n0768_006:0630c21": "即文云。若離不覺等。真待妄也。此即節釋其文也。",
    "X45n0768_006:0630c22": "良以下。正辨其意。依真下。顯初意。如依金之器。方",
    "X45n0768_006:0630c23": "能顯金。反之則不可也。隨妄下。顯後意。如隨器之",
    "X45n0768_006:0630c24": "金。還待器顯。反之亦不可也。前依覺故迷。則為妄",
    "X45n0768_006:0631a01": "之所損。今依迷顯覺。則為妄之所益也。然論之大",
    "X45n0768_006:0631a02": "意。明不覺與覺。皆是相待。以顯生滅染淨。無有自",
    "X45n0768_006:0631a03": "相。皆不可得也。此中初言以有不覺妄想心者。無",
    "X45n0768_006:0631a04": "明所起妄想分別。由此分別。能知名義。故有言說。",
    "X45n0768_006:0631a05": "說於真覺。是明真覺之名。待於妄立也。若離不覺。",
    "X45n0768_006:0631a06": "即無真覺。自相可說者。是反明真覺。必待不覺。若",
    "X45n0768_006:0631a07": "不相待即無自相。自相既無。他亦不立。是顯染淨",
    "X45n0768_006:0631a08": "無所得義。故後譯云。然彼不覺。自無實相。不離本",
    "X45n0768_006:0631a09": "覺。復待不覺。以說真覺。不覺既無。真覺亦遣。如下",
    "X45n0768_006:0631a10": "文云。當知一切染法淨法。皆悉相待。無有自相可",
    "X45n0768_006:0631a11": "說。故圓覺云。依幻說覺。亦名為幻。智論亦云。若世",
    "X45n0768_006:0631a12": "諦如毫[(牙*ㄆ)/里]許有實者。第一義諦。亦應有實。此之謂",
    "X45n0768_006:0631a13": "也。",
    "X45n0768_006:0631a14": "△二枝末不覺。",
    "X45n0768_006:0631a15": "【疏】此一段文。略作二種釋。初。約喻說意。二。就識釋",
    "X45n0768_006:0631a16": "文。初者。本覺真如。其猶淨眼(一)。熱翳之氣。如根本",
    "X45n0768_006:0631a17": "無明(不覺也二)。翳與眼合。動彼淨眼。業識亦爾(三)。由淨",
    "X45n0768_006:0631a18": "眼動故。有病眼起。能見相亦爾(四)。以有病眼。向外",
    "X45n0768_006:0631a19": "觀故。即見空華。妄境界現。境界相亦爾(五)。以有空",
    "X45n0768_006:0631a20": "華境故。令其起心。分別好華惡華等。智相亦爾(六)。",
    "X45n0768_006:0631a21": "由此分別。堅執不改。相續相亦爾(七)。由執定故。於",
    "X45n0768_006:0631a22": "違順境。取捨追求。執取相亦爾(八)。由取相故。於其",
    "X45n0768_006:0631a23": "相上。復立名字。若彼相未對之時。但聞名即執。計",
    "X45n0768_006:0631a24": "名字相亦爾(九)。既計名取相。發動身口。攀此空華。",
    "X45n0768_006:0631b01": "造善惡業。起業相亦爾(十)。受苦樂報。長眠生死而",
    "X45n0768_006:0631b02": "不能脫。業繫苦相亦爾(十一)。皆由根本無明力也。",
    "X45n0768_006:0631b03": "【記】疏有十一重翳喻法合。義相昭然。尋文易解。又",
    "X45n0768_006:0631b04": "以首末比況。最切者夢喻。已見前說。皆由無明力",
    "X45n0768_006:0631b05": "者。即下結云。無明能生一切染法。一切染法。皆不",
    "X45n0768_006:0631b06": "覺相。",
    "X45n0768_006:0631b07": "△次釋文者。分二。一無明為因生三細。二境界為",
    "X45n0768_006:0631b08": "緣生六麤。",
    "X45n0768_006:0631b09": "【記】楞伽云。妄想為因。境界為緣。和合而生。妄想。即",
    "X45n0768_006:0631b10": "無明也。疏中用此經句以科論文也。",
    "X45n0768_006:0631b11": "△一無明為因生三細。",
    "X45n0768_006:0631b12": "【記】據下論文。乃是展轉相生。今但約根本而言。故",
    "X45n0768_006:0631b13": "云無明為因。",
    "X45n0768_006:0631b14": "△中又二。初總標。二別解。初總標。",
    "X45n0768_006:0631b15": "復次依不覺故。生三種相。與彼不覺。相應不離。",
    "X45n0768_006:0631b16": "【疏】相不離體故。末不離本故。依無明起妄心。依妄",
    "X45n0768_006:0631b17": "心起無明故。",
    "X45n0768_006:0631b18": "【記】相不離體者。業等九相。不離不覺體故。以即體",
    "X45n0768_006:0631b19": "之相。即相之體。故不相離。末不離本者。三細六麤",
    "X45n0768_006:0631b20": "之枝末。不離不覺無明之根本。以即本之末。即末",
    "X45n0768_006:0631b21": "之本。故不相離。依無明起妄心者。即不覺生三相",
    "X45n0768_006:0631b22": "(三細相也)。如下云。以依無明有棃耶。依妄心起無明者。",
    "X45n0768_006:0631b23": "即三相(三細也)與不覺相應。下云。以依阿棃耶。說有",
    "X45n0768_006:0631b24": "無明。其猶依水起波。波相起已。不離於水。由斯義",
    "X45n0768_006:0631c01": "故。名曰相應。非約心王心數說相應義。以此三種",
    "X45n0768_006:0631c02": "(三細)。是不相應染故。",
    "X45n0768_006:0631c03": "△二別解二。初徵。次釋。初徵。",
    "X45n0768_006:0631c04": "云何為三。",
    "X45n0768_006:0631c05": "【疏】總徵起也。",
    "X45n0768_006:0631c06": "【記】何為依於不覺生三相耶。",
    "X45n0768_006:0631c07": "△次釋(三)。一業相。二轉相。三現相。",
    "X45n0768_006:0631c08": "【記】三相文中。各有標名。所依。正釋。詳之。",
    "X45n0768_006:0631c09": "△一業相。",
    "X45n0768_006:0631c10": "一者。無名業相。以依不覺故。心動說名為業。覺則不",
    "X45n0768_006:0631c11": "動。動則有苦。果不離因故。",
    "X45n0768_006:0631c12": "【疏】初句。標名。依不覺。釋標中無明也。即根本無明。",
    "X45n0768_006:0631c13": "心動為業。釋標中業也。此中業有二義。一。動作是",
    "X45n0768_006:0631c14": "業義。即此心動。是也。覺則不動者。反舉釋成。既得",
    "X45n0768_006:0631c15": "始覺時。即無動念。是知今動。只由不覺也。動則有",
    "X45n0768_006:0631c16": "苦者。二。為因是業義。此既招苦。即為因也。如得寂",
    "X45n0768_006:0631c17": "靜無念之時。即是涅槃妙樂。故知今動。則有生死",
    "X45n0768_006:0631c18": "苦患也。果不離因者。不動既樂。即知動必有苦。動",
    "X45n0768_006:0631c19": "因苦果。既無別時。故云不離也。此雖動念而極微",
    "X45n0768_006:0631c20": "細。緣起一相。能所不分。即當棃耶自體分也。如無",
    "X45n0768_006:0631c21": "相論云。問。此識何相。何境界。答。相及境界。不可分",
    "X45n0768_006:0631c22": "別。一體無異。當知此約賴耶業相義說也。下二。約",
    "X45n0768_006:0631c23": "本識見相二分為二。",
    "X45n0768_006:0631c24": "【記】論云無明業相者。初。標名。意表此二。無有異體",
    "X45n0768_006:0632a01": "也。所以知者。前說業相盡處。便見心性成究竟覺。",
    "X45n0768_006:0632a02": "但以約義。故說相依。顯體無別。故今雙舉。又揀本",
    "X45n0768_006:0632a03": "覺隨染業相。故云無明業相。顯覺不覺皆有業相。",
    "X45n0768_006:0632a04": "而真妄不同也。論中依不覺。句。二。所依也。根本無",
    "X45n0768_006:0632a05": "明者。以是所依。故當根本。如夢依睡也。論心動下。",
    "X45n0768_006:0632a06": "三。正釋。動名業者。能依也。動作是業義者。是無明",
    "X45n0768_006:0632a07": "之業用。後之八相。亦是動作。亦是無明業用。然約",
    "X45n0768_006:0632a08": "別義以立其名。唯此最初起用之始。故名為業。反",
    "X45n0768_006:0632a09": "舉等者。如不睡則無夢。始覺者。即始究竟時也。為",
    "X45n0768_006:0632a10": "因是業義者。然九中前八。皆得名因。所以不言業",
    "X45n0768_006:0632a11": "者。亦約別義故。今此初相。能為苦本。故名業也。如",
    "X45n0768_006:0632a12": "得下。反顯。以靜是妙樂之因故。反知動念。即是苦",
    "X45n0768_006:0632a13": "因也。動因苦果無別時者。以一念起動。即具微細",
    "X45n0768_006:0632a14": "四相。四相之苦果。不離一念之動因。據此位中。即",
    "X45n0768_006:0632a15": "是棃耶行苦。若準前明四相俱時有故則四相攝",
    "X45n0768_006:0632a16": "於九相。分段麤苦。亦在其中。所以次第說者。文不",
    "X45n0768_006:0632a17": "頓書故。義有因依故。若約時說。則一念不覺無有",
    "X45n0768_006:0632a18": "前後。故有說云。一念不覺。五蘊俱生。即斯義也。此",
    "X45n0768_006:0632a19": "雖下。上則別解論文。今是通明行相也。此乃九相",
    "X45n0768_006:0632a20": "之端。細中之細。未有轉現心境差別。故云一相不",
    "X45n0768_006:0632a21": "分。自體。即自證分也。如無相下。引證。相。即自體。境",
    "X45n0768_006:0632a22": "界。即所緣。當知下。會彼同此。",
    "X45n0768_006:0632a23": "△二轉相。",
    "X45n0768_006:0632a24": "二者。能見相。以依動故。能見。不動。則無見。",
    "X45n0768_006:0632b01": "【疏】初句。標也。即是轉相。以依等者。依前業識。轉成",
    "X45n0768_006:0632b02": "能見。不動無見者。若依性淨門。則無能見也。反顯",
    "X45n0768_006:0632b03": "能見。必依動義。如是轉相。雖有能緣。以境界微細",
    "X45n0768_006:0632b04": "故。猶未辨之。如攝論云。意識緣三世境。及非三世",
    "X45n0768_006:0632b05": "境。是即可知。此識所緣境。不可知故。既云所緣不",
    "X45n0768_006:0632b06": "可知。即約能緣以明本識轉相義也。",
    "X45n0768_006:0632b07": "【記】依前下。轉。猶起也。是前業相。起為此見。然餘相",
    "X45n0768_006:0632b08": "皆有起義。不名轉者。亦約別義故。如依於夢而有",
    "X45n0768_006:0632b09": "夢心。若依下。約果海性淨不動。則無有彼此之見。",
    "X45n0768_006:0632b10": "應知有見者。但依動故。如無於夢。則無夢心。如是",
    "X45n0768_006:0632b11": "下。就此一相位中以明。不說境界所以。以微細故。",
    "X45n0768_006:0632b12": "且說能見以為轉相。然此境界。便是向下現相。以",
    "X45n0768_006:0632b13": "論中分能見所見各為一相。今此見相。由內所發。",
    "X45n0768_006:0632b14": "非託境生。故名為轉。依此轉相。帶起所緣。復立現",
    "X45n0768_006:0632b15": "相。非謂於此能見之中。又自別有微細境故。攝論",
    "X45n0768_006:0632b16": "下。引證。意識。即第六識智相是也。三世境者。諸有",
    "X45n0768_006:0632b17": "為法。非三世境者。諸無為法。斯皆意識所緣之境。",
    "X45n0768_006:0632b18": "可知者。意識麤浮。能所緣念。可以現今分別取解",
    "X45n0768_006:0632b19": "也。以有三世等境為可知故。此識等者。即第八也。",
    "X45n0768_006:0632b20": "以無可知境故。既無境可知。故唯就能緣見分以",
    "X45n0768_006:0632b21": "明此識也。如說十二因緣。始不可知。此亦如是。唯",
    "X45n0768_006:0632b22": "識亦云。不可知執受處。既云下。結意。",
    "X45n0768_006:0632b23": "△三現相。",
    "X45n0768_006:0632b24": "三者。境界相。以依能見故。境界妄現。離見。則無境界。",
    "X45n0768_006:0632c01": "【疏】初句。標也。即是現相。以依下。依前轉相。能現境",
    "X45n0768_006:0632c02": "界。離見句。反釋。",
    "X45n0768_006:0632c03": "【記】依前等者。如依夢心而有夢境。反釋者。應云。聖",
    "X45n0768_006:0632c04": "人離見。既無此境。當知此境。定從見生。如無夢心。",
    "X45n0768_006:0632c05": "則無夢境。然上三相。皆反以釋成者。以此是八地",
    "X45n0768_006:0632c06": "已上所知境界。非下位所覺。由是以聖人不見相",
    "X45n0768_006:0632c07": "等。比決反驗。令義明了。可證可信也。",
    "X45n0768_006:0632c08": "△二境界為緣生六麤。",
    "X45n0768_006:0632c09": "【疏】即分別事識也。如楞伽經云。境界風所動。種種",
    "X45n0768_006:0632c10": "諸識浪。此之謂也。問。三細屬賴耶。六麤屬意識。何",
    "X45n0768_006:0632c11": "故不說末那識耶。答。有二義意。一。前既說賴耶。末",
    "X45n0768_006:0632c12": "那必執相應。故不說。瑜伽論云。賴耶識起。必二識",
    "X45n0768_006:0632c13": "相應故。又由意識緣外境時。必內依末那為染污",
    "X45n0768_006:0632c14": "根。方得生起。是故既說六麤。必內依末那故。亦不",
    "X45n0768_006:0632c15": "別說。二。以義不便故。略不說之。不便相者。以無明",
    "X45n0768_006:0632c16": "住地。動本淨心。令起和合成棃耶。末那既無此義。",
    "X45n0768_006:0632c17": "故前三細中略不說。又由外境。牽起事識。末那無",
    "X45n0768_006:0632c18": "緣外境義。故六麤中。亦略不說。亦可計內為我屬",
    "X45n0768_006:0632c19": "前三細。計外為我所。屬後六麤。故略不論也。楞伽",
    "X45n0768_006:0632c20": "經中。亦同此說。故彼經云。大慧。略說有三種識。廣",
    "X45n0768_006:0632c21": "說有八種相。何等為三。謂真識。現識。分別事識。乃",
    "X45n0768_006:0632c22": "至廣說。經中現識。即是三細中現相也。分別事識。",
    "X45n0768_006:0632c23": "即是下六麤也。所以知者。彼經下釋分別事識中",
    "X45n0768_006:0632c24": "乃云攀緣外境界。起前事識等。故知事識。非是末",
    "X45n0768_006:0633a01": "那。此論下文。並同此說。宜可記之。",
    "X45n0768_006:0633a02": "【記】即下。初。引經指配事。即是境。分別六塵境事之",
    "X45n0768_006:0633a03": "識。故名分別事識。楞伽等者。具云。藏識海常住(本識)。",
    "X45n0768_006:0633a04": "境界風所動(現識)。種種諸識浪。騰躍而轉生(事識)。問下。",
    "X45n0768_006:0633a05": "二。問答釋妨三。初。問。末那者。具云訖利瑟吒耶末",
    "X45n0768_006:0633a06": "那。此云染汙意。謂與四惑相應。故云染汙。恒審思",
    "X45n0768_006:0633a07": "量。故云意。即第七也。答下。二。答三。初。六八相從答",
    "X45n0768_006:0633a08": "二。初。約能執從所執故不說。必執相應者。謂第七",
    "X45n0768_006:0633a09": "種子。在第八中。第八見分。為第七所執。故曰相應。",
    "X45n0768_006:0633a10": "況二識相依。互為根耶。瑜伽下。引證。可知。又由",
    "X45n0768_006:0633a11": "下。二。約所依從能依故不說。內依等者。以第八第",
    "X45n0768_006:0633a12": "七互依。第六依於七八。前五依六七八。及同境依。",
    "X45n0768_006:0633a13": "故有偈云。五四六有二。七八一俱依。但說能依。必",
    "X45n0768_006:0633a14": "知有所。故略不云。二下。次。以義不便答二。初。無和",
    "X45n0768_006:0633a15": "合義故不說。無明等者。前說無明。與真和合。成棃",
    "X45n0768_006:0633a16": "耶識相。末那但一向生滅。無和合義。若言和合。自",
    "X45n0768_006:0633a17": "成棃耶。若無和合。識從何生。義既不便。求說不及。",
    "X45n0768_006:0633a18": "又由下。二。無緣外義故不說。末那無緣外者。以前",
    "X45n0768_006:0633a19": "五唯緣外塵。第八緣內根身。種子及器世間。第六",
    "X45n0768_006:0633a20": "通緣一切。第七唯緣第八見分。今六麤皆緣外境。",
    "X45n0768_006:0633a21": "故不說也。亦可下。三。約計內外答。此約我我所分。",
    "X45n0768_006:0633a22": "亦屬六八。故不言第七。意云。第七正是執我我所。",
    "X45n0768_006:0633a23": "今分兩處。無體可言楞下。三。證二。先。引經。宋譯文",
    "X45n0768_006:0633a24": "也。經中下。次。釋義。現識等者。正配釋。彼經云。譬如",
    "X45n0768_006:0633b01": "明鏡。持諸色像。現識處現。亦復如是。所以下。辨事",
    "X45n0768_006:0633b02": "識義也。攀緣外境界等。亦是義取。宋云。取種種塵。",
    "X45n0768_006:0633b03": "及無始妄想熏。是分別事識因。唐云。分別事識。以",
    "X45n0768_006:0633b04": "分別境界。及無始戲論習氣為因。既云緣外塵境。",
    "X45n0768_006:0633b05": "非六而誰。由是論依經說。故不復論第七識也。故",
    "X45n0768_006:0633b06": "知下。結會彼此。然上多義。明此論中不說第七者。",
    "X45n0768_006:0633b07": "要異海東曉公。說下智相。即第七故。故彼文云。言",
    "X45n0768_006:0633b08": "智相者。是第七識。麤中之始。始有慧數。分別我塵。",
    "X45n0768_006:0633b09": "故名智相。夫人經說。六識及心法智。今之智相。即",
    "X45n0768_006:0633b10": "心法智也。若具而言之。緣於本識(內也。末那細分緣者)。計以",
    "X45n0768_006:0633b11": "為我。緣所現境(外也。末那麤分緣者)。計為我所。今就麤現說",
    "X45n0768_006:0633b12": "之。依境界心起分別。又此境界。不離現識。猶如影",
    "X45n0768_006:0633b13": "像。不離鏡面。此第七識。直爾內向。計我我所。而不",
    "X45n0768_006:0633b14": "別計心外有塵。故餘處說。還緣彼識(如唯識三十頌等)。問。",
    "X45n0768_006:0633b15": "云何得知第七末那。非但緣(內)識。亦緣(外)六塵。答",
    "X45n0768_006:0633b16": "此有二釋。一。依比量。二。聖言量。比量者。量云。意根",
    "X45n0768_006:0633b17": "是有法。必與意識同境故是宗。因云不共所依故。",
    "X45n0768_006:0633b18": "同喻如眼等根。異喻如次第滅意。三支無過。故知",
    "X45n0768_006:0633b19": "意根。遍行六塵。聖言量者。一。金鼓經云。眼根受色。",
    "X45n0768_006:0633b20": "耳分別聲。乃至意根分別一切諸法。大乘意根。即",
    "X45n0768_006:0633b21": "是末那。故知遍緣一切也。二。對法論。十種分別中",
    "X45n0768_006:0633b22": "言。第一相分別者。謂身所居處。所受用義。彼復如",
    "X45n0768_006:0633b23": "其次第。如諸色根器世間色等境界為相。第二相",
    "X45n0768_006:0633b24": "顯分別者。謂六識身及意。如前所說所取相而顯",
    "X45n0768_006:0633c01": "現故。此中五識。唯現色等塵。意識及意。通現色根。",
    "X45n0768_006:0633c02": "及器世間色等境界。設使末那。不緣色根器世界",
    "X45n0768_006:0633c03": "等。即能現分別。唯應取六識。而言及意。故知通緣。",
    "X45n0768_006:0633c04": "已上皆略彼疏而說。今此疏意。明無第七。乃是影",
    "X45n0768_006:0633c05": "攝。無違常式意不緣外。故有多義也。",
    "X45n0768_006:0633c06": "△文中二。先躡前總標。次立名別釋。先躡前總",
    "X45n0768_006:0633c07": "標。",
    "X45n0768_006:0633c08": "以有境界緣故。復生六種相。",
    "X45n0768_006:0633c09": "【記】此之六相。雖則展轉各有所依。今亦但取根本",
    "X45n0768_006:0633c10": "而言。故云依境界緣生六相也。楞伽云。境界風所",
    "X45n0768_006:0633c11": "動。種種諸識浪。騰躍而轉生。斯之謂歟。",
    "X45n0768_006:0633c12": "△次立名別釋(二)。初徵。二釋。初徵。",
    "X45n0768_006:0633c13": "云何為六。",
    "X45n0768_006:0633c14": "【記】云何緣現境界生六相耶。",
    "X45n0768_006:0633c15": "△二釋(六)。一起計。二生受。三取著。四立名。五造業。",
    "X45n0768_006:0633c16": "六受報。一起計。",
    "X45n0768_006:0633c17": "一者。智相。依於境界。心起分別。愛與不愛故。",
    "X45n0768_006:0633c18": "【疏】於前現識所現相上。不了自心所現。故創起慧",
    "X45n0768_006:0633c19": "數。分別染淨。執有定性。",
    "X45n0768_006:0633c20": "【記】依於境心起者。此但外由境緣牽起。內根發生",
    "X45n0768_006:0633c21": "也。於前等者。不知內發。謂是外來。楞伽云。外實無",
    "X45n0768_006:0633c22": "有色。唯自心所現。愚夫不覺知。妄分別有為。不知",
    "X45n0768_006:0633c23": "外境界。種種皆自心。智者悉了知。境界自心現。創",
    "X45n0768_006:0633c24": "起等者。隨其心王。復起心數。揀擇染淨。決定如此。",
    "X45n0768_006:0634a01": "故名智也。體是別境心所中慧。故云慧數。",
    "X45n0768_006:0634a02": "△二生受。",
    "X45n0768_006:0634a03": "二者。相續相。依於智故。生其苦樂覺心。起念相應不",
    "X45n0768_006:0634a04": "斷故。",
    "X45n0768_006:0634a05": "【疏】謂依前分別。愛境起樂受覺。不愛境起苦受覺。",
    "X45n0768_006:0634a06": "數數起念。相續現前。此明自相續也。又能起惑潤",
    "X45n0768_006:0634a07": "業。引持生死。即令他相續也。故下文云。住持苦樂",
    "X45n0768_006:0634a08": "等。",
    "X45n0768_006:0634a09": "【記】依前等者。於順情可愛之境。心與喜俱。名樂受",
    "X45n0768_006:0634a10": "覺。於違情不愛之境。心與瞋俱。名苦受覺。不苦即",
    "X45n0768_006:0634a11": "樂。不樂即苦。違順之境既續。苦樂之心豈斷。略以",
    "X45n0768_006:0634a12": "辨麤。故不論其捨受。而理實有之。但在苦樂之間",
    "X45n0768_006:0634a13": "耳。自相續者。當相不斷故。又能等者。以自相續故。",
    "X45n0768_006:0634a14": "復能發起煩惱。潤於已熟之業令受報。未熟之業",
    "X45n0768_006:0634a15": "令成熟。由是引導任持。令其生死。不斷不絕。此則",
    "X45n0768_006:0634a16": "令他後四。相續不斷也。廣如下生滅因緣五意中",
    "X45n0768_006:0634a17": "釋。",
    "X45n0768_006:0634a18": "△三取著。",
    "X45n0768_006:0634a19": "三者。執取相。依於相續。緣念境界。住持苦樂。心起著",
    "X45n0768_006:0634a20": "故。",
    "X45n0768_006:0634a21": "【疏】苦樂句。上皆前相續相也。起著句。是此執取相",
    "X45n0768_006:0634a22": "也。謂於前苦樂等境。不了虗無。深起取著。故下文",
    "X45n0768_006:0634a23": "云。即此相續識。依諸凡夫。取著轉深。計我我所等",
    "X45n0768_006:0634a24": "也。",
    "X45n0768_006:0634b01": "【記】論云住持者。謂於苦樂境上。堅固停止。無有變",
    "X45n0768_006:0634b02": "改。執持不捨也。疏云上皆等者是執取相所依。故",
    "X45n0768_006:0634b03": "具牒之。是此下。正是明第三相。以不知違順境如",
    "X45n0768_006:0634b04": "空華。不了苦樂心如幻化。的取為實。確然不改。故",
    "X45n0768_006:0634b05": "云深取。故下等者。即下因緣意識中文。",
    "X45n0768_006:0634b06": "△四立名。",
    "X45n0768_006:0634b07": "四者。計名字相。依於妄執。分別假名言相故。",
    "X45n0768_006:0634b08": "【疏】依前顛倒所執相上。更立假名。是分別故。楞伽",
    "X45n0768_006:0634b09": "云。相名常相隨。而生諸妄想。故云依於妄執等也。",
    "X45n0768_006:0634b10": "上來起惑。自下造業受報。",
    "X45n0768_006:0634b11": "【記】依前下。境本非善。以順己之情。便名為善。境亦",
    "X45n0768_006:0634b12": "非惡。以違己之情。便名為惡。且善惡相。已自不實。",
    "X45n0768_006:0634b13": "況於名字。起諸倒情。寧非是假。何以故。他人於此。",
    "X45n0768_006:0634b14": "或以善為惡。或以惡為善。二皆不定故。肇公云。物",
    "X45n0768_006:0634b15": "無當名之實。名無得物之功。由此名故。不待眼見",
    "X45n0768_006:0634b16": "違順之相。但耳聞善惡之名。便生喜怒。是故目為",
    "X45n0768_006:0634b17": "計名字也。楞伽下。引證。上來下。結前生後以配三",
    "X45n0768_006:0634b18": "障也。自此已上。直至根本無明。盡名為惑。若準佛",
    "X45n0768_006:0634b19": "名經云。獨頭無明。為煩惱種。次則別開無明。以為",
    "X45n0768_006:0634b20": "煩惱所依。其實無明是癡。乃根本六惑之數也。若",
    "X45n0768_006:0634b21": "合論之。皆名煩惱。開合雖異。俱是惑門。自下等。即",
    "X45n0768_006:0634b22": "業苦。斯則三障即三道也。",
    "X45n0768_006:0634b23": "△五造業。",
    "X45n0768_006:0634b24": "五者。起業相。依於名字。尋名取著。造種種業故。",
    "X45n0768_006:0634c01": "【疏】謂執相計名。依此麤惑。發動身口。造一切業。即",
    "X45n0768_006:0634c02": "苦因也。",
    "X45n0768_006:0634c03": "【記】執相等者。謂於我執貪瞋愛見。發動身口七支。",
    "X45n0768_006:0634c04": "造善。惡。不動等無量差別之業。於中雖有善及不",
    "X45n0768_006:0634c05": "動。然俱有漏。不出三界。三界無安。猶如火宅。故皆",
    "X45n0768_006:0634c06": "苦因也。",
    "X45n0768_006:0634c07": "△六受報。",
    "X45n0768_006:0634c08": "六者。業繫苦相。以依業受報。不自在故。",
    "X45n0768_006:0634c09": "【疏】業因已成。招果必然。循環諸道。生死長縛。",
    "X45n0768_006:0634c10": "【記】必然者。必。定。然。是也。斯有兩義。一。不得不受故。",
    "X45n0768_006:0634c11": "二。善不為苦。惡不為樂故。書曰。天作孽。猶可違。自",
    "X45n0768_006:0634c12": "作孽。不可逭。涅槃經云。非空非海中。非入山石間。",
    "X45n0768_006:0634c13": "無有地方所。脫之不受報。故云必然。三界輪轉。無",
    "X45n0768_006:0634c14": "有罷期。故曰循環。死此生彼。不能脫免。故云長縛。",
    "X45n0768_006:0634c15": "如螘循環。如蠶作繭。終而復始。不自在故。正法念",
    "X45n0768_006:0634c16": "云。如繩繫飛鳥。雖遠攝即還。眾生業所牽。當知亦",
    "X45n0768_006:0634c17": "如是。苟非覺悟。無有解期。",
    "X45n0768_006:0634c18": "△三結末歸本(二)。初正釋。二轉釋。初正釋。",
    "X45n0768_006:0634c19": "當知無明。能生一切染法。",
    "X45n0768_006:0634c20": "【疏】三細六麤。總攝一切染法。皆因根本無明。不了",
    "X45n0768_006:0634c21": "真如而起。",
    "X45n0768_006:0634c22": "【記】染法雖多。不出三界因果惑業。今以三細六麤",
    "X45n0768_006:0634c23": "攝之。罄無不盡。如是染法。皆由根本無明。迷真所",
    "X45n0768_006:0634c24": "起。故論云當知等也。",
    "X45n0768_006:0635a01": "△二轉釋。",
    "X45n0768_006:0635a02": "以一切染法。皆是不覺相故。",
    "X45n0768_006:0635a03": "【疏】問。染法多種。差別不同。如何根本。唯一無明。答。",
    "X45n0768_006:0635a04": "染法雖多。皆是無明之業氣。悉是不覺之差別相。",
    "X45n0768_006:0635a05": "故不異不覺也。",
    "X45n0768_006:0635a06": "【記】問意可知。答文便是解論意也。業氣。即別相。此",
    "X45n0768_006:0635a07": "根本無明別相。皆是不覺業用氣分。然此不覺。是",
    "X45n0768_006:0635a08": "九相之總名。九相。乃不覺之別號。故圓覺云。身心",
    "X45n0768_006:0635a09": "等相。皆是無明。即斯義也。",
    "X45n0768_006:0635a10": "△三雙辨同異。",
    "X45n0768_006:0635a11": "【記】雙辨者。向說覺與不覺染淨迢然。又說依覺故",
    "X45n0768_006:0635a12": "迷。不離本覺。若言其異。云何依覺故迷。若言其同。",
    "X45n0768_006:0635a13": "云何染淨不等。又若定同定異。皆無進修之門。何",
    "X45n0768_006:0635a14": "也。同則聖凡一等。欣猒都絕。異則染淨抗行。迷悟",
    "X45n0768_006:0635a15": "永隔。由昧二門不即不離之旨。故有斯惑。然於相",
    "X45n0768_006:0635a16": "無相宗失意者。各墮一邊。故今辨釋。用祛迷謬。",
    "X45n0768_006:0635a17": "△中分二。先標列。次解釋。先標列。",
    "X45n0768_006:0635a18": "復次覺與不覺。有二種相。云何為二。一者。同相。二者。",
    "X45n0768_006:0635a19": "異相。",
    "X45n0768_006:0635a20": "【疏】覺不覺。雙牒。有二相。標也云何二。徵也。一者下。",
    "X45n0768_006:0635a21": "列也。",
    "X45n0768_006:0635a22": "【記】同相。則以生滅望真如說。以相望性。明其同也。",
    "X45n0768_006:0635a23": "異相。秪就生滅一門。染淨自相望以成異也。詳下",
    "X45n0768_006:0635a24": "論釋。思之。",
    "X45n0768_006:0635b01": "△次解釋二。初同。二異。初同(三)。一喻。二合。三證。",
    "X45n0768_006:0635b02": "一喻。",
    "X45n0768_006:0635b03": "同相者。譬如種種瓦器。皆同微塵性相。",
    "X45n0768_006:0635b04": "【疏】初句。牒名也。染淨二法。同以真如為性。真如以",
    "X45n0768_006:0635b05": "此二法為相。種種瓦器。喻染淨法。性相者。器以塵",
    "X45n0768_006:0635b06": "為性。塵以器為相。",
    "X45n0768_006:0635b07": "【記】染淨等者。染即不覺三細六麤。淨則覺義二相",
    "X45n0768_006:0635b08": "四鏡。以者。用也。緣真如是總相門。故能通與二法",
    "X45n0768_006:0635b09": "為性。又真如無相。故以此二法為相。斯則二相同",
    "X45n0768_006:0635b10": "依一性。一性同生二相。由是同字。性相俱用。喻染",
    "X45n0768_006:0635b11": "淨者。器有精麤故。器以等者。器喻生滅門中染淨",
    "X45n0768_006:0635b12": "諸法。塵喻真如門無相一理。瓦器皆同以微塵為",
    "X45n0768_006:0635b13": "性。微塵皆同以瓦器為相。詳之。",
    "X45n0768_006:0635b14": "△二合。",
    "X45n0768_006:0635b15": "如是無漏無明種種業幻。皆同真如性相。",
    "X45n0768_006:0635b16": "【疏】無漏。始本二覺也。無明。本末二不覺也。業幻者。",
    "X45n0768_006:0635b17": "此二皆有業用顯現。而非實有。故云幻。此等合種",
    "X45n0768_006:0635b18": "種器也。皆同性相者。以動真如門。作此生滅門中",
    "X45n0768_006:0635b19": "染淨二法。更無別體。故云性也。真如亦以此二法",
    "X45n0768_006:0635b20": "為相。淨相可知。其染相者。下文云。但以無明而熏",
    "X45n0768_006:0635b21": "習故。即有染相。",
    "X45n0768_006:0635b22": "【記】此二者。即上無漏無明。義如下說。非實有者。從",
    "X45n0768_006:0635b23": "分別生故。經云。幻妄稱相。然幻之一喻。諸教多引。",
    "X45n0768_006:0635b24": "以喻染淨其體不實。良以五天。此術頗眾。今依古",
    "X45n0768_006:0635c01": "德釋義。法喻略開五種。喻之五者。如結一巾。幻作",
    "X45n0768_006:0635c02": "一馬。一。所依巾。二。幻師術法。三。所幻馬。四。馬有即",
    "X45n0768_006:0635c03": "空。五。癡執為實。法之五者。一。真性。二。識心。三。依他",
    "X45n0768_006:0635c04": "起。四。我法即空。五。迷執我法。此等合者。無漏業。合",
    "X45n0768_006:0635c05": "精器。無明業。合麤器。更無別體者。經云。其性真為",
    "X45n0768_006:0635c06": "妙覺明體。此明染淨二法。皆同以真如為性也。真",
    "X45n0768_006:0635c07": "如句。明真如亦同以染淨二法為相也。淨相。即智",
    "X45n0768_006:0635c08": "淨不思議業。及後二鏡。已見前文。下文。即熏習中",
    "X45n0768_006:0635c09": "文。然則前三細六麤。雖是染相。以約不覺義說。故",
    "X45n0768_006:0635c10": "不引用。今別引下文者。意證此染。是真如相。故文",
    "X45n0768_006:0635c11": "云。真如之法。實無有染。但以無明而熏習故。則有",
    "X45n0768_006:0635c12": "染相。若前九相。初標後結。皆約不覺。不言皆是真",
    "X45n0768_006:0635c13": "如相故。準前末應結云。此合皆同微塵性相也。業",
    "X45n0768_006:0635c14": "幻皆同真如為性。合瓦器皆同微塵為性。真如同",
    "X45n0768_006:0635c15": "以業幻為相。合微塵同以瓦器為相。疏不云者。例",
    "X45n0768_006:0635c16": "上思知。",
    "X45n0768_006:0635c17": "△三證(二)。先正引。次釋疑。先正引。",
    "X45n0768_006:0635c18": "是故修多羅中。依於此義。說一切眾生。本來常住。入",
    "X45n0768_006:0635c19": "於涅槃。菩提之法。非可修相。非可作相。畢竟無得。",
    "X45n0768_006:0635c20": "【疏】是下。依此同相門。如上本末二不覺。本來即真",
    "X45n0768_006:0635c21": "如故。說一切眾生。自性涅槃。不更滅度。故淨名經",
    "X45n0768_006:0635c22": "云。一切眾生。即涅槃相。不復更滅。菩提下。依此同",
    "X45n0768_006:0635c23": "相門。如上始本二覺。即真如故。諸佛菩提。非修等",
    "X45n0768_006:0635c24": "也。又前約不覺即如。故眾生舊來入涅槃。今約覺",
    "X45n0768_006:0636a01": "智即真。故諸佛菩提。無新得也。非修者。望前涅槃。",
    "X45n0768_006:0636a02": "非是了因所顯。非作者。望前菩提。非是生因所作。",
    "X45n0768_006:0636a03": "無得者。此之二果。性淨本有故也。",
    "X45n0768_006:0636a04": "【記】依此句。即釋論中依於此義。以此義一句。貫於",
    "X45n0768_006:0636a05": "下二門故。眾生。即不覺也。不覺無體。即是真如。真",
    "X45n0768_006:0636a06": "如之理。即涅槃性。性自寂滅。何待更滅。滅度涅槃。",
    "X45n0768_006:0636a07": "即此彼方言也。淨名下。彌勒章文。大品亦云。斷一",
    "X45n0768_006:0636a08": "切結入涅槃者。是世俗法。非第一義。何以故。空中",
    "X45n0768_006:0636a09": "無有滅。亦無所滅者。諸法畢竟空。即是涅槃故。菩",
    "X45n0768_006:0636a10": "提。梵音。秦言云覺。覺即始本二覺。二覺既是真如。",
    "X45n0768_006:0636a11": "菩提豈從修得。故大品云。以何義故名菩提。空義",
    "X45n0768_006:0636a12": "故是菩提。如義。法性義。實際義等。是菩提也。上約",
    "X45n0768_006:0636a13": "眾生不覺即真如故。本來涅槃。此明諸佛覺亦真",
    "X45n0768_006:0636a14": "如故。菩提不可修作。既言修作。應知約果所得。故",
    "X45n0768_006:0636a15": "云諸佛。以本有故。何須修作而後得耶。故云非可",
    "X45n0768_006:0636a16": "修作。又前下。重以真如二字。釋此二段也。舊入者。",
    "X45n0768_006:0636a17": "圓覺云。始知眾生。本來成佛。又云。一切眾生。即究",
    "X45n0768_006:0636a18": "竟覺。故云無得。然舊來入與無新得。義同文異。但",
    "X45n0768_006:0636a19": "以如為涅槃。真為菩提為別也。又時人多謂涅槃",
    "X45n0768_006:0636a20": "為相所累。故說不覺即如。本來涅槃。妄計菩提修",
    "X45n0768_006:0636a21": "因所生。故說覺性即真。亦非新得。由是相即無相。",
    "X45n0768_006:0636a22": "故約不覺說涅槃。非是修生。元自本有。故約真性",
    "X45n0768_006:0636a23": "說菩提。望涅槃者。涅槃合是修其智了所顯。以不",
    "X45n0768_006:0636a24": "覺即如。如即涅槃。豈待了因了之方顯。斯則未嘗",
    "X45n0768_006:0636b01": "不顯。何待更顯。故上文云。舊來入涅槃。望菩提者。",
    "X45n0768_006:0636b02": "菩提合是生因所作。以菩提是覺。覺性即真。故不",
    "X45n0768_006:0636b03": "待作之始生。斯則未甞不有。更何作耶。故上文云",
    "X45n0768_006:0636b04": "菩提無新得。然據前云諸佛菩提非修等。即將此",
    "X45n0768_006:0636b05": "二句。獨就菩提而論。今又分此修作以望兩處所",
    "X45n0768_006:0636b06": "說。知之。此之下性淨。揀非離垢淨。本有。揀非新近",
    "X45n0768_006:0636b07": "生。既是本有之法。不合言得。以體如實常不變故。",
    "X45n0768_006:0636b08": "不同妄法。無實可得。斯無得法。元真實故。",
    "X45n0768_006:0636b09": "△次釋疑。",
    "X45n0768_006:0636b10": "亦無色相可見。而有見色相者。唯是隨染業幻所作。",
    "X45n0768_006:0636b11": "非是智色不空之性。以智相無可見故。",
    "X45n0768_006:0636b12": "【疏】亦下。疑云若眾生已入涅槃。更無新滅者。即已",
    "X45n0768_006:0636b13": "同諸佛。何故不能現報化等色身。故此釋云。法性",
    "X45n0768_006:0636b14": "自體。本無色相可見。如何使現色等相耶。",
    "X45n0768_006:0636b15": "【記】疑下。初。敘疑。約聖疑凡難也。故此下。二。釋通。依",
    "X45n0768_006:0636b16": "體捨用釋也。楞伽云。真實中無物。云何起分別。又",
    "X45n0768_006:0636b17": "經云。佛真法身。猶若虗空。此皆約無色也。",
    "X45n0768_006:0636b18": "【疏】而有下。又疑云。若以法性。非是色相可見法。故",
    "X45n0768_006:0636b19": "不現色者。諸佛何故現報化等種種色耶。故此釋",
    "X45n0768_006:0636b20": "云。彼見諸佛種種色相等者。並是隨眾生染幻心",
    "X45n0768_006:0636b21": "中。變異顯現。屬後異相門。非此同相門中本覺智",
    "X45n0768_006:0636b22": "內。有此色等不空之性也。又亦可本覺不空恒沙",
    "X45n0768_006:0636b23": "德中。亦無此色故也。",
    "X45n0768_006:0636b24": "【記】又下。三。轉難。約應疑真難也。故此下。四。轉釋。依",
    "X45n0768_006:0636c01": "本捨末釋也。謂佛果海。但有大定智悲而無色相。",
    "X45n0768_006:0636c02": "眾生見有報化色等相者。是彼菩薩業識。凡小事",
    "X45n0768_006:0636c03": "識所現。屬於無明差別之相。故下文云。但隨眾生",
    "X45n0768_006:0636c04": "見聞得益。故說為用也。非此下。約離相釋。下云。諸",
    "X45n0768_006:0636c05": "佛如來。唯是法身智相之身第一義諦。無有世諦",
    "X45n0768_006:0636c06": "可見。既云是第一義。無有世諦。豈於此中。而有色",
    "X45n0768_006:0636c07": "等不空性耶。又下。云以色性即智故。色體無形。說",
    "X45n0768_006:0636c08": "名智身。楞嚴云。性色真空。故本覺智性內。無有不",
    "X45n0768_006:0636c09": "空色相等也。又亦下。約性德釋。彼是真善妙色。即",
    "X45n0768_006:0636c10": "性之相。雖名為色。亦非可見之相。故云智色。下文",
    "X45n0768_006:0636c11": "云。以智性即色故。說名法身。",
    "X45n0768_006:0636c12": "【疏】以智下。問。何以得知彼法體中無色相耶。故此",
    "X45n0768_006:0636c13": "答云。以本覺智。非是可見之法故也。",
    "X45n0768_006:0636c14": "【記】問下。五。隨難。約相疑性難也。故此下。六。隨釋。依",
    "X45n0768_006:0636c15": "真捨妄釋也。以本覺不空性中智慧德相。亦無有",
    "X45n0768_006:0636c16": "相可取。故前云所言覺義者。謂心體離念。離念境",
    "X45n0768_006:0636c17": "界。唯證相應故。後云。諸佛法身。無有彼此色相迭",
    "X45n0768_006:0636c18": "相見故。",
    "X45n0768_006:0636c19": "△二異。",
    "X45n0768_006:0636c20": "異相者。如種種瓦器。各各不同。如是無漏無明。隨染",
    "X45n0768_006:0636c21": "幻差別。性染幻差別故。",
    "X45n0768_006:0636c22": "【疏】初句。牒名。如下。喻也。如是下。合也。無漏無明。總",
    "X45n0768_006:0636c23": "指。隨染下。別明。無漏法也。性染句。是無明法也。以",
    "X45n0768_006:0636c24": "彼無明。迷平等理。是故其性。自是差別。故下文云。",
    "X45n0768_006:0637a01": "如是無明自性差別故也。諸無漏法。順平等性。直",
    "X45n0768_006:0637a02": "論其性。則無差別。但隨染法差別相故。說無漏法",
    "X45n0768_006:0637a03": "有差別耳。如下文中。對業識等差別染法。故說本",
    "X45n0768_006:0637a04": "覺恒沙性德。又由對治彼染法差別。故成始覺萬",
    "X45n0768_006:0637a05": "德差別也。如是染淨。皆是真如隨緣顯現。似有而",
    "X45n0768_006:0637a06": "無體。故通名幻也。",
    "X45n0768_006:0637a07": "【記】喻中。種種器。譬生滅門中染淨法相。各不同者。",
    "X45n0768_006:0637a08": "譬染法內。三細異於六麤。淨法內。二相異於四鏡。",
    "X45n0768_006:0637a09": "別明者。以無漏淨法。體是覺性。覺性無差。但隨無",
    "X45n0768_006:0637a10": "明。故現差別。有差無差。故別明也。以彼下。先。釋性",
    "X45n0768_006:0637a11": "染句。明無明本性。自是差別。若不差別。則不能迷",
    "X45n0768_006:0637a12": "平等理也。下文。即真如體相熏習中文。諸無下。次。",
    "X45n0768_006:0637a13": "釋隨染句。先。約本覺義說。無漏。即通指本始二覺",
    "X45n0768_006:0637a14": "修性功德也。直論性者。尅就真體說也。是前門中",
    "X45n0768_006:0637a15": "所示真如體故。但隨下。約對染差別說淨差別。即",
    "X45n0768_006:0637a16": "後門中所示本覺相也。比如一月。影現萬水。月本",
    "X45n0768_006:0637a17": "無差。隨水影別下文。即相大文也。又由下。次。約始",
    "X45n0768_006:0637a18": "覺義說。由為治慳貪等染法。成布施等波羅蜜無",
    "X45n0768_006:0637a19": "漏淨行。及果上十力四無畏等萬德之義也。前則",
    "X45n0768_006:0637a20": "待差染以成差。此則治差染以成差。亦可前相後",
    "X45n0768_006:0637a21": "用耳。又以隨差別眾生以成差也。二句中皆有此",
    "X45n0768_006:0637a22": "一義。前已問答。故此闕之。具此三義。故云隨染差",
    "X45n0768_006:0637a23": "別等也。如是下。釋染淨法皆如幻義以對待之。法",
    "X45n0768_006:0637a24": "本不立故。如經云。若有一法勝過涅槃。我亦說為",
    "X45n0768_006:0637b01": "如夢幻等。金剛亦云。凡所有相。皆是虗妄。然上所",
    "X45n0768_006:0637b02": "說同異之義。即是真如生滅二門不相離義。約生",
    "X45n0768_006:0637b03": "滅門。即同而異。約真如門。即異而同。苟得一心二",
    "X45n0768_006:0637b04": "門之旨。即無惑於此。",
    "X45n0768_006:0637b05": "△二釋上生滅因緣。",
    "X45n0768_006:0637b06": "【記】生滅因緣者。以上立義分云。是心生滅因緣相。",
    "X45n0768_006:0637b07": "於中心生滅。已如上釋。今則釋因緣兩字。然是生",
    "X45n0768_006:0637b08": "滅家之因緣。故復言生滅也。",
    "X45n0768_006:0637b09": "△文分二。初明生滅因緣義。二重顯所依緣體。",
    "X45n0768_006:0637b10": "初明生滅因緣義三。先總標。次徵問。三別釋。先",
    "X45n0768_006:0637b11": "總標。",
    "X45n0768_006:0637b12": "復次生滅因緣者。所謂眾生。依心意意識轉故。",
    "X45n0768_006:0637b13": "【疏】初句。牒前以標也。棃耶心體。不守自性。是生滅",
    "X45n0768_006:0637b14": "因。根本無明。熏動心體。是生滅緣。又無明住地。諸",
    "X45n0768_006:0637b15": "染根本。是生滅因。外妄境界。動起識浪。是生滅緣。",
    "X45n0768_006:0637b16": "依是二義以顯因緣。所下。諸識生滅相集而生。故",
    "X45n0768_006:0637b17": "名眾生。而無別體。唯依心體。故言依心。即是棃耶",
    "X45n0768_006:0637b18": "自相心也。能依眾生。是意意識。依心體起。故云轉。",
    "X45n0768_006:0637b19": "轉者。起也。",
    "X45n0768_006:0637b20": "【記】初下。初。解牒文。牒前標者。謂牒前立義分中之",
    "X45n0768_006:0637b21": "所宗。標為此下論文之所釋。棃耶下一重。是能生",
    "X45n0768_006:0637b22": "三細之因緣。心體。即真如。於中唯取隨緣一義。以",
    "X45n0768_006:0637b23": "不守自性故。根本等者。以是親迷真覺。故不取枝",
    "X45n0768_006:0637b24": "末。又此唯當成事之義。不取體空。又無明下一重。",
    "X45n0768_006:0637c01": "是能生六麤之因緣。葢此兩重因緣。正如楞伽所",
    "X45n0768_006:0637c02": "說。不思議熏變。及取種種塵無始妄想熏等。廣如",
    "X45n0768_006:0637c03": "下說。又此兩重。但有三法。謂真如唯因。境界局緣。",
    "X45n0768_006:0637c04": "無明望真則為緣。望境則為因。結文可知。諸識下。",
    "X45n0768_006:0637c05": "二。解標文。然此但唯約心。故云諸識。若云五陰和",
    "X45n0768_006:0637c06": "合中生。斯則兼於色也。而無下。如波無別體。唯依",
    "X45n0768_006:0637c07": "於水。上云。依如來藏故。有生滅心等。自相心者。即",
    "X45n0768_006:0637c08": "前不守自性。生滅因也。能依等者。但以約法約人",
    "X45n0768_006:0637c09": "立名有異。意與意識。即是眾生。無別體也。即前諸",
    "X45n0768_006:0637c10": "識生滅相集而生也。又眾生是總。意等是別。總別",
    "X45n0768_006:0637c11": "雖殊。其體一也。皆從心起。以心為依。然此中能所",
    "X45n0768_006:0637c12": "依起(心望意。心。能起。意。所起。意望心。意。能依。心。所依。意望意識。依起例知。下五意。亦准之)。以",
    "X45n0768_006:0637c13": "心意意識相望分別。有通有局。思之可見(心。通也。意識。局",
    "X45n0768_006:0637c14": "也。意。望前則局。望後則通)。楞伽亦云。藏識說名心(第八識)。思量性",
    "X45n0768_006:0637c15": "名意(第七識)。能了諸境相。是則名為識(前六識)。今此心",
    "X45n0768_006:0637c16": "是如來藏。意是五意。識唯第六。故不同彼。",
    "X45n0768_006:0637c17": "△次徵問。",
    "X45n0768_006:0637c18": "此業云何。",
    "X45n0768_006:0637c19": "【疏】此心作眾生義云何。",
    "X45n0768_006:0637c20": "【記】既云眾生。依於心體。有意等起。其相云何。",
    "X45n0768_006:0637c21": "△三別釋(三)。初釋所依心。二釋意轉。三釋意識轉。",
    "X45n0768_006:0637c22": "初釋所依心。",
    "X45n0768_006:0637c23": "以依阿棃耶識。說有無明。",
    "X45n0768_006:0637c24": "【疏】棃耶者。是上所說心。即是生滅之因。無明者。於",
    "X45n0768_006:0638a01": "棃耶識二義中。此是不覺義。即生滅之緣。欲明依",
    "X45n0768_006:0638a02": "此因緣。意意識轉故。故言以依等也。上總中略指",
    "X45n0768_006:0638a03": "其因。故但言依心。此別釋中具顯因緣。故說依心",
    "X45n0768_006:0638a04": "及無明也。",
    "X45n0768_006:0638a05": "【記】先。釋文也。是上等者。以棃耶是總。覺及無明。是",
    "X45n0768_006:0638a06": "總中別義。今既說無明依棃耶有。應知唯取覺義",
    "X45n0768_006:0638a07": "為所依也。論文約總取別。故云棃耶。疏中釋出別",
    "X45n0768_006:0638a08": "義。故云是上所說心。即不守自性真如也。餘文可",
    "X45n0768_006:0638a09": "知。欲明等者。此但指前第一重之因緣也。上總下。",
    "X45n0768_006:0638a10": "或問曰。前云依心有意等轉故。今兼云無明者。何",
    "X45n0768_006:0638a11": "謂也。故此釋之。",
    "X45n0768_006:0638a12": "【疏】問。上說依覺有不覺。由此不覺力故。動彼心體。",
    "X45n0768_006:0638a13": "令起滅和合。方有棃耶業相等識。何故此中。說依",
    "X45n0768_006:0638a14": "棃耶有無明乎。答。此有三釋。一。由此棃耶。有二種",
    "X45n0768_006:0638a15": "義故。謂由無明。動彼真心。成此棃耶。又即此棃耶。",
    "X45n0768_006:0638a16": "還却與彼無明為依。以不相離故。何者。謂依迷起",
    "X45n0768_006:0638a17": "似故。即是動真心成業識。迷似為實故。即是依棃",
    "X45n0768_006:0638a18": "耶而有無明也。二云。以棃耶有二義。謂覺不覺。前",
    "X45n0768_006:0638a19": "別就本說。故云依覺有不覺。今就都位論。故云依",
    "X45n0768_006:0638a20": "棃耶有無明也。此即二義中不覺之義。正在棃耶",
    "X45n0768_006:0638a21": "中。故說依也。三云。此中正意。唯取真心隨緣之義。",
    "X45n0768_006:0638a22": "此隨緣義。難名目故。或就未起說。依真如有無明。",
    "X45n0768_006:0638a23": "或約成就起已說。依棃耶有無明。然此二名。方盡",
    "X45n0768_006:0638a24": "其義。是故文中。前後綺互言耳。",
    "X45n0768_006:0638b01": "【記】次。問答也。初。問。上說。舉前所說也。如云依覺故",
    "X45n0768_006:0638b02": "迷。又云依如來藏有生滅心等。今此却云依棃耶",
    "X45n0768_006:0638b03": "有。豈同前說。答下。二。答。中(二)。初。正答三。初。約迷真",
    "X45n0768_006:0638b04": "執似釋。與無明為依等者。如風動水成波。風還依",
    "X45n0768_006:0638b05": "此波中。故前云風相水相不相捨離。又云依不覺",
    "X45n0768_006:0638b06": "生三種相。與彼不覺相應不離故。何者下。重釋前",
    "X45n0768_006:0638b07": "義。依迷者。是依無明迷真而有棃耶。真與妄俱。似",
    "X45n0768_006:0638b08": "一似常故。即迷真義也。經云。迷本圓明。是生虛妄。",
    "X45n0768_006:0638b09": "迷似等者。依棃耶有無明。迷似一為實一。迷似常",
    "X45n0768_006:0638b10": "為實常。經云。所既妄立。生汝妄能。即執妄義也。即",
    "X45n0768_006:0638b11": "此二義。一識所論。前後互出。故不相違。二云下。次。",
    "X45n0768_006:0638b12": "約總別義異釋。別就本者。尅就真體豎說也。覺即",
    "X45n0768_006:0638b13": "是本。依本起末故。就都位者。即通約真妄橫說也。",
    "X45n0768_006:0638b14": "如風動水成波。風水俱在波中也。三云下。後。約未",
    "X45n0768_006:0638b15": "起已起釋。唯取真心隨義緣者。心有隨緣不變二",
    "X45n0768_006:0638b16": "義。今唯取隨緣一義也。難名目者。隨緣中具未起",
    "X45n0768_006:0638b17": "已起之義。難以一義目之也。未起等者。從未有棃",
    "X45n0768_006:0638b18": "耶時說。起已等者。據已有棃耶處說。然此下。二。結",
    "X45n0768_006:0638b19": "成。意云。若唯取初義。則似真前妄後之失。亦有悟",
    "X45n0768_006:0638b20": "後再迷之過。亦同數論冥初生覺。若唯取後義。則",
    "X45n0768_006:0638b21": "似諸法。不由迷真而成。但從本識建立。則有真妄",
    "X45n0768_006:0638b22": "別體之失。亦何異法相宗耶。今以後義免前過。以",
    "X45n0768_006:0638b23": "前義免後過。故互言也。以二義更互用之。隱顯相",
    "X45n0768_006:0638b24": "成如綺之文。故云綺互。",
    "X45n0768_006:0638c01": "△二釋意轉(三)。初略明識相。二廣辨五名。三結歸",
    "X45n0768_006:0638c02": "一心。初略明識相。",
    "X45n0768_006:0638c03": "【疏】略明五種識相也。",
    "X45n0768_006:0638c04": "【記】別開有五識。總唯一意耳。",
    "X45n0768_006:0638c05": "不覺而起。能見。能現。能取境界。起念相續。故說為意。",
    "X45n0768_006:0638c06": "【疏】不覺起者。所依心體。由無明熏。舉體而動。即是",
    "X45n0768_006:0638c07": "業識也。前依棃耶有無明。即依似起迷。今熏淨心",
    "X45n0768_006:0638c08": "成棃耶。即依迷起似。此二義一時。說有前後耳。能",
    "X45n0768_006:0638c09": "見者。即彼心體。轉成能見。是轉識也。能現者。即彼",
    "X45n0768_006:0638c10": "心體。復成能現。即是現識也。能取者。能取現識所",
    "X45n0768_006:0638c11": "現境界。是為智識也。起念者。前所取境。起諸麤念。",
    "X45n0768_006:0638c12": "是相續識也。依此五義。次第轉成依止。依止此義",
    "X45n0768_006:0638c13": "而生意識等。故說為意。故攝論云。意以能生依止",
    "X45n0768_006:0638c14": "為義也。",
    "X45n0768_006:0638c15": "【記】論中前四句明意相。後一句結意義。疏中依似",
    "X45n0768_006:0638c16": "起迷者。即依妄心。起枝末無明也。依迷起似者。即",
    "X45n0768_006:0638c17": "依根本不覺。起妄心也。此言似者。即以創迷真性。",
    "X45n0768_006:0638c18": "成此妄心。微細流注。似其不動。似無差別。故云似",
    "X45n0768_006:0638c19": "一似常。楞嚴呼為妄覺影明。斯之謂也。此二下。義",
    "X45n0768_006:0638c20": "有前後。時無前後。如前三義答問。秖就一識一時",
    "X45n0768_006:0638c21": "而說。故不可作前後之異。餘文可知。依此等者。謂",
    "X45n0768_006:0638c22": "依(依止義。下准知)心起(生起義。下例知)業識。乃至依智識起相續。",
    "X45n0768_006:0638c23": "及於意識。斯則後依止前。前能生後。次第依止。及",
    "X45n0768_006:0638c24": "與能生也。於中能所依生(能生。所依也)。前後相望。有通",
    "X45n0768_006:0639a01": "有局。如文可解(初句依心起業。通也。後句依智起續。局也。中間依業起轉。依轉起現。",
    "X45n0768_006:0639a02": "依現起智三句。亦通亦局。以望前則局。望後則通故。此則以依生釋意。不同常途以籌量釋意。有取相宗",
    "X45n0768_006:0639a03": "第七末那解此意者。誤矣)。攝論下。引證。可知。",
    "X45n0768_006:0639a04": "△二廣辨五名(二)。初標徵。二列釋。初標徵。",
    "X45n0768_006:0639a05": "此意復有五種名。云何為五。",
    "X45n0768_006:0639a06": "【疏】有五。標也。云何。徵也。",
    "X45n0768_006:0639a07": "△二列釋(五)。一業。二轉。三現。四智。五續。一業。",
    "X45n0768_006:0639a08": "一者。名為業識。謂無明力。不覺心動故。",
    "X45n0768_006:0639a09": "【疏】一下。立名也。下四準此。無明。根本無明。即所依",
    "X45n0768_006:0639a10": "緣也。明心不自起。起必由緣。心動者。正明起相。釋",
    "X45n0768_006:0639a11": "成業義。起動是業義故。",
    "X45n0768_006:0639a12": "【記】心不自起等者。心非動性故。性雖不動。隨緣故",
    "X45n0768_006:0639a13": "動。以不守自性故。如水不自浪。因風力也。由此免",
    "X45n0768_006:0639a14": "於無窮之過。正明起相者。以覺則不動。不動則無",
    "X45n0768_006:0639a15": "相。不覺則動。動則相起也。起動是業者。於二義中。",
    "X45n0768_006:0639a16": "不舉為因一義。亦含在其中也。以動即有苦果故。",
    "X45n0768_006:0639a17": "△二轉。",
    "X45n0768_006:0639a18": "二者。名為轉識。依於動心。能見相故。",
    "X45n0768_006:0639a19": "【疏】依於等者。依前業識之動。轉成能見之相。轉識",
    "X45n0768_006:0639a20": "有二。若就無明所動轉成能見者。在本識中。若其",
    "X45n0768_006:0639a21": "境界所動轉成能見者。在事識中。此中轉相。約初",
    "X45n0768_006:0639a22": "義也。",
    "X45n0768_006:0639a23": "【記】依前下。正釋此文。轉識下。對下辨異。無明所動",
    "X45n0768_006:0639a24": "者。此從內起。位屬本識。當於三細。名為轉識。境界",
    "X45n0768_006:0639b01": "所動者。此從外起。位屬事識。當於六麤。名為智識。",
    "X45n0768_006:0639b02": "上如泉涌之波。此如風擊之浪。但常途所明轉識。",
    "X45n0768_006:0639b03": "唯取前七。今說轉識。在本識中。恐相混濫。故特揀",
    "X45n0768_006:0639b04": "之。",
    "X45n0768_006:0639b05": "△三現。",
    "X45n0768_006:0639b06": "三者。名為現識。所謂能現一切境界。猶如明鏡。現於",
    "X45n0768_006:0639b07": "色像。現識亦爾。隨其五塵。對至即現。無有前後。以一",
    "X45n0768_006:0639b08": "切時。任運而起。常在前故。",
    "X45n0768_006:0639b09": "【疏】依前轉識之見。起此能現之功。故云能現境界。",
    "X45n0768_006:0639b10": "以其心體。與無明合。熏習力故。現於種種無邊境",
    "X45n0768_006:0639b11": "界故也。明鏡現像。喻可知也。現識下。且舉五塵麤",
    "X45n0768_006:0639b12": "顯以合色像。而實通現一切境界。故法說中云一",
    "X45n0768_006:0639b13": "切也。若依瑜伽論中。則現五根。種子。及器世間等。",
    "X45n0768_006:0639b14": "今此論中。偏就五塵者。以此約牽起分別事識義。",
    "X45n0768_006:0639b15": "故作是說也。非如六七識。有時斷滅。故云常在前。",
    "X45n0768_006:0639b16": "又為諸法本。故明此識在諸法之先。以是諸法所",
    "X45n0768_006:0639b17": "依。故揀異末那識也。",
    "X45n0768_006:0639b18": "【記】能現功者。即前轉識。能現相故。就此功能。便名",
    "X45n0768_006:0639b19": "現識。以其下。釋行相也。故下文云。以有妄心。即熏",
    "X45n0768_006:0639b20": "習無明。不了真如法故。不覺念起。現妄境界。通現",
    "X45n0768_006:0639b21": "一切者。謂有漏無漏色心諸法。非獨五塵也。法說。",
    "X45n0768_006:0639b22": "指喻前文。若依下。引論對辨。五根。即眼等五色根。",
    "X45n0768_006:0639b23": "及根依處。一種子。即善惡無記等三性種子(二)。器",
    "X45n0768_006:0639b24": "世間。即山河大地等(三)。此三類境。皆是第八相分。",
    "X45n0768_006:0639c01": "然此相分。皆為第八執受。執。謂攝義。持義。受。謂領",
    "X45n0768_006:0639c02": "以為境。令生覺受。於中種子具三義。一。攝為自體。",
    "X45n0768_006:0639c03": "二。持令不散。三。領以為境。根身具二。闕攝為自體",
    "X45n0768_006:0639c04": "故。器界唯一。但領以為境故。故唯識云。不可知執",
    "X45n0768_006:0639c05": "受處。亦可種子根身。緣而執受。器世間量。但緣非",
    "X45n0768_006:0639c06": "執受故。今此下。或問。若然者。何故此中唯言現五",
    "X45n0768_006:0639c07": "塵耶。故此釋也。以對所牽事識。故於一切境中。偏",
    "X45n0768_006:0639c08": "舉此五。論云對至即現。意在此也。非如下。約相續",
    "X45n0768_006:0639c09": "不斷義以解一切時常在前也。如第六識。在於五",
    "X45n0768_006:0639c10": "無心位。即有斷滅。故唯識頌云。意識常現起。除生",
    "X45n0768_006:0639c11": "無想天(一)。及無心二定(二三)。睡眠(四)與悶絕(五)。又第",
    "X45n0768_006:0639c12": "七識。入於滅盡定時。雖云淨分不斷。然有盡七之",
    "X45n0768_006:0639c13": "言。為約染分。亦成斷義。唯識論云。此染汙意。學位",
    "X45n0768_006:0639c14": "滅定出世道中。俱暫伏滅。故說無有等。詳在五卷",
    "X45n0768_006:0639c15": "中釋。又唯識論所熏四義中云。若法始終一類相",
    "X45n0768_006:0639c16": "續。能持習氣。乃是所熏。此揀前七轉識。如風聲等。",
    "X45n0768_006:0639c17": "既如風聲。則非相續有間斷故。又為下。約為先義",
    "X45n0768_006:0639c18": "以解任運常在前也。意云前者。先也。以迷時先有",
    "X45n0768_006:0639c19": "為諸法本。更無有法先於此故。末那無此義。如唯",
    "X45n0768_006:0639c20": "識云。是識名末那。依彼(第八)轉緣彼(第八)。故此揀異之",
    "X45n0768_006:0639c21": "也。然前揀六七之文。是海東意。後揀第七一義。是",
    "X45n0768_006:0639c22": "今疏意。故云又也。",
    "X45n0768_006:0639c23": "△四智。",
    "X45n0768_006:0639c24": "四者。名為智識。謂分別染淨法故。",
    "X45n0768_006:0640a01": "【疏】即事識內微細分。謂不了前心所現境故。起染",
    "X45n0768_006:0640a02": "淨微細分別。故云智識。",
    "X45n0768_006:0640a03": "【記】微細分者。法執俱生故。迷唯心境。見從外來。起",
    "X45n0768_006:0640a04": "微細心。分別染淨。故云不了。",
    "X45n0768_006:0640a05": "△五續。",
    "X45n0768_006:0640a06": "五者。名為相續識。以念相應不斷故。住持過去無量",
    "X45n0768_006:0640a07": "世等善惡之業。令不失故。復能成熟現在未來苦樂",
    "X45n0768_006:0640a08": "等報。無差違故。能令現在已經之事。忽然而念。未來",
    "X45n0768_006:0640a09": "之事。不覺妄慮。",
    "X45n0768_006:0640a10": "【疏】亦是事識中細分。前六相中相續相也。以念等",
    "X45n0768_006:0640a11": "者。法執相應。得長相續。此約自體不斷釋相續義。",
    "X45n0768_006:0640a12": "住持下。以此識能起潤業煩惱。能引持過去無明",
    "X45n0768_006:0640a13": "所發諸行善惡業種令成。堪任來果之有。若無惑",
    "X45n0768_006:0640a14": "潤。業相焦亡故也。此則引生令熟。復能下。又復能",
    "X45n0768_006:0640a15": "起潤生煩惱。能使已熟之業。感報相應。成熟無差。",
    "X45n0768_006:0640a16": "如是三世因果流轉。連持不絕。功由意識。以是義",
    "X45n0768_006:0640a17": "故。名相續識。能令下。顯此識用麤分別相。不同智",
    "X45n0768_006:0640a18": "識微細分別故也。此上所解。但屬此相續識。約其",
    "X45n0768_006:0640a19": "功能釋相續義。又為一解。從住持下。總辨前五意",
    "X45n0768_006:0640a20": "功能。初住持業果。是前三細功能。屬梨耶。從念已",
    "X45n0768_006:0640a21": "未之境。是後二功能。屬事識細分。",
    "X45n0768_006:0640a22": "【記】五下。初。立名。亦細分者。此是法執分別。麤於俱",
    "X45n0768_006:0640a23": "生。故除微字。但云細分。此上二識皆云細者。以是",
    "X45n0768_006:0640a24": "麤中之細故。同是法執故。以念下。次。釋義二。先。直",
    "X45n0768_006:0640b01": "明本相。住持下。次。別顯功能二。一。能起潤惑。初。起",
    "X45n0768_006:0640b02": "潤業惑。住。謂留住。持。謂任持。謂留住任持。令業不",
    "X45n0768_006:0640b03": "失也。此識等者。謂過去無明。所發業行種子。未成",
    "X45n0768_006:0640b04": "熟者。以有此識。發愛取煩惱潤之。使令成熟。堪為",
    "X45n0768_006:0640b05": "來世感果之有。有。即業種變異也。若無下。如植種",
    "X45n0768_006:0640b06": "於土。無水則焦。結業待果。無貪則敗。經云愛水。由",
    "X45n0768_006:0640b07": "潤業故。復能下。二。起潤生惑。又復等者。謂潤已熟",
    "X45n0768_006:0640b08": "業。令受果報。善惡樂苦。自然相應。如印印物。不相",
    "X45n0768_006:0640b09": "違反。故曰無差。現在。即現報。未來。即生後二報。如",
    "X45n0768_006:0640b10": "是下。通收前段以結其名也。斯則潤過去未熟業。",
    "X45n0768_006:0640b11": "令成現在已熟業。潤現在已熟業。令招未來果報。",
    "X45n0768_006:0640b12": "如是循環。無有斷絕。由不斷絕。故名相續。然其潤",
    "X45n0768_006:0640b13": "業潤生。即是令他相續義也。能令下。二。能起念慮。",
    "X45n0768_006:0640b14": "已經者。是過去。追念不忘也。未來事。逆慮而起也。",
    "X45n0768_006:0640b15": "現在境。緣持不斷也。顯此識用等者。以此識既能",
    "X45n0768_006:0640b16": "起麤分別。念慮三世。與前智相微細不同。非法執",
    "X45n0768_006:0640b17": "分別而誰。此上下。上則正釋當文。此則通前重示",
    "X45n0768_006:0640b18": "也。先。結屬此識。又為下。次。總通前五。從住持下等",
    "X45n0768_006:0640b19": "者。反顯從住持上。別明相續識功能也。三細功能",
    "X45n0768_006:0640b20": "者。以第八識。能集種子。起現行故。後二功能者。於",
    "X45n0768_006:0640b21": "中但約分別不斷而分二異。故攝論云。意識緣三",
    "X45n0768_006:0640b22": "世境等。即斯義也。",
    "X45n0768_006:0640b23": "△三結歸一心(二)。初正結屬心。二釋疑廣辨。初",
    "X45n0768_006:0640b24": "正結屬心。曲分二段。初順結三界。二反結六塵。",
    "X45n0768_006:0640c01": "初順結三界。",
    "X45n0768_006:0640c02": "是故三界虗偽。唯心所作。",
    "X45n0768_006:0640c03": "【疏】是前一心。隨無明動。作五種識故。故說三界唯",
    "X45n0768_006:0640c04": "心轉也。此心隨熏。現似曰虗。隱其虛體。詐現實狀",
    "X45n0768_006:0640c05": "曰偽。虗偽之狀。雖有種種。然窮其因緣。唯心所作。",
    "X45n0768_006:0640c06": "十地經中。亦同此也。",
    "X45n0768_006:0640c07": "【記】是下。解是故二字。故說等者。三界不出五意。五",
    "X45n0768_006:0640c08": "意唯依一心。故三界唯心作也。以現識中。具有根",
    "X45n0768_006:0640c09": "身種子器世間故。故楞伽云。從於無色界。乃至地",
    "X45n0768_006:0640c10": "獄中。普現為眾生。皆是唯心作。現似曰虗者。依他",
    "X45n0768_006:0640c11": "起法。如麻上繩。似有其相。究體不實。詐現曰偽者。",
    "X45n0768_006:0640c12": "徧計所起。如繩上蛇。相畢竟無。分別妄現。唯心作",
    "X45n0768_006:0640c13": "者。性圓成實。如繩蛇無體。不離麻故。十地經者。華",
    "X45n0768_006:0640c14": "嚴十地品云。了知三界依心有。十二因緣亦復然。",
    "X45n0768_006:0640c15": "一切皆由心所作。心若滅者生死盡。",
    "X45n0768_006:0640c16": "△二反結六塵。",
    "X45n0768_006:0640c17": "離心。則無六塵境界。",
    "X45n0768_006:0640c18": "【疏】離彼現識。則無塵境。反驗六塵。唯是一心。",
    "X45n0768_006:0640c19": "【記】心起成識。依識有塵。究其根本。唯一心作。故經",
    "X45n0768_006:0640c20": "云。由心生故。種種法生。又圭山云。生法本空。一切",
    "X45n0768_006:0640c21": "唯識。識如幻夢。但是一心。然此三界六塵。皆攝色",
    "X45n0768_006:0640c22": "心等法。是故順結反結。皆歸一心。",
    "X45n0768_006:0640c23": "△二釋疑廣辨(三)。初問。二答。三結。初問。",
    "X45n0768_006:0640c24": "此義云何。",
    "X45n0768_006:0641a01": "【疏】現有塵境。云何唯心。",
    "X45n0768_006:0641a02": "【記】意云。若是唯心。不合有境。以心無相。不可見故。",
    "X45n0768_006:0641a03": "既有所見。云何唯心。",
    "X45n0768_006:0641a04": "△二答。",
    "X45n0768_006:0641a05": "以一切法。皆從心起。妄念而生。一切分別。即分別自",
    "X45n0768_006:0641a06": "心。心不見心。無相可得。",
    "X45n0768_006:0641a07": "【疏】以一切法。皆是此心隨熏所起。更無異體。故說",
    "X45n0768_006:0641a08": "唯心。妄念而生者。又疑云。何以此心作諸法耶。故",
    "X45n0768_006:0641a09": "此釋云。由妄念熏故。生起諸法。亦可疑云。法既唯",
    "X45n0768_006:0641a10": "心。我何不見。而我所見。唯是異心。釋云。言異心者。",
    "X45n0768_006:0641a11": "是汝妄念分別而作。一切下。境唯識現。無外實法。",
    "X45n0768_006:0641a12": "是故分別。但分別自心。此一句顯無塵唯識義爾。",
    "X45n0768_006:0641a13": "心不見心者。既塵無相。識不自緣。是故無塵。識不",
    "X45n0768_006:0641a14": "生也。無相可得者。能所俱寂也。攝論云。無有少法。",
    "X45n0768_006:0641a15": "能取少法。",
    "X45n0768_006:0641a16": "【記】以下。答有二。先。答無塵。三界塵境。皆是心隨染",
    "X45n0768_006:0641a17": "淨緣熏而起。既一切法從心起故。所起無體。即唯",
    "X45n0768_006:0641a18": "一心。故楞伽云。心亦唯是心。非心亦心起。種種諸",
    "X45n0768_006:0641a19": "色相。通達皆是心。又疑下。即躡所答處以起此疑",
    "X45n0768_006:0641a20": "也。意云。既唯一真淨心。因何起諸染法。楞嚴滿慈。",
    "X45n0768_006:0641a21": "圓覺剛藏。皆同此意釋中妄念。即根本等無明也。",
    "X45n0768_006:0641a22": "由無量妄念熏故。遂有諸法。其猶淨眼。不見空華。",
    "X45n0768_006:0641a23": "但以翳覆。便見華相。亦可下。又是前疑中之別意。",
    "X45n0768_006:0641a24": "非續次所起。以二種疑釋。論文皆通故。但前約依",
    "X45n0768_006:0641b01": "他。此約遍計疑意云。諸法既唯是心。我心中何不",
    "X45n0768_006:0641b02": "見。而我心中所見。唯有異心無法。釋云下。言異心",
    "X45n0768_006:0641b03": "者。是汝種種妄念。彼一切法。正由汝之異心妄念",
    "X45n0768_006:0641b04": "分別而作。如見空華。是汝眼病。楞伽云。如愚不了",
    "X45n0768_006:0641b05": "繩。妄取以為蛇。不了自心現。妄分別外境。一下。次。",
    "X45n0768_006:0641b06": "顯唯心。境唯識者。如像唯鏡現。故分別像者。即是",
    "X45n0768_006:0641b07": "分別鏡也。楞嚴云。自心取自心。非幻成幻法。無塵",
    "X45n0768_006:0641b08": "唯識者。如唯識頌云。唯識無境界。以無塵妄見。如",
    "X45n0768_006:0641b09": "人目有翳。見毛月等事。心不見心者。意云。心是一",
    "X45n0768_006:0641b10": "心。不合自見。故楞伽云。如刀不自割。如指不自觸。",
    "X45n0768_006:0641b11": "而心不見心。其事亦如是。當知有所見者。皆是妄",
    "X45n0768_006:0641b12": "也。既塵等者。釋也。意云。塵境若存。則可以心緣境。",
    "X45n0768_006:0641b13": "塵既不有。縱有心在。亦不能自緣也。是故等者。結",
    "X45n0768_006:0641b14": "也。意云。以有塵故。牽彼識生。既無塵境。識不生也。",
    "X45n0768_006:0641b15": "故經云。由法生故。種種心生。今法既不生。心亦不",
    "X45n0768_006:0641b16": "生也。無相得者。既無他可見。自亦不能見。所見無",
    "X45n0768_006:0641b17": "故。能見不成也。能所寂者。心無心相。是能緣寂。境",
    "X45n0768_006:0641b18": "無境相。即所緣寂楞伽云。能見及所見。一切不可",
    "X45n0768_006:0641b19": "得。此中大意。欲顯一心。本無能所。能所俱寂。方是",
    "X45n0768_006:0641b20": "真心。亦非泯之令寂。本自寂也。攝論下。引證。具云。",
    "X45n0768_006:0641b21": "所說諸法。唯識所現。無有少法。能取少法。以唯識",
    "X45n0768_006:0641b22": "心中。離二取相故。亦可從以一切下。正答彼問。妄",
    "X45n0768_006:0641b23": "念下。展轉釋疑。此句疑釋。如疏兩意。一切下。疑云。",
    "X45n0768_006:0641b24": "由分別妄念。故生起諸法。然起能別心。必有所別",
    "X45n0768_006:0641c01": "境。是法既無。云何分別。故此釋云。一切分別。即分",
    "X45n0768_006:0641c02": "別自心。心不句。疑云。若如是者。即應見心。故此釋",
    "X45n0768_006:0641c03": "云。心不見心。反明分別。悉皆是妄。無相句。疑云。如",
    "X45n0768_006:0641c04": "何心不見心。故此釋云。無相可得。斯則心無相故。",
    "X45n0768_006:0641c05": "不可見心。心外又無一法。當知有見相者。皆妄見",
    "X45n0768_006:0641c06": "也。二取相忘。唯一心在。即不空門中所顯真性也。",
    "X45n0768_006:0641c07": "故經云。諸幻滅盡。覺心不動。",
    "X45n0768_006:0641c08": "△三結。",
    "X45n0768_006:0641c09": "當知世間一切境界。皆依眾生無明妄心而得住持。",
    "X45n0768_006:0641c10": "是故一切法。如鏡中像。無體可得。唯心虗妄。以心生",
    "X45n0768_006:0641c11": "則種種法生。心滅則種種法滅故。",
    "X45n0768_006:0641c12": "【疏】無明。根本也。妄心。業識也。以一切境界。由此而",
    "X45n0768_006:0641c13": "成。即現識等也。若無明未盡以還。此識住持境界",
    "X45n0768_006:0641c14": "不息。此即結相屬心也。鏡像。喻況也。此境離心之",
    "X45n0768_006:0641c15": "外無體。又即心故無體。如像離鏡之外無形。鏡內",
    "X45n0768_006:0641c16": "復無其體。唯心句。又疑云。既其無體。何以宛然顯",
    "X45n0768_006:0641c17": "現。故此釋云。此並真心之上。虗妄顯現。何處有體",
    "X45n0768_006:0641c18": "而可得耶。以心下。又問。何以得知心上顯現。故此",
    "X45n0768_006:0641c19": "答云。反驗唯心顯現成妄也。以心生法生等故知",
    "X45n0768_006:0641c20": "也。此中以無明力。不覺心動。乃至能現一切境等。",
    "X45n0768_006:0641c21": "故言心生種種法生。此則心隨熏動。故云生也。若",
    "X45n0768_006:0641c22": "無明滅。境界隨滅。諸識分別。皆滅無餘。故言心滅",
    "X45n0768_006:0641c23": "則種種法滅。此則心源還淨。故云滅也。既心隨不",
    "X45n0768_006:0641c24": "覺。妄現諸境。即驗諸境。唯心無體也。問。上說生滅。",
    "X45n0768_006:0642a01": "結過屬無明。此文辨因緣。云何結屬心耶。答。前以",
    "X45n0768_006:0642a02": "無明。動彼靜心。令其生滅。故此生滅。功在無明。今",
    "X45n0768_006:0642a03": "此因緣和合道理。成辦諸法。無性義顯。不住義彰。",
    "X45n0768_006:0642a04": "故結和合屬於心也。",
    "X45n0768_006:0642a05": "【記】論當知下。初。正結。先。法。根本。揀非枝末。業識。揀",
    "X45n0768_006:0642a06": "非轉現。依無明力而任持。託業識心而安住。故下",
    "X45n0768_006:0642a07": "文云。以有無明染法因故。即熏習真如。以熏習故。",
    "X45n0768_006:0642a08": "則有妄心。以有妄心。即熏習無明。不了真如法故。",
    "X45n0768_006:0642a09": "不覺念起。現妄境界等。故云由此而成也。現識等",
    "X45n0768_006:0642a10": "者。等下六麤。皆是所現色心境界也。此一切境。依",
    "X45n0768_006:0642a11": "彼住持。若無明等者。以依無明。故有妄心。依妄心",
    "X45n0768_006:0642a12": "故。現妄境界。所以無明未盡。心境不滅。如風未息。",
    "X45n0768_006:0642a13": "波浪不滅。相屬心者。境唯心現。心外無境故是故",
    "X45n0768_006:0642a14": "下。次。喻。離心無體者。皆從心起。非外來故。即心無",
    "X45n0768_006:0642a15": "體者。所起之法。同能起故。鏡喻兩意。合法可知。論",
    "X45n0768_006:0642a16": "唯心下。二。釋成二。初。正釋。虗妄現者。妄念熏真。起",
    "X45n0768_006:0642a17": "諸虗妄法故。此中釋前諸法無體。有二所以。一。唯",
    "X45n0768_006:0642a18": "心故。二。虗妄故。如彼鏡像。一。體同鏡故。二。體不實",
    "X45n0768_006:0642a19": "故。由斯諸法。無體可得也。論以心等者。二。轉顯。疏",
    "X45n0768_006:0642a20": "中二。先。正解今文三。先。略問答。問中意云。何知心",
    "X45n0768_006:0642a21": "上妄現。非法自生耶。答中意云。法既隨心生滅。即",
    "X45n0768_006:0642a22": "知生法皆妄。疏中反驗等者。此文正顯心生法亦",
    "X45n0768_006:0642a23": "生。心滅法亦滅。對上文真心有體。妄法無體。是反",
    "X45n0768_006:0642a24": "顯耳。唯心成妄。即上唯心虗妄二義。以心生等者。",
    "X45n0768_006:0642b01": "出反顯所以。等指心滅法滅。由心生心滅。故知心",
    "X45n0768_006:0642b02": "真有體。釋成上之唯心顯義也。由法但隨心之生",
    "X45n0768_006:0642b03": "滅。故知法妄無體。釋成上之虗妄現義也。此中下。",
    "X45n0768_006:0642b04": "次。詳解文。初。明生義。即指前段論文也。此則下。顯",
    "X45n0768_006:0642b05": "意。非謂心。是能生。法是所生。以真心隨熏。全體成",
    "X45n0768_006:0642b06": "動而作諸法。如金生器等。故云心生也。若無明下。",
    "X45n0768_006:0642b07": "次。明滅義。即下文因滅故緣滅等也。此則下。顯意。",
    "X45n0768_006:0642b08": "明此心體。返本還源。獨顯性淨。此但心中無其妄",
    "X45n0768_006:0642b09": "動。寂故名滅。故云心滅也。上約真心顯生滅義。若",
    "X45n0768_006:0642b10": "約妄心說者。即業轉二識。名之為心。斯則妄心於",
    "X45n0768_006:0642b11": "真心中。若生若滅。真心不生滅也。前云。相續心滅。",
    "X45n0768_006:0642b12": "智性不壞。若波相滅。濕性不壞。如上約真約妄。雖",
    "X45n0768_006:0642b13": "皆有生滅之義。究實而論。皆妄有生滅。真無生滅",
    "X45n0768_006:0642b14": "也。既心下。三。總結成。即結上文無體義也。上云。以",
    "X45n0768_006:0642b15": "一切法。如鏡中像。無體可得。故此結成。問下。次。對",
    "X45n0768_006:0642b16": "前釋妨。問意云。前明九相生滅。後結云。當知無明。",
    "X45n0768_006:0642b17": "能生一切染法。一切染法。皆不覺相。今文復云。唯",
    "X45n0768_006:0642b18": "心虗妄。心生法生。心滅法滅。前後何不同耶。答下",
    "X45n0768_006:0642b19": "意云。前辨生滅。單就不覺說。故結過屬無明。以功",
    "X45n0768_006:0642b20": "在不覺故。今此下。明今文意。意謂此文。具說真如",
    "X45n0768_006:0642b21": "為因。無明為緣。由此因緣。道理和合。成就色心諸",
    "X45n0768_006:0642b22": "法。既屬因緣。遂令諸法無性之義。顯然可見。真如",
    "X45n0768_006:0642b23": "隨緣不住之理。煥然明矣。故結下。既明和合。本因",
    "X45n0768_006:0642b24": "真如隨緣。成和合義。今結屬心。正其宜也。如水初",
    "X45n0768_006:0642c01": "動。功在於風。故前文中結屬無明。動無別體。則全",
    "X45n0768_006:0642c02": "屬於水。故此文中結屬心也。然不可言波無別體。",
    "X45n0768_006:0642c03": "而唯屬於風。法理亦爾。知之。",
    "X45n0768_006:0642c04": "△三釋意識轉(五)。初約人辨麤(至)。五識起所依。",
    "X45n0768_006:0642c05": "初約人辨麤。",
    "X45n0768_006:0642c06": "復次言意識者。即此相續識。依諸凡夫。取著轉深。",
    "X45n0768_006:0642c07": "【疏】初句。牒前以標。相續識者。此生起識。麤細雖殊。",
    "X45n0768_006:0642c08": "同是一識。更無別體。故即指前第五識也。但前就",
    "X45n0768_006:0642c09": "細分法執分別相應。依止義門。則說為意。此中約",
    "X45n0768_006:0642c10": "其能起見愛麤惑相應。從前起門。說名為意識。謂",
    "X45n0768_006:0642c11": "意之識。故名意識。凡夫者。簡非聖人意識也。以前",
    "X45n0768_006:0642c12": "智識。及相續識。通在二乘。及地前所起。故今約凡。",
    "X45n0768_006:0642c13": "顯其麤也。取著者。以無對治故。追著妄境。轉極麤",
    "X45n0768_006:0642c14": "現。故云深也。",
    "X45n0768_006:0642c15": "【記】生起識者。謂此意之識。是前第五相續識之所",
    "X45n0768_006:0642c16": "生。故名生起識也。然無異體。但約麤細而分二別。",
    "X45n0768_006:0642c17": "故云同是一識。若更細論。亦即是前智識也。以同",
    "X45n0768_006:0642c18": "依境界之所起故。今不指此而偏指相續者。以是",
    "X45n0768_006:0642c19": "意識親所依故。但前下。對前辨異。以相續識。是法",
    "X45n0768_006:0642c20": "執分別。望於我執見愛。彼名細惑。又約能生依止",
    "X45n0768_006:0642c21": "義邊。說之為意。此中下。明今義。謂依前細相之上。",
    "X45n0768_006:0642c22": "生起此之麤分別識。此識與人我貪瞋見愛麤惡",
    "X45n0768_006:0642c23": "煩惱相應。故下文云。此識依見愛煩惱增長義故。",
    "X45n0768_006:0642c24": "即就所起義說。故云從前起門。即是執取計名也。",
    "X45n0768_006:0643a01": "以是分別之中麤分別故。名為意識。意之識者。依",
    "X45n0768_006:0643a02": "於五意所起之識。故本疏云。依意之識。依主釋也。",
    "X45n0768_006:0643a03": "簡非聖者。即二乘及地前菩薩也。此二種人。已能",
    "X45n0768_006:0643a04": "遠離意之識故。故約凡夫以顯麤也。又以五意。亦",
    "X45n0768_006:0643a05": "名意識。恐有所濫。故此約人揀之。其實五意名識。",
    "X45n0768_006:0643a06": "是持業釋。故不同此。取下。取。即執取。著。即計名。若",
    "X45n0768_006:0643a07": "與前料揀之。智識。是法執俱生。細中細也。相續識。",
    "X45n0768_006:0643a08": "是法執分別。細中麤也。執取相。是我執俱生下云。",
    "X45n0768_006:0643a09": "計我我所。名意識。麤中細也。計名相。是我執分別。",
    "X45n0768_006:0643a10": "下云。分別六塵。名事識。麤中麤也。故前疏云。麤細",
    "X45n0768_006:0643a11": "雖殊。同是一識。其斯之謂與。無對治等者。謂無始",
    "X45n0768_006:0643a12": "覺觀智慧也。二乘三賢。得人空觀。既無取著。當知",
    "X45n0768_006:0643a13": "凡夫取著深者。葢無觀慧故也。其猶重病。既不與",
    "X45n0768_006:0643a14": "藥。厥疾寧瘳。",
    "X45n0768_006:0643a15": "△二出其惑體。",
    "X45n0768_006:0643a16": "計我我所。種種妄執。",
    "X45n0768_006:0643a17": "【疏】非直心外計境為塵。亦復於身計我。於塵計所。",
    "X45n0768_006:0643a18": "種種執者。顯計我之相也。或執即蘊。或執離蘊。",
    "X45n0768_006:0643a19": "【記】論云。計我我等。正釋取相。由計我及我所。起種",
    "X45n0768_006:0643a20": "種執。故名為深。此即意識俱生愛執取相也。疏中",
    "X45n0768_006:0643a21": "心外計境者。此是法執。屬前智相及相續相。亦復",
    "X45n0768_006:0643a22": "等者。正明此識。屬於我執。即蘊。謂凡夫所執我。但",
    "X45n0768_006:0643a23": "通執自五蘊為主宰故。離蘊。即外道所執神我。然",
    "X45n0768_006:0643a24": "有三宗。一。數論計我體常而量周遍。猶如虗空。二。",
    "X45n0768_006:0643b01": "勝論計我體常而量不定。隨身卷舒。猶如牛皮。三。",
    "X45n0768_006:0643b02": "無慚計我體常。猶如微塵。應於根門。如是眾多。故",
    "X45n0768_006:0643b03": "云種種。",
    "X45n0768_006:0643b04": "△三執所依緣。",
    "X45n0768_006:0643b05": "隨事攀緣。分別六塵。",
    "X45n0768_006:0643b06": "【疏】但緣於倒境之事。不了正理。故名隨事等。",
    "X45n0768_006:0643b07": "【記】論云。隨事攀等。正釋著相。由彼事事攀緣。塵塵",
    "X45n0768_006:0643b08": "分別。故名轉深。此即事識分別見計名相也。疏中",
    "X45n0768_006:0643b09": "緣倒境者。如執苦為樂。不淨計淨。無我計我。無常",
    "X45n0768_006:0643b10": "計常等也。不了理者。謂不知無我等真正理也。故",
    "X45n0768_006:0643b11": "金剛云。凡夫之人。貪著其事。",
    "X45n0768_006:0643b12": "△四制立其名。",
    "X45n0768_006:0643b13": "名為意識。亦名分離識。又復說名分別事識。",
    "X45n0768_006:0643b14": "【疏】此論就一意識。義分出五識。故說意識分別六",
    "X45n0768_006:0643b15": "塵。分離者。依於六根。別別取六塵故。分別事識者。",
    "X45n0768_006:0643b16": "又能分別去來內外種種事相故。",
    "X45n0768_006:0643b17": "【記】此論等者。乃是料揀宗說不同也。難云。此意識",
    "X45n0768_006:0643b18": "中。為唯一耶。為兼五耶。兼五。不應單名為意識。唯",
    "X45n0768_006:0643b19": "一。則眼等五識何居。答云。略料揀之。三宗不同。小",
    "X45n0768_006:0643b20": "乘宗中。唯立一意識。而義說為心意識三。相宗開",
    "X45n0768_006:0643b21": "立八識。實有四分見相。性宗依一藏心。而義分為",
    "X45n0768_006:0643b22": "五意意識。次又依一意識。而義分出眼等五識。今",
    "X45n0768_006:0643b23": "此論就性宗說也。謂於一意識中。分出眼等五識。",
    "X45n0768_006:0643b24": "兼本成六。以對六塵。故上文說意識者。種種妄執。",
    "X45n0768_006:0643c01": "分別六塵。則知唯依一意之識。起於眼等六用也。",
    "X45n0768_006:0643c02": "然前智相續識。亦緣六塵。以彼不與愛見相應。故",
    "X45n0768_006:0643c03": "屬前意。今與愛見相應。故名意識。前云六麤皆屬",
    "X45n0768_006:0643c04": "意識者。智續相。屬細分。執計相。屬麤分。思之。上料",
    "X45n0768_006:0643c05": "揀竟。約義訓者。依前五意。展轉生起。故名為意。了",
    "X45n0768_006:0643c06": "別六塵。生長見愛。故名為識。疏不釋者。初已明故。",
    "X45n0768_006:0643c07": "依六根等者。謂依內六根。發於六識。緣外六塵。斯",
    "X45n0768_006:0643c08": "則聚緣內搖。趣外奔逸。既以一為六。六用又不同。",
    "X45n0768_006:0643c09": "即分離義也。如佛頂經云。元依一精明。分成六和",
    "X45n0768_006:0643c10": "合。光明經云。六情諸根。各各自緣諸塵境界。不行",
    "X45n0768_006:0643c11": "他緣等。又能下。去來。豎窮三世也。以此意識。遍緣",
    "X45n0768_006:0643c12": "一切。通三量故。假實俱緣。如前云。能令現在已經",
    "X45n0768_006:0643c13": "之事。忽然而念。未來之事。不覺妄慮。內外。橫量十",
    "X45n0768_006:0643c14": "方也。謂內根外塵色心諸法。亦即計我我所又以",
    "X45n0768_006:0643c15": "此三名配上四句。計我妄執。名意識也。分別六塵。",
    "X45n0768_006:0643c16": "名分離識。隨事攀緣。名事識也。",
    "X45n0768_006:0643c17": "△五識起所依。",
    "X45n0768_006:0643c18": "此識依見愛煩惱增長義故。",
    "X45n0768_006:0643c19": "【疏】見。謂見一處住地。即見道惑。愛。謂欲。色。有。三愛。",
    "X45n0768_006:0643c20": "即修道惑。以此見修二惑。熏於本識。令生此分別",
    "X45n0768_006:0643c21": "事識。故云增長。上六麤中執取。計名。及起業相。並",
    "X45n0768_006:0643c22": "相從入此意識中。及後六染中執相應染。亦入此",
    "X45n0768_006:0643c23": "攝也。",
    "X45n0768_006:0643c24": "【記】見一處者。五住地中之一數。此是三界分別麤",
    "X45n0768_006:0644a01": "惑。迷理起者(謂迷四諦理而起也。迷理隨眠。通於見修。見斷為麤。修斷為細。唯識論云。",
    "X45n0768_006:0644a02": "諸見所斷及修所斷迷理隨眠。唯有根本無分別智。親證理故。能正斷彼)。同於見道處",
    "X45n0768_006:0644a03": "斷。故名見道惑。欲色有三愛。即三界俱生(任運也)細",
    "X45n0768_006:0644a04": "惑。迷事起者(謂迷六塵事而起也。迷事隨眠。對迷理言。事麤理細。故唯修斷唯識論云。",
    "X45n0768_006:0644a05": "餘修所斷迷事隨眠。根本後得。俱能正斷)。於修道位中所除斷。故名修",
    "X45n0768_006:0644a06": "道惑。以此等者。謂以此見愛煩惱熏於第八。令彼",
    "X45n0768_006:0644a07": "識中第六種子。有生長增益故。即起現行也。上六",
    "X45n0768_006:0644a08": "下。類攝。然執取計名。正當此識。起業一相。是此所",
    "X45n0768_006:0644a09": "生。總別報業。是此識造。今約所造從能造說。亦此",
    "X45n0768_006:0644a10": "識攝。故云相從入也。執相應者。於六染中。唯此合",
    "X45n0768_006:0644a11": "執計二相以為一染。正當此識攝也。",
    "X45n0768_006:0644a12": "△二重顯所依緣體(二)。初略明緣起甚深。二廣顯",
    "X45n0768_006:0644a13": "緣起差別。初略明緣起甚深(二)。初標歎甚深。二",
    "X45n0768_006:0644a14": "出深所以。初標歎甚深。",
    "X45n0768_006:0644a15": "依無明熏習所起識者。非凡夫能知。亦非二乘智慧",
    "X45n0768_006:0644a16": "所覺。謂依菩薩。從初正信。發心觀察。若證法身。得少",
    "X45n0768_006:0644a17": "分知。乃至菩薩究竟地。不能盡知。唯佛窮了。",
    "X45n0768_006:0644a18": "【疏】依無明者。牒上所說。依根本無明。起彼靜心。成",
    "X45n0768_006:0644a19": "業等識也。非凡夫等者。凡小非分也。二乘但覺四",
    "X45n0768_006:0644a20": "住。不了無明。故此無明所起之識。非其境也。依菩",
    "X45n0768_006:0644a21": "薩下。明菩薩分知。初正信者。十信之初。發心之時。",
    "X45n0768_006:0644a22": "即觀本識自性緣起因果之體。得成正信也。發心",
    "X45n0768_006:0644a23": "句。三賢位中。並言比觀。故云觀察。少分不能盡者。",
    "X45n0768_006:0644a24": "地上證之未窮故。以其但覺住相。不覺生相。唯佛",
    "X45n0768_006:0644b01": "者。四相俱了。故得窮源。",
    "X45n0768_006:0644b02": "【記】牒上等者。上云。謂無明力。不覺心動。故名業識",
    "X45n0768_006:0644b03": "等。謂心與無明和合。起成業等三細也。非凡下。依",
    "X45n0768_006:0644b04": "位別歎三。先。凡小非分。凡夫尚不知意之識。況此",
    "X45n0768_006:0644b05": "三細耶。二乘方覺事識中麤分。尚不覺細分。正認",
    "X45n0768_006:0644b06": "三細以為涅槃。是以無明所起之識者。非其境界",
    "X45n0768_006:0644b07": "也。於五住地中。但覺前四。是前見愛所增長識也。",
    "X45n0768_006:0644b08": "若根本無明。是第五住。非彼所覺。依下。二。菩薩分",
    "X45n0768_006:0644b09": "知。十信等者。謂此菩薩。雖位在外凡而能信教。了",
    "X45n0768_006:0644b10": "知本識。因緣所生。無有自性。決定無體。唯是真如。",
    "X45n0768_006:0644b11": "方成正信。故下說十信菩薩。信真如。及修真如三",
    "X45n0768_006:0644b12": "昧。以成正信之行。因果體者。因即無明。果即本識",
    "X45n0768_006:0644b13": "三相。體即真如也。三賢等者。異前位之信。殊後位",
    "X45n0768_006:0644b14": "之證。故言觀察。比觀者。既未親證。但比度觀察。即",
    "X45n0768_006:0644b15": "相似覺也。法身。即初地已去。究竟。即十地。乃至之",
    "X45n0768_006:0644b16": "言。攝於中八隨分覺故。不能盡知。然初地且約破",
    "X45n0768_006:0644b17": "法執。故說為少知。若克就識論。八地方覺此識現",
    "X45n0768_006:0644b18": "相也。唯下。三。唯佛能窮。以覺前者。則不覺後。覺後",
    "X45n0768_006:0644b19": "者。必能覺前。故云四相俱了。前云。若得無念者。則",
    "X45n0768_006:0644b20": "知心相生住異滅。",
    "X45n0768_006:0644b21": "△二出深所以(二)。初徵。二釋。初徵。",
    "X45n0768_006:0644b22": "何以故。",
    "X45n0768_006:0644b23": "【疏】緣起妙理。貫通凡聖。何故說見。唯在果人。",
    "X45n0768_006:0644b24": "【記】真如為因。無明為緣。起成諸識。斯則性起為相。",
    "X45n0768_006:0644c01": "是不思議微妙理趣。故云緣起妙理。問意可知。",
    "X45n0768_006:0644c02": "△二釋(三)初即淨而染。二即染常淨。三結成難測。",
    "X45n0768_006:0644c03": "初即淨而染。",
    "X45n0768_006:0644c04": "是心從本以來。自性清淨。而有無明。為無明所染。有",
    "X45n0768_006:0644c05": "其染心。",
    "X45n0768_006:0644c06": "【疏】性淨者。一。緣起體。即因也。無明者。二。發緣起之",
    "X45n0768_006:0644c07": "由即緣也。染心者。三。顯緣起之相。即不染而染也。",
    "X45n0768_006:0644c08": "【記】因即棃耶心體。是其覺義。即不思議變者。緣即",
    "X45n0768_006:0644c09": "根本無明。是不覺義。即不思議熏者。染心。即業等",
    "X45n0768_006:0644c10": "諸識。以於不可熏變處而熏變故。不染而染者。即",
    "X45n0768_006:0644c11": "前自性心體。非是染法。以不守自性故。隨熏成染。",
    "X45n0768_006:0644c12": "故下云。真如之法。實無於染。但以無明而熏習故。",
    "X45n0768_006:0644c13": "則有染相。",
    "X45n0768_006:0644c14": "△二即染常淨。",
    "X45n0768_006:0644c15": "雖有染心。而常恒不變。",
    "X45n0768_006:0644c16": "【疏】釋緣起甚深義。即染而不染也。",
    "X45n0768_006:0644c17": "【記】即染等者。雖隨熏成染。其體常淨。如鏡現穢。其",
    "X45n0768_006:0644c18": "體不動。斯則正由不動而得隨緣。正由隨緣。顯得",
    "X45n0768_006:0644c19": "不動。",
    "X45n0768_006:0644c20": "△三結成難測。",
    "X45n0768_006:0644c21": "是故此義。唯佛能知。",
    "X45n0768_006:0644c22": "【疏】勝鬘經云。自性清淨心。難可了知。彼心為煩惱",
    "X45n0768_006:0644c23": "所染。亦難可了知。乃至結云。唯佛能知。楞伽經中。",
    "X45n0768_006:0644c24": "亦同此說。故彼經云。如來藏是清淨相。客塵煩惱",
    "X45n0768_006:0645a01": "垢染不淨。乃至廣說。下結云。我今與汝。及諸菩薩",
    "X45n0768_006:0645a02": "甚深智者。能了分別也。",
    "X45n0768_006:0645a03": "【記】論云此義。指上即淨即染二義也。唯佛知者。欲",
    "X45n0768_006:0645a04": "言其淨。則九相紛然。欲言其染。則一味無變。若非",
    "X45n0768_006:0645a05": "佛智。孰能知焉。前問緣起妙理。何故唯在果人。故",
    "X45n0768_006:0645a06": "作此結答也。",
    "X45n0768_006:0645a07": "【記】疏云自性難了者。以能隨緣成染故。所染難了",
    "X45n0768_006:0645a08": "者。以即染而常淨故。甚深智者。即八地已上。少分",
    "X45n0768_006:0645a09": "而知。以覺轉現相故。然從初地。亦得少知。以證真",
    "X45n0768_006:0645a10": "故。前云若證法身。得少分知。能了別者。了如來藏。",
    "X45n0768_006:0645a11": "不染而染別煩惱垢。染而不染也。",
    "X45n0768_006:0645a12": "△二廣顯緣起差別(二)。初緣起體相。二更重料揀。",
    "X45n0768_006:0645a13": "初緣起體相(三)。初顯上不變之義。二顯上無明",
    "X45n0768_006:0645a14": "緣起之由。三顯上緣起之相。初顯上不變之",
    "X45n0768_006:0645a15": "義。",
    "X45n0768_006:0645a16": "所謂心性常無念故。名為不變。",
    "X45n0768_006:0645a17": "【疏】雖舉體動而本來靜。故云常無念。顯上緣起因",
    "X45n0768_006:0645a18": "體也。",
    "X45n0768_006:0645a19": "【記】雖舉等者。如杌不作鬼。繩不為蛇。東處無西等。",
    "X45n0768_006:0645a20": "無念。即覺義。既常是覺。即無不覺。無不覺故。名為",
    "X45n0768_006:0645a21": "不變。緣起體者。即前自性清淨心。故云因也。",
    "X45n0768_006:0645a22": "△二顯上無明緣起之由。",
    "X45n0768_006:0645a23": "以不達一法界故。心不相應。忽然念起。名為無明。",
    "X45n0768_006:0645a24": "【疏】此顯根本無明。最極微細。未有能所王數差別。",
    "X45n0768_006:0645b01": "即心之惑。故云不相應。非同心王心數相應。唯此",
    "X45n0768_006:0645b02": "無明。為染法之源。最極微細。更無染法。能為此本。",
    "X45n0768_006:0645b03": "故云忽然念起也。如纓絡本業經云。四住地前使。",
    "X45n0768_006:0645b04": "無法起故。名無始無明住地。是則明其無明之前。",
    "X45n0768_006:0645b05": "無別有法為始集之本。故云無始。即是此論忽然",
    "X45n0768_006:0645b06": "義也。此約麤細相依之門。說為無前。亦言忽然。不",
    "X45n0768_006:0645b07": "約時節以說忽然也。",
    "X45n0768_006:0645b08": "【記】此顯下。初。釋心不相應。此明無明之體。初起微",
    "X45n0768_006:0645b09": "細。未分王數心境之相應故。又此無明。是全性之",
    "X45n0768_006:0645b10": "惑。故云即心。亦可此惑。是與真心不相應之法。如",
    "X45n0768_006:0645b11": "前云。從本以來。不與妄染相應故。今以不如實知",
    "X45n0768_006:0645b12": "故。忽然而起。說此以為根本無明也。唯此下。二。釋",
    "X45n0768_006:0645b13": "忽然念起三。初。正釋今義。是諸染法始起之源本",
    "X45n0768_006:0645b14": "故。故約忽起以表其先也。如纓下。二。引經證成。四",
    "X45n0768_006:0645b15": "住前使者。即無明使也。無法起者。意顯無明使外。",
    "X45n0768_006:0645b16": "別無有法。為能起無明之本也。是則下。三。會彼同",
    "X45n0768_006:0645b17": "此二。先。正會。如文。此約下。二。結揀。意明無前之忽",
    "X45n0768_006:0645b18": "然。非有始之忽然也。言無前者。以此無明最微細",
    "X45n0768_006:0645b19": "故。更無有法前於此者。前。即始也。由無始起之本。",
    "X45n0768_006:0645b20": "故說忽然。故本疏云。以起無初。肇公亦云。如鏡忽",
    "X45n0768_006:0645b21": "塵。如空忽雲即斯義也。",
    "X45n0768_006:0645b22": "△三顯上緣起之相。",
    "X45n0768_006:0645b23": "【疏】謂顯上有其染心之句也。",
    "X45n0768_006:0645b24": "△中三。初標。二徵。三釋。初標。",
    "X45n0768_006:0645c01": "染心者。有六種。",
    "X45n0768_006:0645c02": "【記】染心六者。以上云。無明所染。有其染心。故今釋",
    "X45n0768_006:0645c03": "此心相。有其六種差別不同也。",
    "X45n0768_006:0645c04": "△二徵。",
    "X45n0768_006:0645c05": "云何為六。",
    "X45n0768_006:0645c06": "△三釋。",
    "X45n0768_006:0645c07": "【疏】然此六染。逆次配六麤中前四。及後三細。由此",
    "X45n0768_006:0645c08": "第一。合彼麤中三四。故但六也。便借此名以科此",
    "X45n0768_006:0645c09": "六。六中各二。皆初障。後治。",
    "X45n0768_006:0645c10": "【記】逆次配者。前說隨流生起。故從細至麤為順次。",
    "X45n0768_006:0645c11": "今明反流除斷。故從麤至細為逆次。前取近理為",
    "X45n0768_006:0645c12": "先。今取易斷為先也。由此下。配第一染。以二乘三",
    "X45n0768_006:0645c13": "賢。同斷此故。便借下。將前科此。免更會同也。",
    "X45n0768_006:0645c14": "△科分六者。初執取計名字相(至)。六業相。初執",
    "X45n0768_006:0645c15": "取計名字相。",
    "X45n0768_006:0645c16": "一者。執相應染。依二乘解脫。及信相應地遠離故。",
    "X45n0768_006:0645c17": "【疏】一下。是六麤中第三第四相也。亦是上意識見",
    "X45n0768_006:0645c18": "愛煩惱所增長義。亦是上四相中麤分別執著相",
    "X45n0768_006:0645c19": "也。但麤心外執。與境相應。汙其淨行。故云執相應",
    "X45n0768_006:0645c20": "染也。二乘解脫者。至無學位。見修煩惱。究竟離也。",
    "X45n0768_006:0645c21": "及下。十解已去。信根成就。無有退失。名信相應。故",
    "X45n0768_006:0645c22": "地論云。地前總名信行地菩薩。無著論中。亦同此",
    "X45n0768_006:0645c23": "說也。此菩薩得人空。見修煩惱。不得現行。故云遠",
    "X45n0768_006:0645c24": "離。非約隨眠以留惑故。故攝論云。若不斷上心。則",
    "X45n0768_006:0646a01": "不異凡夫。若不留惑種子。則不異二乘。又二意留",
    "X45n0768_006:0646a02": "惑。為自他也。此約終教說。若約始教。初地已上。方",
    "X45n0768_006:0646a03": "說留惑。如餘論說。今此菩薩。非直斷四住人執。亦",
    "X45n0768_006:0646a04": "分斷無明住地故。此論下云。不了一法界義者。從",
    "X45n0768_006:0646a05": "信相應地觀察學斷故。今但為顯人我麤執。故不",
    "X45n0768_006:0646a06": "論彼也。",
    "X45n0768_006:0646a07": "【記】初。障也。是六等者。據用科名。合無此說。今此重",
    "X45n0768_006:0646a08": "對者。為通前類攝故。此即九相中二相。見愛等。即",
    "X45n0768_006:0646a09": "五意中意之識。麤分別。即異相也。但麤下。釋執別",
    "X45n0768_006:0646a10": "名。外執於境。與境相應。內起見愛。計我我所故。汙",
    "X45n0768_006:0646a11": "其句。釋染通名。淨行。即真如根本智也。此智有二。",
    "X45n0768_006:0646a12": "一。人空智。二。法空智。此智不起者。由染心有力。為",
    "X45n0768_006:0646a13": "能障故。名之為汙。若漸修此觀。觀成智起。即翻染",
    "X45n0768_006:0646a14": "心。便名為治。斯則敵體相違。故成治義。然此以對",
    "X45n0768_006:0646a15": "始覺名染義也。若據論意。則約對本覺之淨以明",
    "X45n0768_006:0646a16": "其染。故前文云。是心從來自性清淨。而有無明。為",
    "X45n0768_006:0646a17": "無明所染。有其染心。問。障染何別。答。體雖無別。名",
    "X45n0768_006:0646a18": "義有殊。障則對始覺立。如下文云。能障真如根本",
    "X45n0768_006:0646a19": "智故。染則對本覺立。如上所引。是心從來自性清",
    "X45n0768_006:0646a20": "淨等。二乘下。次。治也。無學等者。此明見愛四住煩",
    "X45n0768_006:0646a21": "惱。辟支羅漢。悉能離故。十解下二。初。約三賢以明",
    "X45n0768_006:0646a22": "行位二。初。正顯行位。據此。則三賢菩薩。同受此名。",
    "X45n0768_006:0646a23": "以皆不退失故。故地下。二。引論證成。無著論。即金",
    "X45n0768_006:0646a24": "剛論。彼論三地。謂信行地。淨心地。究竟地也。此菩",
    "X45n0768_006:0646b01": "薩下。二。對二乘以顯斷惑。又二。初。覈劣以明麤惑",
    "X45n0768_006:0646b02": "二。初。表異凡小。得人空者。以此菩薩得此觀故。能",
    "X45n0768_006:0646b03": "伏現行。不同凡夫。然於種子不盡除滅。不同二乘。",
    "X45n0768_006:0646b04": "言隨眠者。種子異名。謂隨逐有情。眠伏藏識。今此",
    "X45n0768_006:0646b05": "論中。約現行說。名為遠離。非約種子。攝論下。引證。",
    "X45n0768_006:0646b06": "上心。即現行也。二意者。留此惑種。潤於故業。受分",
    "X45n0768_006:0646b07": "段身。修習種智。斷所知障。即自利也。兼俯就羣品。",
    "X45n0768_006:0646b08": "攝化利益。即利他也。若不留惑種。即同二乘。獨出",
    "X45n0768_006:0646b09": "三界。二利俱失也。故圓覺云。菩薩示現世間。非愛",
    "X45n0768_006:0646b10": "為本。但以慈悲。令彼捨愛。假諸貪欲而入生死。問。",
    "X45n0768_006:0646b11": "菩薩既留惑種。後起現行。受分段身。與凡夫何異。",
    "X45n0768_006:0646b12": "答。前引圓覺。足辨其異。雖留惑種受分段身。以有",
    "X45n0768_006:0646b13": "智故。終不起過。假此分段為所依故。廣修種智。及",
    "X45n0768_006:0646b14": "行大悲。終不令此起於新業。如禁蛇法。雖不令死。",
    "X45n0768_006:0646b15": "亦不噬人。故攝論云。煩惱伏不起。如毒呪所害。留",
    "X45n0768_006:0646b16": "惑(煩惱)至惑盡(所知)。證佛一切智。此約下。二。揀定權實。",
    "X45n0768_006:0646b17": "初地下。約頓悟說。謂此菩薩在地前時。以二空觀。",
    "X45n0768_006:0646b18": "雙伏二障分別。至見道位。種現俱斷。從此位去。若",
    "X45n0768_006:0646b19": "智增者。便伏煩惱現行。至佛方斷。若悲增者。故意",
    "X45n0768_006:0646b20": "令生。極至八地。現行方伏。留隨眠惑。以助願力。化",
    "X45n0768_006:0646b21": "利眾生。今此論中。約生起時。一向豎說。及至斷時。",
    "X45n0768_006:0646b22": "從麤至細。故在地前。已除我執俱生分別。至登地",
    "X45n0768_006:0646b23": "時。唯斷法執分別。二地已去。秪斷法執俱生。更無",
    "X45n0768_006:0646b24": "煩惱。不同彼教。橫說二障種子在第八中。良以權",
    "X45n0768_006:0646c01": "實教異。與此相望。校一僧祗。如餘論者。即瑜伽唯",
    "X45n0768_006:0646c02": "識等廣明。今此下。二。超勝以除細執三。初。正明。以",
    "X45n0768_006:0646c03": "是實教菩薩。從初正信。便達真如本有。無明本空。",
    "X45n0768_006:0646c04": "隨順無念。於此地前。能修法空真如三昧。自然令",
    "X45n0768_006:0646c05": "彼法執不生。伏於無明。與真相應。故云分斷。但伏",
    "X45n0768_006:0646c06": "故名斷也。故此下。二。引證。不了法界。即無明也。下",
    "X45n0768_006:0646c07": "說發直等三心。修無住等四方便。及施等六度。皆",
    "X45n0768_006:0646c08": "此觀斷義也。今但下。三。結意。以是約執取人。非約",
    "X45n0768_006:0646c09": "人明執。故不論也。",
    "X45n0768_006:0646c10": "△二相續相。",
    "X45n0768_006:0646c11": "二者。不斷相應染。依信相應地。修學方便。漸漸能捨。",
    "X45n0768_006:0646c12": "得淨心地。究竟離故。",
    "X45n0768_006:0646c13": "【疏】二下。六麤中第二也。從此至六。又逆配前五意",
    "X45n0768_006:0646c14": "中。此位第五。但執法續生。生起不斷。即是相續義",
    "X45n0768_006:0646c15": "也。依信下。十解已去。修唯識觀。尋伺方便。乃至初",
    "X45n0768_006:0646c16": "地。證三無性。徧滿真如。法執分別。不得現行。",
    "X45n0768_006:0646c17": "【記】障中但執等者。即是法執相續。生起不斷。故前",
    "X45n0768_006:0646c18": "云相續。今云不斷。其義一也。治中十解等者。謂從",
    "X45n0768_006:0646c19": "三賢位中。觀察尋伺。分斷此染。直到初地。方能全",
    "X45n0768_006:0646c20": "離。修唯識觀者。即資糧位中。習行順解脫分。尋伺",
    "X45n0768_006:0646c21": "方便者。即加行位中習行順決擇分。初地。即見道",
    "X45n0768_006:0646c22": "信。無漏智火。燒煩惱薪。通達佛法。名歡喜地。三無",
    "X45n0768_006:0646c23": "性者。謂遍計相無性。依他無自然性。圓成無前徧",
    "X45n0768_006:0646c24": "計我法之性。故唯識云。初即相無性。次無自然性。",
    "X45n0768_006:0647a01": "後由遠離前。所執我法性。徧滿真如者。即遍行真",
    "X45n0768_006:0647a02": "如。所言遍者。唯識云。謂此真如。二空所顯。無有一",
    "X45n0768_006:0647a03": "法而不在故。所言證者。以無分別智。契無差別理。",
    "X45n0768_006:0647a04": "能所兩亡也。故唯識云。若時於所緣。智都無所得。",
    "X45n0768_006:0647a05": "爾時住唯識。離二取相故。法執等者。由修習唯識",
    "X45n0768_006:0647a06": "觀故。至此成就無漏智相。分得現行。由是此執分",
    "X45n0768_006:0647a07": "別。永得除滅。",
    "X45n0768_006:0647a08": "△三智相。",
    "X45n0768_006:0647a09": "三者。分別智相應染。依具戒地漸離。乃至無相方便",
    "X45n0768_006:0647a10": "地。究竟離故。",
    "X45n0768_006:0647a11": "【疏】三下。六中第一。五中第四。以能分別世出世諸",
    "X45n0768_006:0647a12": "法染淨。故云智也。是法執修惑。依具下。七地已還。",
    "X45n0768_006:0647a13": "有出入觀異。故於境界。有微細分別。然地地分除。",
    "X45n0768_006:0647a14": "故云漸離。八地已去。無出觀緣境。故於七地盡此",
    "X45n0768_006:0647a15": "惑也。云究竟離。以二地三聚戒具。故云具戒地。以",
    "X45n0768_006:0647a16": "七地前無相觀。有加行方便。有功用。故云無相方",
    "X45n0768_006:0647a17": "便地。八地已上。無相無方便功用故。",
    "X45n0768_006:0647a18": "【記】障中以能下。釋名。可知。法執修惑者。所知障中。",
    "X45n0768_006:0647a19": "俱生之分。以修道所斷。故名修惑。治中七地等者。",
    "X45n0768_006:0647a20": "此等已還。法空觀。有間斷。有相。有功用。遂於染淨",
    "X45n0768_006:0647a21": "境界。未免分別。然從二地已來。分分除斷。故云漸",
    "X45n0768_006:0647a22": "也。八地下。釋得離此染所以。若殘此染。則不登七",
    "X45n0768_006:0647a23": "地。豈況至八。故至七地門中。都盡此染也。以二地",
    "X45n0768_006:0647a24": "下。釋二地名。謂攝律儀。善法。眾生。三聚具足。名具",
    "X45n0768_006:0647b01": "戒地。又以遠離微細破戒垢故。亦名為離垢地。準",
    "X45n0768_006:0647b02": "華嚴說十地。如次修十波羅蜜。此正當戒波羅蜜。",
    "X45n0768_006:0647b03": "餘地非不持戒。以約增勝說故。以七下。釋七地名。",
    "X45n0768_006:0647b04": "斯則八地名無相。七地名方便。謂與無相地作方",
    "X45n0768_006:0647b05": "便故。乃是無相之方便也。八地下。反顯可知。",
    "X45n0768_006:0647b06": "△四境界相。",
    "X45n0768_006:0647b07": "四者。現色不相應染。依色自在地能離故。",
    "X45n0768_006:0647b08": "【疏】四下。三細五意中。皆當第三。此即依根本無明。",
    "X45n0768_006:0647b09": "動彼淨心。令現境界也。依色下。以八地中得三種",
    "X45n0768_006:0647b10": "世間自在。色性隨心。無有隔礙。故云色自在地能",
    "X45n0768_006:0647b11": "離也。以色不自在位。現識不亡。故此位中。遣彼相",
    "X45n0768_006:0647b12": "也。",
    "X45n0768_006:0647b13": "【記】初句。障。根本等者。無明動心。成業轉現相。現相。",
    "X45n0768_006:0647b14": "即現境界也。今當現相。依句。治。色性無礙者。以色",
    "X45n0768_006:0647b15": "自心生故。心能變色故。由是。能毛容剎海。芥納須",
    "X45n0768_006:0647b16": "彌。色心不相妨。自他無分隔也。本業經云。所謂無",
    "X45n0768_006:0647b17": "相大慧。方便大用。無有色習。無明亦盡。百萬劫事。",
    "X45n0768_006:0647b18": "無量佛土事。以一念心。一時行現。如佛形現一切",
    "X45n0768_006:0647b19": "眾生形。以一念心中。一時行已。無功用故。三世間",
    "X45n0768_006:0647b20": "自在者。謂此菩薩。觀此三種麤細之色。無不通達。",
    "X45n0768_006:0647b21": "無分別智。任運相續。相用煩惱。不能動故。以色下。",
    "X45n0768_006:0647b22": "舉下位以反顯。意云。七地已前。現識不亡。故色不",
    "X45n0768_006:0647b23": "自在。今得自在者。葢現識亡也。然於七地觀斷。至",
    "X45n0768_006:0647b24": "八地盡。前後皆然。應知之。",
    "X45n0768_006:0647c01": "△五能見相。",
    "X45n0768_006:0647c02": "五者。能見心不相應染。依心自在地能離故。",
    "X45n0768_006:0647c03": "【疏】五句。三中五中。皆當第二。以根本無明。動令能",
    "X45n0768_006:0647c04": "見。上文云。依於動心。成能見故。依心下。以九地中。",
    "X45n0768_006:0647c05": "善知眾生心行十種稠林。故云心自在。此於他心",
    "X45n0768_006:0647c06": "得自在。又以自得四十無礙智。出華嚴經。有礙能",
    "X45n0768_006:0647c07": "緣。永不得起。",
    "X45n0768_006:0647c08": "【記】障文可知。治中善知下。於他心得自在也。十稠",
    "X45n0768_006:0647c09": "林者。華嚴云。此菩薩以如實智慧知眾生。一心稠",
    "X45n0768_006:0647c10": "林。二煩惱。三業。四根。五解。六性。七樂願。八隨眠。九",
    "X45n0768_006:0647c11": "受生習氣相續。十三聚差別。一一皆云稠林者。此",
    "X45n0768_006:0647c12": "等諸法。稠密如林。故以喻之。淨名云。善知眾生往",
    "X45n0768_006:0647c13": "來所趣。及心所行。此歎九地菩薩。本業經云。一切",
    "X45n0768_006:0647c14": "功德行皆成就。心習已滅。無明亦除也。又以下。明",
    "X45n0768_006:0647c15": "於自心得自在。四十無礙智者。準華嚴說。有十種",
    "X45n0768_006:0647c16": "四無礙智。四者。一法。二義。三詞。四樂說。十者。世親",
    "X45n0768_006:0647c17": "判為十相。一自相。二同相。三行相。四說相。五智相。",
    "X45n0768_006:0647c18": "六無我相。七業相。八因相。九果相。十住持相。一一",
    "X45n0768_006:0647c19": "具四。故成四十。廣如彼說。有礙下。結所離之染。礙。",
    "X45n0768_006:0647c20": "即障染。能緣。是智。起。即不自在。不起。即如前云心",
    "X45n0768_006:0647c21": "習已滅也。",
    "X45n0768_006:0647c22": "△六業相。",
    "X45n0768_006:0647c23": "六者。根本業不相應染。依菩薩盡地。得入如來地能",
    "X45n0768_006:0647c24": "離故。",
    "X45n0768_006:0648a01": "【疏】六句。三中五中。皆當第一。以無明力。不覺心動",
    "X45n0768_006:0648a02": "故。菩薩下。十地終心金剛喻定。無垢地中。微細習",
    "X45n0768_006:0648a03": "氣。心念都盡。故上文云。得見心性。心則常住故。",
    "X45n0768_006:0648a04": "【記】障中。心動。業也。治中。盡地。即究竟地。如前云。乃",
    "X45n0768_006:0648a05": "至菩薩究竟地。有本多云地盡。義亦有在。不如地",
    "X45n0768_006:0648a06": "字在下義順。以前後皆結云地故。此即第十地也。",
    "X45n0768_006:0648a07": "如來。即妙覺。斯則從九地觀斷。佛地方盡。無垢地。",
    "X45n0768_006:0648a08": "即如來地。與十地終心。竟無有異。然本業經中。等",
    "X45n0768_006:0648a09": "覺為無垢地。彼即別開。今此所明等妙二覺。合為",
    "X45n0768_006:0648a10": "一位也。餘可知。",
    "X45n0768_006:0648a11": "△二更重料揀(三)。初辨上無明約治料揀。二釋上",
    "X45n0768_006:0648a12": "相應不相應義。三舉上染心及無明約境成二礙",
    "X45n0768_006:0648a13": "義。初辨上無明約治料揀。",
    "X45n0768_006:0648a14": "【記】如上六染。但是無明所起之法。已分配因果諸",
    "X45n0768_006:0648a15": "位明斷竟。然上云不達一法界故。名為無明。未知",
    "X45n0768_006:0648a16": "此使。依何位人能遠離耶。故今辨之。",
    "X45n0768_006:0648a17": "不了一法界義者。從信相應地。觀察學斷。入淨心地。",
    "X45n0768_006:0648a18": "隨分得離。乃至如來地。能究竟離故。",
    "X45n0768_006:0648a19": "【疏】不句。標也。從下。初麤者。至初地離。後細者。至佛",
    "X45n0768_006:0648a20": "地盡故也。此即是上染心所依無明住地。能染真",
    "X45n0768_006:0648a21": "如。成染心故。上文云。破和合識者。滅無明故。滅相",
    "X45n0768_006:0648a22": "續心者。斷染心故。今無明與染心。雖說有前後。然",
    "X45n0768_006:0648a23": "治滅並一時也。",
    "X45n0768_006:0648a24": "【記】麤者。枝末無明。從初地漸離。至七地方盡。細者。",
    "X45n0768_006:0648b01": "根本無明。從八地始斷現相。至十地盡業。佛地滅",
    "X45n0768_006:0648b02": "不覺也。此即下。上說自性清淨心。為無明所染。有",
    "X45n0768_006:0648b03": "其染心。當知無明。是染心之所依。染心。是無明之",
    "X45n0768_006:0648b04": "所起也。上云者。即智淨相文。然此六染位中。各有",
    "X45n0768_006:0648b05": "三分。一分屬於無明。一分屬於染心。以皆有和合。",
    "X45n0768_006:0648b06": "及相續義故。但約與前和合。迷執不改。即是無明。",
    "X45n0768_006:0648b07": "約展轉起後。相續不斷。即是染心。由是地前。便有",
    "X45n0768_006:0648b08": "斷無明義也。今言初地方離者。以約破法執位明",
    "X45n0768_006:0648b09": "其斷義。不乖諸說。故標此位也。今無明下。明生起",
    "X45n0768_006:0648b10": "時。義說前後。以論因緣和合義故。若除斷時。則無",
    "X45n0768_006:0648b11": "前後以能依所依。不相離故。",
    "X45n0768_006:0648b12": "△二釋上相應不相應義。",
    "X45n0768_006:0648b13": "【記】以上六染中。有相應不相應言。義猶未顯。今此",
    "X45n0768_006:0648b14": "特顯之。",
    "X45n0768_006:0648b15": "△於中二。初釋相應。二釋不相應。初釋相應。",
    "X45n0768_006:0648b16": "言相應義者。謂心念法異。依染淨差別。而知相緣相",
    "X45n0768_006:0648b17": "同故。",
    "X45n0768_006:0648b18": "【疏】相應者。六染中前三。是相應。此有二釋。一。約王",
    "X45n0768_006:0648b19": "數釋。此三種皆是麤心故。二。約心境釋。以此三種。",
    "X45n0768_006:0648b20": "依境生故。心念法異者。心。謂心王。念法。謂心所。王",
    "X45n0768_006:0648b21": "數不同。故云異也。迦旃延論中。名為心及心所念",
    "X45n0768_006:0648b22": "法故。又心念。謂能緣心。法。謂所緣境。異。謂心境不",
    "X45n0768_006:0648b23": "同。差別者。是所依分別境。同者。若心王知染。心法",
    "X45n0768_006:0648b24": "亦同。心王緣淨。心法亦同。知相。即能知同。緣相。即",
    "X45n0768_006:0648c01": "所緣同。又於染境作染解。於淨境作淨解。故云同",
    "X45n0768_006:0648c02": "也。",
    "X45n0768_006:0648c03": "【記】初句。標也。皆麤心者。以是前六緣總別相。行相",
    "X45n0768_006:0648c04": "麤顯故。依境生者。既依境生。則與境為相應也。謂",
    "X45n0768_006:0648c05": "下。釋也二。初。約法辨異。心謂下。約王數釋。心王。即",
    "X45n0768_006:0648c06": "前六識心王。心所。即遍行等六位心所。然六識中",
    "X45n0768_006:0648c07": "心所。多少不同。今此總名念法。亦可舉一蔽諸。故",
    "X45n0768_006:0648c08": "言念。即別境之一心所法也。迦旃下。引證。即通指",
    "X45n0768_006:0648c09": "心所。俱名心所念法。然論王數相應。總有五義。一。",
    "X45n0768_006:0648c10": "同所依根。二。同緣一境。三。同一行相。謂同作青色",
    "X45n0768_006:0648c11": "等解。四。同一心事。王所同一事體故。五。同一時。王",
    "X45n0768_006:0648c12": "所同一剎那故。由是故得相應。又心下。約心境釋。",
    "X45n0768_006:0648c13": "可知。所依等者。識依此境所引生故。又是彼識所",
    "X45n0768_006:0648c14": "分別故。以有此染淨為所依故。遂起心王心數令",
    "X45n0768_006:0648c15": "相應也。以有此境為所分別故。遂與能分別為相",
    "X45n0768_006:0648c16": "應也。而句。二。正顯相應。先約王數釋同義。如師往",
    "X45n0768_006:0648c17": "資隨。其事不異。然雖云王數相應。理須約境以辨。",
    "X45n0768_006:0648c18": "能知同者。此體有二。以王數相應故。名為同也。所",
    "X45n0768_006:0648c19": "緣同者。此唯一境以望王數。故名同也。斯則能所",
    "X45n0768_006:0648c20": "雖皆云同。而同義有異也。又於下。次約心境釋同",
    "X45n0768_006:0648c21": "義。此即心隨於境。名之為同。同。即相應也。",
    "X45n0768_006:0648c22": "△二釋不相應。",
    "X45n0768_006:0648c23": "不相應義者。謂即心不覺。常無別異。不同知相緣相",
    "X45n0768_006:0648c24": "故。",
    "X45n0768_006:0649a01": "【疏】不相應者。六染中後三及無明。皆名不相應心。",
    "X45n0768_006:0649a02": "亦二釋。一。約王數。此顯根本無明。動彼靜心之體。",
    "X45n0768_006:0649a03": "即此動心。是不覺相。更無王數之別。故云即心不",
    "X45n0768_006:0649a04": "覺常無別異。此翻前心念法異也。既無王數之別。",
    "X45n0768_006:0649a05": "何有同知同緣。翻前可見。以此三種。依不覺起。不",
    "X45n0768_006:0649a06": "異不覺。故云即也。上文云。依不覺故。生三種相。與",
    "X45n0768_006:0649a07": "彼不覺。不相捨離者。是此即心之不覺。故云不離。",
    "X45n0768_006:0649a08": "非是相應而不離也。下文亦云。無明滅故。不相應",
    "X45n0768_006:0649a09": "心滅。二。亦約心境釋中。言即心不覺等者。謂此無",
    "X45n0768_006:0649a10": "明。即此染心而無別體。不約與外境相應。方為此",
    "X45n0768_006:0649a11": "不覺。但在本心之上。故云即心等也。不同知相等",
    "X45n0768_006:0649a12": "者。揀前相應也。此不相應心。既是棃耶識。於中不",
    "X45n0768_006:0649a13": "分王數義。及不與外境相應義。并有覺不覺義等。",
    "X45n0768_006:0649a14": "並與諸論相違。和會如別記中說。",
    "X45n0768_006:0649a15": "【記】不句。標也。無明者。以前云。不達一法界故。心不",
    "X45n0768_006:0649a16": "相應。名無明等。故今指也。謂下。釋也。疏中二。先。正",
    "X45n0768_006:0649a17": "釋論文。又二。初。約王數釋二。先。顯無別異。即此等",
    "X45n0768_006:0649a18": "者。心是真心。由動故成不覺。不覺與覺。一體無異。",
    "X45n0768_006:0649a19": "故云即也。尚無覺不覺異。豈有王數耶。既無下。二。",
    "X45n0768_006:0649a20": "正遣相應二。初。正釋翻前義。如單己一人。與誰為",
    "X45n0768_006:0649a21": "同。故無相應義也。以此下。二。重釋前即義三。初。正",
    "X45n0768_006:0649a22": "釋。然前說不覺即動心。今說染心即不覺。有斯異",
    "X45n0768_006:0649a23": "耳。上文下。次。引證。既展轉相即。動無動相。元即靜",
    "X45n0768_006:0649a24": "心也。非是下。三。揀濫。此中言不相離者。以染心即",
    "X45n0768_006:0649b01": "不覺故。非謂有於王數相應而言不離。以相應不",
    "X45n0768_006:0649b02": "離。二義別故下文。引證。是下生滅相文。此則雙證",
    "X45n0768_006:0649b03": "二義。一證不相離義。二證不是相應義。思之。二亦",
    "X45n0768_006:0649b04": "下。次。約心境釋。亦二。先。顯無異。意云。染心即無明。",
    "X45n0768_006:0649b05": "無明是不覺。不覺依於覺。覺即是本心。都無外境",
    "X45n0768_006:0649b06": "相應。故云即心不覺。此言即心。亦即本覺真心也。",
    "X45n0768_006:0649b07": "文中通於真妄二心。詳之易見。不同下。次。揀相應。",
    "X45n0768_006:0649b08": "既無境為相對。約何以明其相應耶。此不下。二。指",
    "X45n0768_006:0649b09": "陳違妨。以相宗說此第八識。有遍行心所。又與器",
    "X45n0768_006:0649b10": "界外境相應。仍不說有覺義故。諸論。唯識瑜伽等",
    "X45n0768_006:0649b11": "也。和會如別說者。尋檢未見所出。今且略會二宗",
    "X45n0768_006:0649b12": "所說者。如法相宗。說第八識。能緣三境。以彼秪據",
    "X45n0768_006:0649b13": "現在成就位中。橫說八識。不明根本始起元由。但",
    "X45n0768_006:0649b14": "言一切眾生。法爾皆具八種識。從自種生。皆能緣",
    "X45n0768_006:0649b15": "慮自分境界。以同是識了別義故。故能緣境。又說",
    "X45n0768_006:0649b16": "此識從自種生。雖從自種。而假境為所緣緣故。方",
    "X45n0768_006:0649b17": "得生起。故須緣境。雖能緣境。微細難知。不同前七",
    "X45n0768_006:0649b18": "執我執法。今此論中。豎說諸識。迷真所成。從細至",
    "X45n0768_006:0649b19": "麤。不說種生。故第八識。但有生境之功。而無緣境",
    "X45n0768_006:0649b20": "之義。以從無明內熏習起。非外境界牽故令生。故",
    "X45n0768_006:0649b21": "經說為流注生滅者。是此內起也。由是故無緣境",
    "X45n0768_006:0649b22": "之義。今若會彼同此論者。彼宗既言此識緣境。微",
    "X45n0768_006:0649b23": "細難知。當知密同今論之意。以彼宗說從種生故。",
    "X45n0768_006:0649b24": "同是識分。不得不說緣境界也。又若會此同彼說",
    "X45n0768_006:0649c01": "者。此論所明前六緣境。即是第八麤分功用。由於",
    "X45n0768_006:0649c02": "境界。熏彼本識。起此分別。斯則本識有緣境義。以",
    "X45n0768_006:0649c03": "是麤故。隔為事識。不名第八。又彼宗說第八心王。",
    "X45n0768_006:0649c04": "有遍行五心所相應者。由說此識能緣境界。是故",
    "X45n0768_006:0649c05": "有王所相應。如正緣境時。須有作意。能警其心。引",
    "X45n0768_006:0649c06": "心趣境。以趣境故。根境識三。分別變異。令心觸彼。",
    "X45n0768_006:0649c07": "以觸境故。四種和合。領納違順。以領納故。於境取",
    "X45n0768_006:0649c08": "像。施設種種名言之事。以取像故。遂令其心。造作",
    "X45n0768_006:0649c09": "驅役。此五皆由緣境故得。是故第八。有五相應。今",
    "X45n0768_006:0649c10": "論既不說此緣境。亦無心所與之相應。故不同彼。",
    "X45n0768_006:0649c11": "又彼宗中。不說第八生起元由。從真起妄。但據現",
    "X45n0768_006:0649c12": "在成就位說。故無覺義。然亦說有無始本有菩提",
    "X45n0768_006:0649c13": "種子。而不即是本覺真如。以未了故。且隱密說。今",
    "X45n0768_006:0649c14": "論所明。依如來藏。有生滅心。以迷覺故。成於不覺。",
    "X45n0768_006:0649c15": "雖成不覺。覺性不變。故有覺義。以依實教顯了相",
    "X45n0768_006:0649c16": "說。故不同彼。若彼已說有覺義者。如何彰此二教",
    "X45n0768_006:0649c17": "淺深。知之(崔傳云。原疏兩卷。別記一卷。會通文詳彼記)。",
    "X45n0768_006:0649c18": "△三舉上染心及無明約境成二礙義。",
    "X45n0768_006:0649c19": "【記】舉上六染之心。以及無明。對於所障之境。束為",
    "X45n0768_006:0649c20": "二礙。以一切障染。不離二種。所謂煩惱。及以所知。",
    "X45n0768_006:0649c21": "今此染心。及以無明。二障分別。如何收攝。故此明",
    "X45n0768_006:0649c22": "之。",
    "X45n0768_006:0649c23": "△中亦二。初標立。二重釋。初標立(二)。初惑障。後",
    "X45n0768_006:0649c24": "智障。初惑障。",
    "X45n0768_006:0650a01": "又染心義者。名為煩惱礙。能障真如根本智故。",
    "X45n0768_006:0650a02": "【疏】染心者。六染心也。能障下。顯其礙義。謂照寂妙",
    "X45n0768_006:0650a03": "慧如理之智。名根本智。即上文智淨相也。染心諠",
    "X45n0768_006:0650a04": "動。違此寂靜。故名染心為煩惱礙。以煩惱動故。今",
    "X45n0768_006:0650a05": "此且依本末相依門。以無明所起染心。為煩惱礙。",
    "X45n0768_006:0650a06": "能起染心之無明。名為智礙。不約人法二執以明",
    "X45n0768_006:0650a07": "二礙。",
    "X45n0768_006:0650a08": "【記】初二句。標法定名也。六染心者。各取於中一分",
    "X45n0768_006:0650a09": "相續義故。以此一分。諠擾動亂不寂靜故。名為煩",
    "X45n0768_006:0650a10": "惱。能障句。顯礙釋義也。先。釋文。照寂下。釋所障智",
    "X45n0768_006:0650a11": "名。復名真智。證體智。實智等。以能證如實理。故名",
    "X45n0768_006:0650a12": "如理智。能生後得。故名根本智。上文下。出所障智",
    "X45n0768_006:0650a13": "體也。染心下。釋成礙相。可知。今此下。次。通妨。或問",
    "X45n0768_006:0650a14": "曰。如諸處說。依於二執。起於二障。與此何別。又前",
    "X45n0768_006:0650a15": "秖將六麤前四以配二障。何故此中六染。俱名煩",
    "X45n0768_006:0650a16": "惱耶。故此釋之。彼依二執起二障者。依五意上起",
    "X45n0768_006:0650a17": "所知。意之識上起煩惱。今此則以染心所依無明",
    "X45n0768_006:0650a18": "為所知。能依染心為煩惱。故不同也。應知若約二",
    "X45n0768_006:0650a19": "執說二障。即局。此依染心說二障。即通。有斯異也。",
    "X45n0768_006:0650a20": "△後智障。",
    "X45n0768_006:0650a21": "無明義者。名為智礙。能障世間自然業智故。",
    "X45n0768_006:0650a22": "【疏】無明。根本無明也。能障下。顯其礙義。謂後得如",
    "X45n0768_006:0650a23": "量智。即上不思議業用。以無明昏迷。無所分別。違",
    "X45n0768_006:0650a24": "此智用。名為智礙。從所障得名。此明聖智用。如月",
    "X45n0768_006:0650b01": "頓應。於水無心。不同外道自然。",
    "X45n0768_006:0650b02": "【記】無下。亦標法定名也。根本無明者。若取諸識中",
    "X45n0768_006:0650b03": "之一分。亦兼枝末。以末從本。故作此標。能障等者。",
    "X45n0768_006:0650b04": "亦顯礙釋義也。初釋文。後得下。釋所障智名。復名",
    "X45n0768_006:0650b05": "徧智。俗智。權智等。以根本智證真如後。方得起故。",
    "X45n0768_006:0650b06": "名後得智。如其事量而知。名如量智也。即上下。出",
    "X45n0768_006:0650b07": "所障智體。以無明下。釋其礙相。從所障得名者。智",
    "X45n0768_006:0650b08": "之礙故。依主釋也。不同煩惱即礙。是持義釋。此明",
    "X45n0768_006:0650b09": "下。二。通妨。或問。此言自然。與外道自然何別。故此",
    "X45n0768_006:0650b10": "釋之。此心無心應物。任運現化為自然。不同外道",
    "X45n0768_006:0650b11": "撥無因果之自然。斯則言同而義異也。",
    "X45n0768_006:0650b12": "△二重釋(二)。先徵。次釋。先徵。",
    "X45n0768_006:0650b13": "此義云何。",
    "X45n0768_006:0650b14": "【疏】先問云。既此無明。動靜心體。成於染心。則無明",
    "X45n0768_006:0650b15": "是細。應障理智。染心是麤。應障量智。何以不然。",
    "X45n0768_006:0650b16": "【記】先問等者。約麤細以成難也。秖合細法障細法。",
    "X45n0768_006:0650b17": "麤法障麤法。方是其宜。何故不爾耶。",
    "X45n0768_006:0650b18": "△次釋(二)。初釋煩惱礙。二釋智礙。初釋煩惱礙。",
    "X45n0768_006:0650b19": "以依染心。能見能現。妄取境界。違平等性故。",
    "X45n0768_006:0650b20": "【疏】能見能現者。獨約後三細前二染。妄取境者。通",
    "X45n0768_006:0650b21": "攝前三染心。以同依境起故。違平等性者。釋成礙",
    "X45n0768_006:0650b22": "義。以此染心。能所差別。乖根本智能所平等。所以",
    "X45n0768_006:0650b23": "障於理智。",
    "X45n0768_006:0650b24": "【記】前二染者。以業相微細。未分能所。欲成礙義。難",
    "X45n0768_006:0650c01": "見相違。故今偏約轉現二相以酬前難。然雖不言。",
    "X45n0768_006:0650c02": "意亦含攝。以依動心。說能見故。可以意知。前三染。",
    "X45n0768_006:0650c03": "即分別智染已前三者。皆是事識。故依境起。以此",
    "X45n0768_006:0650c04": "等者。以理智無能所。染心有能所。敵體相違。故成",
    "X45n0768_006:0650c05": "礙義。",
    "X45n0768_006:0650c06": "△二釋智礙。",
    "X45n0768_006:0650c07": "以一切法常靜。無有起相。無明不覺。妄與法違故。不",
    "X45n0768_006:0650c08": "能得隨順世間一切境界種種知故。",
    "X45n0768_006:0650c09": "【疏】法靜相者。舉無明所迷法性。與法違者。正顯無",
    "X45n0768_006:0650c10": "明迷前法性。以不了如法寂靜。妄有起滅。與法乖",
    "X45n0768_006:0650c11": "違故也。不能得者。正釋障如量智義也。",
    "X45n0768_006:0650c12": "【記】所迷法性者。此是即真之俗。故常靜無起。無起",
    "X45n0768_006:0650c13": "即真。故云法性。前文云。一切法離言說相。乃至無",
    "X45n0768_006:0650c14": "有變異。不可破壞。唯是一心等。不了等者。正釋違",
    "X45n0768_006:0650c15": "義。法性寂靜。而無明起動。動靜相反。故成違義。正",
    "X45n0768_006:0650c16": "釋等者。本疏云。以內迷真理。識外見塵。故於如量",
    "X45n0768_006:0650c17": "之境。不能隨順種種知也。如人動目。天地傾搖。故",
    "X45n0768_006:0650c18": "不能得如實知也。然前則約麤細而難問。今則約",
    "X45n0768_006:0650c19": "相違而通釋也。故下文云。無明頓盡。名一切種",
    "X45n0768_006:0650c20": "智。",
    "X45n0768_006:0650c21": "大乘起信論疏筆削記會閱卷第六"
}