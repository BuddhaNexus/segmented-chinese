{
    "T23n1443_005:0929a24": "根本說一切有部苾芻尼毘奈耶",
    "T23n1443_005:0929a25": "卷第五",
    "T23n1443_005:0929a27": "三藏法師義淨奉　制譯",
    "T23n1443_005:0929a28": "5 摩觸學處摩觸學處第五",
    "T23n1443_005:0929a29": "緣在室羅伐城，世尊猶未制諸苾芻尼不住",
    "T23n1443_005:0929b01": "阿蘭若。如世尊說：「我今為利益悲愍諸聲聞",
    "T23n1443_005:0929b02": "故，所應作者皆已作訖。汝等亦應如是作意，",
    "T23n1443_005:0929b03": "可依蘭若、或於樹下空閑靜處、山間巖窟及",
    "T23n1443_005:0929b04": "草蘊中、或居敞露或住林野，靜慮而住，勿為",
    "T23n1443_005:0929b05": "放逸後為自悔。此即是我之所教誨。」諸苾芻",
    "T23n1443_005:0929b06": "尼，皆詣蘭若宴默靜心。時蓮花色尼不離欲",
    "T23n1443_005:0929b07": "染。未出家時，顏容端正、儀貌超絕、眾人愛樂，",
    "T23n1443_005:0929b08": "得五百金錢，方與男子共為歡會。時有婆羅",
    "T23n1443_005:0929b09": "門子，見蓮花色情極染著，告言：「情樂共作交",
    "T23n1443_005:0929b10": "歡。」蓮花色曰：「君若求歡，可持五百金錢。」報",
    "T23n1443_005:0929b11": "言：「我今無錢。」蓮花色曰：「可去求覓方宜來此。」",
    "T23n1443_005:0929b12": "彼往傭力。于時具壽大目乾連，令蓮花色尼",
    "T23n1443_005:0929b13": "斷諸惡法置涅槃路，超出三界離諸欲染，證",
    "T23n1443_005:0929b14": "解脫樂成阿羅漢，每往暗林宴默習定而住，",
    "T23n1443_005:0929b15": "受解脫樂。其婆羅門子，傭力經求得金錢五",
    "T23n1443_005:0929b16": "百，還來追訪蓮花色尼。聞已出家，持五百錢",
    "T23n1443_005:0929b17": "詣尼等中，問言：「蓮花色尼今在何處？」諸尼",
    "T23n1443_005:0929b18": "報曰：「彼在暗林。」婆羅門子尋至尼邊，見在樹",
    "T23n1443_005:0929b19": "下宴默而住，便即告言：「我今具持五百金錢，",
    "T23n1443_005:0929b20": "可見同歡。」蓮花色曰：「婆羅門子！斯之惡法我",
    "T23n1443_005:0929b21": "已捨棄。」又即問曰：「仁於我身有何樂見而生",
    "T23n1443_005:0929b22": "染欲？」婆羅門子言：「我甚愛樂聖者眉眼。」蓮",
    "T23n1443_005:0929b23": "花色尼以神通力，出己眼睛置於掌內，告曰：",
    "T23n1443_005:0929b24": "「仁今於此肉團有何所樂？」婆羅門子見情生",
    "T23n1443_005:0929b25": "忿恚，告言：「禿沙門女而作幻術。」捲打尼頭",
    "T23n1443_005:0929b26": "捨之而去。即以此緣白尼，尼白苾芻，苾芻白",
    "T23n1443_005:0929b27": "佛。佛告諸苾芻尼：「譬如肉團棄四衢路鳥獸",
    "T23n1443_005:0929b28": "皆集，女人亦爾。由是義故，諸苾芻尼不應住",
    "T23n1443_005:0929b29": "阿蘭若。」世尊既制苾芻尼不許住阿蘭若，于",
    "T23n1443_005:0929b30": "時諸苾芻尼便入室羅伐城，於衢路中而為",
    "T23n1443_005:0929c01": "宴坐，為惡男子及竊盜者之所逼惱。以緣白",
    "T23n1443_005:0929c02": "佛，佛言：「應置尼寺。」於此城中有長者毘舍佉，",
    "T23n1443_005:0929c03": "信心深厚，見尼問言：「聖者！有何所須？」諸苾芻",
    "T23n1443_005:0929c04": "尼具陳其事，毘舍佉聞，白言：「聖者！我有寬廣",
    "T23n1443_005:0929c05": "居住處所，至寺成時，哀愍我故，願見就住。」諸",
    "T23n1443_005:0929c06": "尼便詣而為居止，毘舍佉每日詣苾芻尼處",
    "T23n1443_005:0929c07": "以申敬禮。毘舍佉儀貌端正，珠髻難陀尼見",
    "T23n1443_005:0929c08": "時心便染著，身現患狀入房而臥。毘舍佉晨",
    "T23n1443_005:0929c09": "朝早起巡禮佛塔，便入寺中，見一尼守寺，餘",
    "T23n1443_005:0929c10": "皆乞食，便即頂禮，問言：「聖者！諸尼何去？」報",
    "T23n1443_005:0929c11": "曰：「皆出乞食。」毘舍佉即欲出寺，珠髻難陀尼",
    "T23n1443_005:0929c12": "便於房中大聲呻喚，毘舍佉聞情懷悲愍，便",
    "T23n1443_005:0929c13": "往守寺尼所，白言：「聖者！房中是誰大聲呻喚？」",
    "T23n1443_005:0929c14": "答曰：「房有病尼。」聞已入房，虔誠敬禮，問言：",
    "T23n1443_005:0929c15": "「聖者！有何所苦？」尼曰：「我之患苦，卒難申說。」報",
    "T23n1443_005:0929c16": "言：「何不醫療？」尼曰：「此不可治。」毘舍佉言：「聖",
    "T23n1443_005:0929c17": "者！其藥豈難得耶？」尼曰：「不難，然我之願求不",
    "T23n1443_005:0929c18": "可得。」毘舍佉言：「聖者！既為出家，如是盡形應",
    "T23n1443_005:0929c19": "從他求湯藥飲食衣服臥具。如世尊說：『應從",
    "T23n1443_005:0929c20": "淨人受。』聖者所須但令我辦，我自惠施。」尼",
    "T23n1443_005:0929c21": "曰：「誠如所言，知法之人亦須斟量。」毘舍佉聞",
    "T23n1443_005:0929c22": "已倍生敬重，歎言：「奇哉！苾芻尼甚為少欲。」便",
    "T23n1443_005:0929c23": "禮尼足，而說伽他曰：",
    "T23n1443_005:0929c24": "「我於聖者所，　　今發淨信心；",
    "T23n1443_005:0929c25": "縱使須身肉，　　我亦能相惠。」",
    "T23n1443_005:0929c26": "時毘舍佉說斯頌已，尼出鄙言：「請為惡法。」彼",
    "T23n1443_005:0929c27": "聞掩耳，白言：「聖者！勿於我所而說此言。」尼曰：",
    "T23n1443_005:0929c28": "「爾有意樂，但作強言。」毘舍佉即欲出去，尼復",
    "T23n1443_005:0929c29": "告曰：「若不隨順，且來扼頭及諸支體。」彼便",
    "T23n1443_005:0930a01": "扼頭，尼受樂想。餘尼入見，毘舍佉羞恥低",
    "T23n1443_005:0930a02": "頭而出，即以此緣告諸苾芻，苾芻白佛。佛以",
    "T23n1443_005:0930a03": "此緣集苾芻尼眾，諸佛常法知而故問，告珠",
    "T23n1443_005:0930a04": "髻難陀苾芻尼曰：「汝實如此作斯不端嚴事",
    "T23n1443_005:0930a05": "耶？」白言：「實爾。」世尊訶責：「汝所為者，非沙門女",
    "T23n1443_005:0930a06": "法、非隨順行、非淨行法。」種種訶責已，告諸苾",
    "T23n1443_005:0930a07": "芻尼：「我觀十利，廣說乃至於聲聞尼毘奈耶",
    "T23n1443_005:0930a08": "制其學處，應如是說：",
    "T23n1443_005:0930a09": "「若復苾芻尼自有染心，共染心男子，從目已",
    "T23n1443_005:0930a10": "下、膝已上，作受樂心身相摩觸、若極摩觸。",
    "T23n1443_005:0930a11": "於如是事，此苾芻尼亦得波羅市迦，不應共",
    "T23n1443_005:0930a12": "住。」苾芻尼義廣如上說，乃至白四羯磨受近",
    "T23n1443_005:0930a13": "圓。",
    "T23n1443_005:0930a14": "若復苾芻尼者，謂有染心尼情纏染欲。共染",
    "T23n1443_005:0930a15": "心男子者，謂是丈夫亦有欲心。從目已下膝",
    "T23n1443_005:0930a16": "已上者，謂指身分齊。身相摩觸作受樂",
    "T23n1443_005:0930a17": "心者，謂受觸樂。若極摩觸者，謂於是事堅相",
    "T23n1443_005:0930a18": "摩觸，得根本罪。",
    "T23n1443_005:0930a19": "此中犯相其事云何？若苾芻尼有染心，與染",
    "T23n1443_005:0930a20": "心男子。目已下、膝已上，身相摩觸，或極摩觸、",
    "T23n1443_005:0930a21": "堅相摩觸，得根本罪。若苾芻尼有染心，與無",
    "T23n1443_005:0930a22": "染心男子，身相摩觸，得窣吐羅底也。若苾芻",
    "T23n1443_005:0930a23": "尼無染心，男子或有染心或無染心，尼觸，防",
    "T23n1443_005:0930a24": "心者無犯。若尼有病，男為摩身，尼起染心，得",
    "T23n1443_005:0930a25": "惡作罪。無染心者無犯，及病惱所纏者無犯。",
    "T23n1443_005:0930a26": "攝頌曰：",
    "T23n1443_005:0930a27": "兩俱有染心，　　目已下至膝，",
    "T23n1443_005:0930a28": "若相摩觸者，　　此獲根本罪。",
    "T23n1443_005:0930a29": "若尼有染心，　　男子無婬意，",
    "T23n1443_005:0930b01": "尼共相摩觸，　　此得吐羅愆。",
    "T23n1443_005:0930b02": "二俱無染意，　　或男有染心，",
    "T23n1443_005:0930b03": "假使尼觸時，　　防心故無犯。",
    "T23n1443_005:0930b04": "苾芻尼病患，　　男子為摩身，",
    "T23n1443_005:0930b05": "尼若起染心，　　當招惡作罪。",
    "T23n1443_005:0930b06": "6 八事成犯學處八事成犯學處第六",
    "T23n1443_005:0930b07": "佛在室羅伐城。時此城中有一賣香男子，容",
    "T23n1443_005:0930b08": "儀端正娶妻未久。苾芻尼吐羅難陀，因行遇",
    "T23n1443_005:0930b09": "見便生染愛，問言：「男子！汝娶妻幾時？彼何形",
    "T23n1443_005:0930b10": "狀？夫婦兩人共相愛不？」答言：「聖者！道俗路殊，",
    "T23n1443_005:0930b11": "何勞問此？」尼曰：「汝與我娶，豈不樂哉！」頻言",
    "T23n1443_005:0930b12": "調弄令生染著，遂共期欵：「可向尼寺某門，某",
    "T23n1443_005:0930b13": "房是我住處，共我相見。」答曰：「勿令外人覺知",
    "T23n1443_005:0930b14": "私事。」尼曰：「汝豈搖鈴來入寺耶？」尼便歸寺，男",
    "T23n1443_005:0930b15": "子至暮遂赴彼期到尼房所，尼既見已喚入室",
    "T23n1443_005:0930b16": "中藏於床下。尼諸弟子來至房外，而為請白，",
    "T23n1443_005:0930b17": "教授既訖還入房中，見尼入來從床下起，尼",
    "T23n1443_005:0930b18": "妄謂賊遂便驚怖，答曰：「我非是賊是共期",
    "T23n1443_005:0930b19": "人。」染心內發遂抱其尼臥於床上，尼作是念：",
    "T23n1443_005:0930b20": "「我為眾首，率伏諸人並由戒德，我破尸羅更",
    "T23n1443_005:0930b21": "何所用？諸人知已並皆棄擲。」報言：「少年！且見",
    "T23n1443_005:0930b22": "相放。」隨言即放，尼蹋其胸倒地歐血，尼出大",
    "T23n1443_005:0930b23": "叫唱言：「仁等應知！我已降魔摧伏怨敵。」諸尼",
    "T23n1443_005:0930b24": "聞已起來共問：「大姊！證得阿羅漢果耶？」答曰：",
    "T23n1443_005:0930b25": "「不得。」又問：「汝證不還、一來、預流果耶？」答言：「不",
    "T23n1443_005:0930b26": "得。」又問：「廣設供養請世尊耶？」答言：「不請。」尼",
    "T23n1443_005:0930b27": "曰：「若爾，汝作何事？」即示彼男子：「此人入我房",
    "T23n1443_005:0930b28": "中，我以脚蹋令其歐血。」諸尼見已即答言：「汝",
    "T23n1443_005:0930b29": "若不自引入，此人豈能至此寺內？」諸苾芻尼",
    "T23n1443_005:0930c01": "眾皆譏嫌曰：「汝作惡業事，我不隨喜。」尼白苾",
    "T23n1443_005:0930c02": "芻，苾芻白佛。佛以此緣集諸尼眾，觀知利益，",
    "T23n1443_005:0930c03": "問言：「苾芻尼！汝實作此非法事不？」白言：「是",
    "T23n1443_005:0930c04": "實。」佛即訶責：「汝作不淨行、非隨順事、非沙門",
    "T23n1443_005:0930c05": "女行，非出家人所應作事。」世尊種種訶責已，",
    "T23n1443_005:0930c06": "即告諸苾芻尼曰：「我觀十利，於聲聞尼毘奈",
    "T23n1443_005:0930c07": "耶，廣說乃至制其學處，應如是說：",
    "T23n1443_005:0930c08": "「若復苾芻尼自有染心，共染心男子，掉舉、戲、",
    "T23n1443_005:0930c09": "笑、指其處所、定時、現相、來去丈夫情相許可、在",
    "T23n1443_005:0930c10": "可行非處縱身而臥，如是八事共相領受。若",
    "T23n1443_005:0930c11": "苾芻尼作是事者，亦得波羅市迦，不應共住。」",
    "T23n1443_005:0930c12": "若復苾芻尼者，謂吐羅難陀苾芻尼，或復餘",
    "T23n1443_005:0930c13": "尼。共染心男子者，二俱有染起欲纏心。一、掉",
    "T23n1443_005:0930c14": "舉者，謂相掉觸。二、戲者，謂相戲弄。三、笑者，",
    "T23n1443_005:0930c15": "謂共言笑。四、指處所者，謂向某園某神堂處。",
    "T23n1443_005:0930c16": "五、定時者，謂旦午等。六、現相者，汝若見我新",
    "T23n1443_005:0930c17": "剃髮時、披服赤衣手持油鉢，知事成就。七、來",
    "T23n1443_005:0930c18": "去丈夫情相許可者，謂相愛樂。八、在可行非",
    "T23n1443_005:0930c19": "處者，謂處障蔽堪得行婬。縱身而臥者，謂以",
    "T23n1443_005:0930c20": "身授彼交通事。如是八事共相領受者，謂作",
    "T23n1443_005:0930c21": "斯八事皆有染心，故言領受。尼等義如上。此",
    "T23n1443_005:0930c22": "中犯相，若作前七事，一一皆得窣吐羅底也",
    "T23n1443_005:0930c23": "罪。作第八時，便得重罪。",
    "T23n1443_005:0930c24": "攝頌曰：",
    "T23n1443_005:0930c25": "掉舉及戲笑、　　指處所定時、",
    "T23n1443_005:0930c26": "現相來去人、　　屏處縱身臥，",
    "T23n1443_005:0930c27": "前七得麁罪，　　第八不可治。",
    "T23n1443_005:0930c28": "7 覆藏他罪學處覆藏他罪學處第七",
    "T23n1443_005:0930c29": "緣處同前。時善友苾芻尼謗具壽實力子，取",
    "T23n1443_005:0931a01": "其自言被眾驅擯，捨道歸俗。彼有尼妹名曰",
    "T23n1443_005:0931a02": "小友，於餘尼所見有徒眾共相教授，告諸尼",
    "T23n1443_005:0931a03": "曰：「向使我姊不歸俗者，亦當教授如是門徒。」",
    "T23n1443_005:0931a04": "諸尼告曰：「何須稱此破戒尼名？」報言：「聖者！我",
    "T23n1443_005:0931a05": "亦先知犯他勝罪，由是我親而不陳說。如有",
    "T23n1443_005:0931a06": "頌曰：",
    "T23n1443_005:0931a07": "「『雖見怨家過，　　仁者尚不言，",
    "T23n1443_005:0931a08": "何況是我親，　　能說其私事？』」",
    "T23n1443_005:0931a09": "以事白佛，乃至世尊問實訶責，制其學處，應",
    "T23n1443_005:0931a10": "如是說：",
    "T23n1443_005:0931a11": "「若復苾芻尼，先知他苾芻尼犯他勝罪而不",
    "T23n1443_005:0931a12": "曾說。彼身死後、若歸俗、若出去，方作是語：『尼",
    "T23n1443_005:0931a13": "眾應知！我先知此苾芻尼犯他勝罪。』於如是",
    "T23n1443_005:0931a14": "事，此苾芻尼亦得波羅市迦，不應共住。」",
    "T23n1443_005:0931a15": "尼謂小友，或復餘尼。知者，或自知、或因他知。",
    "T23n1443_005:0931a16": "犯他勝罪者，八他勝中隨一覆藏。而不曾說",
    "T23n1443_005:0931a17": "者，謂不發舉。彼身死後者，謂彼尼亡後。餘文",
    "T23n1443_005:0931a18": "易知，廣如上說。此中犯相其事云何？若苾芻",
    "T23n1443_005:0931a19": "尼知如是事，覆藏不舉發者，皆犯他勝罪。",
    "T23n1443_005:0931a20": "8 被舉人學處被舉人學處第八",
    "T23n1443_005:0931a21": "緣處同前。時有苾芻名曰根本，和合僧伽與",
    "T23n1443_005:0931a22": "作捨置羯磨，苾芻尼眾亦復與作不禮敬法，",
    "T23n1443_005:0931a23": "廣說乃至彼苾芻欲於僧伽處現恭敬相希",
    "T23n1443_005:0931a24": "求拔濟。吐羅難陀尼見已，白言：「聖者！我今",
    "T23n1443_005:0931a25": "申敬。欲何所去？」報曰：「我被捨置，今欲希求",
    "T23n1443_005:0931a26": "眾哀愍我。」吐羅尼曰：「聖者！是釋迦種而為出",
    "T23n1443_005:0931a27": "家，何苦從他希求愧謝？所須資具我當供給，",
    "T23n1443_005:0931a28": "善自安心讀誦作意。」乃至以緣白佛，佛告諸",
    "T23n1443_005:0931a29": "苾芻尼：「可與吐羅難陀尼諫：『汝豈不知，眾",
    "T23n1443_005:0931b01": "與此人作捨置羯磨，苾芻尼與作不禮敬法，",
    "T23n1443_005:0931b02": "汝便供給衣鉢等物令無乏少。汝今捨此隨",
    "T23n1443_005:0931b03": "被舉事。』」諸苾芻尼如是諫時，彼堅執不捨，以",
    "T23n1443_005:0931b04": "緣白佛。佛告諸尼：「應與吐羅難陀白四羯磨。」",
    "T23n1443_005:0931b05": "依教而作，如下應知。彼執不捨，乃至世尊問",
    "T23n1443_005:0931b06": "實訶責，制其學處，應如是說：",
    "T23n1443_005:0931b07": "「若復苾芻尼，知彼苾芻，和合僧伽與作捨置",
    "T23n1443_005:0931b08": "羯磨，苾芻尼眾亦復與作不禮敬法。彼苾芻",
    "T23n1443_005:0931b09": "於僧伽處現恭敬相希求拔濟，自於界內乞",
    "T23n1443_005:0931b10": "解捨置法。彼苾芻尼報苾芻言：『聖者！勿於眾",
    "T23n1443_005:0931b11": "處現恭敬相希求拔濟，自於界內乞解捨置",
    "T23n1443_005:0931b12": "法。我為聖者供給衣鉢，及餘資具悉令無乏，",
    "T23n1443_005:0931b13": "當可安心讀誦作意。』時諸苾芻尼告此尼曰：",
    "T23n1443_005:0931b14": "『汝豈不知！眾與此人作捨置羯磨，苾芻尼與",
    "T23n1443_005:0931b15": "作不禮敬法。彼苾芻起謙下心，自於界內乞",
    "T23n1443_005:0931b16": "解捨置法。汝便供給衣鉢等物令無乏少。汝",
    "T23n1443_005:0931b17": "今捨此隨從事。』諸苾芻尼如是諫時，捨者善。",
    "T23n1443_005:0931b18": "若不捨者，應可再三慇懃正諫，隨教應詰，令",
    "T23n1443_005:0931b19": "捨是事。捨者善；若不捨者，此苾芻尼亦得波",
    "T23n1443_005:0931b20": "羅市迦，不應共住。」",
    "T23n1443_005:0931b21": "尼謂吐羅難陀，或復餘尼。知彼苾芻者，謂此",
    "T23n1443_005:0931b22": "法中苾芻。彼和合僧伽者，謂佛弟子。與作捨",
    "T23n1443_005:0931b23": "置羯磨者，謂作白四。如文可知，餘義如上。此",
    "T23n1443_005:0931b24": "中犯相其事云何？若苾芻尼，知苾芻眾作捨",
    "T23n1443_005:0931b25": "置羯磨法，尼眾亦作不禮敬法。作如上語時，",
    "T23n1443_005:0931b26": "一一皆得惡作罪。若諫時捨者善，若不捨，得",
    "T23n1443_005:0931b27": "窣吐羅底也罪。初白時乃至羯磨第二、第三",
    "T23n1443_005:0931b28": "時亦得麁罪，第四羯磨未了時捨，亦得麁罪：",
    "T23n1443_005:0931b29": "若竟，便犯他勝罪。",
    "T23n1443_005:0931c01": "「諸大德！我已說八他勝法。苾芻尼於此隨犯",
    "T23n1443_005:0931c02": "一一事，不得與諸苾芻尼共住。如前，後亦如",
    "T23n1443_005:0931c03": "是，得他勝罪不應共住。今問諸大德！是中清",
    "T23n1443_005:0931c04": "淨不？」如是三說「諸大德！是中清淨，默然故，我今如",
    "T23n1443_005:0931c05": "是持。」「諸大德！是二十僧伽伐尸沙法，半月半",
    "T23n1443_005:0931c06": "月戒經中說。」",
    "T23n1443_005:0931c07": "2 二十僧伽伐尸沙法總攝頌曰：",
    "T23n1443_005:0931c08": "媒嫁及二謗、　　二染并四獨、",
    "T23n1443_005:0931c09": "夫棄契作解、　　二諍雜獨住、",
    "T23n1443_005:0931c10": "破僧與隨伴、　　污家并惡性、",
    "T23n1443_005:0931c11": "眾教有二十、　　八三諫應知。",
    "T23n1443_005:0931c12": "1 媒嫁學處媒嫁學處第一",
    "T23n1443_005:0931c13": "緣處同前。時十二眾苾芻尼自行媒嫁，持男",
    "T23n1443_005:0931c14": "意語女、持女意語男，乃至男女私通亦為媾",
    "T23n1443_005:0931c15": "合。時外道等咸作譏嫌：「仁等應知！此沙門釋",
    "T23n1443_005:0931c16": "女作不應作，亦行媒嫁與我何殊？誰復能持",
    "T23n1443_005:0931c17": "朝中飲食施此禿頭沙門釋女？」時諸苾芻尼",
    "T23n1443_005:0931c18": "白諸苾芻，苾芻白佛。佛以此緣同前集尼，告",
    "T23n1443_005:0931c19": "十二眾曰：「汝實持男意語女、持女意語男，及",
    "T23n1443_005:0931c20": "以私通為媒嫁事耶？」白言：「是實。」爾時世尊訶",
    "T23n1443_005:0931c21": "責十二眾苾芻尼曰：「汝非沙門女、非隨順、非",
    "T23n1443_005:0931c22": "清淨行、非善威儀、非出家人之所應作。」是時",
    "T23n1443_005:0931c23": "世尊種種訶責，乃至制其學處，應如是說：",
    "T23n1443_005:0931c24": "「若復苾芻尼作媒嫁事，持男意語女、持女意",
    "T23n1443_005:0931c25": "語男，若為成婦及私通事，乃至須臾頃，僧伽",
    "T23n1443_005:0931c26": "伐尸沙。」",
    "T23n1443_005:0931c27": "苾芻尼者，謂十二眾，或復餘尼。言媒嫁者，為",
    "T23n1443_005:0931c28": "使往還。以男意語女、以女意語男者，謂持彼",
    "T23n1443_005:0931c29": "此男女之意，更相告知。若為成婦及私通事",
    "T23n1443_005:0932a01": "者，有七種婦、十種私通。云何七種婦：一、水授。",
    "T23n1443_005:0932a02": "二、財娉。三、王旗。四、自樂。五、衣食。六、共活。七、",
    "T23n1443_005:0932a03": "須臾。",
    "T23n1443_005:0932a04": "攝頌曰：",
    "T23n1443_005:0932a05": "七婦謂水授、　　財娉王旗得、",
    "T23n1443_005:0932a06": "自樂衣食住、　　共活及須臾。",
    "T23n1443_005:0932a07": "水授婦者，謂不取財物，女之父母以水注彼",
    "T23n1443_005:0932a08": "女夫手中而告曰：「我今此女與汝為妻，汝當",
    "T23n1443_005:0932a09": "善自防護，勿令他人輒有欺犯。」是名水授婦。",
    "T23n1443_005:0932a10": "財娉者，謂得財物以女授之，如上廣說，是名",
    "T23n1443_005:0932a11": "財娉婦。王旗者，如剎帝利灌頂大王嚴整兵",
    "T23n1443_005:0932a12": "旗伐不臣國，既戰勝已而宣令曰：「隨所獲女",
    "T23n1443_005:0932a13": "任充妻室。」此由王旗力獲女以為妻妾。又若",
    "T23n1443_005:0932a14": "有人自為賊主，打破村城獲女為婦，是名王",
    "T23n1443_005:0932a15": "旗婦。自樂婦者，若女、童女自行詣彼得意男",
    "T23n1443_005:0932a16": "子處，告言：「我今樂與仁者為妻。」彼便攝受，是",
    "T23n1443_005:0932a17": "名自樂婦。衣食婦者，若女童女詣彼男子處，",
    "T23n1443_005:0932a18": "告曰：「汝當給我衣食，我當與汝為妻。」是名衣",
    "T23n1443_005:0932a19": "食婦。共活婦者，若女童女詣彼男處，告言：「我",
    "T23n1443_005:0932a20": "所有財及汝財物，併在一處共為活命。」是名",
    "T23n1443_005:0932a21": "共活婦。須臾婦者，謂是暫時而為婦事，是名",
    "T23n1443_005:0932a22": "須臾婦。云何十種私通？謂十人所護：父護、母",
    "T23n1443_005:0932a23": "護、兄弟護、姊妹護、大公護、大家護、親護、種",
    "T23n1443_005:0932a24": "護、族護王、法護。",
    "T23n1443_005:0932a25": "攝頌曰：",
    "T23n1443_005:0932a26": "十種謂父母、　　兄弟及姊妹、",
    "T23n1443_005:0932a27": "大公與大家、　　親種族王法。",
    "T23n1443_005:0932a28": "云何父護？謂在室女父常養護，若女已嫁，其",
    "T23n1443_005:0932a29": "夫身死、或被禁縛、或時逃叛，其父防護，是名",
    "T23n1443_005:0932b01": "父護。母護亦爾。云何兄弟護？若女人，父母及",
    "T23n1443_005:0932b02": "夫並皆亡歿、或時散失，在兄弟家而為住止，",
    "T23n1443_005:0932b03": "兄弟衛護，是名兄弟護。姊妹亦然。云何大公",
    "T23n1443_005:0932b04": "護？若女人，父母宗親並皆亡歿，其夫疾患、",
    "T23n1443_005:0932b05": "或復癲狂，流移散失，依大公住。大公告曰：",
    "T23n1443_005:0932b06": "「新婦！汝可歡懷於我邊住，我憐念汝如觀己",
    "T23n1443_005:0932b07": "子。」大公即便如法守護，是名大公護。大家護",
    "T23n1443_005:0932b08": "亦然。云何親護？從高祖已來所有眷屬，並名",
    "T23n1443_005:0932b09": "為親，過此非親。若女人，父母兄弟姊妹夫主",
    "T23n1443_005:0932b10": "並皆亡歿、或癲狂等、或流離他土，便於餘",
    "T23n1443_005:0932b11": "親依止而住，是名親護。云何種護？謂婆羅門、",
    "T23n1443_005:0932b12": "剎帝利、薜舍、戍達羅女，依種而住，名為種護。",
    "T23n1443_005:0932b13": "云何族護？謂於婆羅門等中，有別氏族，如頗",
    "T23n1443_005:0932b14": "羅墮、社高妾、婆蹉等女，由此護名為族護。云",
    "T23n1443_005:0932b15": "何王法護？若女人，親族並無，唯有一身，由王",
    "T23n1443_005:0932b16": "法故無人敢欺，是名王法護。又有法護者，若",
    "T23n1443_005:0932b17": "有女人，孀居守節潔行貞心，人不欺犯，是名",
    "T23n1443_005:0932b18": "法護。僧伽者，若犯此罪，應依僧伽而行其法，",
    "T23n1443_005:0932b19": "及依僧伽而得出罪，不依別人。伐尸沙者，是",
    "T23n1443_005:0932b20": "餘殘義。若苾芻尼於八波羅市迦法中，隨犯",
    "T23n1443_005:0932b21": "其一無有餘殘，不得共住。此二十法，苾芻尼",
    "T23n1443_005:0932b22": "雖犯而有餘殘，是可治故，名曰僧殘。又因",
    "T23n1443_005:0932b23": "眾教示而罪得除，亦名眾教。此中犯相其事",
    "T23n1443_005:0932b24": "云何？如前諸婦離別之狀，有其七種：",
    "T23n1443_005:0932b25": "攝頌曰：",
    "T23n1443_005:0932b26": "正鬪及已鬪、　　折草投三瓦、",
    "T23n1443_005:0932b27": "依法非我妻、　　普告多人證。",
    "T23n1443_005:0932b28": "云何為七？一、正鬪即離；二、鬪後方離；三、折草",
    "T23n1443_005:0932b29": "三段離；四、三方擲瓦離；五、依法對親離；六、言",
    "T23n1443_005:0932c01": "非我婦離；七、普對眾人離。若苾芻尼，見他俗",
    "T23n1443_005:0932c02": "人於初三婦因鬪諍等作離別時、若作初離",
    "T23n1443_005:0932c03": "和之令合，得一惡作。若作第二離和之，得二",
    "T23n1443_005:0932c04": "惡作。若作第三離和之，得三惡作。若作第四、",
    "T23n1443_005:0932c05": "第五、第六離和之，如次得一、二、三麁罪。若作",
    "T23n1443_005:0932c06": "第七離和，得僧殘。若餘之四婦及十私通，於",
    "T23n1443_005:0932c07": "七種離中隨一離別，若苾芻尼更重和合者，",
    "T23n1443_005:0932c08": "皆得僧殘罪。",
    "T23n1443_005:0932c09": "攝頌曰：",
    "T23n1443_005:0932c10": "自受從使受、　　二尼有四儀、",
    "T23n1443_005:0932c11": "前後相隨行、　　尊卑緣及事。",
    "T23n1443_005:0932c12": "若苾芻尼，自受語、自往語、自還報，得僧伽伐",
    "T23n1443_005:0932c13": "尸沙。若苾芻尼，自受語、自往語、遣使還報，僧",
    "T23n1443_005:0932c14": "伽伐尸沙。若苾芻尼，自受語、遣使往語、自還",
    "T23n1443_005:0932c15": "報，僧伽伐尸沙。若苾芻尼，自受語、遣使往語、",
    "T23n1443_005:0932c16": "使還報，僧伽伐尸沙。若苾芻尼，於使邊受語、",
    "T23n1443_005:0932c17": "自往語、自還報，或於使邊受語、自往語、遣使",
    "T23n1443_005:0932c18": "報，或於使邊受語、遣使語、自還報，或於使邊",
    "T23n1443_005:0932c19": "受語、遣使語、遣使報，並得僧殘。若苾芻尼，於",
    "T23n1443_005:0932c20": "使使邊受語、自往語、自還報，或於使使邊受",
    "T23n1443_005:0932c21": "語、自往語、遣使報，或於使使邊受語、遣使語、",
    "T23n1443_005:0932c22": "自還報，或於使使邊受語、遣使語、遣使報，並",
    "T23n1443_005:0932c23": "得僧殘。若二苾芻尼，自受語、二俱往語、皆不",
    "T23n1443_005:0932c24": "還報，二俱二麁罪。若二苾芻尼，自受語、俱不",
    "T23n1443_005:0932c25": "往語、俱不還報，二俱一麁罪。若二苾芻尼自",
    "T23n1443_005:0932c26": "受語，一云：「汝傳我意往語還報。」依言作者，二",
    "T23n1443_005:0932c27": "俱僧殘。若二苾芻尼自受語，一云：「我但往語",
    "T23n1443_005:0932c28": "不還報。」一便還報，其往語還報者得僧殘。其",
    "T23n1443_005:0932c29": "不還報者，得二麁罪。若二苾芻尼自受語，一",
    "T23n1443_005:0933a01": "云：「我不往語，亦不還報。」其往語、還報者得僧",
    "T23n1443_005:0933a02": "殘罪，其不往語、不還報者得一麁罪。若一苾",
    "T23n1443_005:0933a03": "芻尼，共一男子一女人同路而去。若彼男子",
    "T23n1443_005:0933a04": "語苾芻尼言：「聖者！頗能語此女人，作如是語：",
    "T23n1443_005:0933a05": "『汝能與此男子為婦，或暫時共住不？』」或復女",
    "T23n1443_005:0933a06": "人語苾芻尼言：「聖者！頗能語此男子，作如是",
    "T23n1443_005:0933a07": "語：『汝能與此女人為夫，或暫時共住不？』」若此",
    "T23n1443_005:0933a08": "苾芻尼受此言已，即便為說、還報，得僧殘。如",
    "T23n1443_005:0933a09": "行既爾，立及坐臥准此應知。如是若二苾芻",
    "T23n1443_005:0933a10": "尼、二男子二女，若三苾芻尼、三男三女等，乃",
    "T23n1443_005:0933a11": "至廣說，得僧殘罪。若二苾芻尼，一前行、一隨",
    "T23n1443_005:0933a12": "行，前行者自受語、往語、還報，前行者得僧殘，",
    "T23n1443_005:0933a13": "隨行者無犯。若前行苾芻尼自受語，遣隨行",
    "T23n1443_005:0933a14": "苾芻尼往語得實已，前行苾芻尼自還報，前",
    "T23n1443_005:0933a15": "行苾芻尼得二麁罪，隨行苾芻尼得一麁罪。若",
    "T23n1443_005:0933a16": "前行苾芻尼，自受語、自往語，遣隨行苾芻尼",
    "T23n1443_005:0933a17": "還報，前行苾芻尼得二麁罪，隨行苾芻尼得",
    "T23n1443_005:0933a18": "一麁罪。若前行苾芻尼自受語已，遣隨行苾",
    "T23n1443_005:0933a19": "芻尼往語、還報，隨行苾芻尼得二麁罪，前行",
    "T23n1443_005:0933a20": "苾芻尼得一麁罪。如前行苾芻尼所作事業，",
    "T23n1443_005:0933a21": "得罪多少如是應知；隨行苾芻尼遣前行者",
    "T23n1443_005:0933a22": "所作事業，得罪多少准說應知。有二家長者，",
    "T23n1443_005:0933a23": "一、自在，二、非自在。言自在者，是為主義，於自",
    "T23n1443_005:0933a24": "男女取與隨情。若往官司，或眾人集處，雖說",
    "T23n1443_005:0933a25": "虛事人亦信受，是名自在。不自在者，是卑下",
    "T23n1443_005:0933a26": "義，於自男女取與無力。若往官司，或眾人集",
    "T23n1443_005:0933a27": "處，雖說實事人不信受，是名不自在。尼於自",
    "T23n1443_005:0933a28": "在人邊受語，往語自在，還報自在，得僧殘。苾",
    "T23n1443_005:0933a29": "芻尼於自在邊受語，往語自在，還報不自在，",
    "T23n1443_005:0933b01": "得二麁罪一惡作。苾芻尼於自在邊受語，往",
    "T23n1443_005:0933b02": "語不自在，還報自在，得二麁罪一惡作。苾芻",
    "T23n1443_005:0933b03": "尼自在邊受語，往語不自在、還報不自在，得",
    "T23n1443_005:0933b04": "一麁罪二惡作。苾芻尼不自在邊受語，往語",
    "T23n1443_005:0933b05": "不自在、還報自在，得二惡作一麁罪。苾芻",
    "T23n1443_005:0933b06": "尼不自在邊受語，往語自在、還報不自在，得",
    "T23n1443_005:0933b07": "二惡作一麁罪。苾芻尼不自在邊受語，往語",
    "T23n1443_005:0933b08": "自在、還報自在，得二麁罪一惡作。不自在邊",
    "T23n1443_005:0933b09": "受語，往語不自在、還報不自在，得三惡作。苾",
    "T23n1443_005:0933b10": "芻尼復有三緣為媒嫁事，雖受得三，不以言",
    "T23n1443_005:0933b11": "報亦成媒事。云何為三？一、期處，二、定時，三、現",
    "T23n1443_005:0933b12": "相。何謂期處？告彼人云：「若見我在某園中、或",
    "T23n1443_005:0933b13": "某天祠、或眾人集處，汝則當知其事成就。」是",
    "T23n1443_005:0933b14": "名期處。云何定時？「若於小食時、或於中時、或",
    "T23n1443_005:0933b15": "於晡時見我，汝則當知其事成就。」是名定時。",
    "T23n1443_005:0933b16": "云何現相？「若見我新剃髮、或著新大衣、或執",
    "T23n1443_005:0933b17": "錫杖、或時持鉢盛滿蘇油，汝則當知其事成",
    "T23n1443_005:0933b18": "就。」是名現相。是為三緣，雖受得言，不以言報",
    "T23n1443_005:0933b19": "亦成媒事。復有三事，為使之時亦成媒事。",
    "T23n1443_005:0933b20": "云何為三？一、言，二、書，三、手印。若苾芻尼自受",
    "T23n1443_005:0933b21": "言使，以言往語、以言報者，得僧殘。若苾芻尼",
    "T23n1443_005:0933b22": "自受言使，以言往語、以書報者，得僧殘。若",
    "T23n1443_005:0933b23": "苾芻尼自受言使，以書往語、以言還報者，得",
    "T23n1443_005:0933b24": "僧殘。若苾芻尼自受言使，以書往語、以書還",
    "T23n1443_005:0933b25": "報者，得僧殘。若苾芻尼自受言使，以書往語，",
    "T23n1443_005:0933b26": "若以期處、或以定時、或以現相而還報者，俱",
    "T23n1443_005:0933b27": "得僧殘。是謂言使兼書有五差別。若苾芻尼",
    "T23n1443_005:0933b28": "自受言使，以言往語、以言還報者，得僧殘。若",
    "T23n1443_005:0933b29": "苾芻尼自受言使，以言往語、以手印還報者，",
    "T23n1443_005:0933c01": "得僧殘。若苾芻尼自受言使，以手印往語、以",
    "T23n1443_005:0933c02": "言還報者，得僧殘。若苾芻尼自受言使，以手",
    "T23n1443_005:0933c03": "印往語、手印還報者，得僧殘。若苾芻尼自受",
    "T23n1443_005:0933c04": "言使，以手印往語，若以期處、或以定時、或以",
    "T23n1443_005:0933c05": "現相而還報者，得僧殘。是謂言使兼手印有",
    "T23n1443_005:0933c06": "五差別。如於言兼書印有二五不同，如是於",
    "T23n1443_005:0933c07": "書兼言手印，於手印兼言書，及言書手印更",
    "T23n1443_005:0933c08": "互相兼，應為廣說。若門師苾芻尼至施主家，",
    "T23n1443_005:0933c09": "作如是語：「此女長成何不出適？此男既大何",
    "T23n1443_005:0933c10": "不娶妻？」者，皆惡作罪。若言：「此女何不往夫",
    "T23n1443_005:0933c11": "家？」若云：「此男何不向婦舍？」亦皆惡作。門師",
    "T23n1443_005:0933c12": "苾芻尼至施主家，作違逆言，皆得惡作。若無",
    "T23n1443_005:0933c13": "犯者，謂初犯人，或癡狂、心亂、痛惱所纏。",
    "T23n1443_005:0933c14": "2 無根謗學處無根謗學處第二",
    "T23n1443_005:0933c15": "緣處同前。吐羅難陀尼由鬪諍紛紜令眾生",
    "T23n1443_005:0933c16": "惱，即以無根他勝法謗，苾芻尼不得安樂住，",
    "T23n1443_005:0933c17": "廢修善業及以習定，悉懷憂惱。尼白苾芻，苾",
    "T23n1443_005:0933c18": "芻白佛。佛以此緣集諸尼眾，問實訶責，乃至",
    "T23n1443_005:0933c19": "我今為諸尼眾制其學處，應如是說：",
    "T23n1443_005:0933c20": "「若復苾芻尼懷瞋不捨，故於清淨苾芻尼，以",
    "T23n1443_005:0933c21": "無根波羅市迦法謗，欲壞彼淨行。後於異時，",
    "T23n1443_005:0933c22": "若問、若不問，知此事無根謗彼苾芻尼，由瞋",
    "T23n1443_005:0933c23": "恚故作是語者，僧伽伐尸沙。」",
    "T23n1443_005:0933c24": "尼謂吐羅難陀，或復餘類。懷瞋者，謂情生忿",
    "T23n1443_005:0933c25": "怒。言不捨者，謂瞋恚不息。清淨苾芻尼者，謂",
    "T23n1443_005:0933c26": "此法中尼。無犯者，不犯其事。以無根者，謂無",
    "T23n1443_005:0933c27": "三根：見、聞、疑根。波羅市迦法者，於八事中隨",
    "T23n1443_005:0933c28": "說其一。法者，非法說法。謗者，說不實事。欲壞",
    "T23n1443_005:0933c29": "彼淨行者，欲損彼人清淨學處。彼於異時者，",
    "T23n1443_005:0934a01": "謂是別時。若問、若不問者，謂說謗已情生悔",
    "T23n1443_005:0934a02": "恨，不由他問知此事無根謗謗因諍起。諍有",
    "T23n1443_005:0934a03": "四種諍：謂鬪諍、非言諍、犯諍、事諍。由瞋故作",
    "T23n1443_005:0934a04": "是語者，正出謗詞。僧伽伐尸沙者，已如前說。",
    "T23n1443_005:0934a05": "3 假根謗學處假根謗學處第三",
    "T23n1443_005:0934a06": "緣處同前。時吐羅難陀尼，取相似法謗苾芻",
    "T23n1443_005:0934a07": "尼，廣說如上，乃至悉懷憂惱，為制學處，應如",
    "T23n1443_005:0934a08": "是說：",
    "T23n1443_005:0934a09": "「若復苾芻尼懷瞋不捨，故於清淨苾芻尼，以",
    "T23n1443_005:0934a10": "異非分波羅市迦法謗，欲壞彼淨行。後於異",
    "T23n1443_005:0934a11": "時，若問、若不問，知此是異非分事，以少相似",
    "T23n1443_005:0934a12": "法而為毀謗彼苾芻尼，由瞋恚故作是語者，",
    "T23n1443_005:0934a13": "僧伽伐尸沙。」",
    "T23n1443_005:0934a14": "尼謂吐羅難陀，或復餘類。異非分事者，異",
    "T23n1443_005:0934a15": "謂涅槃，乖生死故，八波羅市迦法非是其分。",
    "T23n1443_005:0934a16": "波羅市迦者，於此八中隨以一事而謗於彼，",
    "T23n1443_005:0934a17": "謗者誣枉其人。壞彼淨行者，意欲令其虧失",
    "T23n1443_005:0934a18": "淨行。廣如前說。",
    "T23n1443_005:0934a19": "此中犯相其事云何？若謗清淨苾芻尼，十事",
    "T23n1443_005:0934a20": "成犯、五事無犯。云何為十？謂不見其事、不聞、",
    "T23n1443_005:0934a21": "不疑，便作如是虛誑想。實無見等，妄言我有",
    "T23n1443_005:0934a22": "見聞疑，作是說時得僧伽伐尸沙。或聞而忘、",
    "T23n1443_005:0934a23": "或疑而忘，作如是解、作如是想，云：「我聞疑不",
    "T23n1443_005:0934a24": "忘。」作是說時得僧伽伐尸沙。或聞而信、或",
    "T23n1443_005:0934a25": "聞不信，而言：「我見。」或聞而疑、或聞不疑、或但",
    "T23n1443_005:0934a26": "自疑，而云：「我見。」作是說時得僧伽伐尸沙。是",
    "T23n1443_005:0934a27": "謂十事成犯。云何五事無犯？謂彼不見不聞",
    "T23n1443_005:0934a28": "不疑，有見等解，有見等想，作如是語：「我見聞",
    "T23n1443_005:0934a29": "疑。」者無犯。或聞而忘、或疑而忘，有聞疑想而",
    "T23n1443_005:0934b01": "言聞等，亦無有犯。如謗清淨人時十事成犯、",
    "T23n1443_005:0934b02": "五事無犯，若謗清淨似不清淨人，亦復如是。",
    "T23n1443_005:0934b03": "若謗不清淨人，十一事成犯、六事無犯。云何",
    "T23n1443_005:0934b04": "十一？謂不見不聞不疑，作如是解、作如是想，",
    "T23n1443_005:0934b05": "實無見等，妄言：「我有見聞疑。」作如是說時得",
    "T23n1443_005:0934b06": "僧伽伐尸沙。或見而忘、或聞而忘、或疑而忘，",
    "T23n1443_005:0934b07": "作如是解，作如是想，而云：「見聞疑不忘。」作是",
    "T23n1443_005:0934b08": "說時得僧伽伐尸沙。或聞而信、或聞而不信，",
    "T23n1443_005:0934b09": "而言：「我見。」或聞而疑、或聞不疑、或但自疑，而",
    "T23n1443_005:0934b10": "云：「我見。」作如是說時得僧伽伐尸沙。是謂十",
    "T23n1443_005:0934b11": "一事成犯。云何六事無犯？謂彼不見不聞不",
    "T23n1443_005:0934b12": "疑，有見等解，有見聞等想，作如是說：「我見聞",
    "T23n1443_005:0934b13": "疑。」者無犯。或見而忘、或聞而忘、或疑而忘，有",
    "T23n1443_005:0934b14": "見等解，有見等想，而言見聞等，亦皆無犯。是",
    "T23n1443_005:0934b15": "謂六事無犯自餘實力子廣說過去因緣，如大苾芻緣中具說也。。",
    "T23n1443_005:0934b16": "4 共染心男子交易學處共染心男子交易學處第四",
    "T23n1443_005:0934b17": "緣處同前。於此城中有賣香男子，顏貌端正。",
    "T23n1443_005:0934b18": "時珠髻難陀苾芻尼，就彼男子買諸雜物，尼",
    "T23n1443_005:0934b19": "於男子遂起欲心，男子於尼亦懷染意。是時",
    "T23n1443_005:0934b20": "男子少取價直多與貨物。若有餘尼有所須",
    "T23n1443_005:0934b21": "者，皆憑此尼以為交易，咸起染心。尼白苾",
    "T23n1443_005:0934b22": "芻，苾芻白佛。佛以此緣，集諸苾芻尼，知而故",
    "T23n1443_005:0934b23": "問珠髻難陀苾芻尼曰：「汝實如是與染心男",
    "T23n1443_005:0934b24": "子共相領受為交易耶？」白言：「實爾。」世尊同前",
    "T23n1443_005:0934b25": "訶責，乃至制其學處，應如是說：",
    "T23n1443_005:0934b26": "「若復苾芻尼有染心，從染心男子共相領受，",
    "T23n1443_005:0934b27": "隨取何物，僧伽伐尸沙。」",
    "T23n1443_005:0934b28": "苾芻尼者，謂珠髻難陀，或復餘尼。染心者，謂",
    "T23n1443_005:0934b29": "彼二人各懷染愛。隨取何物者，隨其所取種",
    "T23n1443_005:0934c01": "種諸物，便犯眾教，乃至餘罪廣說如前。若俱",
    "T23n1443_005:0934c02": "有染心，隨取何物犯眾教罪。若尼有染心、男",
    "T23n1443_005:0934c03": "子無染者，得吐羅罪。若尼無染心、男子有染",
    "T23n1443_005:0934c04": "心，得惡作罪。若俱無染心，亦惡作罪以不合共如此人作",
    "T23n1443_005:0934c05": "交易故也。",
    "T23n1443_005:0934c06": "根本說一切有部苾芻尼毘奈耶卷第五"
}