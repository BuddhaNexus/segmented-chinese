{
    "T13n0422_001:0948c02": "No. 422",
    "T13n0422_001:0948c03": "大集譬喻王經卷上",
    "T13n0422_001:0948c05": "隋天竺三藏闍那崛多譯",
    "T13n0422_001:0948c06": "復次說此法時，命者奢利弗，從座而起，一",
    "T13n0422_001:0948c07": "肩優多羅僧伽作已，右膝著地，合掌白言：「大",
    "T13n0422_001:0948c08": "德世尊！我欲少問，願佛聽許，如我所問，賜",
    "T13n0422_001:0948c09": "為解說。」如是語已，佛告命者奢利弗言：「奢",
    "T13n0422_001:0948c10": "利弗！隨汝所欲，當問如來阿羅訶三藐三佛",
    "T13n0422_001:0948c11": "陀；其所問者，我為汝說，令心歡喜。」如是語",
    "T13n0422_001:0948c12": "已，命者奢利弗言：「大德世尊！此閻浮洲若",
    "T13n0422_001:0948c13": "有雨時，於何處雨當名善雨？」如是語已，佛",
    "T13n0422_001:0948c14": "告命者奢利弗言：「甚善奢利弗！汝以妙辯善",
    "T13n0422_001:0948c15": "思念如是義，欲問如來，汝欲利益多眾生故，",
    "T13n0422_001:0948c16": "欲令多人得安樂故，憐愍世間、利益安樂諸",
    "T13n0422_001:0948c17": "天人故，亦為現在未來發菩薩乘諸善家子",
    "T13n0422_001:0948c18": "善家女等，令生精進力故。奢利弗！善聽善",
    "T13n0422_001:0948c19": "念！我為汝說。」奢利弗言：「如是世尊！我今樂",
    "T13n0422_001:0948c20": "聞。」佛告奢利弗言：「奢利弗！閻浮洲人，所有",
    "T13n0422_001:0948c21": "甘蔗蒲桃、大麥小麥、胡麻稻粟、小豆大豆、江",
    "T13n0422_001:0948c22": "豆畢豆、迦荼訶利那豆似大豆，此土無，如是等田及餘",
    "T13n0422_001:0948c23": "苗稼，於彼處雨名為善雨。何以故？若於彼處",
    "T13n0422_001:0948c24": "成就諸味，閻浮洲人得用活命，是故於彼處",
    "T13n0422_001:0948c25": "雨，名為善雨。」奢利弗復言：「世尊！善家子善",
    "T13n0422_001:0948c26": "家女，若欲法施，於何處與名為善與？」佛告",
    "T13n0422_001:0948c27": "奢利弗言：「奢利弗！我說法施，若於諸處普",
    "T13n0422_001:0948c28": "法施時，名為善與。奢利弗！我今復說，若法",
    "T13n0422_001:0948c29": "施時與諸菩薩摩訶薩，於法施中名為勝上",
    "T13n0422_001:0949a01": "善與。何以故？彼善家子為諸眾生求法，是",
    "T13n0422_001:0949a02": "故施彼法時，名為勝上善與。奢利弗！譬如",
    "T13n0422_001:0949a03": "於大海雨，非不有果、非無受用。如是奢利",
    "T13n0422_001:0949a04": "弗！若於菩薩摩訶薩所，與法施時，非不有",
    "T13n0422_001:0949a05": "果、非無受用。何以故？彼善家子為諸眾生",
    "T13n0422_001:0949a06": "求法故。奢利弗！譬如有人磨拭摩尼寶時，",
    "T13n0422_001:0949a07": "若勤用力，名為善作。何以故？奢利弗！磨拭",
    "T13n0422_001:0949a08": "摩尼寶時，與作百千水精珠等。如是奢利弗！",
    "T13n0422_001:0949a09": "於諸菩薩摩訶薩所，若作力者，名為善作。何",
    "T13n0422_001:0949a10": "以故？彼善家子為諸眾生，當求阿耨多羅",
    "T13n0422_001:0949a11": "三藐三菩提，發行無上菩提故。奢利弗！譬",
    "T13n0422_001:0949a12": "如大海，無處不得下、無處不得入。何以故？大",
    "T13n0422_001:0949a13": "海漸深、大海漸下，是故無處不得下、無處不",
    "T13n0422_001:0949a14": "得入。如是奢利弗！菩薩摩訶薩於般若波羅",
    "T13n0422_001:0949a15": "蜜巧方便中修菩薩行，亦無有法而不能說。",
    "T13n0422_001:0949a16": "奢利弗！譬如一滴水池種優鉢羅華葉出生，",
    "T13n0422_001:0949a17": "雖同一池，其華外葉不如是妙，不得如是稱",
    "T13n0422_001:0949a18": "讚貴重，然彼內華則為男子女人稱讚貴重。",
    "T13n0422_001:0949a19": "如是奢利弗！聲聞獨覺同一法界證已，不得",
    "T13n0422_001:0949a20": "如是稱讚貴重，然彼如來、阿羅訶、三藐三佛",
    "T13n0422_001:0949a21": "陀，則為世間天、人、阿修羅等稱讚貴重。是故",
    "T13n0422_001:0949a22": "奢利弗！見是義故，善家子善家女應發是心：",
    "T13n0422_001:0949a23": "『莫同一法界證而得聲聞獨覺名字，不得如",
    "T13n0422_001:0949a24": "是稱讚貴重，如彼如來、阿羅訶、三藐三佛陀，",
    "T13n0422_001:0949a25": "我等今者應發阿耨多羅三藐三菩提心，當",
    "T13n0422_001:0949a26": "得如是稱讚貴重，如彼如來、阿羅訶、三藐三",
    "T13n0422_001:0949a27": "佛陀。』奢利弗！譬如若沈水樹、若栴檀樹，其葉",
    "T13n0422_001:0949a28": "不得稱讚貴重如自體香。如是奢利弗！同一",
    "T13n0422_001:0949a29": "法界證已，聲聞獨覺智慧，不得具足如真實",
    "T13n0422_001:0949b01": "香，然彼如來、阿羅訶、三藐三佛陀，真香具足。",
    "T13n0422_001:0949b02": "奢利弗！見是義故，善家子善家女所有善根，",
    "T13n0422_001:0949b03": "皆應迴向阿耨多羅三藐三菩提。「奢利弗！我",
    "T13n0422_001:0949b04": "說彼等由善友滿，於阿耨多羅三藐三菩提",
    "T13n0422_001:0949b05": "中歡喜愛者，教彼勤行令歡喜愛。何以故？",
    "T13n0422_001:0949b06": "奢利弗！我昔亦由善友攝故，今成阿耨多",
    "T13n0422_001:0949b07": "羅三藐三菩提。奢利弗！如有一人欲取珍寶，",
    "T13n0422_001:0949b08": "更第二人亦欲取寶，彼者前人示第二人向",
    "T13n0422_001:0949b09": "寶洲道所出寶處，我說是人無有慳悋。如是",
    "T13n0422_001:0949b10": "奢利弗！若示遍智寶洲道者，我說是人亦",
    "T13n0422_001:0949b11": "無慳悋。奢利弗！如大價寶直多百千，出大",
    "T13n0422_001:0949b12": "海中，寶在海時無人磨拭，至閻浮洲乃有",
    "T13n0422_001:0949b13": "磨拭。如是奢利弗！若有欲見如來者，發",
    "T13n0422_001:0949b14": "阿耨多羅三藐三菩提心，各各見佛勝功德",
    "T13n0422_001:0949b15": "已，彼即廣行當成聲聞，彼廣行已當成獨覺，",
    "T13n0422_001:0949b16": "彼廣行已當成阿耨多羅三藐三菩提，餘諸",
    "T13n0422_001:0949b17": "善根由值善友皆成廣大。奢利弗！見是義故，",
    "T13n0422_001:0949b18": "善家子善家女應求善友親近承事，既承事",
    "T13n0422_001:0949b19": "已須修多業，不久當成阿耨多羅三藐三菩",
    "T13n0422_001:0949b20": "提。何以故？我昔亦由善友攝故，今成阿耨",
    "T13n0422_001:0949b21": "多羅三藐三菩提。「奢利弗！如摩尼寶，若磨",
    "T13n0422_001:0949b22": "拭時細末流下，然其細末，不得如是稱讚貴",
    "T13n0422_001:0949b23": "重，如彼摩尼大寶，則為國王若王大臣及餘",
    "T13n0422_001:0949b24": "智人能別寶者，稱讚貴重。如是奢利弗！聲",
    "T13n0422_001:0949b25": "聞獨覺雖同一法界證，不得如是稱讚貴重，",
    "T13n0422_001:0949b26": "然彼如來、阿羅訶、三藐三佛陀，則為世間諸",
    "T13n0422_001:0949b27": "天及人、若乾闥婆、阿修羅等，稱讚貴重。奢",
    "T13n0422_001:0949b28": "利弗！譬如有人，自將金摶詣金師所、若金師",
    "T13n0422_001:0949b29": "弟子所，到已告言：『汝取此金為我作釧，我",
    "T13n0422_001:0949c01": "著脚上。』時彼金師若彼弟子，告言丈夫：『我",
    "T13n0422_001:0949c02": "以此金為作瓔珞，隨汝頂戴若頸若手，繫",
    "T13n0422_001:0949c03": "已，多有百千人眾見生歡喜，讚歎於汝。』奢",
    "T13n0422_001:0949c04": "利弗！時彼愚人不用金師利益善語，報金師",
    "T13n0422_001:0949c05": "言：『汝但為我作於脚釧。』如是奢利弗！善家",
    "T13n0422_001:0949c06": "子善家女，若如來所、若聲聞所，作勝上施法",
    "T13n0422_001:0949c07": "時，或有善友來至其所，告言：『丈夫！汝今作此",
    "T13n0422_001:0949c08": "勝上施法，是不順善。所謂以此勝上施法，而",
    "T13n0422_001:0949c09": "於有量法中迴向若聲聞地若獨覺地。汝今",
    "T13n0422_001:0949c10": "作此勝上施法，所有善根，堪能迴向阿耨多",
    "T13n0422_001:0949c11": "羅三藐三菩提。』奢利弗！於世間出世間法中，",
    "T13n0422_001:0949c12": "諸佛世尊最是第一巧勝智慧。奢利弗！是故",
    "T13n0422_001:0949c13": "諸佛世尊，讚歎阿耨多羅三藐三菩提。何以",
    "T13n0422_001:0949c14": "故？此是無上迴向，所謂阿耨多羅三藐三菩",
    "T13n0422_001:0949c15": "提。奢利弗！見是義故，善家子善家女所有善",
    "T13n0422_001:0949c16": "根，皆應迴向阿耨多羅三藐三菩提。「奢利弗！",
    "T13n0422_001:0949c17": "如有二人，於中一人善作金色劫波娑縷，同",
    "T13n0422_001:0949c18": "一樹生，所作細衣價直百千。一人欲作僕使",
    "T13n0422_001:0949c19": "麁衣，到織師所，告言：『丈夫！我此金色劫波",
    "T13n0422_001:0949c20": "娑縷善料理訖，同一樹生，為我好織。』織師",
    "T13n0422_001:0949c21": "報言：『丈夫！我當與汝作衣價直百千，何用麁",
    "T13n0422_001:0949c22": "衣？』彼人不納織師善語，報織師言：『但為我",
    "T13n0422_001:0949c23": "作僕使麁衣。』如是奢利弗！雖同一法、同一善",
    "T13n0422_001:0949c24": "根，或有攀緣聲聞地者，或有攀緣獨覺地者，",
    "T13n0422_001:0949c25": "或有住於無上道者。奢利弗！於中若有攀緣",
    "T13n0422_001:0949c26": "聲聞獨覺地者，應當語言：『汝此善根是如來",
    "T13n0422_001:0949c27": "因。』若求無上佛菩提者，應亦語言：『汝此施",
    "T13n0422_001:0949c28": "法所有善根，當同一聚迴向阿耨多羅三藐",
    "T13n0422_001:0949c29": "三菩提。如是迴向，以彼善根施諸眾生，作",
    "T13n0422_001:0950a01": "無盡心當攝取之，因此善根願諸眾生，當得",
    "T13n0422_001:0950a02": "具足不可思智不可稱智，三界最勝無上智",
    "T13n0422_001:0950a03": "等，如彼如來、阿羅訶、三藐三佛陀。』奢利弗！",
    "T13n0422_001:0950a04": "見是義故，善家子善家女，應種善根於阿",
    "T13n0422_001:0950a05": "耨多羅三藐三菩提。「奢利弗！譬如國王第一",
    "T13n0422_001:0950a06": "夫人產生八子，於諸子中惟有一子具足王",
    "T13n0422_001:0950a07": "相，得紹王位以水灌頂，餘諸王子復悉圍遶",
    "T13n0422_001:0950a08": "依法奉事。奢利弗！於意云何，非彼母腹而",
    "T13n0422_001:0950a09": "有過失，令餘王子不得灌頂大王位耶？」奢利",
    "T13n0422_001:0950a10": "弗言：「不也。大德世尊！何以故？彼餘王子，自",
    "T13n0422_001:0950a11": "於往昔不作王業、不種善根，以是因緣，彼餘",
    "T13n0422_001:0950a12": "王子悉不得紹灌頂王位。」佛言：「如是。奢利",
    "T13n0422_001:0950a13": "弗！同證一法界已，如來、阿羅訶、三藐三佛陀",
    "T13n0422_001:0950a14": "得名法王，餘諸善家子等，得聲聞名，非此法",
    "T13n0422_001:0950a15": "界有過失耶？」奢利弗言：「不也。世尊！非此法",
    "T13n0422_001:0950a16": "界有其過失，然由彼等於往昔時所作善根",
    "T13n0422_001:0950a17": "不能迴向無上菩提，不行此道，亦不發願，",
    "T13n0422_001:0950a18": "不作勝上善根，又不願求遍知利益，是故今",
    "T13n0422_001:0950a19": "但生聲聞事。彼等亦不行如來行，又無如來",
    "T13n0422_001:0950a20": "功德，不具神通，如諸如來、阿羅訶、三藐三佛",
    "T13n0422_001:0950a21": "陀。」「奢利弗！以是義故，善家子善家女，所作",
    "T13n0422_001:0950a22": "善根皆應迴向無上菩提。奢利弗！譬如波利",
    "T13n0422_001:0950a23": "質多羅俱毘陀羅樹，有時初生三十三天皆",
    "T13n0422_001:0950a24": "大歡喜，作如是言：『此樹既生三十三天，不應",
    "T13n0422_001:0950a25": "久空。』如是奢利弗！有時善家子善家女，發",
    "T13n0422_001:0950a26": "無上菩提心，彼時所有正信三寶天、龍、夜叉、",
    "T13n0422_001:0950a27": "乾闥婆、阿脩羅、伽留茶、緊那羅、摩睺羅伽、人非",
    "T13n0422_001:0950a28": "人等，心生忻躍，云此道場不應久空，菩薩摩",
    "T13n0422_001:0950a29": "訶薩得成無上菩提。「奢利弗！譬如彼波利質",
    "T13n0422_001:0950b01": "多羅俱毘陀羅樹，三十三天見葉出時不讚",
    "T13n0422_001:0950b02": "不重，若見華時心生忻躍。如是奢利弗！聲聞",
    "T13n0422_001:0950b03": "獨覺證一法界，諸天世人不讚不重，若見如",
    "T13n0422_001:0950b04": "來、阿羅訶、三藐三佛陀，心生欣躍。何以故？如",
    "T13n0422_001:0950b05": "來、阿羅訶、三藐三佛陀，具諸善根及三十二",
    "T13n0422_001:0950b06": "大丈夫相，所有光明勝於日月，能照無量諸",
    "T13n0422_001:0950b07": "佛剎土憐愍眾生。「奢利弗！譬如彼波利質多",
    "T13n0422_001:0950b08": "羅俱毘陀羅樹，若增長時，三十三天，應知此",
    "T13n0422_001:0950b09": "樹不久當有多葉，百千俱致那由多葉，乃至",
    "T13n0422_001:0950b10": "無量阿僧祇葉以覆其上。如是奢利弗！彼初",
    "T13n0422_001:0950b11": "發心菩薩摩訶薩，生時長時應知當有百千",
    "T13n0422_001:0950b12": "俱致那由多等聲聞，乃至無量無邊阿僧祇",
    "T13n0422_001:0950b13": "諸聲聞眾，圍繞在前，多有聲聞獨覺出現。",
    "T13n0422_001:0950b14": "奢利弗！譬如須彌山王，有別峯處高百踰闍",
    "T13n0422_001:0950b15": "那，或高二百踰闍那，乃至七百踰闍那，此",
    "T13n0422_001:0950b16": "等別峯不得言是大須彌山。如是奢利弗！從",
    "T13n0422_001:0950b17": "如來智出生聲聞，亦不得言其智具足如諸",
    "T13n0422_001:0950b18": "如來、阿羅訶、三藐三佛陀，彼亦不具足如",
    "T13n0422_001:0950b19": "來十力、四無畏智、無礙智等；然其如來、阿羅",
    "T13n0422_001:0950b20": "訶、三藐三佛陀，則具諸力、無畏、無礙智等。奢",
    "T13n0422_001:0950b21": "利弗！譬如須彌山王住處，應知即有多天子",
    "T13n0422_001:0950b22": "眾，百千俱致那由多等，乃至無量無邊諸天",
    "T13n0422_001:0950b23": "子眾，出現於彼在其山頂，受天福報心甚愛",
    "T13n0422_001:0950b24": "樂，天欲遊處隨意即遊。如是奢利弗！彼初",
    "T13n0422_001:0950b25": "發心菩薩摩訶薩，生時長時，善根迴向無上",
    "T13n0422_001:0950b26": "菩提，應知當有多聲聞眾，百千俱致那由多",
    "T13n0422_001:0950b27": "等，乃至無量無邊諸聲聞眾出現於世，諸聖",
    "T13n0422_001:0950b28": "行處隨意即遊。「奢利弗！譬如須彌山王住處，",
    "T13n0422_001:0950b29": "即有四畔俱時而住終無先後。如是奢利弗！",
    "T13n0422_001:0950c01": "菩薩摩訶薩善根迴向無上菩提，爾時即有",
    "T13n0422_001:0950c02": "佛性佛地佛智佛功德等俱時出生，亦無先",
    "T13n0422_001:0950c03": "後。奢利弗！譬如須彌山王住處，若分分斷，",
    "T13n0422_001:0950c04": "比於餘山猶為高大。如是奢利弗！彼初發心",
    "T13n0422_001:0950c05": "菩薩摩訶薩，善根迴向無上菩提，若即以比",
    "T13n0422_001:0950c06": "諸餘善根，足為最上高大住持。奢利弗！譬",
    "T13n0422_001:0950c07": "如須彌山王有金色邊，若諸鳥獸至其邊者，",
    "T13n0422_001:0950c08": "皆同一色所謂金色，即與師子獸王同色。奢",
    "T13n0422_001:0950c09": "利弗！雖與師子獸王同一金色，然其力勢功",
    "T13n0422_001:0950c10": "德名稱，彼悉不共師子王等，亦復不如師子",
    "T13n0422_001:0950c11": "獸王遊戲頻申無畏吼聲。如是奢利弗！聲聞",
    "T13n0422_001:0950c12": "獨覺雖與如來同於一味謂解脫味，不得即",
    "T13n0422_001:0950c13": "共如來、阿羅訶、三藐三佛陀等，彼無如來如",
    "T13n0422_001:0950c14": "是功德、諸力、無畏、師子吼聲；然其如來則具",
    "T13n0422_001:0950c15": "方便智慧諸法，此方便智，聲聞獨覺尚皆不",
    "T13n0422_001:0950c16": "聞，況能出生？如來功德、如來遊戲、如來雷",
    "T13n0422_001:0950c17": "聲，如來以師子吼而吼高出諸世。奢利弗！如",
    "T13n0422_001:0950c18": "諸鳥獸與師子王雖同一色，而餘功德悉不",
    "T13n0422_001:0950c19": "共等，不得名為師子獸王。如是奢利弗！聲",
    "T13n0422_001:0950c20": "聞獨覺雖與如來同解脫味，而亦不共如來",
    "T13n0422_001:0950c21": "齊等，以彼不得功德名稱，不得如來無上上",
    "T13n0422_001:0950c22": "名及如來體，又亦不得無上菩提、諸力、無畏、",
    "T13n0422_001:0950c23": "無礙智等；以是諸力、無畏、無礙智等具足故，",
    "T13n0422_001:0950c24": "名如來阿羅訶三藐三佛陀。奢利弗！見是義",
    "T13n0422_001:0950c25": "故，善家子善家女所作善根，皆當迴向無上",
    "T13n0422_001:0950c26": "菩提。「奢利弗！譬如四天王天普於須彌山邊",
    "T13n0422_001:0950c27": "而住，三十三天住於山頂。奢利弗！於意云何？",
    "T13n0422_001:0950c28": "須彌山上豈不容受四天王天，而彼四王不",
    "T13n0422_001:0950c29": "住頂耶？」奢利弗言：「不也。世尊！須彌山上非是",
    "T13n0422_001:0951a01": "不容四天王天，而彼不住，但彼往昔不種山",
    "T13n0422_001:0951a02": "上受用福報，以其不作如是業故，不得住於",
    "T13n0422_001:0951a03": "須彌山頂。」「如是奢利弗！我此法體亦無過失，",
    "T13n0422_001:0951a04": "而不容受諸聲聞等，令其不得十方世界智，",
    "T13n0422_001:0951a05": "以彼往昔所作善根，不知迴向無上菩提，亦",
    "T13n0422_001:0951a06": "不發願修如是行，不發最上遍智智心，是故",
    "T13n0422_001:0951a07": "今作聲聞，不得遊於如來行處，又無如來功",
    "T13n0422_001:0951a08": "德，亦不具足諸力、無畏、無礙智等；以佛具足",
    "T13n0422_001:0951a09": "是智故，名如來、阿羅訶、三藐三佛陀。奢利弗！",
    "T13n0422_001:0951a10": "譬如大海不停死屍。如是奢利弗！阿鞞跋致",
    "T13n0422_001:0951a11": "菩薩摩訶薩，不共慳居。奢利弗！譬如大海",
    "T13n0422_001:0951a12": "潮不過時。如是奢利弗！阿鞞跋致菩薩摩訶",
    "T13n0422_001:0951a13": "薩，若乞士來終不過時。奢利弗！譬如有人",
    "T13n0422_001:0951a14": "若取滴水於大海中，皆是一味所謂醎味。如",
    "T13n0422_001:0951a15": "是奢利弗！菩薩摩訶薩若以種種百千諸門",
    "T13n0422_001:0951a16": "所作善根迴向無上菩提，皆成一味謂遍智",
    "T13n0422_001:0951a17": "味。奢利弗！譬如金性出金謂金鑛也，隨種種意",
    "T13n0422_001:0951a18": "作諸瓔珞，轉得種種瓔珞名字。如是奢利弗！",
    "T13n0422_001:0951a19": "以一佛智轉成多種百千瓔珞，所謂出生眾",
    "T13n0422_001:0951a20": "生善根。「奢利弗！如王作錢，若已印有文者",
    "T13n0422_001:0951a21": "得名為錢，若未印無文者不得錢名。如是奢",
    "T13n0422_001:0951a22": "利弗！菩薩摩訶薩未得無生法忍，諸佛世",
    "T13n0422_001:0951a23": "尊未授阿耨多羅三藐三菩提記，若得無生",
    "T13n0422_001:0951a24": "法忍已，諸佛世尊然後記言：『汝善家子！於",
    "T13n0422_001:0951a25": "未來世，當得如來、阿羅訶、三藐三佛陀。』奢利",
    "T13n0422_001:0951a26": "弗！譬如外道仙人有天眼者，若見有人初住",
    "T13n0422_001:0951a27": "脇胎未記色類，以其未成男女相故，後時若",
    "T13n0422_001:0951a28": "成男女相已，外道仙人方以天眼，記言當生",
    "T13n0422_001:0951a29": "是男是女。如是奢利弗！菩薩未得無生法忍，",
    "T13n0422_001:0951b01": "諸佛世尊未授阿耨多羅三藐三菩提記。若",
    "T13n0422_001:0951b02": "彼後得無生法忍，諸佛世尊方與其記：『汝善",
    "T13n0422_001:0951b03": "家子！於未來世，當得如來、阿羅訶、三藐三佛",
    "T13n0422_001:0951b04": "陀。』「奢利弗！譬如日輪出時不作是念：『我光",
    "T13n0422_001:0951b05": "當照此閻浮洲。』但使日輪共光出時，於閻浮",
    "T13n0422_001:0951b06": "洲必作照明，令閻浮洲所有諸人顯明諸色。",
    "T13n0422_001:0951b07": "如是奢利弗！菩薩摩訶薩若得遍智智時，",
    "T13n0422_001:0951b08": "亦不作念：『我當照明三千大千世界。』奢利弗！",
    "T13n0422_001:0951b09": "菩薩摩訶薩行是法行、坐是地分，具是生相、",
    "T13n0422_001:0951b10": "具是善根，彼當如是覺智。以是覺智，彼菩",
    "T13n0422_001:0951b11": "薩摩訶薩必自照明三千大千世界。奢利弗！",
    "T13n0422_001:0951b12": "譬如二人皆欲得寶入於寶洲，於中一人取",
    "T13n0422_001:0951b13": "無價寶，其第二人取有價寶。於時智人言：",
    "T13n0422_001:0951b14": "『丈夫！此處有無價寶，汝可取之。此寶多價，",
    "T13n0422_001:0951b15": "國王大臣若城邑人及餘智人別識寶者，皆共",
    "T13n0422_001:0951b16": "稱讚貴重為上。』此人不用彼人語故取有價",
    "T13n0422_001:0951b17": "寶。如是奢利弗！此佛教法亦似寶洲，有人",
    "T13n0422_001:0951b18": "到已即作無價念行具足，謂遍智智寶相應",
    "T13n0422_001:0951b19": "念，遠離聲聞獨覺等念。復有第二人，以聲",
    "T13n0422_001:0951b20": "聞獨覺相應念行。奢利弗！同一法界證已，如",
    "T13n0422_001:0951b21": "來、阿羅訶、三藐三佛陀在法王數；復有自餘",
    "T13n0422_001:0951b22": "諸善家子，成聲聞已在聲聞數；得遍智者",
    "T13n0422_001:0951b23": "在普見數，如如來、阿羅訶、三藐三佛陀。「奢利",
    "T13n0422_001:0951b24": "弗！譬如如意寶珠，隨到誰手彼即自在，無有",
    "T13n0422_001:0951b25": "一寶而不得者。如是奢利弗！菩薩摩訶薩，無",
    "T13n0422_001:0951b26": "有一眾生所而不與作寶事，無有一眾生所",
    "T13n0422_001:0951b27": "而不教作善根乃至無為涅槃。奢利弗！譬如",
    "T13n0422_001:0951b28": "作摩尼人、若作摩尼弟子，隨所有寶外畔濁",
    "T13n0422_001:0951b29": "惡，若磨拭已光色勝上。知色勝已，彼作珠人",
    "T13n0422_001:0951c01": "若彼弟子，當得多種百千財聚而用活命。如",
    "T13n0422_001:0951c02": "是奢利弗！菩薩摩訶薩，隨於他心令生善根，",
    "T13n0422_001:0951c03": "如彼善根皆以自心方便智攝，以此善根成",
    "T13n0422_001:0951c04": "諸佛法。奢利弗！如摩尼寶，若未淨時須好覆",
    "T13n0422_001:0951c05": "藏。何以故？彼摩尼寶是無價故。如是奢利",
    "T13n0422_001:0951c06": "弗！彼初發心菩薩摩訶薩初發心時，諸天及",
    "T13n0422_001:0951c07": "人、若乾闥婆、阿修羅世當須守護。何以故？",
    "T13n0422_001:0951c08": "彼善丈夫為諸天、人、阿脩羅世，發阿耨多羅",
    "T13n0422_001:0951c09": "三藐三菩提心。奢利弗！如摩尼寶雖未磨",
    "T13n0422_001:0951c10": "拭，當知即為國王大臣、若城邑人及餘智人",
    "T13n0422_001:0951c11": "別識寶者稱讚貴重。如是奢利弗，彼初發",
    "T13n0422_001:0951c12": "心菩薩摩訶薩，當知亦為諸佛世尊菩薩聲",
    "T13n0422_001:0951c13": "聞稱讚貴重。奢利弗！譬如有人若見佛時，當",
    "T13n0422_001:0951c14": "須如是生希有心：『彼如來、阿羅訶、三藐三佛",
    "T13n0422_001:0951c15": "陀時時出世，我今可發阿耨多羅三藐三菩",
    "T13n0422_001:0951c16": "提心，豐正法業，以此正法教諸眾生善根聚",
    "T13n0422_001:0951c17": "集，彼諸善根，皆當迴向阿耨多羅三藐三菩",
    "T13n0422_001:0951c18": "提。』彼迴向時，若有無信比丘、比丘尼、優波塞、",
    "T13n0422_001:0951c19": "迦優波斯迦，若摩羅波卑，若摩羅身天來到",
    "T13n0422_001:0951c20": "其所說大乘過，令其捨離令不樂欲。奢利弗！",
    "T13n0422_001:0951c21": "於意云何？彼等豈不為多眾生百千俱致那",
    "T13n0422_001:0951c22": "由多等，乃至無量無邊阿僧祇諸眾生等，作",
    "T13n0422_001:0951c23": "無義利、作不安隱，令苦令墮耶？」奢利弗言：「如",
    "T13n0422_001:0951c24": "是。大德婆伽婆！如是。大德修伽多！何以故？為",
    "T13n0422_001:0951c25": "諸眾生作無義利、作不安隱，令苦令墮，所謂",
    "T13n0422_001:0951c26": "於發大乘諸善家子善家女所說大乘過，令",
    "T13n0422_001:0951c27": "不樂欲阿耨多羅三藐三菩提，令退令離。」佛",
    "T13n0422_001:0951c28": "言：「奢利弗！若欲不捨如來、阿羅訶、三藐三佛",
    "T13n0422_001:0951c29": "陀者，應求阿耨多羅三藐三菩提。是故奢利",
    "T13n0422_001:0952a01": "弗！諸發大乘善家子善家女，於阿耨多羅三",
    "T13n0422_001:0952a02": "藐三菩提，應當樂欲，莫退莫離。何以故？我",
    "T13n0422_001:0952a03": "說不捨如來、阿羅訶、三藐三佛陀者，謂發大",
    "T13n0422_001:0952a04": "乘善家子善家女，於阿耨多羅三藐三菩提，",
    "T13n0422_001:0952a05": "樂欲不離不退者。是奢利弗！譬如飢饉惡世，",
    "T13n0422_001:0952a06": "所種不生，如在石上種。時若王、若王大臣、若",
    "T13n0422_001:0952a07": "剎帝利、若剎帝利大臣、若婆羅門、若婆羅門",
    "T13n0422_001:0952a08": "大家、若長者、若長者婦、若長者大家，在於",
    "T13n0422_001:0952a09": "城邑為眾人故，集種種穀而作大倉。時眾人",
    "T13n0422_001:0952a10": "等皆詣倉所，取種種穀將歸而食。時有一人",
    "T13n0422_001:0952a11": "到彼倉處放火燒之。奢利弗！於意云何？是不",
    "T13n0422_001:0952a12": "善人，豈不於多百千俱致那由多等，乃至無",
    "T13n0422_001:0952a13": "量無邊阿僧祇諸眾生所，作無義利、作不安",
    "T13n0422_001:0952a14": "隱，令苦令墮耶？所謂是不善人，於彼倉處放",
    "T13n0422_001:0952a15": "火燒壞，不令受用。」奢利弗言：「如是。世尊！」佛",
    "T13n0422_001:0952a16": "言：「奢利弗！如是如是，正法欲滅，於時有人聞",
    "T13n0422_001:0952a17": "如來、阿羅訶、三藐三佛陀或時出世，彼人聞",
    "T13n0422_001:0952a18": "已於眾生所而生大悲，生大悲已，發阿耨多",
    "T13n0422_001:0952a19": "羅三藐三菩提心。於時若有不善人出，於發",
    "T13n0422_001:0952a20": "大乘諸善家子善家女所說大乘過，令不樂",
    "T13n0422_001:0952a21": "欲阿耨多羅三藐三菩提，令退令離。奢利",
    "T13n0422_001:0952a22": "弗！於意云何？是不善人，乃與無量無邊阿僧",
    "T13n0422_001:0952a23": "祇諸眾生等，作無義利、作不安隱，令苦令墮，",
    "T13n0422_001:0952a24": "所謂於發大乘諸善家子善家女所說大乘",
    "T13n0422_001:0952a25": "過，令不樂欲阿耨多羅三藐三菩提，令退令",
    "T13n0422_001:0952a26": "離。」奢利弗言：「如是。世尊！」「奢利弗！譬如商主",
    "T13n0422_001:0952a27": "多將商人在道而去，逢大險河多有流水。時",
    "T13n0422_001:0952a28": "有一人語第二人作如是言：『丈夫！當作方便",
    "T13n0422_001:0952a29": "計挍用力求船。』其第二人語彼人言：『我正住",
    "T13n0422_001:0952b01": "此，不能求船。』於時彼人有志有力，勤作方便",
    "T13n0422_001:0952b02": "求船將來置於河邊，乃有無量無邊阿僧祇",
    "T13n0422_001:0952b03": "眾生，得從此岸度至彼岸，既得度已於彼岸",
    "T13n0422_001:0952b04": "住；其第二人嬾墮無智少力薄福，仍住本處",
    "T13n0422_001:0952b05": "不能度河。更有餘人來到河所亦欲求度，見",
    "T13n0422_001:0952b06": "彼懶墮無智少力薄福人已，語云：『丈夫！汝",
    "T13n0422_001:0952b07": "何不度？』時懶墮人作如是言：『共我伴者方便",
    "T13n0422_001:0952b08": "用力，求得船來置於河邊，已令百千那由",
    "T13n0422_001:0952b09": "多俱致眾生得從此岸度至彼岸。』時彼餘人",
    "T13n0422_001:0952b10": "語是人言：『奇懶墮人，何不學伴，而墮此處",
    "T13n0422_001:0952b11": "受無量苦？』如是奢利弗！我見二人行布施時，",
    "T13n0422_001:0952b12": "一人語彼第二人言：『丈夫！汝可相應善作方",
    "T13n0422_001:0952b13": "便計挍用力，聚集善根於阿耨多羅三藐三",
    "T13n0422_001:0952b14": "菩提。』第二人言：『我不取阿耨多羅三藐三菩",
    "T13n0422_001:0952b15": "提，但欲到阿羅漢。若欲到阿羅漢者，亦須",
    "T13n0422_001:0952b16": "相應方便計挍用力，當得出生初第耶那，",
    "T13n0422_001:0952b17": "如是出生第二第三第四第耶那，虛空無邊",
    "T13n0422_001:0952b18": "處、識無邊處、無所有無邊處、非想非非想",
    "T13n0422_001:0952b19": "處三摩跋帝，於其中間即便命終，乘此得",
    "T13n0422_001:0952b20": "生非想非非想天，身當得長壽久住，乃至",
    "T13n0422_001:0952b21": "八萬四千劫限而住。』爾時彼人證覺阿耨",
    "T13n0422_001:0952b22": "多羅三藐三菩提，覺已為多眾生百千那",
    "T13n0422_001:0952b23": "由多俱致，乃至為無量無邊阿僧祇眾生",
    "T13n0422_001:0952b24": "說法，說法已於後以無餘涅槃而取涅槃。時",
    "T13n0422_001:0952b25": "第二人，乘此仍在彼非想非非想天住。」如",
    "T13n0422_001:0952b26": "是語已，命者奢利弗言：「如是。大德婆伽婆！",
    "T13n0422_001:0952b27": "如是。大德脩伽多！實如如來所說。世尊！當",
    "T13n0422_001:0952b28": "知彼人是其嬾墮，若樂初第耶那乃至非想",
    "T13n0422_001:0952b29": "非非想天，樂著彼處，即樂著已更不能與上",
    "T13n0422_001:0952c01": "人法合，不作方便計挍用力，不近善友隨順",
    "T13n0422_001:0952c02": "承事，不如實觀三解脫門，當知是懶墮人。世",
    "T13n0422_001:0952c03": "尊！彼菩薩摩訶薩大勤精進，聲聞少信是其",
    "T13n0422_001:0952c04": "懶墮。世尊！見是義故，善家子善家女所有",
    "T13n0422_001:0952c05": "善根，皆當迴向阿耨多羅三藐三菩提。」「奢利",
    "T13n0422_001:0952c06": "弗！譬如有摩尼寶具多功能，將問作摩尼寶",
    "T13n0422_001:0952c07": "人言：『此摩尼寶有何功能？』問已，彼隨所知如",
    "T13n0422_001:0952c08": "是為說，於中若多知者說多，若少知者說少。",
    "T13n0422_001:0952c09": "如是奢利弗！同證一法界已，乃有轉生聲聞",
    "T13n0422_001:0952c10": "智者，彼等隨勝功德而知，隨勝功德而說，",
    "T13n0422_001:0952c11": "隨其所問還如是答，依有限智，以昔有限發",
    "T13n0422_001:0952c12": "願故。然如來、阿羅訶、三藐三佛陀有無限智，",
    "T13n0422_001:0952c13": "以昔無限發願故，有無限無礙智，無限六波",
    "T13n0422_001:0952c14": "羅蜜，善巧方便成熟眾生。何以故？如來、阿",
    "T13n0422_001:0952c15": "羅訶、三藐三佛陀，昔行菩薩道時集無邊願，",
    "T13n0422_001:0952c16": "以是無邊功德法莊嚴故證於遍智。奢利弗！",
    "T13n0422_001:0952c17": "譬如波利質多羅俱毘陀羅樹，初生小華其",
    "T13n0422_001:0952c18": "有香氣，彼閻浮洲諸生華香，若穌摩那、若",
    "T13n0422_001:0952c19": "婆梨師、若占波迦，自餘諸生華香，彼皆不",
    "T13n0422_001:0952c20": "及波利質多羅俱毘陀羅樹初生諸小華香。",
    "T13n0422_001:0952c21": "如是奢利弗！其諸聲聞獨覺所有善根，若名",
    "T13n0422_001:0952c22": "聞、若香、若威德、若力，皆不及彼初發菩提心",
    "T13n0422_001:0952c23": "菩薩摩訶薩，何況入行、何況不退、何況一生",
    "T13n0422_001:0952c24": "補處、何況至灌頂時、何況住普賢菩薩行、",
    "T13n0422_001:0952c25": "何況在勝道場、何況如來阿羅訶三藐三佛",
    "T13n0422_001:0952c26": "陀，所有香、所有威德、所有力，具足此力所",
    "T13n0422_001:0952c27": "謂諸佛世尊。奢利弗！譬如此閻浮洲，所有流",
    "T13n0422_001:0952c28": "泉浴池、泊河小河大河等皆入大海，然其大",
    "T13n0422_001:0952c29": "海亦不厭足。如是奢利弗！菩薩摩訶薩於陀",
    "T13n0422_001:0953a01": "那波羅蜜而不厭足，如是尸羅波羅蜜、羼帝",
    "T13n0422_001:0953a02": "波羅蜜、毘梨耶波羅蜜、弟耶那波羅蜜、般",
    "T13n0422_001:0953a03": "若波羅蜜、方便遍智，所有善根亦不厭足。",
    "T13n0422_001:0953a04": "奢利弗！譬如此閻浮洲，所有流泉浴池泊河",
    "T13n0422_001:0953a05": "小河大河等，大海之內悉能含受。如是奢利",
    "T13n0422_001:0953a06": "弗！所有天、龍、夜叉、乾闥婆、阿脩羅、伽留荼、緊",
    "T13n0422_001:0953a07": "那羅、摩睺羅伽、人非人等，乃至所有眾生界",
    "T13n0422_001:0953a08": "等，菩薩摩訶薩悉能含受，與甘露味令彼",
    "T13n0422_001:0953a09": "等喜。「奢利弗！譬如大那伽那大力士神所著鎧",
    "T13n0422_001:0953a10": "甲，閻浮洲人皆不能著。如是奢利弗！菩薩摩",
    "T13n0422_001:0953a11": "訶薩於佛法中所著鎧甲，為諸眾生著彼鎧",
    "T13n0422_001:0953a12": "甲，其諸聲聞獨覺不能著彼鎧甲。如是奢利",
    "T13n0422_001:0953a13": "弗！從初發心乃至坐勝道場，不捨菩薩摩訶",
    "T13n0422_001:0953a14": "薩如是鎧甲行菩薩行。奢利弗！初發大乘善",
    "T13n0422_001:0953a15": "家子善家女，應如是學，相應用力勤修於業，",
    "T13n0422_001:0953a16": "則當速成阿耨多羅三藐三菩提。奢利弗！如",
    "T13n0422_001:0953a17": "雪山王南畔所有諸樹，具足諸華諸果諸香，",
    "T13n0422_001:0953a18": "彼等諸樹，閻浮洲人皆不得用。如是奢利弗！",
    "T13n0422_001:0953a19": "聲聞獨覺雖有無漏戒、定、智、解脫、解脫知見善",
    "T13n0422_001:0953a20": "根，彼等眾生皆不得用。如諸菩薩摩訶薩戒、",
    "T13n0422_001:0953a21": "定、智、解脫、解脫知見善根，諸眾生等皆當得",
    "T13n0422_001:0953a22": "用。奢利弗！是故菩薩摩訶薩應著如是鎧甲，",
    "T13n0422_001:0953a23": "所有戒、定、智、解脫、解脫知見善根，彼諸眾生",
    "T13n0422_001:0953a24": "皆當得用。若諸眾生不得用者，我無如是善",
    "T13n0422_001:0953a25": "根戒、定、智、解脫、解脫知見。「奢利弗！譬如恒伽",
    "T13n0422_001:0953a26": "大河所流行時，彼流行處潤此大地令其津",
    "T13n0422_001:0953a27": "澤，又彼流行逼地而去，凡諸塵土草木葉等，",
    "T13n0422_001:0953a28": "彼流行時悉攝將去。如是奢利弗！菩薩摩訶",
    "T13n0422_001:0953a29": "薩於閻浮洲行住坐臥，如是等處攝諸眾生，",
    "T13n0422_001:0953b01": "令其善根皆得潤澤。又復行住坐臥，逼切諸",
    "T13n0422_001:0953b02": "無智行、欲瞋癡行及顛倒行，皆攝受已行住",
    "T13n0422_001:0953b03": "坐臥。奢利弗！若發大乘善家子善家女，聞",
    "T13n0422_001:0953b04": "此上說，雖多懶墮必須發大精進。奢利弗！",
    "T13n0422_001:0953b05": "譬如恒伽大河，有處流時作聲大聲，有處少",
    "T13n0422_001:0953b06": "聲有處無聲。如是奢利弗！得無生忍菩薩摩",
    "T13n0422_001:0953b07": "訶薩，有處示現出生善根，有處自身示現隨",
    "T13n0422_001:0953b08": "順承事善友，有處自身為他而作善友，隨眾",
    "T13n0422_001:0953b09": "生器所堪，如是自身示現。奢利弗！譬如鏡",
    "T13n0422_001:0953b10": "輪若未善磨不善淨時，見其形像即不善淨；",
    "T13n0422_001:0953b11": "若彼鏡輪善磨淨時，然後分明見其形像。如",
    "T13n0422_001:0953b12": "是奢利弗！初業菩薩摩訶薩，如見自善根即",
    "T13n0422_001:0953b13": "承事善友，如承事善友然後增長佛法。「奢利",
    "T13n0422_001:0953b14": "弗！譬如恒伽大河增長滿時，於其兩岸草木",
    "T13n0422_001:0953b15": "枝葉皆漂將去，乃至於四大海。如是奢利",
    "T13n0422_001:0953b16": "弗！菩薩摩訶薩應著如是鎧甲，所有此岸助",
    "T13n0422_001:0953b17": "墮黑事，行於諸見險道，我皆將去乃至到無",
    "T13n0422_001:0953b18": "餘涅槃界。奢利弗！譬如恒伽大河有時增長",
    "T13n0422_001:0953b19": "多沫，於中有多樹等，根莖葉果拔已將去，",
    "T13n0422_001:0953b20": "於中復有第二大樹，猶生而住。後時第二年",
    "T13n0422_001:0953b21": "中，恒伽大河更長過前，前者大樹更及諸木",
    "T13n0422_001:0953b22": "拔已將去。如是奢利弗！若有善家子善家女，",
    "T13n0422_001:0953b23": "承事善友發阿耨多羅三藐三菩提心已，而",
    "T13n0422_001:0953b24": "為惡友力故、以昔業行力故，受五欲福娛樂",
    "T13n0422_001:0953b25": "受樂皆共隨行，於後必須承事善友，乃至當",
    "T13n0422_001:0953b26": "得無生法忍。何以故？於諸佛所種諸善根終",
    "T13n0422_001:0953b27": "不虛棄，彼等必當出世作佛，號遍智者、號普",
    "T13n0422_001:0953b28": "見者。「奢利弗！譬如有時劫燒，彼時三千大",
    "T13n0422_001:0953b29": "千世界皆大熾然，而作光明同一熾然，若燒",
    "T13n0422_001:0953c01": "若壞無墨無影。如是奢利弗！菩薩摩訶薩",
    "T13n0422_001:0953c02": "應著如是鎧甲，無一眾生可見，於彼眾生界",
    "T13n0422_001:0953c03": "中，所有眾生皆不知者，我於彼等當令作不",
    "T13n0422_001:0953c04": "退法。奢利弗！譬如彼大焰聚然時，所有諸",
    "T13n0422_001:0953c05": "毒諸藥，彼等皆同被燒。如是奢利弗！菩薩摩",
    "T13n0422_001:0953c06": "訶薩應著如是鎧甲，若有乘眾生、若無乘眾",
    "T13n0422_001:0953c07": "生，我於彼等皆當平等說法，如彼願、如彼信，",
    "T13n0422_001:0953c08": "彼諸眾生種種信行，當速令度，不作二相。何",
    "T13n0422_001:0953c09": "以故？諸法無二不作二相，諸法無我於如不",
    "T13n0422_001:0953c10": "知。「奢利弗！譬如彼大焰聚然時有焰，乃至",
    "T13n0422_001:0953c11": "光音天有焰，不能至爾許遠處。如是奢利弗！",
    "T13n0422_001:0953c12": "同一法界證已聲聞獨覺，雖平等入，而於十",
    "T13n0422_001:0953c13": "方世界智慧不轉，如彼如來、阿羅訶、三藐三",
    "T13n0422_001:0953c14": "佛陀，法界證已具無量智。奢利弗！譬如彼",
    "T13n0422_001:0953c15": "大火聚，十方世界不來不去，而燒三千大千",
    "T13n0422_001:0953c16": "世界，彼火亦非無因。如是奢利弗！彼諸佛",
    "T13n0422_001:0953c17": "智，十方世界不來不去亦不共聚，如來、阿羅",
    "T13n0422_001:0953c18": "訶、三藐三佛陀具足智者，如實知十方世界",
    "T13n0422_001:0953c19": "諸眾生心行，彼智亦非無因，最上遍智當",
    "T13n0422_001:0953c20": "如是見。「奢利弗！譬如日輪出時，當知蔽諸",
    "T13n0422_001:0953c21": "螢火而作照曜。如是奢利弗！初發心菩薩生",
    "T13n0422_001:0953c22": "時長時，當知蔽諸具足分智聲聞獨覺光明",
    "T13n0422_001:0953c23": "而作照曜。何以故？彼作善根迴向阿耨多羅",
    "T13n0422_001:0953c24": "三藐三菩提，是故具無邊光。奢利弗！譬如",
    "T13n0422_001:0953c25": "日輪出時，當知蔽諸星宿色光而作照曜，",
    "T13n0422_001:0953c26": "諸處星光皆不復見。如是奢利弗！菩薩摩訶",
    "T13n0422_001:0953c27": "薩從兜率天下時，多有百千俱致那由多諸",
    "T13n0422_001:0953c28": "天來閻浮洲，出如是聲、告如是聲、說如是",
    "T13n0422_001:0953c29": "聲：『汝諸人輩，此菩薩摩訶薩，今從兜率天",
    "T13n0422_001:0954a01": "宮捨身。』爾時此閻浮洲所有獨覺大智具者，",
    "T13n0422_001:0954a02": "皆聞聲已發心向於涅槃。何以故？最勝福田",
    "T13n0422_001:0954a03": "菩薩摩訶薩，從兜率天下時，有如是自在力，",
    "T13n0422_001:0954a04": "何況生時、何況行七步時、何況初出言時——",
    "T13n0422_001:0954a05": "我於世間最大最勝，我當必盡生老病死——何",
    "T13n0422_001:0954a06": "況出時、何況至道場時、何況證阿耨多羅三",
    "T13n0422_001:0954a07": "藐三菩提時，是故如來於諸眾生，可云最勝",
    "T13n0422_001:0954a08": "最上、最大最妙、無上無上上。奢利弗！見是義",
    "T13n0422_001:0954a09": "故，善家子善家女所作善根，皆當迴向阿耨",
    "T13n0422_001:0954a10": "多羅三藐三菩提。「奢利弗！譬如大地所有種",
    "T13n0422_001:0954a11": "子，彼等牙生有種種名，同一地塵而有諸",
    "T13n0422_001:0954a12": "相。如是奢利弗！於一法界證已，種種界眾",
    "T13n0422_001:0954a13": "生出種種名，而不破法界。是故奢利弗！菩",
    "T13n0422_001:0954a14": "薩摩訶薩應著如是鎧甲，當於彼時，我證一",
    "T13n0422_001:0954a15": "法界已，種種界眾生種種名字以智當說，以",
    "T13n0422_001:0954a16": "是若干大智，而亦不壞法界，法界亦不作二，",
    "T13n0422_001:0954a17": "法界亦無增減可知。奢利弗！見是義故，菩薩",
    "T13n0422_001:0954a18": "摩訶薩當思如是法行，雖恒伽河沙數諸佛",
    "T13n0422_001:0954a19": "滅度，法界亦無增減可知；現在十方世界所",
    "T13n0422_001:0954a20": "有諸佛世尊具無礙智，所有聲聞具於少智，",
    "T13n0422_001:0954a21": "法界亦無增減可知；虛空界極法界相應，如",
    "T13n0422_001:0954a22": "是當知，法界為極，佛法相應亦如是知。是",
    "T13n0422_001:0954a23": "故奢利弗！菩薩摩訶薩此深法中當以智觀，",
    "T13n0422_001:0954a24": "覺無我法。「奢利弗！譬如虛空界無與相似者，",
    "T13n0422_001:0954a25": "如是奢利弗！法界亦無與相似者。是故奢利",
    "T13n0422_001:0954a26": "弗，菩薩摩訶薩於此深法當以智觀。奢利弗！",
    "T13n0422_001:0954a27": "譬如有人於大海中取諸滴水，彼皆一味所",
    "T13n0422_001:0954a28": "謂鹽味。如是奢利弗！於一法界出生聲聞。",
    "T13n0422_001:0954a29": "何以故？法界一而無二。是故奢利弗！菩薩",
    "T13n0422_001:0954b01": "摩訶薩此深法中深處應當以智分別，於此",
    "T13n0422_001:0954b02": "法中般若波羅蜜當隨順行，非在餘處廣說",
    "T13n0422_001:0954b03": "譬喻，於無我法當思當觀當求當合，當生",
    "T13n0422_001:0954b04": "欲心當發精進作業用力。善家子善家女，",
    "T13n0422_001:0954b05": "此深法中當以智觀覺無我法。奢利弗！譬如",
    "T13n0422_001:0954b06": "大海有魚身長百踰闍那者，乃至身長七百",
    "T13n0422_001:0954b07": "踰闍那者，彼諸魚身雖復增長七百踰闍那，",
    "T13n0422_001:0954b08": "大海亦無增減可見，然彼七百踰闍那魚身",
    "T13n0422_001:0954b09": "死時，大海亦無增減可見。如是奢利弗！菩薩",
    "T13n0422_001:0954b10": "摩訶薩當如是學，雖有恒伽河沙數等諸佛",
    "T13n0422_001:0954b11": "世尊滅度，而法界亦無增減可見；復有無",
    "T13n0422_001:0954b12": "量聲聞滅度，法界亦無增減可見。此雖一味",
    "T13n0422_001:0954b13": "謂解脫味，而諸聲聞不能轉生是智，如諸如",
    "T13n0422_001:0954b14": "來、阿羅訶、三藐三佛陀。「奢利弗！譬如轉輪王",
    "T13n0422_001:0954b15": "有諸寶出，彼等諸寶餘處不生，唯於宮內出",
    "T13n0422_001:0954b16": "生諸寶。何以故？彼轉輪王昔作轉輪王業，",
    "T13n0422_001:0954b17": "以作業故唯於宮內出生諸寶。如是奢利弗！",
    "T13n0422_001:0954b18": "淨心菩薩摩訶薩，淨心發阿耨多羅三藐三",
    "T13n0422_001:0954b19": "菩提，若欲施他，隨其所欲彼則出生。何以",
    "T13n0422_001:0954b20": "故？以彼先世善淨心故。",
    "T13n0422_001:0954b21": "大集譬喻王經卷上"
}