{
    "T01n0033_001:0817a02": "No. 33 [No. 26(37), Nos. 34, 35]",
    "T01n0033_001:0817a03": "佛說恒水經",
    "T01n0033_001:0817a05": "西晉三藏法師法炬譯",
    "T01n0033_001:0817a06": "聞如是：一時，佛與大比丘僧、諸弟子、菩薩俱行",
    "T01n0033_001:0817a07": "到恒水。諸天人民、鬼神、龍、人非人，及初發道",
    "T01n0033_001:0817a08": "意者無央數，各持華香伎樂皆追從佛，已到",
    "T01n0033_001:0817a09": "恒水，施座而坐，眾會皆定。月十五日說戒時，",
    "T01n0033_001:0817a10": "阿難從坐起，正衣服，前作禮，以頭腦著佛",
    "T01n0033_001:0817a11": "足，却長跪叉手白佛言：「諸弟子坐安定，願佛",
    "T01n0033_001:0817a12": "可說戒經。」佛默然不應，阿難還就坐甚久。",
    "T01n0033_001:0817a13": "到夜半，阿難復起前，長跪叉手白佛言：「夜已",
    "T01n0033_001:0817a14": "半，諸弟子坐皆安定，願聞佛說戒經。」佛復默",
    "T01n0033_001:0817a15": "然不應，阿難復還就坐大久。鷄向欲鳴，阿難",
    "T01n0033_001:0817a16": "復起前，長跪叉手白佛言：「鷄欲鳴，諸弟子願",
    "T01n0033_001:0817a17": "欲聞說佛戒經。」佛告阿難言：「人生死展轉五",
    "T01n0033_001:0817a18": "道以往來，在世間甚大勤苦，不自識知前世",
    "T01n0033_001:0817a19": "宿命本末者，皆坐心意不端故。人身甚難得，",
    "T01n0033_001:0817a20": "已得人身，佛經戒復難得值聞，已得聞佛經",
    "T01n0033_001:0817a21": "戒，信入佛道復難，已入佛道，守持經戒復難",
    "T01n0033_001:0817a22": "得。佛欲說戒經，今坐中有一弟子，不能持佛",
    "T01n0033_001:0817a23": "戒經，用是故佛不說戒經。」阿難白佛言：「我不",
    "T01n0033_001:0817a24": "知何所弟子不持佛戒經？」摩訶目乾連三昧",
    "T01n0033_001:0817a25": "徹視，見不持戒弟子，即起往至其前謂之言：",
    "T01n0033_001:0817a26": "「卿為佛作弟子，不能持戒法，是為捐棄之人，",
    "T01n0033_001:0817a27": "不應與尊者共同坐席，當起出，不得復入眾",
    "T01n0033_001:0817a28": "中。」佛告摩訶目乾連：「汝好曉令出不持戒弟",
    "T01n0033_001:0817a29": "子。」即自慚愧出去。佛告諸弟子：「善聽今說法。」",
    "T01n0033_001:0817b01": "諸弟子皆叉手言：「唯然受教。」佛言：「大海水有",
    "T01n0033_001:0817b02": "朝夕來往時不過故際，還去亦不過故際。諸",
    "T01n0033_001:0817b03": "弟子皆當端心正汝意，還自視中表五藏，思",
    "T01n0033_001:0817b04": "惟生死甚勤苦，當奉持戒經不當缺犯。持五",
    "T01n0033_001:0817b05": "戒者，還生世間作人。持十善者得生天。持二",
    "T01n0033_001:0817b06": "百五十戒者，現世可得阿羅漢、辟支佛、菩薩、",
    "T01n0033_001:0817b07": "佛泥洹大道。以道以受人身，當奉持經戒，死",
    "T01n0033_001:0817b08": "死不當缺犯大如毛髮；譬如海水朝夕來往",
    "T01n0033_001:0817b09": "時不敢過故際。海中有七寶。何謂七寶？一者",
    "T01n0033_001:0817b10": "白銀，二者黃金，三者珊瑚，四者白珠，五者車",
    "T01n0033_001:0817b11": "𤦲，六者明月珠，七者摩尼珠，是為海中七寶。",
    "T01n0033_001:0817b12": "今佛道中亦有七寶。」佛言：「道寶是也。一者須",
    "T01n0033_001:0817b13": "陀洹，二者斯陀含，三者阿那含，四者阿羅漢，",
    "T01n0033_001:0817b14": "五者辟支佛，六者發意念度一切菩薩，七者",
    "T01n0033_001:0817b15": "佛泥洹大道，是為七寶。欲得道寶者，皆當棄",
    "T01n0033_001:0817b16": "捐婬泆、瞋恚、愚癡，持戒精進累積功德，中外",
    "T01n0033_001:0817b17": "清淨自守，無常高士如是。海水不受惡露，若",
    "T01n0033_001:0817b18": "有死人、污穢臭處、不清潔者，疾風吹著岸上。",
    "T01n0033_001:0817b19": "今佛道中不受污穢不持經戒惡人，諸有犯",
    "T01n0033_001:0817b20": "經戒者，乃牽臂出之。譬如四輩鼠：一者屋間",
    "T01n0033_001:0817b21": "鼠，二者家中鼠，三者野田鼠，四者清溷中鼠。",
    "T01n0033_001:0817b22": "屋間鼠不能居平地，平地鼠不能居屋間，野",
    "T01n0033_001:0817b23": "田中鼠不能居人家，人家鼠不能居野田，清",
    "T01n0033_001:0817b24": "溷中鼠不能出清溷中也，不知倉中饒穀故",
    "T01n0033_001:0817b25": "也。人復有四輩。何謂四輩？一輩人端心正意",
    "T01n0033_001:0817b26": "持戒不犯，欲得阿羅漢道。二輩人者持戒精",
    "T01n0033_001:0817b27": "進，欲得辟支佛道。三輩人持戒學問明經智",
    "T01n0033_001:0817b28": "慧，念度一切欲得佛道。四輩人託名為弟子，",
    "T01n0033_001:0817b29": "不能奉持明戒不欲學問，心意猶豫恐不得",
    "T01n0033_001:0817c01": "道故。是為前却弟子，如是四輩鼠。」佛言：「諸",
    "T01n0033_001:0817c02": "弟子！天下有五江，東流一江字沙祿，南流一",
    "T01n0033_001:0817c03": "江字阿夷，西流一江字恒，北流一江字默徘",
    "T01n0033_001:0817c04": "徊，中流名字為江；轉流入海皆棄本名字，當",
    "T01n0033_001:0817c05": "為海水。」佛言：「諸弟子！有婆羅門種，有剎利種，",
    "T01n0033_001:0817c06": "有工師種，有田家種，有乞人。有若于輩，各",
    "T01n0033_001:0817c07": "自道說言：『我種豪貴。』如愧富樂貧賤，當如",
    "T01n0033_001:0817c08": "五江水入海，若干輩為佛作弟子，皆當棄本",
    "T01n0033_001:0817c09": "名字，乃為是佛弟子耳！安得復有貴賤自貢",
    "T01n0033_001:0817c10": "高？先知當教後知，不得言：『我知道。』自憍貴；不",
    "T01n0033_001:0817c11": "得言：『學久知經多。』不得言：『我所作意應道，彼",
    "T01n0033_001:0817c12": "所作非作。』是者皆為犯戒，不得入眾中也。道",
    "T01n0033_001:0817c13": "法長幼相教護，當相承用，有未解經道者，不",
    "T01n0033_001:0817c14": "得向說深事，此為大過。天下大雨水，水流入",
    "T01n0033_001:0817c15": "水溝，水溝流入溪㵎，溪㵎流入江，江流入海",
    "T01n0033_001:0817c16": "中，海水不增不減。諸弟子！學道得須陀洹",
    "T01n0033_001:0817c17": "者，有得斯陀含、阿那含者，有得阿羅漢者，有",
    "T01n0033_001:0817c18": "得辟支佛者，有得阿惟越致者，有得佛泥洹",
    "T01n0033_001:0817c19": "道者，來者去者，佛道亦不增亦不減，如海水",
    "T01n0033_001:0817c20": "不增不減也。」佛言：「海中有大魚，一者長四千",
    "T01n0033_001:0817c21": "里，二者長八千里，三者長萬二千里，四者長",
    "T01n0033_001:0817c22": "萬六千里，五者長二萬里，六者長二萬四千",
    "T01n0033_001:0817c23": "里，七者長二萬八千里。學問不值明師，安知",
    "T01n0033_001:0817c24": "天下有大道乎？乘船遊於洿池泉流，安知天",
    "T01n0033_001:0817c25": "下有江海？佛經如江海，一切世間經書皆因",
    "T01n0033_001:0817c26": "佛經而出，經難得再見聞，當取諷誦讀，却後",
    "T01n0033_001:0817c27": "數千萬億歲，乃復有佛經戒耳。日月星宿當",
    "T01n0033_001:0817c28": "有壞敗時，奉行佛經戒無有壞滅時。自今已",
    "T01n0033_001:0817c29": "後，佛不復說經戒。佛經戒甚重，中有受持戒",
    "T01n0033_001:0818a01": "犯惡者，頭破作七分故也。」佛說經訖，諸弟子",
    "T01n0033_001:0818a02": "皆一心重持戒法，諸天人民、鬼神、龍皆起前，",
    "T01n0033_001:0818a03": "以頭面著地，為佛作禮而去。",
    "T01n0033_001:0818a04": "佛說恒水經"
}