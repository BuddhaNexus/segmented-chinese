{
    "T21n1248_001:0225b24": "No. 1248",
    "T21n1248_001:0225b25": "北方毘沙門天王隨軍護法真言",
    "T21n1248_001:0225b27": "特進試鴻臚卿大興善寺三藏沙門",
    "T21n1248_001:0225b28": "大廣智不空別行翻譯不入正經",
    "T21n1248_001:0225b29": "曩謨囉多曩二合多羅二合多夜耶阿馱佉路",
    "T21n1248_001:0225c01": "步多囉二合耶地舍耶二吠室囉二合摩拏野三",
    "T21n1248_001:0225c02": "摩賀囉惹野四藥迦灑二合地婆多婆五上娑都",
    "T21n1248_001:0225c03": "哆娑娑室囉跛囉二合娑賀娜耶呬賢二反摩馱吒",
    "T21n1248_001:0225c04": "吒去呼尾跛囉二合灑夜迷跛娜也二合他保",
    "T21n1248_001:0225c05": "𫇃儞保𫇃儞俱沙吠室羅摩拏野摩賀囉惹",
    "T21n1248_001:0225c06": "耶綺佉罽反婆去馱伽儞多囉摩熾都麼麼某甲受持捺",
    "T21n1248_001:0225c07": "娑上娑馱耶娑那謨婆誐嚩帝悉殿都麼多囉",
    "T21n1248_001:0225c08": "跛馱儞娑婆二合賀",
    "T21n1248_001:0225c09": "若行者受持此呪者。先須畫像。於彩色中並",
    "T21n1248_001:0225c10": "不得和膠。於白㲲上畫一毘沙門神。七寶莊",
    "T21n1248_001:0225c11": "嚴衣甲。左手執戟矟。右手托腰上。其神脚",
    "T21n1248_001:0225c12": "下作二夜叉鬼。身並作黑色。其毘沙門面。作",
    "T21n1248_001:0225c13": "甚可畏形惡眼視一切鬼神勢。其塔奉釋迦",
    "T21n1248_001:0225c14": "牟尼佛。教汝若領天兵守界擁護國土。何護",
    "T21n1248_001:0225c15": "吾法。即擁遣第三子那吒捧行莫離其側。汝",
    "T21n1248_001:0225c16": "眼毒惡恐損眾生。爾時行者。若誦此呪時。就",
    "T21n1248_001:0225c17": "好地。勿使有穢惡之處。極令淨潔取牛糞塗",
    "T21n1248_001:0225c18": "地。即以香泥塗之。散種種花燒香供養。行者",
    "T21n1248_001:0225c19": "上下衣服。並須清淨一上廁一洗浴。白月十",
    "T21n1248_001:0225c20": "五日夜。起首對像前。誦呪滿十萬遍訖。然",
    "T21n1248_001:0225c21": "後更取香泥復塗壇上。更取上妙好花散壇",
    "T21n1248_001:0225c22": "中。設種種飲食。行者取薰陸香一百八顆。各",
    "T21n1248_001:0225c23": "呪一遍散著火中。爾時毘沙門即現其身。行",
    "T21n1248_001:0225c24": "者若見神時取上好食飲。供養毘沙門神通。",
    "T21n1248_001:0225c25": "行者心中所願其神悉見。若行者不見神時。",
    "T21n1248_001:0225c26": "即虛空中有聲云。汝但存心持誦。一切",
    "T21n1248_001:0225c27": "事汝欲者悉如意。若不見神及不聞聲。但有",
    "T21n1248_001:0225c28": "大風。或雲遍滿布其壇上。其法即成就。若",
    "T21n1248_001:0225c29": "無上件等相。行者誦呪七遍。縛得入者",
    "T21n1248_001:0226a01": "其法即成。更勿懷疑。又法若行者欲得喝",
    "T21n1248_001:0226a02": "囉闍愛敬者。取赤小豆一顆呪一遍。投火中",
    "T21n1248_001:0226a03": "燒。如是滿一百八遍。其喝囉闍即遣人喚",
    "T21n1248_001:0226a04": "來極忽。又法若欲得大官人愛敬者。取",
    "T21n1248_001:0226a05": "白芥子一顆。一呪投火中燒滿一百八遍。其",
    "T21n1248_001:0226a06": "官即自來敬仰大喜。又法於白月十五日",
    "T21n1248_001:0226a07": "作壇。於像前作八肘。牛糞塗地了。取香泥",
    "T21n1248_001:0226a08": "重塗了。以五色畫作三重院。其壇內於中畫",
    "T21n1248_001:0226a09": "一大輪。四角拔折羅十字安之。第二院內。",
    "T21n1248_001:0226a10": "東面畫作一火珠光焰火出。南面畫三股。",
    "T21n1248_001:0226a11": "又西面畫一龍口中並出蓮華。北面畫一大",
    "T21n1248_001:0226a12": "縲。第三院中東面更畫師子。南面畫龍",
    "T21n1248_001:0226a13": "王。西面畫孔雀王鳥。北面畫羅剎手拄棒",
    "T21n1248_001:0226a14": "立地。壇四角各安香水瓶。內著雜菓楊枝。呪",
    "T21n1248_001:0226a15": "師洗浴著新淨衣。於像前設種種飲食供養。",
    "T21n1248_001:0226a16": "即誦呪取呵梨勒一顆。一呪一遍投火中燒",
    "T21n1248_001:0226a17": "之。滿一百八遍。從今已後。每日送一𮢭金",
    "T21n1248_001:0226a18": "與呪師永無乏少。若得此物即須用盡。不得",
    "T21n1248_001:0226a19": "留著。又法呪蘇蜜及菓子。一百八遍火中",
    "T21n1248_001:0226a20": "燒之。一切諸天皆大歡喜擁護呪師。又法",
    "T21n1248_001:0226a21": "若欲遠行時。呪穀木柱行一切難處。悉得",
    "T21n1248_001:0226a22": "無怖。又法若惡人相惱亂者。心中想此呪",
    "T21n1248_001:0226a23": "神形。復舉心誦呪。未滿一遍。其人即不能",
    "T21n1248_001:0226a24": "動。若欲好者。心放中相便得解脫。又",
    "T21n1248_001:0226a25": "法若欲令怨家不同住者。取苦練子一百",
    "T21n1248_001:0226a26": "八顆。一呪投火中。其人即自遠去。又法",
    "T21n1248_001:0226a27": "若呪胡麻一百八遍。散著火中。一切人盡來",
    "T21n1248_001:0226a28": "供養呪師。又法若呪白芥子一百八遍散山",
    "T21n1248_001:0226a29": "中。一切惡獸不能傷人。其狩見人即自伏",
    "T21n1248_001:0226b01": "地不敢傷害。過去已後方即起去。又法若",
    "T21n1248_001:0226b02": "欲乞雨時。取杏子一百八顆都呪三七遍。",
    "T21n1248_001:0226b03": "著有龍水中必得雨下。欲止雨時。取梧桐子",
    "T21n1248_001:0226b04": "火中燒之即止。又法若行者欲乞食。先呪",
    "T21n1248_001:0226b05": "鉢一百八遍。隨所到處。自然而得一切飲",
    "T21n1248_001:0226b06": "食了。飲食殘者當時自化去。若須飲食時。",
    "T21n1248_001:0226b07": "至心向鉢者誦呪一遍。其鉢依還如故。又",
    "T21n1248_001:0226b08": "法若欲見功能天者。一日一夜不食。於佛",
    "T21n1248_001:0226b09": "前燒蘇合香。呪白花一百八遍。以散神前。",
    "T21n1248_001:0226b10": "其功能天即自現身。隨意所須一切願滿。所",
    "T21n1248_001:0226b11": "求財寶即得稱意。若欲辟除一切鬼神。呪",
    "T21n1248_001:0226b12": "白芥子及蘇。呪一顆一遍。投火中燒之即得。",
    "T21n1248_001:0226b13": "若有官人。於三寶中起不善心者。惱亂",
    "T21n1248_001:0226b14": "佛弟子者。欲令起慈心。須作降伏。呪手三",
    "T21n1248_001:0226b15": "十一遍。遙打之其人即著疾。欲好者慈心",
    "T21n1248_001:0226b16": "誦一遍即差。又法呪土二十一遍。散自身",
    "T21n1248_001:0226b17": "上。一切人見無不敬仰。欲令自身有威光",
    "T21n1248_001:0226b18": "者。呪墨塗額上。一切人見者無不愛仰。呪",
    "T21n1248_001:0226b19": "灰二十一遍。塗其身大眾中一切人見皆福",
    "T21n1248_001:0226b20": "德相。眾人供養。欲得遠涉道路不被惡人",
    "T21n1248_001:0226b21": "惡狩傷害。行加奔馬。呪左手大母指作",
    "T21n1248_001:0226b22": "印。而去欲得於鏡看事。呪童子童女問吉",
    "T21n1248_001:0226b23": "凶。其人即自下語。令道所病鬼姓名。即知",
    "T21n1248_001:0226b24": "是何等之病。若被蠱毒食者。呪所食物二",
    "T21n1248_001:0226b25": "十一遍。其所為毒即吐出。若患鬼病呪五",
    "T21n1248_001:0226b26": "色線。一遍一結一百八遍了。繫頭上或頂上",
    "T21n1248_001:0226b27": "臂上。一切病患除差。若患心病。呪石榴",
    "T21n1248_001:0226b28": "花汁飲之即愈。若欲攝狐魅病。呪五色",
    "T21n1248_001:0226b29": "線。令童子合成索。一呪一結一百八遍。繫",
    "T21n1248_001:0226c01": "項下。復呪楊枝打病者即立愈。若患骨",
    "T21n1248_001:0226c02": "節楚病。呪宥刀禁其病即愈。若欲護身。",
    "T21n1248_001:0226c03": "呪白芥子二十一遍。若灰若水亦然。散四方",
    "T21n1248_001:0226c04": "為界。若頭病或身病呪蘇烏麻油二十一",
    "T21n1248_001:0226c05": "遍。摩塗其身即愈。若患耳風呪蘇二十一",
    "T21n1248_001:0226c06": "遍食之愈。若患眼。呪杏人油塗之立愈。",
    "T21n1248_001:0226c07": "若患腫。呪石榴黃一百八遍塗上即愈。或白",
    "T21n1248_001:0226c08": "檀香亦得。若患頭病。呪大黃二十一遍。塗",
    "T21n1248_001:0226c09": "額上即愈。若患時氣病。呪青木香末二十",
    "T21n1248_001:0226c10": "一遍。和水服之立愈。若患惡瘡疥癬者。取",
    "T21n1248_001:0226c11": "利蘆未和油塗上立即除愈。若患瘧病。呪",
    "T21n1248_001:0226c12": "楊枝二十一遍令打病人即時除愈。若被",
    "T21n1248_001:0226c13": "蝎螫。呪乾脯火中燒之。熱拄其上便即除",
    "T21n1248_001:0226c14": "愈。若被蛇咬。呪畢鉢二十一遍。塗之當下",
    "T21n1248_001:0226c15": "即愈。若婦人乳腫。呪油麻嚼塗上即差。若",
    "T21n1248_001:0226c16": "帶下病者。呪丁香水服之即愈。若人卒",
    "T21n1248_001:0226c17": "被鬼著狂言荒語。呪水令服之。若患心",
    "T21n1248_001:0226c18": "病。呪黃土塗之。若患一切鬼魅者。呪石",
    "T21n1248_001:0226c19": "榴枝一百八遍。用打病者即愈。若欲得成",
    "T21n1248_001:0226c20": "就三事者。當於像前作壇。壇內散種種名花。",
    "T21n1248_001:0227a01": "設種種飲食訖。取赤銅鈝一枚。雄黃三兩細",
    "T21n1248_001:0227a02": "擣和蜜水為丸置像前。取荷葉覆上。以手掩",
    "T21n1248_001:0227a03": "之呪不息。當有相現。若烟出時取塗身上。即",
    "T21n1248_001:0227a04": "成安怛陀那。若火出時。手取火焰用塗面上。",
    "T21n1248_001:0227a05": "一切眾生見此人者皆大歡喜敬仰有大威",
    "T21n1248_001:0227a06": "光。所出言教人皆信受恭敬隨順。若有煖氣",
    "T21n1248_001:0227a07": "其人即取塗身即得無盡。又法於舍利塔前",
    "T21n1248_001:0227a08": "呪牛黃。依前藥法皆得塗身一切福德盡集",
    "T21n1248_001:0227a09": "其身。所在眾生見如羅闍無異。又法若知",
    "T21n1248_001:0227a10": "山間有孔似阿修羅窟者。當呪白芥子和自",
    "T21n1248_001:0227a11": "身血。一呪一遍打山間孔。盡一千八遍。其山",
    "T21n1248_001:0227a12": "窟自開。其阿修羅女身如火然。持諸香花迎",
    "T21n1248_001:0227a13": "呪師來。行者入此窟內。壽命一大劫身力還",
    "T21n1248_001:0227a14": "如阿修羅。亦如金剛無能損者。若欲出時亦",
    "T21n1248_001:0227a15": "得一切阿修羅女隨從。若不還時亦到火終",
    "T21n1248_001:0227a16": "無所害。又法將此像向舍利塔前。香塗地",
    "T21n1248_001:0227a17": "香花散於壇內。上妙供養了。取梨木作合子。",
    "T21n1248_001:0227a18": "取安膳那石為末。用秦膠水為丸。盛於合子",
    "T21n1248_001:0227a19": "中置壇中。行者著新淨衣。在於像前一日不",
    "T21n1248_001:0227a20": "食。誦此呪一千八遍了。亦無勞三相現。呪",
    "T21n1248_001:0227a21": "一千八遍訖塗眼竟。即塗脚掌心中胸前",
    "T21n1248_001:0227a22": "兩膊上頂竟。至心合掌思身如虛空。無有",
    "T21n1248_001:0227a23": "身相作自想時。行者隱形日行千里。一切事",
    "T21n1248_001:0227a24": "業竝皆悉見。又法欲得伏外道入火中。取自",
    "T21n1248_001:0227a25": "身血魚血。瞋心誦此呪二十一遍。投火中即",
    "T21n1248_001:0227a26": "入火中。得一頃食間不燒其身。又法若欲",
    "T21n1248_001:0227a27": "降伏外道。手中結印。瞋心誦呪一百八遍。外",
    "T21n1248_001:0227a28": "道所作法悉破壞竝不成就。又法若欲降伏",
    "T21n1248_001:0227a29": "諸國兵賊眾者。當畫一像身卦紫磨真金甲。",
    "T21n1248_001:0227b01": "於淨室中燒眾名香乳頭薰陸香。諸色香花",
    "T21n1248_001:0227b02": "飲食供養。真心誦念天王真言十萬遍。天王",
    "T21n1248_001:0227b03": "領天兵來助。他國兵敵自退散。若能晝夜誦",
    "T21n1248_001:0227b04": "念不絕。天王使太子獨健。領天兵千人衛護",
    "T21n1248_001:0227b05": "不離其側。所求如意應念隨心。皆得成就。",
    "T21n1248_001:0227b06": "又法若欲降前敵眾者。於淨室持齋畫一天",
    "T21n1248_001:0227b07": "王形像。卦紫磨真金甲。於二丈竿懸。軍前五",
    "T21n1248_001:0227b08": "十步指其敵。其敵不能相患。印相二小指",
    "T21n1248_001:0227b09": "相鉤。二無名指向外直豎。二中指二頭指",
    "T21n1248_001:0227b10": "反相叉。二大母指向外直豎。手掌背合即",
    "T21n1248_001:0227b11": "是其印。如前所說一一諸法。皆用此印即得",
    "T21n1248_001:0227b12": "成就。今我說根本印。以二手右押左內相",
    "T21n1248_001:0227b13": "叉。豎無名頭相合。二頭指屈如鉤。若迎",
    "T21n1248_001:0227b14": "請時向身招。若撥遣時外撥。念請時結印",
    "T21n1248_001:0227b15": "當心誦七遍。印頂上散。然後取念珠專住",
    "T21n1248_001:0227b16": "念誦。次說吉祥天女印。以二手虛心合",
    "T21n1248_001:0227b17": "掌開二頭指二中指二無名指。未屈如蓮華",
    "T21n1248_001:0227b18": "形。二大指二小指豎合。若念誦當心結印。",
    "T21n1248_001:0227b19": "誦真言七遍頂上散印。四天王經云。若有人",
    "T21n1248_001:0227b20": "誦念此北方毘沙門天王真言。供養苽菓飲",
    "T21n1248_001:0227b21": "食。每月取一十五日二十一日。音聲用單雙",
    "T21n1248_001:0227b22": "絃方響鼓舞。蘇蜜乳粥真心誦念其天王即",
    "T21n1248_001:0227b23": "見其身隨心所願。",
    "T21n1248_001:0227b24": "解穢陀羅尼。唵俱嚕馱唵󰽘讚天王頌曰。",
    "T21n1248_001:0227b25": "善利萬物兮惟彼水方　護持國界兮惟我",
    "T21n1248_001:0227b26": "天王　良將受委兮鎮固封彊　精心奉職",
    "T21n1248_001:0227b27": "兮宣託福祥　星宮上勝兮迴架崇岡　靈",
    "T21n1248_001:0227b28": "像儼立兮眾寶嚴莊　威神震曜兮攝伏荒",
    "T21n1248_001:0227b29": "保　又忠貞□兮翅贊聖唐",
    "T21n1248_001:0227c01": "圓行錄云。北方毘沙門天王隨軍護法真",
    "T21n1248_001:0227c02": "言一卷。不空三藏別行翻譯。八家錄亦爾",
    "T21n1248_001:0227c03": "也。此法請寫於智山慈順僧正染筆。栂尾",
    "T21n1248_001:0227c04": "山之本。愛染院大宣等對挍之。予亦挍閱",
    "T21n1248_001:0227c05": "以上本。",
    "T21n1248_001:0227c06": "　時享和辛酉八月　　長谷僧快道誌",
    "T21n1248_001:0227c07": "　一校加筆畢　　　　　　　　慈順",
    "T21n1248_001:0227c08": "􄖩􄗭􄗽􅑈􄩞􄗲􄗱􄖩􄗭􈂽􆧽􄙖􄦽􄖶",
    "T21n1248_001:0227c09": "􄕌􄗷􄗥􄚩􄗱􄚴􄚢􄖩􆻥􄗷􄖩􄗭􆿅􄖵",
    "T21n1248_001:0227c10": "􈂪􄙆􄗞􄕗􄗾􄗱􈋮􄙢􄗱􄙝􈃡􄗥􄕋􄙖",
    "T21n1248_001:0227c11": "􄑼􄖪􄣢􄗥􄚩􄗽􄒶􄣢􄗱􄚵􄕽􆻤􄣢􄙖",
    "T21n1248_001:0227c12": "􄗥􄕗􄣢􈁨􄕗􄣢􄗙􄙢􄖩􄪼􄙖􄗁􄕯􄣢",
    "T21n1248_001:0227c13": "􄗇􄗥􄕯􄓚􄓚􄕍􄪼􄙮􄗲􄗧􄕗􇩊􄕤􄑄",
    "T21n1248_001:0227c14": "􄙨􄗧􇥗􄑄􄙢􄙘􈃡􄗥􄕋􄣢􄗥􄚩􄗽􄒶",
    "T21n1248_001:0227c15": "􆿏􄙠􄕻􄑀􄖯􄩞􄗥􄚴􄕛􅁥􄚩"
}