{
    "T41n1821_014:0217a11": "俱舍論記卷第十四",
    "T41n1821_014:0217a13": "沙門釋光述",
    "T41n1821_014:0217a14": "分別業品第四之二",
    "T41n1821_014:0217a15": "傍論已了至表無表相者。此下第三廣明表．",
    "T41n1821_014:0217a16": "無表。就中。一明三無表。二依三別解　此",
    "T41n1821_014:0217a17": "即明三無表。結前問起。頌曰至故名律",
    "T41n1821_014:0217a18": "儀者。答　能遮。謂能遮惡戒相續　能滅。",
    "T41n1821_014:0217a19": "謂能滅惡戒相續。故名律儀　又解。能遮",
    "T41n1821_014:0217a20": "未來所引惡戒相續。能滅過去能引惡戒相",
    "T41n1821_014:0217a21": "續　又解。別解脫戒能遮惡戒相續。定道",
    "T41n1821_014:0217a22": "戒能滅惡戒相續。故名律儀　律謂法律",
    "T41n1821_014:0217a23": "　儀謂儀式　表不遍通所以不說。餘文可",
    "T41n1821_014:0217a24": "知。",
    "T41n1821_014:0217a25": "如是律儀差別有幾者。此下依三別解。就",
    "T41n1821_014:0217a26": "中。一別解律儀。二總明成就。三明得因緣。",
    "T41n1821_014:0217a27": "四明捨差別。五約處辨成就　第一別解",
    "T41n1821_014:0217a28": "律儀中。一明三善律儀。二別明初律儀",
    "T41n1821_014:0217a29": "　此即第一明三善律儀。頌前問起。頌曰",
    "T41n1821_014:0217b01": "至謂無漏戒者。答文可解。",
    "T41n1821_014:0217b02": "初律儀相差別云何者。此下第二別明初律",
    "T41n1821_014:0217b03": "儀。就中。一明初律儀相。二安立四律儀。三",
    "T41n1821_014:0217b04": "明別解異名　此即第一明初律儀相。問",
    "T41n1821_014:0217b05": "起頌文。頌曰至各別不相違者。答。初句",
    "T41n1821_014:0217b06": "辨名。下三句辨體。論曰至別解脫律儀",
    "T41n1821_014:0217b07": "者。釋第一句　苾芻唐言乞士。舊云比丘",
    "T41n1821_014:0217b08": "訛也　苾芻尼。苾芻如前解。尼是女聲　梵",
    "T41n1821_014:0217b09": "云式叉摩那。唐言正學。正謂正學六法。言",
    "T41n1821_014:0217b10": "六法者。謂不婬．不盜．不殺．不虛誑語．不飲",
    "T41n1821_014:0217b11": "諸酒．不非時食　梵云室羅摩拏洛迦。唐言",
    "T41n1821_014:0217b12": "勤策。謂為苾芻勤加策勵。洛是男聲。舊云",
    "T41n1821_014:0217b13": "沙彌訛也　梵云室羅摩拏理迦。唐言勤策",
    "T41n1821_014:0217b14": "女。釋名如前。理是女聲。舊云沙彌尼訛也",
    "T41n1821_014:0217b15": "　梵云鄔波索迦。唐言近事。索是男聲。舊",
    "T41n1821_014:0217b16": "云優婆塞訛也。近事者婆沙一百二十三云。",
    "T41n1821_014:0217b17": "問何故名鄔波索迦。答親近修事諸善法",
    "T41n1821_014:0217b18": "故。謂彼身心狎習善法故名鄔波索迦。有",
    "T41n1821_014:0217b19": "餘師說親近承事諸善士故。復有說者。親",
    "T41n1821_014:0217b20": "近承事諸佛法故。廣如彼釋　梵云鄔婆",
    "T41n1821_014:0217b21": "斯迦。唐言近事女。釋名如前。斯是女聲。舊",
    "T41n1821_014:0217b22": "云優婆夷訛　梵云鄔婆婆沙。唐言近住。",
    "T41n1821_014:0217b23": "言近住者。婆沙一百二十四云。近阿羅漢",
    "T41n1821_014:0217b24": "住。以受此律儀隨學彼故。有說此近盡壽",
    "T41n1821_014:0217b25": "戒住故名近住。有說此戒近時而住故名",
    "T41n1821_014:0217b26": "近住　於此八中前五出家戒。後三在家",
    "T41n1821_014:0217b27": "戒。前七盡形戒。後一晝夜戒。此八雖別總名",
    "T41n1821_014:0217b28": "第一別解脫律儀　問何故此八依別解脫",
    "T41n1821_014:0217b29": "律儀立。不依靜慮．無漏律儀立　解云。別",
    "T41n1821_014:0217c01": "解脫律儀漸次得故。漸次安立。可依彼立",
    "T41n1821_014:0217c02": "八種差別。靜慮．無漏七支頓得不可依彼",
    "T41n1821_014:0217c03": "立八差別　又解別解脫戒唯欲人趣八眾。",
    "T41n1821_014:0217c04": "亦唯欲界人趣。故依彼立。靜慮．無漏通依",
    "T41n1821_014:0217c05": "上界天趣亦起故。故不依彼立八差別。",
    "T41n1821_014:0217c06": "雖有八名至無別近事女律儀者。釋第二",
    "T41n1821_014:0217c07": "句。約人不同雖有八名。論其實體唯有",
    "T41n1821_014:0217c08": "四種　離苾芻律儀無別苾芻尼律儀",
    "T41n1821_014:0217c09": "　離勤策律儀無別正學六法律儀。勤策女十",
    "T41n1821_014:0217c10": "戒律儀。勤策女先受十戒後受六法。雖更",
    "T41n1821_014:0217c11": "得六法即同十戒中六戒故。所以勤策女",
    "T41n1821_014:0217c12": "十戒。及正學六法。不異勤策十法　又解",
    "T41n1821_014:0217c13": "作正學時非更別得六法。但重受教行。約",
    "T41n1821_014:0217c14": "令持先受故此六法即是十戒中六故。說",
    "T41n1821_014:0217c15": "正學．勤策女十戒不異勤策十戒　近住八",
    "T41n1821_014:0217c16": "戒唯一晝夜。以時促故不分男．女故獨為",
    "T41n1821_014:0217c17": "一。云何知然者。此下釋第三句。此即",
    "T41n1821_014:0217c18": "問也。由形改轉至非異三體者。舉頌正",
    "T41n1821_014:0217c19": "答。如轉根時。戒無捨．得。但名有異　謂轉",
    "T41n1821_014:0217c20": "根位者。若苾芻轉根為女。令本苾芻律儀",
    "T41n1821_014:0217c21": "名苾芻尼律儀。若苾芻尼轉根為男。令本",
    "T41n1821_014:0217c22": "苾芻尼律儀名苾芻律儀　問苾芻與尼戒",
    "T41n1821_014:0217c23": "多少別。如何轉根名異體同　解云男．女不",
    "T41n1821_014:0217c24": "同。開．遮有異。隨緣別故。或說二百五十。",
    "T41n1821_014:0217c25": "說或五百。論其七支戒體皆等　又解據",
    "T41n1821_014:0217c26": "本七支兩眾戒等。若論遮戒多少有異。雖",
    "T41n1821_014:0217c27": "遮有異。先受戒時兩眾互得。所以者何。苾",
    "T41n1821_014:0217c28": "芻．及尼俱作誓言諸惡皆斷。由斯願力互",
    "T41n1821_014:0217c29": "得遮戒。雖皆互得由緣別故。持犯不同。",
    "T41n1821_014:0218a01": "制罪各別　又解論遮戒體多少不同。未",
    "T41n1821_014:0218a02": "轉根時。若受此類戒。即得此類戒。於轉根",
    "T41n1821_014:0218a03": "位至彼類中非別得遮。雖無遮戒。由違",
    "T41n1821_014:0218a04": "教故亦結彼罪　若勤策轉根為女。令本",
    "T41n1821_014:0218a05": "勤策律儀名勤策女律儀。以未得六法。或",
    "T41n1821_014:0218a06": "未重受教約六法。所以不名正學　若勤",
    "T41n1821_014:0218a07": "策女．及正學轉根為男。令本勤策女律儀。",
    "T41n1821_014:0218a08": "及正學律儀名勤策律儀。以彼十戒．及與",
    "T41n1821_014:0218a09": "六法俱同勤策十種戒故　若近事轉根為",
    "T41n1821_014:0218a10": "女。令本近事律儀名近事女律儀　若近",
    "T41n1821_014:0218a11": "事女轉根為男。令本近事女律儀名近事",
    "T41n1821_014:0218a12": "律儀　近住日夜。雖有轉根以不別立",
    "T41n1821_014:0218a13": "男．女二名故不別說　非轉根位有捨先",
    "T41n1821_014:0218a14": "得律儀因緣。以無四種捨因緣故。非轉",
    "T41n1821_014:0218a15": "根位有得先未得律儀因緣。以無受戒因",
    "T41n1821_014:0218a16": "緣故。苾芻尼．勤策女．正學．近事女四律儀",
    "T41n1821_014:0218a17": "非異苾芻．勤策．近事三體。若從近事至",
    "T41n1821_014:0218a18": "具足頓生者。此下釋第四句　問若從近",
    "T41n1821_014:0218a19": "事受勤策戒復從勤策受苾芻戒。此三律",
    "T41n1821_014:0218a20": "儀。為由增足遠離增足方便　遠離",
    "T41n1821_014:0218a21": "戒之異名。遠離惡故。方便求戒方便。求後",
    "T41n1821_014:0218a22": "戒故。由更增足與前差別。立別別名。五戒",
    "T41n1821_014:0218a23": "上增五為十戒名勤策。十戒上增二百四",
    "T41n1821_014:0218a24": "十為二百五十名苾芻。如隻增一名雙金",
    "T41n1821_014:0218a25": "錢。五上增五為十。十上增十為二十　為",
    "T41n1821_014:0218a26": "三戒體各別具足而頓生耶。三種律儀",
    "T41n1821_014:0218a27": "至隨其所應者。答釋頌各別。三種律儀隨",
    "T41n1821_014:0218a28": "其多．少各別頓生。思之可解　八戒亦應",
    "T41n1821_014:0218a29": "此中問答。以時促故略而不論。既爾相",
    "T41n1821_014:0218b01": "望同類何別者。問。三不殺等同類何別。",
    "T41n1821_014:0218b02": "由因緣別相望有異者。答。由內因．外緣別",
    "T41n1821_014:0218b03": "故相望有異。其事云何者。徵。如如",
    "T41n1821_014:0218b04": "求受至故三各別者。釋　受戒者非一名曰",
    "T41n1821_014:0218b05": "如如　戒體非一名如是如是。如如求受",
    "T41n1821_014:0218b06": "隨其所應多種學處　學處謂戒。如是如是",
    "T41n1821_014:0218b07": "隨其所應。能離多種高廣床座。飲諸酒等憍",
    "T41n1821_014:0218b08": "逸處時。即離眾多殺．盜等緣能起此戒。以",
    "T41n1821_014:0218b09": "諸遠離依內因．外緣發故。因．緣別遠離有",
    "T41n1821_014:0218b10": "異　言因別者。謂求戒心別。或求五戒。或",
    "T41n1821_014:0218b11": "求十戒。或求大戒。故名因別　言緣別者。",
    "T41n1821_014:0218b12": "謂受戒緣別。即和上．阿闍梨等。若受五戒",
    "T41n1821_014:0218b13": "對一人。若受十戒對二人。若受大戒對",
    "T41n1821_014:0218b14": "十人等。故名緣別。由此因．緣別故所以遠",
    "T41n1821_014:0218b15": "離有異　以理反難。若無此事。三不殺生",
    "T41n1821_014:0218b16": "等漸增足者。捨苾芻律儀爾時。則應近事．",
    "T41n1821_014:0218b17": "勤策．苾芻三律儀皆捨。前二近事．勤策攝在",
    "T41n1821_014:0218b18": "後一苾芻中故　既不許然故三各別。由三",
    "T41n1821_014:0218b19": "別故捨苾芻戒猶名勤策。復捨勤策戒猶",
    "T41n1821_014:0218b20": "名近事。然此三種至便非近事等者。",
    "T41n1821_014:0218b21": "釋不相違。然三不殺等於一心中互不相",
    "T41n1821_014:0218b22": "違。同一剎那俱時而轉。非由受後勤策．苾",
    "T41n1821_014:0218b23": "芻律儀捨前近事．勤策律儀。非捨緣故。勿",
    "T41n1821_014:0218b24": "捨苾芻戒便非勤策。勿捨勤策戒便非近",
    "T41n1821_014:0218b25": "事。以雖捨後可名前故。故知身中具有",
    "T41n1821_014:0218b26": "三戒　雖一身中或具二戒。或具三戒。後",
    "T41n1821_014:0218b27": "戒勝故從勝立名　問不受前戒得後戒",
    "T41n1821_014:0218b28": "不　答如婆沙一百二十四云。問若先不受",
    "T41n1821_014:0218b29": "近事律儀便受勤策律儀。得勤策律儀不。",
    "T41n1821_014:0218c01": "有說不得。以近事律儀與此律儀為門。為",
    "T41n1821_014:0218c02": "依。為加行故。有說不定。若不了知先受",
    "T41n1821_014:0218c03": "近事律儀。後方得勤策律儀。信戒師故。受",
    "T41n1821_014:0218c04": "此律儀彼得律儀。戒師得罪。若彼解了",
    "T41n1821_014:0218c05": "先受近事律儀後受勤策律儀是正儀式。",
    "T41n1821_014:0218c06": "但憍慢故不欲受學近事律儀。作如是言。",
    "T41n1821_014:0218c07": "何用受此近事劣戒。彼憍慢纏心雖受不",
    "T41n1821_014:0218c08": "得。如說不受近事律儀。而受勤策律儀。",
    "T41n1821_014:0218c09": "如是不受勤策律儀而受苾芻律儀。廣說",
    "T41n1821_014:0218c10": "亦爾　問若從後戒却受前戒為得戒不",
    "T41n1821_014:0218c11": "　答如正理三十六云。若有勤策受近事律",
    "T41n1821_014:0218c12": "儀。或有苾芻受前二種戒為受得不。有作",
    "T41n1821_014:0218c13": "是言此不應責。若先已有無更受得理。先",
    "T41n1821_014:0218c14": "已得故。若先未有則非勤策。亦非苾芻以",
    "T41n1821_014:0218c15": "先不受近事律儀必無受得勤策戒理。若",
    "T41n1821_014:0218c16": "先不受勤策律儀亦無受得苾芻戒理。是",
    "T41n1821_014:0218c17": "即不可立彼二名。以此推尋。受應不得。",
    "T41n1821_014:0218c18": "有餘師說不受前律儀亦有即能受得後",
    "T41n1821_014:0218c19": "戒理。故持律者作是誦言雖於先時不受",
    "T41n1821_014:0218c20": "勤策戒。而今但受具足律儀者亦名善受具",
    "T41n1821_014:0218c21": "足律儀。由此勤策容有受得近事律儀。苾",
    "T41n1821_014:0218c22": "芻容有受得勤策．近事戒理。豈不勤策不",
    "T41n1821_014:0218c23": "應自稱唯願證知我是近事。苾芻亦爾。不",
    "T41n1821_014:0218c24": "應自稱唯願證知我是前二。非離如是自",
    "T41n1821_014:0218c25": "稱號言有得近事．勤策戒理。此難非理。俱",
    "T41n1821_014:0218c26": "可稱故。謂可稱言我是勤策亦是近事唯願",
    "T41n1821_014:0218c27": "證知。苾芻亦應如應而說。然就勝戒顯彼",
    "T41n1821_014:0218c28": "二名亦無有失。若爾勤策及苾芻等。亦應",
    "T41n1821_014:0218c29": "受得近住律儀。如得近事許亦何過。然由",
    "T41n1821_014:0219a01": "下劣無欣受者。",
    "T41n1821_014:0219a02": "近事近住至苾芻律儀者。此即第二安立四",
    "T41n1821_014:0219a03": "律儀。塗香飾鬘為一。觀舞聽歌為一　又解",
    "T41n1821_014:0219a04": "不得舞不得歌。不得觀。不得聽。故至十",
    "T41n1821_014:0219a05": "中開為二種　問何故八合十開　解云於",
    "T41n1821_014:0219a06": "在家人其過輕故二合為一。於出家眾譏嫌",
    "T41n1821_014:0219a07": "重故開一為二。又婆沙云。謂離塗飾香鬘。",
    "T41n1821_014:0219a08": "與離歌舞倡伎。同於莊嚴處轉故合立一",
    "T41n1821_014:0219a09": "支。又正理三十六云。為引怯怖眾多學處",
    "T41n1821_014:0219a10": "在家有情。顯易受持故。於八戒合二為",
    "T41n1821_014:0219a11": "一　問受畜金等何故不立近住戒中在",
    "T41n1821_014:0219a12": "十戒中　解云在家耽著金．銀等寶未能",
    "T41n1821_014:0219a13": "遠離。故近住戒不制此戒。勤策．出家不應",
    "T41n1821_014:0219a14": "耽著金．銀等寶妨癈修道。故於十戒別",
    "T41n1821_014:0219a15": "立為一。若受離諸所應遠離身．語惡業",
    "T41n1821_014:0219a16": "立第四戒。餘文可知。",
    "T41n1821_014:0219a17": "別解律儀至故名尸羅者。此即第三明別解",
    "T41n1821_014:0219a18": "異名。能平險惡諸不善業故名尸羅。此即",
    "T41n1821_014:0219a19": "初名。持戒能令身心清涼以安樂故　破",
    "T41n1821_014:0219a20": "戒能令身．心熱惱以悔恨故　引頌可知。",
    "T41n1821_014:0219a21": "智者稱揚故名妙行者。此即第二。又正",
    "T41n1821_014:0219a22": "理云。或修行此得愛果故。所作自體",
    "T41n1821_014:0219a23": "故名為業者。此即第三。即戒自體是其所作",
    "T41n1821_014:0219a24": "故名為業。豈不無表至所作自體者。問。",
    "T41n1821_014:0219a25": "表名為業。此義可然。豈不無表契經中說",
    "T41n1821_014:0219a26": "亦名不作。如何今說所作自體。有慚恥",
    "T41n1821_014:0219a27": "者至得所作名者。答。經言不作。有慚．恥者",
    "T41n1821_014:0219a28": "受無表力。不造眾惡故名不作　論言",
    "T41n1821_014:0219a29": "所作。由身．語表及與意思所造作故。得所",
    "T41n1821_014:0219b01": "作名。有餘釋言至名作無失者。敘異",
    "T41n1821_014:0219b02": "解。無表是後作果家因故從果立名。是前表",
    "T41n1821_014:0219b03": "思作因家果故從因立名。稱作無失。",
    "T41n1821_014:0219b04": "能防身語故名律儀者。此即第四。能防身．",
    "T41n1821_014:0219b05": "語令不造過故名律儀。如是應知至",
    "T41n1821_014:0219b06": "名為後起者。此明第五．第六名。釋下兩句。",
    "T41n1821_014:0219b07": "如是應知別解脫戒通初念位及後諸位無",
    "T41n1821_014:0219b08": "差別名。唯初剎那表及無表。得第五別解",
    "T41n1821_014:0219b09": "脫名。及第六業道名。所以者何。謂受戒時初",
    "T41n1821_014:0219b10": "念表．無表。不殺戒等別別棄捨殺生業等種",
    "T41n1821_014:0219b11": "種惡故　初依別捨義立別解脫名。即初",
    "T41n1821_014:0219b12": "念時所作善事皆悉究竟依因等起暢思義",
    "T41n1821_014:0219b13": "邊立業道名　因等起思造作名業。初表．",
    "T41n1821_014:0219b14": "無表思所遊路名道業之道故名為業道",
    "T41n1821_014:0219b15": "　故初剎那初別捨惡。名別解脫　初別遮",
    "T41n1821_014:0219b16": "防。亦名別解脫律儀　暢思義邊。亦得名",
    "T41n1821_014:0219b17": "為根本業道　從第二念乃至未捨。非初",
    "T41n1821_014:0219b18": "別捨惡不名別解脫　能遮防故得名律",
    "T41n1821_014:0219b19": "儀。別解脫之律儀故名別解脫律儀　非暢",
    "T41n1821_014:0219b20": "思故。不名業道　在根本後名為後起",
    "T41n1821_014:0219b21": "　誰成就何律儀者。此下第二總明成就。就",
    "T41n1821_014:0219b22": "中。一總成三律儀。二約世明成就　就總",
    "T41n1821_014:0219b23": "成三律儀中。一正明總成就。二便明斷",
    "T41n1821_014:0219b24": "律儀。三通經二律儀　此即第一正明總成",
    "T41n1821_014:0219b25": "就。頌前問起。頌曰至後二隨心轉者。答。",
    "T41n1821_014:0219b26": "初句明成別解脫。次兩句明成定．道戒。下",
    "T41n1821_014:0219b27": "句顯差別。論曰至乃至近住者。釋初",
    "T41n1821_014:0219b28": "句明八眾成別解脫。外道無有所受戒",
    "T41n1821_014:0219b29": "耶者。問。雖有不名至依著有故者。答。外",
    "T41n1821_014:0219c01": "道雖有受不殺戒等。但名處中戒。不名別",
    "T41n1821_014:0219c02": "解脫戒。由彼所受無有功能永別解脫諸",
    "T41n1821_014:0219c03": "惡法故。依著三有異熟果故。所以不名別",
    "T41n1821_014:0219c04": "解脫戒。靜慮生者至此亦應然者。釋頌",
    "T41n1821_014:0219c05": "第二．第三句中得靜慮者成靜慮。明靜慮律",
    "T41n1821_014:0219c06": "儀　頌中言靜慮生者。謂此律儀從靜慮",
    "T41n1821_014:0219c07": "生。約生因解　或依靜慮。約依因明。故名",
    "T41n1821_014:0219c08": "靜慮生律儀　若得靜慮者定成就此靜慮",
    "T41n1821_014:0219c09": "律儀。諸靜慮近分亦名靜慮。如近村邑有",
    "T41n1821_014:0219c10": "稻田等得村邑名。此諸近分理亦應然。",
    "T41n1821_014:0219c11": "道生律儀至謂學無學者。釋頌第二．第三句",
    "T41n1821_014:0219c12": "中得聖者成道生明無漏律儀　道謂無",
    "T41n1821_014:0219c13": "漏聖道。能生律儀故名道生律儀。於",
    "T41n1821_014:0219c14": "前分別至其二者何者。釋第四句。牒前問",
    "T41n1821_014:0219c15": "起。謂靜慮生至亦恒轉故者。答。定．道生",
    "T41n1821_014:0219c16": "二是隨心轉非別解脫。所以者何。此別解脫",
    "T41n1821_014:0219c17": "於惡．無記異心位中及無心位亦恒轉故。所",
    "T41n1821_014:0219c18": "以不名隨心轉戒。此別解脫戒若名隨心",
    "T41n1821_014:0219c19": "轉者。善心起位可名隨轉。惡．無記心起時。",
    "T41n1821_014:0219c20": "及無心位彼應斷故。",
    "T41n1821_014:0219c21": "靜慮無漏至名斷律儀者。此即第二便明斷",
    "T41n1821_014:0219c22": "律儀。以在成就文中說故亦判入成就門",
    "T41n1821_014:0219c23": "中。餘文可知　斷謂斷對治。故婆沙一百一",
    "T41n1821_014:0219c24": "十九云。問何故唯此名斷律儀。答能與破",
    "T41n1821_014:0219c25": "戒及起破戒煩惱作斷對治故。謂前八無",
    "T41n1821_014:0219c26": "間道中二隨轉戒。唯與起破戒煩惱作斷",
    "T41n1821_014:0219c27": "對治。第九無間道中二隨轉戒。通與破戒及",
    "T41n1821_014:0219c28": "起破戒煩惱作斷對治(已上論文)　准此等文唯",
    "T41n1821_014:0219c29": "未至定九無間道隨轉戒。望欲惡戒及能起",
    "T41n1821_014:0220a01": "惑為斷對治。初定等五望破戒等雖無斷",
    "T41n1821_014:0220a02": "對治。而有厭壞對治故有隨轉戒。無色界",
    "T41n1821_014:0220a03": "望破戒等斷．厭俱無故無隨轉戒。色界類",
    "T41n1821_014:0220a04": "智品道望破戒等雖無斷．厭二種對治。而",
    "T41n1821_014:0220a05": "有持．遠二種對治故有隨轉戒　問無色界",
    "T41n1821_014:0220a06": "望欲破戒等亦有持．遠二種對治。應有隨",
    "T41n1821_014:0220a07": "轉戒　解云雖有持．遠由厭色故名無色",
    "T41n1821_014:0220a08": "界。故無隨轉戒。總而言之。對治有五。一",
    "T41n1821_014:0220a09": "捨。二斷。三持。四遠。五厭。望破戒等未至具",
    "T41n1821_014:0220a10": "五。初定等五無捨．斷有持．遠．厭。無色無",
    "T41n1821_014:0220a11": "捨．斷．厭有持．遠。此五對治准婆沙十七",
    "T41n1821_014:0220a12": "作此說也。廣如彼解。由此或有至無",
    "T41n1821_014:0220a13": "漏律儀者。靜慮律儀對斷律儀四句可知。",
    "T41n1821_014:0220a14": "如是或有至如應當知者。無漏律儀對",
    "T41n1821_014:0220a15": "斷律儀四句准前　第一句者除未至定九",
    "T41n1821_014:0220a16": "無間道無漏律儀。所餘無漏律儀　第二句",
    "T41n1821_014:0220a17": "者依未至定九無間道有漏律儀　第三句",
    "T41n1821_014:0220a18": "者依未至定九無間道無漏律儀　第四句",
    "T41n1821_014:0220a19": "者除未至定九無間道有漏律儀所餘一切",
    "T41n1821_014:0220a20": "有漏律儀。",
    "T41n1821_014:0220a21": "若爾世尊至以何為自性者。此下第三通經",
    "T41n1821_014:0220a22": "二律儀。依經起問。若唯身．語名律儀者。",
    "T41n1821_014:0220a23": "何故世尊所說略戒身．語．意三俱名律儀而",
    "T41n1821_014:0220a24": "嘆善哉。言遍律儀總說三種。又契經中何",
    "T41n1821_014:0220a25": "故復說眼根律儀。此前經說意律儀。此後",
    "T41n1821_014:0220a26": "經說眼根律儀。以何為自性。此二自",
    "T41n1821_014:0220a27": "性非無表色者。答。若爾是何者。徵。",
    "T41n1821_014:0220a28": "頌曰至顯勿如次者。釋　意謂意律儀　根謂",
    "T41n1821_014:0220a29": "眼根律儀　為顯此二俱以正知．正念為",
    "T41n1821_014:0220b01": "體。故於頌中先列正知．正念名已復說",
    "T41n1821_014:0220b02": "合言　謂先略戒說意律儀惠．念為體。即",
    "T41n1821_014:0220b03": "合惠．念為後經中眼根律儀　故先離。後",
    "T41n1821_014:0220b04": "合。言顯勿如次配二律儀所以惠．念名",
    "T41n1821_014:0220b05": "律儀者。惠能簡擇。念能憶念。此二力強防",
    "T41n1821_014:0220b06": "護制意及與眼根。不令於境起諸過患故",
    "T41n1821_014:0220b07": "名律儀非無表色。亦應具說眼等六根。不",
    "T41n1821_014:0220b08": "言耳等略而不言。故正理三十六云。故契",
    "T41n1821_014:0220b09": "經說。眼見色已不喜。不憂。恒安住捨正",
    "T41n1821_014:0220b10": "知．正念。如是乃至意了法已。",
    "T41n1821_014:0220b11": "今應思擇至齊何時分者。此下第二約世明",
    "T41n1821_014:0220b12": "成就。就中。一問。二答。此即問也。今應思",
    "T41n1821_014:0220b13": "擇。表及無表誰人成就何表．無表。於三世",
    "T41n1821_014:0220b14": "中齊何時分。且辨成無表律儀不律儀",
    "T41n1821_014:0220b15": "者。此下答也。就答中。一明成無表。二明",
    "T41n1821_014:0220b16": "成就表。三明不律儀異名。四成表．無表",
    "T41n1821_014:0220b17": "　就第一明成無表中。一約世成善．惡。二約",
    "T41n1821_014:0220b18": "世成處中。三住善．惡成中　此即第一約",
    "T41n1821_014:0220b19": "世成善．惡。就中。一標宗。二正釋。此即標",
    "T41n1821_014:0220b20": "宗。頌曰至住定道成中者。此即正釋。",
    "T41n1821_014:0220b21": "就頌。初三句明別解脫律儀。第四句明不",
    "T41n1821_014:0220b22": "律儀。第五．第六句明靜慮律儀。第七句明",
    "T41n1821_014:0220b23": "無漏律儀。第八句雙明定．道。論曰至",
    "T41n1821_014:0220b24": "勢微劣故者。釋初三句。住別解脫未捨戒",
    "T41n1821_014:0220b25": "來恒成現世　初剎那後第二剎那已去亦",
    "T41n1821_014:0220b26": "成過去　第二句中未捨之言遍流至後不",
    "T41n1821_014:0220b27": "律儀等　無有欲界散地無表有成未來",
    "T41n1821_014:0220b28": "　不隨心色非心一果勢微劣故。即由此",
    "T41n1821_014:0220b29": "理亦不能成前生中戒。如說安住至",
    "T41n1821_014:0220c01": "亦成過去者。釋第四句。住不律儀至未捨",
    "T41n1821_014:0220c02": "彼惡戒以來恒成現世。初剎那後從第二剎",
    "T41n1821_014:0220c03": "那已去亦成過去。諸有獲得至必還得",
    "T41n1821_014:0220c04": "彼故者。釋第五．第六句諸有獲得靜慮律",
    "T41n1821_014:0220c05": "儀。至未捨彼戒以來。恒成過．未。前生所",
    "T41n1821_014:0220c06": "失過去定律儀。今初剎那必還得彼故　問",
    "T41n1821_014:0220c07": "如婆沙十七云煖隨轉戒於破戒有捨對",
    "T41n1821_014:0220c08": "治。又正理六十一云。諸有先時未離欲染",
    "T41n1821_014:0220c09": "依思所成惠引煖善根生。又婆沙第七亦",
    "T41n1821_014:0220c10": "說未離欲染者思惠無間能引起煖　准",
    "T41n1821_014:0220c11": "此三文。有從思惠初入煗者。又煗善根",
    "T41n1821_014:0220c12": "唯修同類不修異類。此從思惠初入煗人",
    "T41n1821_014:0220c13": "不修異類故。亦應不得無始所失定。即",
    "T41n1821_014:0220c14": "是過去不定。云何初得定定成過．未耶",
    "T41n1821_014:0220c15": "　解云從思惠入煗初一剎那。亦修異類故。",
    "T41n1821_014:0220c16": "亦得彼無始所失定成第二念後唯修同類。",
    "T41n1821_014:0220c17": "從多分說不修異類　又解據福分說。初",
    "T41n1821_014:0220c18": "得定時必成過．未。若約決擇分初得定時",
    "T41n1821_014:0220c19": "不成過去。故正理三十六云。諸有獲得靜",
    "T41n1821_014:0220c20": "慮律儀。乃至未捨恒成過．未。前生所失過",
    "T41n1821_014:0220c21": "去定律儀。今初剎那必還得彼故。此中應",
    "T41n1821_014:0220c22": "作簡別而說。以順決擇分所攝定律儀初剎",
    "T41n1821_014:0220c23": "那中不成過去。餘生所得命終時捨。今生",
    "T41n1821_014:0220c24": "無容重得彼故(已上論文)。一切聖者至先未起",
    "T41n1821_014:0220c25": "故者。釋第七句。可知。若有現住至有成",
    "T41n1821_014:0220c26": "現在者。釋第八句。定．道律儀若有現住靜",
    "T41n1821_014:0220c27": "慮。成現在靜慮律儀。若有現住無漏道。成",
    "T41n1821_014:0220c28": "現道律儀。非出觀時有成現在。定．道律儀",
    "T41n1821_014:0220c29": "隨心轉故。散心現前必無彼故　問何故靜",
    "T41n1821_014:0221a01": "慮名定。無漏名道　解云定．道兩種雖俱",
    "T41n1821_014:0221a02": "通二。為簡差別各立一名　又解無漏之",
    "T41n1821_014:0221a03": "法眾聖所遊出生死路。究竟離苦。雖亦",
    "T41n1821_014:0221a04": "通定偏得道名　有漏不爾。雖亦通道而",
    "T41n1821_014:0221a05": "立定名。",
    "T41n1821_014:0221a06": "已辨安住至二世無表者。此即第二約世成",
    "T41n1821_014:0221a07": "處中　言住中者。謂非是極善律儀非是",
    "T41n1821_014:0221a08": "極惡不律儀。故名處中。彼所起業未必一",
    "T41n1821_014:0221a09": "切皆有無表。如造善非淳淨為惡非極",
    "T41n1821_014:0221a10": "惱即無無表。若造善淳淨為惡極惱即有",
    "T41n1821_014:0221a11": "無表。善處中無表即是善戒種類所攝。惡處",
    "T41n1821_014:0221a12": "中無表即是惡戒種類所攝。無表義同。種",
    "T41n1821_014:0221a13": "類相似。故言種類所攝　處中無表初念成",
    "T41n1821_014:0221a14": "現。第二念以去未捨以來恒成過．現二世無",
    "T41n1821_014:0221a15": "表。",
    "T41n1821_014:0221a16": "若有安住至為經幾時者。此下第三住善．惡",
    "T41n1821_014:0221a17": "成中　問住律儀人有成處中惡無表不。",
    "T41n1821_014:0221a18": "住不律儀人有成處中善無表不　設成",
    "T41n1821_014:0221a19": "幾時。頌曰至至染淨勢終者。上兩句答",
    "T41n1821_014:0221a20": "初問。下兩句答後問。論曰至通成過現",
    "T41n1821_014:0221a21": "者。如苾芻等住律儀人由勝煩惱作殺等",
    "T41n1821_014:0221a22": "業。有不善處中無表　如屠羊等不律儀人",
    "T41n1821_014:0221a23": "由淳淨信作禮等業。有善處中無表　二",
    "T41n1821_014:0221a24": "心未斷來無表恒相續初念成現。後通過．",
    "T41n1821_014:0221a25": "現。",
    "T41n1821_014:0221a26": "已辨無表至唯成就現在者。此下第二明成",
    "T41n1821_014:0221a27": "就表。上兩句明善．惡表業。下兩句明無記",
    "T41n1821_014:0221a28": "表。論曰至如無表釋者。釋上兩句。住",
    "T41n1821_014:0221a29": "律．不律．及處中人。正作表業恒成現表。不",
    "T41n1821_014:0221b01": "作不成　初剎那後至未捨來恒成過去。",
    "T41n1821_014:0221b02": "若捨不成　必無成就未來表者。如散無",
    "T41n1821_014:0221b03": "表釋。不隨心色勢微劣故。有覆無覆至",
    "T41n1821_014:0221b04": "逆追成者者。釋下兩句。二無記表無成過．",
    "T41n1821_014:0221b05": "未。法力既劣得力亦微。是故無能逆成未",
    "T41n1821_014:0221b06": "來。追成過去。此法力劣誰之所為者。",
    "T41n1821_014:0221b07": "問。是心所為者。答。若爾有覆至勿",
    "T41n1821_014:0221b08": "成過未者。難。此無記表既不能成過去．未",
    "T41n1821_014:0221b09": "來。彼能發表。二無記心亦應不能成彼過．",
    "T41n1821_014:0221b10": "未　等謂等取強無記心。即是串習．威儀．",
    "T41n1821_014:0221b11": "工巧．通果心也。此責非理至成有差別",
    "T41n1821_014:0221b12": "者。釋。表色昧鈍故依他心起故。心等明利",
    "T41n1821_014:0221b13": "不依他起　等謂等取諸心所法　二無記",
    "T41n1821_014:0221b14": "心望善．不善心成其劣。無記表業從劣心",
    "T41n1821_014:0221b15": "起其力倍劣彼能起心。所以不成過去．未",
    "T41n1821_014:0221b16": "來。故表與心成有差別不可為例。又正理",
    "T41n1821_014:0221b17": "云。此責非理。所起劣於能起心故。所以",
    "T41n1821_014:0221b18": "然者。如無記心能發表業。所發表業不生",
    "T41n1821_014:0221b19": "無表。故知所起劣能起心。",
    "T41n1821_014:0221b20": "如前所說至立餘四名者。此即第三明不律",
    "T41n1821_014:0221b21": "儀異名。因辨成就文便兼明。可解。",
    "T41n1821_014:0221b22": "或成表業至應作四句者。此下第四成表．無",
    "T41n1821_014:0221b23": "表。此即標宗。其事云何者。問。頌曰",
    "T41n1821_014:0221b24": "至成無表非表者。頌答。論曰至及成業",
    "T41n1821_014:0221b25": "道者。釋上兩句。即第一句成表非無表。謂",
    "T41n1821_014:0221b26": "處中人以微劣思造善造惡。唯發表業尚",
    "T41n1821_014:0221b27": "無無表。況無記思所發表業能發無表。舉",
    "T41n1821_014:0221b28": "勝況劣　除七有依福．及成善．惡業道。雖",
    "T41n1821_014:0221b29": "處中人微劣思起亦發無表故別簡也。",
    "T41n1821_014:0221c01": "唯成無表至或生已捨者。釋下兩句。即第二",
    "T41n1821_014:0221c02": "句成無表非表。謂三界易生聖者。若在欲．",
    "T41n1821_014:0221c03": "色定成道．定無表。若生無色成道無表。",
    "T41n1821_014:0221c04": "表有不成。如處胎等表業未生。或表生",
    "T41n1821_014:0221c05": "已遇緣復捨。俱成非句如應當知者。後",
    "T41n1821_014:0221c06": "之兩句頌不別明。故於長行論主勸學。隨",
    "T41n1821_014:0221c07": "其義釋如應當知。第三俱成句謂俱成彼",
    "T41n1821_014:0221c08": "表．無表二。如住別解脫律儀等。第四俱",
    "T41n1821_014:0221c09": "非句謂俱非成彼表．無表二。如處卵[穀-禾+卵]等",
    "T41n1821_014:0221c10": "　正理三十六難第二句云。豈不已得靜",
    "T41n1821_014:0221c11": "慮異生今表未生先生已失。亦成無表非",
    "T41n1821_014:0221c12": "表業耶。何故頌中但標於聖。非易生者理",
    "T41n1821_014:0221c13": "亦可然。何故釋中標易生者。俱舍師通云。",
    "T41n1821_014:0221c14": "第二句中理亦應有。據顯偏明。或復影顯。",
    "T41n1821_014:0221c15": "或隨舉一餘略不說。故婆沙一百二十二說",
    "T41n1821_014:0221c16": "云。若成就身表彼成就此無表耶。答應作",
    "T41n1821_014:0221c17": "四句。有成就身表非此無表。謂生欲界",
    "T41n1821_014:0221c18": "住非律儀非不律儀。現有身表不得此無",
    "T41n1821_014:0221c19": "表。或先有身表不失不得此無表。現有",
    "T41n1821_014:0221c20": "身表者。謂不眠。不醉。不悶。不捨加行",
    "T41n1821_014:0221c21": "求起身表。不得此無表者謂非殷重信。",
    "T41n1821_014:0221c22": "非猛利纏。雖發身表不得此無表。或先",
    "T41n1821_014:0221c23": "有身表不失者。謂三緣故不捨表業。一意",
    "T41n1821_014:0221c24": "樂不息故。二不捨加行故。三限勢不過",
    "T41n1821_014:0221c25": "故。不得此無表者義如前說　有成就身",
    "T41n1821_014:0221c26": "無表非此表。謂諸聖者住胎藏中。若生欲",
    "T41n1821_014:0221c27": "界住律儀。不得別解脫律儀。無身表設",
    "T41n1821_014:0221c28": "有而失。若生色界無身表設有而失。若諸",
    "T41n1821_014:0221c29": "聖者生無色界。此中聖者住胎藏時不能",
    "T41n1821_014:0222a01": "起表。前生表業已失。但成就靜慮．無漏",
    "T41n1821_014:0222a02": "無表。住律儀者。謂住靜慮．無漏律儀。無身",
    "T41n1821_014:0222a03": "表者。謂或眠。或醉。或悶。捨諸加行不求",
    "T41n1821_014:0222a04": "起表故。設有而失者。謂由三緣捨身表業。",
    "T41n1821_014:0222a05": "一意樂息故。二捨加行故。三限勢過故。若",
    "T41n1821_014:0222a06": "生色界無身表者。謂捨加行不求起表",
    "T41n1821_014:0222a07": "故。設有而失者如前說。若諸聖者生無色",
    "T41n1821_014:0222a08": "界者。學成就學無表。無學成就無學無表",
    "T41n1821_014:0222a09": "　有成就身表亦此無表。謂生欲界住律",
    "T41n1821_014:0222a10": "儀不得別解脫律儀。現有身表亦得此無",
    "T41n1821_014:0222a11": "表。或先有此表不失亦得此無表。若住別",
    "T41n1821_014:0222a12": "解脫律儀。若住不律儀。若住非律儀非不",
    "T41n1821_014:0222a13": "律儀。現有身表亦得此無表。或先有身表",
    "T41n1821_014:0222a14": "不失亦得此無表。若生色界現有身表。或",
    "T41n1821_014:0222a15": "先有身表不失。此中現有身表亦得此無",
    "T41n1821_014:0222a16": "表。等者。謂以殷重信或猛利纏發表亦得",
    "T41n1821_014:0222a17": "無表。若住別解脫律儀。若住不律儀。彼定",
    "T41n1821_014:0222a18": "成就身表無表。若生色界現有身表者。謂",
    "T41n1821_014:0222a19": "不捨加行求起表業。餘如前說　有非",
    "T41n1821_014:0222a20": "成就身表亦非此無表。謂處卵[穀-禾+卵]。若諸異",
    "T41n1821_014:0222a21": "生住胎藏中。若生欲界住非律儀非不律",
    "T41n1821_014:0222a22": "儀無有身表。設有而失。若諸異生生無色",
    "T41n1821_014:0222a23": "界。諸異生類住胎卵中已失前生表．無表",
    "T41n1821_014:0222a24": "業現不能起。如前應知。生無色界已捨",
    "T41n1821_014:0222a25": "有漏未得無漏。彼地無色故。餘如前說。",
    "T41n1821_014:0222a26": "說住律儀至由何而得者。此下大文第",
    "T41n1821_014:0222a27": "三明得戒緣別。就中。一明得三律儀。二明",
    "T41n1821_014:0222a28": "得時分齊。三明近住律儀。四明近事律儀。",
    "T41n1821_014:0222a29": "五明三律儀別　此即第一明得三律儀。結",
    "T41n1821_014:0222b01": "前問起。頌曰至得由他教等者。就頌答",
    "T41n1821_014:0222b02": "中。初句明靜慮。第二句明無漏。下兩句明",
    "T41n1821_014:0222b03": "別解脫。論曰至與心俱故者。釋初句。靜",
    "T41n1821_014:0222b04": "慮律儀由定生故頌說定生。餘文可解。",
    "T41n1821_014:0222b05": "無漏律儀至如後當辨者。釋第二句。頌說彼",
    "T41n1821_014:0222b06": "聲顯前靜慮。復說聖言簡取六地諸無漏",
    "T41n1821_014:0222b07": "心。無漏律儀由道生故頌說道生。別解",
    "T41n1821_014:0222b08": "脫律儀至由他教得者。釋下兩句。可知。",
    "T41n1821_014:0222b09": "此復二種至餘五種戒者。明二種僧別　四",
    "T41n1821_014:0222b10": "人已上名曰僧伽。於八眾中苾芻等三從",
    "T41n1821_014:0222b11": "此得故　補特伽羅是別人。謂餘五種從此",
    "T41n1821_014:0222b12": "得故。若勤策．勤策女從二人得。若近事．近",
    "T41n1821_014:0222b13": "事女．近住從一人得。諸毘奈耶至復說",
    "T41n1821_014:0222b14": "等言者。別釋等字。毘奈耶毘婆沙師說。有",
    "T41n1821_014:0222b15": "十種得具戒法。為攝彼故第四句中復說",
    "T41n1821_014:0222b16": "等言。何者為十者。問。一由自然至",
    "T41n1821_014:0222b17": "表業而發者。答　一由自然。謂佛．獨覺無師",
    "T41n1821_014:0222b18": "自然盡智心時得具足戒。故正理三十七云。",
    "T41n1821_014:0222b19": "自然謂智。以不從師證此智時得具足戒",
    "T41n1821_014:0222b20": "　二由得入正性離生。謂阿若憍陳那等五",
    "T41n1821_014:0222b21": "苾芻。又正理云由證見道得具足戒　三",
    "T41n1821_014:0222b22": "由佛命善來苾芻爾時得戒。謂耶舍等。耶",
    "T41n1821_014:0222b23": "舍此云譽。正理云。由本願力佛威加故　四",
    "T41n1821_014:0222b24": "由信受佛為大師爾時得戒。謂大迦葉",
    "T41n1821_014:0222b25": "　五由善巧酬答所問。謂蘇陀夷　蘇陀夷。此",
    "T41n1821_014:0222b26": "云善施年始七歲由聰明故善答佛問稱",
    "T41n1821_014:0222b27": "可佛心。雖年未滿二十。佛令眾僧羯磨受",
    "T41n1821_014:0222b28": "具足戒。由聰明故善巧酬答。別開一緣。非",
    "T41n1821_014:0222b29": "酬答時即發戒也　言酬答者。佛問彼言",
    "T41n1821_014:0222c01": "汝家在何。蘇陀夷答言三界無家　六由敬",
    "T41n1821_014:0222c02": "受八尊重法爾時得戒。謂大生主　舊云大",
    "T41n1821_014:0222c03": "愛道者訛。梵云摩訶波闍波提。摩訶此云",
    "T41n1821_014:0222c04": "大。波闍此云生。波提此云主。是大梵王",
    "T41n1821_014:0222c05": "千名中一稱也眾生多故名曰大生。梵王能",
    "T41n1821_014:0222c06": "生一切眾生。與大生為主名大生主。從所",
    "T41n1821_014:0222c07": "乞所天神為名故名大生主。是佛姨母。佛",
    "T41n1821_014:0222c08": "遣阿難為說八尊重法。彼即敬受。爾時得",
    "T41n1821_014:0222c09": "戒。此八是應尊重法故名尊重法。於尼眾",
    "T41n1821_014:0222c10": "中最初出家。廣如律辨。八尊重法舊云八",
    "T41n1821_014:0222c11": "敬　七由遣使得戒。謂法授尼。尼名法授",
    "T41n1821_014:0222c12": "名法授尼。此尼端政欲往僧中恐路有",
    "T41n1821_014:0222c13": "難。受具戒時不對大僧。大僧遣一尼受",
    "T41n1821_014:0222c14": "法轉與受戒。故由遣使得具戒也。由尼端",
    "T41n1821_014:0222c15": "政世尊別開此緣　八由持律為第五人。",
    "T41n1821_014:0222c16": "謂於邊國以無僧故極少猶須五人。以和",
    "T41n1821_014:0222c17": "上不入眾數餘四成眾。減不成眾。於五",
    "T41n1821_014:0222c18": "人中必須一人持律羯摩。故言持律第五。",
    "T41n1821_014:0222c19": "減五不成。多即不遮　九由十眾　謂於中",
    "T41n1821_014:0222c20": "國僧多之處。極少猶須十人。多亦不遮　十",
    "T41n1821_014:0222c21": "由三說歸佛．法．僧。謂六十賢和眾部共集。",
    "T41n1821_014:0222c22": "佛遣阿羅漢為說三歸受具戒　如是上",
    "T41n1821_014:0222c23": "來所得十種別解脫律儀非必定依表業而",
    "T41n1821_014:0222c24": "發。謂初二種不從表生。後八表生　問前",
    "T41n1821_014:0222c25": "說別解脫從他教得。自然。見道非從他教",
    "T41n1821_014:0222c26": "如何得戒　解云前文且據從他教得。後文",
    "T41n1821_014:0222c27": "通據不從他得。故說等言攝此異義　問",
    "T41n1821_014:0222c28": "不從他得此義可然。如何無表非從表起。",
    "T41n1821_014:0222c29": "如下論云。七善業道若從受生必皆具二謂",
    "T41n1821_014:0223a01": "表．無表。受生尸羅必依表故　解云從他受",
    "T41n1821_014:0223a02": "生必依表發。不從他受非依表生何違",
    "T41n1821_014:0223a03": "須釋　問若有無表不從表生。何故下文",
    "T41n1821_014:0223a04": "論主設難云欲無無表離表而生　解云",
    "T41n1821_014:0223a05": "下文論主敘餘師義難　或可下文通據加",
    "T41n1821_014:0223a06": "行．根本兩位必有表故。故言欲無無表離",
    "T41n1821_014:0223a07": "表而生。若不爾者遣使殺等根本成時有何",
    "T41n1821_014:0223a08": "表耶。非言自然。見道。得戒根本無表必依",
    "T41n1821_014:0223a09": "表生。故不相違　又解如是上來所得十",
    "T41n1821_014:0223a10": "種別解脫律儀。七支無表非必定依七表業",
    "T41n1821_014:0223a11": "發。如羯摩受戒從身三表業亦發語無表。",
    "T41n1821_014:0223a12": "如三歸受戒從語四表業亦發身無表。非",
    "T41n1821_014:0223a13": "必定依自類表發。若作此解十種得戒皆",
    "T41n1821_014:0223a14": "依表發。如自然。見道。亦從表業發得無",
    "T41n1821_014:0223a15": "表　此解意說自然。見道。謂彼先時決定有",
    "T41n1821_014:0223a16": "表相續不斷。乃至聖位從彼表發無表律",
    "T41n1821_014:0223a17": "儀　問如下論云七善業道若從受生必皆",
    "T41n1821_014:0223a18": "具二謂表．無表。受生尸羅必依表故。准此",
    "T41n1821_014:0223a19": "文說。但言受生具二受生依表。何故不言",
    "T41n1821_014:0223a20": "自然。見道。亦具二耶　解云下論據顯且",
    "T41n1821_014:0223a21": "言受生。不遮自然。見道。得戒具二依表",
    "T41n1821_014:0223a22": "　或自然。見道。要期受生故。受生類故。亦名",
    "T41n1821_014:0223a23": "受生。若作此解善順下文欲無無表離表",
    "T41n1821_014:0223a24": "而生又正理論中亦有兩說。如彼論云。有",
    "T41n1821_014:0223a25": "餘師說非於欲界一切無表悉依表生。如",
    "T41n1821_014:0223a26": "得果時。五苾芻等得別解脫戒。然彼先",
    "T41n1821_014:0223a27": "時決定有表　解云彼論餘師意。說欲有無",
    "T41n1821_014:0223a28": "表離表而生　然彼已下是正理論師意。欲",
    "T41n1821_014:0223a29": "無無表離表而生。然彼得果五苾芻等。先",
    "T41n1821_014:0223b01": "時決定有表相續不斷。乃至聖位從彼表",
    "T41n1821_014:0223b02": "發無表律儀　前解同正理餘師說。後解",
    "T41n1821_014:0223b03": "同正理論意　又婆沙一百二十二明有成",
    "T41n1821_014:0223b04": "就現在身無表非此表中亦有兩解云。若",
    "T41n1821_014:0223b05": "住別解脫律儀及住不律儀現無身表。有",
    "T41n1821_014:0223b06": "作是說此說第二剎那以後。彼初剎那必有",
    "T41n1821_014:0223b07": "表故。有作是說彼初剎那亦是所說。有現",
    "T41n1821_014:0223b08": "無身表受不律儀故。及在定中得具戒",
    "T41n1821_014:0223b09": "故　解彼論云言有現無身表受不律儀",
    "T41n1821_014:0223b10": "故者。謂受事得不律儀現無身表。言及在",
    "T41n1821_014:0223b11": "定中得具戒故者。謂佛。獨覺。及五苾芻。",
    "T41n1821_014:0223b12": "在定得戒亦無身表　前師意說欲無無表",
    "T41n1821_014:0223b13": "離表而生。後師意說欲界亦有無表離表",
    "T41n1821_014:0223b14": "而生。然無評家　前解同婆沙後師。後解",
    "T41n1821_014:0223b15": "同婆沙前師。",
    "T41n1821_014:0223b16": "又此所說至為半月等者。此下第二明時節",
    "T41n1821_014:0223b17": "分齊。就中。一明別解脫分齊。二明不律儀",
    "T41n1821_014:0223b18": "分齊　此即第一明別解脫分齊。總有二",
    "T41n1821_014:0223b19": "種。如文可知。靜慮．無漏．及處中等時節不",
    "T41n1821_014:0223b20": "定。非如別解二時定故。所以不說　因明",
    "T41n1821_014:0223b21": "戒時顯時非實。非如外道執時實有。會釋",
    "T41n1821_014:0223b22": "經言。重說晝．夜所以經中說半月等無別",
    "T41n1821_014:0223b23": "有體。真諦師云解云此通伏難。伏難云若",
    "T41n1821_014:0223b24": "戒時邊際但有二種何故經中說半月等",
    "T41n1821_014:0223b25": "受八戒耶。為通此難故今釋言。經中雖",
    "T41n1821_014:0223b26": "說半月等戒日日須受戒。以受八戒唯",
    "T41n1821_014:0223b27": "有日夜邊際。重說晝．夜為半月等。非是一",
    "T41n1821_014:0223b28": "受八戒經半月等故不違經。時名是",
    "T41n1821_014:0223b29": "何法者。問。時能詮名為是何法。因解時便",
    "T41n1821_014:0223c01": "問能詮名　又解此時名何法。此中明時",
    "T41n1821_014:0223c02": "故問時體。正理三十七亦云。何法名時。婆",
    "T41n1821_014:0223c03": "沙一百三十五亦云。劫名何法　又解所詮",
    "T41n1821_014:0223c04": "時體及能詮名為是何法。此中解時故問時",
    "T41n1821_014:0223c05": "體。因明時義便復問其名　謂諸行增",
    "T41n1821_014:0223c06": "語至立晝夜名者。答　增語。謂名。如前釋",
    "T41n1821_014:0223c07": "能詮諸行增語是名。光位立晝名。闇位立",
    "T41n1821_014:0223c08": "夜名　又解時無別體諸行名時。謂增語",
    "T41n1821_014:0223c09": "所顯諸行名時。應言增語所顯諸行。故婆",
    "T41n1821_014:0223c10": "沙一百三十五云。答此增語所顯半月月時",
    "T41n1821_014:0223c11": "年　又解諸行答所詮時。增語答能詮名。",
    "T41n1821_014:0223c12": "二邊際中至非亦得起者。經部問。二邊",
    "T41n1821_014:0223c13": "際中盡壽可爾。於命終後雖有要期而不",
    "T41n1821_014:0223c14": "發戒。由命終捨依身別故其戒不生。別依",
    "T41n1821_014:0223c15": "身中無有加行求受戒故其戒不生。凡受",
    "T41n1821_014:0223c16": "戒已須憶念知。別依身中無憶念故可言",
    "T41n1821_014:0223c17": "不發。此許盡受隔生不發　一晝夜後。或",
    "T41n1821_014:0223c18": "五晝夜。或十晝夜等中受近住戒。何法為障",
    "T41n1821_014:0223c19": "令戒不起　經部許近住戒多日受得故作",
    "T41n1821_014:0223c20": "此問。必應有法至唯一晝夜故者。說一",
    "T41n1821_014:0223c21": "切有部答。至明清旦有日光明。能為障",
    "T41n1821_014:0223c22": "礙令捨戒故。引教可知。於如是義至",
    "T41n1821_014:0223c23": "一晝夜戒者。經部師言於如是義應共尋",
    "T41n1821_014:0223c24": "思　為佛正觀一晝夜後。理無容起近住",
    "T41n1821_014:0223c25": "律儀。如汝所說故於經中說一晝夜　為",
    "T41n1821_014:0223c26": "觀所化根難調者。經中且據一晝夜戒。根",
    "T41n1821_014:0223c27": "若易調授多亦得。如我所言。依何理",
    "T41n1821_014:0223c28": "教作如是言者。說一切有部問。過此戒",
    "T41n1821_014:0223c29": "生不違理故者。經部答。雖無教說過此晝．",
    "T41n1821_014:0224a01": "夜其戒得生不違理故。毘婆沙者至",
    "T41n1821_014:0224a02": "不許斯義者。說一切有部復難。凡所立義須",
    "T41n1821_014:0224a03": "依聖教。無教可證理豈獨成。是故我宗不",
    "T41n1821_014:0224a04": "許此義。",
    "T41n1821_014:0224a05": "依何邊際至所訶厭業故者。此即第二不律",
    "T41n1821_014:0224a06": "儀分齊。唯有盡壽無一晝夜。以無對師",
    "T41n1821_014:0224a07": "受惡戒故。若爾亦無至得不律儀者。難。",
    "T41n1821_014:0224a08": "惡戒盡形。亦非對師。如何得彼。雖無",
    "T41n1821_014:0224a09": "對師至故不立有者。答。盡形惡戒雖無對",
    "T41n1821_014:0224a10": "師。壞善過重得不律儀。非暫壞善以無對",
    "T41n1821_014:0224a11": "師故令得惡戒故無晝夜　然近住戒由",
    "T41n1821_014:0224a12": "對師力雖壞惡輕而得律儀　假設有人",
    "T41n1821_014:0224a13": "對師暫受不律儀者亦必應得。然未曾見",
    "T41n1821_014:0224a14": "故不立有。經部師說至阿世耶故者。述",
    "T41n1821_014:0224a15": "經部宗。經部師說如善律儀思種假立無別",
    "T41n1821_014:0224a16": "實物名為無表。意樂是思。或意樂者所有意",
    "T41n1821_014:0224a17": "趣。或欲為體。或勝解為體。或欲．勝解為體",
    "T41n1821_014:0224a18": "　此不律儀准善律儀亦應非實。熏成即欲",
    "T41n1821_014:0224a19": "造惡不善意樂思種相續不捨名不律儀",
    "T41n1821_014:0224a20": "　又解由彼要期即欲造惡現行思力熏成。",
    "T41n1821_014:0224a21": "不善意樂思種相續不捨名不律儀　此前",
    "T41n1821_014:0224a22": "兩解意樂以思為體　又解熏成即欲造惡",
    "T41n1821_014:0224a23": "不善意樂相應思種相續不捨名不律儀",
    "T41n1821_014:0224a24": "　又解由彼要期即欲造惡現行思力熏成。",
    "T41n1821_014:0224a25": "不善意樂相應思種相續不捨名不律儀",
    "T41n1821_014:0224a26": "　此前兩解意樂非思勝故別標　由此思種",
    "T41n1821_014:0224a27": "後時善心雖復現起。而名成就不律儀人。",
    "T41n1821_014:0224a28": "以不捨此阿世耶故　阿世耶此云意樂",
    "T41n1821_014:0224a29": "　說一晝夜至離嚴飾晝夜者。此下第三明",
    "T41n1821_014:0224b01": "近住律儀。就中。一明受方法。二明具八",
    "T41n1821_014:0224b02": "支。三明受戒人。此即第一明受方法。",
    "T41n1821_014:0224b03": "論曰至近住不成者。釋上三句。如文",
    "T41n1821_014:0224b04": "可知。受此律儀至深成有用者。釋第四",
    "T41n1821_014:0224b05": "句。由嚴飾故廣造眾罪。故別遮止。名放逸",
    "T41n1821_014:0224b06": "處　妙行。謂處中妙行　盡晝故能制屠",
    "T41n1821_014:0224b07": "獵。盡夜故能制姦盜。且從多分作此解",
    "T41n1821_014:0224b08": "釋。理實晝．夜俱能離二　此晝．夜戒亦能離",
    "T41n1821_014:0224b09": "彼虛誑語等。而不說者過輕不論。或偏約",
    "T41n1821_014:0224b10": "身。或舉初顯後。言近住者至盡壽戒",
    "T41n1821_014:0224b11": "住者。釋近住名。又正理云有說此戒近時",
    "T41n1821_014:0224b12": "而住。如是律儀至說此名長養者。敘近",
    "T41n1821_014:0224b13": "住異名　布灑他。唐言長養。舊云布薩訛",
    "T41n1821_014:0224b14": "也　故引頌證名長養也。",
    "T41n1821_014:0224b15": "何緣受此至失念及憍逸者。此即第二明具",
    "T41n1821_014:0224b16": "八支。問及頌答。論曰至厭離心故者。釋",
    "T41n1821_014:0224b17": "上兩句。何緣具受如是三支者。釋下兩",
    "T41n1821_014:0224b18": "句　三支。謂尸羅支．不放逸支．及禁約支。",
    "T41n1821_014:0224b19": "此即問也。若不具支至心縱逸處故者。",
    "T41n1821_014:0224b20": "舉頌答。應作不作。及不應作反作。依時",
    "T41n1821_014:0224b21": "食者以能遮止恒時食故。一便憶自受近",
    "T41n1821_014:0224b22": "住律儀。二能於世間深生厭離。餘文可知。",
    "T41n1821_014:0224b23": "有餘師說至分為二故者。敘異說。此師",
    "T41n1821_014:0224b24": "意說離非時食是正齋體。西方國俗斷食名",
    "T41n1821_014:0224b25": "齋。餘有八種不名為齋非齋義故。但名",
    "T41n1821_014:0224b26": "齋支。分二可知。若依此解即有九戒。而",
    "T41n1821_014:0224b27": "言八戒者不據體說但約支論　問齋與",
    "T41n1821_014:0224b28": "近住梵名同不　解云。文既別說明知不同",
    "T41n1821_014:0224b29": "　又解梵名鄔波婆娑。或翻為齋。或翻近",
    "T41n1821_014:0224c01": "住。名異義同。若作此執至隨行隨作者。",
    "T41n1821_014:0224c02": "經部引經破。我今隨聖阿羅漢學。若阿羅",
    "T41n1821_014:0224c03": "漢所行．所作。我隨彼行。隨彼而作。餘文可",
    "T41n1821_014:0224c04": "知。若爾有何至名齋支者。難。餘師問齋",
    "T41n1821_014:0224c05": "名本自離非時食。若不以彼離非時食為",
    "T41n1821_014:0224c06": "齋體者。有何別齋體說八名齋支　准舊",
    "T41n1821_014:0224c07": "論文。鄔波婆娑。亦翻為齋。故舊論云。若爾",
    "T41n1821_014:0224c08": "何別法名優波婆娑。總標齋號至應知",
    "T41n1821_014:0224c09": "亦爾者。經部答。齋無別體攬八以成。總即",
    "T41n1821_014:0224c10": "是齋。別即名支。如車是總攬眾分成。如軍",
    "T41n1821_014:0224c11": "是總攬象．馬．車．步四支以成。亦如其散",
    "T41n1821_014:0224c12": "攬五支藥以成。車．軍．散等既是其假。齋戒",
    "T41n1821_014:0224c13": "八支應知亦爾。攬八成齋齋亦是假　不",
    "T41n1821_014:0224c14": "同俗說唯不食名齋。毘婆沙師至非靜",
    "T41n1821_014:0224c15": "慮者。敘毘婆沙師解。夫言齋者。謂離非",
    "T41n1821_014:0224c16": "時食故離非時食是齋齋復是八中一故齋",
    "T41n1821_014:0224c17": "支。所餘七支各是八中一故是齋支。非是",
    "T41n1821_014:0224c18": "離非時食故不名齋　如正見與道體皆",
    "T41n1821_014:0224c19": "是惠故。得說言正見是道。復是八中一故",
    "T41n1821_014:0224c20": "得言道支　餘七支各是八中一故是道支。",
    "T41n1821_014:0224c21": "體非惠故非道。擇法與覺體皆是惠故。得",
    "T41n1821_014:0224c22": "言擇法是覺。復是七中一故得言覺支。餘",
    "T41n1821_014:0224c23": "六支各是七中一故是覺支。體非惠故非覺",
    "T41n1821_014:0224c24": "　如靜慮支中三摩地與靜慮體皆是定故。",
    "T41n1821_014:0224c25": "得說言三摩地是靜慮。復是五等中一故是",
    "T41n1821_014:0224c26": "靜慮支。餘尋．伺等是五等中一故是靜慮支。",
    "T41n1821_014:0224c27": "體非定故非靜慮。如是所說至有八支",
    "T41n1821_014:0224c28": "等者。經部難。夫言支者是支分義望他說",
    "T41n1821_014:0224c29": "之不可正見等即自望正見等即為支",
    "T41n1821_014:0225a01": "　等謂等取擇法覺支三摩地支　汝若謂",
    "T41n1821_014:0225a02": "前生正見等為後生正見等支。則初剎那苦",
    "T41n1821_014:0225a03": "法忍聖道等前無正見等。應不具有八支",
    "T41n1821_014:0225a04": "等　經部意說總標道覺靜慮名號別說",
    "T41n1821_014:0225a05": "為支。總有別支即無妨矣。正理救云非毘",
    "T41n1821_014:0225a06": "婆沙說正見等其體即是正見等支。亦非前",
    "T41n1821_014:0225a07": "生正見等為後生正見等支。然於俱生正見",
    "T41n1821_014:0225a08": "等八唯一正見有能尋求諸法相能說名",
    "T41n1821_014:0225a09": "為道。以能尋求是道義故。即此正見復能",
    "T41n1821_014:0225a10": "隨順正思惟等故名為支。所餘七支望俱",
    "T41n1821_014:0225a11": "生法能隨順故說名為支。非能尋求不名",
    "T41n1821_014:0225a12": "為道。實義如是。若就假名餘支皆能長養",
    "T41n1821_014:0225a13": "正見故。思惟等亦得道名。見名道支亦不",
    "T41n1821_014:0225a14": "違理。是則一切亦道亦支。餘隨所應皆如",
    "T41n1821_014:0225a15": "是說。由此類釋齋戒八支。經主於中何憑",
    "T41n1821_014:0225a16": "說過　俱舍師破云。若就實義正見但應",
    "T41n1821_014:0225a17": "言是道。是正思惟等支不應言亦道支。既",
    "T41n1821_014:0225a18": "言亦道支還望自．若就假名餘七亦應名",
    "T41n1821_014:0225a19": "為道。何故但言是道支非道。",
    "T41n1821_014:0225a20": "為唯近事至除不知者者。此即第三明受戒",
    "T41n1821_014:0225a21": "人。不受近事人亦得受近住。若不受三",
    "T41n1821_014:0225a22": "歸不得戒故言則無。若人不知先受三",
    "T41n1821_014:0225a23": "歸方發得戒。或復戒師忘不與授。但為",
    "T41n1821_014:0225a24": "說戒此亦得戒。由意樂力亦發律儀。故婆",
    "T41n1821_014:0225a25": "沙四十四云。有說亦得。謂若不知三歸律",
    "T41n1821_014:0225a26": "儀受之先．後。或復忘誤不授三歸。但受律",
    "T41n1821_014:0225a27": "儀而授者得罪。若有憍慢不受三歸但",
    "T41n1821_014:0225a28": "受律儀彼必不得。",
    "T41n1821_014:0225a29": "如契經說至即成近事者。此下第四明近事",
    "T41n1821_014:0225b01": "律儀。一明發戒時。二會釋經文。三明三品",
    "T41n1821_014:0225b02": "戒。四明三歸體。五明離邪行。六明娶妻",
    "T41n1821_014:0225b03": "不犯。七明離虛誑。八遮唯離酒　此下第",
    "T41n1821_014:0225b04": "一明發戒時　索迦已上皆是經文　依經",
    "T41n1821_014:0225b05": "問云。為但受三歸未發五戒即成近事",
    "T41n1821_014:0225b06": "不　真諦云。大名是佛從弟阿泥律馱親。兄",
    "T41n1821_014:0225b07": "淨飯王出家以國付之。佛為大名說三歸",
    "T41n1821_014:0225b08": "法。外國諸師說唯此即成者。敘外國師",
    "T41n1821_014:0225b09": "答　外國是迦濕彌羅國外健馱羅國經部",
    "T41n1821_014:0225b10": "諸師說　唯受此三歸即成三歸鄔波索迦。",
    "T41n1821_014:0225b11": "受三歸時未發五戒。後說戒相方別發戒",
    "T41n1821_014:0225b12": "名五戒鄔婆索迦。彼宗五戒隨受多少皆",
    "T41n1821_014:0225b13": "發得戒。迦濕彌羅國至則非近事者。敘",
    "T41n1821_014:0225b14": "當國師說。離五近事律儀即非近事。要由",
    "T41n1821_014:0225b15": "五戒方名近事。若爾應與此經相違者。",
    "T41n1821_014:0225b16": "外國師難。若要須發五戒律儀方名近事。",
    "T41n1821_014:0225b17": "是則應與此大名經相違。彼經說受三歸",
    "T41n1821_014:0225b18": "等已但云齊。是名曰鄔波索迦。不言發",
    "T41n1821_014:0225b19": "戒方名近事。此不相違已發戒故者。迦",
    "T41n1821_014:0225b20": "濕彌羅答。我今所說與此大名經亦不相",
    "T41n1821_014:0225b21": "違。受三歸等時已發五戒故。何時發",
    "T41n1821_014:0225b22": "戒者。外國師問。剋定時節。頌曰至說如",
    "T41n1821_014:0225b23": "苾芻等者。頌答。論曰至便發律儀故者。",
    "T41n1821_014:0225b24": "釋初句。引大名經明發戒時。至慈悲護",
    "T41n1821_014:0225b25": "念爾時即發近事律儀。此即釋經顯發戒",
    "T41n1821_014:0225b26": "時　稱近事等言便發律儀故者。此即釋頌",
    "T41n1821_014:0225b27": "明發戒時　又解前即引經總顯。後即略結",
    "T41n1821_014:0225b28": "　又解重釋爾時發戒。何理得知爾時發",
    "T41n1821_014:0225b29": "戒。由彼自稱近事等言故知爾時便發五",
    "T41n1821_014:0225c01": "戒。若不發戒彼寧自稱近事等言　又解此",
    "T41n1821_014:0225c02": "文屬下。將欲更引經證故先標宗。准此",
    "T41n1821_014:0225c03": "經文受三歸已猶未發戒。要至慈悲護念",
    "T41n1821_014:0225c04": "方始發戒。以經復說至已得五戒者。如",
    "T41n1821_014:0225c05": "何得知稱近事等言便發律儀。故以餘經",
    "T41n1821_014:0225c06": "中受三歸稱近事等已復自誓言我從今",
    "T41n1821_014:0225c07": "時乃至命終捨生言故　此經意說捨殺生",
    "T41n1821_014:0225c08": "等五種惡業略去殺等二字但說捨生。既三",
    "T41n1821_014:0225c09": "歸等後復自誓言捨殺生等。故於前受三",
    "T41n1821_014:0225c10": "歸等時已得五戒名為近事　非但三歸",
    "T41n1821_014:0225c11": "即名近事。此中引經文略。如婆沙一百二",
    "T41n1821_014:0225c12": "十四引經云。如說我某甲歸佛．法．僧願尊",
    "T41n1821_014:0225c13": "憶持我。我是近事。我從今日乃至命終。護",
    "T41n1821_014:0225c14": "生歸淨　又雜心擇品云如說我某甲。歸",
    "T41n1821_014:0225c15": "依佛兩足尊。歸依法離欲尊。歸依僧諸眾",
    "T41n1821_014:0225c16": "尊。我是優婆塞。當證知盡壽捨眾殺生受",
    "T41n1821_014:0225c17": "三歸依心清淨。乃至第三口作得優婆塞律",
    "T41n1821_014:0225c18": "儀　解云俱舍引略不說前三歸等及後歸",
    "T41n1821_014:0225c19": "淨。但說中間。應知。我從今者等。是三歸等",
    "T41n1821_014:0225c20": "後。在說戒相前應知前大名經中剋發",
    "T41n1821_014:0225c21": "戒時故但說言稱近事等。餘經復據發戒已",
    "T41n1821_014:0225c22": "後要期自誓故。更復言我從今時等。彼",
    "T41n1821_014:0225c23": "雖已得至必具律儀者。釋第二句。彼於先",
    "T41n1821_014:0225c24": "時由自誓故。雖已得戒仍未了知戒相",
    "T41n1821_014:0225c25": "差別。為令了知五戒學處故。復為說離殺",
    "T41n1821_014:0225c26": "生等五種戒相令識堅持。如一白三羯磨",
    "T41n1821_014:0225c27": "得彼苾芻具足戒已。復為彼說四重學處",
    "T41n1821_014:0225c28": "令識堅持　勤策亦然。先受三歸。雖已得",
    "T41n1821_014:0225c29": "戒。復為彼說十種戒相令彼堅持　此近",
    "T41n1821_014:0226a01": "事戒於理亦應爾。是故近事必具五戒。非",
    "T41n1821_014:0226a02": "受三歸未發五戒而名近事　問云何名",
    "T41n1821_014:0226a03": "學處　答如法蘊足論第一云。所言學者謂",
    "T41n1821_014:0226a04": "於五處未滿為滿。恒勤堅正修習加行",
    "T41n1821_014:0226a05": "故名為學。所言處者即離殺等是學所依故",
    "T41n1821_014:0226a06": "名學處　又離殺等即名為學。亦即名處",
    "T41n1821_014:0226a07": "故名學處。",
    "T41n1821_014:0226a08": "頌曰至謂約能持說者。此即第二會釋經",
    "T41n1821_014:0226a09": "文。上兩句經部引經為難。第三句說一切有",
    "T41n1821_014:0226a10": "部通釋。論曰至四能學滿分者。釋上兩",
    "T41n1821_014:0226a11": "句。經部難言若諸近事皆具律儀。何緣世尊",
    "T41n1821_014:0226a12": "於五戒中言有四種鄔婆索迦。一能學",
    "T41n1821_014:0226a13": "一分。謂學一戒。二能學少分。謂學二戒。三",
    "T41n1821_014:0226a14": "能學多分。謂學三戒．四戒。四能學滿分。謂",
    "T41n1821_014:0226a15": "學五戒。謂約能持至故名近事者。釋下",
    "T41n1821_014:0226a16": "句。說一切有部通經。學之言持。謂約能持",
    "T41n1821_014:0226a17": "故說四種。先雖具受五支律儀。而後遇緣",
    "T41n1821_014:0226a18": "或便毀缺。其中或有於諸學處能持一分。",
    "T41n1821_014:0226a19": "乃至或有具持五支故作是說。能持先所",
    "T41n1821_014:0226a20": "受故說能學言　若不爾者此經應言受",
    "T41n1821_014:0226a21": "一分等。何故乃言學一分等。故此四種但",
    "T41n1821_014:0226a22": "據能持　理實而言約受三歸等以具五",
    "T41n1821_014:0226a23": "戒故名近事。如是所執違越契經者。經",
    "T41n1821_014:0226a24": "部難。如何違經者。說一切有部徵。",
    "T41n1821_014:0226a25": "謂無經說至捨生言故者。經部答。謂無經說",
    "T41n1821_014:0226a26": "自稱我是近事等言便發五戒。又此大名經",
    "T41n1821_014:0226a27": "不作是說我從今者乃至命終捨生言故。",
    "T41n1821_014:0226a28": "經如何說者。說一切有部問。如大",
    "T41n1821_014:0226a29": "名經至故違越經者。經部答。可知。然餘",
    "T41n1821_014:0226b01": "經說至已發五戒者。經部通前引餘經文",
    "T41n1821_014:0226b02": "　捨生。謂寧捨自生命不捨正法　歸。謂歸",
    "T41n1821_014:0226b03": "依三寶　淨。謂淨信三寶　證淨。謂四證",
    "T41n1821_014:0226b04": "淨。今稍具引故加歸．淨。餘文可知。又",
    "T41n1821_014:0226b05": "約持犯戒至名一分等者。經部破前通經。",
    "T41n1821_014:0226b06": "又約持犯戒釋學一分等。彼受戒者尚",
    "T41n1821_014:0226b07": "不應問佛。況佛應為答。所以者何。誰有",
    "T41n1821_014:0226b08": "已解近事律儀必具五支。後持犯時而不能",
    "T41n1821_014:0226b09": "解於所學處持一非餘名一分等。先自解",
    "T41n1821_014:0226b10": "故不應請問。由彼未解至乃至廣說者。",
    "T41n1821_014:0226b11": "經部自釋經文。由彼欲受戒者未解近事",
    "T41n1821_014:0226b12": "律儀受量少多故請問佛。凡有幾種鄔婆索",
    "T41n1821_014:0226b13": "迦能學學處。佛答有四鄔婆索迦謂能學",
    "T41n1821_014:0226b14": "一分等。彼受戒者猶未能了。復問世尊何",
    "T41n1821_014:0226b15": "名能學一分．少分等。乃至廣說世尊為答。",
    "T41n1821_014:0226b16": "此經意說為受戒者故說四種。非約持犯",
    "T41n1821_014:0226b17": "說一分等。若闕律儀至此亦應爾者。說",
    "T41n1821_014:0226b18": "一切有部難。以苾芻．勤策例破近事。",
    "T41n1821_014:0226b19": "何緣近事至支量定爾者。經部反責。由",
    "T41n1821_014:0226b20": "佛教力施設故然者。說一切有部答。由佛教",
    "T41n1821_014:0226b21": "力故皆具支。若爾何緣至非苾芻等者。",
    "T41n1821_014:0226b22": "經部例釋。我亦由佛教力雖闕律儀。而名",
    "T41n1821_014:0226b23": "近事。非苾芻等。迦濕彌羅國至得成近",
    "T41n1821_014:0226b24": "事者。迦濕彌羅結歸本宗。要具五戒方名",
    "T41n1821_014:0226b25": "近事。不許闕戒得成近事。",
    "T41n1821_014:0226b26": "此近事等至或成上品者。此即第三明三品",
    "T41n1821_014:0226b27": "戒。由心三品戒有三。故有聖人成下凡夫",
    "T41n1821_014:0226b28": "成上。故婆沙一百一十七云。故如是問。頗",
    "T41n1821_014:0226b29": "有新學苾芻成就上品律儀。而阿羅漢成就",
    "T41n1821_014:0226c01": "下品律儀耶。答有。謂有新學苾芻以上品",
    "T41n1821_014:0226c02": "心起有表業受諸律儀。有阿羅漢以下品",
    "T41n1821_014:0226c03": "心起有表業受諸律儀。如是新學苾芻成",
    "T41n1821_014:0226c04": "就上品律儀。而阿羅漢成就下品律儀　准",
    "T41n1821_014:0226c05": "此文羅漢非自然得戒。",
    "T41n1821_014:0226c06": "為有但受至成近事不者。此下第四明三歸",
    "T41n1821_014:0226c07": "體。問但受近事不受三歸成近事。不。",
    "T41n1821_014:0226c08": "不成近事除有不知者。答。若人知受三歸",
    "T41n1821_014:0226c09": "而不受者不成近事。若人不知先受三歸。",
    "T41n1821_014:0226c10": "彼受戒師復不為受得成近事。故婆沙",
    "T41n1821_014:0226c11": "一百二十四云。問諸有但受近事律儀不",
    "T41n1821_014:0226c12": "受三歸得律儀不。有說不得。以受三歸",
    "T41n1821_014:0226c13": "與此律儀為門。為依。為加行故。有說",
    "T41n1821_014:0226c14": "不定。謂若不知先受三歸後方受戒。信戒",
    "T41n1821_014:0226c15": "師故便受律儀彼得律儀。戒師得罪。若彼",
    "T41n1821_014:0226c16": "解了者先受三歸後受律儀是正儀式。但",
    "T41n1821_014:0226c17": "憍慢故不受三歸。作如是言。且應受戒何",
    "T41n1821_014:0226c18": "用歸信佛．法．僧。為彼憍慢纏心。雖受不",
    "T41n1821_014:0226c19": "得。諸有歸依至是說具三歸者。明所歸",
    "T41n1821_014:0226c20": "依三寶體性。論曰至佛能覺一切者",
    "T41n1821_014:0226c21": "　歸依佛者。釋頌歸依成佛無學法明佛寶",
    "T41n1821_014:0226c22": "體。謂但歸依能成佛無漏無學法。由彼法",
    "T41n1821_014:0226c23": "勝故身得佛名　或由得彼無學法故佛",
    "T41n1821_014:0226c24": "能覺悟一切諸法故名為佛　覺一切者。謂",
    "T41n1821_014:0226c25": "無漏惠照理明白名覺一切。此即少分一切。",
    "T41n1821_014:0226c26": "以無漏惠唯緣諦故　又解諸有漏惠能覺",
    "T41n1821_014:0226c27": "一切緣法盡故。此即由得無學法故。得",
    "T41n1821_014:0226c28": "有漏惠能覺一切　又解諸有漏．無漏惠。隨",
    "T41n1821_014:0226c29": "其所應名覺一切。由得無學法故此二種",
    "T41n1821_014:0227a01": "慧能學一切。何等名為佛無學法者。",
    "T41n1821_014:0227a02": "問。謂盡智等至前後等故者。答。謂佛身",
    "T41n1821_014:0227a03": "中盡無生等。及彼隨行無漏五蘊名無學",
    "T41n1821_014:0227a04": "　非色等身有漏五蘊。未成佛前及成佛後等",
    "T41n1821_014:0227a05": "相似故。為歸一佛一切佛耶者。問。",
    "T41n1821_014:0227a06": "理實應言至相無別故者答。理實應言歸依",
    "T41n1821_014:0227a07": "一切三世諸佛。以彼諸佛無漏聖道體相無",
    "T41n1821_014:0227a08": "異故。歸依一時即歸一切。歸依僧者",
    "T41n1821_014:0227a09": "至不可破故者。釋頌歸依成僧二種法明僧",
    "T41n1821_014:0227a10": "寶體　歸依僧者。謂通歸依諸能成僧學",
    "T41n1821_014:0227a11": "與無學二無漏法由得彼法故僧成四向",
    "T41n1821_014:0227a12": "四果八種補特伽羅。由得證淨理和合僧",
    "T41n1821_014:0227a13": "不可破故。為歸一佛僧一切佛僧耶者。",
    "T41n1821_014:0227a14": "問。為復歸依一釋迦佛弟子僧耶。為歸一",
    "T41n1821_014:0227a15": "切三世諸佛弟子僧耶　佛之僧故名曰佛",
    "T41n1821_014:0227a16": "僧。理實通歸至現見僧寶者。答。理實",
    "T41n1821_014:0227a17": "通歸一切三世諸佛僧。以諸佛僧無漏聖道",
    "T41n1821_014:0227a18": "體相無異故。然契經說。佛初成道猶未有",
    "T41n1821_014:0227a19": "僧。商侶遇佛為受三歸。佛告彼言。當來有",
    "T41n1821_014:0227a20": "僧汝應歸依者。彼經但為顯示當來釋迦",
    "T41n1821_014:0227a21": "牟尼現見僧寶。即阿若憍陳那等五苾芻也",
    "T41n1821_014:0227a22": "　問僧有多種此說何僧。佛亦是彼所歸",
    "T41n1821_014:0227a23": "僧不　解云三歸中僧是聲聞僧。佛雖亦是",
    "T41n1821_014:0227a24": "聖僧等非聲聞僧。故顯宗二十云。僧有多",
    "T41n1821_014:0227a25": "種謂有情人．聲聞．福田．及聖僧等。佛於此",
    "T41n1821_014:0227a26": "內非聲聞僧可是餘僧。自然覺故　今所歸",
    "T41n1821_014:0227a27": "者是聲聞僧。歸依法者至故通歸依者。",
    "T41n1821_014:0227a28": "釋第三句明法寶體　歸依法者。謂歸涅",
    "T41n1821_014:0227a29": "槃即是擇滅。自他相續身煩惱．及苦果。寂滅",
    "T41n1821_014:0227b01": "一相是善是常。故通歸依。此顯有情有漏法",
    "T41n1821_014:0227b02": "滅。理實亦通歸依非情法滅。故婆沙第三十",
    "T41n1821_014:0227b03": "四云。答應作是說歸依自他相續及無情",
    "T41n1821_014:0227b04": "數一切蘊滅。若唯無學法至成無間罪",
    "T41n1821_014:0227b05": "者。論主難。或述經部難。若唯無學法即是佛",
    "T41n1821_014:0227b06": "體非生身者。如何於佛但損生身成無間",
    "T41n1821_014:0227b07": "罪。毘婆沙者至彼隨壞故者。答。壞彼",
    "T41n1821_014:0227b08": "無學所依生身彼無學法亦隨壞故。損生身",
    "T41n1821_014:0227b09": "成無間罪。然尋本論至佛無學法者。論",
    "T41n1821_014:0227b10": "主又難。或申經部難。然尋根本六足等論。",
    "T41n1821_014:0227b11": "不見有言唯無學法即名為佛。但言無學",
    "T41n1821_014:0227b12": "法能成於佛。既不遮佛生身體性。應知亦",
    "T41n1821_014:0227b13": "攝所依生身皆名為佛。故於此中不容前",
    "T41n1821_014:0227b14": "難損佛生身成無間罪。以許生身亦是佛",
    "T41n1821_014:0227b15": "故　若異我說所依生身非是佛者。應佛",
    "T41n1821_014:0227b16": "與僧現在生身住於世俗有漏心時。爾時",
    "T41n1821_014:0227b17": "現無無漏五蘊。應非是僧。亦應非佛。雖",
    "T41n1821_014:0227b18": "成過．未墮在法數非有情故　又應唯執",
    "T41n1821_014:0227b19": "成苾芻戒即是苾芻。若言戒即苾芻然如",
    "T41n1821_014:0227b20": "有欲供養苾芻者。彼唯供養成苾芻尸",
    "T41n1821_014:0227b21": "羅。不應四事供養依身。既現供養戒所",
    "T41n1821_014:0227b22": "依身。故知依身亦是苾芻。若言非供養彼",
    "T41n1821_014:0227b23": "戒所依身。是則應與世間相違。以世現供",
    "T41n1821_014:0227b24": "養彼戒所依身故　如是有欲歸依佛者。",
    "T41n1821_014:0227b25": "亦應但歸依成佛無學法。若言唯歸佛無",
    "T41n1821_014:0227b26": "學法。是則還與世間相違。現見歸禮佛生",
    "T41n1821_014:0227b27": "身故。與說一切有部。作世間相違過也",
    "T41n1821_014:0227b28": "　論主意說。佛寶體性以佛身中有為無漏法。",
    "T41n1821_014:0227b29": "及佛身諸有漏法為佛寶體。有餘師說",
    "T41n1821_014:0227c01": "至十八不共法者。敘異說。此師意說。以佛",
    "T41n1821_014:0227c02": "身中有為無漏功德。及佛身中有漏功德為",
    "T41n1821_014:0227c03": "佛寶體。不取生身。非功德故。不同論主。",
    "T41n1821_014:0227c04": "兼取有漏不同說一切有部。若依宗輪論。",
    "T41n1821_014:0227c05": "大眾部等一切如來無有漏法　上來雖有",
    "T41n1821_014:0227c06": "異說不同。總明所歸三寶體性　問說一切",
    "T41n1821_014:0227c07": "有部。所歸依中何故不說獨覺．菩薩　解",
    "T41n1821_014:0227c08": "云如正理三十八云。所歸依者謂滅諦全。道",
    "T41n1821_014:0227c09": "諦一分。除獨覺乘．菩薩乘學位無漏功德。",
    "T41n1821_014:0227c10": "何緣彼法非所歸依。彼不能救生死怖故。",
    "T41n1821_014:0227c11": "謂諸獨覺不能說法教誡諸有情令離生",
    "T41n1821_014:0227c12": "死怖。菩薩學位不越期心故。亦無能教",
    "T41n1821_014:0227c13": "誡他義故。彼身中學．無學法不能救護非",
    "T41n1821_014:0227c14": "所歸依　廣如彼說。此能歸依何法為",
    "T41n1821_014:0227c15": "體者。問能歸體。語表為體者。答。此據",
    "T41n1821_014:0227c16": "自性語表為體。若并眷屬五蘊為體。故",
    "T41n1821_014:0227c17": "正理三十八云。此中能歸語表為體。自立誓",
    "T41n1821_014:0227c18": "限為自性故。若并眷屬五蘊為體。以能",
    "T41n1821_014:0227c19": "歸依所有言說由心等起非離於心　問若",
    "T41n1821_014:0227c20": "以語表為能歸體。即與婆沙評家相違。如",
    "T41n1821_014:0227c21": "婆沙三十四云。能歸依者。有說名等。有說",
    "T41n1821_014:0227c22": "是語業。有說亦身業。有說是信。應作是說",
    "T41n1821_014:0227c23": "是身．語業。及能起彼心心所法．並諸隨行。",
    "T41n1821_014:0227c24": "皆如是善五蘊是能歸依體　應作是說是婆",
    "T41n1821_014:0227c25": "沙評家義。此俱舍等當婆沙第二師不正義。",
    "T41n1821_014:0227c26": "如何會釋　解云論者意異隨樂說故。非以",
    "T41n1821_014:0227c27": "婆沙評家為量。無勞會釋　又解世親論",
    "T41n1821_014:0227c28": "主故述婆沙不正義誡後學徒為覺不覺。",
    "T41n1821_014:0227c29": "眾賢尊者不覺斯文還依此釋。若依正解",
    "T41n1821_014:0228a01": "同婆沙評家。如是歸依以何為義者。問",
    "T41n1821_014:0228a02": "歸依義。救濟為義至一切苦故者。答。救",
    "T41n1821_014:0228a03": "拔濟度。是歸依義。由彼三寶為所歸依能",
    "T41n1821_014:0228a04": "永解脫諸有情類一切苦故。又正理三十八",
    "T41n1821_014:0228a05": "云。他身聖法及善無為如何能為自身救濟。",
    "T41n1821_014:0228a06": "以歸依彼能息無邊生死苦輪大怖畏故。",
    "T41n1821_014:0228a07": "如世尊言至能解脫眾苦者。引佛經證",
    "T41n1821_014:0228a08": "對邪顯正。初兩頌顯邪歸依。後三頌顯",
    "T41n1821_014:0228a09": "正歸依。世間眾人為怖所逼。多歸依彼諸仙",
    "T41n1821_014:0228a10": "神．園苑神．叢林神．孤樹神．及與制多。",
    "T41n1821_014:0228a11": "制多。即是外道塔廟　等謂等取餘邪歸",
    "T41n1821_014:0228a12": "依隨其所應。此所歸依非勝非尊　又解",
    "T41n1821_014:0228a13": "不能解脫三惡趣苦故名非勝。不能解",
    "T41n1821_014:0228a14": "脫人．天趣苦故名非尊。所以者何。不由此",
    "T41n1821_014:0228a15": "歸依而能究竟解脫眾苦　又解或怨賊苦",
    "T41n1821_014:0228a16": "逼為避此苦投竄山谷。或遇愛．別．離．苦",
    "T41n1821_014:0228a17": "情欲散憂遊諸園苑。或飢苦所逼採拾活",
    "T41n1821_014:0228a18": "命投諸叢林。或求不得苦欲希果遂求孤",
    "T41n1821_014:0228a19": "樹神。或厭現苦求未來樂供養外道制多",
    "T41n1821_014:0228a20": "塔廟。等。謂等取所未說者隨其所應。餘",
    "T41n1821_014:0228a21": "如前釋　諸有歸依佛．法．僧者。於四諦",
    "T41n1821_014:0228a22": "等中恒以惠觀　知苦。謂苦諦　知苦．集。",
    "T41n1821_014:0228a23": "謂知苦之集即是集諦　知永超眾苦。謂",
    "T41n1821_014:0228a24": "是滅諦　知八聖道。謂是道諦　道諦能趣",
    "T41n1821_014:0228a25": "安穩涅槃　此所歸依最勝。最尊　又解能",
    "T41n1821_014:0228a26": "解脫惡趣苦名最勝。能解脫善趣苦名最",
    "T41n1821_014:0228a27": "尊　必因此歸依而能究竟解脫眾苦　故",
    "T41n1821_014:0228a28": "說歸依救濟為義。能脫眾苦。是故歸",
    "T41n1821_014:0228a29": "依至為方便門者。結。是故歸依普於一切八",
    "T41n1821_014:0228b01": "眾所受諸律儀處。為前方便道引之門。由",
    "T41n1821_014:0228b02": "能發戒永脫眾苦。若不歸依戒不發故。",
    "T41n1821_014:0228b03": "何緣世尊至易離得不作者。此即第五明離",
    "T41n1821_014:0228b04": "邪行問。於八眾中何緣世尊於餘六眾。或",
    "T41n1821_014:0228b05": "於餘苾芻．勤策．近住律儀處。立離非梵",
    "T41n1821_014:0228b06": "行為所學處。唯於近事一律儀中制欲邪",
    "T41n1821_014:0228b07": "行。理亦應問近事女戒　且以近事為問。",
    "T41n1821_014:0228b08": "或可影顯。或近事言亦攝近事女戒戒體同",
    "T41n1821_014:0228b09": "故。頌三義答。論曰至非非梵行者。一釋",
    "T41n1821_014:0228b10": "最可訶。唯欲邪行世極訶責。侵他妻等邪",
    "T41n1821_014:0228b11": "婬業道感惡趣故　等。謂等取妾等　非",
    "T41n1821_014:0228b12": "非梵行。謂非梵行行婬欲時。是身惡行世",
    "T41n1821_014:0228b13": "非極訶。非感惡趣。又欲邪行至離非",
    "T41n1821_014:0228b14": "梵行者。釋頌易離。邪行易離故佛遮防。離",
    "T41n1821_014:0228b15": "非梵行難故在家不制。又諸聖者至謂",
    "T41n1821_014:0228b16": "定不作者。釋得不作。謂諸聖人身中成就",
    "T41n1821_014:0228b17": "無漏法故。於欲邪行一切定得不作律儀",
    "T41n1821_014:0228b18": "　不作律儀。謂定不作欲邪行等。非別有",
    "T41n1821_014:0228b19": "體。如世有人性不飲酒非別有體。經生",
    "T41n1821_014:0228b20": "聖者亦不行斯欲邪行故。以諸聖者性不",
    "T41n1821_014:0228b21": "犯彼近事戒故。故說聖人能持性戒　離",
    "T41n1821_014:0228b22": "非梵行則不如是。未離欲聖猶有妻故。故",
    "T41n1821_014:0228b23": "近事戒制離欲邪行。若復固執離非梵行",
    "T41n1821_014:0228b24": "為近事戒。勿經生聖者犯近事律儀。以有",
    "T41n1821_014:0228b25": "妻故。故正理云。若異此者經生有學。應不",
    "T41n1821_014:0228b26": "能持近事性戒。",
    "T41n1821_014:0228b27": "諸有先受至得律儀不者。此下第六娶妻不",
    "T41n1821_014:0228b28": "犯。此即問也。理實應得至得別解律儀",
    "T41n1821_014:0228b29": "者。答。於彼受得。若爾云何後非犯戒者。",
    "T41n1821_014:0228c01": "難。頌曰至毀犯前戒者。答文可知。又",
    "T41n1821_014:0228c02": "正理三十八云。先娶妻妾後受律儀於自",
    "T41n1821_014:0228c03": "妻等亦發此戒。以近事等別解脫律儀一切",
    "T41n1821_014:0228c04": "有情處所得故。若異此者於自妻．妾．非處．",
    "T41n1821_014:0228c05": "非時．非支．非禮亦應不犯欲邪行戒。於",
    "T41n1821_014:0228c06": "舊所受既有犯者。於新所受應有不犯。",
    "T41n1821_014:0228c07": "何緣但制至為近事律儀者。此下第七明離",
    "T41n1821_014:0228c08": "虛誑語。問。語有四過何唯制一。亦由",
    "T41n1821_014:0228c09": "前說至得不作故者。答。由前三因唯制虛",
    "T41n1821_014:0228c10": "誑。第一因如前釋。又婆沙一百二十三釋第",
    "T41n1821_014:0228c11": "二因云。有作是說離虛誑語易可防護。",
    "T41n1821_014:0228c12": "非離餘三。謂處居家御僮僕等。難可遠",
    "T41n1821_014:0228c13": "離離間等三及身業中捶撻等事。又婆沙釋",
    "T41n1821_014:0228c14": "第三因云。有餘復說。若諸聖者經生不犯",
    "T41n1821_014:0228c15": "立近事戒。聖者經生必定遠離虛誑語業",
    "T41n1821_014:0228c16": "非餘語業。所以者何。餘語有三。謂從貪．嗔．",
    "T41n1821_014:0228c17": "癡生。經生聖者雖不犯從癡所生。癡見",
    "T41n1821_014:0228c18": "品攝故。聖者已斷而犯貪．瞋所生是故不",
    "T41n1821_014:0228c19": "立。復有別因至能防後犯者。第四因八",
    "T41n1821_014:0228c20": "眾律儀名為一切。餘文可知。",
    "T41n1821_014:0228c21": "復以何緣至近事律儀者。此下第八遮唯離",
    "T41n1821_014:0228c22": "酒。此即問也。誰言此中不離遮罪者。答。",
    "T41n1821_014:0228c23": "離何遮罪者。徵。謂離飲酒者。釋。",
    "T41n1821_014:0228c24": "何緣於彼至唯遮飲酒者。難。正理云。何",
    "T41n1821_014:0228c25": "緣一切離性罪中。立四種為近事學處。然",
    "T41n1821_014:0228c26": "於一切離遮罪中。於近事律儀唯制離飲",
    "T41n1821_014:0228c27": "酒。頌曰至令離飲酒者。答文可知。遮",
    "T41n1821_014:0228c28": "中飲酒由過重故近事偏制。餘遮不爾。",
    "T41n1821_014:0228c29": "寧知飲酒遮罪攝耶者。問。由此中無至",
    "T41n1821_014:0229a01": "能無染心者。答。由飲酒中無性罪相。以諸",
    "T41n1821_014:0229a02": "性罪唯染心行不通餘心。療病飲酒能無",
    "T41n1821_014:0229a03": "染心故非性罪。故正理三十八云。由此中",
    "T41n1821_014:0229a04": "無性罪相故。性罪．遮罪其相云何。未制戒",
    "T41n1821_014:0229a05": "時諸離欲者。決定不起是性罪相。若彼猶行",
    "T41n1821_014:0229a06": "是名遮罪。又若唯託染污心行是性罪相。",
    "T41n1821_014:0229a07": "若有亦託不染心行是名遮罪。豈不",
    "T41n1821_014:0229a08": "先知至即是染心者。難。此非染心至故",
    "T41n1821_014:0229a09": "非染心者。答。諸持律有言至彼飲酒故",
    "T41n1821_014:0229a10": "者。敘持律者言。飲酒是性罪。總引四證。此",
    "T41n1821_014:0229a11": "即第一除飲酒性罪證。佛除性罪餘隨供",
    "T41n1821_014:0229a12": "病。有處不開病者飲酒。故知飲酒是性罪",
    "T41n1821_014:0229a13": "攝　鄔波離。此云近取。又契經說至是",
    "T41n1821_014:0229a14": "性罪攝者。第二極少不飲證。極少不開。明",
    "T41n1821_014:0229a15": "知性罪。又諸聖者至如殺生等者。第三",
    "T41n1821_014:0229a16": "經生不犯證。此一以理為證。飲酒是性罪。",
    "T41n1821_014:0229a17": "經生聖者亦不犯故。如殺生等。又契經",
    "T41n1821_014:0229a18": "說是身惡行故者。第四是身惡行證。經說飲",
    "T41n1821_014:0229a19": "酒是身惡行。若有無染心如何名惡行。故",
    "T41n1821_014:0229a20": "知飲酒是性罪攝。故正理三十八云。謂契經",
    "T41n1821_014:0229a21": "言身有四惡行。殺生至飲酒。不應遮罪是",
    "T41n1821_014:0229a22": "惡行攝。對法諸師至犯性罪故者。此下",
    "T41n1821_014:0229a23": "對法諸師通前四證。此即通第一除飲酒性",
    "T41n1821_014:0229a24": "罪證言。飲諸酒非是性罪。然為病者唯",
    "T41n1821_014:0229a25": "除性罪總開遮戒。此即許飲明非性罪。若",
    "T41n1821_014:0229a26": "是性罪不應佛開。復於異時遮飲酒者。染",
    "T41n1821_014:0229a27": "疾釋種性不能飲。為防因此犯性罪故",
    "T41n1821_014:0229a28": "故佛遮飲。又令醉亂至茅端所霑量者。",
    "T41n1821_014:0229a29": "通第二極少不飲證。醉亂不定故遮極少如",
    "T41n1821_014:0229b01": "性不便飲少亦醉。經遮不飲意在於茲。非",
    "T41n1821_014:0229b02": "言性罪經遮不飲。如有性便多亦不醉。",
    "T41n1821_014:0229b03": "為病飲少理亦應通。又一切聖至量無",
    "T41n1821_014:0229b04": "定故者。通第三經生不犯證。以諸聖者具",
    "T41n1821_014:0229b05": "慚羞故。又復自恐失正念故。故諸聖者皆",
    "T41n1821_014:0229b06": "不飲酒。少亦不飲。以如毒藥量無定故。",
    "T41n1821_014:0229b07": "非為性罪聖人不飲。故婆沙一百二十三",
    "T41n1821_014:0229b08": "云。有餘師說聖者經生必不飲酒。雖嬰咳",
    "T41n1821_014:0229b09": "位養母以指強渧口中。不自在故而無有",
    "T41n1821_014:0229b10": "失。纔有識別設遇強緣為護身命亦終",
    "T41n1821_014:0229b11": "不飲。故遮罪中獨立酒戒。又經說是至",
    "T41n1821_014:0229b12": "皆是性罪者。通第四是身惡行證。契經說",
    "T41n1821_014:0229b13": "飲酒是身惡行者。酒是一切放逸惡行。依處",
    "T41n1821_014:0229b14": "故。因飲酒故起身惡行。故說飲酒是身惡",
    "T41n1821_014:0229b15": "行。非由性罪名身惡行。由是獨立飲酒",
    "T41n1821_014:0229b16": "放逸處名。餘殺生等四不立放逸處名皆是",
    "T41n1821_014:0229b17": "性罪故。故正理三十八云。或飲諸酒由放",
    "T41n1821_014:0229b18": "逸處故名惡行。非由性罪故此獨立放逸",
    "T41n1821_014:0229b19": "處名。非殺生等是性罪故　又解經據唯染",
    "T41n1821_014:0229b20": "心名為身惡行。飲酒容無染。明知非惡行。",
    "T41n1821_014:0229b21": "然說數習至轉增盛故者。上來通持律",
    "T41n1821_014:0229b22": "者四證。今又通墮惡趣妨。故正理三十八",
    "T41n1821_014:0229b23": "云。有作是說以契經說數習能令墮惡趣",
    "T41n1821_014:0229b24": "故。如殺生等。故飲諸酒是性罪攝　故今通",
    "T41n1821_014:0229b25": "云經說數習墮惡趣者。顯數飲酒能令身",
    "T41n1821_014:0229b26": "中諸不善法相續轉故墮諸惡趣。又能引發",
    "T41n1821_014:0229b27": "惡趣業故墮諸惡趣。或能令彼已起惡趣",
    "T41n1821_014:0229b28": "業轉增盛。墮諸惡趣因酒起業感諸惡趣。",
    "T41n1821_014:0229b29": "理實飲酒非招惡趣。又正理云。亦見有說",
    "T41n1821_014:0229c01": "斷生草等令墮惡趣故。此無能證飲諸",
    "T41n1821_014:0229c02": "酒是性罪攝。廣如彼說。如契經說至依",
    "T41n1821_014:0229c03": "何義說者。因解飲酒釋酒異名。合飲不合",
    "T41n1821_014:0229c04": "飲經說窣羅等依何義說。依經起問　又",
    "T41n1821_014:0229c05": "解引經證酒是放逸處能造眾惡。因此起",
    "T41n1821_014:0229c06": "問。醞食成酒至所依處故者。答　醞食",
    "T41n1821_014:0229c07": "成酒。即米．麥等。名為窣羅　醞餘物等",
    "T41n1821_014:0229c08": "所成。即根．莖等。名迷麗耶酒。即前二酒",
    "T41n1821_014:0229c09": "或時未熟。或熟已壞不能令醉。此非所",
    "T41n1821_014:0229c10": "遮。不名末陀。若令醉時名末陀酒。簡無用",
    "T41n1821_014:0229c11": "位重立末陀　應有難言此中但應說末",
    "T41n1821_014:0229c12": "陀酒。何謂別說窣羅迷麗耶酒。為通此難",
    "T41n1821_014:0229c13": "故作是言。然以檳榔及稗子等。雖亦能令",
    "T41n1821_014:0229c14": "少時微醉而不放逸。由許食故。不成犯",
    "T41n1821_014:0229c15": "戒。為簡彼故。次說窣羅．迷麗耶酒。極令醉",
    "T41n1821_014:0229c16": "故．又法蘊足論第一云言諸酒者。謂窣羅",
    "T41n1821_014:0229c17": "酒。迷麗耶酒。及末陀酒。言窣羅酒謂米．麥",
    "T41n1821_014:0229c18": "等如法蒸煮。和麴糵汁。投諸藥物。醞釀",
    "T41n1821_014:0229c19": "具成。酒色香味。飲已惛醉名窣羅酒。迷",
    "T41n1821_014:0229c20": "麗耶者謂諸根．莖．葉．花．菓汁。不和麴糵。",
    "T41n1821_014:0229c21": "醞釀具成。酒色香味。飲已惛醉名迷麗耶酒。",
    "T41n1821_014:0229c22": "言末陀者謂蒲桃酒。或即窣羅．迷麗耶酒飲",
    "T41n1821_014:0229c23": "已令醉總名末陀。正理三十八釋諸酒名。",
    "T41n1821_014:0229c24": "非無少異。大同法蘊。飲此諸酒雖是遮",
    "T41n1821_014:0229c25": "罪。而令放逸廣造眾惡。世尊為令殷重遮",
    "T41n1821_014:0229c26": "斷飲諸酒。故說此酒是放逸處。諸不善業名",
    "T41n1821_014:0229c27": "為放逸。酒是放逸所依處故名放逸處。",
    "T41n1821_014:0229c28": "俱舍論記卷第十四"
}