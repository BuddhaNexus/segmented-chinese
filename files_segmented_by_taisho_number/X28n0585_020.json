{
    "X28n0585_020:0115b01": "讀教記卷第二十",
    "X28n0585_020:0115b02": "天台沙門　法照",
    "X28n0585_020:0115b03": "諸部(下)",
    "X28n0585_020:0115b04": "通相三觀",
    "X28n0585_020:0115b05": "淨名一經就正宗中託疾興教有二初室外彈訶",
    "X28n0585_020:0115b06": "折伏二室內引接攝受且折伏既通四教攝受不",
    "X28n0585_020:0115b07": "應唯圓雖不唯圓經意在實聞彈機轉所以須明",
    "X28n0585_020:0115b08": "通相也慈室曰葢由問疾品能生經文空則但云",
    "X28n0585_020:0115b09": "我及涅槃是二皆空假則但云以無所受而受諸",
    "X28n0585_020:0115b10": "受中則但云如我病者非真非有眾生病亦非真",
    "X28n0585_020:0115b11": "非有文猶總略故疏云問疾下半品略明實疾者",
    "X28n0585_020:0115b12": "是至四品所生經文觀眾生品中正約觀眾生并",
    "X28n0585_020:0115b13": "起四無量心六番窮源明三諦俱空佛道品中約",
    "X28n0585_020:0115b14": "非道即佛道并煩惱即如來種資生眷屬明三諦",
    "X28n0585_020:0115b15": "俱假不二法門品香積品明三諦俱中所生既爾",
    "X28n0585_020:0115b16": "以所從能則顯問疾中略明三觀能生經旨俱談",
    "X28n0585_020:0115b17": "三諦俱空俱假俱中豈非廣略相顯正顯上下能",
    "X28n0585_020:0115b18": "所攝受之法皆用於圓也雖則用圓但攝受必攝",
    "X28n0585_020:0115b19": "其室外所折伏之機攝受是能成折伏是所成故",
    "X28n0585_020:0115b20": "以通教空觀并觀眾生品成上國王長者斷有為",
    "X28n0585_020:0115b21": "緣集別教假觀并佛道品成上弟子品斷無為緣",
    "X28n0585_020:0115b22": "集圓教中觀并不二法門香積品成上菩薩品斷",
    "X28n0585_020:0115b23": "自體緣集以下成上以能從所人之與惑皆有三",
    "X28n0585_020:0115b24": "種豈非折攝相應意顯於衍如此則知準下五品",
    "X28n0585_020:0115c01": "既從此生乃約攝受故不用次第下之五品復能",
    "X28n0585_020:0115c02": "成上乃從折伏故不用一心如是之機談如是之",
    "X28n0585_020:0115c03": "觀若不立通相從容之名無以盡折攝上下之旨",
    "X28n0585_020:0115c04": "故須以通相三觀釋之(云云)雖則以攝從折有歸",
    "X28n0585_020:0115c05": "衍之義今文既以室內所談三觀正當以折從攝",
    "X28n0585_020:0115c06": "須名圓門觀法葢由室外國王長者已勸樂常樂",
    "X28n0585_020:0115c07": "之身弟子菩薩亦用圓訶故當攝受之際不得不",
    "X28n0585_020:0115c08": "用圓門三觀故云若不爾者國王長者亦樂佛身",
    "X28n0585_020:0115c09": "諸大弟子用三教斥菩薩亦用三教為訶然則雖",
    "X28n0585_020:0115c10": "已攝受理須用圓但從折伏機猶是衍故云雖多",
    "X28n0585_020:0115c11": "用圓義歸於衍若用通相二意俱收故云故須通",
    "X28n0585_020:0115c12": "相別在其中後之四句復用結釋上意雖多用圓",
    "X28n0585_020:0115c13": "乃結釋準下五品既從此生義歸於衍乃結釋下",
    "X28n0585_020:0115c14": "之五品復能成上故須通相別在其中者乃結釋",
    "X28n0585_020:0115c15": "須以通相三觀釋之也(文)具如彼章十義中明問",
    "X28n0585_020:0115c16": "上明通相雖約成上生下折攝相應銷經而立且",
    "X28n0585_020:0115c17": "經必被機未審何機用此觀法若謂別無通相之",
    "X28n0585_020:0115c18": "機祖師不應云一觀當名解心皆通虗解疎通未",
    "X28n0585_020:0115c19": "成實益通途虗照三諦等也曰今論被機須通二",
    "X28n0585_020:0115c20": "義一正被偏小轉入圓機二傍被偏圓正接之機",
    "X28n0585_020:0115c21": "初義者須知室內攝受正被室外彈訶之機疏云",
    "X28n0585_020:0115c22": "前已用四教折伏凡夫二乘諸偏菩薩今歡圓教",
    "X28n0585_020:0115c23": "三脫之果接引攝受令修三觀之因入不思議解",
    "X28n0585_020:0115c24": "脫(六)(廿七)然此之機既在室外被訶必須轉偏歸圓",
    "X28n0585_020:0116a01": "也既已轉偏則室內攝受而修圓觀但從偏入望",
    "X28n0585_020:0116a02": "本圓人其根小鈍所以三空但破見思三假但破",
    "X28n0585_020:0116a03": "塵沙三中但破無明耳所謂帶方便之圓虗解疎",
    "X28n0585_020:0116a04": "通未成實益等正明此也次義者經意雖圓由方",
    "X28n0585_020:0116a05": "等教中機雜未淳所以只一通相通被眾機隨聞",
    "X28n0585_020:0116a06": "各解故云雖屬通相復以教分圓教永異故云空",
    "X28n0585_020:0116a07": "觀多屬於通等(云云)問折攝相應既通通別何云",
    "X28n0585_020:0116a08": "通相的屬於圓曰荊溪已釋行相無殊從教前後",
    "X28n0585_020:0116a09": "也須知三空是凡夫轉圓行相三假是小乘轉圓",
    "X28n0585_020:0116a10": "行相三中是菩薩轉圓行相荊溪云然此通相三",
    "X28n0585_020:0116a11": "觀之圓但前二觀唯云空假未有一中一切中故",
    "X28n0585_020:0116a12": "故須更明圓教四門以圓四門皆悉入中故也問",
    "X28n0585_020:0116a13": "成上生下通為三乘何故疏云今明三教但慰喻",
    "X28n0585_020:0116a14": "菩薩不取二乘記云此通相空不關二乘一切皆",
    "X28n0585_020:0116a15": "應云是菩薩曰二乘被折轉小為圓則成菩薩也",
    "X28n0585_020:0116a16": "問上明通相義歸於衍空對通教何故疏云今但",
    "X28n0585_020:0116a17": "約別圓以簡三觀(七)(十六)曰通無三觀故就後明若",
    "X28n0585_020:0116a18": "從偏轉圓非無通教也。",
    "X28n0585_020:0116a19": "料揀三土即寂光",
    "X28n0585_020:0116a20": "問大師自於三土即寂光荊溪徵釋却指三外虗",
    "X28n0585_020:0116a21": "通為寂光何耶曰三土即寂光體即也三外虗通",
    "X28n0585_020:0116a22": "名寂光相異也疏記並有二義何者萬法是性無",
    "X28n0585_020:0116a23": "不虗通眾生迷情見實差別然則生實別處佛見",
    "X28n0585_020:0116a24": "虗通佛真空處生自差別所以眾生三土佛常寂",
    "X28n0585_020:0116b01": "光相自常分體即俱偏故疏云若諸土不空則寂",
    "X28n0585_020:0116b02": "光不徧既徧一切則三土皆空(文)此文已明體即",
    "X28n0585_020:0116b03": "相異而三外之空是寂光恐人不了故自問云別",
    "X28n0585_020:0116b04": "有寂光土耶答不然只分段變易即常寂光答意",
    "X28n0585_020:0116b05": "明體常即而相須分記云三土即是何須別求體",
    "X28n0585_020:0116b06": "即也又三尚徧有三外虗通何得不有相異也是",
    "X28n0585_020:0116b07": "則徧一切處有三土徧一切處有寂光故云三尚",
    "X28n0585_020:0116b08": "徧有等又以寂光徧處虗通與太虗辨異文云若",
    "X28n0585_020:0116b09": "爾虗通之有為與大虗同耶異耶答若同太虗那",
    "X28n0585_020:0116b10": "徧三土(文)以太虗是三土無物處虗寂光之虗令",
    "X28n0585_020:0116b11": "三土法體是虗故云若同太虗那徧三土釋虗字",
    "X28n0585_020:0116b12": "也又云若異太虗豈得通三以若異太虗是實礙",
    "X28n0585_020:0116b13": "法豈得徧入通於三土釋通字也虗通寂光正是",
    "X28n0585_020:0116b14": "靈知覺性此性非三土內不住諸法故非三土外",
    "X28n0585_020:0116b15": "不違諸法故只一靈知性不可得故云內外靈知",
    "X28n0585_020:0116b16": "徧而非徧若但推離內外四句並濫通教顯真以",
    "X28n0585_020:0116b17": "通教多推四句所以縱奪揀之又棟虗通寂光有",
    "X28n0585_020:0116b18": "相無相須知寂光是法性體天台云大乘法性有",
    "X28n0585_020:0116b19": "色心體四明云但離染礙有清淨相故問三土之",
    "X28n0585_020:0116b20": "外何殊太虗答徧通理別徧通者寂光徧太虗徧",
    "X28n0585_020:0116b21": "皆性無礙周徧也理別者體外之頑空豈同諸法",
    "X28n0585_020:0116b22": "之覺體又徵約理云徧為復常徧為或在無答法",
    "X28n0585_020:0116b23": "體恒徧常在性無謂理性法體常徧常在諸法諸",
    "X28n0585_020:0116b24": "法是理性不可得故云性無是則吾人日用照常",
    "X28n0585_020:0116c01": "寂理法體恒徧常在性無則心行處滅言語道斷",
    "X28n0585_020:0116c02": "復以八句戒之。",
    "X28n0585_020:0116c03": "四土淨穢",
    "X28n0585_020:0116c04": "問鈔中折觀感穢可在三藏體通衍門次文唯圓",
    "X28n0585_020:0116c05": "名體前三皆析何耶曰前文通取生方便人故定",
    "X28n0585_020:0116c06": "衍門感方便淨次文的約此經圓觀正符修觀感",
    "X28n0585_020:0116c07": "土之義故少不同。",
    "X28n0585_020:0116c08": "問鈔中約別圓分實報淨穢淨覺論云正應雙取",
    "X28n0585_020:0116c09": "偏則成非其義然否曰霅川過論不能繁敘須詳",
    "X28n0585_020:0116c10": "四明約果論上用於教道明次第因者其意深也",
    "X28n0585_020:0116c11": "良以感土合約果明別人初心聞實報果期心往",
    "X28n0585_020:0116c12": "生若至果時證道同圓但有教無人故對圓實證",
    "X28n0585_020:0116c13": "名之為穢正如實報用別教道則有故以教道銷",
    "X28n0585_020:0116c14": "今疏文。",
    "X28n0585_020:0116c15": "問寂光淨穢刊正約分極釋妙宗文義難見云何",
    "X28n0585_020:0116c16": "揀別曰有云鈔文二節初揀諸文是分極義(若就別人",
    "X28n0585_020:0116c17": "下止而分淨穢)次正釋今疏(今論教道下止名寂光淨別教教道斷十二品名穢初住",
    "X28n0585_020:0116c18": "至妙覺名寂光淨)四明此釋順韋提希生彼分破無明感",
    "X28n0585_020:0116c19": "寂光淨若依孤山約分極分則顯當機入住但感",
    "X28n0585_020:0116c20": "寂光之穢何名感四淨土為宗耶等覺百千萬劫",
    "X28n0585_020:0116c21": "入重玄門豈可位極方感其淨往生記亦作此看",
    "X28n0585_020:0116c22": "讀妙宗故約圓教真因極果分對淨穢深不可也",
    "X28n0585_020:0116c23": "今詳妙宗亦約分極則前說及神智皆誤看四明",
    "X28n0585_020:0116c24": "之文疏下文云分得究竟上下淨穢(此以上品為上中下品為",
    "X28n0585_020:0117a01": "下)鈔云分得下明分滿淨穢(此約分極分)據此義解妙",
    "X28n0585_020:0117a02": "宗有三節初地住已上對圓極果而分淨穢文云",
    "X28n0585_020:0117a03": "言分證究竟(止)而分淨穢(此正釋今疏非據他文)二揀別圓",
    "X28n0585_020:0117a04": "極果顯別極果教道猶穢文云今論教道(止)名寂",
    "X28n0585_020:0117a05": "光淨(別之究竟唯十二品此教道說寂光猶穢唯圓能斷四十二品惑盡究竟寂光方淨)三",
    "X28n0585_020:0117a06": "點始終觀體明今疏文談究竟意文云乃要了知",
    "X28n0585_020:0117a07": "(止)修心妙觀也問據理只應用分極義何須復揀",
    "X28n0585_020:0117a08": "二妙分淨穢耶曰究竟名通理須重揀顯別妙覺",
    "X28n0585_020:0117a09": "止齊二行同是圓家分證之穢復顯圓極斷惑方",
    "X28n0585_020:0117a10": "盡堪作行者唯心觀體況前釋實報既約漸頓今",
    "X28n0585_020:0117a11": "揀別圓方盡文旨若爾韋提但感三土淨耶曰經",
    "X28n0585_020:0117a12": "家自約圓位始終論感四淨通被現未不可以當",
    "X28n0585_020:0117a13": "機為難也。",
    "X28n0585_020:0117a14": "內外二境",
    "X28n0585_020:0117a15": "別行玄(上)(十九)此境復有二所謂自他他者謂眾生佛",
    "X28n0585_020:0117a16": "自者即心而具華嚴云心如工畫師(云云)。",
    "X28n0585_020:0117a17": "四念處(四)(十)而眾生有兩種一多著外色少著內識二",
    "X28n0585_020:0117a18": "多著內識少著外色如上界多著內識下二界著外",
    "X28n0585_020:0117a19": "色多內識少。",
    "X28n0585_020:0117a20": "不二門外謂託彼依正色心(云云)。",
    "X28n0585_020:0117a21": "指要(上)眾生諸佛及以依報名為外境自己心法名",
    "X28n0585_020:0117a22": "為內境(云云)既以內心為自乃指依報及生佛色心",
    "X28n0585_020:0117a23": "為彼此乃正立外境。",
    "X28n0585_020:0117a24": "別行玄記(上)(卅七)一家明觀不出二境四念處心對色",
    "X28n0585_020:0117b01": "陰而分內外此文心對生佛而分自他十不二門以",
    "X28n0585_020:0117b02": "心對彼依正色心而分內外則依報生佛及己色陰",
    "X28n0585_020:0117b03": "皆名為外荊溪特會兩處之文立外境也。",
    "X28n0585_020:0117b04": "兩處文者即別行玄四念處以別行外境只是生",
    "X28n0585_020:0117b05": "佛正報一法而無生佛依報并生佛之心及自己",
    "X28n0585_020:0117b06": "色陰應以不二門四法顯之四念處中外境只是",
    "X28n0585_020:0117b07": "自己色陰一法而無生佛依正生佛之心亦以不",
    "X28n0585_020:0117b08": "二門四法顯之有此義故故云特會也非荊溪孰",
    "X28n0585_020:0117b09": "能會之非法智孰能明之若爾則顯大師立境不",
    "X28n0585_020:0117b10": "足曰隨文便故何者且如念處以色為外色言豈",
    "X28n0585_020:0117b11": "不收於依報及自己色法耶依必該正正即生佛",
    "X28n0585_020:0117b12": "也又如別行生佛為外正必該依是故二文於義",
    "X28n0585_020:0117b13": "無缺所以荊溪會同者要顯二文皆具四法以為",
    "X28n0585_020:0117b14": "外境也或問念處云若圓說者亦得唯色乃至唯",
    "X28n0585_020:0117b15": "識別行記何云唯心之說有實有權唯色之言非",
    "X28n0585_020:0117b16": "權非實(上)(卅七)曰唯心通權以別教中談能造是佛",
    "X28n0585_020:0117b17": "性故唯色唯實者別教破九色不即性故。",
    "X28n0585_020:0117b18": "正義(未撿)觀音玄義明境有二所謂自他者他謂眾生",
    "X28n0585_020:0117b19": "佛自者即心而具彼之自他即今內外前門但是自",
    "X28n0585_020:0117b20": "己色心不二此門是以己攝他色心故云依正色心",
    "X28n0585_020:0117b21": "依報但色正兼色心以色心只是依正故云依正復",
    "X28n0585_020:0117b22": "舉色心。",
    "X28n0585_020:0117b23": "評曰四念處別行玄皆獨以心為內何得將自己",
    "X28n0585_020:0117b24": "色心俱為內耶今分內外且是陰境何云內心攝",
    "X28n0585_020:0117c01": "外依正既攝諸法為外境則濫妙境矣。",
    "X28n0585_020:0117c02": "文心解(內外門)今詳究文義秖是前門總在一念為內",
    "X28n0585_020:0117c03": "別分色心為外(云云)一家教觀以事理為內外其文",
    "X28n0585_020:0117c04": "非一(云云)應知內外二境即占察經中唯識真如二",
    "X28n0585_020:0117c05": "種觀境也。",
    "X28n0585_020:0117c06": "評曰天台以心為內如何反以理為內占察乃事",
    "X28n0585_020:0117c07": "理二觀何却云境則成以境為觀耶總在一念別",
    "X28n0585_020:0117c08": "分色心乃明一心具法豈可將色心為外境耶。",
    "X28n0585_020:0117c09": "見見",
    "X28n0585_020:0117c10": "淨名疏(三)(廿八)二為發起弟子品者若不現疾無由顧",
    "X28n0585_020:0117c11": "命弟子參問若其不命豈敢輙述昔日所訶普令二",
    "X28n0585_020:0117c12": "乘同聞往昔滯小被訶其有樂小執小之徒聞此折",
    "X28n0585_020:0117c13": "伏慕仰大乘近為入室聞不思議成生酥之由藉遠",
    "X28n0585_020:0117c14": "為大品法華成熟酥醍醐之弄引亦是生果報土之",
    "X28n0585_020:0117c15": "良緣三為發起菩薩品者若不託疾菩薩無由被命",
    "X28n0585_020:0117c16": "豈得各述往昔被訶普令三教菩薩折其方便之滯",
    "X28n0585_020:0117c17": "同欣圓頓之道咸入不思議解脫淨佛土之勝因。",
    "X28n0585_020:0117c18": "垂裕(四)(廿四)樂小執小者即是小乘方便執小即是小",
    "X28n0585_020:0117c19": "乘見有果人慕仰大乘者知有大乘起見敬服爾時",
    "X28n0585_020:0117c20": "必能發於大心遠為至良緣者若無彈斥不堪挑汰",
    "X28n0585_020:0117c21": "況復二味為見醍醐因得記捨生必招果報普令三",
    "X28n0585_020:0117c22": "教等者荊溪云雖有三教正意以圓訶諸菩薩菩薩",
    "X28n0585_020:0117c23": "不任大旨見見同少其藏通人即以別折其執方便",
    "X28n0585_020:0117c24": "者於方等中利者入實鈍者仍未故知此中折三語",
    "X28n0585_020:0118a01": "通或但入通入別而已至法華會方乃見見咸歸。",
    "X28n0585_020:0118a02": "以由二乘鹿苑見小果至方等慕大見有大乘故",
    "X28n0585_020:0118a03": "云見見即大小二見若至法華見見俱忘鈍根菩",
    "X28n0585_020:0118a04": "薩亦同二見也。",
    "X28n0585_020:0118a05": "遣非",
    "X28n0585_020:0118a06": "大經(第二卷十一紙)解脫之法亦非涅槃如來之身亦非涅",
    "X28n0585_020:0118a07": "槃摩訶般若亦非涅槃三法各異亦非涅槃。",
    "X28n0585_020:0118a08": "涅槃玄(上)(六)今作三番九義淺深別異各各不同者雖",
    "X28n0585_020:0118a09": "復多含攝勝未是今經正意文云法身亦非那可單",
    "X28n0585_020:0118a10": "作三身釋大文云解脫亦非那可單作三脫釋滅文",
    "X28n0585_020:0118a11": "云般若亦非那可單作三智釋度故知單釋非今經",
    "X28n0585_020:0118a12": "意意者文云三法具足名大涅槃三法即三智三智",
    "X28n0585_020:0118a13": "即三點三法即九法九法即三法三法即九法是不",
    "X28n0585_020:0118a14": "縱九法即三法是不橫不並不別亦復如是。",
    "X28n0585_020:0118a15": "廣智釋曰此一節經文遣兩重非亦乃各遣兩重",
    "X28n0585_020:0118a16": "非亦乃共遣兩重非共遣兩重非者法身亦非等",
    "X28n0585_020:0118a17": "此顯三即是九三法各異故亦非者此顯九即是",
    "X28n0585_020:0118a18": "三也如一伊字具足三點三點互具成九亦無九",
    "X28n0585_020:0118a19": "點之別名九只是三故一伊字只有三點一伊字",
    "X28n0585_020:0118a20": "者譬一佛性也具三點者譬法身般若解脫也言",
    "X28n0585_020:0118a21": "法身亦非者天台釋云真法身非法身法身必具",
    "X28n0585_020:0118a22": "般若解脫真般若非般若般若必具法身解脫真",
    "X28n0585_020:0118a23": "解脫非解脫解脫必具法身般若故云法身亦非",
    "X28n0585_020:0118a24": "般若亦非解脫亦非此乃共遣第一重非顯三即",
    "X28n0585_020:0118b01": "是九次遣第二重非顯九即是三恐逐名相者錯",
    "X28n0585_020:0118b02": "作頭數解之謂各有體不知只一體性人身即體",
    "X28n0585_020:0118b03": "也心智即般若也作務即解脫也豈可作三人解",
    "X28n0585_020:0118b04": "之故曰三德只是一法雖是一人而有三德不可",
    "X28n0585_020:0118b05": "謂是三人三體各別(云云)此乃三德共名遺兩重",
    "X28n0585_020:0118b06": "非義也言各遣兩重非者故章安云點點是字目",
    "X28n0585_020:0118b07": "目是面也據法身當名自立五章之義(云云)所謂",
    "X28n0585_020:0118b08": "體者有體禮體底體達體禮即經體體底即經宗",
    "X28n0585_020:0118b09": "體達即經用此三亦即一而三即三而一而三而",
    "X28n0585_020:0118b10": "一非三非一如此分別者未免淺深各異故亦非",
    "X28n0585_020:0118b11": "也(云云)總既屬修有修有證修則修義淺性則性",
    "X28n0585_020:0118b12": "義深體禮體底體達亦即一而三豈非九法遣第",
    "X28n0585_020:0118b13": "一重非即三而一豈非三法遣第二重非此三俱",
    "X28n0585_020:0118b14": "屬體屬性故名深故三法各各論遣兩重非者未",
    "X28n0585_020:0118b15": "免淺深各異故亦非也廣智釋曰體三即宗三宗",
    "X28n0585_020:0118b16": "三即用三故都遣兩重非涅槃各具五重只一五",
    "X28n0585_020:0118b17": "重雅合經文遣兩重非顯不思議一名祕密藏略",
    "X28n0585_020:0118b18": "明大旨耳教相具五者亦可例云分別二十七法",
    "X28n0585_020:0118b19": "亦所詮即能詮故只一不思議之三法不可以頭",
    "X28n0585_020:0118b20": "數分別取性九修十八義加釋名之總二十七兼",
    "X28n0585_020:0118b21": "教相之二十七增法相頭數者一百二十之分別",
    "X28n0585_020:0118b22": "爾疑者曰共遣各遣兩重非依何義立廣智釋曰",
    "X28n0585_020:0118b23": "章安既云點點是字故一字之體用者須論即一",
    "X28n0585_020:0118b24": "而三即三而一非三非一方全一伊字之體用故",
    "X28n0585_020:0118c01": "一點具一伊字之體用作般若之三釋引摩天三",
    "X28n0585_020:0118c02": "日為譬立宗本宗要宗助之三名與一伊字之無",
    "X28n0585_020:0118c03": "別豈非一點全伊字之體用般若例然解脫例然",
    "X28n0585_020:0118c04": "此乃別論一點遣兩重非方顯今家即是圓體名",
    "X28n0585_020:0118c05": "空假即中全此圓體一性洎宗用二假故云中即",
    "X28n0585_020:0118c06": "空假。",
    "X28n0585_020:0118c07": "習氣",
    "X28n0585_020:0118c08": "問淨名疏(一)(卅二)圓教補處四十一品並盡雖餘一",
    "X28n0585_020:0118c09": "品有若微煙乃可得名悉已清淨(文)玄疏(二)云始",
    "X28n0585_020:0118c10": "從初住終至法雲圓斷諸見猶有習在止習氣微",
    "X28n0585_020:0118c11": "薄事等微煙又淨名疏(五)(卅五)彌勒法身四十一品",
    "X28n0585_020:0118c12": "無明已盡住等覺地餘一品及習氣在生閻浮寂",
    "X28n0585_020:0118c13": "滅道場朗然大悟一品無明及習氣俱盡(文)三文",
    "X28n0585_020:0118c14": "不同者何曰各有所以且初文因釋列眾三萬二",
    "X28n0585_020:0118c15": "千菩薩歎德中悉已清淨故以習氣合正使而說",
    "X28n0585_020:0118c16": "故云雖餘一品有若微煙也次文因釋淨無垢稱",
    "X28n0585_020:0118c17": "之名故以正使一品作習氣說若更有無明在何",
    "X28n0585_020:0118c18": "得名為三惑已淨以歎無垢耶第三因釋彌勒一",
    "X28n0585_020:0118c19": "生當得菩提但取當生閻浮故於正使外別有習",
    "X28n0585_020:0118c20": "氣而說也然此三文初二葢順經文帖釋故以習",
    "X28n0585_020:0118c21": "正合之其實依後文習氣在正使外也問等覺入",
    "X28n0585_020:0118c22": "重玄斷正使耶若然四明何云斷正使外更入重",
    "X28n0585_020:0118c23": "玄斷於習氣文甚分明耶曰諸文或單說斷正使",
    "X28n0585_020:0118c24": "或單說斷習氣或合說無明及習俱盡雖各順文",
    "X28n0585_020:0119a01": "有此不同升妙覺時正習俱盡也若四明記文一",
    "X28n0585_020:0119a02": "為消正習皆盡故約斷習為入重玄二破孤山正",
    "X28n0585_020:0119a03": "習不分故云也問前斷習氣唯在等覺何故優婆",
    "X28n0585_020:0119a04": "塞經九地斷見習十地斷愛習耶淨覺云當知經",
    "X28n0585_020:0119a05": "在教道之說耳今問若順別教教道者何故淨名",
    "X28n0585_020:0119a06": "中引證圓教等覺云一家圓斷義轉分明耶須知",
    "X28n0585_020:0119a07": "準十地論不開等覺十地即等覺也既是界外同",
    "X28n0585_020:0119a08": "體見思若分二習之相故約九地十地明之其實",
    "X28n0585_020:0119a09": "在十地等覺論斷也問藏通菩薩支佛斷習可見",
    "X28n0585_020:0119a10": "其兩教聲聞何處斷習若謂無習可斷者大經中",
    "X28n0585_020:0119a11": "我衣我鉢大論難陀欲習等正是聲聞見思之習",
    "X28n0585_020:0119a12": "何謂無之又復別教見思之習何處斷耶曰聲聞",
    "X28n0585_020:0119a13": "於鹿苑但斷正使雖歷二酥皆未斷習至開顯時",
    "X28n0585_020:0119a14": "但破無明通習任運而去若別教者應十向後心",
    "X28n0585_020:0119a15": "方斷也。",
    "X28n0585_020:0119a16": "隨緣",
    "X28n0585_020:0119a17": "中道無性故能全體起於三千但理隨緣則以一",
    "X28n0585_020:0119a18": "真生於九界原夫實相之體如淨明鏡十界依正",
    "X28n0585_020:0119a19": "差別之法無不畢備體性本然一切皆妙此所謂",
    "X28n0585_020:0119a20": "不變性也此性虗通不定于一隨染緣則三千皆",
    "X28n0585_020:0119a21": "染全為九界無明迷事也隨淨緣則三千皆淨全",
    "X28n0585_020:0119a22": "為佛界法性淨用也故天台大師曰迷此理者由",
    "X28n0585_020:0119a23": "無明為緣則有眾生起解此理者猶教行為緣則",
    "X28n0585_020:0119a24": "有正覺起而荊溪作染淨二種隨緣釋之此即圓",
    "X28n0585_020:0119b01": "理隨緣之謂也然不變隨緣藏師之言荊溪借用",
    "X28n0585_020:0119b02": "以申圓義曷為四明却立別教之理亦隨緣耶葢",
    "X28n0585_020:0119b03": "法智深得荊溪之意云爾荊溪曰別教亦得云從",
    "X28n0585_020:0119b04": "無住本立一切法無明覆理能覆所覆俱名無住",
    "X28n0585_020:0119b05": "又曰真如在迷能生九界法智夷考文義乃斷之",
    "X28n0585_020:0119b06": "曰既許所覆無住別理安不隨緣又曰若不隨緣",
    "X28n0585_020:0119b07": "焉能生九今反之曰若不生九豈曰隨緣四明立",
    "X28n0585_020:0119b08": "別理隨緣者本乎此也雖然竊甞疑之不變隨緣",
    "X28n0585_020:0119b09": "乃藏疏真如門相即之義則與今家圓即若是其",
    "X28n0585_020:0119b10": "同歟曰不同也夫圓理論相別者全體是用舉用",
    "X28n0585_020:0119b11": "即體事理不相妨內外皆一致又何體用事理內",
    "X28n0585_020:0119b12": "外相待於其間哉若藏師二義相即者直今家之",
    "X28n0585_020:0119b13": "別義耳彼云隨緣即不變不變即隨緣今家別理",
    "X28n0585_020:0119b14": "二義奚甞不即今試言之夫別理隨緣之所以者",
    "X28n0585_020:0119b15": "由真如之理非凝然不變非頑駭之性故能隨九",
    "X28n0585_020:0119b16": "界緣作差別法雖復隨緣而始終不變故知隨緣",
    "X28n0585_020:0119b17": "不變之性自能相即要知其所以隨緣者實但中",
    "X28n0585_020:0119b18": "之德豈不即耶不然不足以為但中也若以理望",
    "X28n0585_020:0119b19": "隨緣之事則彼此角立事理不融此無他為非體",
    "X28n0585_020:0119b20": "具隨緣故也故知藏疏雖論相即皆指事中隨緣",
    "X28n0585_020:0119b21": "之性與不變之性自論相即以理對事終成相離",
    "X28n0585_020:0119b22": "必須破九顯一故曰藏疏相即之義直今家之別",
    "X28n0585_020:0119b23": "義耳則知即名雖同而於圓即之義固不可同也",
    "X28n0585_020:0119b24": "然而既曰隨緣乃引生法之文為證何也四明亦",
    "X28n0585_020:0119c01": "既言之矣若不隨緣安能生九以生法即是隨緣",
    "X28n0585_020:0119c02": "義也若得此意則相宗凝然不變之執藏通偏空",
    "X28n0585_020:0119c03": "之理不待申而自明矣。",
    "X28n0585_020:0119c04": "八相",
    "X28n0585_020:0119c05": "起信論所謂從兜率天退入胎住胎出胎出家成道",
    "X28n0585_020:0119c06": "轉法輪入於涅槃(大乘)。",
    "X28n0585_020:0119c07": "四教義(三)一從兜率天下二託胎三出生四出家五",
    "X28n0585_020:0119c08": "降魔六成道七轉法輪八入涅槃(小乘)。",
    "X28n0585_020:0119c09": "華嚴經(第五十八新譯)離世間品云或見菩薩住兜率天(一)",
    "X28n0585_020:0119c10": "或見入胎(二)或初出(三)或出家(四)或成道(五)或降魔",
    "X28n0585_020:0119c11": "(六)或轉法輪(七)或入涅槃(八)。",
    "X28n0585_020:0119c12": "妙樂(三)(十四)四佛各有四降魔相(云云)既降魔已應轉",
    "X28n0585_020:0119c13": "法輪。",
    "X28n0585_020:0119c14": "玅宗(上)(廿二)佛應三土且說同居化有始終須彰八相",
    "X28n0585_020:0119c15": "大機所見八相難思若應小機八種皆劣。",
    "X28n0585_020:0119c16": "先達謂小無住胎以不談常住故大無降魔了魔",
    "X28n0585_020:0119c17": "即法界故且了魔法界唯圓可爾如華嚴文何當",
    "X28n0585_020:0119c18": "知經論隨機開合存沒不同非必然也若開住胎",
    "X28n0585_020:0119c19": "應合降魔在成道中若開降魔應合住胎在入胎",
    "X28n0585_020:0119c20": "內以入胎必住胎也成道必降魔也雖止觀引大",
    "X28n0585_020:0119c21": "經云為聲聞人說有調魔為大乘者不說調魔(八卅",
    "X28n0585_020:0119c22": "三)妙樂云以能即魔為法界者(十)(十一)此等非不降",
    "X28n0585_020:0119c23": "魔但不作意云不調耳但大與小異如籤云皆云",
    "X28n0585_020:0119c24": "或者一一相中皆八相故疑云文句(八)(六)明衣室座",
    "X28n0585_020:0120a01": "破四魔云慈悲破天魔柔和破陰魔空破煩惱魔",
    "X28n0585_020:0120a02": "死魔(文)記云並須約於界外圓釋(八)(十七)且界外豈",
    "X28n0585_020:0120a03": "有天魔耶曰恐指能破屬界外教非謂天魔通界",
    "X28n0585_020:0120a04": "外也。",
    "X28n0585_020:0120a05": "塵沙",
    "X28n0585_020:0120a06": "咸教主曰須知塵沙無別惑體全以見思藥病方",
    "X28n0585_020:0120a07": "法名為塵沙何以知之故止觀所示出假有三謂",
    "X28n0585_020:0120a08": "知病識藥授藥方法知病者知一切眾生見思之",
    "X28n0585_020:0120a09": "病知見思根本知見思因緣久近重數等識藥者",
    "X28n0585_020:0120a10": "有世間藥有出世間藥有出世間上上藥授藥方",
    "X28n0585_020:0120a11": "法者須能觀機隨病與藥先須自能曉了藥病亦",
    "X28n0585_020:0120a12": "能了達授藥方法應病與之令他欣樂隨服而治",
    "X28n0585_020:0120a13": "若能了達知病等三名破塵沙此三不了名之為",
    "X28n0585_020:0120a14": "惑以由見思有通有別故塵沙惑有內有外若能",
    "X28n0585_020:0120a15": "分別通見通思授藥與治破界內塵沙若能分別",
    "X28n0585_020:0120a16": "別見別思授藥與治即破界外塵沙故知塵沙無",
    "X28n0585_020:0120a17": "別惑體即指善能分別見思藥病等相名破塵沙",
    "X28n0585_020:0120a18": "菩薩既以利物為先所以習學恒沙佛法廣為眾",
    "X28n0585_020:0120a19": "生分別藥病雖於界外無明未破亦能學習四種",
    "X28n0585_020:0120a20": "四諦十六門假至地住時破一品無明方名真益",
    "X28n0585_020:0120a21": "夫如是則塵沙惑者乃他人分上見思之病見思",
    "X28n0585_020:0120a22": "因緣見思久近見思重數及治見思之藥也所以",
    "X28n0585_020:0120a23": "不能牽生者我自見思先已斷竟但未能分別他",
    "X28n0585_020:0120a24": "人見思如何牽我之生耶故知自己分上所有惑",
    "X28n0585_020:0120b01": "者唯見思無明二種能牽界內外生欲亡此惑修",
    "X28n0585_020:0120b02": "空修中斷此二惑即自行功滿故云自行唯在空",
    "X28n0585_020:0120b03": "中然於菩薩軄在利他始初發心菩提為本眾生",
    "X28n0585_020:0120b04": "無邊誓願度脫稱此本故故須為他分別見思種",
    "X28n0585_020:0120b05": "種重數令一切人厭離生死永出輪迴若也不能",
    "X28n0585_020:0120b06": "洞了此等見思法門坐在塵沙如何為物故云塵",
    "X28n0585_020:0120b07": "沙障乎化導識此惑體唯四明一人而已故曰見",
    "X28n0585_020:0120b08": "思重數如塵若沙也如此解會非但能識塵沙惑",
    "X28n0585_020:0120b09": "體亦見四教所詮之理終自行入道故唯真中從",
    "X28n0585_020:0120b10": "出假化物故兼俗諦即此自行而為化他令他依",
    "X28n0585_020:0120b11": "此四教二理之所修習是故俗諦徧在四教分界",
    "X28n0585_020:0120b12": "內外在我名俗諦以破塵沙在他名空中以破二",
    "X28n0585_020:0120b13": "惑故知俗理在乎學習法門為他分別令他治病",
    "X28n0585_020:0120b14": "破他生死以他不知此等是病故招無量生死受",
    "X28n0585_020:0120b15": "無量果報故四念處云無量取相感無量生死無",
    "X28n0585_020:0120b16": "量塵沙招無量果報無量無明受無量報身也若",
    "X28n0585_020:0120b17": "文句云若無四住分段不生若無無知方便不生",
    "X28n0585_020:0120b18": "若無無明實報不生者以惑對土之義也(文)其餘",
    "X28n0585_020:0120b19": "邪說得以略之。",
    "X28n0585_020:0120b21": "讀教記卷第二十"
}