{
    "X17n0329_003:0551b14": "楞伽阿跋多羅寶經卷第三義疏上",
    "X17n0329_003:0551b15": "天竺三藏求那跋陀羅　譯經",
    "X17n0329_003:0551b16": "支那蕅益沙門釋智旭　疏義",
    "X17n0329_003:0551b17": "一切佛語心品之三(魏云。佛心品第四。○唐云。無常",
    "X17n0329_003:0551b18": "品第三)。",
    "X17n0329_003:0551b19": "○第十八意生身門二。初許宣。二正說。△今初。",
    "X17n0329_003:0551b20": "爾時世尊。告大慧菩薩摩訶薩言。意生身分別通相。",
    "X17n0329_003:0551b21": "(魏云。意生身修行差別。○唐云。意成身差別相)我今當",
    "X17n0329_003:0551b22": "說。諦聽諦聽。善思念之。大慧白佛言。善哉世尊。唯然",
    "X17n0329_003:0551b23": "受教。",
    "X17n0329_003:0551b24": "○二正說三。初列名。二釋相。三結頌。△今初。",
    "X17n0329_003:0551c01": "佛告大慧。有三種意生身。云何為三。所謂三昧樂正",
    "X17n0329_003:0551c02": "受意生身。(魏云。得三昧樂三摩跋提意生身。○唐云。",
    "X17n0329_003:0551c03": "入三昧樂意成身)覺法自性性意生身。(魏云。如實覺",
    "X17n0329_003:0551c04": "知諸法相意生身)種類俱生無行作意生身。(二譯俱",
    "X17n0329_003:0551c05": "云無作行)修行者了知初地。上上增進相。得三種身",
    "X17n0329_003:0551c06": "(魏云。菩薩從於初地。如實修行。得上上地證智之相。○",
    "X17n0329_003:0551c07": "唐云。諸修行者入初地已。漸次證得)。",
    "X17n0329_003:0551c08": "疏曰。三種意生身者。相似三觀之所成也。三昧。此",
    "X17n0329_003:0551c09": "翻等持。亦翻正定。以五別境中之定心所為體。於",
    "X17n0329_003:0551c10": "所觀境令心專注不散為性。智依為業。故大涅槃",
    "X17n0329_003:0551c11": "云。一切眾生。具足三定。若專注佛性。則名上定。若",
    "X17n0329_003:0551c12": "專注四禪。則名中定。若專注世間諸事。則名下定",
    "X17n0329_003:0551c13": "也。樂者。出世寂滅樂也。正受者。不受世間諸受。即",
    "X17n0329_003:0551c14": "魏譯三摩跋提。此翻為等至也。問。三摩跋提。即圓",
    "X17n0329_003:0551c15": "覺所謂三摩鉢提。以起幻為行。宜屬假觀。胡得以",
    "X17n0329_003:0551c16": "正受釋之。答。唯其不受諸受。故能起種種幻如明",
    "X17n0329_003:0551c17": "鏡不受諸像。故能現像。空谷不受諸響。故能答響。",
    "X17n0329_003:0551c18": "不受言其當體。起幻言其功用也。此入三昧樂意",
    "X17n0329_003:0551c19": "生身。藏四果。通見地以上。別十住。圓初信。皆能得",
    "X17n0329_003:0551c20": "之。若在藏通。已是真空觀成。今約圓道言之。故云",
    "X17n0329_003:0551c21": "相似空觀所成耳。覺法自性性者。知其種種差別",
    "X17n0329_003:0551c22": "性相。通出假。別十行。圓八信。皆能得之。若在通別。",
    "X17n0329_003:0551c23": "已是幻假觀成。今約圓道。故云相似假觀耳。種類",
    "X17n0329_003:0551c24": "俱生無行作者。一時普現一切身相。而無作行。別",
    "X17n0329_003:0552a01": "十迴向。圓十信。皆能得之。未證法身。猶名為意生",
    "X17n0329_003:0552a02": "身。故云相似中觀耳。從初乾慧如實修行。上上增",
    "X17n0329_003:0552a03": "進。乃能得之。所謂通入圓也。△二釋相。",
    "X17n0329_003:0552a04": "大慧。云何三昧樂正受意生身。謂第三第四第五地。",
    "X17n0329_003:0552a05": "三昧樂正受故。種種自心寂靜安住。心海起浪識相",
    "X17n0329_003:0552a06": "不生。知自心現境界性非性。(唐云。謂三四五地。入於",
    "X17n0329_003:0552a07": "三昧。離種種心。寂然不動。心海不起轉識波浪。了境心",
    "X17n0329_003:0552a08": "現。皆無所有)是名三昧樂正受意生身。",
    "X17n0329_003:0552a09": "疏曰。三八人地。入無間三昧。四見地。證出世智。五",
    "X17n0329_003:0552a10": "薄地重慮緣真。斷俱生惑。令其漸薄。皆能體法即",
    "X17n0329_003:0552a11": "空。故轉識波浪不起。安住出世正受樂也。",
    "X17n0329_003:0552a12": "大慧。云何覺法自性性意生身。謂第八地。觀察覺了",
    "X17n0329_003:0552a13": "如幻等法。悉無所有。身心轉變。得如幻三昧。及餘三",
    "X17n0329_003:0552a14": "昧門。無量相力自在明。(二云。神通)如玅華莊嚴。迅疾",
    "X17n0329_003:0552a15": "如意。猶如幻夢水月鏡像。非造。非所造。如造所造。(魏",
    "X17n0329_003:0552a16": "云。非四大生。似四大相)一切色種種支分具足莊嚴。",
    "X17n0329_003:0552a17": "隨入一切佛剎大眾。通達自性法故。(唐云。了諸法性)",
    "X17n0329_003:0552a18": "是名覺法自性性意生身。",
    "X17n0329_003:0552a19": "疏曰。八辟支地。正使斷盡。兼斷習氣。故能從空入",
    "X17n0329_003:0552a20": "假。以如幻等諸三昧門。現無量化。普入佛剎也。此",
    "X17n0329_003:0552a21": "約鈍根八地被接言之。若利根者。五六七地。亦當",
    "X17n0329_003:0552a22": "可得。",
    "X17n0329_003:0552a23": "大慧。云何種類俱生無行作意生身。所謂覺一切佛",
    "X17n0329_003:0552a24": "法。緣自得樂相。(唐云。謂了達諸佛自證法相)是名種",
    "X17n0329_003:0552b01": "類俱生無行作意生身。",
    "X17n0329_003:0552b02": "疏曰。不言在何地者。意指從八地後。接入別向圓",
    "X17n0329_003:0552b03": "信。修習中觀。雖未親證自覺聖智。已能覺諸佛法。",
    "X17n0329_003:0552b04": "緣其所證自得樂相也。二釋相竟。△三結頌。",
    "X17n0329_003:0552b05": "大慧。於彼三種身相。觀察覺了。應當修學。爾時世尊。",
    "X17n0329_003:0552b06": "欲重宣此義而說偈言。非我乘大乘。(魏云。我乘非大",
    "X17n0329_003:0552b07": "乘。○唐云。我大乘非乘)非說(唐作聲)亦非字。非諦非",
    "X17n0329_003:0552b08": "解脫。非無有境界。(唐云。亦非無相境)然乘摩訶衍。三",
    "X17n0329_003:0552b09": "摩提自在。種種意生身。自在華莊嚴。",
    "X17n0329_003:0552b10": "疏曰。此頌意顯如來法身。本非三種意生身。而三",
    "X17n0329_003:0552b11": "種意生身。皆是法身所流布也。初句應依二譯。具",
    "X17n0329_003:0552b12": "足則云。我大乘即非大乘。亦非聲說。亦非文字。亦",
    "X17n0329_003:0552b13": "非四諦三諦二諦一諦。亦非解脫。亦非無相無所",
    "X17n0329_003:0552b14": "有境。故不可喚作三種意生身也。然行人若能乘",
    "X17n0329_003:0552b15": "於大乘。入三摩提而得自在。則三種意生身。任運",
    "X17n0329_003:0552b16": "先得成就。然後證大菩提。譬如樹之生果。先有華",
    "X17n0329_003:0552b17": "莊嚴也。第十八意生身門竟。○第十九五無間業",
    "X17n0329_003:0552b18": "門三。初請問。二許宣。三正說。△今初。",
    "X17n0329_003:0552b19": "爾時大慧菩薩摩訶薩白佛言。世尊。如世尊說。若男",
    "X17n0329_003:0552b20": "子女人行五無間業。不入無擇地獄。世尊。云何男子",
    "X17n0329_003:0552b21": "女人行五無間業。不入無擇地獄(魏云。入於無間。唐",
    "X17n0329_003:0552b22": "云。墮阿鼻獄)。",
    "X17n0329_003:0552b23": "疏曰。約世事論五逆。定隨無間。故名五無間業。約",
    "X17n0329_003:0552b24": "觀心論五逆。定能無間證入佛法。故亦名五無間",
    "X17n0329_003:0552c01": "業。一則墮獄。一不墮獄。故大慧意欲雙問之也。△",
    "X17n0329_003:0552c02": "二許宣。",
    "X17n0329_003:0552c03": "佛告大慧。諦聽諦聽。善思念之。當為汝說。大慧白佛",
    "X17n0329_003:0552c04": "言。善哉世尊。唯然受教。",
    "X17n0329_003:0552c05": "○三正說二。初長文。二偈頌。初中三。初泛標五名。",
    "X17n0329_003:0552c06": "二約觀心釋。三約世事釋。△今初。",
    "X17n0329_003:0552c07": "佛告大慧。云何五無間業。所謂殺(音弑)父(弑)母。及害",
    "X17n0329_003:0552c08": "羅漢。破壞眾僧。(二云。破和合僧)惡心出佛身血。",
    "X17n0329_003:0552c09": "△二約觀心釋。",
    "X17n0329_003:0552c10": "大慧。云何眾生母。謂愛更受生貪喜俱。如緣母立。(唐",
    "X17n0329_003:0552c11": "云。謂引身愛與貪喜俱。如母養育)無明為父。生入處",
    "X17n0329_003:0552c12": "聚落。(唐云。何者為父。所謂無明。令生六處聚落中故)斷",
    "X17n0329_003:0552c13": "二根本。名害父母。",
    "X17n0329_003:0552c14": "疏曰。十二緣中之愛支。與貪喜俱。能潤生故。名之",
    "X17n0329_003:0552c15": "為母。其無明支。能發業故。名之為父。斷此發業潤",
    "X17n0329_003:0552c16": "生二惑。名害父母。則得無間證三乘果也。",
    "X17n0329_003:0552c17": "彼諸使不現。如鼠毒發諸法。(魏云。謂諸使如鼠毒發。",
    "X17n0329_003:0552c18": "○唐云。謂隨眠為怨。如鼠毒發)究竟斷彼。(魏云。拔諸",
    "X17n0329_003:0552c19": "怨使根本不生)名害羅漢。",
    "X17n0329_003:0552c20": "疏曰。下文既以心王諦佛。故今直以隨眠心所譬",
    "X17n0329_003:0552c21": "羅漢也。不現。即隨眠也。無漏種子。不名粗重。不名",
    "X17n0329_003:0552c22": "隨眠。有漏善及無覆無記種子。但名粗重。不名隨",
    "X17n0329_003:0552c23": "眠。有覆無記及不善種子。亦名粗重。亦名隨眠。今",
    "X17n0329_003:0552c24": "云諸使隨眠。即指不善有覆心所之種子也。鼠毒",
    "X17n0329_003:0553a01": "發者。鼠之嚙人。瘡雖已愈其毒遇雷即發。眾生諸",
    "X17n0329_003:0553a02": "使種子亦爾。未遇緣時。不可得見。遇緣即發。故斷",
    "X17n0329_003:0553a03": "彼時。名為觀心害阿羅漢。",
    "X17n0329_003:0553a04": "云何破僧。謂異相諸陰。(魏云。五陰異相。○唐云。諸蘊",
    "X17n0329_003:0553a05": "異相)和合積聚。究竟斷彼。名為破僧。",
    "X17n0329_003:0553a06": "疏曰。僧伽名和合眾。以其異姓同居。而無乖諍故",
    "X17n0329_003:0553a07": "也。觀心五陰異相和合。成假名我。破此我執。故名",
    "X17n0329_003:0553a08": "破和合僧。",
    "X17n0329_003:0553a09": "大慧。不覺外自共相自心現量七識身。(魏云。謂自相",
    "X17n0329_003:0553a10": "同相見外自心相八種識身。○唐云。謂八識身妄生思",
    "X17n0329_003:0553a11": "覺。見自心外自相共相)以三解脫無漏惡想。(唐云。惡",
    "X17n0329_003:0553a12": "心)究竟斷彼七種識佛。(魏云。八種識佛。○唐云。八識",
    "X17n0329_003:0553a13": "身佛)名為惡心出佛身血。",
    "X17n0329_003:0553a14": "疏曰。佛者。覺也。識者。了別也。八識皆以了別而為",
    "X17n0329_003:0553a15": "行相。故名為佛。前七為能熏。第八為所熏。前七為",
    "X17n0329_003:0553a16": "所持。第八為能持。前七為能依。第八為所依。前七",
    "X17n0329_003:0553a17": "現行為所生。八中種子為能生。一切諸法自相共",
    "X17n0329_003:0553a18": "相。本唯心現。心外無法。前七不覺。妄起我法二執。",
    "X17n0329_003:0553a19": "二執所熏種子。藏在第八識中。復起二執現行。染",
    "X17n0329_003:0553a20": "汙不淨。故名為血。前七血出。則第八之血亦出矣。",
    "X17n0329_003:0553a21": "三解脫者。一空一切空。十界皆空。一無相一切無",
    "X17n0329_003:0553a22": "相。十界皆無相。一無作一切無作。十界皆無作。性",
    "X17n0329_003:0553a23": "絕二邊。故名無漏。無所不破。故名惡想。此是妙觀",
    "X17n0329_003:0553a24": "察智相應心品。能令第七前五永斷現行。能令第",
    "X17n0329_003:0553b01": "八永斷種子。故云斷彼七種識佛也。",
    "X17n0329_003:0553b02": "若男子女人行此無間事者。名五無間。亦名無間等",
    "X17n0329_003:0553b03": "(魏云。是名內身五種無間。若善男子善女人行此無間。",
    "X17n0329_003:0553b04": "得名無間者。無間者。名證如實法故。○唐云。是為內五",
    "X17n0329_003:0553b05": "無間。若有作者。無間即得現證實法)。",
    "X17n0329_003:0553b06": "疏曰。約觀心釋。故名為內。非謂在身內也。入無間",
    "X17n0329_003:0553b07": "三昧。不出觀而證真如。無有能為之間隔者。能證",
    "X17n0329_003:0553b08": "所證平等平等。故亦名無間等也。二約觀心釋竟。",
    "X17n0329_003:0553b09": "△三約世事釋。",
    "X17n0329_003:0553b10": "復次大慧。有外無間。今當演說。汝及餘菩薩摩訶薩",
    "X17n0329_003:0553b11": "聞是義已。於未來世。不墮愚癡。云何五無間。謂先所",
    "X17n0329_003:0553b12": "說無間。(魏云。謂殺父母羅漢。破和合僧。出佛身血。○唐",
    "X17n0329_003:0553b13": "云。謂餘教中所說無間)若行此者。於三解脫。一一不",
    "X17n0329_003:0553b14": "得無間等法(唐云。若有作者。於三解脫。不能現證)。",
    "X17n0329_003:0553b15": "疏曰。約世事釋。故名為外。非謂在心外也。此五逆",
    "X17n0329_003:0553b16": "罪諸罪中最。縱令取相無生懺悔。但可轉重令輕。",
    "X17n0329_003:0553b17": "然於現世。決不能入無間三昧。證三解脫也。",
    "X17n0329_003:0553b18": "除此已。餘化神力現無間等。謂聲聞化神力。菩薩化",
    "X17n0329_003:0553b19": "神力。如來化神力。為餘作無間罪者除疑悔過。為勸",
    "X17n0329_003:0553b20": "發故。神力變化現無間等(唐云。惟除如來諸大菩薩",
    "X17n0329_003:0553b21": "及大聲聞。見其有造無間業者。為欲勸發令其改過。以",
    "X17n0329_003:0553b22": "神通力。示同其事。尋即悔除。證於解脫。此皆化現。非是",
    "X17n0329_003:0553b23": "實造)。",
    "X17n0329_003:0553b24": "疏曰。此釋疑也。謂如佛在世時。文殊仗劒害佛。央",
    "X17n0329_003:0553c01": "掘指作華冠。豈非亦是無間重罪。何以現證解脫。",
    "X17n0329_003:0553c02": "故今釋云。此為勸發實造罪者。令其除疑悔過。化",
    "X17n0329_003:0553c03": "現為之。非是實造逆罪。而得現身證解脫也。",
    "X17n0329_003:0553c04": "無有一向作無間事。不得無間等。(魏云。若犯五重無",
    "X17n0329_003:0553c05": "間罪者。畢竟不得證入道分。○唐云。若有實造無間業",
    "X17n0329_003:0553c06": "者。終無現身而得解脫)除覺自心現量。離身財妄想。",
    "X17n0329_003:0553c07": "離我我所攝受。(唐云。唯除覺了自心所現身資所住。",
    "X17n0329_003:0553c08": "離我我所分別執見)或時遇善知識。解脫餘趣相續",
    "X17n0329_003:0553c09": "妄想(魏云。於無量無邊劫中。遇善知識。於異道身。離於",
    "X17n0329_003:0553c10": "自心虗妄見過。○唐云。或於來世餘處受生。遇善知識。",
    "X17n0329_003:0553c11": "離分別過。方證解脫)。",
    "X17n0329_003:0553c12": "疏曰。此明凡愚實造世間五逆。必當墮無間獄。終",
    "X17n0329_003:0553c13": "不現身證無間三昧也。或其人。宿種大乘善根。今",
    "X17n0329_003:0553c14": "雖迷惑。造五逆罪。尋即覺了依正皆唯心現。離我",
    "X17n0329_003:0553c15": "我所執見。又得遇善知識。如阿闍世王見佛懺悔。",
    "X17n0329_003:0553c16": "得無根信。乃能轉身即悟無生法忍耳。初長文竟。",
    "X17n0329_003:0553c17": "△二偈頌。",
    "X17n0329_003:0553c18": "爾時世尊。欲重宣此義而說偈言。貪愛名為母。無明",
    "X17n0329_003:0553c19": "則為父。覺境識為佛。諸使為羅漢。陰集名為僧。無間",
    "X17n0329_003:0553c20": "次第斷。謂是五無間。不入無擇獄。",
    "X17n0329_003:0553c21": "疏曰。此但重頌觀心釋也。第十九五無間業門竟。",
    "X17n0329_003:0553c22": "○第二十佛知覺門二。初正明佛知覺。二兼釋密",
    "X17n0329_003:0553c23": "意語。初中二。初問。二答。△今初。",
    "X17n0329_003:0553c24": "爾時大慧菩薩復白佛言。世尊。唯願為說佛之知覺。",
    "X17n0329_003:0554a01": "(魏云。如來知覺之相。○唐云。諸佛體性)世尊。何等是",
    "X17n0329_003:0554a02": "佛之知覺。",
    "X17n0329_003:0554a03": "△二答。",
    "X17n0329_003:0554a04": "佛告大慧。覺人法無我。了知二障。離二種死。斷二煩",
    "X17n0329_003:0554a05": "惱。是名佛之知覺。聲聞緣覺得此法者。亦名為佛。以",
    "X17n0329_003:0554a06": "是因緣故。我說一乘。爾時世尊。欲重宣此義而說偈",
    "X17n0329_003:0554a07": "言。善知二無我。二障煩惱斷。永離二種死。是名佛知",
    "X17n0329_003:0554a08": "覺。",
    "X17n0329_003:0554a09": "疏曰。人我執。障大涅槃。法我執。障大菩提。故覺二",
    "X17n0329_003:0554a10": "無我。則了知二障也。四住煩惱。感分段生死。無明",
    "X17n0329_003:0554a11": "煩惱。感變易生死。故離二死。由斷二煩惱也。鈍根",
    "X17n0329_003:0554a12": "之人。先觀人無我。了涅槃障。斷四住煩惱。離分段",
    "X17n0329_003:0554a13": "生死。故名聲聞緣覺。若至三昧酒消。復入出世間",
    "X17n0329_003:0554a14": "上上無漏界。滿足眾具。則亦名為佛矣。重頌可知。",
    "X17n0329_003:0554a15": "初正明佛知覺竟。○二兼釋密意語二。初釋一佛",
    "X17n0329_003:0554a16": "義。二釋不說義。初中二。初疑問。二答釋。△今初。",
    "X17n0329_003:0554a17": "爾時大慧菩薩白佛言。世尊。何故世尊於大眾中唱",
    "X17n0329_003:0554a18": "如是言。我是過去一切佛。及種種受生。我爾時作曼",
    "X17n0329_003:0554a19": "陀轉輪聖王。(二皆云。頂生王)六牙大象。及鸚鵡鳥。釋",
    "X17n0329_003:0554a20": "提桓因。(唐云。帝釋)善眼仙人。如是等百千生經說。",
    "X17n0329_003:0554a21": "疏曰。此疑既是過去諸佛。不應復有種種受生。既",
    "X17n0329_003:0554a22": "本生經所說受生百千差別。不應即是過去諸佛。",
    "X17n0329_003:0554a23": "故問之也。○二答釋三。初標四平等。二釋四平等。",
    "X17n0329_003:0554a24": "三結頌。△今初。",
    "X17n0329_003:0554b01": "佛告大慧。以四等故。(魏云。依四種平等。○唐云。依四",
    "X17n0329_003:0554b02": "平等祕密意故)如來應供等正覺。於大眾中唱如是",
    "X17n0329_003:0554b03": "言。我爾時作拘留孫。拘那含牟尼。迦葉佛。云何四等。",
    "X17n0329_003:0554b04": "謂字等。語等。法等。身等。(依二譯及下釋。皆應先身後",
    "X17n0329_003:0554b05": "法)是名四等。以四種等。故如來應供等正覺。於大眾",
    "X17n0329_003:0554b06": "中唱如是言。",
    "X17n0329_003:0554b07": "疏曰。此但釋我是過去諸佛。乃密意語。則知百千",
    "X17n0329_003:0554b08": "本生。皆由願力化現。非密意語也。拘留孫。此翻所",
    "X17n0329_003:0554b09": "應斷。亦翻作用。賢劫最初佛也。拘那含牟尼。此翻",
    "X17n0329_003:0554b10": "金寂。亦翻金仙。賢劫第二佛也。迦葉。此翻飲光。賢",
    "X17n0329_003:0554b11": "劫第三佛也。△二釋四平等。",
    "X17n0329_003:0554b12": "云何字等。若字稱我為佛。彼字亦稱一切諸佛。彼字",
    "X17n0329_003:0554b13": "自性無有差別。(唐云。謂我名佛。一切如來亦名為佛。",
    "X17n0329_003:0554b14": "佛名無別)是名字等。云何語等。謂我六十四種梵音",
    "X17n0329_003:0554b15": "言語相生。彼諸如來應供等正覺。亦如是六十四種",
    "X17n0329_003:0554b16": "梵音言語相生。無增無減。無有差別。迦陵頻伽梵音",
    "X17n0329_003:0554b17": "聲性。(唐云。謂我作六十四種梵音聲語。一切如來亦作",
    "X17n0329_003:0554b18": "此語。迦陵頻伽梵音聲性不增不減。無有差別。是名語",
    "X17n0329_003:0554b19": "等)云何身等。謂我與諸佛法身及色身相好。無有差",
    "X17n0329_003:0554b20": "別。除為調伏彼彼諸趣差別眾生故。示現種種差別",
    "X17n0329_003:0554b21": "色身。是名身等。云何法等。謂我及彼佛。得三十七菩",
    "X17n0329_003:0554b22": "提分法。略說佛法無障礙智。",
    "X17n0329_003:0554b23": "疏曰。六十四種梵音聲者。西域聲有八轉。一體。二",
    "X17n0329_003:0554b24": "業。三俱。四為。五從。六屬。七於。八呼。佛於此八轉聲。",
    "X17n0329_003:0554c01": "各具八德。一調和。二柔軟。三諦了。四易解。五無錯",
    "X17n0329_003:0554c02": "謬。六無雌小。七廣大。八深遠。故有八八六十四相",
    "X17n0329_003:0554c03": "也。迦陵頻伽。此翻妙聲鳥。人天等聲無能及者。故",
    "X17n0329_003:0554c04": "以譬佛音聲。餘可知。△三結頌。",
    "X17n0329_003:0554c05": "是名四等。是故如來應供等正覺。於大眾中唱如是",
    "X17n0329_003:0554c06": "言。爾時世尊。欲重宣此義而說偈言。迦葉拘留孫。拘",
    "X17n0329_003:0554c07": "那含是我。以此四種等。我為佛子說。",
    "X17n0329_003:0554c08": "初釋一佛義竟。○二釋不說義二。初疑問。二答釋。",
    "X17n0329_003:0554c09": "△今初。",
    "X17n0329_003:0554c10": "大慧復白佛言。如世尊所說。我從某夜。得最正覺。乃",
    "X17n0329_003:0554c11": "至某夜。入般涅槃。於其中間。乃至不說一字。亦不已",
    "X17n0329_003:0554c12": "說當說。不說是佛說。世尊。如來應供等正覺。何因說",
    "X17n0329_003:0554c13": "言。不說是佛說(魏云。依何義說如是語。佛語非語。○",
    "X17n0329_003:0554c14": "唐云。依何密意。作如是語)。",
    "X17n0329_003:0554c15": "○二答釋三。初標二法。二釋二法。三結頌。△今初。",
    "X17n0329_003:0554c16": "佛告大慧。我因二法故。(唐云。依二密法故)作如是說。",
    "X17n0329_003:0554c17": "云何二法。謂緣自得法。(唐云。自證法)及本住法。是名",
    "X17n0329_003:0554c18": "二法。因此二法故。我如是說。",
    "X17n0329_003:0554c19": "△二釋二法。",
    "X17n0329_003:0554c20": "云何緣自得法。若彼如來所得。我亦得之。無增無減。",
    "X17n0329_003:0554c21": "緣自得法究竟境界。離言說妄想。離字二趣(唐云。謂",
    "X17n0329_003:0554c22": "諸佛所證。我亦同證。不增不減。證智所行。離言說相。離",
    "X17n0329_003:0554c23": "分別相。離名字相)。",
    "X17n0329_003:0554c24": "疏曰。此明能證之智不可說也。字二趣者。能詮及",
    "X17n0329_003:0555a01": "所詮。如前所明言說及所說。皆非第一義也。",
    "X17n0329_003:0555a02": "云何本住法。謂古先聖道。如金銀等性。法界常住。若",
    "X17n0329_003:0555a03": "如來出世。若不出世。法界常住。(唐云。謂法本性。如金",
    "X17n0329_003:0555a04": "等在鑛。若佛出世。若不出世。法住法位法界法性皆悉",
    "X17n0329_003:0555a05": "常住)如趣彼城道。譬如士夫行曠野中。見向古城平",
    "X17n0329_003:0555a06": "坦正道。即隨入城。受如意樂。(唐云。譬如有人行曠野中。",
    "X17n0329_003:0555a07": "見向古城平坦舊道。即便隨入。止息遊戲)大慧。於意",
    "X17n0329_003:0555a08": "云何。彼作是道及城中種種樂耶。答言。不也。佛告大",
    "X17n0329_003:0555a09": "慧。我及過去一切諸佛法界常住。(唐云。所證真如常",
    "X17n0329_003:0555a10": "住法性)亦復如是。是故說言我從某夜得最正覺。乃",
    "X17n0329_003:0555a11": "至其夜入般涅槃。於其中間不說一字。亦不已說當",
    "X17n0329_003:0555a12": "說。",
    "X17n0329_003:0555a13": "疏曰。此明所證之理不可說也。然有四悉檀因緣",
    "X17n0329_003:0555a14": "故。能證所證。亦皆可說。而說即無說。非以杜口結",
    "X17n0329_003:0555a15": "舌為無說也。乘言滯句者。曷深思之。二釋二法竟。",
    "X17n0329_003:0555a16": "△三結頌。",
    "X17n0329_003:0555a17": "爾時世尊。欲重宣此義而說偈言。我某夜成道。至某",
    "X17n0329_003:0555a18": "夜涅槃。於此二中間。我都無所說。緣自得法住。故我",
    "X17n0329_003:0555a19": "作是說。(唐云。自證本住法。故作是密語)彼佛及與我。",
    "X17n0329_003:0555a20": "悉無有差別。",
    "X17n0329_003:0555a21": "第二十佛知覺門竟。○第二十一離有無門三。初",
    "X17n0329_003:0555a22": "請問。二許宣。三正說。△今初。",
    "X17n0329_003:0555a23": "爾時大慧菩薩復請世尊。惟願為說一切法有無有",
    "X17n0329_003:0555a24": "相。令我及餘菩薩摩訶薩離有無有相。疾得阿耨多",
    "X17n0329_003:0555b01": "羅三藐三菩提。",
    "X17n0329_003:0555b02": "△二許宣。",
    "X17n0329_003:0555b03": "佛告大慧。諦聽諦聽。善思念之。當為汝說。大慧白佛",
    "X17n0329_003:0555b04": "言。善哉世尊。唯然受教。",
    "X17n0329_003:0555b05": "○三正說二。初長文。二偈頌。初中二。初正明二見。",
    "X17n0329_003:0555b06": "二更斥無見。△今初。",
    "X17n0329_003:0555b07": "佛告大慧。此世間依有二種。謂依有及無。(唐云。世間",
    "X17n0329_003:0555b08": "眾生多墮二見。謂有見無見)墮性非性欲見。不離離",
    "X17n0329_003:0555b09": "相。(魏云。以見有諸法見無諸法故。非究竟法。生究竟想)",
    "X17n0329_003:0555b10": "大慧。云何世間依有。謂有世間因緣生。非不有。從有",
    "X17n0329_003:0555b11": "生。非無有生。(唐云。謂實有因緣而生諸法。非不實有。",
    "X17n0329_003:0555b12": "實有諸法從因緣生。非無法生)大慧。彼如是說者。是",
    "X17n0329_003:0555b13": "說世間無因。",
    "X17n0329_003:0555b14": "疏曰。一切諸法。唯心所現。故非有無。離於邪見。世",
    "X17n0329_003:0555b15": "間眾生。不達唯心。所以或墮有見。則計諸法有性。",
    "X17n0329_003:0555b16": "或墮無見。則計諸法非性也。先釋墮有見者。謂實",
    "X17n0329_003:0555b17": "有勝性自在四大極微時方神我等因。能生諸法。",
    "X17n0329_003:0555b18": "非不有因。實有諸法。從彼因生。非不有法。夫勝性",
    "X17n0329_003:0555b19": "等。本非諸法之因。而妄計為因。則昧唯心正因。世",
    "X17n0329_003:0555b20": "間諸法。本非勝性等所生之果。而妄計從彼因生。",
    "X17n0329_003:0555b21": "則昧唯心幻果。故總斷云。是說世間無因也。豈知",
    "X17n0329_003:0555b22": "世間苦樂諸法。皆以自心善惡為因哉。",
    "X17n0329_003:0555b23": "大慧。云何世間依無。謂受貪恚癡性已。然後妄想計",
    "X17n0329_003:0555b24": "著。貪恚癡性非性。(唐云。云何無見。謂知受貪瞋癡已。",
    "X17n0329_003:0555c01": "而妄計言無)大慧。若不取有性者。性相寂靜故。(魏云。",
    "X17n0329_003:0555c02": "若復有人作如是言。無有諸法。以不見諸物相故。○唐",
    "X17n0329_003:0555c03": "云。及彼分別有相。而不受諸法有)謂諸如來聲聞緣",
    "X17n0329_003:0555c04": "覺。不取貪恚癡性為有為無(魏云。若復有人。作如是",
    "X17n0329_003:0555c05": "言。聲聞辟支佛無貪無瞋無癡。復言先有。○唐云。復有",
    "X17n0329_003:0555c06": "知諸如來聲聞緣覺無貪瞋癡性而計為非有)。",
    "X17n0329_003:0555c07": "疏曰。墮無見者。不能永斷貪瞋癡等諸惑業根。但",
    "X17n0329_003:0555c08": "以貪等現行無間即滅。妄計性即無性。又妄計雖",
    "X17n0329_003:0555c09": "行貪等。若不取著有性。則性相便自寂靜。又妄謂",
    "X17n0329_003:0555c10": "諸佛二乘。亦但不取貪恚癡性為有為無而已。有",
    "X17n0329_003:0555c11": "何貪恚癡可斷哉。此正末世邪禪。錯解覓罪了不",
    "X17n0329_003:0555c12": "可得之旨。故墮惡取空見。妄謂坐斷有無兩頭。不",
    "X17n0329_003:0555c13": "知口便說空行在有中。必與善星同墮落也。初正",
    "X17n0329_003:0555c14": "明二見竟。△二更斥無見。",
    "X17n0329_003:0555c15": "大慧。此中何等為壞者。大慧白佛言。世尊。若彼取貪",
    "X17n0329_003:0555c16": "恚癡性。後不復取。(唐云。謂有貪瞋癡性。後取於無。名",
    "X17n0329_003:0555c17": "為壞者)佛告大慧。善哉善哉。汝如是解。大慧。非但貪",
    "X17n0329_003:0555c18": "恚癡性非性為壞者。於聲聞緣覺及佛。亦是壞者。(唐",
    "X17n0329_003:0555c19": "云。亦壞如來聲聞緣覺)所以者何。謂內外不可得故。",
    "X17n0329_003:0555c20": "煩惱性異不異故。(唐云。何以故。煩惱內外不可得故。",
    "X17n0329_003:0555c21": "體性非異非不異故)大慧。貪恚癡若內若外不可得。",
    "X17n0329_003:0555c22": "貪恚癡性無身故。無取故。(唐云。無體性故。無可取故)",
    "X17n0329_003:0555c23": "非佛聲聞緣覺是壞者。佛聲聞緣覺自性解脫故。縛",
    "X17n0329_003:0555c24": "與縛因非性故。(唐云。聲聞緣覺及以如來。本性解脫。",
    "X17n0329_003:0556a01": "無有能縛及縛因故)大慧。若有縛者。應有縛。是縛因",
    "X17n0329_003:0556a02": "故。(唐云。若有能縛及以縛因。則有所縛)大慧。如是說",
    "X17n0329_003:0556a03": "壞者。是名無有相。(唐云。作如是說。名為壞者。是為無",
    "X17n0329_003:0556a04": "有相)大慧。因是故我說。(唐云。我依此義。密意而說)寧",
    "X17n0329_003:0556a05": "取人見。(唐云。寧起我見)如須彌山。不起無所有增上",
    "X17n0329_003:0556a06": "慢空見。(唐云。不起空見。懷增上慢)大慧。無所有增上",
    "X17n0329_003:0556a07": "慢者。是名為壞。墮自共相見希望。(唐云。墮自共見樂",
    "X17n0329_003:0556a08": "欲之中)不知自心現量。(唐云。不了諸法唯心所現)見",
    "X17n0329_003:0556a09": "外性無常剎那展轉壞。(唐云。以不了故。見有外法剎",
    "X17n0329_003:0556a10": "那無常展轉差別)陰界入相續流注變滅。(唐云。蘊界",
    "X17n0329_003:0556a11": "處相。相續流轉。起已還滅)離文字相妄想。是名為壞",
    "X17n0329_003:0556a12": "者(唐云。虗妄分別離文字相。亦成壞者)。",
    "X17n0329_003:0556a13": "疏曰。前已具列有無二見。故問二見之中。何見能",
    "X17n0329_003:0556a14": "壞一切善根。大慧深知無見過患。故決定答。佛亦",
    "X17n0329_003:0556a15": "決定印成之也。謂彼現有貪恚癡過。妄云性即非",
    "X17n0329_003:0556a16": "性。則非但謗貪恚癡無有作用。亦且謗佛聲聞緣",
    "X17n0329_003:0556a17": "覺非自法解脫矣。所以者何。謂煩惱性。本不在內。",
    "X17n0329_003:0556a18": "亦不在外。覓之原不可得故。且其體性如幻。非異",
    "X17n0329_003:0556a19": "非不異故。若果了達內外皆不可得。無有體性。無",
    "X17n0329_003:0556a20": "有可取。則證自性解脫。無有能縛。亦無縛因。乃名",
    "X17n0329_003:0556a21": "佛聲聞緣覺。故非壞者。若彼現行起貪恚癡。則分",
    "X17n0329_003:0556a22": "明有受縛者。若有受縛之人。則有能縛及縛因矣。",
    "X17n0329_003:0556a23": "而又妄說為無。譬如掩耳盜鈴。亦如靈龜曳尾。豈",
    "X17n0329_003:0556a24": "非壞者。是名世間所墮無有之相。反不如起我見",
    "X17n0329_003:0556b01": "者。未至於撥因果斷善根也。初增上慢惡取空見。",
    "X17n0329_003:0556b02": "仍墮自共相見希望之中。豈了諸法皆唯心現。以",
    "X17n0329_003:0556b03": "不了故。妄見外性剎那無常。計以為空。計以為離",
    "X17n0329_003:0556b04": "文字相。不知此所謂空。所謂離文字相。皆是妄想",
    "X17n0329_003:0556b05": "分別而已。是故有無二見。雖皆是邪。而無所有空",
    "X17n0329_003:0556b06": "見。其毒尤甚。是名為壞者也。初長文竟。△二偈頌。",
    "X17n0329_003:0556b07": "爾時世尊。欲重宣此義而說偈言。有無是二邊。乃至",
    "X17n0329_003:0556b08": "心境界。(唐云。所行)淨除彼境界。平等心寂滅。無取境",
    "X17n0329_003:0556b09": "界性。滅非無所有。(唐云。不取於境界。非滅非所有)有",
    "X17n0329_003:0556b10": "事悉如如。如賢聖境界。(唐云。有真如妙物。如諸聖所",
    "X17n0329_003:0556b11": "行)無種而有生。生已而復滅。因緣有非有。不住我教",
    "X17n0329_003:0556b12": "法。非外道非佛。非我亦非餘。因緣所集起。(唐云。能以",
    "X17n0329_003:0556b13": "緣成有)云何而得無。誰集因緣有。(唐云。誰以緣成有)",
    "X17n0329_003:0556b14": "而復說言無。邪見論生法。妄想計有無。若知無所生。",
    "X17n0329_003:0556b15": "亦復無所滅。觀此(唐作世)悉空寂。有無二俱離。",
    "X17n0329_003:0556b16": "疏曰。初二句。明有無二邊。皆心所行境界。心外無",
    "X17n0329_003:0556b17": "境也。次二句。明不取境界。則本自寂滅也。次四句。",
    "X17n0329_003:0556b18": "明若不取。則既非是滅。亦非所有。一切事物。當體",
    "X17n0329_003:0556b19": "即是真如。如諸賢聖所證也。次四句。謂若妄計從",
    "X17n0329_003:0556b20": "無而有。從有復滅。計有計無。皆非佛法也。次六句。",
    "X17n0329_003:0556b21": "明緣起之法。皆是自心現量。法界常住。既非佛及",
    "X17n0329_003:0556b22": "外道餘眾之所能作。云何而得妄撥為無。況諦觀",
    "X17n0329_003:0556b23": "緣起無性。誰為集者。既無集者。云何復說為無。次",
    "X17n0329_003:0556b24": "二句。總明若說有生。便是邪見。若計有無。便是妄",
    "X17n0329_003:0556c01": "想。次四句。結明既知無生。則亦無滅。無生無滅。當",
    "X17n0329_003:0556c02": "體空寂。以無生故離有。以無滅故離無也。第二十",
    "X17n0329_003:0556c03": "一離有無門竟。○第二十二宗通門三。初請問。二",
    "X17n0329_003:0556c04": "許宣。三正說。△今初。",
    "X17n0329_003:0556c05": "爾時大慧菩薩復白佛言。世尊。惟願為我及諸菩薩",
    "X17n0329_003:0556c06": "說宗通相。(魏云。建立修行正法之相。○唐云。宗趣之",
    "X17n0329_003:0556c07": "相)若善分別宗通相者。我及諸菩薩通達是相。通達",
    "X17n0329_003:0556c08": "是相已。速成阿耨多羅三藐三菩提。不隨覺想及眾",
    "X17n0329_003:0556c09": "魔外道(魏云。不墮一切虗妄覺觀魔事故。○唐云。不墮",
    "X17n0329_003:0556c10": "一切眾邪妄想)。",
    "X17n0329_003:0556c11": "疏曰。宗者。修行之綱要也。通者。從因趣果之正轍",
    "X17n0329_003:0556c12": "也。宗通約自行。說通約化他。故下文雙答之。△二",
    "X17n0329_003:0556c13": "許宣。",
    "X17n0329_003:0556c14": "佛告大慧。諦聽諦聽。善思念之。當為汝說。大慧白佛",
    "X17n0329_003:0556c15": "言。唯然受教。",
    "X17n0329_003:0556c16": "○三正說二。初長文。二偈頌。△今初。",
    "X17n0329_003:0556c17": "佛告大慧。一切聲聞緣覺菩薩。有二種通相。謂宗通",
    "X17n0329_003:0556c18": "及說通。(魏云。一者建立正法相。二者說建立正法相。○",
    "X17n0329_003:0556c19": "唐云。宗趣法相。言說法相)大慧。宗通者。謂緣自得勝",
    "X17n0329_003:0556c20": "進相。(唐云。謂自所證殊勝之相)遠離言說文字妄想。",
    "X17n0329_003:0556c21": "趣無漏界自覺地自相。遠離一切虗妄覺想。降伏一",
    "X17n0329_003:0556c22": "切外道眾魔。緣自覺趣光明輝發。(唐云。離於文字語",
    "X17n0329_003:0556c23": "言分別。入無漏界。成自地行。超過一切不正思覺。伏魔",
    "X17n0329_003:0556c24": "外道。生智慧光)是明宗通相。云何說通相。謂說九部",
    "X17n0329_003:0557a01": "種種教法。離異不異有無等相。以巧方便。隨順眾生。",
    "X17n0329_003:0557a02": "如應說法。令得度脫。是名說通相。大慧。汝及餘菩薩。",
    "X17n0329_003:0557a03": "應當修學。",
    "X17n0329_003:0557a04": "疏曰。自行為宗。故離言說文字及虗妄覺。降魔伏",
    "X17n0329_003:0557a05": "外。發自覺光也。化他為說。故有大小九部教法。離",
    "X17n0329_003:0557a06": "諸四句。巧便隨機。應病與藥。令得度脫也。二者缺",
    "X17n0329_003:0557a07": "一不可。故誡令應當修學。△二偈頌。",
    "X17n0329_003:0557a08": "爾時世尊。欲重宣此義而說偈言。宗及說通相。緣自",
    "X17n0329_003:0557a09": "與教法。善見善分別。不隨諸覺想。非有真實性。如愚",
    "X17n0329_003:0557a10": "夫妄想。(唐云。如愚所分別。非是真實相)云何起妄想。",
    "X17n0329_003:0557a11": "非性為解脫。(唐云。彼豈不求度無法而可得)觀察諸",
    "X17n0329_003:0557a12": "有為。生滅等相續。增長於二見。顛倒無所知。一是為",
    "X17n0329_003:0557a13": "真諦。無罪為涅槃。(唐云。涅槃離心意。唯此一法實)觀",
    "X17n0329_003:0557a14": "察世妄想。如幻夢芭蕉。雖(唐作無)有貪恚癡。而實無",
    "X17n0329_003:0557a15": "有人。從愛生諸陰。有皆如幻夢。",
    "X17n0329_003:0557a16": "疏曰。初一偈。正頌宗說二通。後四偈。皆明二通之",
    "X17n0329_003:0557a17": "意也。蓋宗通者。秪是通達自心現量。說通者。秪是",
    "X17n0329_003:0557a18": "開示令達自心現量。若夫愚夫妄想分別有無一",
    "X17n0329_003:0557a19": "異俱不俱等。並無實義。縱求解脫。終非解脫法也。",
    "X17n0329_003:0557a20": "苟不達唯心。但觀察有為生滅相續。則見生處。徒",
    "X17n0329_003:0557a21": "增有見。逮見滅處。徒增無見。是以顛倒。終無所知。",
    "X17n0329_003:0557a22": "而不知一是乃為真諦。無罪即為涅槃。是故一切",
    "X17n0329_003:0557a23": "世法。悉屬妄想。似有貪恚癡及人。實無貪恚癡及",
    "X17n0329_003:0557a24": "人。雖云從愛生陰。但如幻夢而已。悟此之謂宗通。",
    "X17n0329_003:0557b01": "示此之謂說通也。第二十二宗通門竟。○第二十",
    "X17n0329_003:0557b02": "三不實妄想相門三。初請問。二許宣。三正說。△今",
    "X17n0329_003:0557b03": "初。",
    "X17n0329_003:0557b04": "爾時大慧菩薩白佛言。世尊。惟願為說不實妄想相。",
    "X17n0329_003:0557b05": "不實妄想。云何而生。說何等法名不實妄想。於何等",
    "X17n0329_003:0557b06": "法中不實妄想(唐云。願為我說虗妄分別相。此虗妄",
    "X17n0329_003:0557b07": "分別。云何而生。是何而生。因何而生。誰之所生。何故名",
    "X17n0329_003:0557b08": "為虗妄分別)。",
    "X17n0329_003:0557b09": "疏曰。不實妄想相。即虗妄分別相。此總問也。一問",
    "X17n0329_003:0557b10": "云何而生。二問說何等法以為其體。即唐是何而",
    "X17n0329_003:0557b11": "生句也。三問於何法中而生。即唐因何而生誰之",
    "X17n0329_003:0557b12": "所生二句也。唐更加總結一句。△二許宣。",
    "X17n0329_003:0557b13": "佛告大慧。善哉善哉。能問如來如是之義。多所饒益。",
    "X17n0329_003:0557b14": "多所安樂。哀愍世間一切天人。諦聽諦聽。善思念之。",
    "X17n0329_003:0557b15": "當為汝說。大慧白佛言。善哉世尊。唯然受教。",
    "X17n0329_003:0557b16": "○三正說二。初長文。二偈頌。初中二。初正答所問。",
    "X17n0329_003:0557b17": "二更釋所疑。△今初。",
    "X17n0329_003:0557b18": "佛告大慧。種種義。種種不實妄想計著。妄想生(魏云。",
    "X17n0329_003:0557b19": "一切眾生。執著不實虗妄想者。從見種種虗妄法生。○",
    "X17n0329_003:0557b20": "唐云。一切眾生於種種境。不能了達自心所現)。",
    "X17n0329_003:0557b21": "疏曰。此答云何而生。謂由不了唯心故生也。",
    "X17n0329_003:0557b22": "大慧。攝所攝計著。不知自心現量。及墮有無見。增長",
    "X17n0329_003:0557b23": "外道見妄想習氣(魏云。以著虗妄能取可取諸境界",
    "X17n0329_003:0557b24": "故。入自心見。生虗妄想故。墮於有無二見朋黨非法聚",
    "X17n0329_003:0557c01": "中。增長成就外道虗妄異見熏習故。○唐云。計著能所",
    "X17n0329_003:0557c02": "虗妄執著。起諸分別。墮有無見。增長外道妄見習氣)。",
    "X17n0329_003:0557c03": "疏曰。此答以何為體。謂以計著能所有無。增長外",
    "X17n0329_003:0557c04": "道習氣為其體也。",
    "X17n0329_003:0557c05": "計著外種種義。心心數妄想。計著我我所生(魏云。以",
    "X17n0329_003:0557c06": "取外諸戲論義故。起於虗妄心心數法。猶如草束。分別",
    "X17n0329_003:0557c07": "我我所法。以是義故。生不實妄想。○唐云。心心所法相",
    "X17n0329_003:0557c08": "應起時。執有外義種種可得。計著於我及以我所。是故",
    "X17n0329_003:0557c09": "名為虗妄分別)。",
    "X17n0329_003:0557c10": "疏曰。此答於何等法中不實妄想。謂因執著外種",
    "X17n0329_003:0557c11": "種義而生。即心心數之所生也。據唐譯。則以我我",
    "X17n0329_003:0557c12": "所句。結答何故名為虗妄分別。初正答所問竟。○",
    "X17n0329_003:0557c13": "二更釋所疑二。初疑問。二答釋。△今初。",
    "X17n0329_003:0557c14": "大慧白佛言。世尊。若種種義。種種不實妄想計著妄",
    "X17n0329_003:0557c15": "想生。攝所攝計著。不知自心現量。及墮有無見。增長",
    "X17n0329_003:0557c16": "外道見妄想習氣。計著外種種義。心心數妄想。我我",
    "X17n0329_003:0557c17": "所計著生。",
    "X17n0329_003:0557c18": "疏曰。此牒佛答以啟難端也。唐譯略而不存。",
    "X17n0329_003:0557c19": "世尊。若如是外種種義相。墮有無相。離性非性。離見",
    "X17n0329_003:0557c20": "相。(唐云。若如是者。外種種義。性離有無。起諸見相)世尊。",
    "X17n0329_003:0557c21": "第一義亦如是。離量根分譬因相。(唐云。第一義諦。亦",
    "X17n0329_003:0557c22": "復如是。離諸根量宗因譬喻)世尊。何故一處妄想不",
    "X17n0329_003:0557c23": "實義種種性計著。妄想生。非計著第一義處相。妄想",
    "X17n0329_003:0557c24": "生。(唐云。世尊。何故於種種義言起分別。第一義中不言",
    "X17n0329_003:0558a01": "起耶)將無世尊說邪因論耶。說一生一不生(唐云。將",
    "X17n0329_003:0558a02": "無世尊所言乖理。一處言起。一不言故。又云。世尊又言",
    "X17n0329_003:0558a03": "虗妄分別。墮有無見。譬如幻事。種種非實。分別亦爾。有",
    "X17n0329_003:0558a04": "無相離。云何而說墮二見耶。此說豈不墮於世見。○魏",
    "X17n0329_003:0558a05": "譯亦有此一段)。",
    "X17n0329_003:0558a06": "疏曰。此以世諦例第一義。同皆離有無相。何故但",
    "X17n0329_003:0558a07": "說於世諦中而生妄想。不說於第一義生妄想耶。",
    "X17n0329_003:0558a08": "又世諦既如幻事。非有非無。則妄想分別。亦如幻",
    "X17n0329_003:0558a09": "事。亦非有無。何言妄想墮有無見耶。初疑問竟。△",
    "X17n0329_003:0558a10": "二答釋。",
    "X17n0329_003:0558a11": "佛告大慧。非妄想一生一不生。(唐云。分別不生不滅)",
    "X17n0329_003:0558a12": "所以者何。謂有無妄想不生故。外現性非性。覺自心",
    "X17n0329_003:0558a13": "現量妄想不生。(唐云。何以故。不起有無分別相故。所",
    "X17n0329_003:0558a14": "見外法皆無有故。了惟自心之所現故)大慧。我說餘",
    "X17n0329_003:0558a15": "愚夫自心種種妄想相故。事業在前。種種妄想性相",
    "X17n0329_003:0558a16": "計著生。(唐云。但以愚夫分別自心種種諸法。著種種相",
    "X17n0329_003:0558a17": "而作是說)云何愚夫得離我我所計著見。離作所作",
    "X17n0329_003:0558a18": "因緣過。(唐云。令知所見皆是自心。斷我我所一切見著。",
    "X17n0329_003:0558a19": "離作所作諸惡因緣)覺自妄想心量。身心轉變。(唐云。",
    "X17n0329_003:0558a20": "覺唯心故。轉其意樂)究竟明解一切地。如來自覺境",
    "X17n0329_003:0558a21": "界。(唐云。善明諸地。入佛境界)離五法自性事見妄想。",
    "X17n0329_003:0558a22": "(唐云。捨五法自性諸分別見)以是因緣故。我說妄想",
    "X17n0329_003:0558a23": "從種種不實義計著生。知如實義。得解脫自心種種",
    "X17n0329_003:0558a24": "妄想。",
    "X17n0329_003:0558b01": "疏曰。此明若達唯心。則有無妄想不生。世諦本即",
    "X17n0329_003:0558b02": "第一義諦。但由愚夫不了唯心。故於自心所現境",
    "X17n0329_003:0558b03": "界妄計有無。則第一義便成世諦。非謂二諦各有",
    "X17n0329_003:0558b04": "自體。而云一生妄想。一不生妄想也。是故為說種",
    "X17n0329_003:0558b05": "種諸義皆唯心現。非有非無。莫墮有無見中。令其",
    "X17n0329_003:0558b06": "得斷我我所見。離作所作諸惡因緣。乃至入如來",
    "X17n0329_003:0558b07": "境也。由此言之。則虗妄分別。秪由執著自心所現",
    "X17n0329_003:0558b08": "諸境界生。若能如實了知。即得解脫矣。初長文竟。",
    "X17n0329_003:0558b09": "△二偈頌。",
    "X17n0329_003:0558b10": "爾時世尊。欲重宣此義而說偈言。諸因及與緣。從此",
    "X17n0329_003:0558b11": "生世間。妄想著四句。不知我所通。世間非有生。亦復",
    "X17n0329_003:0558b12": "非無生。不從有無生。亦非非有無。(唐云。世非有無生。",
    "X17n0329_003:0558b13": "亦非俱不俱)諸因及與緣。云何愚妄想。(唐云。云何諸",
    "X17n0329_003:0558b14": "愚夫。分別因緣起)非有亦非無。亦復非有無。如是觀",
    "X17n0329_003:0558b15": "世間。心轉得無我。一切性不生。以從緣生故。一切緣",
    "X17n0329_003:0558b16": "所作。所作非自有。(唐云。諸緣之所作。所作法非生)事",
    "X17n0329_003:0558b17": "不自生事。有二事過故。(唐云。果不自生果。有二果失",
    "X17n0329_003:0558b18": "故)無二事過故。非有性可得。(唐云無有二果故。非有",
    "X17n0329_003:0558b19": "性可得)觀諸有為法。離攀緣(唐作。能緣)所緣。無心之",
    "X17n0329_003:0558b20": "心量。我說為心量。(唐云。決定是唯心。故我說心量)量",
    "X17n0329_003:0558b21": "者自性處。緣性二俱離。(唐云。量之自性處。緣性二俱",
    "X17n0329_003:0558b22": "離)性究竟妙淨。我說名心量。施設世諦我。彼則無實",
    "X17n0329_003:0558b23": "事。(唐云。施設假名我。而實不可得)諸陰陰施設。無事",
    "X17n0329_003:0558b24": "亦復然。(唐云。諸蘊蘊假名。亦皆無實事)有四種平等。",
    "X17n0329_003:0558c01": "相及因性生。(唐云。相因及所生)第三無我等。第四修",
    "X17n0329_003:0558c02": "修者。(唐云。無我為第四。修行者觀察。○魏云。有四種平",
    "X17n0329_003:0558c03": "等。相因生無我。如是四平等。是修行者法)妄想習氣",
    "X17n0329_003:0558c04": "轉。有種種心生。境界於外現。是世俗心量。外現而非",
    "X17n0329_003:0558c05": "有。心見彼種種。建立於身財。我說為心量。(此二句。魏",
    "X17n0329_003:0558c06": "唐俱在最後)離一切諸見。及離想所想。(唐云。及能所",
    "X17n0329_003:0558c07": "分別)無得亦無生。我說為心量。非性非非性。性非性",
    "X17n0329_003:0558c08": "悉離。謂彼心解脫。(唐云。非有亦非無。有無二俱離。如",
    "X17n0329_003:0558c09": "是心亦離)我說為心量。如如與空際。(二云。真如空實",
    "X17n0329_003:0558c10": "際)涅槃及法界。種種意生身。(魏云。意身身心等)我說",
    "X17n0329_003:0558c11": "為心量(魏皆云。故我說唯心)。",
    "X17n0329_003:0558c12": "疏曰。初四句。直明世間因緣生法。本離四句。即是",
    "X17n0329_003:0558c13": "如來所通達之第一義諦。但以妄想著四句故。不",
    "X17n0329_003:0558c14": "知我所通也。次六句。重明世間非四句生。而愚夫",
    "X17n0329_003:0558c15": "妄想分別諸因緣起。皆非理也。非有生者。非勝性",
    "X17n0329_003:0558c16": "等邪因生也。非無生者。非自生也。不從有無生者。",
    "X17n0329_003:0558c17": "不共生也。亦非非有無者。不無因生也。既非有無",
    "X17n0329_003:0558c18": "四句所生。則凡世間所謂諸因與緣但是愚夫妄",
    "X17n0329_003:0558c19": "想分別而已。次非有等四句。明離四句觀察。則可",
    "X17n0329_003:0558c20": "悟二無我也。次一切性等四句。明從緣生法。即是",
    "X17n0329_003:0558c21": "不生。以諸緣所作。非自有生故也。次四句。明因緣",
    "X17n0329_003:0558c22": "既不生果。則果亦不自生果。果若生果。則有二果。",
    "X17n0329_003:0558c23": "既無二果。則非有性明矣。次四句。明有為諸法。離",
    "X17n0329_003:0558c24": "能所緣。故是唯心。次四句。明離緣離法。究竟妙淨。",
    "X17n0329_003:0559a01": "亦是唯心。次四句。明假名我法。並無實事。次四句。",
    "X17n0329_003:0559a02": "明相平等。因平等。生平等。無我平等。應修觀察。(此",
    "X17n0329_003:0559a03": "依魏唐二譯消釋)次妄想習氣四句。明分別性惟",
    "X17n0329_003:0559a04": "心。次外現等四句。明緣起性唯心。後三偈。皆明成",
    "X17n0329_003:0559a05": "自性唯心也。於中離一切諸見四句。是明見道正",
    "X17n0329_003:0559a06": "智唯心。非性非非性四句。是明修道正智唯心。如",
    "X17n0329_003:0559a07": "如與空際四句。是明究竟所證真如亦唯心也。第",
    "X17n0329_003:0559a08": "二十三不實妄想相門竟。○第二十四善語義門",
    "X17n0329_003:0559a09": "三。初正明語義。二兼辨智識。三破外道轉變論。初",
    "X17n0329_003:0559a10": "中三。初請問。二許宣。三正說。△今初。",
    "X17n0329_003:0559a11": "爾時大慧菩薩白佛言。世尊。如世尊所說。菩薩摩訶",
    "X17n0329_003:0559a12": "薩當善語義。云何為菩薩善語義。云何為語。云何為",
    "X17n0329_003:0559a13": "義。",
    "X17n0329_003:0559a14": "△二許宣。",
    "X17n0329_003:0559a15": "佛告大慧。諦聽諦聽。善思念之。當為汝說。大慧白佛",
    "X17n0329_003:0559a16": "言。善哉世尊。唯然受教。",
    "X17n0329_003:0559a17": "○三正說二。初正明語義。二破言說妄想。△今初。",
    "X17n0329_003:0559a18": "佛告大慧。云何為語。謂言字妄想和合。依咽喉脣舌",
    "X17n0329_003:0559a19": "齒齗頰輔。因彼我言說妄想習氣計著生。(唐云。所謂",
    "X17n0329_003:0559a20": "分別習氣而為其因。依於喉舌脣齶齒輔。而出種種音",
    "X17n0329_003:0559a21": "聲文字。相對談說)是名為語。大慧。云何為義。謂離一",
    "X17n0329_003:0559a22": "切妄想相言說相。是名為義。大慧。菩薩摩訶薩於如",
    "X17n0329_003:0559a23": "是義。獨一靜處。聞思修慧。緣自覺了。向涅槃城。習氣",
    "X17n0329_003:0559a24": "身轉變已。自覺境界。觀地地中間勝進義相。是名菩",
    "X17n0329_003:0559b01": "薩摩訶薩善義(唐云。云何為義。菩薩住獨一靜處。以",
    "X17n0329_003:0559b02": "聞思修慧。思惟觀察。向涅槃道。自智境界。轉諸習氣。行",
    "X17n0329_003:0559b03": "於諸地種種行相。是名為義)。",
    "X17n0329_003:0559b04": "疏曰。語者。言語音聲。是能詮相。義者。如人飲水。冷",
    "X17n0329_003:0559b05": "煖自知。非言音之可及也。",
    "X17n0329_003:0559b06": "復次大慧。善語義菩薩摩訶薩。觀語與義。非異非不",
    "X17n0329_003:0559b07": "異。觀義與語。亦復如是。若語異義者。則不因語辨義。",
    "X17n0329_003:0559b08": "而以語入義。如燈照色(唐更云。大慧。譬如有人。持燈",
    "X17n0329_003:0559b09": "照物。知此物如是。在如是處。菩薩亦復如是。因語言燈。",
    "X17n0329_003:0559b10": "入離言說自證境界)。",
    "X17n0329_003:0559b11": "疏曰。語如燈。義如色。譬如因燈照色。燈之與色非",
    "X17n0329_003:0559b12": "異不異。故因語辨義。亦非異非不異也。前已分釋",
    "X17n0329_003:0559b13": "語義。顯非不異。今意欲顯非異耳。初正明語義竟。",
    "X17n0329_003:0559b14": "○二破言說妄想二。初長文。二偈頌。△今初。",
    "X17n0329_003:0559b15": "復次大慧。不生不滅。自性涅槃。三乘一乘。心自性等。",
    "X17n0329_003:0559b16": "如緣言說義計著。墮建立及誹謗見。異建立。異妄想。",
    "X17n0329_003:0559b17": "如幻種種妄想現。(唐云。若有於不生不滅自性涅槃",
    "X17n0329_003:0559b18": "三乘一乘五法諸心自性等中。如言取義。則墮建立及",
    "X17n0329_003:0559b19": "誹謗見。以異於彼起分別故)譬如種種幻。凡愚眾生",
    "X17n0329_003:0559b20": "作異妄想。非聖賢也(唐云。如見幻事。計以為實。是愚",
    "X17n0329_003:0559b21": "夫見。非賢聖也)。",
    "X17n0329_003:0559b22": "疏曰。前門已明如如空際。皆唯心量。今恐如言取",
    "X17n0329_003:0559b23": "義之人。還於此等語言。計有計無。墮建立誹謗見",
    "X17n0329_003:0559b24": "中。故譬以幻事。不應計其實有實無也。△二偈頌。",
    "X17n0329_003:0559c01": "爾時世尊。欲重宣此義而說偈言。彼言說妄想。(唐云。",
    "X17n0329_003:0559c02": "若隨言取義)建立於諸法。以彼建立故。死墮泥犂中。",
    "X17n0329_003:0559c03": "陰中無有我。陰非即是我。不如彼妄想。亦復非無我。",
    "X17n0329_003:0559c04": "(唐云。不如彼分別。亦復非無有)一切悉有性。如凡愚",
    "X17n0329_003:0559c05": "妄想。(唐云。如愚所分別。一切皆有性)若如彼所見。一",
    "X17n0329_003:0559c06": "切應見諦。一切法無性。淨穢悉無有。(唐云。一切染淨",
    "X17n0329_003:0559c07": "法。悉皆無體性)不實如彼見。(唐云。不如彼所見)亦非",
    "X17n0329_003:0559c08": "無所有。",
    "X17n0329_003:0559c09": "疏曰。此重明隨言取義之過也。夫一切法性。本不",
    "X17n0329_003:0559c10": "可說。以四悉檀因緣。作種種說。貴在因語辨義。若",
    "X17n0329_003:0559c11": "隨言取義。妄計實有不生不滅等法。執性廢修。或",
    "X17n0329_003:0559c12": "妄撥總無不生不滅等性。誹謗正法。此則於無可",
    "X17n0329_003:0559c13": "建立中。建立有無二種邪見。安得不墮泥犂中耶。",
    "X17n0329_003:0559c14": "然外道妄想分別。不出四句。或計陰中有我。或計",
    "X17n0329_003:0559c15": "我中有陰。或計陰即是我。或計陰不即我。但是我",
    "X17n0329_003:0559c16": "所。今以正觀推之。故云。陰中無有我。陰非即是我。",
    "X17n0329_003:0559c17": "乃略破二句。例餘二句也。不如彼妄想者。結其四",
    "X17n0329_003:0559c18": "句皆非也。亦復非無我者。破其轉計斷滅。撥無假",
    "X17n0329_003:0559c19": "名我法也。次一偈縱破。謂若使一切悉有性如凡",
    "X17n0329_003:0559c20": "愚所妄想者。則實有而見有。皆應名為見諦。不復",
    "X17n0329_003:0559c21": "名顛倒矣。次一偈。正明無性。殊不知一切染淨諸",
    "X17n0329_003:0559c22": "法。悉無所有。不同彼外道之見。而亦非斷滅無所",
    "X17n0329_003:0559c23": "有也。初正明語義竟。○二兼辨智識二。初長文。二",
    "X17n0329_003:0559c24": "偈頌。△今初。",
    "X17n0329_003:0560a01": "復次大慧。智識相。今當說。若善分別智識相者。汝及",
    "X17n0329_003:0560a02": "諸菩薩。則能通達智識之相。疾得阿耨多羅三藐三",
    "X17n0329_003:0560a03": "菩提。",
    "X17n0329_003:0560a04": "疏曰。智者。別境五心所之一。亦名為慧。或云。因中",
    "X17n0329_003:0560a05": "名慧。果上名智。一往語耳。因亦可名智。果亦可名",
    "X17n0329_003:0560a06": "慧也。識者。八心王之總稱。亦攝心所。定相應故。夫",
    "X17n0329_003:0560a07": "智有邪正。識有染淨。非必智勝而識劣也。特以施",
    "X17n0329_003:0560a08": "化門中。每作轉識成智等說。欲人因語辯義。故今",
    "X17n0329_003:0560a09": "更分別之。雖分別而不隨言取義。故名為善也。",
    "X17n0329_003:0560a10": "大慧。彼智有三種。謂世間。出世間。出世間上上。云何",
    "X17n0329_003:0560a11": "世間智。謂一切外道凡夫。計著有無。云何出世間智。",
    "X17n0329_003:0560a12": "謂一切聲聞緣覺。墮自共相希望計著。(唐云。墮自共",
    "X17n0329_003:0560a13": "相)云何出世間上上智。謂諸佛菩薩。觀無所有法。見",
    "X17n0329_003:0560a14": "不生不滅。離有無品。如來地人法無我。緣自得生。(唐",
    "X17n0329_003:0560a15": "云。觀一切法皆無有相。不生不滅。非有非無。證法無我。",
    "X17n0329_003:0560a16": "入如來地)大慧。彼生滅者是識。不生不滅者是智。復",
    "X17n0329_003:0560a17": "次墮相無相及墮有無種種相因是識。超無有相是",
    "X17n0329_003:0560a18": "智。復次長養相是識。非長養相是智。",
    "X17n0329_003:0560a19": "疏曰。先明智有三種。智是心所。必與心王相應。此",
    "X17n0329_003:0560a20": "顯智識皆通上中下也。次明生滅者是識等。此顯",
    "X17n0329_003:0560a21": "施化門中。別以世智出世智皆名為識。出世上上",
    "X17n0329_003:0560a22": "智乃名為智。令人轉識成智也。長養相。唐作有積",
    "X17n0329_003:0560a23": "集相。非長養相。唐作無積集相。蓋有漏現種互為",
    "X17n0329_003:0560a24": "因果。故有積集長養。無漏損生。故無積集長養相",
    "X17n0329_003:0560b01": "也。",
    "X17n0329_003:0560b02": "復次有三種智。謂知生滅。(二譯皆列在第二)知自共",
    "X17n0329_003:0560b03": "相。(二譯皆列在第一)知不生不滅。",
    "X17n0329_003:0560b04": "疏曰。此明諸佛菩薩。具此三種智也。知生滅者。凡",
    "X17n0329_003:0560b05": "外妄計生滅有無。不知生滅之義。諸佛菩薩亦有",
    "X17n0329_003:0560b06": "世智。能知彼生滅法。而不妄計為有無也。知自共",
    "X17n0329_003:0560b07": "相者。二乘著自共相。不知自共相義。諸佛菩薩亦",
    "X17n0329_003:0560b08": "有出世之智。能知自共相法。而無希望計著也。或",
    "X17n0329_003:0560b09": "依二譯。則凡外執自共相為實為常。諸佛菩薩能",
    "X17n0329_003:0560b10": "知自共相非實非常。二乘執自共相實有生滅。諸",
    "X17n0329_003:0560b11": "佛菩薩能知生滅法。並皆無性也。此二皆是權智。",
    "X17n0329_003:0560b12": "第三知不生不滅。即是實智。",
    "X17n0329_003:0560b13": "復次無礙相是智。境界種種礙相是識。復次三事和",
    "X17n0329_003:0560b14": "合生方便相是識。無事方便自性相是智。復次得相",
    "X17n0329_003:0560b15": "是識。不得相是智。自得聖智境界。不出不入故。如水",
    "X17n0329_003:0560b16": "中月。",
    "X17n0329_003:0560b17": "疏曰。此重約施化門中。以辨智識差別相也。謂不",
    "X17n0329_003:0560b18": "論知生滅知自共相知不生不滅。但令了達心外",
    "X17n0329_003:0560b19": "無法。則無礙相。故名為智。若妄見有種種境界礙",
    "X17n0329_003:0560b20": "相。所謂若生滅礙相。若自共相礙相。若不生不滅",
    "X17n0329_003:0560b21": "礙相。即皆是識也。又若必藉根境作意三事方便",
    "X17n0329_003:0560b22": "和合。方得生起。則名為識。若無事方便。性自神解。",
    "X17n0329_003:0560b23": "乃名為智。又若不達唯心。妄見有相可得。則名為",
    "X17n0329_003:0560b24": "識。了達唯心。能知相不可得。則名為智。以證自覺",
    "X17n0329_003:0560c01": "聖智境界者。知一切法即心自性。不出不入。譬如",
    "X17n0329_003:0560c02": "水中月故。如此分別。令人轉識成智。皆須因語辨",
    "X17n0329_003:0560c03": "義。不可隨言取義也。初長文竟。△二偈頌。",
    "X17n0329_003:0560c04": "爾時世尊。欲重宣此義而說偈言。採集業為識。不採",
    "X17n0329_003:0560c05": "集為智。觀察一切法。通達無所有。逮得自在力。是則",
    "X17n0329_003:0560c06": "名為慧。縛境界為心。覺想生為智。無所有及勝。慧則",
    "X17n0329_003:0560c07": "從是生。(唐云。無相及增勝。智慧於中起)心意及與識。",
    "X17n0329_003:0560c08": "遠離思惟想。得無思想法。(唐云。離諸分別相。得無分",
    "X17n0329_003:0560c09": "別法)佛子非聲聞。寂靜勝進忍。如來清淨智。生於善",
    "X17n0329_003:0560c10": "勝義。所行悉遠離。(唐云。遠離諸所行)我有三種智。聖",
    "X17n0329_003:0560c11": "開發真實。於彼想思惟。悉攝受諸性。(唐云。分別於諸",
    "X17n0329_003:0560c12": "相。開示一切法)二乘不相應。智離諸所有。(唐云。我智",
    "X17n0329_003:0560c13": "離諸相。超過於二乘)計著於自性。從諸聲聞生。(唐云。",
    "X17n0329_003:0560c14": "以諸聲聞等。執著諸法有)超度諸心量。如來智清淨",
    "X17n0329_003:0560c15": "(唐云。如來智無垢。了達唯心故)。",
    "X17n0329_003:0560c16": "疏曰。初十句。重頌智識之相。亦於施化門中。以心",
    "X17n0329_003:0560c17": "識為所轉捨。智慧為所轉得也。次四句。明心意識",
    "X17n0329_003:0560c18": "本離分別。但佛子知其平等無相。聲聞不能知也。",
    "X17n0329_003:0560c19": "次四句。明佛子之能證所證。同於如來。能即非能。",
    "X17n0329_003:0560c20": "所即非所。故云所行悉遠離也。次四句。重頌佛有",
    "X17n0329_003:0560c21": "三智。既能照真。又能了俗也。次二句。明三智雙照",
    "X17n0329_003:0560c22": "真俗。皆非二乘所能相應。後四句。結明聲聞智不",
    "X17n0329_003:0560c23": "同如來智也。二兼辨智識竟。○三破外道轉變論",
    "X17n0329_003:0560c24": "二。初長文。二偈頌。初中三。初總敘九種。二就一種",
    "X17n0329_003:0561a01": "別破。三結破。△今初。",
    "X17n0329_003:0561a02": "復次大慧。外道有九種轉變論。外道轉變見生。所謂",
    "X17n0329_003:0561a03": "形處轉變。相轉變。因轉變。成轉變。(二云。相應)見轉變。",
    "X17n0329_003:0561a04": "性轉變。(二云生)緣分明轉變。(魏云。緣了別。○唐云。緣",
    "X17n0329_003:0561a05": "明了)所作分明轉變。(魏云。作法了別。○唐云。所作明",
    "X17n0329_003:0561a06": "了)事轉變。(二云物)大慧。是名九種轉變見。一切外道。",
    "X17n0329_003:0561a07": "因是起有無生轉變論。(魏云。依九種轉變見故。一切",
    "X17n0329_003:0561a08": "外道。說於轉變從有無生)。",
    "X17n0329_003:0561a09": "疏曰。此明外道不達唯心。故於九種虗妄轉變而",
    "X17n0329_003:0561a10": "起見執。遂生九種轉變論也。形者。長短方圓大小",
    "X17n0329_003:0561a11": "等形量也。相者。狀貌也。因者。種子也。成者。現行相",
    "X17n0329_003:0561a12": "應法也。見者。能見也。性者。所見暫有名生之法也。",
    "X17n0329_003:0561a13": "緣分明者。能作之眾緣也。所作分明者。眾緣之所",
    "X17n0329_003:0561a14": "作也。事者。物之當體也。皆如幻夢。非有非無。外道",
    "X17n0329_003:0561a15": "見其轉變。不達唯心。故或計轉變從有生。或計轉",
    "X17n0329_003:0561a16": "變從無生也。△二就一種別破。",
    "X17n0329_003:0561a17": "云何形處轉變。謂形處異見。譬如金變作諸器物。則",
    "X17n0329_003:0561a18": "有種種形處顯現。非金性變。一切性變。亦復如是。",
    "X17n0329_003:0561a19": "疏曰。心外無金。心外無器。以自心所現之金。作自",
    "X17n0329_003:0561a20": "心所現之器。如夢中金。作夢中器。不可謂定無。不",
    "X17n0329_003:0561a21": "可謂實有。不可謂定不轉變。不可謂定有轉變。又",
    "X17n0329_003:0561a22": "金可譬藏性。器可譬十法界。藏性不變隨緣。譬如",
    "X17n0329_003:0561a23": "金之舉體作器。藏性隨緣不變。譬如器形不同。金",
    "X17n0329_003:0561a24": "金性如故也。",
    "X17n0329_003:0561b01": "或有外道。作如是妄想。乃至事變妄想。彼非如非異。",
    "X17n0329_003:0561b02": "妄想故。如是一切性轉變當知(唐云。諸餘外道種種",
    "X17n0329_003:0561b03": "計著。皆非如是。亦非別異。但分別故。一切轉變。如是應",
    "X17n0329_003:0561b04": "知)。",
    "X17n0329_003:0561b05": "疏曰。此正顯外道不知心外無法。故作形處轉變",
    "X17n0329_003:0561b06": "妄想分別。乃至作事轉變妄想分別也。心外無實",
    "X17n0329_003:0561b07": "轉變。故非如是。有此唯心轉變。故非別異。形處轉",
    "X17n0329_003:0561b08": "變既爾。餘一切轉變。皆可例知也。",
    "X17n0329_003:0561b09": "如乳酪酒果等熟。外道轉變妄想。彼亦無有轉變若",
    "X17n0329_003:0561b10": "有若無。自心現外性非性。(唐云。外道言。此皆有轉變。",
    "X17n0329_003:0561b11": "而實無有若有若無。自心所見。無外物故)。",
    "X17n0329_003:0561b12": "疏曰。乳變為酪。酪變為生熟酥等。酒之與果。亦皆",
    "X17n0329_003:0561b13": "從生至熟。當知並是自心所現相分。心外無法。不",
    "X17n0329_003:0561b14": "可說定有轉變。不可說定無轉變也。而外道乃作",
    "X17n0329_003:0561b15": "轉變妄想。何哉。二就一種別破竟。△三結破。",
    "X17n0329_003:0561b16": "大慧。如是凡愚眾生。自妄想修習生。大慧。無有法若",
    "X17n0329_003:0561b17": "生若滅。如見幻夢色生(唐云。如此皆是愚迷凡夫。從",
    "X17n0329_003:0561b18": "自分別習氣而起。實無一法若生若滅。如因幻夢所見",
    "X17n0329_003:0561b19": "諸色。如石女兒說有生死)。",
    "X17n0329_003:0561b20": "疏曰。幻夢所見諸色。有而非有。故無生滅。一切諸",
    "X17n0329_003:0561b21": "法。皆唯心現。亦無生滅。但由妄想分別習氣。妄計",
    "X17n0329_003:0561b22": "有生滅耳。初長文竟。△二偈頌。",
    "X17n0329_003:0561b23": "爾時世尊。欲重宣此義而說偈言。形處時轉變。四大",
    "X17n0329_003:0561b24": "種諸根。中陰漸次生。妄想非明智。最勝於緣起。非如",
    "X17n0329_003:0561c01": "彼妄想。(唐云。諸佛不分別。緣起及世間)然世間緣起。",
    "X17n0329_003:0561c02": "如乾闥婆城。",
    "X17n0329_003:0561c03": "疏曰。世間妄計轉變之相。莫甚於托胎受生一事。",
    "X17n0329_003:0561c04": "故頌特明其為妄想分別。非明智也。佛於緣起。不",
    "X17n0329_003:0561c05": "說實有。亦不說斷無。但如乾闥婆城。有即非有。非",
    "X17n0329_003:0561c06": "有似有而已。第二十四善語義門竟。",
    "X17n0329_003:0561c08": "楞伽阿跋多羅寶經卷第三義疏上",
    "X17n0329_003:0561c11": "楞伽阿跋多羅寶經卷第三義疏下",
    "X17n0329_003:0561c12": "○第二十五相續解脫義門三。初請問。二許宣。三",
    "X17n0329_003:0561c13": "正說。△今初。",
    "X17n0329_003:0561c14": "爾時大慧菩薩復白佛言。世尊。惟願為說一切法相",
    "X17n0329_003:0561c15": "續義解脫義。(魏云。一切諸法相續不相續相。唐云。一",
    "X17n0329_003:0561c16": "切法深密義。及解脫相)若善分別一切法相續不相",
    "X17n0329_003:0561c17": "續相。我及諸菩薩。善解一切相續巧方便。不墮如所",
    "X17n0329_003:0561c18": "說義計著相續。(唐云。不墮如言取義深密執著)善於",
    "X17n0329_003:0561c19": "一切諸法相續不相續相。及離言說文字妄想覺。(唐",
    "X17n0329_003:0561c20": "云。離文字語言虗妄分別)遊行一切諸佛剎土無量",
    "X17n0329_003:0561c21": "大眾。力自在通總持之印。種種變化。光明照曜。覺慧",
    "X17n0329_003:0561c22": "善入十無盡句。無方便行。(唐云。無功用)猶如日月摩",
    "X17n0329_003:0561c23": "尼四大。於一切地。離自妄想相見。(唐云。住於諸地。離",
    "X17n0329_003:0561c24": "分別見)見一切法如幻夢等。入佛地身。(唐云。入如來",
    "X17n0329_003:0562a01": "位)於一切眾生界。隨其所應而為說法而引導之。悉",
    "X17n0329_003:0562a02": "令安住一切諸法如幻夢等。離有無品及生滅妄想",
    "X17n0329_003:0562a03": "異言說義。(唐云。斷生滅執。不著言說)其身轉勝(唐云。",
    "X17n0329_003:0562a04": "令轉所依)。",
    "X17n0329_003:0562a05": "疏曰。此承上文善語義而起問也。隨言取義。則執",
    "X17n0329_003:0562a06": "著轉深。名相續義。因語辨義。則如燈照色。名解脫",
    "X17n0329_003:0562a07": "義。知此二義。則知病識藥。應病與藥。故能自利利",
    "X17n0329_003:0562a08": "他。乃至證得轉依也。△二許宣。",
    "X17n0329_003:0562a09": "佛告大慧。善哉善哉。諦聽諦聽。善思念之。當為汝說。",
    "X17n0329_003:0562a10": "大慧白佛言。唯然受教。",
    "X17n0329_003:0562a11": "○三正說二。初正答所問。二更釋疑妨。初中二。初",
    "X17n0329_003:0562a12": "長文。二偈頌。△今初。",
    "X17n0329_003:0562a13": "佛告大慧。無量一切諸法。如所說義。計著相續。(唐。云",
    "X17n0329_003:0562a14": "於一切法。如言取義。執著深密。其數無量)所謂相計",
    "X17n0329_003:0562a15": "著相續。緣計著相續。性非性計著相續。(唐云。有非有",
    "X17n0329_003:0562a16": "執著)生不生妄想計著相續。滅不滅妄想計著相續。",
    "X17n0329_003:0562a17": "乘非乘妄想計著相續。有為無為妄想計著相續。地",
    "X17n0329_003:0562a18": "地自相妄想計著相續。自妄想無間妄想計著相續。",
    "X17n0329_003:0562a19": "(唐云。自分別現證執著)有無品外道依妄想計著相",
    "X17n0329_003:0562a20": "續。(唐云。外道宗有無品執著)三乘一乘無間妄想計",
    "X17n0329_003:0562a21": "著相續。復次大慧。此及餘凡愚眾生自妄想相續。以",
    "X17n0329_003:0562a22": "此相續故。凡愚妄想。如蠶作繭。以妄想絲。自纏纏他。",
    "X17n0329_003:0562a23": "有無有相續相計著。(唐云。此等密執。有無量種。皆是",
    "X17n0329_003:0562a24": "凡愚自分別執而密執著。此諸分別。如蠶作繭。以妄想",
    "X17n0329_003:0562b01": "絲。自纏纏他。執著有無。欲樂堅密)。",
    "X17n0329_003:0562b02": "疏曰。此先明相續義也。隨所說義而起計著。堅密",
    "X17n0329_003:0562b03": "難斷。故名相續。其所執著。總不出有無二句也。",
    "X17n0329_003:0562b04": "復次大慧。彼中亦無相續及不相續相。(唐云。此中實",
    "X17n0329_003:0562b05": "無密非密相)見一切法寂靜妄想不生。故菩薩摩訶",
    "X17n0329_003:0562b06": "薩見一切法寂靜。(唐云。以菩薩見一切法住寂靜故。",
    "X17n0329_003:0562b07": "無分別故)復次大慧。覺外性非性。自心現相無所有。",
    "X17n0329_003:0562b08": "隨順觀察自心現量。有無一切性無相。見相續寂靜",
    "X17n0329_003:0562b09": "故。於一切法無相續不相續相。(唐云。若了諸法唯心",
    "X17n0329_003:0562b10": "所見無有外物。皆同無相。隨順觀察。於若有若無分別",
    "X17n0329_003:0562b11": "密執。悉見寂靜。是故無有密非密相)復次大慧。彼中",
    "X17n0329_003:0562b12": "無有若縛若解。餘墮不如實覺知。有縛有解。(唐云。此",
    "X17n0329_003:0562b13": "中無縛。亦無有解。不了實者。見縛解耳)所以者何。謂",
    "X17n0329_003:0562b14": "於一切法有無有。無眾生可得故(唐云。何以故。一切",
    "X17n0329_003:0562b15": "諸法若有若無。求其體性。不可得故)。",
    "X17n0329_003:0562b16": "疏曰。此正明解脫義也。不相續。非對相續言也。解。",
    "X17n0329_003:0562b17": "非對縛言也。了知本無相續及不相續。本無縛解。",
    "X17n0329_003:0562b18": "乃名真解脫義耳。",
    "X17n0329_003:0562b19": "復次大慧。愚夫有三相續。謂貪恚癡。及愛未來有。喜",
    "X17n0329_003:0562b20": "愛俱。以此相續故。有趣相續。彼相續者。續五趣。(唐云。",
    "X17n0329_003:0562b21": "以此密縛。令諸眾生續生五趣)大慧。相續斷者。無有",
    "X17n0329_003:0562b22": "相續不相續相(唐云。密縛若斷。是則無有密非密相)。",
    "X17n0329_003:0562b23": "疏曰。初番意明分別惑相續義。解脫義。此番意明",
    "X17n0329_003:0562b24": "俱生惑相續義解脫義也。",
    "X17n0329_003:0562c01": "復次大慧。三和合緣作方便計著。識相續無間生。方",
    "X17n0329_003:0562c02": "便計著。則有相續。(唐云。若有執著三和合緣。諸識密",
    "X17n0329_003:0562c03": "縛次第而起。有執著故。則有密縛)三和合緣識斷。見",
    "X17n0329_003:0562c04": "三解脫。一切相續不生(唐云。若見三解脫。離三和合",
    "X17n0329_003:0562c05": "識。一切諸密皆悉不生)。",
    "X17n0329_003:0562c06": "疏曰。前二番。既明見思集諦相續及解脫義。此一",
    "X17n0329_003:0562c07": "番。乃明諸識苦諦相續及解脫義也。初長文竟。△",
    "X17n0329_003:0562c08": "二偈。",
    "X17n0329_003:0562c09": "爾時世尊。欲重宣此義而說偈言。不真實妄想。是說",
    "X17n0329_003:0562c10": "相續相。若知彼真實。相續網則斷。(唐云。不實妄分別。",
    "X17n0329_003:0562c11": "是名為密相。若能如實知。諸密綱皆斷)於諸性無知。",
    "X17n0329_003:0562c12": "隨言說攝受。譬如彼蠶蟲。結網而自纏。愚夫妄想縛。",
    "X17n0329_003:0562c13": "相續不觀察(唐云。凡愚不能了。隨言而取義。譬如蠶",
    "X17n0329_003:0562c14": "處繭。妄想自纏縛)。",
    "X17n0329_003:0562c15": "初正答所問竟。○二更釋疑妨二。初釋疑。二釋妨。",
    "X17n0329_003:0562c16": "初中四。初疑問。二答釋。三重難。四重答。△今初。",
    "X17n0329_003:0562c17": "大慧復白佛言。如世尊所說。以彼彼妄想。妄想彼彼",
    "X17n0329_003:0562c18": "性。非有彼自性。但妄想自性耳。(唐云。由種種心分別",
    "X17n0329_003:0562c19": "諸法。非諸法有自性。此但妄計耳)世尊。若但妄想自",
    "X17n0329_003:0562c20": "性。非性自性相待者。非為世尊如是說煩惱清淨無",
    "X17n0329_003:0562c21": "性過耶。一切法妄想自性非性故(唐云。若但妄計。無",
    "X17n0329_003:0562c22": "諸法者。染淨諸法。將無悉壞)。",
    "X17n0329_003:0562c23": "疏曰。此牒世尊常所說義而疑難也。唐譯簡明。△",
    "X17n0329_003:0562c24": "二答釋。",
    "X17n0329_003:0563a01": "佛告大慧。如是如是。如汝所說。大慧非如愚夫性自",
    "X17n0329_003:0563a02": "性妄想真實。此妄想自性。非有性自性相。(唐云。一切",
    "X17n0329_003:0563a03": "凡愚。分別諸法。而諸法性。非如是有。此但妄執。無有性",
    "X17n0329_003:0563a04": "相)然大慧。如聖智有性自性。聖知聖見聖慧眼如是",
    "X17n0329_003:0563a05": "性自性知(唐云。然諸聖者。以聖慧眼。如實知見有諸法",
    "X17n0329_003:0563a06": "自性)。",
    "X17n0329_003:0563a07": "疏曰。凡愚妄想分別。譬如見繩為蛇。蛇非有也。聖",
    "X17n0329_003:0563a08": "者慧眼知見譬如了繩即麻。麻非無也。△三重難。",
    "X17n0329_003:0563a09": "大慧白佛言。若使如聖以聖知聖見聖慧眼。非天眼。",
    "X17n0329_003:0563a10": "非肉眼。性自性如是知。非如愚夫妄想。(唐云。若諸聖",
    "X17n0329_003:0563a11": "人以聖慧眼。見有諸法性。非天眼肉眼。不同凡愚之所",
    "X17n0329_003:0563a12": "分別)世尊。云何愚夫離是妄想。不覺聖性事故(唐云。",
    "X17n0329_003:0563a13": "云何凡愚得離分別。不能覺了諸聖法故)。",
    "X17n0329_003:0563a14": "疏曰。此且以凡夫不能覺了聖法為難端也。謂凡",
    "X17n0329_003:0563a15": "愚無聖慧眼。不見法性。云何能離妄分別耶。",
    "X17n0329_003:0563a16": "世尊。彼亦非顛倒。非不顛倒。所以者何。謂不覺聖事",
    "X17n0329_003:0563a17": "性自性故。(唐云。不見聖人所見法故)不見離有無相",
    "X17n0329_003:0563a18": "故。",
    "X17n0329_003:0563a19": "疏曰。此正興難辭也。如聖人不見凡愚所見諸法。",
    "X17n0329_003:0563a20": "名非顛倒。今凡愚不見聖人所見法性。亦應名非",
    "X17n0329_003:0563a21": "顛倒。不見離有無相。故云非不顛倒。此易可知。",
    "X17n0329_003:0563a22": "世尊。聖亦不如是見。如事妄想。(唐云。聖亦不如凡所",
    "X17n0329_003:0563a23": "分別。如是得故)不以自相境界為境界故。(唐云。非自",
    "X17n0329_003:0563a24": "所行境界相故)世尊。彼亦性自性相。妄想自性如是",
    "X17n0329_003:0563b01": "現。(唐云。彼亦見有諸法性相。如妄執性而顯現故)不",
    "X17n0329_003:0563b02": "說因無因故。(唐云。不說有因及無因故)謂墮性相見",
    "X17n0329_003:0563b03": "故。(唐云。墮於諸法性相見故)異境界非如彼等。如是",
    "X17n0329_003:0563b04": "無窮過。(唐云。其餘境界既不同此。如是則成無窮之失)",
    "X17n0329_003:0563b05": "世尊。不覺性自性相故(唐云。孰能於法了知性相)。",
    "X17n0329_003:0563b06": "疏曰。此更難聖眼所見諸法自性。濫同凡愚妄分",
    "X17n0329_003:0563b07": "別事也。故曰。聖亦不應如是見諸法性。猶如凡愚",
    "X17n0329_003:0563b08": "之事妄想。既有諸法自性可得。則非自覺聖智所",
    "X17n0329_003:0563b09": "行境界相故。彼亦見有諸法性自性相。還如妄想",
    "X17n0329_003:0563b10": "自性而顯現故。夫妄想所見諸法。實非有因無因。",
    "X17n0329_003:0563b11": "今聖眼所見法性。亦不說有因無因故。亦墮諸法",
    "X17n0329_003:0563b12": "性相見故。其餘凡夫所見境界。既不同此。安知餘",
    "X17n0329_003:0563b13": "皆顛倒。此不顛倒。儻更有人不如是見。則又以此",
    "X17n0329_003:0563b14": "為顛倒矣。豈不成無窮之過失耶。然則聖不見有",
    "X17n0329_003:0563b15": "凡境。則以凡為顛倒。凡不見有聖境。亦可以聖為",
    "X17n0329_003:0563b16": "顛倒。譬如魚龍見水為窟宅。則以餓鬼為顛倒。餓",
    "X17n0329_003:0563b17": "鬼見水為膿血猛燄等。亦可以魚龍為顛倒也。究",
    "X17n0329_003:0563b18": "竟孰能了知諸法之性相耶。",
    "X17n0329_003:0563b19": "世尊。亦非妄想自性因。性自性相。(唐云。諸法性相。不",
    "X17n0329_003:0563b20": "因分別)彼云何妄想非妄想。如實知妄想。(唐云。云何",
    "X17n0329_003:0563b21": "而言以分別故而有諸法)世尊妄想異。自性相異。(唐",
    "X17n0329_003:0563b22": "云。分別相異。諸法相異)世尊。不相似因。妄想自性相。",
    "X17n0329_003:0563b23": "(唐云。因不相似。云何諸法而由分別)彼云何各各不",
    "X17n0329_003:0563b24": "妄想。而愚夫不如實知。(唐云。復以何故。凡愚分別不",
    "X17n0329_003:0563c01": "如是有)然為眾生離妄想故。說如妄想相不如實有",
    "X17n0329_003:0563c02": "(唐云。而作是言。為令眾生捨分別故。說如分別所見法",
    "X17n0329_003:0563c03": "相。無如是法)。",
    "X17n0329_003:0563c04": "疏曰。此更以凡聖所見不同。而展轉互難也。謂世",
    "X17n0329_003:0563c05": "尊平日說諸法無性。皆因妄分別有。今說聖眼所",
    "X17n0329_003:0563c06": "見諸法自性。則不因妄分別有。則平日所謂以分",
    "X17n0329_003:0563c07": "別故而有諸法。其義墮矣。彼云何在凡則名妄想",
    "X17n0329_003:0563c08": "分別。在聖則非妄想分別。而又能如實知妄想分",
    "X17n0329_003:0563c09": "別耶。且夫妄想分別。與諸法自性。其相各異。其因",
    "X17n0329_003:0563c10": "亦不相似。云何獨言凡夫之妄想分別。為諸法自",
    "X17n0329_003:0563c11": "性相之因由耶。又若聖眼所見諸法自性。既非妄",
    "X17n0329_003:0563c12": "想分別。則凡愚所見諸法性相。亦應非妄想分別",
    "X17n0329_003:0563c13": "矣。彼云何各各不是妄想分別。而獨謂愚夫不如",
    "X17n0329_003:0563c14": "實知耶。又何須作如是言。為令眾生離妄想故。說",
    "X17n0329_003:0563c15": "如妄想分別所見法相。為不如實有耶。",
    "X17n0329_003:0563c16": "世尊何故遮眾生有無見事自性計著。聖智所行境",
    "X17n0329_003:0563c17": "界計著墮有見。說空法非性。而說聖智自性事(唐云。",
    "X17n0329_003:0563c18": "世尊何故令諸眾生離有無見所執著法。而復執著聖",
    "X17n0329_003:0563c19": "智境界。墮於有見。何以故。不說寂靜空無之法。而說聖",
    "X17n0329_003:0563c20": "智自性事故)。",
    "X17n0329_003:0563c21": "疏曰。此結難也。三重難竟。△四重答。",
    "X17n0329_003:0563c22": "佛告大慧。非我說空法非性。亦不墮有見。說聖智自",
    "X17n0329_003:0563c23": "性事。(唐云。我非不說寂靜空法。墮於有見。何以故。已說",
    "X17n0329_003:0563c24": "聖智自性事故)然為令眾生離恐怖句故。眾生無始",
    "X17n0329_003:0564a01": "以來。計著性自性相。聖智事自性計著相見。說空法",
    "X17n0329_003:0564a02": "(唐云。我為眾生無始時來。計著於有。於寂靜法。以聖事",
    "X17n0329_003:0564a03": "說。令其聞已。不生恐怖)。",
    "X17n0329_003:0564a04": "疏曰。此明聖智自性事。非空非有。能破空有二執",
    "X17n0329_003:0564a05": "也。眾生著有。為說寂靜空法。非斷空也。眾生怖空。",
    "X17n0329_003:0564a06": "為說聖智性事。豈執有哉。",
    "X17n0329_003:0564a07": "大慧。我不說性自性相。大慧。但我住自得如實空法。",
    "X17n0329_003:0564a08": "離惑亂相見。離自心現性非性見。得三解脫。如實印",
    "X17n0329_003:0564a09": "所印。於性自性。得緣自覺觀察住。離有無事見相(唐",
    "X17n0329_003:0564a10": "云。能如實證寂靜空法。離惑亂相。入唯識理。知其所見。",
    "X17n0329_003:0564a11": "無有外法。悟三脫門。獲如實印。見法自性。了聖境界。遠",
    "X17n0329_003:0564a12": "離有無一切諸著)。",
    "X17n0329_003:0564a13": "疏曰。此明說聖智自性事之利益也。果能依此遠",
    "X17n0329_003:0564a14": "離有無之說。唯心直進。不墮凡愚妄想分別。則能",
    "X17n0329_003:0564a15": "如實證得寂靜空法。離惑亂相。乃至永離有無諸",
    "X17n0329_003:0564a16": "著。豈同凡愚之所見哉。初釋疑竟。○二釋妨二。初",
    "X17n0329_003:0564a17": "長文。二偈頌。△今初。",
    "X17n0329_003:0564a18": "復次大慧。一切法不生者。菩薩摩訶薩不應立是宗。",
    "X17n0329_003:0564a19": "(唐云。菩薩不應成立一切諸法皆悉不生)所以者何。",
    "X17n0329_003:0564a20": "謂宗一切性非性故。及彼因生相故(唐云。何以故。一",
    "X17n0329_003:0564a21": "切法本無有故。及彼宗因生相故)。",
    "X17n0329_003:0564a22": "疏曰。上明離有無事見相。則知一切諸法。本無有",
    "X17n0329_003:0564a23": "生。亦無可滅矣。夫無生無滅者。言語道斷。心行處",
    "X17n0329_003:0564a24": "滅。既無有生。豈有不生。若復於此立不生宗。則犯",
    "X17n0329_003:0564b01": "多過。謂若立一切法以為前陳有法。則一切性本",
    "X17n0329_003:0564b02": "非性故。不可立為有法。此一過也。若立不生為後",
    "X17n0329_003:0564b03": "陳宗。則必立因以成此宗。既宗必藉立因以生其",
    "X17n0329_003:0564b04": "相。如何可名為不生耶。此二過也。",
    "X17n0329_003:0564b05": "說一切法不生宗。彼宗則壞。(唐云。復次大慧。一切法",
    "X17n0329_003:0564b06": "不生。此言自壞)彼宗一切法不生。彼宗壞者。以宗有",
    "X17n0329_003:0564b07": "待而生故。(唐云。何以故。彼宗有待而生故)又破宗不",
    "X17n0329_003:0564b08": "生入一切法故。不壞相不生故。立一切法不生宗者。",
    "X17n0329_003:0564b09": "彼說則壞(唐云。又彼宗即入一切法中。不生相亦不",
    "X17n0329_003:0564b10": "生故。又彼宗諸分而成故)。",
    "X17n0329_003:0564b11": "疏曰。既立不生宗。則必與生相待。待生說不生。則",
    "X17n0329_003:0564b12": "不生二字待生而生。何名不生。又既云一切法不",
    "X17n0329_003:0564b13": "生。則不生宗入於一切法中。而欲立此宗。仍藉因",
    "X17n0329_003:0564b14": "喻等多分共成。不得廢壞其相。若不壞因喻等多",
    "X17n0329_003:0564b15": "分之相總不生者。如何能成不生之宗。是故若欲",
    "X17n0329_003:0564b16": "立不生宗。便為自壞也。",
    "X17n0329_003:0564b17": "大慧。有無不生宗。彼宗入一切性。有無相不可得。(唐",
    "X17n0329_003:0564b18": "云。又彼宗有無法皆不生。此宗即入一切法中。有無相",
    "X17n0329_003:0564b19": "亦不生故)大慧。若使彼宗不生。一切性不生而立宗。",
    "X17n0329_003:0564b20": "如是彼宗壞。以有無性相不生故。不應立宗。五分論",
    "X17n0329_003:0564b21": "多過故。展轉異因相故。及為作故。不應立宗分。謂一",
    "X17n0329_003:0564b22": "切法不生(唐云。是故一切法不生。此宗自壞。不應如",
    "X17n0329_003:0564b23": "是立。諸分多過故。展轉因異相故)。",
    "X17n0329_003:0564b24": "疏曰。若彼避有待過。更立宗云。有亦不生。無亦不",
    "X17n0329_003:0564c01": "生者。是不生宗。徧入有無法矣。有既不生。則有相",
    "X17n0329_003:0564c02": "不可得。無既不生。則無相不可得。有無性相既不",
    "X17n0329_003:0564c03": "可得。何必立宗。設欲立宗。以何為因。以何為喻。以",
    "X17n0329_003:0564c04": "何為同品。以何為異品。以何而合。以何而離。設仍",
    "X17n0329_003:0564c05": "有因喻同異合離展轉相作。又何名有無一切法",
    "X17n0329_003:0564c06": "皆不生耶。故多過而自壞也。",
    "X17n0329_003:0564c07": "如是一切法空。如是一切法無自性。不應立宗(唐云。",
    "X17n0329_003:0564c08": "如不生一切法空。無自性。亦如是)。",
    "X17n0329_003:0564c09": "疏曰。說無生者。為破執有生也。非立不生宗也。說",
    "X17n0329_003:0564c10": "法空者。為破執實有也。非立空宗也。說無自性者。",
    "X17n0329_003:0564c11": "為破執有定性也。非立無自性宗也。",
    "X17n0329_003:0564c12": "大慧。然菩薩摩訶薩。說一切法如幻夢。現不現相故。",
    "X17n0329_003:0564c13": "及見覺過故。(唐云。見不見故。一切皆是惑亂相故)當",
    "X17n0329_003:0564c14": "說一切法如幻夢性。",
    "X17n0329_003:0564c15": "疏曰。一切諸法。皆如幻夢。非生非不生。有時現見。",
    "X17n0329_003:0564c16": "則非生似生。有時不現。則非不生而似不生。生與",
    "X17n0329_003:0564c17": "不生。皆是見覺惑亂過故。若知幻夢之性。則知一",
    "X17n0329_003:0564c18": "切法性。不變隨緣。有生不生。隨緣不變。非生不生。",
    "X17n0329_003:0564c19": "是故但云因緣所生即空假中。終不妄立不生宗",
    "X17n0329_003:0564c20": "也。",
    "X17n0329_003:0564c21": "除為愚夫離恐怖處故。大慧愚夫墮有無見。莫令彼",
    "X17n0329_003:0564c22": "恐怖。遠離摩訶衍(魏云。以凡夫聞如幻如夢。生驚怖",
    "X17n0329_003:0564c23": "故。遠離大乘)。",
    "X17n0329_003:0564c24": "疏曰。菩薩亦有時不說諸法皆如幻夢。別說善惡",
    "X17n0329_003:0565a01": "因果皆不忒者。乃為愚夫離恐怖句。應病與藥。未",
    "X17n0329_003:0565a02": "甞執定一說也。若必為說如幻如夢。則彼便驚怖。",
    "X17n0329_003:0565a03": "遠離大乘矣。說法不當機。於彼為非說。為實施權。",
    "X17n0329_003:0565a04": "循循善誘。行菩薩道者。不可不知也。初長文竟。△",
    "X17n0329_003:0565a05": "二偈頌。",
    "X17n0329_003:0565a06": "爾時世尊。欲重宣此義而說偈言。無自性無說。無事",
    "X17n0329_003:0565a07": "無相續。(唐云。無依處)彼愚夫妄想。如死屍惡覺。(唐云。",
    "X17n0329_003:0565a08": "凡愚妄分別。惡覺如死屍)一切法不生。非彼外道宗。",
    "X17n0329_003:0565a09": "(魏云。餘見悉不成。唐云。外道所成立)至竟無所生。性",
    "X17n0329_003:0565a10": "緣所成就。(魏云。諸法畢不生。因緣不能成。○唐云。以",
    "X17n0329_003:0565a11": "彼所有生。非緣所成故)一切法不生。慧者不作想。(魏",
    "X17n0329_003:0565a12": "云。莫建如是法。唐云。智者不分別)彼宗因生故。覺者",
    "X17n0329_003:0565a13": "悉除滅(魏云。因不同不成。是故建立壞。○唐云。彼宗因",
    "X17n0329_003:0565a14": "生故。此覺則便壞)。",
    "X17n0329_003:0565a15": "疏曰。初一偈。總明一切諸法。本無自性。亦無言說。",
    "X17n0329_003:0565a16": "亦無事體。亦無相續。而愚夫於中妄想分別。計有",
    "X17n0329_003:0565a17": "自性言說事體相續。此其惡覺如死屍也。次一偈。",
    "X17n0329_003:0565a18": "明一切法本自不生。不待成立。若更欲成立之。則",
    "X17n0329_003:0565a19": "反成外道宗。以諸法畢竟無所生者。因緣所生即",
    "X17n0329_003:0565a20": "無生故。若彼外道既不達正因緣生法。如何能成",
    "X17n0329_003:0565a21": "不生宗耶。次一偈。明一切法不生。有智慧者不應",
    "X17n0329_003:0565a22": "分別。葢若立宗。必待因生。若待因生。則不生宗便",
    "X17n0329_003:0565a23": "壞。是故覺者自除滅此戲論也。",
    "X17n0329_003:0565a24": "譬如瞖目視。妄見垂髮相。計著性亦然。愚夫邪妄想。",
    "X17n0329_003:0565b01": "(唐云。諸法亦如是。凡愚妄分別)施設於三有。無有事",
    "X17n0329_003:0565b02": "自性。施設事自性。思惟起妄想。(唐云。三有唯假名。無",
    "X17n0329_003:0565b03": "有實法體。由此假施設。分別妄計度)相事設言教。意",
    "X17n0329_003:0565b04": "亂極震掉。(唐云。假名諸事相。動亂於心意)佛子能超",
    "X17n0329_003:0565b05": "出。遠離諸妄想。(唐云。佛子悉超過。遊行無分別)非水",
    "X17n0329_003:0565b06": "水想受。(唐云。無水取水相)斯從渴愛生。愚夫如是惑。",
    "X17n0329_003:0565b07": "聖見則不然。聖人見清淨。三脫三昧生。遠離於生滅。",
    "X17n0329_003:0565b08": "遊行無所有。(唐云。常行無相境)修行無所有。亦無性",
    "X17n0329_003:0565b09": "非性。(唐云。修行無相境。亦復無有無)性非性平等。從",
    "X17n0329_003:0565b10": "是生聖果。(唐云。有無悉平等。是故生聖果)云何性非",
    "X17n0329_003:0565b11": "性。云何為平等。(唐云。云何法有無。云何成平等)謂彼",
    "X17n0329_003:0565b12": "心不知。內外極漂動。若能壞彼者。心則平等見(唐云。",
    "X17n0329_003:0565b13": "若心不了法。內外斯動亂。了已則平等。亂相爾時滅)。",
    "X17n0329_003:0565b14": "疏曰。初二句。舉譬。次八句。法合。皆明迷之失也。佛",
    "X17n0329_003:0565b15": "子二句。明悟之得也。次三句。重譬迷者之失。次聖",
    "X17n0329_003:0565b16": "見等九句。重明悟者之得。悟平等故而生聖果。聖",
    "X17n0329_003:0565b17": "果不墮有無。明矣。次二句。重雙徵迷悟。後四句。乃",
    "X17n0329_003:0565b18": "雙釋迷悟也。第二十五相續解脫義門竟。○第二",
    "X17n0329_003:0565b19": "十六智不得境門二。初正明智體。二兼明二通。初",
    "X17n0329_003:0565b20": "中二。初難問。二答釋。△今初。",
    "X17n0329_003:0565b21": "爾時大慧菩薩復白佛言。世尊。如世尊說。如攀緣事。",
    "X17n0329_003:0565b22": "智慧不得。是施設量建立施設。所攝受非性。(唐云。若",
    "X17n0329_003:0565b23": "知境界。但是假名。都不可得。則無所取)攝受亦非性。",
    "X17n0329_003:0565b24": "(唐云。無所取故。亦無能取)以無攝故。智則不生。唯施",
    "X17n0329_003:0565c01": "設名耳(唐云。能取所取二俱無故。不起分別。說名為智)。",
    "X17n0329_003:0565c02": "疏曰。此述世尊常所說法。以起難端也。葢一切境",
    "X17n0329_003:0565c03": "界本唯心現。心外無法。凡愚不了。起我法執。似有",
    "X17n0329_003:0565c04": "我法種種相現。此所現相。皆假施設。都不可得。若",
    "X17n0329_003:0565c05": "能唯心直進了知境界但是假名不可得者。則無",
    "X17n0329_003:0565c06": "所取。既無所取。則能取亦無。能所既無。不起分別",
    "X17n0329_003:0565c07": "親證真如。說名為根本正智。此根本正智。體是無",
    "X17n0329_003:0565c08": "漏乃轉識所成。譬如轉冰成水。但轉其名。而無實",
    "X17n0329_003:0565c09": "性。非別有智相生也。",
    "X17n0329_003:0565c10": "云何世尊。為不覺性自相共相異不異故。智不得耶。",
    "X17n0329_003:0565c11": "為自相共相種種性自性相隱蔽故。智不得耶。為山",
    "X17n0329_003:0565c12": "巖石壁地水火風障故。智不得耶。為極遠極近故。智",
    "X17n0329_003:0565c13": "不得耶。為老小盲冥諸根不具故。智不得耶(魏云。若",
    "X17n0329_003:0565c14": "言智慧不能取者。為見諸法自相同相。異異法相。種種",
    "X17n0329_003:0565c15": "異法。體不同故。智不能知云云。○唐云。世尊。何故彼智",
    "X17n0329_003:0565c16": "不得於境。為不能了一切諸法自相共相一異義故。言",
    "X17n0329_003:0565c17": "不得耶云云)。",
    "X17n0329_003:0565c18": "疏曰。六祖有云。法法皆通。法法皆備。而無一法可",
    "X17n0329_003:0565c19": "得。名最上乘。葢由洞了諸法性相。無非即心自性。",
    "X17n0329_003:0565c20": "所以真俗並照。空有俱明。如明淨眼。見空見色。非",
    "X17n0329_003:0565c21": "以拍盲無所分別。名為根本智也。末世義學。才欲",
    "X17n0329_003:0565c22": "通一切法。備一切法。則必心外取法。不知本無一",
    "X17n0329_003:0565c23": "法可得。固為大惑。而末世邪禪。但高談無法可得。",
    "X17n0329_003:0565c24": "實未嘗法法皆通。法法皆備。豈非不了自相共相",
    "X17n0329_003:0566a01": "異不異故。而言不得。何異山巖等所覆障。極遠極",
    "X17n0329_003:0566a02": "近。老小盲冥。諸根不具故。而言不得耶。大慧懸知",
    "X17n0329_003:0566a03": "末世禪病。故特發此難端也。",
    "X17n0329_003:0566a04": "世尊。若不覺自共相異不異。智不得者。不應說智。應",
    "X17n0329_003:0566a05": "說無智。以有事不得故。(唐云。以有境界而不知故)若",
    "X17n0329_003:0566a06": "復種種自共相性自性相隱蔽故。智不得者。彼亦無",
    "X17n0329_003:0566a07": "智。非是智。世尊。有爾燄故智生。非無性會爾燄。故名",
    "X17n0329_003:0566a08": "為智。(唐云。此亦非智。以知於境。說名為智。非不知故)",
    "X17n0329_003:0566a09": "若山巖石壁地水火風極遠極近老小盲冥諸根不",
    "X17n0329_003:0566a10": "具。智不得者。此亦非智。應是無智。以有事不可得故",
    "X17n0329_003:0566a11": "(唐云。以有境界。智不具足而不知故)。",
    "X17n0329_003:0566a12": "疏曰。此正成難意也。爾燄。謂所知境界。餘並可知。",
    "X17n0329_003:0566a13": "初難問竟。○二答釋二。初長文。二偈頌。△今初。",
    "X17n0329_003:0566a14": "佛告大慧。不如是無智。應是智。非非智。我不如是隱",
    "X17n0329_003:0566a15": "覆說。(魏云。如汝所說言無智者。是義不然。何以故。有實",
    "X17n0329_003:0566a16": "智故。大慧。我不依汝如是之說。○唐云。此實是智。非如",
    "X17n0329_003:0566a17": "汝說。我之所說。非隱覆說)攀緣事智慧不得。是施設",
    "X17n0329_003:0566a18": "量建立。(唐云。我言境界惟是假名不可得者)覺自心",
    "X17n0329_003:0566a19": "現量。(唐云。以了但是自心所現)有無有外性非性。知",
    "X17n0329_003:0566a20": "而事不得(唐云。外法有無。智慧於中畢竟無得)不得",
    "X17n0329_003:0566a21": "故。智於爾燄不生。(唐云。以無得故。爾燄不起)順三解",
    "X17n0329_003:0566a22": "脫。智亦不得。(唐云。入三脫門。智體亦忘)非妄想者無",
    "X17n0329_003:0566a23": "始性非性虗偽習智作如是知。(唐云。非如一切覺想",
    "X17n0329_003:0566a24": "凡夫。無始以來計著外法若有若無種種形相)是知",
    "X17n0329_003:0566b01": "彼不知。(唐云。如是而知。名為不知)故於外事處所相",
    "X17n0329_003:0566b02": "性無性。妄想不斷。自心現量建立。說我我所相攝受",
    "X17n0329_003:0566b03": "計著。不覺自心現量。於智爾燄而起妄想。妄想故。外",
    "X17n0329_003:0566b04": "性非性觀察不得。依於斷見(唐云。不了諸法唯心所",
    "X17n0329_003:0566b05": "現。著我我所。分別境智。不知外法是有是無。其心住於",
    "X17n0329_003:0566b06": "斷見中故。為令捨離如是分別。說一切法唯心建立)。",
    "X17n0329_003:0566b07": "疏曰。此明了境唯心。故無境可得。智體亦忘。乃是",
    "X17n0329_003:0566b08": "真智。非同大慧所問實有外境而不能知之無智",
    "X17n0329_003:0566b09": "也。若不了唯心。計著外法有性無性。如是之知。即",
    "X17n0329_003:0566b10": "是不知。若不了外法體非有無。則智及境界。分別",
    "X17n0329_003:0566b11": "宛然。而又柏盲言不可得。是即依於斷見。其實何",
    "X17n0329_003:0566b12": "能斷哉。欲離有無斷常妄想分別。必須了境唯心。",
    "X17n0329_003:0566b13": "所以唯心直進。為此經之宗要也。△二偈頌。",
    "X17n0329_003:0566b14": "爾時世尊。欲重宣此義而說偈言。有諸攀緣事。智慧",
    "X17n0329_003:0566b15": "不覺察。(唐云。若有於所緣。智慧不觀見)此無智非智。",
    "X17n0329_003:0566b16": "是妄想者說。於不異相性。智慧不觀察。障礙及遠近。",
    "X17n0329_003:0566b17": "是名為邪智。(唐云。無邊相互隱。障礙及遠近。智慧不",
    "X17n0329_003:0566b18": "能見。是名為邪智)老小諸盲冥。而智慧不生。而實有",
    "X17n0329_003:0566b19": "爾燄。(唐云。而實有境界。不能生智慧)是亦說邪智。",
    "X17n0329_003:0566b20": "疏曰。此頌但斥所問之非。所以深警末世邪禪也。",
    "X17n0329_003:0566b21": "初正明智體竟。○二兼明二通三。初承前訶責不",
    "X17n0329_003:0566b22": "了自宗。二因問許宣。三正明二種法通。△今初。",
    "X17n0329_003:0566b23": "復次大慧。愚癡凡夫。無始虗偽惡邪妄想之所迴轉。",
    "X17n0329_003:0566b24": "迴轉時。自宗通及說通。不善了知。著自心現外性相",
    "X17n0329_003:0566c01": "故。著方便說。於自宗四句清淨通相。不善分別(唐云。",
    "X17n0329_003:0566c02": "無始虗偽惡邪分別之所幻惑。不了如實及言說法。計",
    "X17n0329_003:0566c03": "著外相。著方便說。不能修習清淨真實離四句法)。",
    "X17n0329_003:0566c04": "疏曰。前明宗通說通二相。總約三乘自行化他言",
    "X17n0329_003:0566c05": "之。今明自宗通及說通。惟約圓頓自行化他言之。",
    "X17n0329_003:0566c06": "故自宗通。唐譯名如實也。自宗四句清淨通相者。",
    "X17n0329_003:0566c07": "如實圓理。本離四句。故名清淨。如實修習。名自宗",
    "X17n0329_003:0566c08": "通。以四悉檀因緣。方便為人分別演說。為實施權。",
    "X17n0329_003:0566c09": "開權顯實。皆名為說通也。△二因問許宣。",
    "X17n0329_003:0566c10": "大慧白佛言。誠如尊教。唯願世尊為我分別說通及",
    "X17n0329_003:0566c11": "宗通。我及餘菩薩摩訶薩。善於二通。來世凡夫聲聞",
    "X17n0329_003:0566c12": "緣覺。不得其短。佛告大慧。善哉善哉。諦聽諦聽。善思",
    "X17n0329_003:0566c13": "念之。當為汝說。大慧白佛言。唯然受教。",
    "X17n0329_003:0566c14": "○三正明二種法通二。初長文。二偈頌。△今初。",
    "X17n0329_003:0566c15": "佛告大慧。三世如來有二種法通。謂說通。及自宗通。",
    "X17n0329_003:0566c16": "(唐云。謂如實法。及言說法)說通者。謂隨眾生心之所",
    "X17n0329_003:0566c17": "應。為說種種眾具契經。(唐云。諸方便教)是名說通。自",
    "X17n0329_003:0566c18": "宗通者。謂修行者。離自心現種種妄想。(唐云。於心所",
    "X17n0329_003:0566c19": "現。離諸分別)謂不墮一異俱不俱品。超度一切心意",
    "X17n0329_003:0566c20": "意識。自覺聖境界。離因成見相。(唐云。於自覺聖智所",
    "X17n0329_003:0566c21": "行境界。離諸因緣相應見相)一切外道聲聞緣覺墮",
    "X17n0329_003:0566c22": "二邊者所不能知。我說是名自宗通法。大慧。是名自",
    "X17n0329_003:0566c23": "宗通及說通相。汝及餘菩薩摩訶薩應當修學。",
    "X17n0329_003:0566c24": "疏曰。宗通而說不通。何以化他。說通而宗不通。何",
    "X17n0329_003:0567a01": "以自行。又宗既不通。則說何能通。如未飲食。何能",
    "X17n0329_003:0567a02": "辨味。說苟不通。則何名宗通。如不見色。豈名見空。",
    "X17n0329_003:0567a03": "是知宗說本自不二。特約自行化他。說有二耳。菩",
    "X17n0329_003:0567a04": "薩應當修學此權實不二法門也。△二偈頌。",
    "X17n0329_003:0567a05": "爾時世尊。欲重宣此義而說偈言。我謂二種通。(唐云。",
    "X17n0329_003:0567a06": "我說二種法)宗通及言說。說者授童蒙。宗為修行者。",
    "X17n0329_003:0567a07": "疏曰。既授童蒙。理須權實並用。四悉隨機。既為修",
    "X17n0329_003:0567a08": "行。則唯有自覺聖智境界而已。第二十六智不得",
    "X17n0329_003:0567a09": "境門竟。○第二十七勿習近世論門。(魏云。盧伽耶",
    "X17n0329_003:0567a10": "陀品第五)文分為二。初長文。二偈頌。初中二。初正",
    "X17n0329_003:0567a11": "斥世論。二轉釋疑問。初中二。初請問。二示答。△今",
    "X17n0329_003:0567a12": "初。",
    "X17n0329_003:0567a13": "爾時大慧菩薩白佛言。世尊。如世尊一時說言。世間",
    "X17n0329_003:0567a14": "諸論種種辯說。慎勿習近。若習近者。攝受貪欲。不攝",
    "X17n0329_003:0567a15": "受法。世尊何故作如是說。",
    "X17n0329_003:0567a16": "疏曰。盧伽耶陀。亦云路伽耶陀。此翻世間論也。△",
    "X17n0329_003:0567a17": "二示答。",
    "X17n0329_003:0567a18": "佛告大慧。世間言論。種種句味。因緣譬喻。採集莊嚴。",
    "X17n0329_003:0567a19": "誘引誑惑愚癡凡夫。不入真實自通。不覺一切法。妄",
    "X17n0329_003:0567a20": "想顛倒。墮於二邊。凡愚癡惑。而自破壞。諸趣相續。不",
    "X17n0329_003:0567a21": "得解脫。不能覺知自心現量。不離外性自心妄想計",
    "X17n0329_003:0567a22": "著。是故世間言論種種辯說。不脫生老病死憂悲苦",
    "X17n0329_003:0567a23": "惱。誑惑迷亂。",
    "X17n0329_003:0567a24": "疏曰。此總斥世論無益有損也。文並易知。",
    "X17n0329_003:0567b01": "大慧。釋提桓因。廣解眾論。自造聲論。彼世論者有一",
    "X17n0329_003:0567b02": "弟子。持龍形像。(唐云。現作龍身)詣釋天宮。建立論宗。",
    "X17n0329_003:0567b03": "要壞帝釋千輻之輪。隨我不如。斷一一頭以謝所屈。",
    "X17n0329_003:0567b04": "(唐云。作是要言。憍尸迦。我共汝論。汝若不如。我當破汝",
    "X17n0329_003:0567b05": "千輻之輪。我若不如。斷一一頭以謝所屈)作是要已。",
    "X17n0329_003:0567b06": "即以釋法。(唐云。論法)摧伏帝釋。釋墮負處。即壞其車。",
    "X17n0329_003:0567b07": "還來人間。如是大慧。世間言論因譬莊嚴。乃至畜生。",
    "X17n0329_003:0567b08": "亦能以種種句味。惑彼諸天及阿修羅。著生滅見。(唐",
    "X17n0329_003:0567b09": "云。乃至能現畜生之形。以妙文詞。迷惑諸天及阿修羅。",
    "X17n0329_003:0567b10": "令其執著生滅等見)而況於人。是故大慧。世間言論。",
    "X17n0329_003:0567b11": "應當遠離。以能招致苦生因故。(唐云以彼能作生苦",
    "X17n0329_003:0567b12": "因故)慎勿習近。",
    "X17n0329_003:0567b13": "疏曰。此引事以顯世論之過也。由帝釋自習世論。",
    "X17n0329_003:0567b14": "故彼世論弟子。還以世論摧之。夫龍形尚可誑惑",
    "X17n0329_003:0567b15": "諸天。況人形乎。天阿修羅尚受其惑。又況人乎。從",
    "X17n0329_003:0567b16": "招現在未來苦因。是故誡勿習近也。",
    "X17n0329_003:0567b17": "大慧。世論者。惟說身覺境界而已。(魏云。但見現前身",
    "X17n0329_003:0567b18": "智境界。依世名字。說諸邪法)大慧。彼世論者。乃有百",
    "X17n0329_003:0567b19": "千。但於後時後五十年。當破壞結集。惡覺因見盛故。",
    "X17n0329_003:0567b20": "惡弟子受。(魏云。盧伽耶陀婆羅門所造之論。有百千",
    "X17n0329_003:0567b21": "偈。後世末世。分為多部。各各異名。依自心見因所造故)",
    "X17n0329_003:0567b22": "如是大慧。世論破壞結集。種種句味因譬莊嚴。(魏云",
    "X17n0329_003:0567b23": "盧伽耶陀婆羅門。無有弟子能受其論。是故後世。分為",
    "X17n0329_003:0567b24": "多部種種異名)說外道事。著自因緣。無有自通。(魏云。",
    "X17n0329_003:0567c01": "諸外道等。內心無有如實解故。依種種因。種種異解。隨",
    "X17n0329_003:0567c02": "自心造而為人說。執著自在因等故)大慧。彼諸外道。",
    "X17n0329_003:0567c03": "無自通論。於餘世論。廣說無量百千事門。無有自通。",
    "X17n0329_003:0567c04": "亦不自知愚癡世論。",
    "X17n0329_003:0567c05": "疏曰。此結斥世論唯依愛見。無一可取也。身覺身",
    "X17n0329_003:0567c06": "智。即是五陰。身。即色陰。覺智。即餘四陰也。初正斥",
    "X17n0329_003:0567c07": "世論竟。○二轉釋疑問二。初釋佛說濫同世論疑。",
    "X17n0329_003:0567c08": "二答攝受貪欲及法義。初中二。初疑問。二答釋。△",
    "X17n0329_003:0567c09": "今初。",
    "X17n0329_003:0567c10": "爾時大慧白佛言。世尊。若外道世論。種種句味因譬",
    "X17n0329_003:0567c11": "莊嚴。無有自通。自事計著者。世尊亦說世論。(唐云。世",
    "X17n0329_003:0567c12": "間之事)為種種異方諸來會眾天人阿修羅。廣說無",
    "X17n0329_003:0567c13": "量種種句味。亦非自通耶。亦入一切外道智慧言說",
    "X17n0329_003:0567c14": "數耶。(魏云。如來亦以世間種種名字章句譬喻說法。不",
    "X17n0329_003:0567c15": "說自身內智證法。若爾。亦同一切外道所說不異)。",
    "X17n0329_003:0567c16": "疏曰。此因十二分教之中。亦有因緣譬喻本事本",
    "X17n0329_003:0567c17": "生等說。故疑其濫同世論。以不純說自覺法故。○",
    "X17n0329_003:0567c18": "二答釋二。初正明不說世論。二重述廣破世論。△",
    "X17n0329_003:0567c19": "今初。",
    "X17n0329_003:0567c20": "佛告大慧。我不說世論。亦無來去。唯說不來不去。大",
    "X17n0329_003:0567c21": "慧。來者。趣聚會生。去者。散壞。不來不去者。是不生不",
    "X17n0329_003:0567c22": "滅。我所說義。不墮世論妄想數中。(唐云。不同外道墮",
    "X17n0329_003:0567c23": "分別中)所以者何。謂不計著外性非性。(唐云。外法有",
    "X17n0329_003:0567c24": "無無所著故)自心現處。二邊妄想所不能轉。(唐云。了",
    "X17n0329_003:0568a01": "唯自心。不見二取)相境非性。覺自心現。別自心現妄",
    "X17n0329_003:0568a02": "想不生。(唐云。不行根境。不生分別)妄想不生者。空無",
    "X17n0329_003:0568a03": "相無作。入三脫門。名為解脫。(唐云。入空無相無願之",
    "X17n0329_003:0568a04": "門而解脫故)。",
    "X17n0329_003:0568a05": "疏曰。若計心外有生有滅有來有去。名為世論。佛",
    "X17n0329_003:0568a06": "雖有時假說趣會集生。名之為來。緣散壞滅。名之",
    "X17n0329_003:0568a07": "為去。而生實無所從來。滅亦無所至去。則是當處",
    "X17n0329_003:0568a08": "出生。隨處滅盡。故唯說不來不去。若知不來不去。",
    "X17n0329_003:0568a09": "即是不生不滅。以其不計外性為有為無。了知皆",
    "X17n0329_003:0568a10": "是唯心所現。而能取所取二邊妄想所不能轉故",
    "X17n0329_003:0568a11": "也。是故覺自心現。則妄想不生。妄想不生。則入三",
    "X17n0329_003:0568a12": "解脫門矣。安得名之為世論耶。○二重述廣破世",
    "X17n0329_003:0568a13": "論二。初正述答外道問。二結斥習近之失。△今初。",
    "X17n0329_003:0568a14": "大慧。我念一時。於一處住。有世論婆羅門。來詣我所。",
    "X17n0329_003:0568a15": "不請空閑。便問我言(唐云。遽問我言)。",
    "X17n0329_003:0568a16": "疏曰。西土禮節。凡欲問時。先須白言。欲有所問。願",
    "X17n0329_003:0568a17": "垂聽許。名請空閑。今粗率遽問。故云。不請空閑也。",
    "X17n0329_003:0568a18": "瞿曇。一切所作耶。我時答言。婆羅門。一切所作。是初",
    "X17n0329_003:0568a19": "世論。彼復問言。一切非所作耶。我復報言。一切非所",
    "X17n0329_003:0568a20": "作。是第二世論。彼復問言。一切常耶。一切無常耶。一",
    "X17n0329_003:0568a21": "切生耶。一切不生耶。我時報言。是六世論。大慧。彼復",
    "X17n0329_003:0568a22": "問我言。一切一耶。一切異耶。一切俱耶。一切不俱耶。",
    "X17n0329_003:0568a23": "一切因種種受生現耶。(唐云。一切皆由種種因緣而",
    "X17n0329_003:0568a24": "受生耶)我時報言。是十一世論。大慧。彼復問言。一切",
    "X17n0329_003:0568b01": "無記耶。一切記耶。(唐云。一切有記耶)有我耶。無我耶。",
    "X17n0329_003:0568b02": "有此世耶。無此世耶。有他世耶。無他世耶。有解脫耶。",
    "X17n0329_003:0568b03": "無解脫耶。一切剎那耶。一切不剎那耶。(唐云。是剎那",
    "X17n0329_003:0568b04": "耶非剎那耶)虗空耶。非數滅耶。涅槃耶。瞿曇。作耶。非",
    "X17n0329_003:0568b05": "作耶。(唐云。虗空涅槃及非擇滅。是所作耶。非所作耶)",
    "X17n0329_003:0568b06": "有中陰耶。無中陰耶。大慧。我時報言。婆羅門。如是說",
    "X17n0329_003:0568b07": "者。悉是世論。非我所說。是汝世論。",
    "X17n0329_003:0568b08": "疏曰。不了諸法唯心所現。乃有此等戲論。故皆以",
    "X17n0329_003:0568b09": "世論斥之。",
    "X17n0329_003:0568b10": "我唯說無始虗偽妄想習氣種種諸惡。三有之因。(唐",
    "X17n0329_003:0568b11": "云。婆羅門。我說因於無始戲論諸惡習氣。而生三有)不",
    "X17n0329_003:0568b12": "能覺知自心現量而生妄想。攀緣外性。(唐云。不了唯",
    "X17n0329_003:0568b13": "是自心所見。而取外法。實無可得)如外道法。我諸根",
    "X17n0329_003:0568b14": "義。三合知生。(魏云。我根意義三種和合。能生於智。○",
    "X17n0329_003:0568b15": "唐云。我及根境三和合生)我不如是。婆羅門。我不說",
    "X17n0329_003:0568b16": "因。不說無因。唯說妄想攝所攝性施設緣起。(唐云。唯",
    "X17n0329_003:0568b17": "依妄心。以能所取而說緣起)非汝及餘墮受我相續",
    "X17n0329_003:0568b18": "者所能覺知(唐云。非汝及餘取著我者之所能測)。",
    "X17n0329_003:0568b19": "疏曰。此正為說非世論也。三界唯心。和盤托出。外",
    "X17n0329_003:0568b20": "道不知。所以下文復問耳。",
    "X17n0329_003:0568b21": "大慧。涅槃。虗空。滅。非有三種。但數有三耳。(唐云。虗空",
    "X17n0329_003:0568b22": "涅槃及非擇滅。但有三數。本無體性。何況而說作與非",
    "X17n0329_003:0568b23": "作)。",
    "X17n0329_003:0568b24": "疏曰。小乘法數。明三無為。愚法聲聞。計有實法。不",
    "X17n0329_003:0568c01": "知皆非心外實有也。是故若三若六若八。平等平",
    "X17n0329_003:0568c02": "等。",
    "X17n0329_003:0568c03": "復次大慧。爾時世論婆羅門復問我言。癡愛業因故。",
    "X17n0329_003:0568c04": "(唐云。無明愛業為因緣故)有三有耶。為無因耶。我時",
    "X17n0329_003:0568c05": "報言。此二者亦是世論耳。彼復問言。一切性皆入自",
    "X17n0329_003:0568c06": "共相耶。(唐云。一切諸法。皆入自相及共相耶)我復報",
    "X17n0329_003:0568c07": "言。此亦世論。婆羅門。乃至意流妄計外塵。(唐云。乃至",
    "X17n0329_003:0568c08": "少有心識流動分別外境)皆是世論。",
    "X17n0329_003:0568c09": "疏曰。此外道依附佛法而問。然既不達唯心。是故",
    "X17n0329_003:0568c10": "亦為世論。以妄計有外境故。",
    "X17n0329_003:0568c11": "復次大慧。爾時世論婆羅門復問我言。頗有非世論",
    "X17n0329_003:0568c12": "者不。我是一切外道之宗。說種種句味。因緣譬喻莊",
    "X17n0329_003:0568c13": "嚴。(唐云。一切外道所有詞論種種文句因緣莊嚴。莫不",
    "X17n0329_003:0568c14": "皆從我法中出)我復報言。婆羅門。有。非汝有者。非為",
    "X17n0329_003:0568c15": "非宗非說。(魏云。有法。非汝法。非不建立。○唐云。有。非",
    "X17n0329_003:0568c16": "汝所許。非世不許)非不說種種句味。非不因譬莊嚴",
    "X17n0329_003:0568c17": "(魏云。亦非不說種種名字章句。亦非不依義。依義說。○",
    "X17n0329_003:0568c18": "唐云。非不說種種文句。義理相應。非不相應)。",
    "X17n0329_003:0568c19": "疏曰。非為非宗非說。即魏所云非不建立。唐所云",
    "X17n0329_003:0568c20": "非世不許也。餘可知。",
    "X17n0329_003:0568c21": "婆羅門言。何等為非世論。非非宗。非非說。(唐云。彼復",
    "X17n0329_003:0568c22": "問言。豈有世許。非世論耶)我時報言。婆羅門。有非世",
    "X17n0329_003:0568c23": "論。汝諸外道所不能知。以於外性不實妄想虗偽計",
    "X17n0329_003:0568c24": "著故。(唐云。以於外法虗妄分別。生執著故)謂妄想不",
    "X17n0329_003:0569a01": "生。覺了有無自心現量。妄想不生。不受外塵。妄想永",
    "X17n0329_003:0569a02": "息。(唐云。若能了達有無等法。一切皆是自心所見。不生",
    "X17n0329_003:0569a03": "分別。不取外境。於自處住。自處住者。是不起義。不起於",
    "X17n0329_003:0569a04": "何。不起分別)是名非世論。此是我法。非汝有也。婆羅",
    "X17n0329_003:0569a05": "門。略說彼識若來若去。若死若生。若樂若苦。若溺若",
    "X17n0329_003:0569a06": "見。若觸若著。種種相。若和合相續。若愛。若因計著。(唐",
    "X17n0329_003:0569a07": "云。略而言之。隨何處中。心識往來。死生求戀。若受若見。",
    "X17n0329_003:0569a08": "若觸若住。取種種相。和合相續。於愛於因而生計著)婆",
    "X17n0329_003:0569a09": "羅門。如是比者。是汝等世論。非是我有。",
    "X17n0329_003:0569a10": "疏曰。先為說非世論。次為略舉一切世論。一則妄",
    "X17n0329_003:0569a11": "想永息。一則種種計著。可謂皎然明白矣。而外道",
    "X17n0329_003:0569a12": "猶然未悟。可奈何哉。初正述答外道問竟。△二結",
    "X17n0329_003:0569a13": "斥習近之失。",
    "X17n0329_003:0569a14": "大慧。世論婆羅門作如是問。我如是答。彼即默然。不",
    "X17n0329_003:0569a15": "辭而退。(唐云。不問於我自宗實法。默然而去)思自通",
    "X17n0329_003:0569a16": "處。作是念言。沙門釋子。出於通外。(魏云。此沙門釋子。",
    "X17n0329_003:0569a17": "外於我法。是可憐愍。○唐云。沙門瞿曇。無可尊重)說無",
    "X17n0329_003:0569a18": "生無相無因。覺自妄想現相。妄想不生。(唐云。說一切",
    "X17n0329_003:0569a19": "法無生無相。無因無緣。唯是自心分別所見。若能了此。",
    "X17n0329_003:0569a20": "分別不生)大慧。此即是汝向所問我何故說習近世",
    "X17n0329_003:0569a21": "論種種辯說。攝受貪欲不攝受法。",
    "X17n0329_003:0569a22": "疏曰。世論婆羅門如是問佛。佛如是答。而彼執著",
    "X17n0329_003:0569a23": "自見。反謂瞿曇外於我法。豈非攝受貪欲。不攝受",
    "X17n0329_003:0569a24": "法之明證耶。初釋佛說濫同世論疑竟。○二答攝",
    "X17n0329_003:0569b01": "受貪欲及法義三。初請問。二許宣。三正說。△今初。",
    "X17n0329_003:0569b02": "大慧白佛言。世尊。攝受貪欲及法。有何句義(魏云。何",
    "X17n0329_003:0569b03": "者名食句義。何者名法句義。○唐云。所言財法。是何等",
    "X17n0329_003:0569b04": "義)。",
    "X17n0329_003:0569b05": "疏曰。食之與財。皆人情所貪欲也。如何攝貪而不",
    "X17n0329_003:0569b06": "攝法。如何攝法而不攝貪。此所謂危微之辨。舜跖",
    "X17n0329_003:0569b07": "之關。故不可不審也。△二許宣。",
    "X17n0329_003:0569b08": "佛告大慧。善哉善哉。汝乃能為未來眾生。思惟諮問",
    "X17n0329_003:0569b09": "如是句義。諦聽諦聽。善思念之。當為汝說。大慧白佛",
    "X17n0329_003:0569b10": "言。唯然受教。",
    "X17n0329_003:0569b11": "○三正說三。初釋貪句義。二釋法句義。三結勸修",
    "X17n0329_003:0569b12": "學。△今初。",
    "X17n0329_003:0569b13": "佛告大慧。所謂貪者。若取。若捨。若觸。若味。繫著外塵。",
    "X17n0329_003:0569b14": "墮二邊見。(唐云。所言財者。可觸。可受。可味。令著外境。",
    "X17n0329_003:0569b15": "墮在二邊)復生苦陰。生老病死憂悲苦惱。如是諸患。",
    "X17n0329_003:0569b16": "皆從愛起。斯由習近世論及世論者。我及諸佛說名",
    "X17n0329_003:0569b17": "為貪。是名攝受貪欲。不攝受法。",
    "X17n0329_003:0569b18": "疏曰。習近世論及世論者。唯與愛見相應。心外取",
    "X17n0329_003:0569b19": "法。安得不增長生死。違遠涅槃耶。△二釋法句義。",
    "X17n0329_003:0569b20": "大慧。云何攝受法。謂善覺知自心現量。見人無我及",
    "X17n0329_003:0569b21": "法無我相。妄想不生。(唐云。云何法利。謂了法是心。見",
    "X17n0329_003:0569b22": "二無我。不取於相。無有分別)善知上上地。離心意",
    "X17n0329_003:0569b23": "意識。一切諸佛智慧灌頂。具足攝受十無盡句。(唐云。",
    "X17n0329_003:0569b24": "具足受行十無盡願)於一切法無開發自在。是名為",
    "X17n0329_003:0569c01": "法。所謂不墮一切見一切虗偽一切妄想一切性一",
    "X17n0329_003:0569c02": "切二邊。(唐云。以是不墮一切諸見戲論分別常斷二邊)",
    "X17n0329_003:0569c03": "大慧。多有外道癡人。墮於二邊若斷若常。非黠慧者。",
    "X17n0329_003:0569c04": "受無因論。則起常見。外因壞因緣非性。(魏云。見因滅",
    "X17n0329_003:0569c05": "故。唐云以因壞滅)則起斷見。大慧。我不見生住滅故。",
    "X17n0329_003:0569c06": "說名為法(唐云。我說不見生住滅者。名得法利)。",
    "X17n0329_003:0569c07": "疏曰。既了唯心。則我法本空。依於所顯真如。方便",
    "X17n0329_003:0569c08": "建立上上諸地。轉八識成四智。諸佛灌頂。行無盡",
    "X17n0329_003:0569c09": "願。由其不墮斷常二邊故也。若無黠慧。不達心外",
    "X17n0329_003:0569c10": "無法。受無因論。則以法皆本有為常。見外因滅。則",
    "X17n0329_003:0569c11": "以不可復得為斷。豈知生住滅相。皆由自心妄想",
    "X17n0329_003:0569c12": "分別所現。心外何有生住滅可見哉。△三結勸修",
    "X17n0329_003:0569c13": "學。",
    "X17n0329_003:0569c14": "大慧。是名貪欲及法。汝及餘菩薩摩訶薩應當修學。",
    "X17n0329_003:0569c15": "初長文竟。△二偈頌(唐云。調伏攝眾生。以戒降諸",
    "X17n0329_003:0569c16": "惡。智慧滅諸見。解脫得增長。○魏亦先有此偈)。",
    "X17n0329_003:0569c17": "爾時世尊。欲重宣此義而說偈言。一切世間論。外道",
    "X17n0329_003:0569c18": "虗妄說。妄見作所作。彼則無自宗。(唐云。外道虗妄說。",
    "X17n0329_003:0569c19": "皆是世俗論。橫計作所作。不能自成立)惟我一自宗。",
    "X17n0329_003:0569c20": "離於作所作。(唐云。不著於能所)為諸弟子說。遠離諸",
    "X17n0329_003:0569c21": "世論。心量不可見。不觀察二心。(唐云。能取所取法。唯",
    "X17n0329_003:0569c22": "心無所有)攝所攝非性。斷常二俱離。(唐云。二種皆心",
    "X17n0329_003:0569c23": "現。斷常不可得)乃至心流轉。是則為世論。妄想不轉",
    "X17n0329_003:0569c24": "者。是人見自心。來者謂事生。去者世不現。明了知去",
    "X17n0329_003:0570a01": "來。妄想不復生。有常及無常。所作無所作。此世他世",
    "X17n0329_003:0570a02": "等。斯皆世論通。",
    "X17n0329_003:0570a03": "疏曰。應用魏唐初一偈義。以顯佛說十二分教。本",
    "X17n0329_003:0570a04": "不與世論同也。一切世間等四句。重頌世論之失。",
    "X17n0329_003:0570a05": "惟我等八句。重頌非世論之得。次乃至一偈。總顯",
    "X17n0329_003:0570a06": "世論與非世論不同之由。來者二句。重頌來去義。",
    "X17n0329_003:0570a07": "明了二句。重頌不來不去義。後四句。總結斥一切",
    "X17n0329_003:0570a08": "世論也。第二十七勿習近世論門竟。○第二十八",
    "X17n0329_003:0570a09": "重辨涅槃門。(魏云。涅槃品第六)文分為三。初請問。",
    "X17n0329_003:0570a10": "二許宣。三正說。△今初。",
    "X17n0329_003:0570a11": "爾時大慧菩薩復白佛言。世尊。所言涅槃者。說何等",
    "X17n0329_003:0570a12": "法名為涅槃。而諸外道各起妄想(唐云。而諸外道種",
    "X17n0329_003:0570a13": "種分別)。",
    "X17n0329_003:0570a14": "疏曰。第二卷中。已明般涅槃義。今因一切世論。亦",
    "X17n0329_003:0570a15": "各妄計涅槃。故問之也。△二許宣。",
    "X17n0329_003:0570a16": "佛告大慧。諦聽諦聽。善思念之。當為汝說。如諸外道",
    "X17n0329_003:0570a17": "妄想涅槃。非彼妄想隨順涅槃。(唐云。如諸外道分別",
    "X17n0329_003:0570a18": "涅槃。皆不隨順涅槃之相)大慧白佛言。唯然受教。",
    "X17n0329_003:0570a19": "○三正說二。初長文。二偈頌。初中四。初廣敘外計。",
    "X17n0329_003:0570a20": "二總申破斥。三明涅槃義。四結成勸誡。△今初。",
    "X17n0329_003:0570a21": "佛告大慧。或有外道。陰界入滅。境界離欲。見法無常。",
    "X17n0329_003:0570a22": "心心法品不生。不念去來現在境界。諸受陰盡。如燈",
    "X17n0329_003:0570a23": "火滅。如種子壞。妄想不生。斯等於此作涅槃想。(唐云。",
    "X17n0329_003:0570a24": "或有外道言。見法無常。不貪境界。蘊界處滅。心心所法",
    "X17n0329_003:0570b01": "不現在前。不念過現未來境界。如燈盡。如種敗。如火滅。",
    "X17n0329_003:0570b02": "諸取不起。分別不生。起涅槃想)大慧。非以見壞名為",
    "X17n0329_003:0570b03": "涅槃(魏云。而彼外道見如是法。生涅槃心。非見滅故。名",
    "X17n0329_003:0570b04": "為涅槃)。",
    "X17n0329_003:0570b05": "疏曰。諸法從本來。常自寂滅相。譬如晴空。本無狂",
    "X17n0329_003:0570b06": "華於中起滅。由瞖目故。妄見空華。但除其瞖。無華",
    "X17n0329_003:0570b07": "可除。而彼妄於如燈盡種敗火滅境界。起涅槃想。",
    "X17n0329_003:0570b08": "則仍有法當情。瞖見未壞滅也。",
    "X17n0329_003:0570b09": "大慧。或以從方至方。名為解脫。(魏云。或有外道。從方",
    "X17n0329_003:0570b10": "至方。名為涅槃)境界想滅。猶如風止(魏云。復有外道。",
    "X17n0329_003:0570b11": "分別諸境如風。是故分別名為涅槃。○唐云。或謂至方。",
    "X17n0329_003:0570b12": "名得涅槃。境界想離。猶如風止)。",
    "X17n0329_003:0570b13": "疏曰。若依魏譯。則是二義。一計涅槃有所至方。一",
    "X17n0329_003:0570b14": "計分別觸境便起。此分別性有常性故。名涅槃也。",
    "X17n0329_003:0570b15": "若依宋唐二譯。則是一義。謂此方有境界故。生分",
    "X17n0329_003:0570b16": "別風。名為生死。彼方離境界故。分別風止。名為涅",
    "X17n0329_003:0570b17": "槃也。",
    "X17n0329_003:0570b18": "或復以覺所覺見壞。名為解脫(魏云。不見能見所見",
    "X17n0329_003:0570b19": "境界生滅。名為涅槃。○唐云。或謂不見能覺所覺。名為",
    "X17n0329_003:0570b20": "涅槃)。",
    "X17n0329_003:0570b21": "疏曰。不達本無能所。但以不見名為涅槃。此所謂",
    "X17n0329_003:0570b22": "拍盲邪禪。大乘止觀喻以閉眼入闇者也。",
    "X17n0329_003:0570b23": "或見常無常。作解脫想(唐云。或謂不起分別。常無常",
    "X17n0329_003:0570b24": "見。名得涅槃)。",
    "X17n0329_003:0570c01": "疏曰。不知諸法非常無常。但以見常無常不起分",
    "X17n0329_003:0570c02": "別。名為涅槃。亦是拍盲禪也。",
    "X17n0329_003:0570c03": "或見種種相想。招致苦生因。(唐云。或有說言。分別諸",
    "X17n0329_003:0570c04": "相。發生於苦)思惟是已。不善覺知自心現量。怖畏於",
    "X17n0329_003:0570c05": "相。而見無相。深生愛樂。作涅槃想(唐云。而不能知自",
    "X17n0329_003:0570c06": "心所現。以不知故。畏怖於相。以求無相。深生愛樂。執為",
    "X17n0329_003:0570c07": "涅槃)。",
    "X17n0329_003:0570c08": "疏曰。相即無相。故名無相解脫。若怖相而求無相。",
    "X17n0329_003:0570c09": "則無相反成所愛樂相矣。豈真得涅槃耶。",
    "X17n0329_003:0570c10": "或有覺知內外諸法自相共相去來現在有性不壞。",
    "X17n0329_003:0570c11": "作涅槃想(魏云。見一切法自相同相不生滅想。分別",
    "X17n0329_003:0570c12": "過去未來現在諸法是有。名為涅槃)。",
    "X17n0329_003:0570c13": "疏曰。不達唯心。妄見三世內外諸法。各有自相共",
    "X17n0329_003:0570c14": "相。則謂自相共相常住不壞。即涅槃也。",
    "X17n0329_003:0570c15": "或謂我人眾生壽命一切法壞。作涅槃想(魏云。見我",
    "X17n0329_003:0570c16": "人眾生壽命壽者諸法不滅。虗妄分別。名為涅槃。○唐",
    "X17n0329_003:0570c17": "云。或計我人眾生壽命及一切法無有壞滅。作涅槃想)。",
    "X17n0329_003:0570c18": "疏曰。若據宋譯。則以形死神滅名為涅槃。乃斷見",
    "X17n0329_003:0570c19": "也。據魏唐譯。則以若我若法終不壞滅名為涅槃。",
    "X17n0329_003:0570c20": "乃常見也。",
    "X17n0329_003:0570c21": "或以外道惡燒智慧。見自性及士夫。彼二有間。士夫",
    "X17n0329_003:0570c22": "所出。名為自性。如冥初比。求那轉變。求那是作者。作",
    "X17n0329_003:0570c23": "涅槃想(魏云。有餘外道無智慧故。分別所見自性人命",
    "X17n0329_003:0570c24": "轉變。分別轉變。名為涅槃。○唐云。復有外道無有智慧。",
    "X17n0329_003:0571a01": "計有自性及以士夫。求那轉變作一切物。以為涅槃)。",
    "X17n0329_003:0571a02": "疏曰。此即數論師邪計也。所計冥諦。名為自性。所",
    "X17n0329_003:0571a03": "計神我。名為士夫。冥諦為能作。中間二十三法為",
    "X17n0329_003:0571a04": "所作。神我為能受用。二十三法為所受用。二十三",
    "X17n0329_003:0571a05": "法。皆以冥諦為其所依。依之轉成二十三法。故指",
    "X17n0329_003:0571a06": "冥初自性為涅槃也(冥初生覺。覺生我慢。慢生五",
    "X17n0329_003:0571a07": "微。微生五大。大生十一根。共有二十三法。略如唯識",
    "X17n0329_003:0571a08": "心要所明)。",
    "X17n0329_003:0571a09": "或謂福非福盡。(魏云。罪盡故福德亦盡。名為涅槃)或",
    "X17n0329_003:0571a10": "謂諸煩惱盡。或謂智慧(魏云。煩惱盡依智故。名為涅",
    "X17n0329_003:0571a11": "槃。唐云。或計不由智慧。諸煩惱盡)。",
    "X17n0329_003:0571a12": "疏曰。非福。即罪也。罪福性空。非果有盡不盡也。彼",
    "X17n0329_003:0571a13": "計罪盡則福亦盡。不復受生。名為涅槃。豈知虗妄",
    "X17n0329_003:0571a14": "受生。不唯在於罪福。而在於癡愛耶。且癡愛亦是",
    "X17n0329_003:0571a15": "自心妄起。非心外有癡愛也。煩惱智慧。如冰與水。",
    "X17n0329_003:0571a16": "若妄計以為二法。則或計盡煩惱以依智慧。或計",
    "X17n0329_003:0571a17": "不由智慧諸煩惱盡。皆非隨順涅槃者矣。",
    "X17n0329_003:0571a18": "或見自在是真實作生死者。作涅槃想(魏云。見自在",
    "X17n0329_003:0571a19": "天造作眾生。虗妄分別。名為涅槃。○唐云。或計自在是",
    "X17n0329_003:0571a20": "實作者。以為涅槃)。",
    "X17n0329_003:0571a21": "疏曰。妄計天生萬物。皆此見之流類也。",
    "X17n0329_003:0571a22": "或謂展轉相生。生死更無餘因。如是即是計著因。而",
    "X17n0329_003:0571a23": "彼愚癡不能覺知。以不知故。作涅槃想(魏云。諸眾生",
    "X17n0329_003:0571a24": "迭共因生。非餘因作。如彼外道執著於因。不知不覺。愚",
    "X17n0329_003:0571b01": "癡闇鈍。虗妄分別。名為如槃。○唐云。或謂眾生展轉相",
    "X17n0329_003:0571b02": "生。以此為因。更無異因。彼無智故。不能了知。以不了故。",
    "X17n0329_003:0571b03": "執為涅槃)。",
    "X17n0329_003:0571b04": "疏曰。若約權說。則中陰與父母有緣。方乃受生。若",
    "X17n0329_003:0571b05": "約實義。則唯心所現。如夢如幻。而彼直計父母生",
    "X17n0329_003:0571b06": "子。子又生孫。相生不斷。即名涅槃。尚未知權說之",
    "X17n0329_003:0571b07": "義。況實義耶。",
    "X17n0329_003:0571b08": "或有外道言得真諦道。作涅槃想(魏云。有餘外道說",
    "X17n0329_003:0571b09": "證諦道。虗妄分別。名為涅槃。○唐云。或計證於諦道。虗",
    "X17n0329_003:0571b10": "妄分別以為涅槃)。",
    "X17n0329_003:0571b11": "疏曰。此指外道所立邪諦。自以為真。非出世四聖",
    "X17n0329_003:0571b12": "諦也。",
    "X17n0329_003:0571b13": "或見功德。功德所起和合。一異俱不俱。作涅槃想(魏",
    "X17n0329_003:0571b14": "云。有作所作而共和合。見一異俱不俱。虗妄分別。名為",
    "X17n0329_003:0571b15": "涅槃。○唐云。或計求那與求那者而共和合。一性異性。",
    "X17n0329_003:0571b16": "俱及不俱。執為涅槃)。",
    "X17n0329_003:0571b17": "疏曰。求那或譯為依諦。今宋譯為功德。魏譯為作",
    "X17n0329_003:0571b18": "也。計此能作所作和合。或云能所定一。名為涅槃。",
    "X17n0329_003:0571b19": "或云能所定異。名為涅槃。或云能所亦一亦異。名",
    "X17n0329_003:0571b20": "為涅槃。或云能所非一非異。名涅槃。",
    "X17n0329_003:0571b21": "或見自性所起孔雀文彩。種種雜寶。及利刺等性。見",
    "X17n0329_003:0571b22": "已。作涅槃想(唐云。或計諸物從自然生。孔雀文彩。棘",
    "X17n0329_003:0571b23": "鍼銛利。生寶之處。出種種寶。如此等事。是誰能作。即執",
    "X17n0329_003:0571b24": "自然以為涅槃)。",
    "X17n0329_003:0571c01": "疏曰。此與大佛頂經行陰魔中二無因論相同。",
    "X17n0329_003:0571c02": "大慧。或有覺二十五真實。(唐云。或謂能解二十五諦。",
    "X17n0329_003:0571c03": "即得涅槃)或王守護國。受六德論。作涅槃想(唐云。或",
    "X17n0329_003:0571c04": "有說言。能受六分守護眾生。斯得涅槃)。",
    "X17n0329_003:0571c05": "疏曰。前以冥諦為涅槃。此以覺二十五諦乃得涅",
    "X17n0329_003:0571c06": "槃。故不同也。六德六分。如優婆塞戒經。善生所述",
    "X17n0329_003:0571c07": "外道禮六方者是(魏譯缺此二種)。",
    "X17n0329_003:0571c08": "或見時是作者。時節世間。如是覺者。作涅槃想。(唐云。",
    "X17n0329_003:0571c09": "或有說言。時生世間。時即涅槃)或謂性。(唐云。或執有",
    "X17n0329_003:0571c10": "物以為涅槃)或謂非性。(唐云。或計無物以為涅槃)或",
    "X17n0329_003:0571c11": "謂知性非性。(唐云。或有計著有物無物為涅槃者)或",
    "X17n0329_003:0571c12": "見有覺與涅槃差別。作涅槃想(唐云。或計諸物與涅",
    "X17n0329_003:0571c13": "槃無別。作涅槃想)。",
    "X17n0329_003:0571c14": "初廣敘外計竟。△二總申破斥。",
    "X17n0329_003:0571c15": "有如是比種種妄想。外道所說。不成所成。智者所棄。",
    "X17n0329_003:0571c16": "大慧。如是一切。悉墮二邊。作涅槃想。如是等外道涅",
    "X17n0329_003:0571c17": "槃妄想。彼中都無若生若滅。(魏云。如是虗妄分別涅",
    "X17n0329_003:0571c18": "槃。無人住世間。無人入涅槃。○唐云。於此無有若住若",
    "X17n0329_003:0571c19": "出)大慧。彼一一外道涅槃。彼等自論(魏云。依自心論",
    "X17n0329_003:0571c20": "虗妄分別。唐云。皆依自宗而生妄覺)智慧觀察。都無",
    "X17n0329_003:0571c21": "所立。(唐云。違背於理。無所成就)如彼妄想心意來去",
    "X17n0329_003:0571c22": "漂馳流動。(唐云。唯令心意馳散往來)一切無有得涅",
    "X17n0329_003:0571c23": "槃者。",
    "X17n0329_003:0571c24": "疏曰。外道徧計若我若法以為涅槃。唯屬妄想。從",
    "X17n0329_003:0572a01": "來無性。故無若生若滅。所謂徧計本空。無可生滅",
    "X17n0329_003:0572a02": "也。餘可知。△三明涅槃義。",
    "X17n0329_003:0572a03": "大慧。如我所說涅槃者。謂善覺知自心現量。不著外",
    "X17n0329_003:0572a04": "性。(唐云。不取外境)離於四句。見如實處。(唐云。住如實",
    "X17n0329_003:0572a05": "見)不墮自心現妄想二邊。攝所攝不可得。(唐云。不墮",
    "X17n0329_003:0572a06": "二邊。離能所取)一切度量不見所成。(唐云。不入諸量)",
    "X17n0329_003:0572a07": "愚於真實不應攝受。(唐云。不著真實)棄捨彼已。得自",
    "X17n0329_003:0572a08": "覺聖法。(唐云。住於聖智所現證法)知二無我。離二煩",
    "X17n0329_003:0572a09": "惱。淨除二障。永離二死。上上地如來地。(唐云。轉修諸",
    "X17n0329_003:0572a10": "地。入於佛地)如影幻等諸深三昧。(唐云。得如幻等諸",
    "X17n0329_003:0572a11": "大三昧)離心意意識。說名涅槃。",
    "X17n0329_003:0572a12": "疏曰。轉八識成四智。故云離心意識也。餘可知。△",
    "X17n0329_003:0572a13": "四結成勸誡。",
    "X17n0329_003:0572a14": "大慧。汝等及餘菩薩摩訶薩。應當修學。當疾遠離一",
    "X17n0329_003:0572a15": "切外道諸涅槃見。",
    "X17n0329_003:0572a16": "初長文竟。△二偈頌。",
    "X17n0329_003:0572a17": "爾時世尊。欲重宣此義而說偈言。外道涅槃見。各各",
    "X17n0329_003:0572a18": "起妄想。斯從心想生。無解脫方便。愚於縛縛者。(魏云。",
    "X17n0329_003:0572a19": "不離縛所縛。○唐云。不至無縛處)遠離善方便。外道",
    "X17n0329_003:0572a20": "解脫想。解脫終不生。(唐云。妄生解脫想。而實無解脫)",
    "X17n0329_003:0572a21": "眾智各異趣。(二作取)外道所見通。(魏云。外道建立法。",
    "X17n0329_003:0572a22": "○唐云。外道所成立)彼悉無解脫。愚癡妄想故。一切",
    "X17n0329_003:0572a23": "癡外道。妄見作所作。有無有品論。(唐云。悉著有無論)",
    "X17n0329_003:0572a24": "彼悉無解脫。凡愚樂妄想。不聞真實慧。言語三苦本。",
    "X17n0329_003:0572b01": "(二皆作三界本)真實滅苦因。譬如鏡中像。雖現而非",
    "X17n0329_003:0572b02": "有。於妄想心鏡。愚夫見有二。(唐云。習氣心鏡中。凡愚",
    "X17n0329_003:0572b03": "見有二)不識心及緣。則起二妄想。(唐云。不了唯心現。",
    "X17n0329_003:0572b04": "故起二分別)了心及境界。妄想則不生。(唐云。若知但",
    "X17n0329_003:0572b05": "是心。分別則不生)心者即種種。遠離相所相。事現而",
    "X17n0329_003:0572b06": "無現。如彼愚妄想。(唐云。如愚所分別。雖見而無見)三",
    "X17n0329_003:0572b07": "有唯妄想。外義悉無有。妄想種種現。凡愚不能了。經",
    "X17n0329_003:0572b08": "經說妄想。終不出於名(魏云。種種異名字。○唐云。但",
    "X17n0329_003:0572b09": "是異名字)若離於言說。亦無有所說(唐云。其義不可",
    "X17n0329_003:0572b10": "得)。",
    "X17n0329_003:0572b11": "疏曰。末偈申明妄想分別。但有名字。本無實體也。",
    "X17n0329_003:0572b12": "餘並可知。第二十八重辨涅槃門竟。",
    "X17n0329_003:0572b14": "楞伽阿跋多羅寶經卷第三義疏下"
}