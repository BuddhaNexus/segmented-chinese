{
    "X70n1387_001:0357a06": "劒關禪師語錄序",
    "X70n1387_001:0357a08": "曹溪之傳。馬駒散天下。莫盛於李唐。此師則蜀珍也。",
    "X70n1387_001:0357a09": "其後。始有德山圭峰出焉。至我",
    "X70n1387_001:0357a10": "朝中興。則圓悟尤盛。爾來敭歷五山。有若癡絕無準",
    "X70n1387_001:0357a11": "諸老。皆表表於時。余雖聞其語。而不及識其人。乙丑。",
    "X70n1387_001:0357a12": "劒關入閩來玉融。相求於溪上。余方外友雖多。而識",
    "X70n1387_001:0357a13": "蜀人。則昉乎此。挹其容峩峩然。聽其言洒洒然。了暢",
    "X70n1387_001:0357a14": "而通明。則南宗之學也。豪特而亢爽。則西州之氣也。",
    "X70n1387_001:0357a15": "來往語移時。若有意於余者。心甚奇之。每惜其匇匇",
    "X70n1387_001:0357a16": "而去。無何。聞已示寂矣。為之咨嗟累日。轉臂三霜。却",
    "X70n1387_001:0357a17": "未知此錄已刊之怡山矣。庚午秋。澤兄。乃以寄似。雖",
    "X70n1387_001:0357a18": "三持杓柄。諸作俱在。鋒稜峭峻。霜凜芒寒。殺活縱橫。",
    "X70n1387_001:0357a19": "無所撈摸。真風穴楊岐種子。但室中機緣。恨不一見。",
    "X70n1387_001:0357a20": "偈贊拈誦。亦不應止此。豈傳者遺落不具耶。抑此老",
    "X70n1387_001:0357a21": "棄擲不留耶。因為之亂曰。禪本無覺。非覺無見也。道",
    "X70n1387_001:0357a22": "本無言。非言無傳也。因言而覺。則此編之傳足矣。若",
    "X70n1387_001:0357a23": "背覺而迷言。則是甜是苦。皆為毒藥。雖多奚以哉。劒",
    "X70n1387_001:0357a24": "關。名子益。劒州人。法子崇澤也。今主席鄉之慶成。咸",
    "X70n1387_001:0357b01": "淳庚午重九日。中大夫新除祕閣修撰提舉建寧府",
    "X70n1387_001:0357b02": "武夷山冲佑觀林(希逸)書。",
    "X70n1387_001:0357b06": "劒關法兄。袖藏匕首。不立孤危。銕額銅頭。望風乞命。",
    "X70n1387_001:0357b07": "今雖亡矣。芒刃霜寒。舐蜜之者。各宜照顧。淳已南至。",
    "X70n1387_001:0357b08": "雪峰弟惟一拜手書。",
    "X70n1387_001:0357b16": "劒關和尚語錄",
    "X70n1387_001:0357b18": "目次",
    "X70n1387_001:0357b19": "序",
    "X70n1387_001:0357b20": "隆興府興化禪寺語錄",
    "X70n1387_001:0357b21": "隆興府雲岩壽寧禪寺語錄",
    "X70n1387_001:0357b22": "福州西禪怡山長慶禪寺語錄",
    "X70n1387_001:0357b23": "小參拈古頌古法語",
    "X70n1387_001:0357b24": "偈讚小佛事",
    "X70n1387_001:0357c07": "劍關和尚初住隆興府興化禪寺語錄",
    "X70n1387_001:0357c08": "侍者　善珙　德修　編",
    "X70n1387_001:0357c09": "師。於嘉熈三年正月入院。",
    "X70n1387_001:0357c10": "指三門。我此一門。初無關鍵。半合半開。東扇西扇。雖",
    "X70n1387_001:0357c11": "然。千聞不如一見。",
    "X70n1387_001:0357c12": "踞方丈。不行喝不行棒。負命衲僧。不釣自上。",
    "X70n1387_001:0357c13": "山門疏。一字不著畫。八字沒兩[必-心]。文彩甚分明。何待",
    "X70n1387_001:0357c14": "重饒舌。",
    "X70n1387_001:0357c15": "江湖疏。行不到處行一步。說不到處道一句。徑山諸",
    "X70n1387_001:0357c16": "公。見義勇為。靈隱師伯。拔劒相助。且道。節文在甚麼",
    "X70n1387_001:0357c17": "處。眼睛裏聽取。",
    "X70n1387_001:0357c18": "拈法衣。黃梅夜半。雞足峯前。承虗接響。互相熱瞞。益",
    "X70n1387_001:0357c19": "上座。只今瞞你諸人去也。遂搭衣。",
    "X70n1387_001:0357c20": "提綱。伏虎嵓高。風生萬壑。青龍水急。浪湧千尋。古佛",
    "X70n1387_001:0357c21": "門庭。八字打開。第一義諦。熾然宣說。新長老。到這裏。",
    "X70n1387_001:0357c22": "通身是口。通身是舌。更說箇甚麼即得。未免只據見",
    "X70n1387_001:0357c23": "成公案。舉似諸人。俊快底承當得去。便見三邊肅靜。",
    "X70n1387_001:0357c24": "四海晏清。塊雨條風。民康物阜。正恁麼時如何。道泰",
    "X70n1387_001:0358a01": "不傳天子令。時清休唱太平歌。舉三聖道。我逢人",
    "X70n1387_001:0358a02": "即出。出則不為人。興化道。我逢人即不出。出則便為",
    "X70n1387_001:0358a03": "人。拈云。大眾。還知二大老落處麼。亞夫金皷從天",
    "X70n1387_001:0358a04": "落。韓信鎗旗背水陳。",
    "X70n1387_001:0358a05": "當晚小參。(問答不錄)長劒倚天。鋒鋩不露。三賢莫辨。",
    "X70n1387_001:0358a06": "十聖那知。(竪主杖云)看看。鋒鋩露也。寒光射斗。勁氣",
    "X70n1387_001:0358a07": "凌霜。逢佛殺佛。逢祖殺祖。盡大地人。誰敢正眼覰著。",
    "X70n1387_001:0358a08": "這裏莫有不頋危亡。向刃下翻身底麼。(卓主丈)放過",
    "X70n1387_001:0358a09": "一著。復舉。馬大師令僧馳書往徑山國一祖師處。",
    "X70n1387_001:0358a10": "一發緘。乃見一圓相。遂於圓相中。下一點封回。忠國",
    "X70n1387_001:0358a11": "師聞得乃云。欽師猶被馬師惑。拈云。馬大師用盡",
    "X70n1387_001:0358a12": "平生伎倆。到國一面前。不消一點。因甚南陽却道。欽",
    "X70n1387_001:0358a13": "師猶被馬師惑。(良久云)人必自侮。國必自伐",
    "X70n1387_001:0358a14": "上堂。[宋-木+取]初句向上機。瞿曇不會。達磨不知。知不知。雨",
    "X70n1387_001:0358a15": "餘千嶂碧。春水一溪肥。",
    "X70n1387_001:0358a16": "觀靜二維那至上堂。一槌便就。瞞瞞盰盰。不假一槌。",
    "X70n1387_001:0358a17": "無端無端。畢竟如何。忙裏工夫閑處覔。閙中消息靜",
    "X70n1387_001:0358a18": "中觀。",
    "X70n1387_001:0358a19": "中秋上堂。天上月圓。人間月半。明眼衲僧。見似不見。",
    "X70n1387_001:0358a20": "見麼。(擲下拂子)盞子撲落地。楪子成七片",
    "X70n1387_001:0358a21": "上堂。向上一路。千聖不傳。未曾擬議。早隔大千。所以。",
    "X70n1387_001:0358a22": "雪峰輥毬。禾山打皷。仰山插鍬。地藏種田。雖然。短綆",
    "X70n1387_001:0358a23": "那汲深泉。",
    "X70n1387_001:0358a24": "至節上堂。去年今日逢冬節。撲頭撲面迎霜雪。今年",
    "X70n1387_001:0358b01": "冬節又來臨。屋角梅花弄曉晴。(拍膝)笑它魯史謾書",
    "X70n1387_001:0358b02": "雲。",
    "X70n1387_001:0358b03": "上堂。與麼寒。何處避。氷稜上。深雪裏。有來由。沒巴鼻。",
    "X70n1387_001:0358b04": "丹霞燒木佛。院主眉鬚墮。",
    "X70n1387_001:0358b05": "上堂。(拈拂云)信手拈來。萬選萬中。輕若鴻毛輕。重似",
    "X70n1387_001:0358b06": "丘山重。(擲拂云)雖是死蛇。也要活弄",
    "X70n1387_001:0358b07": "上堂。四九三十六。夜眠如露宿。銀海眩生花。玉樓寒",
    "X70n1387_001:0358b08": "起粟。翻笑二祖立雪謾齊腰。活埋一片無瑕玉。",
    "X70n1387_001:0358b09": "上堂。昨日雨。今日晴。桃花開口笑。無處覔靈雲。今日",
    "X70n1387_001:0358b10": "莫有不釣自上者麼。(良久云)掩彩殺人",
    "X70n1387_001:0358b11": "佛生日上堂。二千年前。通身是垢。二千年後。滿面埃",
    "X70n1387_001:0358b12": "塵。直饒九曲黃河水。洗到驢年也不清。",
    "X70n1387_001:0358b13": "謝首座藏主秉拂上堂。潑天聲價陳睦州。咬人火急",
    "X70n1387_001:0358b14": "瞌睡虎。行不到處行一步。道不到處道一句。德山臨",
    "X70n1387_001:0358b15": "濟眼[目*荅]眵。棒喝交馳無所措。興化忍俊不禁。(卓主丈)",
    "X70n1387_001:0358b16": "隨例赫日光中飛白雨。(驀召大眾)照顧濕却袈裟角。",
    "X70n1387_001:0358b17": "上堂。世事悠悠。不如山丘。臥藤蘿下。塊石枕頭。所以",
    "X70n1387_001:0358b18": "許由洗耳。巢父飲牛。又有底道。何不餔其糟而啜其",
    "X70n1387_001:0358b19": "醨。隨其波而混其流。這一隊擔板漢。能收不能放。能",
    "X70n1387_001:0358b20": "放不能收。且如何是全収全放底句。(以拂擊禪床)大",
    "X70n1387_001:0358b21": "鵬展翅盖十洲。籬邊燕雀空啾啾。",
    "X70n1387_001:0358b22": "端午上堂。(舉拂子。召大眾云)還見麼。名不得。狀不得。",
    "X70n1387_001:0358b23": "脫胎換骨方。起死回生訣。信得及底。不消一服。諸病",
    "X70n1387_001:0358b24": "頓除。脫體安樂。何必善財重採藥。",
    "X70n1387_001:0358c01": "中夏上堂。一日復一日。眨眼過半夏。興化老無知。鉢",
    "X70n1387_001:0358c02": "盂安柄&#;。引得四海參玄人。三三兩兩聚頭。商量這",
    "X70n1387_001:0358c03": "个話。阿呵呵。六月賣松風。人間恐無價。",
    "X70n1387_001:0358c04": "請監收上堂。欲明此道。須遇其人。其人既遇。十倍收",
    "X70n1387_001:0358c05": "成。且道。是那个道字。(良久云)明破即不堪",
    "X70n1387_001:0358c06": "重九上堂。秋未霜。菊正芳。千朵萬朵香吐蘂。三枝兩",
    "X70n1387_001:0358c07": "枝金樣黃。不作世諦流布。亦非佛法商量。九月九日",
    "X70n1387_001:0358c08": "是重陽。",
    "X70n1387_001:0358c09": "上堂。恠得深夜寒。破曉清霜重。雙澗水無聲。千峯雲",
    "X70n1387_001:0358c10": "欲凍。這裏冷湫湫。那邊熱閧閧。不知那个得便宜。慚",
    "X70n1387_001:0358c11": "愧楊岐老凍膿。",
    "X70n1387_001:0358c12": "謝西堂首座藏主上堂。(竪拂云)格外提持。斗轉星移。",
    "X70n1387_001:0358c13": "智藏不會。海兄不知。尀耐睦州擔板漢。教壞臨濟小",
    "X70n1387_001:0358c14": "[病-丙+斯]兒。(拍床云)此意明明說向誰",
    "X70n1387_001:0358c15": "上堂。見見之時。羯諦羯諦。見非是見。波羅羯諦。見猶",
    "X70n1387_001:0358c16": "離見。波羅僧羯諦。見莫能及。菩提薩婆訶。(驀召大眾",
    "X70n1387_001:0358c17": "云)還見釋迦老子麼(便下座)",
    "X70n1387_001:0358c18": "上堂。天寒地冷。晝短夜長。死灰撥盡。沒可商量。昨夜",
    "X70n1387_001:0358c19": "三更月到窗。",
    "X70n1387_001:0358c20": "上堂。作無所作。為無所為。灰頭土面。帶水拖泥。恁麼",
    "X70n1387_001:0358c21": "要見興化。快須照顧兩莖眉。",
    "X70n1387_001:0358c22": "上堂。如來禪只在口皮邊。祖師意不過方寸地。因甚",
    "X70n1387_001:0358c23": "十个五双。知似不知。見如不見。(良久云)只為太近",
    "X70n1387_001:0358c24": "聖節上堂。正法輪輕撥轉。日出中天。雲開嶽面。如優",
    "X70n1387_001:0359a01": "曇花時一現。",
    "X70n1387_001:0359a02": "上堂。有一人。在百尺竿頭。闊行大步。口不能言。有一",
    "X70n1387_001:0359a03": "人。在萬人叢裏。罵雨呵風。足不能履。且道。那个優。那",
    "X70n1387_001:0359a04": "个劣。(卓主丈云)分",
    "X70n1387_001:0359a05": "浴佛上堂。佛身長三尺。杓柄長三尺。佛身長丈六。杓",
    "X70n1387_001:0359a06": "柄長丈六。佛身長無量百千萬億那由他由旬。此之",
    "X70n1387_001:0359a07": "杓柄亦復爾。青龍將底報深恩。隨例香湯灌頂門。",
    "X70n1387_001:0359a08": "舊住至上堂。玄沙不出嶺。拄杖生根休用剪。保壽不",
    "X70n1387_001:0359a09": "渡河。鉢盂無柄不須安。只如善財童子。於覺城東際。",
    "X70n1387_001:0359a10": "受文殊教。遊歷百一十城。參五十三善知識。末後於",
    "X70n1387_001:0359a11": "彌勒樓閣彈指聲中。還有這个消息也無。(乃云)蘇嚧",
    "X70n1387_001:0359a12": "蘇嚧。",
    "X70n1387_001:0359a13": "六月望上堂。酷暑炎炎何處避。不在鑊湯爐炭裏。北",
    "X70n1387_001:0359a14": "窗一枕黑甜餘。細聽松風雜流水。",
    "X70n1387_001:0359a15": "謝首座藏主秉拂。上堂。一見便見。天回地轉。宗通說",
    "X70n1387_001:0359a16": "通。風虎雲龍。只如百丈被馬祖一喝。因甚三日耳聾。",
    "X70n1387_001:0359a17": "(良久云)閩蜀同風",
    "X70n1387_001:0359a18": "上堂。日可冷月可熱。眾魔不能壞真說。且作麼生是",
    "X70n1387_001:0359a19": "真說。屋頭泉溜響無休。砌下寒蛩聲更切。",
    "X70n1387_001:0359a20": "上堂。一日復一日。一秋復一秋。從頭屈指數。屈指又",
    "X70n1387_001:0359a21": "從頭。烏飛兔走幾時休。(召大眾云)莫有不隨世態炎",
    "X70n1387_001:0359a22": "凉底麼(拍禪床下座)",
    "X70n1387_001:0359a23": "修橋上堂。得路塞路。過橋斷橋。不拘兩岸。不滯中流。",
    "X70n1387_001:0359a24": "直饒你會得步行騎水牛。我更問你。空手因甚把鋤",
    "X70n1387_001:0359b01": "頭。",
    "X70n1387_001:0359b02": "上堂。冬前冬後。沙飛石走。時節到來。不容袖手。興化",
    "X70n1387_001:0359b03": "雖無駈風走電之謀。也要應个時候。(卓主丈云)一九",
    "X70n1387_001:0359b04": "二九。",
    "X70n1387_001:0359b05": "謝維郍知客副寺典座上堂。十聲槌下定綱宗。送去",
    "X70n1387_001:0359b06": "迎來事一同。竪百橫千有通變。笊籬無柄舀春風。",
    "X70n1387_001:0359b07": "上堂。般若鋒。金剛燄。覿面當機。突出難辨。(竪拂云)見",
    "X70n1387_001:0359b08": "麼。春風一陣來。落花飛片片。",
    "X70n1387_001:0359b09": "黃龍寧首座至上堂。憶昔玉几時。分贓不合火。今日",
    "X70n1387_001:0359b10": "驀相逢。依然眾恁麼。不恁麼。睦州檐板。雲門脚跛。",
    "X70n1387_001:0359b11": "住隆興府雲岩壽寧禪寺語錄",
    "X70n1387_001:0359b12": "侍者　慧澄　銳彰　編",
    "X70n1387_001:0359b13": "聖節上堂。心如虗空不可量　聖君壽量亦如是。(卓",
    "X70n1387_001:0359b14": "主丈)將如是法報皇恩。天上人間更無比",
    "X70n1387_001:0359b15": "上堂。一夏九十日。半月已過了。有問蠟人氷。鼻孔仍",
    "X70n1387_001:0359b16": "依舊。(遂展手云)我手何似佛手",
    "X70n1387_001:0359b17": "上堂。是句亦剗。非句亦剗。德山焚疏鈔。臨濟燒禪板。",
    "X70n1387_001:0359b18": "堪悲堪笑。一對無孔鐵鎚。驢年夢見正法眼。",
    "X70n1387_001:0359b19": "上堂。古佛心即于今。春風浩浩。春雨霖霖。(擊床云)高",
    "X70n1387_001:0359b20": "山流水少知音。",
    "X70n1387_001:0359b21": "佛涅槃上堂。法身充塞太虗空。出沒何曾有定蹤。獨",
    "X70n1387_001:0359b22": "許波旬知此意。半偷歡喜半槌胷。",
    "X70n1387_001:0359b23": "上堂。時節既至。其理自彰。井井秧浮綠。村村麥弄黃。",
    "X70n1387_001:0359b24": "半窗山月白。一枕竹風凉。笑倒山前鄧八郎。",
    "X70n1387_001:0359c01": "謝藏主維郍侍者。上堂。進以禮退以禮。錄得語一篇。",
    "X70n1387_001:0359c02": "不在紙衣裏。所以智藏被馬師塗糊。克賓遭興化鈍",
    "X70n1387_001:0359c03": "置。千古之下。掛人唇齒。恩大難酧。痛入骨髓。撿點將",
    "X70n1387_001:0359c04": "來。玄沙道底。",
    "X70n1387_001:0359c05": "解夏上堂。覺性海中。圓無不融。聞時富貴。見後貧窮。",
    "X70n1387_001:0359c06": "窮則變。變則通。(擲下主丈)草鞋獰似虎。主丈活如龍。",
    "X70n1387_001:0359c07": "中秋上堂。十五日已前明似鏡。十五日已後曲如鎌。",
    "X70n1387_001:0359c08": "正當十五日。(以兩手捺膝云)無人知此意。令我憶南",
    "X70n1387_001:0359c09": "泉。",
    "X70n1387_001:0359c10": "重九上堂。秋江清。秋月白。登高雙眼空。獨步乾坤窄。",
    "X70n1387_001:0359c11": "隻手未曾舉。黃菊已盈握。好彩從來奔齪家。隨分一",
    "X70n1387_001:0359c12": "盞茱萸茶。",
    "X70n1387_001:0359c13": "修後架上堂。東司頭糞坑上。臭氣薰天。如何近傍。一",
    "X70n1387_001:0359c14": "屙便了底。痛與一錐。的的卓卓底。三十主丈何故。有",
    "X70n1387_001:0359c15": "功者賞。",
    "X70n1387_001:0359c16": "上堂。常光現前。壁立萬仞。(以拂劃一劃)者裏一劃劃",
    "X70n1387_001:0359c17": "斷。別有一條捷徑。明眼人。因甚落井。",
    "X70n1387_001:0359c18": "遊寶山覩佛頂舍利。兼訪九蓮兜率歸。上堂。親從寶",
    "X70n1387_001:0359c19": "山來。收得寶山寶。(舉拂云)一片玉無瑕。千峰雲脫帽。",
    "X70n1387_001:0359c20": "九蓮峰畔無處藏。兜率宮中卒難討。歸來打皷普請",
    "X70n1387_001:0359c21": "看。(擲下拂子)盤走珠兮珠走盤",
    "X70n1387_001:0359c22": "至節上堂。(拈丈云)六陰既窮。群魔自殄。一陽來復。吾",
    "X70n1387_001:0359c23": "道大亨。主丈竪。十方世界一時竪。主丈橫。十方世界",
    "X70n1387_001:0359c24": "一時橫。(卓一下云)兵隨印轉。將逐符行",
    "X70n1387_001:0360a01": "佛成道上堂。未入山時。氣衝牛斗。出得山來。衣穿露",
    "X70n1387_001:0360a02": "肘。更言午夜見明星。不知面皮厚多少。",
    "X70n1387_001:0360a03": "因雪上堂。六出花飛。無地卓錐。填溝塞壑。絕毫絕厘。",
    "X70n1387_001:0360a04": "嗄。忽驚捲盡青山去。又喜重携春色歸。",
    "X70n1387_001:0360a05": "上堂。至玄至妙。至奧至微。不可以識識。不可以智知。",
    "X70n1387_001:0360a06": "與麼會得。咈[口*后]啒[口*聿]。不與麼會。鳳林吒之。",
    "X70n1387_001:0360a07": "正旦上堂。主丈生根劫外春。斬新拈出示諸人。(以主",
    "X70n1387_001:0360a08": "丈劃一劃云)擘開華岳千峰秀。放出黃河一派清。",
    "X70n1387_001:0360a09": "福州西禪怡山長慶禪寺語錄",
    "X70n1387_001:0360a10": "侍者　心寧　慧恭　編",
    "X70n1387_001:0360a11": "師。於咸淳元年五月入院。陞座拈香。祝",
    "X70n1387_001:0360a12": "聖罷。(問答不錄)乃云。聖諦第一義。高不可仰。深不可",
    "X70n1387_001:0360a13": "窺。無上妙覺心。大包天地。細入無間。諸佛親證。而無",
    "X70n1387_001:0360a14": "所得。百姓日用。而不知。金鷄啼處露堂堂。青鳳舞時",
    "X70n1387_001:0360a15": "明歷歷。向這裏負荷得去。靈山一會。總在目前。堪報",
    "X70n1387_001:0360a16": "不報之恩。共助無為之化。還委悉麼。天上有星皆拱",
    "X70n1387_001:0360a17": "北。人間無水不朝東。舉孝宗皇帝問佛照禪師云。世",
    "X70n1387_001:0360a18": "尊雪山六年。所成者何事。佛照奏云。將謂　陛下忘",
    "X70n1387_001:0360a19": "却。臣僧今日借水獻花。輒成一頌。問處分明答處親。",
    "X70n1387_001:0360a20": "太平天子太平臣。等閑喝散千峰雪。此土西天一樣",
    "X70n1387_001:0360a21": "春。",
    "X70n1387_001:0360a22": "留兩班上堂。現成公案。了無遷變。入得門來。一見便",
    "X70n1387_001:0360a23": "見。左顧則獅子嚬呻。右盻則象王迴轉。靈山一會儼",
    "X70n1387_001:0360a24": "然存。捏聚春風成一片。",
    "X70n1387_001:0360b01": "上堂。九十長期。三分過二。覺海浪平。鐵舡無底。寒山",
    "X70n1387_001:0360b02": "子水牯牛作麼生。切不得道。大家在這裏。",
    "X70n1387_001:0360b03": "上堂。伏暑未収。金風漸作。彈指聲中。門開樓閣。諸人",
    "X70n1387_001:0360b04": "還見彌勒麼(廼垂下一足)",
    "X70n1387_001:0360b05": "重九上堂。菊花黃。茱萸香。時節既至。其理自彰。且如",
    "X70n1387_001:0360b06": "何是自彰之理。德山低頭歸方丈。鵝湖驟步入僧堂。",
    "X70n1387_001:0360b07": "黃檗寂囱和尚至。上堂。作家相見。啐啄尤乖。達士相",
    "X70n1387_001:0360b08": "逢。握鞭回首。撿點將來。已落第二。且道怡山今日與",
    "X70n1387_001:0360b09": "檗山如何相見。(彈指云)了",
    "X70n1387_001:0360b10": "臘八上堂。六載雪山修。幾乎沒合殺。半夜覩明星。和",
    "X70n1387_001:0360b11": "盲勃睟瞎。更言。奇哉大地一切眾生。具有如來智慧",
    "X70n1387_001:0360b12": "德相。但以妄想執著。不能證得。若據衲僧門下。當甚",
    "X70n1387_001:0360b13": "臭皮韈。",
    "X70n1387_001:0360b14": "謝虗庵首座秉拂上堂。語底默底不是。非語非默亦",
    "X70n1387_001:0360b15": "非。虗庵有一轉語。用處絕毫絕厘。眾中或有箇漢出",
    "X70n1387_001:0360b16": "來。以指夾鼻。又作麼生支遣。只向它道。三十年後。清",
    "X70n1387_001:0360b17": "平渡水。",
    "X70n1387_001:0360b18": "上堂。春已過半。百花兢芳。有些佛法。如何商量。(拍床",
    "X70n1387_001:0360b19": "云)千言萬語無人會。又逐流鶯過短墻",
    "X70n1387_001:0360b20": "上堂。(拈主丈召大眾云)有主丈與主丈。擊木無聲。無",
    "X70n1387_001:0360b21": "主丈奪主丈。敲空作響。還見芭蕉和尚麼。(靠主丈云)",
    "X70n1387_001:0360b22": "莫妄想。",
    "X70n1387_001:0360b23": "佛涅槃上堂。瞿曇色相紫金容。雨後青山插半空。覿",
    "X70n1387_001:0360b24": "面當機如不薦。桃花依舊咲春風。",
    "X70n1387_001:0360c01": "上堂。定本無門。從何而入。坐斷兩頭。中亦不立。沒可",
    "X70n1387_001:0360c02": "把。絕承當。風來一陣芰荷香。",
    "X70n1387_001:0360c03": "乾會節上堂。舉僧問壽山。年多少。山云。與虗空同年。",
    "X70n1387_001:0360c04": "僧云。虗空年多少。山云。與壽山同年。頌云。虗空年與",
    "X70n1387_001:0360c05": "壽山同。答處由來在問宗。但見皇風成一片。不知何",
    "X70n1387_001:0360c06": "處是疆封。",
    "X70n1387_001:0360c07": "上堂。六月中三伏節。到處去到處熱。還有不熱者麼。",
    "X70n1387_001:0360c08": "(噓一聲下座)",
    "X70n1387_001:0360c09": "上堂。世尊不說說。迦葉不聞聞。兩个無孔鐵鎚。打就",
    "X70n1387_001:0360c10": "一合乾坤。眾中或有个出來道。我會也我會也。怡山",
    "X70n1387_001:0360c11": "敢保。棗子渾崙吞。",
    "X70n1387_001:0360c12": "上堂。直下是直下是。賺殺人疑殺你。(以拂子指上云)",
    "X70n1387_001:0360c13": "上是天。(指下云)下是地。疑个甚麼。(良久云)參",
    "X70n1387_001:0360c14": "上堂。崑山求玉。玉不在於崑山。赤水尋珠。珠豈藏於",
    "X70n1387_001:0360c15": "赤水。益上座。空奮双拳。盡虗空界內。恒河沙數。一一",
    "X70n1387_001:0360c16": "撮來。無有不是寶者。因甚麼。主丈喚作主丈。拂子喚",
    "X70n1387_001:0360c17": "作拂子。(良久云)莫謾人好",
    "X70n1387_001:0360c18": "元旦上堂。律管吹灰。勾芒布令。六國風清。九天雲靜。",
    "X70n1387_001:0360c19": "有般漢不知時節。更出來道。如何是新年頭佛法。只",
    "X70n1387_001:0360c20": "對它道。伏惟懽慶。",
    "X70n1387_001:0360c21": "佛涅槃上堂。二月十五。瞿曇滅度。文殊頓足普賢悲。",
    "X70n1387_001:0360c22": "外道拊掌波旬舞。(拍床云)甜瓜徹蔕甜。苦瓠連根苦。",
    "X70n1387_001:0360c23": "上堂。識得一。萬事畢。佛法颺在它方。世法拈靠一壁。",
    "X70n1387_001:0360c24": "有問奇特因緣。立秋已過五日。",
    "X70n1387_001:0361a01": "中秋上堂。(竪拂子云)此段光明。輝天鑒地。靈山錯話。",
    "X70n1387_001:0361a02": "曹溪錯指。霧暗雲屯兮。歷歷常明。地陷天崩兮。也只",
    "X70n1387_001:0361a03": "如是。(擲下拂子云)賺殺你",
    "X70n1387_001:0361a04": "上堂。有一則語。久欲拈出。未動舌頭。遍界狼藉。且作",
    "X70n1387_001:0361a05": "麼生收拾(便下座)",
    "X70n1387_001:0361a06": "上堂。臘月二十五。一曲重新舉。唱寡兮和稀。韻高兮",
    "X70n1387_001:0361a07": "調古。堪悲堪笑。老東山。謾說豆子山前打瓦皷。",
    "X70n1387_001:0361a08": "結夏小參",
    "X70n1387_001:0361a09": "宗乘一唱。三藏絕詮。祖令當行。十方坐斷。天無四壁。",
    "X70n1387_001:0361a10": "地絕八荒。一切處圓覺伽藍。一切時平等性智。以此",
    "X70n1387_001:0361a11": "九旬禁足。以此三月護生。大家水乳和同。同入大光",
    "X70n1387_001:0361a12": "明藏。眾中或有个裂裂挈挈棒打不回底。出來道。長",
    "X70n1387_001:0361a13": "安雖樂。不是久居。又作麼生支遣。(良久云)不因紫陌",
    "X70n1387_001:0361a14": "花開早。爭得黃鸎下柳條。",
    "X70n1387_001:0361a15": "是句亦剗。非句非剗。斷貫禦飛龍。佛來也打。祖來也",
    "X70n1387_001:0361a16": "打。簸箕擡鷂子。豈不見。藥山問石頭。三乘十二分教。",
    "X70n1387_001:0361a17": "某甲粗知。嘗聞。南方直指人心。實未明了。乞和尚慈",
    "X70n1387_001:0361a18": "悲指示。欵出囚口。石頭云。恁麼也不得。不恁麼也不",
    "X70n1387_001:0361a19": "得。恁麼不恁麼總不得。折節攪黃河。藥山佇思。不快",
    "X70n1387_001:0361a20": "漆桶。石頭云。子因緣不在此。江西見馬大師去。知子",
    "X70n1387_001:0361a21": "莫若父。藥山至馬祖處。復如前問。熟處難忘。祖云。有",
    "X70n1387_001:0361a22": "時教伊揚眉瞬目。有時不教伊揚眉瞬目。有時教伊",
    "X70n1387_001:0361a23": "揚眉瞬目者是。有時教伊揚眉瞬目者不是。也不較",
    "X70n1387_001:0361a24": "多。藥山於是有省。遂作禮。已遲八刻。祖云。見个甚麼",
    "X70n1387_001:0361b01": "便禮拜。山云。某甲在石頭處。如蚊子上鐵□□□□",
    "X70n1387_001:0361b02": "□□□□□□□如是。宜善護持。面□□□□□□",
    "X70n1387_001:0361b03": "□□□□□□□□□□□□□□□□□□□□",
    "X70n1387_001:0361b04": "□□□□□□□□□□□□□□□□□□□□",
    "X70n1387_001:0361b05": "□□□□□□□□□□□□□□□□□□□□",
    "X70n1387_001:0361b06": "□□□□□□□□□□□□□□□□□□□□",
    "X70n1387_001:0361b07": "□□□□□□□□□□□□□□□□□□□□",
    "X70n1387_001:0361b08": "□□□□□□□□□□□□□□□□□□□□",
    "X70n1387_001:0361b09": "□□□□□□□□□□□□□□□□□□□□",
    "X70n1387_001:0361b10": "□□□□□□□□□□□□□□□□覺海。倘或",
    "X70n1387_001:0361b11": "不然。此去西天十萬程。",
    "X70n1387_001:0361b12": "解夏小參",
    "X70n1387_001:0361b13": "解開布袋結頭。蛟龍得雲雨。掀翻平等性智。鵰鶚在",
    "X70n1387_001:0361b14": "秋天。轉一步萬象點頭。垂一機千波競注。全生全殺。",
    "X70n1387_001:0361b15": "全主全賓。去無所從。來無所住。青龍門下。司空見慣。",
    "X70n1387_001:0361b16": "應是尋常。衲僧面前。不妨許你東去西去。去則不無",
    "X70n1387_001:0361b17": "前途。或有人問。畢竟作麼生祗對。(拍禪床云)若無舉",
    "X70n1387_001:0361b18": "頂拔山力。千里烏騅不易騎。",
    "X70n1387_001:0361b19": "得路便行。難逢快便。見機而作。盤裏明珠。轉轆轆活",
    "X70n1387_001:0361b20": "鱍鱍。便是八臂那吒。也遏捺不住。汝等諸人。一夏在",
    "X70n1387_001:0361b21": "這裏。每日長連床上。衲帔蒙頭。心灰口醭。七村裏土",
    "X70n1387_001:0361b22": "地相似。還知有這个消息也無。有則興化贈以之中。",
    "X70n1387_001:0361b23": "倘或未然。還我九十日飯錢來。",
    "X70n1387_001:0361b24": "冬至小參",
    "X70n1387_001:0361c01": "以思無思之妙。費力不少。返觀靈焰之無窮。一冬二",
    "X70n1387_001:0361c02": "冬。思盡還源。鼻孔依前在口邊。性相常住。冬至寒食",
    "X70n1387_001:0361c03": "一百五。理事不二。山是山水是水。真佛如如。莫將魚",
    "X70n1387_001:0361c04": "目作明珠。溈山劃窠書朱。興化順朱填墨。莫有未言",
    "X70n1387_001:0361c05": "先領未舉先知底麼。有則出來。大家證據。其或未然。",
    "X70n1387_001:0361c06": "我且問你。真佛在什麼處。",
    "X70n1387_001:0361c07": "真正舉揚。法堂前草深一丈。古德恁麼道。早是入草",
    "X70n1387_001:0361c08": "了也。還有共相證據底麼。有則許你融五岳混滄溟。",
    "X70n1387_001:0361c09": "移南辰轉北斗。未為分外。設若未然。長裙短袖。抹土",
    "X70n1387_001:0361c10": "搽灰。大家隨例賀書雲。管甚堂前草淺深。",
    "X70n1387_001:0361c11": "智不到處。信口便道。地轉天廻。行不到處。信脚便行。",
    "X70n1387_001:0361c12": "崖崩石烈。有个漢。口不能言。足不能履。如一片頑石",
    "X70n1387_001:0361c13": "相似。直是無你理會處。無你提掇處。一向死葛怛地。",
    "X70n1387_001:0361c14": "只恁麼過。且道。一陽來復。君子道長。小人道消。於它",
    "X70n1387_001:0361c15": "分上。還有消長也無。(良久云)三生六十劫",
    "X70n1387_001:0361c16": "節屆書雲。日南長至。一點無風。千波競起。爭如興化",
    "X70n1387_001:0361c17": "這裏。脫粟淡黃虀。飽後和衣睡。更說甚麼以馬喻馬",
    "X70n1387_001:0361c18": "之非馬。以指喻指之非指。今冬也如是。來冬也如是。",
    "X70n1387_001:0361c19": "縱經百千萬劫。也只如是。(拍膝云)堪笑當年老玉泉。",
    "X70n1387_001:0361c20": "赫赤布裩無換替。",
    "X70n1387_001:0361c21": "除夜小參",
    "X70n1387_001:0361c22": "道不可學。學而得之非實學。禪不可參。參而得之非",
    "X70n1387_001:0361c23": "實參。從空放下。兩手撒開。機境頓忘。心法雙泯。直下",
    "X70n1387_001:0361c24": "如大火聚。如太阿劒。近之則燎却面門。覰之則喪身",
    "X70n1387_001:0362a01": "失命。禪之與道。境之與心。向甚處著。正恁麼時。只如",
    "X70n1387_001:0362a02": "七十二候。二十四氣。還管帶得它也無。(卓主丈云)且",
    "X70n1387_001:0362a03": "置是事。",
    "X70n1387_001:0362a04": "祖師心印。七凹八凸。向上一關。通途共轍。晨昏不禁。",
    "X70n1387_001:0362a05": "今古一如。來者自來。去者自去。豈不見。古者道。已透",
    "X70n1387_001:0362a06": "關者。掉臂徑去。未透關者。從關吏問可否。似這般底。",
    "X70n1387_001:0362a07": "豈堪共語。設使機先領旨。句外明宗。石火裏爭衡。針",
    "X70n1387_001:0362a08": "鋒上奪路。更須升興化堂。入興化室。見興化人。始得。",
    "X70n1387_001:0362a09": "見即見了。且道。新年頭。還有佛法也無。(拍禪床云)山",
    "X70n1387_001:0362a10": "因底事亦頭白。柳到幾時方眼青。",
    "X70n1387_001:0362a11": "舊歲已去。爆竹聲中留不住。新歲復來。秤鎚落地也",
    "X70n1387_001:0362a12": "生芽。明得去處。便知來處。來處既明。更須知有先天",
    "X70n1387_001:0362a13": "後地。不動不變。超佛越祖底一著子。始得。(竪拂云)見",
    "X70n1387_001:0362a14": "麼。到江吳地盡。隔岸越山多。",
    "X70n1387_001:0362a15": "迎新送故。總是平常。佛法有無。陳年舊話。(竪主丈云)",
    "X70n1387_001:0362a16": "惟此一事實。要且沒可把。孤逈逈。峭巍巍。露躶躶。赤",
    "X70n1387_001:0362a17": "洒洒。四序不能遷。通身無縫罅。不問佛來也打。祖來",
    "X70n1387_001:0362a18": "也打。魔來也打。四方八面來四方八面打。或有个漢",
    "X70n1387_001:0362a19": "出來道。總不恁麼來時如何。(卓主丈云)洎合放過。",
    "X70n1387_001:0362a20": "拈古",
    "X70n1387_001:0362a21": "魯祖。見僧來便面壁。南泉云。我尋常向伊道。直須",
    "X70n1387_001:0362a22": "向佛未生已前究取。尚不得一个半个他恁麼驢",
    "X70n1387_001:0362a23": "年去。",
    "X70n1387_001:0362a24": "師云。王老師恁麼道。且道。是肯它。不肯它。(良久云)會",
    "X70n1387_001:0362b01": "麼。言迹之興。異途之所由生也。",
    "X70n1387_001:0362b02": "寶峯問岩頭。與麼與麼作麼生會。頭云。不恁麼不",
    "X70n1387_001:0362b03": "恁麼。又作麼生。峯云。是平實語。頭云。腰帶無鈎結。",
    "X70n1387_001:0362b04": "峯云。作麼生。頭云。上腰不得。峯云。是平實語。",
    "X70n1387_001:0362b05": "師云。恁麼恁麼。拔劒攪龍門。不恁麼不恁麼。陣雲橫",
    "X70n1387_001:0362b06": "海上。為甚麼却成平實語。莫言咫尺渾無事。咫尺人",
    "X70n1387_001:0362b07": "間事不同。只如巖頭道。腰帶無鈎結。上腰不得。又作",
    "X70n1387_001:0362b08": "麼生。碁逢敵手難藏行。琴遇知音政好彈。",
    "X70n1387_001:0362b09": "嚴陽尊者問趙州。一物不將來時如何。州云。放下",
    "X70n1387_001:0362b10": "著。陽云。既是一物不將來。放下箇什麼。州云。放不",
    "X70n1387_001:0362b11": "下。檐將去。遂於言下大悟。",
    "X70n1387_001:0362b12": "師云。人人只知嚴陽於趙州言下悟去。殊不知檐一",
    "X70n1387_001:0362b13": "檐惺惺。換得兩籮淈[泳-永+盾]。且道。輕重如何。(良久云)檐折",
    "X70n1387_001:0362b14": "方知。",
    "X70n1387_001:0362b15": "古德云。譬如牛過窗櫺。兩角四蹄俱過了。因甚尾",
    "X70n1387_001:0362b16": "巴過不得。",
    "X70n1387_001:0362b17": "師云。人無遠慮。必有近憂。",
    "X70n1387_001:0362b18": "溈山寄鏡與東平。平接得示眾云。道是溈山底。又",
    "X70n1387_001:0362b19": "在東平手中。道是東平底。又是溈山寄來。道得即",
    "X70n1387_001:0362b20": "留取。道不得即撲碎。眾無語。遂撲下。",
    "X70n1387_001:0362b21": "師云。溈山好一面鏡。惜乎分付不著人。東平雖善品",
    "X70n1387_001:0362b22": "題。要且撲它不破。",
    "X70n1387_001:0362b23": "新羅僧參天仙。方近前。仙把住云。未離本國。道將",
    "X70n1387_001:0362b24": "一句來。僧無語。仙便推出云。問你一句。便道兩句。",
    "X70n1387_001:0362c01": "師云。大眾盡道。天仙以強凌弱。殊不知納敗愈甚。這",
    "X70n1387_001:0362c02": "僧如何。元不離新羅。",
    "X70n1387_001:0362c03": "福州臥龍球禪師。因僧問。去却僕從。便請相見。龍",
    "X70n1387_001:0362c04": "云。眨上眉毛看。僧云。不恁麼時如何。龍云。山北去",
    "X70n1387_001:0362c05": "也。",
    "X70n1387_001:0362c06": "師云。臨機應變。無蹲坐處。則不無臥龍。借乎。未能斬",
    "X70n1387_001:0362c07": "釘截鐵。或有人問興化。去却僕從。便請相見。只向它",
    "X70n1387_001:0362c08": "道。家無小使。不成君子。",
    "X70n1387_001:0362c09": "厖居士問石頭。不與萬法為侶者。是什麼人。石頭",
    "X70n1387_001:0362c10": "以手掩其口。又問馬祖。祖云。待汝一口吸盡西江",
    "X70n1387_001:0362c11": "水。即向汝道。",
    "X70n1387_001:0362c12": "師云。大眾。二大老。一等是垂手為人。寧免入泥入水。",
    "X70n1387_001:0362c13": "要見厖公麼。也只是个俗漢。",
    "X70n1387_001:0362c14": "三平問大巔。不用指東劃西。請師直指。巔云。幽州",
    "X70n1387_001:0362c15": "江口石人蹲。平云。此猶是指東劃西。巔云。若是鳳",
    "X70n1387_001:0362c16": "凰兒。不向那邊討。平便禮拜。巔云。若不得後語。前",
    "X70n1387_001:0362c17": "話也難圓。",
    "X70n1387_001:0362c18": "師云。三平上門上戶疾如風。磨牙利齒猛如虎。當時",
    "X70n1387_001:0362c19": "若不是大巔深辨來端。安得這漢腦門著地。",
    "X70n1387_001:0362c20": "乾峯示眾云。舉一不得舉二。放過一著。落在第二",
    "X70n1387_001:0362c21": "雲門出眾云。昨日有人。從天台來。却往徑山去。乾",
    "X70n1387_001:0362c22": "峯云。典座來日不得普請。",
    "X70n1387_001:0362c23": "師云。一人高高峰頂立。一人深深海底行。且道那个",
    "X70n1387_001:0362c24": "在前。那个在後。(拍膝云)賊賊。",
    "X70n1387_001:0363a01": "臨濟侍德山次。山云。我今日困。濟云。寐語作麼。山",
    "X70n1387_001:0363a02": "擬拈棒。濟便掀倒禪床。",
    "X70n1387_001:0363a03": "師云。二大老。如毒龍攪海。金翅騰空。撿點將來。二俱",
    "X70n1387_001:0363a04": "弄嶮。",
    "X70n1387_001:0363a05": "廓侍者問德山。從上諸聖。向什麼處去。德山云。作",
    "X70n1387_001:0363a06": "麼作麼。廓云。勑點飛龍馬。跛鱉出頭來。山休去。明",
    "X70n1387_001:0363a07": "日浴出。廓過茶與山。山遂撫廓背云。昨日公案作",
    "X70n1387_001:0363a08": "麼生。廓云。這老漢。今日方始瞥地。",
    "X70n1387_001:0363a09": "師云。背手抽金鏃。翻身控角弓。不無廓侍者。爭奈老",
    "X70n1387_001:0363a10": "德山。有當斷不斷不招其亂底劒。雖然寧免旁觀者",
    "X70n1387_001:0363a11": "哂。",
    "X70n1387_001:0363a12": "頌古",
    "X70n1387_001:0363a13": "趙州訪茱萸",
    "X70n1387_001:0363a14": "心手相忘。二俱得妙。箭箭中的。未脫窠臼。脫窠臼。好",
    "X70n1387_001:0363a15": "手手中呈好手。",
    "X70n1387_001:0363a16": "芭蕉示眾。你有主丈子。我與你主丈子。你無主丈",
    "X70n1387_001:0363a17": "子。我奪你主丈子",
    "X70n1387_001:0363a18": "多處添些已是訛。少處減些還是誑。幾多著眼看機",
    "X70n1387_001:0363a19": "輪。誰知不在機輪上。",
    "X70n1387_001:0363a20": "僧問趙州。狗子還有佛性也無。州云無",
    "X70n1387_001:0363a21": "狗子佛性無。鐵舡水上浮。順風帆未掛。已過洞庭湖。",
    "X70n1387_001:0363a22": "岩頭纔跨德山門。便問。是凡是聖。山便喝。頭便禮",
    "X70n1387_001:0363a23": "拜",
    "X70n1387_001:0363a24": "鈍如出匣吹毛劒。快似堅剛百煉鎚。直下低頭禮三",
    "X70n1387_001:0363b01": "拜。得便宜處落便宜。",
    "X70n1387_001:0363b02": "僧問智門。蓮花未出水時如何。門云。蓮花。出水後",
    "X70n1387_001:0363b03": "如何。門云。荷葉",
    "X70n1387_001:0363b04": "出與未出。蓮花荷葉。老倒智門。舌頭無骨。",
    "X70n1387_001:0363b05": "趙州勘婆",
    "X70n1387_001:0363b06": "盡道趙州勘婆子。不知婆子勘趙州。有意氣時添意",
    "X70n1387_001:0363b07": "氣。不風流處也風流。",
    "X70n1387_001:0363b08": "六祖風旛",
    "X70n1387_001:0363b09": "不是風兮不是旛。活人只在笑談間。面前坦坦平平",
    "X70n1387_001:0363b10": "路。背後重重疊疊山。",
    "X70n1387_001:0363b11": "香嚴擊竹",
    "X70n1387_001:0363b12": "拋磚引玉老香嚴。打著南邊動北邊。聽事不真鍾作",
    "X70n1387_001:0363b13": "甕。至今千古錯流傳。",
    "X70n1387_001:0363b14": "靈雲見桃花",
    "X70n1387_001:0363b15": "撥草瞻風尋劒客。桃花一見便忻然。直饒真到不疑",
    "X70n1387_001:0363b16": "地。放下更參三十年。",
    "X70n1387_001:0363b17": "地藏栽田",
    "X70n1387_001:0363b18": "地藏栽田博飯。大似飢過心荒。聽它三三兩兩。佛法",
    "X70n1387_001:0363b19": "浩浩商量。杓柄那知有短長。",
    "X70n1387_001:0363b20": "仰山摘茶",
    "X70n1387_001:0363b21": "撼樹良久。好手手中呈好手。得用得體。一不成兮二",
    "X70n1387_001:0363b22": "不是。三十主丈放渠儂。大似賊過後張弓。",
    "X70n1387_001:0363b23": "法語",
    "X70n1387_001:0363b24": "澤長老出世慶成需語",
    "X70n1387_001:0363c01": "澤長老。英傑者流。荷負楊岐重擔。為眾所喜。余自江",
    "X70n1387_001:0363c02": "西來主斯席。見其穩重。一言半句。皆不妄發。卓然自",
    "X70n1387_001:0363c03": "有立志。私竊喜曰。此慈明會中再來人也。未幾。果為",
    "X70n1387_001:0363c04": "慶成而出。臨別袖紙需語。余曰。我宗無語句。亦無一",
    "X70n1387_001:0363c05": "法與人。只貴眼親手辦。直下承當。向未舉已前。領覧",
    "X70n1387_001:0363c06": "得去。方知老僧無說。汝亦無聞。無說無聞。是真般若。",
    "X70n1387_001:0363c07": "非惟覰破空生敗闕處。亦乃自得受用。至於執佛祖",
    "X70n1387_001:0363c08": "柄。倒行逆施。與一切人。開方便門。示真實相。無施不",
    "X70n1387_001:0363c09": "可更有一事不可不知。慶成山中。一隊小果聲聞。一",
    "X70n1387_001:0363c10": "箇箇點胸點肋。自謂。渾鋼打就。生鐵鑄成。知它是果",
    "X70n1387_001:0363c11": "有所證耶。果無所證耶。新慶成到日。一一為我從頭",
    "X70n1387_001:0363c12": "按過。至祝。至祝。",
    "X70n1387_001:0363c13": "偈讚",
    "X70n1387_001:0363c14": "出山相",
    "X70n1387_001:0363c15": "捏雙拳。衣露肘。謂悟明星。有甚分曉。本為修行利濟",
    "X70n1387_001:0363c16": "人。誰知變作不唧[口*留]。",
    "X70n1387_001:0363c17": "觀音",
    "X70n1387_001:0363c18": "楊柳枝頭。琉璃瓶裏。一滴渾無。千波兢起。步步金蓮",
    "X70n1387_001:0363c19": "襯足生。何曾踏著自家底。",
    "X70n1387_001:0363c20": "啞子觀音",
    "X70n1387_001:0363c21": "贊者舌禿。畫者口啞。籃裏錦鱗。愈增高價。",
    "X70n1387_001:0363c22": "維摩",
    "X70n1387_001:0363c23": "俗氣不除。病在一默。扁鵲盧醫。醫你不得。",
    "X70n1387_001:0363c24": "達磨携履",
    "X70n1387_001:0364a01": "赤雙脚。携隻履。自東自西。誰不識你。最難掩是當門",
    "X70n1387_001:0364a02": "齒。",
    "X70n1387_001:0364a03": "布袋",
    "X70n1387_001:0364a04": "布袋橫拖。肚皮捺下。行貨有些。沒人酧價。拊背覔錢",
    "X70n1387_001:0364a05": "真奉化。",
    "X70n1387_001:0364a06": "寒山把蕉葉執筆",
    "X70n1387_001:0364a07": "吟詩吟未就。執筆且搜枯。欲寫芭蕉上。依前一字無。",
    "X70n1387_001:0364a08": "拾得携苕菷",
    "X70n1387_001:0364a09": "往來雙磵路。脚下起塵埃。苕菷忙忙掃。何曾掃得來。",
    "X70n1387_001:0364a10": "靈照女",
    "X70n1387_001:0364a11": "家業盡拋離。沿街賣笊籬。胸中無限意。不許老龐知。",
    "X70n1387_001:0364a12": "朝陽",
    "X70n1387_001:0364a13": "者邊才補了。又見那邊穿。不覺日又夜。爭教人少年。",
    "X70n1387_001:0364a14": "對月",
    "X70n1387_001:0364a15": "黑豆忙忙數。教休不肯休。幸然明似鏡。何用曲如鈎。",
    "X70n1387_001:0364a16": "佛鑑和尚",
    "X70n1387_001:0364a17": "雨過五峯。雲橫玉几。日面月面。只這便是。道是佛鑑。",
    "X70n1387_001:0364a18": "舌拄梵天。道非佛鑑。眉毛拖地。更言兩對君王三奉",
    "X70n1387_001:0364a19": "詔旨。看來元是陰平界上雍師波。誰不識你。",
    "X70n1387_001:0364a20": "自讚慶成長老請",
    "X70n1387_001:0364a21": "怡山頂不露。上有通天竅。事事總不知。虗明肯自照。",
    "X70n1387_001:0364a22": "个樣藞苴川僧。如何描邈得就。慶成訐露人前。早是",
    "X70n1387_001:0364a23": "外揚家醜。不用別舉話頭。我手何似佛手。",
    "X70n1387_001:0364a24": "禮開山伏虎祖師塔",
    "X70n1387_001:0364b01": "羊腸知幾折。行盡水村村。捫壁穿雲棧。攀蘿過石門。",
    "X70n1387_001:0364b02": "尋蹤知虎在。繞塔見師存。他日重來地。松枝拂蘚痕。",
    "X70n1387_001:0364b03": "綿州曇上人求語上徑山",
    "X70n1387_001:0364b04": "解唱東山瓦皷歌。不知節拍有誵訛。要教聲響如當",
    "X70n1387_001:0364b05": "日。快向凌霄走一遭。",
    "X70n1387_001:0364b06": "祥侍者化供",
    "X70n1387_001:0364b07": "祥禪為眾下山來。七十高僧笑滿腮。袖裏金鎚曾未",
    "X70n1387_001:0364b08": "動。千門萬戶一時開。",
    "X70n1387_001:0364b09": "偶成",
    "X70n1387_001:0364b10": "那得工夫過一關。從空放下絕追攀。松風不入是非",
    "X70n1387_001:0364b11": "耳。竹逕肯通人我山。有問對談惟莫莫。無心袖手只",
    "X70n1387_001:0364b12": "閑閑。忽聞枝上靈禽語。似笑山翁癡復頑。",
    "X70n1387_001:0364b13": "一上人之徑山",
    "X70n1387_001:0364b14": "一處纔通處處通。凌霄突兀對青龍。道途不涉[宋-木+取]親",
    "X70n1387_001:0364b15": "句。只在平常日用中。",
    "X70n1387_001:0364b16": "欽禪人之天童",
    "X70n1387_001:0364b17": "興化三門開兩邊。聚頭噇飯不談禪。天童有問其中",
    "X70n1387_001:0364b18": "事。収割今年勝去年。",
    "X70n1387_001:0364b19": "傳上人之徑山",
    "X70n1387_001:0364b20": "佛祖不傳希世寶。千人萬人覰不破。五峯相見索看",
    "X70n1387_001:0364b21": "時。切忌傾出一栲栳。",
    "X70n1387_001:0364b22": "全上人之仰山",
    "X70n1387_001:0364b23": "集雲峯下四藤條。千載誰知恨未銷。去去全身檐荷",
    "X70n1387_001:0364b24": "得。石龍依舊碧岧嶤。",
    "X70n1387_001:0364c01": "祖典座往南嶽",
    "X70n1387_001:0364c02": "寂寞相從恰四年。不曾談著祖師禪。杖藜七十二峯",
    "X70n1387_001:0364c03": "去。點破蒲湘水底天。",
    "X70n1387_001:0364c04": "化夏供",
    "X70n1387_001:0364c05": "興化年來徹骨貧。口生白醭面生塵。不知那个無思",
    "X70n1387_001:0364c06": "筭。來飽無心閑道人。",
    "X70n1387_001:0364c07": "贈月蓬相士",
    "X70n1387_001:0364c08": "月蓬岩下電。相心不相面。劒關不露鋒。向甚處相見。",
    "X70n1387_001:0364c09": "小師慧清遊山",
    "X70n1387_001:0364c10": "行脚不遇人。不如屋裏坐。那事本現成。何須外邊討。",
    "X70n1387_001:0364c11": "東行西行。驀忽築著脚指頭。定笑玄沙錯認橘皮喚",
    "X70n1387_001:0364c12": "作火。",
    "X70n1387_001:0364c13": "題瑞雲峯",
    "X70n1387_001:0364c14": "山行百折路重重。到頂回頭眼界空。但覺衲衣氷樣",
    "X70n1387_001:0364c15": "冷。不知身在瑞雲峰。",
    "X70n1387_001:0364c16": "題幽林寺",
    "X70n1387_001:0364c17": "幽林卓錫地。香火續深禪。但見樹迷戶。不知頭頂天。",
    "X70n1387_001:0364c18": "雲開青嶂聳。瀑濺雪珠懸。一脉來何處。曹溪萬丈淵。",
    "X70n1387_001:0364c19": "謝東禪月湖以諸祖偈頌見示",
    "X70n1387_001:0364c20": "家貧路富鼻遼天。各立門風辱祖先。爭似太平無事",
    "X70n1387_001:0364c21": "客。長伸兩脚放憨眠。",
    "X70n1387_001:0364c22": "小佛事",
    "X70n1387_001:0364c23": "佛鑑忌拈香二",
    "X70n1387_001:0364c24": "揑拳頭上。作女人拜。老倒楊岐。不勘自敗。青龍今日",
    "X70n1387_001:0365a01": "一爐香。一任時人話短長。",
    "X70n1387_001:0365a02": "有些臭氣。沒些巴鼻。你不識我。我不識你。因甚今日",
    "X70n1387_001:0365a03": "腦門著地(遂插香云)美不美鄉中水。",
    "X70n1387_001:0365a04": "為開元毒海和尚秉炬",
    "X70n1387_001:0365a05": "庚申八月是誰生。眼上眉毛八字橫。乙丑六月是誰",
    "X70n1387_001:0365a06": "滅。鼻孔遼天高突兀。機輪拽轉上頭看。毒海波瀾徹",
    "X70n1387_001:0365a07": "底乾。六月炎炎飛片雪。真實道人行履別這个。是毒",
    "X70n1387_001:0365a08": "海和尚末後所供口欵。怡山一一為花擘了也。且道。",
    "X70n1387_001:0365a09": "如何是移身換步轉位回機底一句(以火把打圖相",
    "X70n1387_001:0365a10": "云)閃電光中轉法輪。正法眼藏驢瞎滅。",
    "X70n1387_001:0365a11": "德善淨頭下火",
    "X70n1387_001:0365a12": "衲僧臭氣苦無多。炙地熏天誰敢觸。盡情併蕩急翻",
    "X70n1387_001:0365a13": "身。六六不成三十六。正與麼時。不思善不思惡。如何",
    "X70n1387_001:0365a14": "是德善淨頭父母未生已前本來面目。(擲下火把云)",
    "X70n1387_001:0365a15": "照顧火燭。",
    "X70n1387_001:0365a16": "徹侍者入塔",
    "X70n1387_001:0365a17": "火後莖茆。目前包裹。若非徹證根源。要且覷它不破。",
    "X70n1387_001:0365a18": "覷得破。多子塔前迷逢達磨。",
    "X70n1387_001:0365a19": "悟藏主火",
    "X70n1387_001:0365a20": "迷悟兩忘。藥病俱遣。八面玲瓏。不撥自轉。面門拶著",
    "X70n1387_001:0365a21": "火星飛(擲下火炬)腦後依前欠一椎。",
    "X70n1387_001:0365a22": "和上座火",
    "X70n1387_001:0365a23": "了事禪和。只消一箇。掀翻本地風光。生死罕關抹過。",
    "X70n1387_001:0365a24": "纔與麼便不與麼。昨夜三更失却牛。天明起來失却",
    "X70n1387_001:0365b01": "火。",
    "X70n1387_001:0365b02": "小師慧燈火(能接果木)",
    "X70n1387_001:0365b03": "四十有九年。所成者何事。能回寒谷春。會接無根樹。",
    "X70n1387_001:0365b04": "計窮力盡。忽抽頭。失脚踏翻生死路。有佛處急走。無",
    "X70n1387_001:0365b05": "佛處莫住。(舉火把云)老僧末後贈汝這一段光明。是",
    "X70n1387_001:0365b06": "謂大夜之明燈。昏衢之慧炬。",
    "X70n1387_001:0365b08": "劒關和尚語錄(終)"
}