{
    "T31n1597_008:0360c06": "攝大乘論釋卷第八",
    "T31n1597_008:0360c08": "世親菩薩造",
    "T31n1597_008:0360c09": "三藏法師玄奘奉　詔譯",
    "T31n1597_008:0360c10": "7 增上戒學分增上戒學分第七",
    "T31n1597_008:0360c11": "論曰：如是已說因果修差別。此中增上戒殊",
    "T31n1597_008:0360c12": "勝云何可見？如菩薩地正受菩薩律儀中說。",
    "T31n1597_008:0360c13": "復次應知略由四種殊勝故此殊勝：一由",
    "T31n1597_008:0360c14": "差別殊勝、二由共不共學處殊勝、三由廣大",
    "T31n1597_008:0360c15": "殊勝、四由甚深殊勝。",
    "T31n1597_008:0360c16": "釋曰：此中問答辯諸菩薩所學尸羅，於聲",
    "T31n1597_008:0360c17": "聞等有大差別，故名殊勝。又此增上戒等",
    "T31n1597_008:0360c18": "三學，即前所說波羅蜜多自性所攝，何故別",
    "T31n1597_008:0360c19": "立？於先所說波羅蜜多別義建立，今當顯",
    "T31n1597_008:0360c20": "示。為顯展轉相因性故別立三學，謂依尸",
    "T31n1597_008:0360c21": "羅發生靜慮，復依靜慮發生般若。",
    "T31n1597_008:0360c22": "論曰：差別殊勝者，謂菩薩戒有三品別：一律",
    "T31n1597_008:0360c23": "儀戒、二攝善法戒、三饒益有情戒。此中律儀",
    "T31n1597_008:0360c24": "戒，應知二戒建立義故。攝善法戒，應知修",
    "T31n1597_008:0360c25": "集一切佛法建立義故。饒益有情戒，應知",
    "T31n1597_008:0360c26": "成熟一切有情建立義故。",
    "T31n1597_008:0360c27": "釋曰：差別殊勝，謂聲聞等唯有一種律儀戒，",
    "T31n1597_008:0360c28": "無攝善法戒及饒益有情戒。菩薩具三，是故",
    "T31n1597_008:0360c29": "殊勝。",
    "T31n1597_008:0361a01": "論曰：共不共學處殊勝者，謂諸菩薩一切性",
    "T31n1597_008:0361a02": "罪不現行故，與聲聞共；相似遮罪有現行",
    "T31n1597_008:0361a03": "故，與彼不共。於此學處，有聲聞犯菩薩不",
    "T31n1597_008:0361a04": "犯，有菩薩犯聲聞不犯。菩薩具有身語心",
    "T31n1597_008:0361a05": "戒，聲聞唯有身語二戒，是故菩薩心亦有犯，",
    "T31n1597_008:0361a06": "非諸聲聞。以要言之，一切饒益有情無罪",
    "T31n1597_008:0361a07": "身語意業，菩薩一切皆應現行、皆應修學。",
    "T31n1597_008:0361a08": "如是應知說名為共不共殊勝。",
    "T31n1597_008:0361a09": "釋曰：共不共中，一切性罪謂殺生等，說名為",
    "T31n1597_008:0361a10": "共。相似遮罪，為掘生地斷生草等，說名不",
    "T31n1597_008:0361a11": "共。於此學處者，謂後學處。有聲聞犯菩薩",
    "T31n1597_008:0361a12": "不犯者，如兩安居，觀益有情輒行經宿。有",
    "T31n1597_008:0361a13": "菩薩犯聲聞不犯者，謂觀有益而故不行。",
    "T31n1597_008:0361a14": "是故菩薩心亦有犯非諸聲聞者，謂唯內",
    "T31n1597_008:0361a15": "起欲等尋思，菩薩成犯，非聲聞等。一切饒",
    "T31n1597_008:0361a16": "益有情無罪身語意業菩薩一切皆應現行",
    "T31n1597_008:0361a17": "皆應修學者，謂能饒益而無有罪，如是三",
    "T31n1597_008:0361a18": "業菩薩應修。或雖饒益而非無罪，如以",
    "T31n1597_008:0361a19": "女等非法之物授與他人，為遮此事故說",
    "T31n1597_008:0361a20": "無罪。",
    "T31n1597_008:0361a21": "論曰：廣大殊勝者，復由四種廣大故，一由",
    "T31n1597_008:0361a22": "種種無量學處廣大故、二由攝受無量福德",
    "T31n1597_008:0361a23": "廣大故、三由攝受一切有情利益安樂意樂",
    "T31n1597_008:0361a24": "廣大故、四由建立無上正等菩提廣大故。",
    "T31n1597_008:0361a25": "釋曰：種種無量學處廣大者，謂諸菩薩所修",
    "T31n1597_008:0361a26": "學處，亦是種種亦是無量，由此於彼一切有",
    "T31n1597_008:0361a27": "情作成熟事及攝受事故。攝受無量福德",
    "T31n1597_008:0361a28": "廣大者，謂諸菩薩攝受無量福德資糧，非聲",
    "T31n1597_008:0361a29": "聞故。攝受一切有情利益安樂意樂廣大",
    "T31n1597_008:0361b01": "者，謂於諸有情勸令修善，名利益意樂。",
    "T31n1597_008:0361b02": "若即於此補特伽羅，願由彼善當得勝果，",
    "T31n1597_008:0361b03": "名安樂意樂。建立無上正等菩提廣大者，謂",
    "T31n1597_008:0361b04": "諸菩薩由此尸羅，建立無上正等菩提，非",
    "T31n1597_008:0361b05": "聲聞故。",
    "T31n1597_008:0361b06": "論曰：甚深殊勝者，謂諸菩薩由是品類方便",
    "T31n1597_008:0361b07": "善巧，行殺生等十種作業而無有罪，生無",
    "T31n1597_008:0361b08": "量福，速證無上正等菩提。又諸菩薩現行變",
    "T31n1597_008:0361b09": "化身語兩業，應知亦是甚深尸羅。由此因",
    "T31n1597_008:0361b10": "緣，或作國王示行種種惱有情事，安立有",
    "T31n1597_008:0361b11": "情毘奈耶中。又現種種諸本生事，示行逼",
    "T31n1597_008:0361b12": "惱諸餘有情，真實攝受諸餘有情，先令他心",
    "T31n1597_008:0361b13": "深生淨信，後轉成熟。是名菩薩所學尸羅甚",
    "T31n1597_008:0361b14": "深殊勝。",
    "T31n1597_008:0361b15": "釋曰：甚深殊勝中，謂諸菩薩由是品類方便",
    "T31n1597_008:0361b16": "善巧者，此中顯示如是菩薩如是方便善",
    "T31n1597_008:0361b17": "巧功能。謂諸菩薩若如是知如是品類補特",
    "T31n1597_008:0361b18": "伽羅，於此不善無間等事將起加行。以他",
    "T31n1597_008:0361b19": "心智了知彼心，無餘方便能轉彼業。如實",
    "T31n1597_008:0361b20": "了知彼由此業定退善趣定往惡趣，如是",
    "T31n1597_008:0361b21": "知已生如是心：我作此業當墮惡趣，我寧",
    "T31n1597_008:0361b22": "自往，必當脫彼。於彼現在雖加少苦，令",
    "T31n1597_008:0361b23": "彼未來多受安樂。是故菩薩譬如良醫，以",
    "T31n1597_008:0361b24": "饒益心雖復殺之，而無少罪、多生其福，由",
    "T31n1597_008:0361b25": "多福故疾證無上正等菩提。如是等戒最為",
    "T31n1597_008:0361b26": "甚深。又諸菩薩現起變化身語二業，當知亦",
    "T31n1597_008:0361b27": "是甚深尸羅。由此道理，或作國王現作種",
    "T31n1597_008:0361b28": "種惱有情事，安立有情毘奈耶中。變化自體",
    "T31n1597_008:0361b29": "名為變化，此中應說無厭足王化導善財童",
    "T31n1597_008:0361c01": "子等事。又現種種諸本生事者，如毘濕婆",
    "T31n1597_008:0361c02": "安呾羅等諸本生事。此中菩薩以其男女施",
    "T31n1597_008:0361c03": "婆羅門，皆是變化。示行逼惱諸餘有情真",
    "T31n1597_008:0361c04": "實攝受諸餘有情者，謂諸菩薩終不逼惱",
    "T31n1597_008:0361c05": "餘實有情，攝受其餘實有情故，如是亦名",
    "T31n1597_008:0361c06": "甚深殊勝。",
    "T31n1597_008:0361c07": "論曰：由此略說四種殊勝，應知菩薩尸羅律",
    "T31n1597_008:0361c08": "儀最為殊勝。如是差別菩薩學處，應知復",
    "T31n1597_008:0361c09": "有無量差別，如毘奈耶瞿沙方廣契經中說。",
    "T31n1597_008:0361c10": "釋曰：如是四種略說差別，於毘奈耶瞿沙經",
    "T31n1597_008:0361c11": "中廣說復有百千差別。",
    "T31n1597_008:0361c12": "8 增上心學分攝大乘論釋增上心學分第八",
    "T31n1597_008:0361c13": "論曰：如是已說增上戒殊勝。增上心殊勝云",
    "T31n1597_008:0361c14": "何可見？略由六種差別應知：一由所緣差",
    "T31n1597_008:0361c15": "別故、二由種種差別故、三由對治差別故、",
    "T31n1597_008:0361c16": "四由堪能差別故、五由引發差別故、六由",
    "T31n1597_008:0361c17": "作業差別故。",
    "T31n1597_008:0361c18": "釋曰：為顯增上心學殊勝，作此問答。",
    "T31n1597_008:0361c19": "論曰：所緣差別者，謂大乘法為所緣故。",
    "T31n1597_008:0361c20": "釋曰：謂大乘法為所緣者，諸菩薩定緣於",
    "T31n1597_008:0361c21": "大乘，非聲聞定。",
    "T31n1597_008:0361c22": "論曰：種種差別者，謂大乘光明、集福定王、賢",
    "T31n1597_008:0361c23": "守、健行等三摩地，種種無量故。",
    "T31n1597_008:0361c24": "釋曰：大乘光明集福定王等者，顯如是等諸",
    "T31n1597_008:0361c25": "三摩地種種差別唯大乘有，聲聞乘等一種",
    "T31n1597_008:0361c26": "亦無。",
    "T31n1597_008:0361c27": "論曰：對治差別者，謂一切法總相緣智，以楔",
    "T31n1597_008:0361c28": "出楔道理，遣阿賴耶識中一切障麁重故。",
    "T31n1597_008:0361c29": "釋曰：緣總法智對治一切障礙而住，如以",
    "T31n1597_008:0362a01": "細楔除去麁楔。住本識中諸雜染法熏習",
    "T31n1597_008:0362a02": "種子說名為麁，諸對治道能除彼故是微細",
    "T31n1597_008:0362a03": "義。",
    "T31n1597_008:0362a04": "論曰：堪能差別者，謂住靜慮樂，隨其所欲",
    "T31n1597_008:0362a05": "而受生故。",
    "T31n1597_008:0362a06": "釋曰：由有堪能住靜慮樂，隨有饒益諸",
    "T31n1597_008:0362a07": "有情處，即往彼生不退靜慮；諸聲聞等無",
    "T31n1597_008:0362a08": "如是事。",
    "T31n1597_008:0362a09": "論曰：引發差別者，謂能引發一切世界無礙",
    "T31n1597_008:0362a10": "神通故。",
    "T31n1597_008:0362a11": "釋曰：由此靜慮引發神通，一切世界皆無障",
    "T31n1597_008:0362a12": "礙。",
    "T31n1597_008:0362a13": "論曰：作業差別者，謂能振動、熾然、遍滿、顯示、",
    "T31n1597_008:0362a14": "轉變、往來、卷舒，一切色像皆入身中，所往同",
    "T31n1597_008:0362a15": "類，或顯或隱，所作自在，伏他神通，施辯念",
    "T31n1597_008:0362a16": "樂，放大光明，引發如是大神通故。",
    "T31n1597_008:0362a17": "釋曰：作業差別，謂發神通所作事業。此中能",
    "T31n1597_008:0362a18": "動一切世界，故名振動。即彼熾然，故名熾",
    "T31n1597_008:0362a19": "然。言遍滿者，應知即是光明普照。言顯示",
    "T31n1597_008:0362a20": "者，由此威力，令無所能餘有情類，欻然能",
    "T31n1597_008:0362a21": "見無量世界，及見其餘佛菩薩等。言轉變",
    "T31n1597_008:0362a22": "者，應知轉變一切地等令成水等。言往",
    "T31n1597_008:0362a23": "來者，謂一剎那普能往還無量世界。言卷",
    "T31n1597_008:0362a24": "舒者，謂卷十方無量世界入一極微，極微",
    "T31n1597_008:0362a25": "不增；舒一極微包于十方無量世界，世界",
    "T31n1597_008:0362a26": "不減。一切色像皆入身中者，謂身中現無",
    "T31n1597_008:0362a27": "量種種一切事業。所往同類者，謂如往詣三",
    "T31n1597_008:0362a28": "十三天，色像言音與彼同類，為化彼故往",
    "T31n1597_008:0362a29": "一切處亦復如是。顯謂顯現。隱謂隱藏。所作",
    "T31n1597_008:0362b01": "自在者，如變魔王作佛身等。伏地神通",
    "T31n1597_008:0362b02": "者，謂能映蔽一切神通。於請問者施以辯",
    "T31n1597_008:0362b03": "才，故名施辯。於聽聞者施念施樂，令得定",
    "T31n1597_008:0362b04": "故名施念樂。放大光明者，為欲召集遠住",
    "T31n1597_008:0362b05": "他方世界菩薩。引發如是大神通者，引前",
    "T31n1597_008:0362b06": "所說大神通故。如是一切聲聞所無，是故",
    "T31n1597_008:0362b07": "殊勝。",
    "T31n1597_008:0362b08": "論曰：又能引發攝諸難行十難行故。十難行",
    "T31n1597_008:0362b09": "者，一自誓難行，誓受無上菩提願故。二不",
    "T31n1597_008:0362b10": "退難行，生死眾苦不能退故。三不背難行，",
    "T31n1597_008:0362b11": "一切有情雖行邪行而不棄故。四現前難",
    "T31n1597_008:0362b12": "行，怨有情所現作一切饒益事故。五不染難",
    "T31n1597_008:0362b13": "行。生在世間不為世法所染污故。六勝解",
    "T31n1597_008:0362b14": "難行，於大乘中雖未能了然，於一切廣大",
    "T31n1597_008:0362b15": "甚深生信解故。七通達難行，具能通達補",
    "T31n1597_008:0362b16": "特伽羅法無我故。八隨覺難行，於諸如來所",
    "T31n1597_008:0362b17": "說甚深祕密言詞能隨覺故。九不離不染難",
    "T31n1597_008:0362b18": "行，不捨生死而不染故。十加行難行，能修",
    "T31n1597_008:0362b19": "諸佛安住解脫一切障礙，窮生死際不作",
    "T31n1597_008:0362b20": "功用，常起一切有情一切義利行故。",
    "T31n1597_008:0362b21": "釋曰：如說菩薩修諸難行，此中何等名為",
    "T31n1597_008:0362b22": "難行？一切難行十種所顯。於中不離不染難",
    "T31n1597_008:0362b23": "行者，不棄捨故名為不離。謂於生死不全",
    "T31n1597_008:0362b24": "捨離亦不染污，此甚為難。餘九難行其義",
    "T31n1597_008:0362b25": "易了。",
    "T31n1597_008:0362b26": "論曰：復次隨覺難行中，於佛何等祕密言",
    "T31n1597_008:0362b27": "詞彼諸菩薩能隨覺了？謂如經言。",
    "T31n1597_008:0362b28": "釋曰：為顯祕密言詞意趣，故為此問。如",
    "T31n1597_008:0362b29": "經言者，總答前問，後當別釋。",
    "T31n1597_008:0362c01": "論曰：云何菩薩能行惠施？若諸菩薩無少所",
    "T31n1597_008:0362c02": "施，然於十方無量世界廣行惠施。云何菩",
    "T31n1597_008:0362c03": "薩樂行惠施？若諸菩薩於一切施都無欲",
    "T31n1597_008:0362c04": "樂。云何菩薩於惠施中深生信解？若諸菩",
    "T31n1597_008:0362c05": "薩不信如來而行布施。云何菩薩於施策",
    "T31n1597_008:0362c06": "勵？若諸菩薩於惠施中不自策勵。云何菩",
    "T31n1597_008:0362c07": "薩於施耽樂？若諸菩薩無有暫時少有所",
    "T31n1597_008:0362c08": "施。云何菩薩其施廣大？若諸菩薩於惠施中",
    "T31n1597_008:0362c09": "離娑洛想。云何菩薩其施清淨？若諸菩薩殟",
    "T31n1597_008:0362c10": "波陀慳。云何菩薩其施究竟？若諸菩薩不住",
    "T31n1597_008:0362c11": "究竟。云何菩薩其施自在？若諸菩薩於惠施",
    "T31n1597_008:0362c12": "中不自在轉。云何菩薩其施無盡？若諸菩",
    "T31n1597_008:0362c13": "薩不住無盡。如於布施，於戒為初、於慧",
    "T31n1597_008:0362c14": "為後，隨其所應當知亦爾。",
    "T31n1597_008:0362c15": "釋曰：云何菩薩能行惠施等者，謂諸菩薩一",
    "T31n1597_008:0362c16": "切有情攝為自體，是故彼施即是己施，是此",
    "T31n1597_008:0362c17": "意趣。云何菩薩樂行惠施等者，謂諸菩薩不",
    "T31n1597_008:0362c18": "樂修行味著等施，但樂修行菩薩淨施。言",
    "T31n1597_008:0362c19": "味著者，意說貪染。或有餘處，名來求施。",
    "T31n1597_008:0362c20": "云何菩薩於惠施中深生信解等者，謂諸",
    "T31n1597_008:0362c21": "菩薩自得施心而行惠施，不藉他緣。云何",
    "T31n1597_008:0362c22": "菩薩於施策勵等者，謂諸菩薩性自能施，慳",
    "T31n1597_008:0362c23": "悋斷故。不待他策亦不自策，任運能施，是",
    "T31n1597_008:0362c24": "此意趣。云何菩薩於施耽樂等者，謂諸菩薩",
    "T31n1597_008:0362c25": "常行施故無暫時施，一切施故無少所施。",
    "T31n1597_008:0362c26": "云何菩薩其施廣大等者，謂諸菩薩依定行",
    "T31n1597_008:0362c27": "施，即是離欲而行施義。言娑洛者，顯目",
    "T31n1597_008:0362c28": "堅實，密詮流散。今取密義，離流散想依定",
    "T31n1597_008:0362c29": "行施故成廣大。云何菩薩其施清淨等者，謂",
    "T31n1597_008:0363a01": "諸菩薩拔除慳足而行惠施。殟波陀者，顯",
    "T31n1597_008:0363a02": "目生起，密詮拔足。波陀名足，殟名為拔。",
    "T31n1597_008:0363a03": "今取密義，拔除慳足令面傾覆而行惠",
    "T31n1597_008:0363a04": "施，是故說名殟波陀慳。云何菩薩其施究竟",
    "T31n1597_008:0363a05": "等者，謂諸菩薩不住究竟無餘涅槃如聲",
    "T31n1597_008:0363a06": "聞等，是故究竟常能行施。云何菩薩其施自",
    "T31n1597_008:0363a07": "在等者，謂諸菩薩令施等障不得自在而",
    "T31n1597_008:0363a08": "行惠施，令所治障不自在故施得自在。云",
    "T31n1597_008:0363a09": "何菩薩其施無盡，謂諸菩薩不住涅槃，常",
    "T31n1597_008:0363a10": "行惠施此中無盡。意取涅槃，不同聲聞",
    "T31n1597_008:0363a11": "住涅槃故，其施無盡。",
    "T31n1597_008:0363a12": "論曰：云何能殺生？若斷眾生生死流轉。云何",
    "T31n1597_008:0363a13": "不與取？若諸有情無有與者自然攝取。云",
    "T31n1597_008:0363a14": "何欲邪行？若於諸欲了知是邪而修正行。",
    "T31n1597_008:0363a15": "云何能妄語？若於妄中能說為妄。云何貝",
    "T31n1597_008:0363a16": "戍尼？若能常居最勝空住。云何波魯師？若善",
    "T31n1597_008:0363a17": "安住所知彼岸。云何綺間語？若正說法品類",
    "T31n1597_008:0363a18": "差別。云何能貪欲？若有數數欲自證得無",
    "T31n1597_008:0363a19": "上靜慮。云何能瞋恚？若於其心能正憎害",
    "T31n1597_008:0363a20": "一切煩惱。云何能邪見？若一切處遍行邪性",
    "T31n1597_008:0363a21": "皆如實見。",
    "T31n1597_008:0363a22": "釋曰：如經中說苾芻我是能殺生等者，此",
    "T31n1597_008:0363a23": "中顯彼所說意趣。云何欲邪行者，謂知諸",
    "T31n1597_008:0363a24": "欲皆是其邪而修正行。云何貝戍尼者，此",
    "T31n1597_008:0363a25": "貝戍尼，顯目離間語，密詮常勝空。貝者表",
    "T31n1597_008:0363a26": "勝，戍者表空，尼者表常，今取密義與答",
    "T31n1597_008:0363a27": "相應，是故答言若能常居最勝空住。云何波",
    "T31n1597_008:0363a28": "魯師者，此波魯師，顯目麁惡語，密詮住彼",
    "T31n1597_008:0363a29": "岸。波表彼岸，魯師表住，今取密義與答相",
    "T31n1597_008:0363b01": "應，是故答言善安住所知彼岸。是到所知",
    "T31n1597_008:0363b02": "彼岸住義。云何能邪見等者，謂色等中如實",
    "T31n1597_008:0363b03": "觀見遍行邪性。即是於彼依他起中，如實觀",
    "T31n1597_008:0363b04": "見遍計所執是邪性義。於十不善業道文",
    "T31n1597_008:0363b05": "中，餘義易了。",
    "T31n1597_008:0363b06": "論曰：甚深佛法者，云何名為甚深佛法？此中",
    "T31n1597_008:0363b07": "應釋：謂常住法是諸佛法，以其法身是常",
    "T31n1597_008:0363b08": "住故。又斷滅法是諸佛法，以一切障永斷",
    "T31n1597_008:0363b09": "滅故。又生起法是諸佛法，以變化身現生",
    "T31n1597_008:0363b10": "起故。又有所得法是諸佛法，八萬四千諸有",
    "T31n1597_008:0363b11": "情行及彼對治皆可得故。又有貪法是諸佛",
    "T31n1597_008:0363b12": "法，自誓攝受有貪有情為己體故。又有瞋",
    "T31n1597_008:0363b13": "法是諸佛法，又有癡法是諸佛法。又異生法",
    "T31n1597_008:0363b14": "是諸佛法，應知亦爾。又無染法是諸佛法，成",
    "T31n1597_008:0363b15": "滿真如，一切障垢不能染故。又無污法是諸",
    "T31n1597_008:0363b16": "佛法，生在世間，諸世間法不能污故。是故",
    "T31n1597_008:0363b17": "說名甚深佛法。",
    "T31n1597_008:0363b18": "釋曰：復有餘處契經說言，謂常住法是諸佛",
    "T31n1597_008:0363b19": "法，廣說乃至又無污法是諸佛法。此中意趣",
    "T31n1597_008:0363b20": "今當顯示。謂佛法身體是常住故，說此法",
    "T31n1597_008:0363b21": "為常住法。斷滅法者，所有障垢悉皆斷滅，",
    "T31n1597_008:0363b22": "由此義故即說此法為斷滅法。有所得法",
    "T31n1597_008:0363b23": "是佛法者，有情諸行八萬四千及彼對治皆",
    "T31n1597_008:0363b24": "有可得，故說此法名有所得。無染法者，清",
    "T31n1597_008:0363b25": "淨真如，一切障垢所不能染，故說此法名",
    "T31n1597_008:0363b26": "無染法。餘義易了，無煩重釋。",
    "T31n1597_008:0363b27": "論曰：又能引發修到彼岸，成熟有情淨佛",
    "T31n1597_008:0363b28": "國土諸佛法故，應知亦是菩薩等持作業差",
    "T31n1597_008:0363b29": "別。",
    "T31n1597_008:0363c01": "釋曰：前所未說作業差別，今於此中復顯",
    "T31n1597_008:0363c02": "菩薩等持作業。謂諸菩薩依三摩地，能修一",
    "T31n1597_008:0363c03": "切波羅蜜多。又依此定能善成熟一切有情，",
    "T31n1597_008:0363c04": "發神通等種種方便，引諸有情入正法故。",
    "T31n1597_008:0363c05": "又由此力能善清淨一切佛土，心得自在",
    "T31n1597_008:0363c06": "隨欲能成金銀等寶諸佛土故。又由此力",
    "T31n1597_008:0363c07": "能正修集一切佛法，是三摩地作業差別。",
    "T31n1597_008:0363c08": "9 增上慧學分攝大乘論釋1增上慧學分第九之一",
    "T31n1597_008:0363c09": "論曰：如是已說增上心殊勝。增上慧殊勝云",
    "T31n1597_008:0363c10": "何可見？謂無分別智，若自性、若所依、若因緣、",
    "T31n1597_008:0363c11": "若所緣、若行相、若任持、若助伴、若異熟、若等",
    "T31n1597_008:0363c12": "流、若出離、若至究竟、若加行無分別後得勝",
    "T31n1597_008:0363c13": "利、若差別、若無分別後得譬喻、若無功用作",
    "T31n1597_008:0363c14": "事若甚深，應知無分別智名增上慧殊勝。",
    "T31n1597_008:0363c15": "釋曰：今正至說增上慧時。此中意說，無分",
    "T31n1597_008:0363c16": "別智名增上慧。此復三種：一加行無分別智，",
    "T31n1597_008:0363c17": "謂尋思慧；二根本無分別智，謂正證慧；三後",
    "T31n1597_008:0363c18": "得無分別智，謂起用慧。此中悕求慧是第一",
    "T31n1597_008:0363c19": "增上慧，內證慧是第二增上慧，攝持慧是第",
    "T31n1597_008:0363c20": "三增上慧。今且成立無分別智，由唯此智",
    "T31n1597_008:0363c21": "通因果故。其尋思智是此智因，其後得智是",
    "T31n1597_008:0363c22": "此智果，所以成此兼成餘二。",
    "T31n1597_008:0363c23": "論曰：此中無分別智，離五種相以為自性：",
    "T31n1597_008:0363c24": "一離無作意故、二離過有尋有伺地故、三",
    "T31n1597_008:0363c25": "離想受滅寂靜故、四離色自性故、五離於",
    "T31n1597_008:0363c26": "真義異計度故。離此五相，應知是名無分",
    "T31n1597_008:0363c27": "別智。",
    "T31n1597_008:0363c28": "釋曰：且應先說無分別智所有自性，此中體",
    "T31n1597_008:0363c29": "相說名自性。謂諸菩薩無分別智，離五種",
    "T31n1597_008:0364a01": "相以為自性。離五相者，若無作意是無分",
    "T31n1597_008:0364a02": "別智，睡醉悶等應成無分別智。若過有尋有",
    "T31n1597_008:0364a03": "伺地是無分別智，第二靜慮已上諸地應成",
    "T31n1597_008:0364a04": "無分別智，若如是者，世間應得無分別智。",
    "T31n1597_008:0364a05": "若想受滅等位中心心法不轉是無分別智，",
    "T31n1597_008:0364a06": "滅定等位無有心故，智應不成。若如色自",
    "T31n1597_008:0364a07": "性是無分別智，如彼諸色頑鈍無思，此智應",
    "T31n1597_008:0364a08": "成頑鈍無思。復有餘義，若如色性，智不應",
    "T31n1597_008:0364a09": "成。若於真義異計度轉，無分別智應有分",
    "T31n1597_008:0364a10": "別。謂分別言此是真義，若智遠離如是五",
    "T31n1597_008:0364a11": "相於真義轉，於真義中不異計度，此是真",
    "T31n1597_008:0364a12": "義無分別智。有如是相緣真義時，譬如眼",
    "T31n1597_008:0364a13": "識不異計度，此是其義。",
    "T31n1597_008:0364a14": "論曰：於如所說無分別智成立相中，復說",
    "T31n1597_008:0364a15": "多頌：",
    "T31n1597_008:0364a16": "釋曰。於上所說無分別智略成立中，廣說多",
    "T31n1597_008:0364a17": "頌。",
    "T31n1597_008:0364a18": "論曰：",
    "T31n1597_008:0364a19": "諸菩薩自性，　　遠離五種相，",
    "T31n1597_008:0364a20": "是無分別智，　　不異計於真。",
    "T31n1597_008:0364a21": "釋曰：由此初頌顯上所說無分別智。初自",
    "T31n1597_008:0364a22": "性義如是已說。此智自性依彼而轉，次頌當",
    "T31n1597_008:0364a23": "說。",
    "T31n1597_008:0364a24": "論曰：",
    "T31n1597_008:0364a25": "諸菩薩所依，　　非心而是心，",
    "T31n1597_008:0364a26": "是無分別智，　　非思義種類。",
    "T31n1597_008:0364a27": "釋曰：如是所說無分別智，當言依心、為依",
    "T31n1597_008:0364a28": "非心？若言依心能思量故說名為心，依心",
    "T31n1597_008:0364a29": "而轉是無分別，不應道理。若依非心，則不",
    "T31n1597_008:0364b01": "成智。為避如是二種過失，故說此頌。此",
    "T31n1597_008:0364b02": "智所依不名為心，不思義故。亦非非心，心",
    "T31n1597_008:0364b03": "所引故。此生所依是心種類，亦名為心，因彼",
    "T31n1597_008:0364b04": "而生。次頌當顯。",
    "T31n1597_008:0364b05": "論曰：",
    "T31n1597_008:0364b06": "諸菩薩因緣，　　有言聞熏習，",
    "T31n1597_008:0364b07": "是無分別智，　　及如理作意。",
    "T31n1597_008:0364b08": "釋曰：諸菩薩因緣者，謂此智因。有言聞熏",
    "T31n1597_008:0364b09": "習者，謂由他音正聞熏習。及如理作意者，",
    "T31n1597_008:0364b10": "謂此熏習為因，意言如理作意，無分別智因",
    "T31n1597_008:0364b11": "此而生。復何所緣？次頌當顯。",
    "T31n1597_008:0364b12": "論曰：",
    "T31n1597_008:0364b13": "諸菩薩所緣，　　不可言法性，",
    "T31n1597_008:0364b14": "是無分別智，　　無我性真如。",
    "T31n1597_008:0364b15": "釋曰：不可言法性者，謂由遍計所執自性，一",
    "T31n1597_008:0364b16": "切諸法皆不可言。何等名為不可言性？謂",
    "T31n1597_008:0364b17": "無我性所顯真如，遍計所執補特伽羅，及一",
    "T31n1597_008:0364b18": "切法皆無自性，名無我性。即此無性所顯有",
    "T31n1597_008:0364b19": "性，說名真如。勿取斷滅，故說此言。又於",
    "T31n1597_008:0364b20": "所緣所作行相，次頌當顯。",
    "T31n1597_008:0364b21": "論曰：",
    "T31n1597_008:0364b22": "諸菩薩行相，　　復於所緣中，",
    "T31n1597_008:0364b23": "是無分別智，　　彼所知無相。",
    "T31n1597_008:0364b24": "釋曰：菩薩行相於所緣中所現無相，謂即此",
    "T31n1597_008:0364b25": "智於真如中平等平等生起無異無相之",
    "T31n1597_008:0364b26": "相以為行相。如眼取色見青等相，非此青",
    "T31n1597_008:0364b27": "等與色有異。此亦如是，智與真如無異行",
    "T31n1597_008:0364b28": "相。即於此中為釋疑難，復說二頌。",
    "T31n1597_008:0364b29": "論曰：",
    "T31n1597_008:0364c01": "相應自性義，　　所分別非餘，",
    "T31n1597_008:0364c02": "字展轉相應，　　是謂相應義。",
    "T31n1597_008:0364c03": "非離彼能詮，　　智於所詮轉，",
    "T31n1597_008:0364c04": "非詮不同故，　　一切不可言。",
    "T31n1597_008:0364c05": "釋曰：若一切法皆不可言，復以何等為所",
    "T31n1597_008:0364c06": "分別？為釋此故說如是言，相應自性義所",
    "T31n1597_008:0364c07": "分別非餘。謂即相應為自性義，是所分別，非",
    "T31n1597_008:0364c08": "離於此，故言非餘。此云何成？為重成立復",
    "T31n1597_008:0364c09": "說是言。字展轉相應，是謂相應義。謂別別字",
    "T31n1597_008:0364c10": "相續宣傳，以成其義，是相應義。如言斫芻。",
    "T31n1597_008:0364c11": "二字不斷說成眼義。是相應義為所分別。又",
    "T31n1597_008:0364c12": "一切法皆不可言，因何成立？故復說言非",
    "T31n1597_008:0364c13": "離彼能詮智於所詮轉。由若不了能詮之",
    "T31n1597_008:0364c14": "名，於所詮義覺知不起，故一切法皆不可",
    "T31n1597_008:0364c15": "言。若言要待能詮之名，於所詮義有覺知",
    "T31n1597_008:0364c16": "起。為遮此故復說是言，非詮不同故，以能",
    "T31n1597_008:0364c17": "詮名與所詮義互不相稱，各異相故，能詮",
    "T31n1597_008:0364c18": "所詮皆不可說。由此因故，說一切法皆不",
    "T31n1597_008:0364c19": "可言。無分別智何所任持？",
    "T31n1597_008:0364c20": "論曰：",
    "T31n1597_008:0364c21": "諸菩薩任持，　　是無分別智，",
    "T31n1597_008:0364c22": "後所得諸行，　　為進趣增長。",
    "T31n1597_008:0364c23": "釋曰：由無分別後所得智得菩薩行，此行",
    "T31n1597_008:0364c24": "即依無分別智。為進趣增長者，為令如是",
    "T31n1597_008:0364c25": "諸菩薩行得增長故。無分別智是彼任持，此",
    "T31n1597_008:0364c26": "智復以何為助伴？",
    "T31n1597_008:0364c27": "論曰：",
    "T31n1597_008:0364c28": "諸菩薩助伴，　　說為二種道，",
    "T31n1597_008:0364c29": "是無分別智，　　五到彼岸性。",
    "T31n1597_008:0365a01": "釋曰：二種道者，一資糧道、二依止道。資糧",
    "T31n1597_008:0365a02": "道者，謂施、戒、忍及與精進波羅蜜多。依止道",
    "T31n1597_008:0365a03": "者，即是靜慮波羅蜜多。由前所說波羅蜜多",
    "T31n1597_008:0365a04": "所生諸善，及依靜慮波羅蜜多，無分別智即",
    "T31n1597_008:0365a05": "得生長，此智名慧波羅蜜多。乃至未得佛",
    "T31n1597_008:0365a06": "果已來，無分別智於何處所感異熟果？",
    "T31n1597_008:0365a07": "論曰：",
    "T31n1597_008:0365a08": "諸菩薩異熟，　　於佛二會中，",
    "T31n1597_008:0365a09": "是無分別智，　　由加行證得。",
    "T31n1597_008:0365a10": "釋曰：於佛二會中者，謂受用身會中，及變",
    "T31n1597_008:0365a11": "化身會中。若無分別加行轉時，於變化身會",
    "T31n1597_008:0365a12": "中受生，受異熟果。若已證得無分別智，於",
    "T31n1597_008:0365a13": "受用身會中受生，受異熟果。為顯此義故，",
    "T31n1597_008:0365a14": "復說由加行證得。無分別智誰為等流？",
    "T31n1597_008:0365a15": "論曰：",
    "T31n1597_008:0365a16": "諸菩薩等流，　　於後後生中，",
    "T31n1597_008:0365a17": "是無分別智，　　自體轉增勝。",
    "T31n1597_008:0365a18": "釋曰：諸菩薩等流於後後生中者，於次前",
    "T31n1597_008:0365a19": "說二身大會後後生中。是無分別智自體轉",
    "T31n1597_008:0365a20": "增勝者，即彼所修無分別智展轉增勝，應知",
    "T31n1597_008:0365a21": "即是彼等流果。無分別智出離云何？",
    "T31n1597_008:0365a22": "論曰：",
    "T31n1597_008:0365a23": "諸菩薩出離，　　得成辦相應，",
    "T31n1597_008:0365a24": "是無分別智，　　應知於十地。",
    "T31n1597_008:0365a25": "釋曰：諸菩薩出離者，進趣究竟故名出離，即",
    "T31n1597_008:0365a26": "是進趣大涅槃義。得成辦相應是無分別智",
    "T31n1597_008:0365a27": "者，初護此智名得相應，次後無量百千大",
    "T31n1597_008:0365a28": "劫成辦相應。應知於十地者，謂從初地乃",
    "T31n1597_008:0365a29": "至第十，如是次第。此智初地唯名為得，爾",
    "T31n1597_008:0365b01": "後多時乃名成辦，是故菩薩經無數劫乃",
    "T31n1597_008:0365b02": "證涅槃，由爾所時方到究竟。無分別智誰",
    "T31n1597_008:0365b03": "為究竟，而次前說次第獲得？",
    "T31n1597_008:0365b04": "論曰：",
    "T31n1597_008:0365b05": "諸菩薩究竟，　　得清淨三身，",
    "T31n1597_008:0365b06": "是無分別智，　　得最上自在。",
    "T31n1597_008:0365b07": "釋曰：得清淨三身者，是得如來淨三身義。",
    "T31n1597_008:0365b08": "言清淨者，謂初地中唯得三身，至第十地",
    "T31n1597_008:0365b09": "乃善清淨。得最上自在者，無分別智非唯",
    "T31n1597_008:0365b10": "證得清淨三身以為究竟，而復獲得十種",
    "T31n1597_008:0365b11": "自在，此如後說應知其相。無分別智有何",
    "T31n1597_008:0365b12": "勝利？此中三種無分別智：一者加行無分別",
    "T31n1597_008:0365b13": "智、二者根本無分別智、三者後得無分別智。",
    "T31n1597_008:0365b14": "此中加行無分別智，謂諸菩薩初從他聞無",
    "T31n1597_008:0365b15": "分別理，次雖未能自見此理而生勝解。次",
    "T31n1597_008:0365b16": "此勝解為所依止，方便推尋無分別理，是",
    "T31n1597_008:0365b17": "名加行無分別智。由此能生無分別智，是",
    "T31n1597_008:0365b18": "故亦得無分別名。如是加行無分別智無染",
    "T31n1597_008:0365b19": "勝利，其譬云何？",
    "T31n1597_008:0365b20": "論曰：",
    "T31n1597_008:0365b21": "如虛空無染，　　是無分別智，",
    "T31n1597_008:0365b22": "種種極重惡，　　由唯信勝解。",
    "T31n1597_008:0365b23": "釋曰：為欲顯示彼不能染故，說種種極重",
    "T31n1597_008:0365b24": "惡言。為欲顯示不能染因故，說由唯信勝",
    "T31n1597_008:0365b25": "解。言由唯信樂無分別理而起勝解，故能",
    "T31n1597_008:0365b26": "對治種種惡趣，此即顯示諸惡不染。此中根",
    "T31n1597_008:0365b27": "本無分別智無染勝利，其譬云何？",
    "T31n1597_008:0365b28": "論曰：",
    "T31n1597_008:0365b29": "如虛空無染，　　是無分別智，",
    "T31n1597_008:0365c01": "解脫一切障，　　得成辦相應。",
    "T31n1597_008:0365c02": "釋曰：從何解脫？謂解脫一切障。由何解脫？",
    "T31n1597_008:0365c03": "謂成辦相應如是解脫。由於諸地唯得相",
    "T31n1597_008:0365c04": "應，成辦相應以為因故，此即顯示無分別",
    "T31n1597_008:0365c05": "智能治諸障。此中後得無分別智無染勝利，",
    "T31n1597_008:0365c06": "其譬云何？",
    "T31n1597_008:0365c07": "論曰：",
    "T31n1597_008:0365c08": "如虛空無染，　　是無分別智，",
    "T31n1597_008:0365c09": "常行於世間，　　非世法所染。",
    "T31n1597_008:0365c10": "釋曰：由此智力觀諸有情諸利樂事故，思",
    "T31n1597_008:0365c11": "往彼世間受生。既受生已，一切世法所不",
    "T31n1597_008:0365c12": "能染。世法有八：一利、二衰、三譽、四毀、五稱、",
    "T31n1597_008:0365c13": "六譏、七苦、八樂。從無分別智所生故，此智",
    "T31n1597_008:0365c14": "亦得無分別名，今當顯此三智差別。",
    "T31n1597_008:0365c15": "論曰：",
    "T31n1597_008:0365c16": "如啞求受義，　　如啞正受義，",
    "T31n1597_008:0365c17": "如非啞受義，　　三智譬如是。",
    "T31n1597_008:0365c18": "如愚求受義，　　如愚正受義，",
    "T31n1597_008:0365c19": "如非愚受義，　　三智譬如是。",
    "T31n1597_008:0365c20": "如五求受義，　　如五正受義，",
    "T31n1597_008:0365c21": "如末那受義，　　三智譬如是。",
    "T31n1597_008:0365c22": "如未解於論，　　求論受法義，",
    "T31n1597_008:0365c23": "次第譬三智，　　應知加行等。",
    "T31n1597_008:0365c24": "釋曰：此中三智如其譬喻，應知差別。譬如",
    "T31n1597_008:0365c25": "啞人求受境義不能言說，如是加行無分",
    "T31n1597_008:0365c26": "別智應知亦爾。譬如啞人正受境義寂無",
    "T31n1597_008:0365c27": "言說，如是根本無分別智應知亦爾。如非",
    "T31n1597_008:0365c28": "啞人受境義已，如其所受而起言說，如是",
    "T31n1597_008:0365c29": "後得無分別智應知亦爾。此中意取能作文",
    "T31n1597_008:0366a01": "字名為言說，如愚頌中無所了別說名",
    "T31n1597_008:0366a02": "為愚。如前啞喻應正安立三智差別。如",
    "T31n1597_008:0366a03": "五頌中，五謂眼等五無分別，應知此中求受、",
    "T31n1597_008:0366a04": "正受俱無分別，加行、根本於真如義差別亦",
    "T31n1597_008:0366a05": "爾。如意受義亦能分別，如是後得亦能受義",
    "T31n1597_008:0366a06": "亦能分別。如是三智如前啞喻安立差別。",
    "T31n1597_008:0366a07": "於論頌中，如未解論於論求解，如是加行",
    "T31n1597_008:0366a08": "無分別智應知亦爾。如溫習論但受於法，",
    "T31n1597_008:0366a09": "如是根本無分別智應知亦爾。此中法者",
    "T31n1597_008:0366a10": "意取文字，如解論者於法於義皆能領受，",
    "T31n1597_008:0366a11": "如是後得無分別智應知亦爾。次第之言，",
    "T31n1597_008:0366a12": "顯示三智似於法義領受差別。次當顯示",
    "T31n1597_008:0366a13": "根本後得譬喻差別。",
    "T31n1597_008:0366a14": "論曰：",
    "T31n1597_008:0366a15": "如人正閉目，　　是無分別智，",
    "T31n1597_008:0366a16": "即彼復開目，　　後得智亦爾。",
    "T31n1597_008:0366a17": "應知如虛空，　　是無分別智，",
    "T31n1597_008:0366a18": "於中現色像，　　後得智亦爾。",
    "T31n1597_008:0366a19": "釋曰：初頌顯示二智差別，其相可知。如虛",
    "T31n1597_008:0366a20": "空者，譬如虛空周遍無染，非能分別、非所",
    "T31n1597_008:0366a21": "分別，如是根本無分別智應知亦爾。遍一",
    "T31n1597_008:0366a22": "切法一味空性，故名周遍。一切諸法所不能",
    "T31n1597_008:0366a23": "染，故名無染。自無分別，是故說名非能分",
    "T31n1597_008:0366a24": "別。亦不為他分別行相，是故說名非所分",
    "T31n1597_008:0366a25": "別。如是應知，無分別智譬如虛空。現色像",
    "T31n1597_008:0366a26": "者，譬如空中所現色像是可分別，如是後",
    "T31n1597_008:0366a27": "得無分別智應知亦爾，是所分別亦能分別。",
    "T31n1597_008:0366a28": "若以如是無分別智修成佛果，既離功用",
    "T31n1597_008:0366a29": "作意分別，云何能成利益安樂諸有情事？",
    "T31n1597_008:0366b01": "論曰：",
    "T31n1597_008:0366b02": "如末尼天樂，　　無思成自事，",
    "T31n1597_008:0366b03": "種種佛事成，　　常離思亦爾。",
    "T31n1597_008:0366b04": "釋曰：如離分別，所作事成。於此頌中末尼",
    "T31n1597_008:0366b05": "天樂譬喻，顯示如如意珠，雖無分別而能",
    "T31n1597_008:0366b06": "成辦隨諸有情意所樂事。又如天樂無擊",
    "T31n1597_008:0366b07": "奏者，隨生彼處有情意樂出種種聲。如是",
    "T31n1597_008:0366b08": "應知，諸佛菩薩無分別智，雖離分別而能",
    "T31n1597_008:0366b09": "成辦種種事業。次當顯此無分別智所有",
    "T31n1597_008:0366b10": "甚深，此智為緣依他起性，分別事轉為緣",
    "T31n1597_008:0366b11": "餘境。若爾何失？若緣分別，無分別性應不",
    "T31n1597_008:0366b12": "得成。若緣餘境，餘境定無，云何得緣？",
    "T31n1597_008:0366b13": "論曰：",
    "T31n1597_008:0366b14": "非於此非餘，　　非智而是智，",
    "T31n1597_008:0366b15": "與境無有異，　　智成無分別。",
    "T31n1597_008:0366b16": "釋曰：非於此非餘者，此智不緣分別為",
    "T31n1597_008:0366b17": "境，無分別故。不緣餘境即緣依他，諸分別",
    "T31n1597_008:0366b18": "法真如法性為境界故，法與法性若一若",
    "T31n1597_008:0366b19": "異不可說故。此說根本無分別智不緣分",
    "T31n1597_008:0366b20": "別亦不緣餘。又此根本無分別智，為智為",
    "T31n1597_008:0366b21": "非？若爾何失？若是智者，云何是智而是無分",
    "T31n1597_008:0366b22": "別？若非智者，云何說為無分別智？答此問",
    "T31n1597_008:0366b23": "言：非智而是智。此顯根本無分別智非定是",
    "T31n1597_008:0366b24": "智，以於加行分別智中此不生故。亦非非",
    "T31n1597_008:0366b25": "智，以從加行分別智因而得生故。復有別",
    "T31n1597_008:0366b26": "義，非於此非餘非智而是智者，以非於此",
    "T31n1597_008:0366b27": "分別轉故，說名非智。以非於餘，即於分",
    "T31n1597_008:0366b28": "別法性轉故，而亦是智。前後二句互相解",
    "T31n1597_008:0366b29": "釋。與境無有異智成無分別者，非如加",
    "T31n1597_008:0366c01": "行無分別智，有其所取能取性轉，名無分",
    "T31n1597_008:0366c02": "別。與所取境無差別轉，平等平等，名無分",
    "T31n1597_008:0366c03": "別。此智不住所取能取二種性中，如薄伽",
    "T31n1597_008:0366c04": "梵餘契經中說：一切法皆無分別。為欲顯",
    "T31n1597_008:0366c05": "示無分別義，復說頌言：",
    "T31n1597_008:0366c06": "論曰：",
    "T31n1597_008:0366c07": "應知一切法，　　本性無分別，",
    "T31n1597_008:0366c08": "所分別無故，　　無分別智無。",
    "T31n1597_008:0366c09": "釋曰：應知一切法本性無分別者，是一切法",
    "T31n1597_008:0366c10": "本來自性無分別義。何以故？所分別無故。此",
    "T31n1597_008:0366c11": "即顯示所分別事無所有故，諸法本性無",
    "T31n1597_008:0366c12": "有分別。若所分別無所有故，諸法本性無分",
    "T31n1597_008:0366c13": "別者，何故本來一切有情不得解脫？答此",
    "T31n1597_008:0366c14": "問言：無分別智無。此顯彼無無分別智，雖",
    "T31n1597_008:0366c15": "一切法本來自性無有分別而不解脫。若",
    "T31n1597_008:0366c16": "於諸法無分別理真證智生，現見諸法無分",
    "T31n1597_008:0366c17": "別性即得解脫，此未生故未得解脫。真證",
    "T31n1597_008:0366c18": "智者，應知即是無分別智，今當顯此三智",
    "T31n1597_008:0366c19": "差別。",
    "T31n1597_008:0366c20": "攝大乘論釋卷第八"
}