{
    "T35n1735_040:0806b07": "10大方廣佛華嚴經疏卷第四十",
    "T35n1735_040:0806b09": "唐清涼山大華嚴寺沙門澄觀撰",
    "T35n1735_040:0806b10": "第二一心所攝門中，然此一門乃含多意，且",
    "T35n1735_040:0806b11": "分二別：一推末歸本門、二「如來於此」下本",
    "T35n1735_040:0806b12": "末依持門。今初，依論三觀，初約相諦，即當",
    "T35n1735_040:0806b13": "第二第一義諦觀。論生起云「云何第一義差",
    "T35n1735_040:0806b14": "別？如是證第一義則得解脫彼觀故。」此明",
    "T35n1735_040:0806b15": "修觀所以。以第一義是緣生之性，若見緣",
    "T35n1735_040:0806b16": "性則脫緣縛，故修彼觀。而論經雖云皆一",
    "T35n1735_040:0806b17": "心作意，取能作一心，故云第一義觀。論云",
    "T35n1735_040:0806b18": "但是一心者，一切三界唯心轉故。此言則總。",
    "T35n1735_040:0806b19": "轉者，起作義，亦轉變義。然此一文，諸教同引",
    "T35n1735_040:0806b20": "證成唯心。云何一心而作三界？略有三義：",
    "T35n1735_040:0806b21": "一二乘之人，謂有前境，不了唯心。縱聞",
    "T35n1735_040:0806b22": "一心，但謂真諦之一，或謂由心轉變，非皆",
    "T35n1735_040:0806b23": "是心。二異熟賴耶名為一心，揀無外境故",
    "T35n1735_040:0806b24": "說一心。三如來藏性清淨一心，理無二體故",
    "T35n1735_040:0806b25": "說一心。此初一心，菩薩不為此觀。後二一",
    "T35n1735_040:0806b26": "心，經意正明通於三觀，約清淨一心為第",
    "T35n1735_040:0806b27": "一觀，通此二心為後二觀。後二一心略如",
    "T35n1735_040:0806b28": "問明，廣開有十：初之一門假說一心，謂實",
    "T35n1735_040:0806b29": "有外法，但由心變動故。下之九門實唯一",
    "T35n1735_040:0806c01": "心。二相見俱存故說一心，此通八識及諸",
    "T35n1735_040:0806c02": "心所，并所變相分本影具足。由有支等熏習",
    "T35n1735_040:0806c03": "力故，變現三界依正等報，如《攝大乘》及《唯",
    "T35n1735_040:0806c04": "識》等諸論廣說。三攝相歸見故說一心，亦",
    "T35n1735_040:0806c05": "通王數，但所變相分無別種生，能見識生",
    "T35n1735_040:0806c06": "帶彼影起，如《解深密經》、《二十唯識》、《觀所緣",
    "T35n1735_040:0806c07": "緣論》具說斯義。四攝數歸王故說一心，唯",
    "T35n1735_040:0806c08": "通八識，以彼心所依王無體亦心變故，如",
    "T35n1735_040:0806c09": "《莊嚴論》說。五以末歸本故說一心，謂七轉",
    "T35n1735_040:0806c10": "識皆是本識差別功能，無別體故。《楞伽》云「藏",
    "T35n1735_040:0806c11": "識海常住，境界風所動，種種諸識浪，騰躍而",
    "T35n1735_040:0806c12": "轉生。」又云「譬如巨海浪，無有若干相，諸識",
    "T35n1735_040:0806c13": "心如是，異亦不可得。」既云離水無別有浪，",
    "T35n1735_040:0806c14": "明離本識無別前七。六攝相歸性故說一",
    "T35n1735_040:0806c15": "心，謂此八識皆無自體，唯如來藏平等顯現，",
    "T35n1735_040:0806c16": "餘相皆盡。經云「一切眾生即涅槃相」等。《楞伽》",
    "T35n1735_040:0806c17": "云「不壞相有八，無相亦無相。」如是等文誠",
    "T35n1735_040:0806c18": "證非一。七性相俱融故說一心，謂如來藏",
    "T35n1735_040:0806c19": "舉體隨緣成辦諸事，而其自性本不生滅，即",
    "T35n1735_040:0806c20": "此理事渾融無礙，是故一心二諦皆無障",
    "T35n1735_040:0806c21": "礙。《起信》云「依一心法有二種門，乃至不相",
    "T35n1735_040:0806c22": "離故。」又《密嚴》云「佛說如來藏，以為阿賴耶」，",
    "T35n1735_040:0806c23": "及如金與指環喻等。又《勝鬘》云「自性清淨",
    "T35n1735_040:0806c24": "心，不染而染，難可了知。染而不染，亦難可",
    "T35n1735_040:0806c25": "了知。」皆明性淨隨染舉體成俗即生滅門，",
    "T35n1735_040:0806c26": "染性常淨本來真淨即真如門。斯則即淨之",
    "T35n1735_040:0806c27": "染不礙真而恒俗，即染之淨不破俗而恒",
    "T35n1735_040:0806c28": "真，是故不礙一心雙存二諦，深思有味。八",
    "T35n1735_040:0806c29": "融事相入故說一心，謂由心性圓融無礙",
    "T35n1735_040:0807a01": "以性成事，事亦鎔融不相障礙。一入一切",
    "T35n1735_040:0807a02": "一中解無量等，一一塵內各見法界，天人",
    "T35n1735_040:0807a03": "脩羅不離一塵。其文非一。九令事相即故",
    "T35n1735_040:0807a04": "說一心，謂依性之事事無別事，心性既無",
    "T35n1735_040:0807a05": "彼此之異事，亦一切即一。上文云「一即是多",
    "T35n1735_040:0807a06": "多即一」等。十帝網無礙故說一心，謂一中有",
    "T35n1735_040:0807a07": "一切，彼一切中復有一切，重重無盡，皆以",
    "T35n1735_040:0807a08": "心識如來藏性圓融無盡故。上之十門，初一",
    "T35n1735_040:0807a09": "小教、次三涉權、次三就實、後三約圓中",
    "T35n1735_040:0807a10": "不共。若下同諸乘，通十無礙。一部大宗非",
    "T35n1735_040:0807a11": "獨此品隨一一門成觀各異，可以虛求。第",
    "T35n1735_040:0807a12": "二本末依持門。此下終於十門，皆是世諦差",
    "T35n1735_040:0807a13": "別。緣相本寂但應觀真，何以復觀世諦差",
    "T35n1735_040:0807a14": "別？論云「隨順觀世諦，即入第一義」故。俗為",
    "T35n1735_040:0807a15": "真詮，了俗無性方見真耳。《中論》云「若不知",
    "T35n1735_040:0807a16": "世諦，不得第一義」故。此觀有六：一何者是",
    "T35n1735_040:0807a17": "染染依止觀，即雙辨能依所依攝此半門。",
    "T35n1735_040:0807a18": "二因觀，觀染因故，攝次二門。三攝過觀，唯",
    "T35n1735_040:0807a19": "苦集故。四護過觀，護凡邪見故。五不厭厭觀，",
    "T35n1735_040:0807a20": "防小慢故。上三次第各攝一門。六深觀，顯",
    "T35n1735_040:0807a21": "因緣之理妙，過情取故。此攝後三門。六中",
    "T35n1735_040:0807a22": "初二建立染相、次一就染觀過、次二正觀",
    "T35n1735_040:0807a23": "防非、後一觀行深極。今此半門即染依止",
    "T35n1735_040:0807a24": "觀，因緣有分為染，而此染相依止一心，故",
    "T35n1735_040:0807a25": "論云「此是二諦差別。以純真不生、單妄不",
    "T35n1735_040:0807a26": "成，一心之真雜染之俗此二和合有因緣集。」",
    "T35n1735_040:0807a27": "經中三：初總，謂依一心分別十二，則十二",
    "T35n1735_040:0807a28": "為一心所持。而特言如來說者，一心頓具，",
    "T35n1735_040:0807a29": "非佛不知故。謂顯如來過去覺緣性已等",
    "T35n1735_040:0807b01": "相續起，展轉傳說故。次徵意云：十二有支，三",
    "T35n1735_040:0807b02": "世行列前後引生。何以今說皆依一心？後",
    "T35n1735_040:0807b03": "釋中論無別解，古來諸德但云離本識心",
    "T35n1735_040:0807b04": "一切不成。而其釋相經生越世，此雖不失",
    "T35n1735_040:0807b05": "依持之義，未為得旨。今謂說主巧示，非唯",
    "T35n1735_040:0807b06": "三世不離真心。今一念心頓具十二，彌顯",
    "T35n1735_040:0807b07": "前後不離一心，此同《俱舍》第九明剎那十",
    "T35n1735_040:0807b08": "二因緣也。是以此一門中含多緣起：一含",
    "T35n1735_040:0807b09": "《攝論》二種緣起。彼第二云「若略說緣起有",
    "T35n1735_040:0807b10": "二：一分別自性緣起，謂依阿賴耶識諸法生",
    "T35n1735_040:0807b11": "起」，即今一心依持；「二分別愛非愛緣起，謂十",
    "T35n1735_040:0807b12": "二緣起，於善惡趣能分別愛非愛，種種自",
    "T35n1735_040:0807b13": "體為緣性故」，即通今釋文及前後九段。二",
    "T35n1735_040:0807b14": "含《俱舍》第九四種緣起：一者剎那、二者連",
    "T35n1735_040:0807b15": "縛、三者分位、四者遠續。後三通餘九門，此",
    "T35n1735_040:0807b16": "中正當第一。彼云「云何剎那？謂剎那頃由",
    "T35n1735_040:0807b17": "貪行殺等具有十二。」彼廣說相與此大同，",
    "T35n1735_040:0807b18": "故今不必依次，意顯一心頓具。隨事貪欲",
    "T35n1735_040:0807b19": "與心共生者，此則總指所行之事。貪事非",
    "T35n1735_040:0807b20": "一，隨取一事於一念中則具十二，謂行",
    "T35n1735_040:0807b21": "此貪事必依心起，復了別前境故，心即識",
    "T35n1735_040:0807b22": "支。事是行者，貪事即是意業之行，若形身",
    "T35n1735_040:0807b23": "口亦是二行。不知貪過能招於苦，名於",
    "T35n1735_040:0807b24": "行迷惑。與無明及心共生是名色者，名色是",
    "T35n1735_040:0807b25": "總，為二所依，名與共生。故晉經云「識所依",
    "T35n1735_040:0807b26": "處為名色故。」《俱舍》云「識俱三蘊，總稱名色。」",
    "T35n1735_040:0807b27": "意明以受蘊，自是受支故。名色增長是六",
    "T35n1735_040:0807b28": "處者，不生五識唯名十界，五識依生乃名",
    "T35n1735_040:0807b29": "十處。識依相顯即是增長，增長之言宜譯為",
    "T35n1735_040:0807c01": "開顯。《俱舍》云「住名色根說為六處」，謂六根",
    "T35n1735_040:0807c02": "是別，以別依總開成於六，稱住名色。貪",
    "T35n1735_040:0807c03": "必對境為觸，受必領觸，貪即是愛，名受無",
    "T35n1735_040:0807c04": "厭。愛攝不捨即是欲取，愛取潤前六支成",
    "T35n1735_040:0807c05": "有故。但前諸有支生，即是有義。有所起者，即",
    "T35n1735_040:0807c06": "前諸法起，便是生義。生熟為老者，物生即異",
    "T35n1735_040:0807c07": "故。老壞為死者，剎那滅故。又依大乘，當相",
    "T35n1735_040:0807c08": "壞故，故經云「初生即有滅，不為愚者說」故。",
    "T35n1735_040:0807c09": "此若不斷，則名連縛。十二支位五蘊皆名分",
    "T35n1735_040:0807c10": "位。即此順後，無始來有，名為遠續。大小理",
    "T35n1735_040:0807c11": "通，或六八識異耳。非聖教量，孰信斯旨？論",
    "T35n1735_040:0807c12": "主不解，殆似疎遺。此文正辨同時異體十二",
    "T35n1735_040:0807c13": "有支。若同時同體亦具十二，謂迷第一義",
    "T35n1735_040:0807c14": "即是無明，有漏有取便名為行，體即是識亦",
    "T35n1735_040:0807c15": "即名色，即是意處對境名觸，領境名受，染",
    "T35n1735_040:0807c16": "境名愛，著境名取，招報為有，體現名生，",
    "T35n1735_040:0807c17": "即異滅為老死。以此十二有支，約時通說，",
    "T35n1735_040:0807c18": "總有六種：一依五世說十二支，謂過去無",
    "T35n1735_040:0807c19": "明行，復從過去過去煩惱生，此則煩惱生惑",
    "T35n1735_040:0807c20": "業。過去二因生現五果，則惑業生苦。若現",
    "T35n1735_040:0807c21": "生未來，未來更生未來，則苦復生苦。此依",
    "T35n1735_040:0807c22": "三世推因徵果假說有五，非約展轉，不",
    "T35n1735_040:0807c23": "墮無窮。二依三世、三依二世、四依一世，",
    "T35n1735_040:0807c24": "前後建立，竝如初門中辨。五同時異體、六同",
    "T35n1735_040:0807c25": "時同體，即如此文。二約大悲隨順觀中，即",
    "T35n1735_040:0807c26": "當第二餘處求解脫，謂是凡夫愚癡顛倒，常",
    "T35n1735_040:0807c27": "應於阿賴耶識及阿陀那識中求解脫，及",
    "T35n1735_040:0807c28": "於餘處我我所中求解脫故。經明唯是一",
    "T35n1735_040:0807c29": "心，則心外無我法，當於一心中求，亦同《淨",
    "T35n1735_040:0808a01": "名》「諸佛解脫當於眾生心行中求」。言阿賴",
    "T35n1735_040:0808a02": "耶，此云藏識，能藏一切雜染品法令不失",
    "T35n1735_040:0808a03": "故，我見愛等執藏以為自內我故。此名唯",
    "T35n1735_040:0808a04": "在異生有學。阿陀那者，此云執持，執持種",
    "T35n1735_040:0808a05": "子及色根故。此名通一切位。此二即心之別",
    "T35n1735_040:0808a06": "名，論主意明心含染淨，故雙舉二名釋一",
    "T35n1735_040:0808a07": "心義。求義云何？若有我執成阿賴耶，若我",
    "T35n1735_040:0808a08": "執亡則捨賴耶名。唯阿陀那持無漏種，則",
    "T35n1735_040:0808a09": "妄心斯滅真心顯現。故下偈云「心若滅者生",
    "T35n1735_040:0808a10": "死盡」，即妄滅也，非心體滅。三約一切相智",
    "T35n1735_040:0808a11": "觀，即當第二依止觀，明此緣集依於二種：",
    "T35n1735_040:0808a12": "一依第一義，已如前說。二依心識，即是今",
    "T35n1735_040:0808a13": "文。前唯約淨，此通染淨，依義如前。又前即",
    "T35n1735_040:0808a14": "依真起妄，此則顯妄依真。第三自業助成",
    "T35n1735_040:0808a15": "中亦三：初約相諦觀者，此下二門即當因",
    "T35n1735_040:0808a16": "觀。因觀有二：一他因觀、二自因觀。遠公云：",
    "T35n1735_040:0808a17": "「行望無明異，故名為他因。從前無明生後",
    "T35n1735_040:0808a18": "無明，名為自因。他因小通，自因有妨。以論",
    "T35n1735_040:0808a19": "云『自因觀者離前支無後支』，經言『無明因",
    "T35n1735_040:0808a20": "緣能生諸行』故。」今謂他因者，全賴前支生",
    "T35n1735_040:0808a21": "後支故，此揀自性故。大悲觀中揀於冥性，",
    "T35n1735_040:0808a22": "一切相觀名為方便。唯從無明生於行故，",
    "T35n1735_040:0808a23": "名為自因，此揀餘因能生於行。亦猶於酪",
    "T35n1735_040:0808a24": "定從乳生，不從石出故。大悲觀破於自在",
    "T35n1735_040:0808a25": "等因，一切相智顯因緣相故。三觀取意小",
    "T35n1735_040:0808a26": "異，文旨大同，諸德不尋論文妄為異釋。今",
    "T35n1735_040:0808a27": "此一門即他因觀。經明各有二業，則一是",
    "T35n1735_040:0808a28": "自業、二是助成。而竝云他者，特由無明迷",
    "T35n1735_040:0808a29": "於所緣方為行因，若了所緣寧起妄行？又",
    "T35n1735_040:0808b01": "初明自業，顯是他義；二明生後，顯是因義。",
    "T35n1735_040:0808b02": "餘十一支倣此思準。然生起之因即增上緣，",
    "T35n1735_040:0808b03": "以緣名因，從通義說，於四緣中諸支相望",
    "T35n1735_040:0808b04": "增上定有故。《緣起經》及此文中唯明有一，",
    "T35n1735_040:0808b05": "餘之三緣有無不定，故略不明。謂愛望於",
    "T35n1735_040:0808b06": "取、有望於生，有因緣義，以愛增為取、識",
    "T35n1735_040:0808b07": "增為有故。若說識支是業種者，行望於識",
    "T35n1735_040:0808b08": "亦作因緣，餘支相望無因緣義。而《集論》說",
    "T35n1735_040:0808b09": "無明望行有因緣者，依無明時業習氣說",
    "T35n1735_040:0808b10": "無明俱故，假說無明實是行種。《瑜伽論》說",
    "T35n1735_040:0808b11": "諸支相望無因緣者，依現愛取唯業有說。",
    "T35n1735_040:0808b12": "上四位相望明有因緣，初二定實、次一不",
    "T35n1735_040:0808b13": "定、後一假說。無明望行、愛望於取、生望老",
    "T35n1735_040:0808b14": "死有餘二緣，並以現行相望，無間引生故，",
    "T35n1735_040:0808b15": "行等思心可反緣故。有望於生、受望於愛，",
    "T35n1735_040:0808b16": "無等無間有所緣緣，以種望現故，所生現",
    "T35n1735_040:0808b17": "行却緣種故。餘支相望，二俱非有。此中且",
    "T35n1735_040:0808b18": "依隣近順次，不相雜亂。實緣起說，異此相",
    "T35n1735_040:0808b19": "望為緣不定，以其逆順各有次第及超間",
    "T35n1735_040:0808b20": "故。為緣既多義不同，經約揀要從定有",
    "T35n1735_040:0808b21": "說，又約因言已含餘三。其十二支各初自",
    "T35n1735_040:0808b22": "業不異前之二門，論主唯解老死二業者，",
    "T35n1735_040:0808b23": "以此難故，舉一例諸。然無明無因、老死無",
    "T35n1735_040:0808b24": "果，故前十一各與後支為生起因。老死無",
    "T35n1735_040:0808b25": "果，與誰為因？經文意顯與無明為因，則無",
    "T35n1735_040:0808b26": "明非無因、老死非無果，故云不覺知，故相",
    "T35n1735_040:0808b27": "續不絕。不覺知者，即無明也。是以十二因緣",
    "T35n1735_040:0808b28": "猶如尋環如汲井輪無有斷絕，反顯若",
    "T35n1735_040:0808b29": "能覺知則無復生死。論主總以二業為後",
    "T35n1735_040:0808c01": "生因，故云壞五陰身，能作後生因，以不見",
    "T35n1735_040:0808c02": "知故。能作後生因，意明前陰但滅則後陰",
    "T35n1735_040:0808c03": "生，故初為因。後意不知，即是無明，無明為",
    "T35n1735_040:0808c04": "因則十二支相續不絕。不見此意徒自云",
    "T35n1735_040:0808c05": "云。二約大悲隨順觀四觀之中，此下四段",
    "T35n1735_040:0808c06": "明第三異道求解脫。論云「顛倒因有三種，",
    "T35n1735_040:0808c07": "性因、自在因、苦行因，及無因。」此有四因，如",
    "T35n1735_040:0808c08": "次四門破之。前三是邪因，故併云顛倒。一",
    "T35n1735_040:0808c09": "性即冥性，謂僧佉計此為所知因，謂知此",
    "T35n1735_040:0808c10": "冥性即得解脫故。前云異處求解脫，顯其",
    "T35n1735_040:0808c11": "理非，此中雖云所知，意取行非。二即迦羅",
    "T35n1735_040:0808c12": "鳩馱計自在天為所求因，謂自在天瞋，眾生",
    "T35n1735_040:0808c13": "受苦；自在天喜，眾生受樂。求其喜故。三刪",
    "T35n1735_040:0808c14": "闍夜計苦行為所修因，但修苦行以酬往",
    "T35n1735_040:0808c15": "業則得解脫故。四無因，即阿耆多計眾生",
    "T35n1735_040:0808c16": "不由因得，萬法自然，若知此者便得解脫。",
    "T35n1735_040:0808c17": "眾生於上邪因無因異道中求，經欲以正",
    "T35n1735_040:0808c18": "折邪，故舉四門令於中求，不應於上邪",
    "T35n1735_040:0808c19": "見中求。此門即破冥性，謂因緣有支各二種",
    "T35n1735_040:0808c20": "業而能生彼因緣事，不由冥性，故斷前",
    "T35n1735_040:0808c21": "支緣則後支不續，一生之中便得解脫，汝",
    "T35n1735_040:0808c22": "之冥性縱八萬劫知亦無脫期。三約一切相",
    "T35n1735_040:0808c23": "智觀，即當第三方便觀，謂因緣有支各有二",
    "T35n1735_040:0808c24": "業為起後方便，若滅前前即不生後後，",
    "T35n1735_040:0808c25": "是解脫方便。第四不相捨離中，三門同前。初",
    "T35n1735_040:0808c26": "約相諦，即當自因觀。自因之義已見上文。",
    "T35n1735_040:0808c27": "又論云自因觀者，無明等自生因觀緣事故。",
    "T35n1735_040:0808c28": "謂離前支無後支故，如不離無明有行",
    "T35n1735_040:0808c29": "等，則無明唯是行自因也。以是自故令行",
    "T35n1735_040:0809a01": "不斷，以是因故但云助成。若唯不離無",
    "T35n1735_040:0809a02": "明有行，則成太即，不應言無明緣行。若",
    "T35n1735_040:0809a03": "全離無明有行，則成太離，無明則非行因",
    "T35n1735_040:0809a04": "故。論云「異則不成，不即不離則名自因。」亦",
    "T35n1735_040:0809a05": "二義成矣。故論主引《中論》偈云「眾因緣生法，",
    "T35n1735_040:0809a06": "是則不即因，亦復不異因，非斷亦非常。」初",
    "T35n1735_040:0809a07": "句汎舉也。次句以是所生，非能生故。亦復不",
    "T35n1735_040:0809a08": "異因者，從於能生生所生故。非斷亦非常",
    "T35n1735_040:0809a09": "者，不即故不常，不異故不斷。又不即因故",
    "T35n1735_040:0809a10": "果不斷因不常，不異因故果不常因不斷。又",
    "T35n1735_040:0809a11": "以不即故因果俱不斷，不異故因果俱不常，",
    "T35n1735_040:0809a12": "非無因常故。又亦反此，非相續常故。又",
    "T35n1735_040:0809a13": "以不離是不即故，即不常為不斷，思之。",
    "T35n1735_040:0809a14": "文中先順、後逆。順中而論云「無明有二種：一",
    "T35n1735_040:0809a15": "子時、二果時。」是中子時者，令行不斷，有二",
    "T35n1735_040:0809a16": "種義故。緣事示現者，子是種子、果是現行，現",
    "T35n1735_040:0809a17": "行之果雖前已謝故不取之，種子續故令",
    "T35n1735_040:0809a18": "行不斷，能助成行故取子時。亦可初起無",
    "T35n1735_040:0809a19": "明名之為子，遷至行時名之為果。由前",
    "T35n1735_040:0809a20": "等引之力令行不斷，助成行故偏取子時。",
    "T35n1735_040:0809a21": "餘十一支皆有二時，例此可了。後逆觀，論",
    "T35n1735_040:0809a22": "云「先際後際滅，中際亦無，是故不說」者，十二",
    "T35n1735_040:0809a23": "因緣不出三際，過未既無，中豈得有？是故",
    "T35n1735_040:0809a24": "不說有不斷、助成義。又不說者，滅則滅前",
    "T35n1735_040:0809a25": "諸義，故不假說子果等殊。二約大悲隨順",
    "T35n1735_040:0809a26": "觀破顛倒因中，以自在天為眾生因。今",
    "T35n1735_040:0809a27": "以無明等為行等因，尚不從於餘支，豈得",
    "T35n1735_040:0809a28": "從乎自在。三約一切相智觀，即當第四因",
    "T35n1735_040:0809a29": "緣相觀。有支無作故者，既由前前令後後",
    "T35n1735_040:0809b01": "不斷助成後後，則後後無性，何有前前能",
    "T35n1735_040:0809b02": "作後後？即以無作為緣之相，是種智境。第",
    "T35n1735_040:0809b03": "五三道不斷。一依論相諦中六觀之內名攝",
    "T35n1735_040:0809b04": "過觀，謂以三道攝十二支，則顯有支但攝",
    "T35n1735_040:0809b05": "於苦因果過患，業惑是因，苦即是果，亦有順",
    "T35n1735_040:0809b06": "逆。初順觀中，文含二義：一約三世，則過去",
    "T35n1735_040:0809b07": "無明、現在愛取名為煩惱。雖同煩惱，過去迷",
    "T35n1735_040:0809b08": "於本際與無明名，現在牽生後果由於",
    "T35n1735_040:0809b09": "愛取，從其本末隱顯互彰。行有是業者，宿",
    "T35n1735_040:0809b10": "業名行、現業名有，雖同是業，過去已定，當",
    "T35n1735_040:0809b11": "相名行；未來未有業能有之，功能立稱。現",
    "T35n1735_040:0809b12": "在五果未來二果同皆是苦，現報已定當相",
    "T35n1735_040:0809b13": "受名，未來來起從過患立。若約二世，前十",
    "T35n1735_040:0809b14": "同世，則煩惱有二能發能潤。雖諸煩惱皆能",
    "T35n1735_040:0809b15": "發潤，於發業位無明力增、潤業受生，愛取",
    "T35n1735_040:0809b16": "力勝各偏受名。以無重發，唯一無明數數",
    "T35n1735_040:0809b17": "溉灌，故分愛取。業亦有二，未潤、已潤。未潤",
    "T35n1735_040:0809b18": "名行，初造作故；已潤名有，近生當有故。若",
    "T35n1735_040:0809b19": "總取識等種為所潤，則亦苦攝，故《唯識》云",
    "T35n1735_040:0809b20": "「有支一分是業所攝。」就苦七中，五約種說、二",
    "T35n1735_040:0809b21": "約現行。種位難知，依當果位別顯為五；果",
    "T35n1735_040:0809b22": "位易了，故唯立二，竝如前說。三道皆言不",
    "T35n1735_040:0809b23": "斷者，謂從三煩惱生於二業，從彼二業復",
    "T35n1735_040:0809b24": "生七苦，七復生三故如輪轉，如淨意菩薩",
    "T35n1735_040:0809b25": "十二因緣論廣明。後「前後際」下逆觀，分二：初",
    "T35n1735_040:0809b26": "明對治斷，謂斷前際無明行及後際愛取",
    "T35n1735_040:0809b27": "有，則七苦不生。後「如是三道」下明自性斷。",
    "T35n1735_040:0809b28": "故淨意云「一切世間法，唯因果無人，但從諸",
    "T35n1735_040:0809b29": "法空，還生於空法。」是則生滅因果如二束蘆",
    "T35n1735_040:0809c01": "互相依立，不能獨成，則知無性，二我俱空。",
    "T35n1735_040:0809c02": "二約大悲觀中，即當破異道求中苦行因",
    "T35n1735_040:0809c03": "計。謂以業惑而為苦因，欲求脫苦當斷",
    "T35n1735_040:0809c04": "業惑，反修苦行是起妄業，計苦行心即是",
    "T35n1735_040:0809c05": "煩惱。如是妄想，寧是解脫樂因？三一切相智",
    "T35n1735_040:0809c06": "觀中，即第五入諦觀，三道苦集諦故，謂業",
    "T35n1735_040:0809c07": "惑皆集故。《瑜伽》云「生老死現法為苦，識等",
    "T35n1735_040:0809c08": "五當來為苦」者，五約種說故。《唯識》云「十二",
    "T35n1735_040:0809c09": "皆苦諦攝，取蘊性故，五亦集諦業煩惱性故。」",
    "T35n1735_040:0809c10": "此則業惑通於二諦。約其逆觀即滅道諦，",
    "T35n1735_040:0809c11": "滅分別心亦即道故。又體三道即性淨三德",
    "T35n1735_040:0809c12": "涅槃佛性，一實諦故。第六三際輪迴。初約相",
    "T35n1735_040:0809c13": "諦名護過觀，謂說三際，護三過故。三際",
    "T35n1735_040:0809c14": "不同，諸教三說：一依唯識，合能所引、開能",
    "T35n1735_040:0809c15": "所生故，前十現在、後二未來，十因二果定不",
    "T35n1735_040:0809c16": "同世。因中前七與愛等三或同或異，謂生",
    "T35n1735_040:0809c17": "報定同、後報便異。若二三七，各定同世。如是",
    "T35n1735_040:0809c18": "一重因果，足顯輪轉及離斷常。此則但以二",
    "T35n1735_040:0809c19": "世具十二支，不許三世兩重因果。若爾，云",
    "T35n1735_040:0809c20": "何三際？今之二果乃是前際十因之果。二依",
    "T35n1735_040:0809c21": "《智論》、《俱舍》生引俱開，初二過去、次八現在、後",
    "T35n1735_040:0809c22": "二未來，故成三世。現八之中，前五是果酬於",
    "T35n1735_040:0809c23": "過去，後三是因復招未來，則二重因果各",
    "T35n1735_040:0809c24": "具三道，可得抗行。三依此經意明三世，",
    "T35n1735_040:0809c25": "故開能所引為前中際。為遮前七定同世",
    "T35n1735_040:0809c26": "故，復示眾明迷本際故。二屬過去，合能",
    "T35n1735_040:0809c27": "所生，總為後際。為遮愛等但是潤故，示因",
    "T35n1735_040:0809c28": "招果，令厭因故以因從果。五屬未來，則",
    "T35n1735_040:0809c29": "能所引生及所發潤皆容互有。經無生死",
    "T35n1735_040:0810a01": "者，同許為果，略不明之，論經具也。明文昭",
    "T35n1735_040:0810a02": "然，何為唯取二世不受三耶？已知大意，",
    "T35n1735_040:0810a03": "次正釋文。文有順逆。順中有二：先明一往",
    "T35n1735_040:0810a04": "三世、後「於是」下明流轉三世。今初，云無明",
    "T35n1735_040:0810a05": "緣行是觀過去者，觀有二義：一觀現在生",
    "T35n1735_040:0810a06": "是過去二因所作、二則知識等是彼過去當",
    "T35n1735_040:0810a07": "來之果。因果相屬反覆相成，如是方名見",
    "T35n1735_040:0810a08": "過去因義，能防三過。言識乃至受是觀現",
    "T35n1735_040:0810a09": "在者，亦有二義：一觀現在識等由過業得；",
    "T35n1735_040:0810a10": "二復知識等能得未來果報，以不得對治",
    "T35n1735_040:0810a11": "依起愛等故、現在目覩故，分兩向明其",
    "T35n1735_040:0810a12": "二義。言愛乃至有是觀未來者，此未來因",
    "T35n1735_040:0810a13": "決得來果，一往定故。二流轉三世者，謂不",
    "T35n1735_040:0810a14": "得對治復有後世，於後世上轉生後世，",
    "T35n1735_040:0810a15": "後後無窮。已知三際，云何護過？謂外與內",
    "T35n1735_040:0810a16": "因緣之法立三種過：一者一切身一時生",
    "T35n1735_040:0810a17": "過。何以故？無異因故。此過從前自因而",
    "T35n1735_040:0810a18": "生，謂既無自在等而為異因，唯無明行為",
    "T35n1735_040:0810a19": "識等因。行有多種，何以不得六道齊生？二",
    "T35n1735_040:0810a20": "者自業無受報過。何以故？無作者故。此過",
    "T35n1735_040:0810a21": "從於無作緣生，作者即我。三者失業過。何",
    "T35n1735_040:0810a22": "以故？未受果報，業已謝故。此過從於無常",
    "T35n1735_040:0810a23": "緣生。此上辨過。云何護耶？若見三際則能",
    "T35n1735_040:0810a24": "護之。然過去業有三種義，故不得報：一未",
    "T35n1735_040:0810a25": "作、二作已未潤、三得對治。今無明緣行則",
    "T35n1735_040:0810a26": "顯已作，現識等五則顯已潤，已受愛取有",
    "T35n1735_040:0810a27": "三則知未得對治。於已作業既有潤未潤，",
    "T35n1735_040:0810a28": "殊斯為異因，已潤則受生報、未潤則受後",
    "T35n1735_040:0810a29": "報。潤未潤殊，豈得六道一時齊受？此為異",
    "T35n1735_040:0810b01": "因，何用自在？既自造異因、自招二報，非他",
    "T35n1735_040:0810b02": "身受，何言自業無受報耶？假者自造，何用",
    "T35n1735_040:0810b03": "我耶？若已作業不得對治，潤則便生，知業",
    "T35n1735_040:0810b04": "不失。因雖先滅，勢力續故，現見得報，不可",
    "T35n1735_040:0810b05": "言失。三過度矣。後「無明滅」下逆觀，即得對治",
    "T35n1735_040:0810b06": "義。此滅則彼滅，是觀待斷。又因觀能滅，揀自",
    "T35n1735_040:0810b07": "性滅，故云觀待。然十二緣三世並備，但隨",
    "T35n1735_040:0810b08": "化迹隱顯分三，令知過去因招今苦器。今",
    "T35n1735_040:0810b09": "斷愛等，當果不生，則愚癡絕命於慧刃、愛",
    "T35n1735_040:0810b10": "水焦乾於智火，高羅四開於六趣、無生超",
    "T35n1735_040:0810b11": "逸於八極矣。二約大悲隨順觀，治異道求",
    "T35n1735_040:0810b12": "中無因之見，示三際因果，既先際二是中際",
    "T35n1735_040:0810b13": "五因，中際之三是後際二因，若無如是等",
    "T35n1735_040:0810b14": "事，眾生亦無。斯因有矣，何得言無？三約一",
    "T35n1735_040:0810b15": "切相智中當力無力信入依觀，論云「先中後",
    "T35n1735_040:0810b16": "際化勝故。」謂此三際為因義邊皆名有力，為",
    "T35n1735_040:0810b17": "果義邊名為無力。若約三世，前際於現五",
    "T35n1735_040:0810b18": "有力、於當二無力，中際愛等於當二有力、",
    "T35n1735_040:0810b19": "於現無力。以斯三際化彼凡夫，令信入依",
    "T35n1735_040:0810b20": "行，化中之勝。如是窮究，為種智境。第七三苦",
    "T35n1735_040:0810b21": "聚集。初約相諦。即當六觀之中第五不厭",
    "T35n1735_040:0810b22": "厭觀。論云「厭種種微苦，分別所有受皆是",
    "T35n1735_040:0810b23": "苦故。」此約微細行苦。又云「及厭種種麁苦",
    "T35n1735_040:0810b24": "故」，此約壞及苦苦，皆凡夫不厭，菩薩厭故。",
    "T35n1735_040:0810b25": "又初微苦，二乘不厭，菩薩亦厭。二乘雖知",
    "T35n1735_040:0810b26": "捨受行苦，不窮委細有無量相及變易苦，",
    "T35n1735_040:0810b27": "故云不知。文中亦有順逆。順中，從相增說",
    "T35n1735_040:0810b28": "以配三苦。前五遷流相顯，名為行苦。觸受",
    "T35n1735_040:0810b29": "二支觸對生苦，故云苦苦。餘但壞樂，故名",
    "T35n1735_040:0810c01": "壞苦。老死壞生亦名壞苦。若準《瑜伽》、《唯識》，",
    "T35n1735_040:0810c02": "十二支全分皆行苦攝，有漏法故。十二支少",
    "T35n1735_040:0810c03": "分苦苦攝，十二支中各容有苦故。十一少",
    "T35n1735_040:0810c04": "分壞苦所攝，以老死位中多無樂受，依樂",
    "T35n1735_040:0810c05": "立壞所以言無。若約壞生，如今經說。若依",
    "T35n1735_040:0810c06": "捨受以立行苦，則除老死，老死位中無容",
    "T35n1735_040:0810c07": "捨故。以此三苦從三受生，謂苦受生苦苦、",
    "T35n1735_040:0810c08": "樂受生壞苦、捨受生行苦故。二苦皆言少",
    "T35n1735_040:0810c09": "分者，十二支中具三苦性，若是二苦必是",
    "T35n1735_040:0810c10": "行苦，故言全分。有是行苦而非二苦，又是",
    "T35n1735_040:0810c11": "二苦各不攝二，故云少分。逆觀可知。二約",
    "T35n1735_040:0810c12": "大悲隨順觀，此下四段當第四求異解脫。謂",
    "T35n1735_040:0810c13": "不識真解脫，求三界苦等為解脫，故名之",
    "T35n1735_040:0810c14": "求異。真解脫者，有四種相：一離一切苦相、",
    "T35n1735_040:0810c15": "二無為相、三遠離染相、四出世間相。此四",
    "T35n1735_040:0810c16": "即涅槃樂常淨我，故《涅槃》云「於世間法自",
    "T35n1735_040:0810c17": "在遠離，名為我故。」故下四段經，明其但有",
    "T35n1735_040:0810c18": "四妄而無四德。今此明其有苦無樂，故論",
    "T35n1735_040:0810c19": "云「彼行苦事隨逐，乃至無色有縛。」彼計無",
    "T35n1735_040:0810c20": "色為涅槃者，豈非妄苦耶？三約一切相",
    "T35n1735_040:0810c21": "智，此當第七增上慢非增上慢信入觀。不如",
    "T35n1735_040:0810c22": "實知微苦我慢即增上慢，若知微苦，非增",
    "T35n1735_040:0810c23": "上慢。不知令知，名為信入。第八因緣生滅，",
    "T35n1735_040:0810c24": "亦名從緣無性。初約一切智觀。此下三門",
    "T35n1735_040:0810c25": "皆明深觀，謂四句求緣皆無有生，無生而",
    "T35n1735_040:0810c26": "生，故曰深觀。此門明不自生、不他生，第九",
    "T35n1735_040:0810c27": "門明不共生，第十門明不無因生。釋此四",
    "T35n1735_040:0810c28": "句，略有二意：一破邪、二顯理。理外妄計曰",
    "T35n1735_040:0810c29": "邪。邪亡則理顯，理顯則惑亡，反覆相順。然自",
    "T35n1735_040:0811a01": "他等四是計是依，不之一字是藥是理。窮生",
    "T35n1735_040:0811a02": "之理不出自等，自等若無生將安寄？故以",
    "T35n1735_040:0811a03": "不不之，則惑亡理顯。然其所計，略有三類：",
    "T35n1735_040:0811a04": "一者外道，謂冥性為自、梵天為他、微塵和",
    "T35n1735_040:0811a05": "合為共、自然為無因。又此四計亦是僧佉、衛",
    "T35n1735_040:0811a06": "世、若提子、勒沙婆也。二小乘，同類因為自、異",
    "T35n1735_040:0811a07": "熟因為他、俱有因為共、計無明支託虛而",
    "T35n1735_040:0811a08": "起亦曰無因，上計亦通大乘執相之者。三",
    "T35n1735_040:0811a09": "約大乘，果法為自、眾緣為他、合此為共、",
    "T35n1735_040:0811a10": "離此為無因。又賴耶自種為自、眾緣為他、",
    "T35n1735_040:0811a11": "合此為共、離此為無因。又法從真起為自、",
    "T35n1735_040:0811a12": "從妄起為他、合此為共、離此為無因。所計",
    "T35n1735_040:0811a13": "雖眾，但顯正理，諸計自妄。顯理復二：一約",
    "T35n1735_040:0811a14": "無生以顯深觀、二約生無生無礙以顯深",
    "T35n1735_040:0811a15": "觀。先中，略為二解：一約展轉釋，法從緣故",
    "T35n1735_040:0811a16": "不自生。既無有自，對誰說他？又一切法總",
    "T35n1735_040:0811a17": "為自故，又他望於他亦是自故，既無有他，",
    "T35n1735_040:0811a18": "故不他生。自他不立，合誰為共？有因尚",
    "T35n1735_040:0811a19": "不生，無因何得生？二約因緣形奪釋，故《對",
    "T35n1735_040:0811a20": "法》云「自種有故不從他，待眾緣故非自作，",
    "T35n1735_040:0811a21": "無作用故不共生，有功能故非無因。」論解",
    "T35n1735_040:0811a22": "同此。若爾，自種有故則是自生，豈曰無生？",
    "T35n1735_040:0811a23": "此乃假自破他，非立於自。次句假他遣自，",
    "T35n1735_040:0811a24": "故《中論》云「如諸法自性，不在於緣中」也。下",
    "T35n1735_040:0811a25": "二句例然，惟審詳之。二約無礙者，但因",
    "T35n1735_040:0811a26": "緣生果各有二義，謂全有力、全無力。緣望於",
    "T35n1735_040:0811a27": "果，若全有力，則因全無力，故云因不生緣生，",
    "T35n1735_040:0811a28": "故云不自生。二因望果全有力亦然，故云",
    "T35n1735_040:0811a29": "緣不生，自因生故，故不他生。三二力不俱，",
    "T35n1735_040:0811b01": "故不共生。四二無力不俱，故不無因。此復",
    "T35n1735_040:0811b02": "二義：一約用，則力用交徹有相入義，謂有",
    "T35n1735_040:0811b03": "力攝無力故。故〈十忍品〉云「菩薩善知緣起",
    "T35n1735_040:0811b04": "法，於一法中解眾多，眾多法中解了一」等。",
    "T35n1735_040:0811b05": "二據體有空不空，有相即義，謂非但因力",
    "T35n1735_040:0811b06": "歸緣，亦乃因體由緣而顯，全攝同緣，因如",
    "T35n1735_040:0811b07": "虛空。故上文云「一即是多多即一」等。力無",
    "T35n1735_040:0811b08": "力必俱故常相即入，是為無盡大緣起甚深",
    "T35n1735_040:0811b09": "之觀。文中亦有順逆。初順觀中，經云無明",
    "T35n1735_040:0811b10": "緣行者，牒也。無明因緣能生諸行者，釋也。論",
    "T35n1735_040:0811b11": "云「有分非他作，自因生故。」此以不他生釋",
    "T35n1735_040:0811b12": "經因字，謂如行支唯從無明，故云自因，即",
    "T35n1735_040:0811b13": "上自因觀也。二者非自作，緣生故。此以不",
    "T35n1735_040:0811b14": "自生釋經緣字，謂行支但假無明為緣，非",
    "T35n1735_040:0811b15": "有行自體在無明中從自而生，即他因觀。但",
    "T35n1735_040:0811b16": "取揀餘不親生故名因，顯前非後，疎故名緣，",
    "T35n1735_040:0811b17": "非謂四緣之因緣也。餘並可知。二約大悲",
    "T35n1735_040:0811b18": "觀，即異求中計非想等以為涅槃，又計妙",
    "T35n1735_040:0811b19": "行為解脫者，非是常德但是生滅，故可",
    "T35n1735_040:0811b20": "悲之。三約一切相智觀，此及後門名無始",
    "T35n1735_040:0811b21": "觀。此有二意：一若約俗說，因緣為生滅之",
    "T35n1735_040:0811b22": "本，生死無際故因緣無始。二約真說，見法緣",
    "T35n1735_040:0811b23": "集無有本性可依，故名無始，即《淨名》云「從",
    "T35n1735_040:0811b24": "無住本立一切法」故。染淨真性皆無始終，",
    "T35n1735_040:0811b25": "顯染可除，但云無始，餘如別說。論云「中際",
    "T35n1735_040:0811b26": "因緣生故後際生」，即舉此第八門。隨順縛",
    "T35n1735_040:0811b27": "故即第九門，謂但一念從緣生即是不生，故",
    "T35n1735_040:0811b28": "無始也。不言初際生者，意顯無初故。今",
    "T35n1735_040:0811b29": "不起妄，即不生故。第九生滅繫縛者，亦名",
    "T35n1735_040:0811c01": "似有若無。初一切智觀中明不共生，文中三：",
    "T35n1735_040:0811c02": "初順觀，經中但明無明為緣，縛行令行繫",
    "T35n1735_040:0811c03": "屬無明，斯則緣生而為不共者。論云「非二",
    "T35n1735_040:0811c04": "作，但隨順生故、無知者故、作時不住故。」意",
    "T35n1735_040:0811c05": "謂但行順無明，緣不得不生。互無知者，故",
    "T35n1735_040:0811c06": "非二作。若爾，但隨順生即是共生，何要知者？",
    "T35n1735_040:0811c07": "故末句云「既從緣生則念念不住，誰為共耶？」",
    "T35n1735_040:0811c08": "此同《對法》無作用故。又《中論》云「和合即無",
    "T35n1735_040:0811c09": "性，云何和合生？」次「無明滅」下逆觀，謂滅但",
    "T35n1735_040:0811c10": "滅於繫縛，既無共生，安有共滅？言有生",
    "T35n1735_040:0811c11": "滅，皆是繫縛。三類餘可知。二約大悲觀，",
    "T35n1735_040:0811c12": "謂彼外道異求非想天等為解脫者，菩薩",
    "T35n1735_040:0811c13": "觀之但是染縛，非是涅槃真淨之德。三約",
    "T35n1735_040:0811c14": "一切相智觀，明無始觀中隨順縛故而生，",
    "T35n1735_040:0811c15": "非有本也。第十無所有盡觀，亦名泯同平",
    "T35n1735_040:0811c16": "等。三觀之中，初一切智觀，即深觀中顯非",
    "T35n1735_040:0811c17": "無因。經亦三節，初順觀中，由行從無明緣生，",
    "T35n1735_040:0811c18": "緣生即無性，故云隨順無所有。次逆觀中，滅",
    "T35n1735_040:0811c19": "亦緣滅，緣滅無滅方順盡滅之理。然論經順",
    "T35n1735_040:0811c20": "觀云是隨順有者，顯無性緣生故，不能",
    "T35n1735_040:0811c21": "不有。二經雖殊，同明緣生，故非無因。無因",
    "T35n1735_040:0811c22": "何失？若無因生，生應常生，非不生也。何以",
    "T35n1735_040:0811c23": "故？無定因故。此即縱破。亦可恒不生。何以",
    "T35n1735_040:0811c24": "故？無因生故。此即奪其生義。故無因生，非",
    "T35n1735_040:0811c25": "佛法所樂，以無因能生大邪見故。二約大",
    "T35n1735_040:0811c26": "悲隨順觀，即求異解脫中外道計非想無所",
    "T35n1735_040:0811c27": "有處等為涅槃。以順有故，非是出世故，",
    "T35n1735_040:0811c28": "無我德而妄計解脫，故可悲之。三約一切",
    "T35n1735_040:0811c29": "相智觀，當第九種種觀。此即世諦觀，由隨",
    "T35n1735_040:0812a01": "順有故。有欲、色、無色愛等之殊，故云種種。",
    "T35n1735_040:0812a02": "即真順有，未失順無。上來別釋十門竟。自",
    "T35n1735_040:0812a03": "下第三總結十名。既云逆順觀察，則前二",
    "T35n1735_040:0812a04": "門闕逆觀者，乃文略耳。然此逆順，若《對法》",
    "T35n1735_040:0812a05": "第四名為染淨，染淨中各有逆順。論云「雜",
    "T35n1735_040:0812a06": "染逆順故，清淨逆順故。染中順者，無明緣行",
    "T35n1735_040:0812a07": "等故。逆者，謂誰老死集乃至無明故。」《緣起經》",
    "T35n1735_040:0812a08": "云「由誰有故而有老死？如是老死復由何",
    "T35n1735_040:0812a09": "緣？」初句推因，後句審因。清淨逆順者，無明",
    "T35n1735_040:0812a10": "滅則行滅，順也。由誰？滅無故，老死滅無，逆也。",
    "T35n1735_040:0812a11": "今文略無，但約染淨為逆順耳。言諸緣起",
    "T35n1735_040:0812a12": "者，十二非一曰諸。前前為緣，令後後起。又",
    "T35n1735_040:0812a13": "由煩惱繫縛，往諸趣中數數生起，故名緣",
    "T35n1735_040:0812a14": "起。亦云緣生，生即起義。亦約果說。餘如《瑜",
    "T35n1735_040:0812a15": "伽》第九、第十三、十一、九十三，《唯識》第八。上來",
    "T35n1735_040:0812a16": "多依此諸論解。十名可知，然各攝三觀，體",
    "T35n1735_040:0812a17": "勢星羅，今重以十門本意收攝。初門明染",
    "T35n1735_040:0812a18": "淨因起、二明緣起本源、三因果有空、四相",
    "T35n1735_040:0812a19": "成無作、五陳其諦理、六力用交參、七窮苦慢",
    "T35n1735_040:0812a20": "除、八形奪無始、九有無無本、十真俗無違。",
    "T35n1735_040:0812a21": "復收十門不出五意：初門迷理成事、次",
    "T35n1735_040:0812a22": "門理事依持、次六成事義門、第九事理雙",
    "T35n1735_040:0812a23": "泯、後一事理無礙，故唯四門不出事理。若",
    "T35n1735_040:0812a24": "從事理無礙交徹，則涉入重重；若依事理",
    "T35n1735_040:0812a25": "逆順雙融，則真門寂寂。故法性緣起甚深甚",
    "T35n1735_040:0812a26": "深。即此因緣名因佛性。觀緣之智即因因",
    "T35n1735_040:0812a27": "性，因因至果成菩提性，因性至果成涅槃",
    "T35n1735_040:0812a28": "性，因果無礙是緣起性。惟虛己而思之。自",
    "T35n1735_040:0812a29": "下大文第三「佛子菩薩至以如是」下明彼果",
    "T35n1735_040:0812b01": "勝。亦前攝正心住故知緣生，此下攝善現",
    "T35n1735_040:0812b02": "行故，三空等現前。依論云果者，有五種相：",
    "T35n1735_040:0812b03": "一得對治行勝及離障勝、二得修行勝、三",
    "T35n1735_040:0812b04": "得三昧勝、四得不壞心勝、五得自在力勝。",
    "T35n1735_040:0812b05": "各有佛子以為揀別，唯第二段有二佛子。",
    "T35n1735_040:0812b06": "初中分二：先明對治勝、後「菩薩如是」下明",
    "T35n1735_040:0812b07": "離障勝。今初，即三解脫門，亦名三三昧。三",
    "T35n1735_040:0812b08": "昧即當體受名，解脫依他受稱。此三能通",
    "T35n1735_040:0812b09": "涅槃解脫，故名為門。文中二：初牒前、後正",
    "T35n1735_040:0812b10": "顯。今初，意通五果，由前十觀得此三空等",
    "T35n1735_040:0812b11": "果故。謂以三空觀緣得第一第三果，三悲",
    "T35n1735_040:0812b12": "觀緣得第二第四果。三望於初，初是能治、",
    "T35n1735_040:0812b13": "三是所成。四望於二，二是能修、四是堅固。",
    "T35n1735_040:0812b14": "第五通從二觀而生，亦可展轉而生，由有",
    "T35n1735_040:0812b15": "治故離障，離障故行勝。有治故三昧勝，三",
    "T35n1735_040:0812b16": "昧勝故心不壞，心不壞故得自在也。二",
    "T35n1735_040:0812b17": "「知無我」下正顯三空。三空各有別顯、總結。",
    "T35n1735_040:0812b18": "初空門中，別顯有三：初三句明眾生空、次",
    "T35n1735_040:0812b19": "自性空明法空，此上二句明二我體空；三",
    "T35n1735_040:0812b20": "無作受，顯二我作用空，由體空故，並不能",
    "T35n1735_040:0812b21": "作因受果。結云現前者，智與境冥故。二無",
    "T35n1735_040:0812b22": "相門中亦三：一者滅障，即觀諸有支皆自",
    "T35n1735_040:0812b23": "性滅。謂若入空門不得空，亦不取空相，",
    "T35n1735_040:0812b24": "則事已辦。若見法先有，後說為空及取空相，",
    "T35n1735_040:0812b25": "非真知空，故名為障。故修無相，了自性滅，",
    "T35n1735_040:0812b26": "則不取空障。二所以不取者，得對治故。",
    "T35n1735_040:0812b27": "謂知空亦復空，名畢竟解脫。三既有能治",
    "T35n1735_040:0812b28": "治於所治，則念想不行，故云無有少法相",
    "T35n1735_040:0812b29": "生，能所斯寂，則無相現前。三無願門亦有三",
    "T35n1735_040:0812c01": "種相：一依止，謂依前入空無相，方得無願",
    "T35n1735_040:0812c02": "故；二體即無有願求，不求三界等故；三勝",
    "T35n1735_040:0812c03": "即大悲化生，勝二乘故。又上三空通緣諸法",
    "T35n1735_040:0812c04": "實相，觀於世間即涅槃相故，亦不同二乘。",
    "T35n1735_040:0812c05": "餘如《智論》二十二說。第二明離障勝中，先",
    "T35n1735_040:0812c06": "牒前修，由修得離故。初離三想是空門所",
    "T35n1735_040:0812c07": "離，次離有無想是無相門所離，亦無願門所",
    "T35n1735_040:0812c08": "離，不見有可求故。已知離障，云何為勝？",
    "T35n1735_040:0812c09": "經中三句次第勝五四地，及此地方便故。謂",
    "T35n1735_040:0812c10": "於五地中，以十平等深淨心，遠離四地身",
    "T35n1735_040:0812c11": "淨我慢，此用深空滅離二我，故此勝也。二",
    "T35n1735_040:0812c12": "四地中，以道品治三地中正受出沒等慢，",
    "T35n1735_040:0812c13": "此用空觀以離作受故勝。三此地方便，但",
    "T35n1735_040:0812c14": "用十平等破顯有無，今此地滿，用深無相",
    "T35n1735_040:0812c15": "破遣有無，一切蕩盡，故此勝也。第二「大悲",
    "T35n1735_040:0812c16": "轉增」下修行勝，中二：先總明修心，悲增心中",
    "T35n1735_040:0812c17": "修，故是利他心為未滿。「菩提」下兼於自利，",
    "T35n1735_040:0812c18": "亦修所為。言悲增者，前觀十平等已起三",
    "T35n1735_040:0812c19": "悲，今十門觀緣，彌悲眾生纏於妄法。後「作",
    "T35n1735_040:0812c20": "是念」下別顯。於中二：先明修行、後「而恒」下",
    "T35n1735_040:0812c21": "明修勝。今初，又二：先發勇猛修行，謂勵志",
    "T35n1735_040:0812c22": "始修故；後「佛子」下明丈夫志修，行果決終",
    "T35n1735_040:0812c23": "成故。又初則悲智勇修，後則窮證性相。今",
    "T35n1735_040:0812c24": "初，先智、後悲。智中，先知、後厭。初中，上二句明",
    "T35n1735_040:0812c25": "緣有合離，謂業惑相資有為方生，如無明",
    "T35n1735_040:0812c26": "緣行等。後二句明緣有具闕，集即是具，謂",
    "T35n1735_040:0812c27": "業惑隨闕必不轉生，如雖有行無愛潤等。",
    "T35n1735_040:0812c28": "後「我如是」下厭。既知有為苦過，必斷和合集",
    "T35n1735_040:0812c29": "因。「然為」下修悲益物，不盡有為。二丈夫志",
    "T35n1735_040:0813a01": "修中，初厭相，見彼有為多過，是對礙法，故",
    "T35n1735_040:0813a02": "厭之。後「無有」下證性，由了有為自性同相，",
    "T35n1735_040:0813a03": "本無生滅，便能滅於對礙而與理冥。第二",
    "T35n1735_040:0813a04": "修勝者，謂不住勝相現前故。有三種勝：一初",
    "T35n1735_040:0813a05": "二句明般若因勝，以是不住，所以躡前大",
    "T35n1735_040:0813a06": "智而起悲故。二「即得」下般若體現勝。般若是",
    "T35n1735_040:0813a07": "通名，無障礙智是別稱。無礙佛智雖未成",
    "T35n1735_040:0813a08": "就，今般若能照此智，此智前相名曰光明，光",
    "T35n1735_040:0813a09": "明即門也。三「成就如是」下明般若用勝，亦是",
    "T35n1735_040:0813a10": "不住之相。謂上二句涉事不失理，故不住",
    "T35n1735_040:0813a11": "有為；後二句見理不壞事，故不住無為。即",
    "T35n1735_040:0813a12": "有為涅槃平等證故。「以菩提」下不住所為，智",
    "T35n1735_040:0813a13": "慧助道未滿足故。不住有為，功德助道未",
    "T35n1735_040:0813a14": "滿足故。不住無為，又俱未滿，故俱不住。",
    "T35n1735_040:0813a15": "廣如《淨名》下卷。《大品》中亦云「菩薩念言：今",
    "T35n1735_040:0813a16": "是行時非證時」故，即此所為亦是所以。第三",
    "T35n1735_040:0813a17": "明三昧勝，中二：先明空定、後「如是十無相」",
    "T35n1735_040:0813a18": "下例顯餘二。前中復二：先舉十上首、後「此",
    "T35n1735_040:0813a19": "菩薩」下總結多門。今初，十中論分為四：一",
    "T35n1735_040:0813a20": "除第四，前五名觀；二以第四名不放逸；",
    "T35n1735_040:0813a21": "三以第七名得增上；四以餘三名為因事。",
    "T35n1735_040:0813a22": "今初。觀是觀解。前三就相觀空：一入空者，",
    "T35n1735_040:0813a23": "是人空，亦是總句；二即法空；三即取前二",
    "T35n1735_040:0813a24": "空為第一義，觀之亦空。後二就實觀空，謂",
    "T35n1735_040:0813a25": "四觀本識空，如來藏包含無外，故云大空。",
    "T35n1735_040:0813a26": "五觀七轉識不離如來藏和合而起，皆無",
    "T35n1735_040:0813a27": "自體，故云合空。《楞伽》云「七識亦如是，心俱",
    "T35n1735_040:0813a28": "和合生。」又云「不壞相有八，無相亦無相」也。",
    "T35n1735_040:0813a29": "二不放逸者，依解起行，行修究竟，故名第",
    "T35n1735_040:0813b01": "一。論云「分別善修行，故自分第一也。修行",
    "T35n1735_040:0813b02": "無厭足，故勝進第一也。」三得增上者，因修",
    "T35n1735_040:0813b03": "成德，功德起故。四因事者，依德起用故。有",
    "T35n1735_040:0813b04": "三種用：初一自利，名智障淨因事。謂分別是",
    "T35n1735_040:0813b05": "智障，今得如實空，能淨分別。後二利他：一",
    "T35n1735_040:0813b06": "教化眾生因事。依空起悲故，不捨離二願。",
    "T35n1735_040:0813b07": "取有因事，由得空故，故離染。隨順有故，",
    "T35n1735_040:0813b08": "不離諸有。上依論解已為深妙。又此十空，",
    "T35n1735_040:0813b09": "與《涅槃經》十一空多同少異，更依釋之。前",
    "T35n1735_040:0813b10": "八證實空、後二起用空。入空即彼內空外空，",
    "T35n1735_040:0813b11": "內外十二入故。自性即性空，非今始無故。",
    "T35n1735_040:0813b12": "第一義空，名義全同。第一空者，彼名空空，謂",
    "T35n1735_040:0813b13": "前空但空第一義，今明若有若無本來自空",
    "T35n1735_040:0813b14": "故。彼經云「是有是無是名空空。是是非是",
    "T35n1735_040:0813b15": "是是名空空。」謂是非亦當體空故。如是空",
    "T35n1735_040:0813b16": "空，乃是二乘所迷沒處，十地菩薩通達少分，",
    "T35n1735_040:0813b17": "故名第一，今亦約少分也。大空名同，彼名",
    "T35n1735_040:0813b18": "般若波羅蜜。合即內外空也。合無合故起，即",
    "T35n1735_040:0813b19": "有為空。八即無為空，如實即無為故。不捨等",
    "T35n1735_040:0813b20": "二，名義俱別。若欲會者，九即無始空，無始",
    "T35n1735_040:0813b21": "不離生死而即空故。十即無所有空，謂離",
    "T35n1735_040:0813b22": "與不離皆無所有故。餘結等可知。第四不",
    "T35n1735_040:0813b23": "壞心果。此下二段，亦即攝隨順堅固一切善",
    "T35n1735_040:0813b24": "根迴向。此為進善，後起大行。今初。不壞",
    "T35n1735_040:0813b25": "心者，由障滅行成，若智若悲皆不退壞。文",
    "T35n1735_040:0813b26": "有十句，初總、餘別。別有九種不壞：一信理",
    "T35n1735_040:0813b27": "決定、二行堪調柔、三不怖甚深、四自乘不",
    "T35n1735_040:0813b28": "退、五勝進無息、六泯絕自他、七利生無邊、",
    "T35n1735_040:0813b29": "八上求地智、九巧化眾生。亦可對前十三",
    "T35n1735_040:0813c01": "昧心以明不壞，恐厭繁文。九並堅固，皆云",
    "T35n1735_040:0813c02": "不壞。十皆具足，名悉圓滿。第五自在力勝，",
    "T35n1735_040:0813c03": "中二：初顯其相、後「佛子」下結其分齊。前中",
    "T35n1735_040:0813c04": "十句，初總、「不懼」下別。總云此心者，此前十",
    "T35n1735_040:0813c05": "心順佛菩提者，能深入趣向故。論云「得般若",
    "T35n1735_040:0813c06": "波羅蜜行力勝，能深入故。」則知此前十心皆",
    "T35n1735_040:0813c07": "是般若現前心也。別中九句，依上十不壞心",
    "T35n1735_040:0813c08": "而得自在趣向。一不懼異論，即能伏他力。二",
    "T35n1735_040:0813c09": "上入智地，名斷疑力，得法空故。三自乘不",
    "T35n1735_040:0813c10": "動力，以離小故。四密處決信力，趣鏡智故。",
    "T35n1735_040:0813c11": "此與前二前却者，此二相成故。五諸魔不壞",
    "T35n1735_040:0813c12": "力，以精進故。六治惑堅固力，住智明故。七",
    "T35n1735_040:0813c13": "遍治力，具三空故、處有不染故。八化生力，",
    "T35n1735_040:0813c14": "即前第九方便相應。九智障淨力，即前上求",
    "T35n1735_040:0813c15": "智。地前智居中，導二悲故；此智居後，顯悲",
    "T35n1735_040:0813c16": "智相異故。第二結中，由般若現前故，順忍",
    "T35n1735_040:0813c17": "明利。言第三者，三品忍中為最上故。第二",
    "T35n1735_040:0813c18": "位果中，三果同前。就調柔中分四：初調柔",
    "T35n1735_040:0813c19": "行、二教智淨、三別地行相、四結說地名。前",
    "T35n1735_040:0813c20": "中有法、喻、合。法中三：初鍊行緣、次「悉以」下能",
    "T35n1735_040:0813c21": "鍊行。於中「聞已受持」下是得義持，三昧慧光",
    "T35n1735_040:0813c22": "是所持義。隨順修行，此句示現得義持因。因",
    "T35n1735_040:0813c23": "何事耶？謂因依前三昧勝故，得如實奢摩",
    "T35n1735_040:0813c24": "他等憶持不捨，正顯能持。又「得已」下亦是所",
    "T35n1735_040:0813c25": "持。三「經於」下明所鍊淨。轉更明淨者，解脫",
    "T35n1735_040:0813c26": "彼障故，又由前證得彼佛法藏義故。喻中，",
    "T35n1735_040:0813c27": "真金喻證，亦喻信等。瑠璃，喻方便智，由方",
    "T35n1735_040:0813c28": "便智數磨，令出世證智發教智光轉勝前",
    "T35n1735_040:0813c29": "也。合中，方便慧即上不住道，合前瑠璃。隨",
    "T35n1735_040:0814a01": "逐觀察，合數磨瑩。轉更明淨者，般若現前故。",
    "T35n1735_040:0814a02": "轉復寂滅者，證智脫彼障故。二「譬如月」下",
    "T35n1735_040:0814a03": "明教智淨，以月光寬大勝於前地，但取月",
    "T35n1735_040:0814a04": "輪為喻也。四種風輪者，〈出現品〉有能持等",
    "T35n1735_040:0814a05": "四種風輪，非今四輪，以彼不是壞散風故。",
    "T35n1735_040:0814a06": "有散壞風復無四種，未見經論不可定",
    "T35n1735_040:0814a07": "斷。且就義釋：即四時之風，春曰和風，喻煩",
    "T35n1735_040:0814a08": "惱魔順愛心故。夏曰炎風，喻於蘊魔多熱",
    "T35n1735_040:0814a09": "惱故。秋曰凉風，亦曰金風，喻於死魔果",
    "T35n1735_040:0814a10": "熟收殺故。冬曰寒風，喻於天魔敗藏人善",
    "T35n1735_040:0814a11": "故。行四魔行即是魔道。餘文可知。攝報中",
    "T35n1735_040:0814a12": "言聲聞難問無能屈者，已知二乘緣諦等",
    "T35n1735_040:0814a13": "故。第三重頌。二十二頌分三：初十七偈頌",
    "T35n1735_040:0814a14": "位行、次四頌位果、後一結說。前中三：初二",
    "T35n1735_040:0814a15": "頌一句頌勝慢對治、二有十偈三句頌不",
    "T35n1735_040:0814a16": "住道行勝、三有四偈頌彼果勝。二中有三：",
    "T35n1735_040:0814a17": "初一句頌總顯心境；次九偈一句頌別明",
    "T35n1735_040:0814a18": "觀相，即為十段。第一有二偈半頌有支行",
    "T35n1735_040:0814a19": "列。二一偈頌攝歸一心。既云心滅，則生死",
    "T35n1735_040:0814a20": "盡，故知不可唯約真心。以真妄和合是說",
    "T35n1735_040:0814a21": "依心。即真之妄既滅，即妄之真不無，故《起",
    "T35n1735_040:0814a22": "信》云「但心相滅，非心體滅。」三一偈頌自業",
    "T35n1735_040:0814a23": "差別。四半偈頌不相捨離。五半偈頌三道不",
    "T35n1735_040:0814a24": "斷。六一偈越頌第七三苦聚集。七一偈却頌",
    "T35n1735_040:0814a25": "第六三際輪環。八半偈越頌第九生滅繫縛。",
    "T35n1735_040:0814a26": "九有半偈却頌因緣生滅。十有三句頌無",
    "T35n1735_040:0814a27": "所有盡觀。第三「十種」下五句頌總結十名。三",
    "T35n1735_040:0814a28": "「如是」下頌彼果勝中，初二頌對治勝、次一",
    "T35n1735_040:0814a29": "頌修行勝、次半偈頌三昧勝。後二句通頌",
    "T35n1735_040:0814b01": "後二勝，以義通故。位果等可知。",
    "T35n1735_040:0814b02": "大方廣佛華嚴經疏卷第四十"
}