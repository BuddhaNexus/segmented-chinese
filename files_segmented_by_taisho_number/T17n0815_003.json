{
    "T17n0815_003:0795b20": "佛昇忉利天為母說法經卷下",
    "T17n0815_003:0795b22": "西晉月氏三藏竺法護譯",
    "T17n0815_003:0795b23": "於是賢者大目揵連，咸請勸發於無央數億",
    "T17n0815_003:0795b24": "百千姟諸天子眾、欲行天人、色行天人，各",
    "T17n0815_003:0795b25": "各疾取華香、擣香、雜香、繒幡，各往詣佛供養",
    "T17n0815_003:0795b26": "世尊，前禮足下却住一面。時，目揵連還詣大",
    "T17n0815_003:0795b27": "聖，稽首于地遷住佛前。佛告目連：「汝聽如來",
    "T17n0815_003:0795b28": "所現神足正覺變化，有經名曰如來感動威",
    "T17n0815_003:0795b29": "變，善思念之。」目連應曰：「受教而聽。」佛告目",
    "T17n0815_003:0795c01": "連：「斯三千大千世界，百億日月、百億四大海、",
    "T17n0815_003:0795c02": "百億須彌山王、百億四天下，是則名曰三千",
    "T17n0815_003:0795c03": "大千世界一佛國土。於意云何？佛為獨在一",
    "T17n0815_003:0795c04": "閻浮提成正覺乎！莫作斯觀。所以者何？吾普",
    "T17n0815_003:0795c05": "悉遍諸四方面佛之世界，順如所應，為眾生",
    "T17n0815_003:0795c06": "類講說經法。或以成佛；或復自現從在胞",
    "T17n0815_003:0795c07": "胎；或復示現在兜術天；或復現身已，滅度矣。」",
    "T17n0815_003:0795c08": "佛告目連：「於此三千大千世界，在于東方去",
    "T17n0815_003:0795c09": "此萬二千四大天下四大之域，則有世界名",
    "T17n0815_003:0795c10": "曰無垢。其佛號曰離垢意如來、至真、等正覺，",
    "T17n0815_003:0795c11": "現在說法。斯四大域佛之世界，所與眾生婬、",
    "T17n0815_003:0795c12": "怒、癡薄，易可開化。少菩薩學及辟支佛乘，多",
    "T17n0815_003:0795c13": "諸聲聞。「又目揵連！離垢意如來，一一集會",
    "T17n0815_003:0795c14": "說經法時，導九十九億諸聲聞等，其土所化",
    "T17n0815_003:0795c15": "不別四證如此國土，不說須陀洹、斯陀含、阿",
    "T17n0815_003:0795c16": "那含。其彼世界一坐聽經，證六神通至八脫",
    "T17n0815_003:0795c17": "門。逮獲神足踊在虛空四丈九尺，身中出火",
    "T17n0815_003:0795c18": "還耶維已而般泥洹，忽即[火*霍]滅無有烟炭。其",
    "T17n0815_003:0795c19": "土如來常說經法未曾休廢，救濟群生亦無",
    "T17n0815_003:0795c20": "懈息，諸聲聞等日日滅度。亦不販賣估作治",
    "T17n0815_003:0795c21": "產，欲得飲食從意應至，不傳口教。衣食、屋宅",
    "T17n0815_003:0795c22": "悉為化生，如忉利天皆自然生，不由胞胎。紫",
    "T17n0815_003:0795c23": "金為地。離垢意如來壽五百歲，其土人民亦",
    "T17n0815_003:0795c24": "復如是，亦有中夭。目連！欲知彼界如來講",
    "T17n0815_003:0795c25": "說法者，豈異人乎！勿造斯觀。所以者何？則吾",
    "T17n0815_003:0795c26": "身是也！佛之神足威變所為，則非一切聲聞、",
    "T17n0815_003:0795c27": "緣覺之所能及也。」",
    "T17n0815_003:0795c28": "佛告目連：「於斯三千大千世界南方，去此十",
    "T17n0815_003:0795c29": "八四大域，其四大域名曰寶成，而以三寶——金、",
    "T17n0815_003:0796a01": "銀、琉璃——為地、為樹。有佛號曰寶體品如來、至",
    "T17n0815_003:0796a02": "真、等正覺，現在說法。但演宣示緣覺之法，少",
    "T17n0815_003:0796a03": "聲聞乘，諸菩薩學亦復薄尠，及緣覺乘。若使",
    "T17n0815_003:0796a04": "彼國土忽終沒者，則生他方空佛境界成緣",
    "T17n0815_003:0796a05": "覺道。於目連心所憶云何？寶體品如來講說",
    "T17n0815_003:0796a06": "經者，豈異人乎！莫造斯觀。所以者何？則吾身",
    "T17n0815_003:0796a07": "是。如來於彼現威神變講說經法，則非一切",
    "T17n0815_003:0796a08": "聲聞、緣覺之所及知也。」",
    "T17n0815_003:0796a09": "佛告目連：「於斯三千大千世界西方，去此二",
    "T17n0815_003:0796a10": "十二四大域，其四域界名寶錦。悉以七寶，金、",
    "T17n0815_003:0796a11": "銀、琉璃、水精、珊瑚、琥珀、車璩、瑪瑙合成土",
    "T17n0815_003:0796a12": "地，其境樹木眾寶化成，經行棚閣、欄楯、苑囿",
    "T17n0815_003:0796a13": "皆以七寶。其浴池中滿八味水清澄且美。猶",
    "T17n0815_003:0796a14": "如兜術天上諸天宮殿飲食、被服，彼界人民",
    "T17n0815_003:0796a15": "亦復如是等無差特。又其土地無女人名，亦",
    "T17n0815_003:0796a16": "復不從女人生矣。人民之類不興穢濁，化生",
    "T17n0815_003:0796a17": "蓮華結加趺坐。其土眾生無婬、怒、癡，無貪欲",
    "T17n0815_003:0796a18": "想、無瞋恚想、無危害想亦無胞胎。彼佛號曰",
    "T17n0815_003:0796a19": "寶成如來、至真、等正覺，現在說法。其佛所說",
    "T17n0815_003:0796a20": "不講異義，但演菩薩法典之藏，總持金剛分",
    "T17n0815_003:0796a21": "別三場，奉修六度無極之行。彼無央數不可",
    "T17n0815_003:0796a22": "思議眾生之類，皆發無上正真道意。不可計",
    "T17n0815_003:0796a23": "人得不起法忍；授無量人無上正真道慧。其",
    "T17n0815_003:0796a24": "界無有二乘之名，聲聞、緣覺之言行，純有大",
    "T17n0815_003:0796a25": "乘，無諸情欲，一切鮮潔而無穢濁諸菩薩眾",
    "T17n0815_003:0796a26": "充滿世界。其佛壽命八萬四千載。世人終後",
    "T17n0815_003:0796a27": "不趣地獄、餓鬼、畜生，不墮八難。斯諸菩薩若",
    "T17n0815_003:0796a28": "遷神命，即便往生清淨佛土現在佛所。天、龍、",
    "T17n0815_003:0796a29": "鬼神、阿須輪、揵陀羅、迦留羅、真陀羅、摩睺勒，",
    "T17n0815_003:0796b01": "心皆同一志一切智諸通之慧，不樂異義唯",
    "T17n0815_003:0796b02": "樂佛法。天龍鬼神形體被服，舉動進止不可",
    "T17n0815_003:0796b03": "分別，唯名異耳。天龍鬼神及世人民，皆同一",
    "T17n0815_003:0796b04": "源無有異流。於目連心意之云何？寶成如來",
    "T17n0815_003:0796b05": "豈異人乎！於彼境界講說經道，開發教化一",
    "T17n0815_003:0796b06": "切群黎。勿造斯觀也。所以者何？則吾身是。斯",
    "T17n0815_003:0796b07": "即如來神足變化，則非聲聞、緣覺之所及知",
    "T17n0815_003:0796b08": "也。」佛告目連：「於此三千大千世界北方去，是",
    "T17n0815_003:0796b09": "計三十六四大諸域，其四大域名無恐懼，黃",
    "T17n0815_003:0796b10": "金、白銀交成其界。彼土無有地獄、餓鬼、畜生",
    "T17n0815_003:0796b11": "之患難也，亦無八處之恐懼也。人民所行無",
    "T17n0815_003:0796b12": "犯禁戒及與邪見，志性禮節調順，無卒暴者，",
    "T17n0815_003:0796b13": "亦無外道眾、邪異學之名聲也。佛號無畏如",
    "T17n0815_003:0796b14": "來、至真、等正覺，現在說法。「其佛始往詣樹下",
    "T17n0815_003:0796b15": "時，須摩提等七十二姟諸魔往，欲與佛戰。又",
    "T17n0815_003:0796b16": "彼如來為菩薩時，行無放逸成諸通慧，魔便",
    "T17n0815_003:0796b17": "遮往。應時如來隨諸魔數化諸佛樹，變諸",
    "T17n0815_003:0796b18": "菩薩其數亦爾，各各別坐於佛樹下。時，諸魔",
    "T17n0815_003:0796b19": "怪未曾有：『何所為審菩薩身者？吾等當往，妨",
    "T17n0815_003:0796b20": "廢所興壞其道意。』諸化菩薩告眾魔曰：『一切",
    "T17n0815_003:0796b21": "諸法皆如幻化，於今仁者欲何所亂？假使卿",
    "T17n0815_003:0796b22": "等能分別了，發於無上正真之道，福德慶者；",
    "T17n0815_003:0796b23": "若復勸助，使發道意。遮發道意，又來壞亂之",
    "T17n0815_003:0796b24": "罪釁者。卿等未曾乃復懷害。』「諸魔又問：『發",
    "T17n0815_003:0796b25": "無上正真道意，及勸化人發大道者，其福云",
    "T17n0815_003:0796b26": "何？』菩薩答曰：『正使江河沙等，諸佛世界滿中",
    "T17n0815_003:0796b27": "七寶，以用布施發道意者，福德超彼。又復正",
    "T17n0815_003:0796b28": "使江河沙等，諸佛國土所有眾生，悉共供養",
    "T17n0815_003:0796b29": "一切施、安奉眾學者，恣其所欲。設復有人勸",
    "T17n0815_003:0796c01": "發道意，德超于彼。』「又復問曰：『假使有人亂壞",
    "T17n0815_003:0796c02": "道意，其罪如何？』諸菩薩曰：『設復有人普取眾",
    "T17n0815_003:0796c03": "生挑其瞳子，罪寧多不？』答曰：『甚多。』報曰：『壞道",
    "T17n0815_003:0796c04": "意者，罪過於彼。』時，無數億諸魔之眾，聞此言",
    "T17n0815_003:0796c05": "說覩大變化，皆發無上正真道意。皆以天華、",
    "T17n0815_003:0796c06": "天香、雜香、散華、燒香奉諸菩薩，鼓諸音樂百",
    "T17n0815_003:0796c07": "千之數。各歎頌曰：『願令聖眾疾得無上正真",
    "T17n0815_003:0796c08": "之道。』「時，彼菩薩成最正覺，尋有異天而舉聲",
    "T17n0815_003:0796c09": "曰：『斯諸魔眾皆脫惡趣，乃發道意。如來為施",
    "T17n0815_003:0796c10": "無恐懼義。』以是之故，如來名曰為無所畏。無",
    "T17n0815_003:0796c11": "所畏如來豈異人乎！莫造斯觀。所以者何？則",
    "T17n0815_003:0796c12": "吾身是也！」佛言：「目連！佛變斯名，于彼世界",
    "T17n0815_003:0796c13": "示現說法，是為如來威神之感，則非一切聲",
    "T17n0815_003:0796c14": "聞、緣覺之所能及。」",
    "T17n0815_003:0796c15": "佛告目連：「於此三千大千世界東南，去斯八",
    "T17n0815_003:0796c16": "萬四千諸四大域，其域名曰普錦綵色，佛號",
    "T17n0815_003:0796c17": "眾華如來、至真、等正覺，現在說法。彼四大域",
    "T17n0815_003:0796c18": "種種妙好，八品珍寶以成為地，交露寶幔。其",
    "T17n0815_003:0796c19": "地柔軟如上妙衣，以珍為草，自然四寸遍布",
    "T17n0815_003:0796c20": "于地；足蹈其上則便陷偃，舉足還復。其地平",
    "T17n0815_003:0796c21": "正猶若如掌。普錦世界有大城郭名曰上賢，",
    "T17n0815_003:0796c22": "人民熾盛安隱無患，米穀平賤快樂不倫，",
    "T17n0815_003:0796c23": "人民繁滋。其城東西長千二百八十里，南北",
    "T17n0815_003:0796c24": "廣六百四十里。上賢大城人民所居，眾多難",
    "T17n0815_003:0796c25": "計，復多於此安迦摩竭拘婁沙國。眾華如",
    "T17n0815_003:0796c26": "來常遊在於上賢大城，若一說法化三垓人",
    "T17n0815_003:0796c27": "得羅漢證；有三垓人至阿那含；有三垓人至",
    "T17n0815_003:0796c28": "斯陀含寂寞之行；有三垓人得道迹證；有三",
    "T17n0815_003:0796c29": "垓人化緣覺乘；又兩倍人皆發無上正真道",
    "T17n0815_003:0797a01": "意；有無數人皆殖眾德本。「彼四大域其境界",
    "T17n0815_003:0797a02": "中，而有一樹名蜜合成，常有華實其味甚美",
    "T17n0815_003:0797a03": "如百味饌。男子、女人若取華實當食之者，晝",
    "T17n0815_003:0797a04": "夜七日飽不飢渴，顏容姝好色中改變，精氣",
    "T17n0815_003:0797a05": "充滿、勢力強盛、形體輕便。食是已後亦不大行、",
    "T17n0815_003:0797a06": "亦不小便、無有涕唾。土不耕種賈販求利。服",
    "T17n0815_003:0797a07": "是華實自然安隱。亦無貧富，飲食、居宅等無",
    "T17n0815_003:0797a08": "差特。又彼如來諸聲聞等，六十四億百千諸",
    "T17n0815_003:0797a09": "姟諸菩薩眾復倍此數。而彼如來所遊觀",
    "T17n0815_003:0797a10": "園名曰普華，佛所食處。佛與聲聞、諸菩薩",
    "T17n0815_003:0797a11": "眾，適坐飯頃。尋時諸樹曲躬作禮，有此華實",
    "T17n0815_003:0797a12": "自然來入比丘鉢中。飯食已竟，有諸樹木復",
    "T17n0815_003:0797a13": "重作禮復住如故。」佛言：「目連！彼之世界功",
    "T17n0815_003:0797a14": "德巍巍乃如是矣。眾華如來則吾身是。今",
    "T17n0815_003:0797a15": "續現在，以此名號講說經義，則非一切聲聞、",
    "T17n0815_003:0797a16": "緣覺之所能知也。」",
    "T17n0815_003:0797a17": "佛告目連：「斯三千大千世界西南方，去此七",
    "T17n0815_003:0797a18": "大四域，有四方界名曰選擇。一一方域有八",
    "T17n0815_003:0797a19": "萬四千國，一一國有八萬四千王，一一王有",
    "T17n0815_003:0797a20": "八萬四千城。其州域大邦郡國縣邑、村落，人",
    "T17n0815_003:0797a21": "民之眾億百千垓具足備滿，斯一切王棄去非",
    "T17n0815_003:0797a22": "法。一一王者有八萬四千夫人婇女，一切婇",
    "T17n0815_003:0797a23": "女國中第一為真玉女。一一國王有五百子，",
    "T17n0815_003:0797a24": "或有千二百子者。一一諸王以正治國，不加",
    "T17n0815_003:0797a25": "鞭杖刀刃不設，各各教化不令而從。佛名釋",
    "T17n0815_003:0797a26": "寶光明如來、至真、等正覺，現在說法。「彼佛所",
    "T17n0815_003:0797a27": "遊厥四方域精舍，香座高四丈九尺，一一座",
    "T17n0815_003:0797a28": "床香氣流布。於四天下而雨天華，散於釋寶",
    "T17n0815_003:0797a29": "光明如來上，百千伎樂自然和鳴，天地忽",
    "T17n0815_003:0797b01": "然為大震動音聲如梵，積累功德不可稱計。",
    "T17n0815_003:0797b02": "百千之福為轉法輪，斷諸塵勞泥洹無垢，名",
    "T17n0815_003:0797b03": "曰將護。諸菩薩容如來說法為四大。八萬四",
    "T17n0815_003:0797b04": "千王住在宮中，及諸婇女，男女大小聞了道",
    "T17n0815_003:0797b05": "義，悉得遠塵離垢諸法，法眼生。諸王妻子、中",
    "T17n0815_003:0797b06": "宮眷屬悉發無上正真道意，皆同一音各自",
    "T17n0815_003:0797b07": "宣言：『志願出家。』如來勸讚，悉使一時同作沙",
    "T17n0815_003:0797b08": "門。若遊郡國縣邑、丘聚、村落，造行亦不種作，",
    "T17n0815_003:0797b09": "自然生粳米，諸天悉來供養之。「其佛第一講",
    "T17n0815_003:0797b10": "法，諸聲聞眾皆得立于須陀洹果，諸菩薩乘",
    "T17n0815_003:0797b11": "皆逮信忍。第二說法得斯陀含果，諸菩薩",
    "T17n0815_003:0797b12": "乘皆悉逮得柔順法忍。第三法會講說經典",
    "T17n0815_003:0797b13": "住阿那含，諸菩薩學獲致五通。第四說法立",
    "T17n0815_003:0797b14": "於羅漢，諸菩薩學得不起法忍。諸王中宮女",
    "T17n0815_003:0797b15": "子官屬，皆轉女身得為男子。斯諸如來悉授",
    "T17n0815_003:0797b16": "其決，皆當逮得無上正真之道。於意云何？彼",
    "T17n0815_003:0797b17": "界如來名釋寶光明，豈異人乎！莫造斯觀。所",
    "T17n0815_003:0797b18": "以者何？則吾身是也！以此名號于彼世界示",
    "T17n0815_003:0797b19": "現說法。如來變動，則非一切聲聞緣覺之所能",
    "T17n0815_003:0797b20": "知也。」佛告目連：「於是三千大千世界西北方，",
    "T17n0815_003:0797b21": "去此五十五四大方域，有四方域號名香土。",
    "T17n0815_003:0797b22": "以上妙好栴檀、雜香為閻浮提土地，有樹名",
    "T17n0815_003:0797b23": "曰普香。一一樹者香聞四十里，自然蓮華大",
    "T17n0815_003:0797b24": "如車輪，有無數葉香氣普流，極柔軟好絕細",
    "T17n0815_003:0797b25": "綵衣，色不可計，光燿煒煒生高二丈。一一蓮",
    "T17n0815_003:0797b26": "華其香之氣，遍四天下香周無量。香為重閣，",
    "T17n0815_003:0797b27": "香為經行。池生蓮華。無有郡縣國邑、丘聚村",
    "T17n0815_003:0797b28": "落，惟有高臺無央數千滿其境界。猶如第六",
    "T17n0815_003:0797b29": "無憍樂天，自然之物人民之安，飲食遊居等",
    "T17n0815_003:0797c01": "無差特。彼土如來說經法時，惟演清淨諸大",
    "T17n0815_003:0797c02": "人教，捨於聲聞、緣覺之事。神通菩薩周遍四",
    "T17n0815_003:0797c03": "方，不可思議諸菩薩眾，逮得法忍。「諸菩薩中",
    "T17n0815_003:0797c04": "有菩薩名曰變眾法王，志願高妙獲威成三，",
    "T17n0815_003:0797c05": "忍明神通辯才巍巍，供養、稽首、歸命無央數",
    "T17n0815_003:0797c06": "億百千諸佛。變眾法王菩薩大士勸請世尊",
    "T17n0815_003:0797c07": "演說經典，佛即聽之宣揚道義。即於佛前從",
    "T17n0815_003:0797c08": "座而興高四百里，因從毛孔悉放光明普照",
    "T17n0815_003:0797c09": "世界，自然化生微妙蓮華，其色像貌生無央",
    "T17n0815_003:0797c10": "數億百千葉，遍布境界積四丈九尺。諸天伎",
    "T17n0815_003:0797c11": "樂不鼓自鳴，出八部音法印之聲。一一法印",
    "T17n0815_003:0797c12": "總八十四億經典之訓，一一經典攝二萬二",
    "T17n0815_003:0797c13": "千香氣之敏言，從虛空中自然而建。九十六",
    "T17n0815_003:0797c14": "百千億人立不退轉，當成無上正真之道，皆",
    "T17n0815_003:0797c15": "逮得至不起法忍。諸菩薩眾如是比像周遍",
    "T17n0815_003:0797c16": "彼土。「其境人民無有盲聾亦無跛蹇，亦無惡",
    "T17n0815_003:0797c17": "色瑕穢之難，無貧匱者。斯眾菩薩三十二相",
    "T17n0815_003:0797c18": "莊嚴其身，無有異樂以法為樂，亦不食飲，服",
    "T17n0815_003:0797c19": "志禪定以為供養。彼無八處及與惡趣，假使",
    "T17n0815_003:0797c20": "壽終無有別趣，惟歸佛道。」佛言：「目連！於意",
    "T17n0815_003:0797c21": "云何？釋賢光明如來，則吾身是也！如來于彼",
    "T17n0815_003:0797c22": "變化感動，則非一切聲聞、緣覺之所能知也。」",
    "T17n0815_003:0797c23": "佛告目連：「於是三千大千世界東北方，去此",
    "T17n0815_003:0797c24": "四十二四方大域，有別大界名曰志危。其土",
    "T17n0815_003:0797c25": "人民婬、怒、癡盛，弊惡慳貪手執刀杖，無信、嫉",
    "T17n0815_003:0797c26": "妬、犯戒、瞋恚，多為徙倚懈怠慢突，放心恣意",
    "T17n0815_003:0797c27": "而不安詳。計有吾我，貪人壽命，復無智慧，不",
    "T17n0815_003:0797c28": "知時節、不曉羞慚，志性卒暴而無恭敬。彼土",
    "T17n0815_003:0797c29": "眾生顏貌變惡下劣卑賤，相求長短欲相危",
    "T17n0815_003:0798a01": "害，憙相罵詈誹謗相言。風雨不時，邪辭相教。",
    "T17n0815_003:0798a02": "其地堅鞕麁惡之瑕，荊棘污穢周布土境。斯",
    "T17n0815_003:0798a03": "諸人民形體顏貌似氷麻油草木藍色，衣服",
    "T17n0815_003:0798a04": "醜陋、飲食麁惡、貧窮困厄。土石七凶，人民憍",
    "T17n0815_003:0798a05": "念。是天宮殿人民之黨，若得財寶悉沒王藏。",
    "T17n0815_003:0798a06": "彼土人民遭眾罰厄，加之杖痛一類無差也。」",
    "T17n0815_003:0798a07": "佛言：「目連！彼土人民勤苦之患現在如是。假",
    "T17n0815_003:0798a08": "使命過終沒之後，悉墮地獄、餓鬼、畜生。其佛名",
    "T17n0815_003:0798a09": "曰心念愍哀如來、至真、等正覺。講說經法現",
    "T17n0815_003:0798a10": "十八變而演典籍，七百歲中無有一人受法教",
    "T17n0815_003:0798a11": "者。其佛世尊不以懈厭，興發大哀益加演經。",
    "T17n0815_003:0798a12": "其佛若入郡國縣邑、邦域村落，人民見之皆",
    "T17n0815_003:0798a13": "共罵詈誹謗毀辱唾賤，瓦石打之。彼如來尊",
    "T17n0815_003:0798a14": "欲開化故，亦不退止。時，佛復於七百歲中說",
    "T17n0815_003:0798a15": "經，八十四姟人皆得羅漢，得阿那含、斯陀含、",
    "T17n0815_003:0798a16": "須陀洹；各各亦復八十四姟，悉於一日出作",
    "T17n0815_003:0798a17": "沙門受成就戒。一切學者及不學者，於三月竟",
    "T17n0815_003:0798a18": "不樂餘談，一日之中皆般泥洹。又其如來續",
    "T17n0815_003:0798a19": "存處世，復有五人學菩薩乘，宿有餘釁生彼",
    "T17n0815_003:0798a20": "佛土，遭勤苦惱佛為說經。」目連白佛言：「其土",
    "T17n0815_003:0798a21": "菩薩以何罪殃，生彼土弊惡之處耶？」佛告目",
    "T17n0815_003:0798a22": "連：「菩薩以四事法，生於惡處受于惱患也。",
    "T17n0815_003:0798a23": "何等四？假使菩薩慕供養利，不學道法即生",
    "T17n0815_003:0798a24": "惡處。復次，目連！菩薩又喜誹謗正法，既自不",
    "T17n0815_003:0798a25": "學又止他人令不受持。復次，目連！菩薩呵折",
    "T17n0815_003:0798a26": "他人，斷不得共行誹謗之。復次，目連！菩薩不",
    "T17n0815_003:0798a27": "護身口意者。以是四法，生於惡趣而受惱患。」",
    "T17n0815_003:0798a28": "佛言：「在彼世界講說經者，則吾身是也。如來",
    "T17n0815_003:0798a29": "現變感動威神，則非一切聲聞、緣覺之所能知。」",
    "T17n0815_003:0798b01": "目連白佛：「如來至真惟於此三千大千世界",
    "T17n0815_003:0798b02": "現作佛事，復於餘國異佛土乎？」佛告目連：「今",
    "T17n0815_003:0798b03": "爾所見世尊示現與聲聞俱。吾又復於斯三",
    "T17n0815_003:0798b04": "千大千世界百億四大域，隨人所樂察其本",
    "T17n0815_003:0798b05": "志各為說法。又佛於斯三千世界四方大域，",
    "T17n0815_003:0798b06": "以梵天色像說法、或如來像而現教化、或現",
    "T17n0815_003:0798b07": "白衣不著袈裟、或如帝釋示現說法、或如四",
    "T17n0815_003:0798b08": "王轉輪聖王，如是一切行權方便為說經典。",
    "T17n0815_003:0798b09": "如來于斯三千大千世界，各各隨心之所憙",
    "T17n0815_003:0798b10": "樂，所應度者眾生之類，而為說法開化之也。",
    "T17n0815_003:0798b11": "及在他方無量佛土，一切聲聞、緣覺之乘所",
    "T17n0815_003:0798b12": "不能知也。如日月宮而不動移，普悉現于郡",
    "T17n0815_003:0798b13": "國縣邑、村落丘聚、州域大邦。如來若斯自於",
    "T17n0815_003:0798b14": "佛土而不動搖，則便皆現於無央數諸佛國",
    "T17n0815_003:0798b15": "土，隨從群黎本志所應，為說經典。」",
    "T17n0815_003:0798b16": "目連白佛言：「今所現佛，何所審實？忉利天上",
    "T17n0815_003:0798b17": "閻浮提者？諸天宮中三千大千域者？在他方",
    "T17n0815_003:0798b18": "異佛世界說法者乎？惟天中天當何因知審",
    "T17n0815_003:0798b19": "真佛者？施何所佛，福祐大巨不可稱限？」佛告",
    "T17n0815_003:0798b20": "目連：「吾今問爾，從意報之。卿意云何？猶如幻",
    "T17n0815_003:0798b21": "師化造化人，為男、為女何所審實？」目連答曰：",
    "T17n0815_003:0798b22": "「無有實者。天中天！所以者何？幻祝術力化有",
    "T17n0815_003:0798b23": "所變，悉無所有不可別知。」又問：「目連！所可",
    "T17n0815_003:0798b24": "故化，寧有所辯不乎？」曰：「辯之。天中之天！」佛",
    "T17n0815_003:0798b25": "言：「如是一切諸法亦如幻化，不可別知等無",
    "T17n0815_003:0798b26": "差特，亦不作。猶如幻師，任力祝術多所化",
    "T17n0815_003:0798b27": "變，所可化者等無差特。佛亦如是，以智慧聖",
    "T17n0815_003:0798b28": "而普示現諸佛國土，所造平等而無差特，悉",
    "T17n0815_003:0798b29": "為佛事。其有供養斯諸佛者，建立福祐德量",
    "T17n0815_003:0798c01": "一等，諸佛世尊無有差別。是一切法悉無所",
    "T17n0815_003:0798c02": "生亦無有實，猶如幻化。法異，亦無差別。」佛言：",
    "T17n0815_003:0798c03": "「目連！如來發意之頃，以一毛孔現江河沙等，",
    "T17n0815_003:0798c04": "如來至真三十二相，具足微妙自然顏貌，隨",
    "T17n0815_003:0798c05": "形而化普為說法，而口宣示以六十音。一切",
    "T17n0815_003:0798c06": "如來曉了眾生心之所行，眾生群黎心之所",
    "T17n0815_003:0798c07": "好，悉知根源。順諸群黎而為說法，有所演說",
    "T17n0815_003:0798c08": "眾生悉受，則除苦患。斯諸如來皆以三品，感",
    "T17n0815_003:0798c09": "動變化說眾經法，悉以四辯分別之慧，皆現",
    "T17n0815_003:0798c10": "佛德。於目連意所趣云何？何所如來為第一",
    "T17n0815_003:0798c11": "尊形像威容初最勝耶？化佛者乎？佛所化如",
    "T17n0815_003:0798c12": "來耶？」目連答曰：「無有尊卑。天中之天！所以者",
    "T17n0815_003:0798c13": "何？有所變動等無差別故也，是故無異。顏貌",
    "T17n0815_003:0798c14": "威容辯才聖達，神足說法有所度脫，不可分",
    "T17n0815_003:0798c15": "別言有差特也。」佛言：「是故，目連！當造斯觀：其",
    "T17n0815_003:0798c16": "有自然化現法者，無有差特不可別知。」佛言：",
    "T17n0815_003:0798c17": "「目連！設了諸法自然化者，則不分別言凡夫",
    "T17n0815_003:0798c18": "有異，況佛法乎！所以者何？目連！一切諸法悉",
    "T17n0815_003:0798c19": "本清淨，諸法皆空。人迷惑者，反住眾想為應",
    "T17n0815_003:0798c20": "不應，從其所喜而為馳騁。其法界者亦無所",
    "T17n0815_003:0798c21": "起、亦無所滅。法界平等如來善解。其有解斯，",
    "T17n0815_003:0798c22": "悉於閻浮提眾生之類前，化現諸佛形像相",
    "T17n0815_003:0798c23": "好及諸比丘，而令人民無覺知者。「置是，目連！",
    "T17n0815_003:0798c24": "閻浮提人也。正使四方大須彌方域，諸天人",
    "T17n0815_003:0798c25": "民及餘所生，群萌伴黨。如來現入一毛孔，於",
    "T17n0815_003:0798c26": "諸人中變化示現，及與聖眾，諸人各各不能",
    "T17n0815_003:0798c27": "相見，不知所入。「置是，目連！假使三千大千世",
    "T17n0815_003:0798c28": "界眾生之類，復令稍漸悉得人身，一切群生、",
    "T17n0815_003:0798c29": "比丘、聖眾、人民之黨。如來普現於一毛孔，不",
    "T17n0815_003:0799a01": "能相知為何所入也。「置是，目連！正所東方江",
    "T17n0815_003:0799a02": "河沙等諸佛國土，及於十方諸佛世界眾生之",
    "T17n0815_003:0799a03": "類，無量世界一切悉變逮得人身。如來遍令",
    "T17n0815_003:0799a04": "一切人民及與聖眾入一毛孔，不使眾生知為",
    "T17n0815_003:0799a05": "所入也。「置是，十方江河沙等諸佛國土群萌",
    "T17n0815_003:0799a06": "之類。」佛言：「目連！今佛現在無罣礙眼，見諸佛",
    "T17n0815_003:0799a07": "國，能以具足聖達佛眼，引若干變而為譬喻，",
    "T17n0815_003:0799a08": "於百千劫說諸佛土，不能究竟；諸佛國土不",
    "T17n0815_003:0799a09": "可限量。又斯一切群萌之黨，悉令得道，猶如",
    "T17n0815_003:0799a10": "緣覺，不能計數稱量知限，何況聲聞！惟有",
    "T17n0815_003:0799a11": "如來能知多少，國土所有廣狹大小、遠近深",
    "T17n0815_003:0799a12": "淺、毫毛分寸分了微塵。正使無量無限不可計",
    "T17n0815_003:0799a13": "會江河沙等，三千大千世界滿其中塵，佛眼",
    "T17n0815_003:0799a14": "無極，以無罣礙聖達皆見。此諸佛國復過于",
    "T17n0815_003:0799a15": "彼。斯諸佛土所有群萌不可限量，人界若斯，",
    "T17n0815_003:0799a16": "眾生甚多，多於地土。斯諸眾生稍稍漸得為",
    "T17n0815_003:0799a17": "人身。一切悉為轉輪聖王，一一聖王如彼眾",
    "T17n0815_003:0799a18": "生眷屬之數，亦復如斯。一切聖王及與官屬，",
    "T17n0815_003:0799a19": "如來悉能各各現入於一毛孔。及與聖眾各",
    "T17n0815_003:0799a20": "不覺知，不知所入也。各見如來一切毛孔，普",
    "T17n0815_003:0799a21": "現佛身及與聖眾。「如來所現威神之變，終不",
    "T17n0815_003:0799a22": "損耗。正使一劫、不可計劫、無量無限劫中現",
    "T17n0815_003:0799a23": "變，如來威聖道德之光不可稱盡，巍巍神妙",
    "T17n0815_003:0799a24": "乃如是也。於意云何？諸轉輪王及與七寶，所",
    "T17n0815_003:0799a25": "獲功德寧增多不乎？」答曰：「甚多，甚多！天中天！",
    "T17n0815_003:0799a26": "無量安住。」佛言：「目連！今吾告汝。如彼一切眾",
    "T17n0815_003:0799a27": "生之類，皆為轉輪聖王，與七寶福悉合集之。",
    "T17n0815_003:0799a28": "不及如來所造成滿一毛之福。德善之慶超",
    "T17n0815_003:0799a29": "出于彼，無以為喻也。」",
    "T17n0815_003:0799b01": "爾時，賢者目連白佛言：「惟然。世尊！我得善利",
    "T17n0815_003:0799b02": "慧及餘福。佛為法師聖尊，無限神妙乃爾。威",
    "T17n0815_003:0799b03": "豪無極明達，浩浩堂堂，光輝無邊不可窮底。",
    "T17n0815_003:0799b04": "又天中天有所興造無所損耗，於一切法靡",
    "T17n0815_003:0799b05": "不暢達。我以違失如是之像、無礙之慧，其有",
    "T17n0815_003:0799b06": "眾生得聞若斯——佛之所為威聖之變——一心能",
    "T17n0815_003:0799b07": "聞一句義者，則得善利無極之慶。何況信持",
    "T17n0815_003:0799b08": "諷誦讀者，便當具足如斯神足，發興無上正",
    "T17n0815_003:0799b09": "真之道。如是等人，當為歸命天中之天，無有",
    "T17n0815_003:0799b10": "恐畏，不當復疑有向惡趣。」爾時，諸天龍神、釋",
    "T17n0815_003:0799b11": "梵、四天王，從世尊聞佛所示現感動變化，異",
    "T17n0815_003:0799b12": "口同音而諮嗟曰：「南無諸佛！歸命世尊！假使",
    "T17n0815_003:0799b13": "有人能發斯心清淨意者，吾亦歸命為之作",
    "T17n0815_003:0799b14": "禮。興隆大道亦當逮獲。若茲變化猶若如來",
    "T17n0815_003:0799b15": "之所感動也。吾等不疑、無猶豫結。」時，天、龍、神、",
    "T17n0815_003:0799b16": "揵陀羅、釋梵、四王，五體投地歸命斯經，則以恭",
    "T17n0815_003:0799b17": "敬稽首禮佛，百千伎樂自然為鳴，散天青蓮",
    "T17n0815_003:0799b18": "芙蓉莖華遍忉利天。佛說經時，七十二垓天",
    "T17n0815_003:0799b19": "人，昔者以來未起道心，今皆發無上正真道",
    "T17n0815_003:0799b20": "意。各自說言：「吾於來世，於天上、世間人民之",
    "T17n0815_003:0799b21": "前，當暢宣顯大師子吼，亦如今日如來所為，",
    "T17n0815_003:0799b22": "興發師子大吼之導。」",
    "T17n0815_003:0799b23": "於斯月氏天白佛言：「若有族姓子、族姓女受",
    "T17n0815_003:0799b24": "斯經典，持諷誦讀廣為人說，得何福祐？」佛言：",
    "T17n0815_003:0799b25": "「假令族姓子、族姓女受斯經典，持諷誦讀為",
    "T17n0815_003:0799b26": "他人說，當值三寶而不斷絕。所以者何？其聞",
    "T17n0815_003:0799b27": "經者，不發聲聞、緣覺之心，惟志無上正真道",
    "T17n0815_003:0799b28": "意。所以者何？有學是經，其人則好微妙之義，",
    "T17n0815_003:0799b29": "諸根明達靡不信樂。是故，天子！當造斯觀：能",
    "T17n0815_003:0799c01": "受奉持諷誦讀其經典者，為護三寶令不斷",
    "T17n0815_003:0799c02": "絕。於天子意所察云何？其護三寶使不斷者，",
    "T17n0815_003:0799c03": "設令千佛各壽一劫，寧能歎盡其功德乎？」答",
    "T17n0815_003:0799c04": "曰：「不能。天中之天！」佛言：「以故天子當了知",
    "T17n0815_003:0799c05": "之，若有受持斯經典者，德不可量也。」於斯慈",
    "T17n0815_003:0799c06": "氏菩薩白佛言：「是經名曰何等？何因持名？」佛",
    "T17n0815_003:0799c07": "告彌勒：「是經名曰『忉利天品佛現感動威神",
    "T17n0815_003:0799c08": "之變』，奉持之。」佛言：「慈氏！慇懃受持諷誦說者，",
    "T17n0815_003:0799c09": "若為他人分別解義，多所成就。於眾人民若",
    "T17n0815_003:0799c10": "斯像經，流布天下甚難得值。」佛說如是。月氏",
    "T17n0815_003:0799c11": "天子、月上天子、慈氏菩薩、賢者目連，諸天、",
    "T17n0815_003:0799c12": "龍、神、阿須輪、世間人民，莫不歡喜，作禮而退。",
    "T17n0815_003:0799c13": "佛昇忉利天為母說法經卷下"
}