{
    "T07n0220_501:0549a02": "大般若波羅蜜多經卷第五百一",
    "T07n0220_501:0549a04": "三藏法師玄奘奉　詔譯",
    "T07n0220_501:0549a05": "第三分現窣堵波品第五之二",
    "T07n0220_501:0549a06": "「復次，憍尸迦！若善男子、善女人等，能於如是",
    "T07n0220_501:0549a07": "甚深般若波羅蜜多，至心聽聞、受持、讀誦、精",
    "T07n0220_501:0549a08": "勤修學、如理思惟、書寫、解說、廣令流布，是善",
    "T07n0220_501:0549a09": "男子、善女人等所獲現法當來勝利，汝應諦",
    "T07n0220_501:0549a10": "聽，極善思惟，吾當為汝分別解說。」天帝釋言：",
    "T07n0220_501:0549a11": "「唯然！願說！我等樂聞。」佛言：「憍尸迦！若有諸惡",
    "T07n0220_501:0549a12": "外道梵志，若諸惡魔及魔眷屬，若餘暴惡增",
    "T07n0220_501:0549a13": "上慢者，於是菩薩摩訶薩所，欲作種種不饒",
    "T07n0220_501:0549a14": "益事，彼適興心速自遭禍，必當殄滅不果所",
    "T07n0220_501:0549a15": "願。何以故？憍尸迦！是菩薩摩訶薩以應一切",
    "T07n0220_501:0549a16": "智智心，用無所得為方便，常修布施波羅蜜",
    "T07n0220_501:0549a17": "多乃至般若波羅蜜多，以大悲願而為上首。",
    "T07n0220_501:0549a18": "若諸有情長夜慳貪興諸鬪諍，是菩薩摩訶",
    "T07n0220_501:0549a19": "薩於內外法一切皆捨，方便令彼安住布施",
    "T07n0220_501:0549a20": "波羅蜜多。若諸有情長夜破戒作諸惡業，是",
    "T07n0220_501:0549a21": "菩薩摩訶薩於內外法一切皆捨，方便令彼",
    "T07n0220_501:0549a22": "安住淨戒波羅蜜多。若諸有情長夜忿恚更",
    "T07n0220_501:0549a23": "相損害，是菩薩摩訶薩於內外法一切皆捨，",
    "T07n0220_501:0549a24": "方便令彼安住安忍波羅蜜多。若諸有情長",
    "T07n0220_501:0549a25": "夜懈怠捨諸善業，是菩薩摩訶薩於內外法",
    "T07n0220_501:0549a26": "一切皆捨，方便令彼安住精進波羅蜜多。若",
    "T07n0220_501:0549a27": "諸有情長夜散亂心務囂動，是菩薩摩訶薩",
    "T07n0220_501:0549a28": "於內外法一切皆捨，方便令彼安住靜慮波",
    "T07n0220_501:0549a29": "羅蜜多。若諸有情長夜愚癡不知善惡，是菩",
    "T07n0220_501:0549b01": "薩摩訶薩於內外法一切皆捨，方便令彼安",
    "T07n0220_501:0549b02": "住般若波羅蜜多。若諸有情流轉生死，貪、瞋、",
    "T07n0220_501:0549b03": "癡等纏繞其心，造作眾多不饒益事，是菩薩",
    "T07n0220_501:0549b04": "摩訶薩善權方便，令彼伏滅貪、瞋、癡等生死",
    "T07n0220_501:0549b05": "因緣，或令安住四靜慮、四無量、四無色定，或",
    "T07n0220_501:0549b06": "令安住四念住乃至八聖道支，或令安住空、",
    "T07n0220_501:0549b07": "無相、無願解脫門，或令安住八解脫、九次第",
    "T07n0220_501:0549b08": "定，或令安住諸菩薩地，或令安住內空乃至",
    "T07n0220_501:0549b09": "無性自性空，或令安住真如乃至不思議界，",
    "T07n0220_501:0549b10": "或令安住斷界乃至無為界，或令安住苦、集、",
    "T07n0220_501:0549b11": "滅、道聖諦，或令安住淨觀地乃至如來地，或",
    "T07n0220_501:0549b12": "令安住五眼、六神通，或令安住如來十力乃",
    "T07n0220_501:0549b13": "至十八佛不共法，或令安住無忘失法、恒住",
    "T07n0220_501:0549b14": "捨性，或令安住一切陀羅尼門、三摩地門，或",
    "T07n0220_501:0549b15": "令安住一切智、道相智、一切相智，或令安住",
    "T07n0220_501:0549b16": "預流果乃至獨覺菩提，或令安住一切菩薩摩",
    "T07n0220_501:0549b17": "訶薩行，或令安住諸佛無上正等菩提，或令",
    "T07n0220_501:0549b18": "安住諸餘世間、出世善法。「憍尸迦！如是名為",
    "T07n0220_501:0549b19": "於深般若波羅蜜多至心聽聞、受持、讀誦、精",
    "T07n0220_501:0549b20": "勤修學、如理思惟、書寫、解說、廣令流布，諸菩",
    "T07n0220_501:0549b21": "薩摩訶薩現法勝利。「憍尸迦！是菩薩摩訶薩",
    "T07n0220_501:0549b22": "由此因緣，於當來世速證無上正等菩提，轉",
    "T07n0220_501:0549b23": "妙法輪度無量眾，隨本所願安立有情，令於",
    "T07n0220_501:0549b24": "三乘修學究竟，乃至證得無餘涅槃。「憍尸迦！",
    "T07n0220_501:0549b25": "如是名為於深般若波羅蜜多至心聽聞、受持、",
    "T07n0220_501:0549b26": "讀誦、精勤修學、如理思惟、書寫、解說、廣令流",
    "T07n0220_501:0549b27": "布，諸菩薩摩訶薩當來勝利。「復次，憍尸迦！若",
    "T07n0220_501:0549b28": "善男子、善女人等於此般若波羅蜜多，至心",
    "T07n0220_501:0549b29": "聽聞、受持、讀誦、精勤修學、如理思惟、書寫、解",
    "T07n0220_501:0549c01": "說、廣令流布，其地方所，若有惡魔及魔眷屬，",
    "T07n0220_501:0549c02": "或有種種外道梵志及餘暴惡增上慢者，憎",
    "T07n0220_501:0549c03": "嫉般若波羅蜜多，欲為障礙、詰責、違拒、令速",
    "T07n0220_501:0549c04": "隱沒，雖有此願終不能成。彼因暫聞般若聲",
    "T07n0220_501:0549c05": "故，眾惡漸滅功德漸生，後依三乘得盡苦際，",
    "T07n0220_501:0549c06": "或脫惡趣生天、人中。「憍尸迦！如有妙藥名曰",
    "T07n0220_501:0549c07": "莫耆，是藥威勢能銷眾毒，如是妙藥隨所在",
    "T07n0220_501:0549c08": "處，諸毒蟲類不能逼近。有大毒蛇飢行求食，",
    "T07n0220_501:0549c09": "遇見生類欲螫噉之，其生怖死奔趣妙藥，蛇",
    "T07n0220_501:0549c10": "聞藥氣尋便退走。何以故？憍尸迦！如是妙藥",
    "T07n0220_501:0549c11": "具大威勢，能益身命銷伏眾毒。當知般若波",
    "T07n0220_501:0549c12": "羅蜜多具大威勢亦復如是，若善男子、善女",
    "T07n0220_501:0549c13": "人等至心聽聞、受持、讀誦、精勤修學、如理思",
    "T07n0220_501:0549c14": "惟、書寫、解說、廣令流布，諸惡魔等於此菩薩",
    "T07n0220_501:0549c15": "摩訶薩所欲為惡事，由此般若波羅蜜多威",
    "T07n0220_501:0549c16": "神力故，令彼惡事於其方所自當殄滅無所",
    "T07n0220_501:0549c17": "能為。何以故？憍尸迦！由此般若波羅蜜多具",
    "T07n0220_501:0549c18": "大威力，能摧眾惡增善法故。「云何般若波羅",
    "T07n0220_501:0549c19": "蜜多能摧眾惡增長諸善？謂此般若波羅蜜",
    "T07n0220_501:0549c20": "多滅貪、瞋、癡，無明乃至純大苦蘊，障蓋、隨眠、",
    "T07n0220_501:0549c21": "纏垢、結縛，我見、有情見乃至見者見，斷見、常",
    "T07n0220_501:0549c22": "見、無見、有見乃至種種諸惡見趣，慳貪、破戒、",
    "T07n0220_501:0549c23": "忿恚、懈怠、散亂、愚癡，常想、樂想、我想、淨想及",
    "T07n0220_501:0549c24": "餘一切貪、瞋、癡、慢、疑、見行等無不能滅，亦滅",
    "T07n0220_501:0549c25": "色執乃至識執，乃至亦滅一切相智執、菩提",
    "T07n0220_501:0549c26": "涅槃執。憍尸迦！如是般若波羅蜜多，能滅此",
    "T07n0220_501:0549c27": "等一切惡法，及能增長一切善事。是故般若",
    "T07n0220_501:0549c28": "波羅蜜多，有無數量大威神力。「復次，憍尸迦！",
    "T07n0220_501:0549c29": "若善男子、善女人等於此般若波羅蜜多，至",
    "T07n0220_501:0550a01": "心聽聞、受持、讀誦、精勤修學、如理思惟、書寫、",
    "T07n0220_501:0550a02": "解說、廣令流布，是菩薩摩訶薩常為三千大",
    "T07n0220_501:0550a03": "千世界，四大天王及天帝釋、堪忍界主、大梵",
    "T07n0220_501:0550a04": "天王、淨居天等并餘善神常來擁護，不令一",
    "T07n0220_501:0550a05": "切災橫侵惱，如法所求無不滿足。十方世界",
    "T07n0220_501:0550a06": "現在如來、應、正等覺亦常護念，令惡漸滅善",
    "T07n0220_501:0550a07": "法漸增，謂令增長布施波羅蜜多乃至般若",
    "T07n0220_501:0550a08": "波羅蜜多，如是乃至亦令增長一切智、道相",
    "T07n0220_501:0550a09": "智、一切相智，以無所得為方便故，所修所住",
    "T07n0220_501:0550a10": "常無退減。憍尸迦！是菩薩摩訶薩由此因緣，",
    "T07n0220_501:0550a11": "言詞威肅聞皆敬愛，發言稱量語不諠雜，堅",
    "T07n0220_501:0550a12": "事善友深知恩報，不為慳嫉、忿恨、覆惱、諂誑、",
    "T07n0220_501:0550a13": "憍等隱蔽其心。「憍尸迦！是菩薩摩訶薩自能",
    "T07n0220_501:0550a14": "離斷生命，亦勸他離斷生命，無倒稱揚離斷",
    "T07n0220_501:0550a15": "生命法，歡喜讚歎離斷生命者。如是乃至自",
    "T07n0220_501:0550a16": "能離邪見，亦勸他離邪見，無倒稱揚離邪見",
    "T07n0220_501:0550a17": "法，歡喜讚歎離邪見者。憍尸迦！是菩薩摩訶",
    "T07n0220_501:0550a18": "薩自能行布施乃至般若波羅蜜多，亦勸他",
    "T07n0220_501:0550a19": "行布施乃至般若波羅蜜多，無倒稱揚行布",
    "T07n0220_501:0550a20": "施乃至般若波羅蜜多法，歡喜讚歎行布施",
    "T07n0220_501:0550a21": "乃至般若波羅蜜多者。如是乃至自能修一",
    "T07n0220_501:0550a22": "切智、道相智、一切相智，亦勸他修一切智、道",
    "T07n0220_501:0550a23": "相智、一切相智，無倒稱揚修一切智、道相智、",
    "T07n0220_501:0550a24": "一切相智法，歡喜讚歎修一切智、道相智、一",
    "T07n0220_501:0550a25": "切相智者。「憍尸迦！是菩薩摩訶薩修行布施",
    "T07n0220_501:0550a26": "乃至般若波羅蜜多，以無所得而為方便，與",
    "T07n0220_501:0550a27": "諸有情平等共有迴向無上正等菩提。是菩",
    "T07n0220_501:0550a28": "薩摩訶薩常作是念：『我若不能修行布施波",
    "T07n0220_501:0550a29": "羅蜜多，當生貧窮下賤種類；我若不能修行",
    "T07n0220_501:0550b01": "淨戒波羅蜜多，閉人、天門墮諸惡趣；我若不",
    "T07n0220_501:0550b02": "能修行安忍波羅蜜多，當缺諸根形貌醜陋，",
    "T07n0220_501:0550b03": "不具菩薩圓滿色身；我若不能修行精進波",
    "T07n0220_501:0550b04": "羅蜜多，便不能修菩薩勝道，常懷懈怠眾事",
    "T07n0220_501:0550b05": "不成；我若不能修行靜慮波羅蜜多，便不能",
    "T07n0220_501:0550b06": "修菩薩勝定，心恒散亂所欲不成；我若不能",
    "T07n0220_501:0550b07": "修行般若波羅蜜多，便不能得方便善巧超",
    "T07n0220_501:0550b08": "諸聲聞、獨覺等地。若有如是貧窮等事，尚無",
    "T07n0220_501:0550b09": "勢力成熟有情，亦復不能嚴淨佛土，況當能",
    "T07n0220_501:0550b10": "得一切智智！』是菩薩摩訶薩常作是念：『我不",
    "T07n0220_501:0550b11": "應隨慳貪勢力，若隨彼力則我布施波羅蜜",
    "T07n0220_501:0550b12": "多不得圓滿；我不應隨破戒勢力，若隨彼力",
    "T07n0220_501:0550b13": "則我淨戒波羅蜜多不得圓滿；我不應隨忿",
    "T07n0220_501:0550b14": "恚勢力，若隨彼力則我安忍波羅蜜多不得",
    "T07n0220_501:0550b15": "圓滿；我不應隨懈怠勢力，若隨彼力則我精",
    "T07n0220_501:0550b16": "進波羅蜜多不得圓滿；我不應隨散亂勢力，",
    "T07n0220_501:0550b17": "若隨彼力則我靜慮波羅蜜多不得圓滿；我",
    "T07n0220_501:0550b18": "不應隨愚癡勢力，若隨彼力則我般若波羅",
    "T07n0220_501:0550b19": "蜜多不得圓滿。若我六種波羅蜜多不得圓",
    "T07n0220_501:0550b20": "滿，終不能得一切智智利益安樂一切有情。』",
    "T07n0220_501:0550b21": "「憍尸迦！是菩薩摩訶薩不離一切智智心，以",
    "T07n0220_501:0550b22": "無所得為方便，於此般若波羅蜜多，至心聽",
    "T07n0220_501:0550b23": "聞、受持、讀誦、精勤修學、如理思惟、書寫、解說、",
    "T07n0220_501:0550b24": "廣令流布，得如是等現法當來世、出世間功",
    "T07n0220_501:0550b25": "德勝利。」",
    "T07n0220_501:0550b26": "爾時，天帝釋白佛言：「世尊！如是般若波羅蜜",
    "T07n0220_501:0550b27": "多甚奇希有，能調菩薩摩訶薩眾令離高心，",
    "T07n0220_501:0550b28": "復能迴向一切智智。」爾時，佛告天帝釋言：「憍",
    "T07n0220_501:0550b29": "尸迦！云何般若波羅蜜多甚奇希有，能調菩",
    "T07n0220_501:0550c01": "薩摩訶薩眾令離高心，復能迴向一切智智？」",
    "T07n0220_501:0550c02": "時，天帝釋白言：「世尊！諸菩薩摩訶薩行世間",
    "T07n0220_501:0550c03": "布施波羅蜜多時，若於如來應正等覺及諸",
    "T07n0220_501:0550c04": "菩薩、獨覺、聲聞、孤窮、老病、道行、乞者而行布",
    "T07n0220_501:0550c05": "施，便作是念：『我能施佛乃至乞者。』是菩薩摩",
    "T07n0220_501:0550c06": "訶薩無方便善巧故，雖行布施波羅蜜多，而",
    "T07n0220_501:0550c07": "起高心不能迴向一切智智。諸菩薩摩訶薩",
    "T07n0220_501:0550c08": "行世間淨戒、安忍、精進、靜慮、般若波羅蜜多",
    "T07n0220_501:0550c09": "時，便作是念：『我能修行淨戒乃至般若波羅",
    "T07n0220_501:0550c10": "蜜多。』亦作是念：『我能圓滿淨戒乃至般若波",
    "T07n0220_501:0550c11": "羅蜜多。』是菩薩摩訶薩無方便善巧故，雖行",
    "T07n0220_501:0550c12": "淨戒乃至般若波羅蜜多，而起高心不能迴",
    "T07n0220_501:0550c13": "向一切智智。如是乃至諸菩薩摩訶薩修行",
    "T07n0220_501:0550c14": "一切智、道相智、一切相智時，若作是念：『我能",
    "T07n0220_501:0550c15": "修行一切智、道相智、一切相智。』亦作是念：『我",
    "T07n0220_501:0550c16": "能圓滿一切智、道相智、一切相智。』是菩薩摩",
    "T07n0220_501:0550c17": "訶薩無方便善巧故，雖修行一切智、道相智、",
    "T07n0220_501:0550c18": "一切相智，而起高心不能迴向一切智智。諸",
    "T07n0220_501:0550c19": "菩薩摩訶薩成熟有情、嚴淨佛土時，若作是",
    "T07n0220_501:0550c20": "念：『我能成熟有情、嚴淨佛土，餘無此能。』是菩",
    "T07n0220_501:0550c21": "薩摩訶薩無方便善巧故，雖成熟有情、嚴淨",
    "T07n0220_501:0550c22": "佛土，而起高心不能迴向一切智智。「世尊！如",
    "T07n0220_501:0550c23": "是菩薩摩訶薩眾，依世間心修諸善法，無方",
    "T07n0220_501:0550c24": "便善巧故，我、我所執擾亂心故，雖修般若波",
    "T07n0220_501:0550c25": "羅蜜多而未得故，不能調伏高心，亦不能迴",
    "T07n0220_501:0550c26": "向一切智智。世尊！若菩薩摩訶薩行出世布",
    "T07n0220_501:0550c27": "施波羅蜜多時，善修般若波羅蜜多故不得",
    "T07n0220_501:0550c28": "施者，不得受者，不得布施，是菩薩摩訶薩依",
    "T07n0220_501:0550c29": "止般若波羅蜜多而行布施故，能調伏高心，",
    "T07n0220_501:0551a01": "亦能迴向一切智智。若菩薩摩訶薩行出世",
    "T07n0220_501:0551a02": "淨戒乃至般若波羅蜜多時，善修般若波羅",
    "T07n0220_501:0551a03": "蜜多故，不得淨戒乃至般若及一切法，是菩",
    "T07n0220_501:0551a04": "薩摩訶薩依止般若波羅蜜多，而行淨戒乃",
    "T07n0220_501:0551a05": "至般若故能調伏高心，亦能迴向一切智智。",
    "T07n0220_501:0551a06": "如是乃至若菩薩摩訶薩修行一切智、道相智、",
    "T07n0220_501:0551a07": "一切相智時，善修般若波羅蜜多故，不得一",
    "T07n0220_501:0551a08": "切智、道相智、一切相智及一切法，是菩薩摩",
    "T07n0220_501:0551a09": "訶薩依止般若波羅蜜多，而修一切智、道相",
    "T07n0220_501:0551a10": "智、一切相智故能調伏高心，亦能迴向一切",
    "T07n0220_501:0551a11": "智智。若菩薩摩訶薩成熟有情、嚴淨佛土時，",
    "T07n0220_501:0551a12": "善修般若波羅蜜多故，不得成熟有情、嚴淨",
    "T07n0220_501:0551a13": "佛土及一切法，是菩薩摩訶薩依止般若波",
    "T07n0220_501:0551a14": "羅蜜多，而成熟有情、嚴淨佛土故能調伏高",
    "T07n0220_501:0551a15": "心，亦能迴向一切智智。「世尊！由此因緣，我作",
    "T07n0220_501:0551a16": "是說：如是般若波羅蜜多甚奇希有，能調菩",
    "T07n0220_501:0551a17": "薩摩訶薩眾令離高心，復能迴向一切智智。」",
    "T07n0220_501:0551a18": "爾時，佛告天帝釋言：「憍尸迦！若善男子、善女",
    "T07n0220_501:0551a19": "人等能於般若波羅蜜多甚深經典，不離一",
    "T07n0220_501:0551a20": "切智智心，以無所得為方便，至心聽聞、受持、",
    "T07n0220_501:0551a21": "讀誦、精勤修學、如理思惟、書寫、解說、廣令流",
    "T07n0220_501:0551a22": "布，是善男子、善女人等身心安樂，不為一切",
    "T07n0220_501:0551a23": "災橫侵惱。若在軍旅交戰陣時，至心念誦如",
    "T07n0220_501:0551a24": "是般若波羅蜜多，於諸有情慈悲護念，不為",
    "T07n0220_501:0551a25": "刀杖之所傷殺，所對怨敵皆起慈心，設起惡",
    "T07n0220_501:0551a26": "心自然退敗，是善男子、善女人等，若在軍旅",
    "T07n0220_501:0551a27": "刀箭所傷失命喪身，終無是處。何以故？憍尸",
    "T07n0220_501:0551a28": "迦！是善男子、善女人等不離一切智智心，以",
    "T07n0220_501:0551a29": "無所得為方便，長夜修行甚深般若波羅蜜",
    "T07n0220_501:0551b01": "多，自能降伏貪、瞋、癡、慢、惡見、隨眠、纏垢、惡業",
    "T07n0220_501:0551b02": "種種刀杖，亦能除他貪、瞋、癡、慢、惡見、隨眠、纏",
    "T07n0220_501:0551b03": "垢、惡業諸刀杖故。「復次，憍尸迦！若善男子、善",
    "T07n0220_501:0551b04": "女人等，能於般若波羅蜜多甚深經典，不離",
    "T07n0220_501:0551b05": "一切智智心，以無所得為方便，至心聽聞、受",
    "T07n0220_501:0551b06": "持、讀誦、精勤修學、如理思惟、恭敬供養、尊重",
    "T07n0220_501:0551b07": "讚歎、書寫、解說、廣令流布，是善男子、善女人",
    "T07n0220_501:0551b08": "等，一切毒藥、蠱道、鬼魅、厭禱、呪術皆不能害，",
    "T07n0220_501:0551b09": "水不能溺，火不能燒，刀杖、惡獸、怨賊、惡神、眾",
    "T07n0220_501:0551b10": "邪、魍魎不能傷害。何以故？憍尸迦！如是般若",
    "T07n0220_501:0551b11": "波羅蜜多是大神呪，如是般若波羅蜜多是",
    "T07n0220_501:0551b12": "大明呪，如是般若波羅蜜多是無上呪，如是",
    "T07n0220_501:0551b13": "般若波羅蜜多是無等等呪，如是般若波羅",
    "T07n0220_501:0551b14": "蜜多是一切呪王，最上最妙，無能及者，具大",
    "T07n0220_501:0551b15": "威力能伏一切，不為一切之所降伏。是善男",
    "T07n0220_501:0551b16": "子、善女人等精勤修學如是呪王，不為自害，",
    "T07n0220_501:0551b17": "不為他害，不為俱害。何以故？憍尸迦！是善男",
    "T07n0220_501:0551b18": "子、善女人等學此般若波羅蜜多，了自他俱",
    "T07n0220_501:0551b19": "不可得故。憍尸迦！是善男子、善女人等學此",
    "T07n0220_501:0551b20": "般若波羅蜜多大呪王時，不得我乃至見者，",
    "T07n0220_501:0551b21": "不得色乃至識，如是乃至不得一切智、道相",
    "T07n0220_501:0551b22": "智、一切相智，以於我等無所得故，不為自害，",
    "T07n0220_501:0551b23": "不為他害，不為俱害。「憍尸迦！是善男子、善女",
    "T07n0220_501:0551b24": "人等學此般若波羅蜜多大呪王時，於我及",
    "T07n0220_501:0551b25": "法雖無所得，而證無上正等菩提，觀諸有情",
    "T07n0220_501:0551b26": "心行差別，隨宜為轉無上法輪，令如說行得",
    "T07n0220_501:0551b27": "大饒益。何以故？憍尸迦！過去未來現在菩薩",
    "T07n0220_501:0551b28": "摩訶薩眾，皆於如是甚深般若波羅蜜多大",
    "T07n0220_501:0551b29": "神呪王精勤修學，已、當、現證無上菩提，轉妙",
    "T07n0220_501:0551c01": "法輪度無量眾。",
    "T07n0220_501:0551c02": "「復次，憍尸迦！若善男子、善女人等於此般若",
    "T07n0220_501:0551c03": "波羅蜜多甚深經典，不離一切智智心，以無",
    "T07n0220_501:0551c04": "所得為方便，至心聽聞、受持、讀誦、精勤修學、",
    "T07n0220_501:0551c05": "如理思惟、書寫、解說、廣令流布，是善男子、善",
    "T07n0220_501:0551c06": "女人等隨所居止國土城邑人及非人，不為",
    "T07n0220_501:0551c07": "一切災橫疾疫之所傷害。何以故？憍尸迦！是",
    "T07n0220_501:0551c08": "善男子、善女人等隨所住處，為此三千大千",
    "T07n0220_501:0551c09": "世界及餘十方無量無數無邊世界，所有四",
    "T07n0220_501:0551c10": "大王眾天乃至色究竟天，并諸龍、神、阿素洛",
    "T07n0220_501:0551c11": "等，常來守護、恭敬供養、尊重讚歎，不令般若",
    "T07n0220_501:0551c12": "波羅蜜多大神呪王有留難故。「復次，憍尸迦！",
    "T07n0220_501:0551c13": "若善男子、善女人等書此般若波羅蜜多大",
    "T07n0220_501:0551c14": "神呪王，置清淨處恭敬供養、尊重讚歎，雖不",
    "T07n0220_501:0551c15": "聽聞、受持、讀誦、精勤修學、如理思惟，亦不為",
    "T07n0220_501:0551c16": "他開示分別，而此住處國邑王都，人非人等",
    "T07n0220_501:0551c17": "不為一切災橫疾疫之所傷害。何以故？憍尸",
    "T07n0220_501:0551c18": "迦！如是般若波羅蜜多大神呪王隨所住處，",
    "T07n0220_501:0551c19": "為此三千大千世界及餘十方無量無數無邊",
    "T07n0220_501:0551c20": "世界，所有四大王眾天乃至色究竟天并",
    "T07n0220_501:0551c21": "諸龍神、阿素洛等，常來守護、恭敬供養、尊重",
    "T07n0220_501:0551c22": "讚歎，不令般若波羅蜜多大神呪王有留難",
    "T07n0220_501:0551c23": "故。「憍尸迦！是善男子，善女人等但書般若波",
    "T07n0220_501:0551c24": "羅蜜多大神呪王，置清淨處恭敬供養、尊重",
    "T07n0220_501:0551c25": "讚歎，尚獲如是現法勝利，況能聽聞、受持、讀",
    "T07n0220_501:0551c26": "誦、精勤修學、如理思惟，及廣為他開示分別！",
    "T07n0220_501:0551c27": "當知是輩功德無邊，速證菩提饒益一切。「復",
    "T07n0220_501:0551c28": "次，憍尸迦！若善男子、善女人等怖畏怨家、惡",
    "T07n0220_501:0551c29": "獸、災橫、厭禱、疾疫、毒藥、呪等，應書般若波羅",
    "T07n0220_501:0552a01": "蜜多大神呪王，隨多少分香囊盛貯置寶筒",
    "T07n0220_501:0552a02": "中，恒隨逐身供養恭敬、尊重讚歎，諸怖畏事",
    "T07n0220_501:0552a03": "皆自銷除，天龍、鬼神常守護故。憍尸迦！譬如",
    "T07n0220_501:0552a04": "有人或傍生類入菩提樹院，或至彼院邊，",
    "T07n0220_501:0552a05": "人非人等不能傷害。何以故？憍尸迦！過去、未",
    "T07n0220_501:0552a06": "來、現在諸佛皆坐此處證得無上正等菩提，",
    "T07n0220_501:0552a07": "得菩提已，施諸有情，無恐、無怖、無怨、無害、身心",
    "T07n0220_501:0552a08": "安樂。安立無量無數有情，令住天人尊貴妙",
    "T07n0220_501:0552a09": "行；安立無量無數有情，令住三乘安樂妙行；",
    "T07n0220_501:0552a10": "安立無量無數有情，令現證得或預流果、或一",
    "T07n0220_501:0552a11": "來果、或不還果、或阿羅漢果；安立無量無數",
    "T07n0220_501:0552a12": "有情，令當證得獨覺菩提；安立無量無數有",
    "T07n0220_501:0552a13": "情，令修菩薩摩訶薩行當得無上正等菩提。",
    "T07n0220_501:0552a14": "如是勝事皆由般若波羅蜜多威神之力，是",
    "T07n0220_501:0552a15": "故此處一切天、龍、阿素洛等皆同守護、恭敬",
    "T07n0220_501:0552a16": "供養、尊重讚歎。當知般若波羅蜜多甚深經",
    "T07n0220_501:0552a17": "典隨所住處亦復如是，一切天、龍、阿素洛等",
    "T07n0220_501:0552a18": "常來守護、恭敬供養、尊重讚歎不令般若波羅",
    "T07n0220_501:0552a19": "蜜多有留難故。「憍尸迦！如是般若波羅蜜多",
    "T07n0220_501:0552a20": "甚深經典隨所在處，當知是處即真制多，一",
    "T07n0220_501:0552a21": "切有情皆應敬禮，當以種種上妙花鬘、塗散",
    "T07n0220_501:0552a22": "等香、衣服、瓔珞、寶幢、幡蓋、眾妙、珍奇、伎樂、燈明",
    "T07n0220_501:0552a23": "供養恭敬、尊重讚歎。」",
    "T07n0220_501:0552a24": "爾時，天帝釋白佛言：「世尊！若善男子、善女",
    "T07n0220_501:0552a25": "人等書此般若波羅蜜多甚深經典，種種莊",
    "T07n0220_501:0552a26": "嚴恭敬供養、尊重讚歎，復以種種上妙花鬘、",
    "T07n0220_501:0552a27": "塗散等香、衣服、瓔珞、寶幢、幡蓋、眾妙、珍奇、伎樂、",
    "T07n0220_501:0552a28": "燈明而為供養。有善男子、善女人等佛涅槃",
    "T07n0220_501:0552a29": "後起窣堵波七寶嚴飾，寶函盛貯佛設利羅",
    "T07n0220_501:0552b01": "安置其中，恭敬供養、尊重讚歎，復以種種上",
    "T07n0220_501:0552b02": "妙花鬘、塗散等香、衣服、瓔珞、寶幢、幡蓋、眾妙、珍",
    "T07n0220_501:0552b03": "奇、伎樂、燈明而為供養。二所獲福，何者為多？」",
    "T07n0220_501:0552b04": "佛告憍尸迦：「我還問汝，當隨意答。於意云何？",
    "T07n0220_501:0552b05": "如來所得一切智智及相好身，依何等法修",
    "T07n0220_501:0552b06": "學而得？」天帝釋言：「如來所得一切智智及相",
    "T07n0220_501:0552b07": "好身，依此般若波羅蜜多甚深經典修學而",
    "T07n0220_501:0552b08": "得。」佛告憍尸迦：「如是！如是！如汝所說。我依般",
    "T07n0220_501:0552b09": "若波羅蜜多甚深經典修學故，得一切智智",
    "T07n0220_501:0552b10": "及相好身。何以故？憍尸迦！不學般若波羅蜜",
    "T07n0220_501:0552b11": "多甚深經典，能得無上正等菩提無有是處。",
    "T07n0220_501:0552b12": "「憍尸迦！非但獲得相好身故說名如來、應、正",
    "T07n0220_501:0552b13": "等覺，要由證得一切智智說名如來、應、正等",
    "T07n0220_501:0552b14": "覺。憍尸迦！如來所得一切智智，要由般若波",
    "T07n0220_501:0552b15": "羅蜜多為因故起，佛相好身但為依處，若不",
    "T07n0220_501:0552b16": "依止佛相好身，一切智智無由而起，是故般",
    "T07n0220_501:0552b17": "若波羅蜜多正為因生一切智智，欲令此智",
    "T07n0220_501:0552b18": "現前相續故，復修集佛相好身。此相好身若",
    "T07n0220_501:0552b19": "非遍智所依處者，一切天、龍、阿素洛等不應",
    "T07n0220_501:0552b20": "竭誠供養恭敬，以相好身與佛遍智為所依",
    "T07n0220_501:0552b21": "止故，諸天、龍神、阿素洛等供養恭敬。由此緣",
    "T07n0220_501:0552b22": "故，我涅槃後諸天、龍神、人非人等供養恭敬",
    "T07n0220_501:0552b23": "我設利羅。「憍尸迦！若善男子、善女人等，但",
    "T07n0220_501:0552b24": "於般若波羅蜜多甚深經典恭敬供養、尊重",
    "T07n0220_501:0552b25": "讚歎，則為供養一切智智及所依止佛相好",
    "T07n0220_501:0552b26": "身并涅槃後佛設利羅。何以故？憍尸迦！一",
    "T07n0220_501:0552b27": "切智智及相好身并設利羅，皆以般若波羅",
    "T07n0220_501:0552b28": "蜜多為根本故。憍尸迦！若善男子、善女人等",
    "T07n0220_501:0552b29": "但於佛身及設利羅恭敬供養、尊重讚歎，非",
    "T07n0220_501:0552c01": "為供養一切智智及此般若波羅蜜多。何以",
    "T07n0220_501:0552c02": "故？憍尸迦！佛身遺體非此般若波羅蜜多、一",
    "T07n0220_501:0552c03": "切智智之根本故。憍尸迦！由此因緣，若善男",
    "T07n0220_501:0552c04": "子、善女人等，欲供養佛若身若心及餘功德，",
    "T07n0220_501:0552c05": "先當聽聞、受持、讀誦、精勤修學、如理思惟、書",
    "T07n0220_501:0552c06": "寫、解說如是般若波羅蜜多甚深經典，復以",
    "T07n0220_501:0552c07": "種種上妙花鬘、塗散等香、衣服、瓔珞、寶幢、幡蓋、",
    "T07n0220_501:0552c08": "眾妙、珍奇、伎樂、燈明、供養恭敬、尊重讚歎。「以",
    "T07n0220_501:0552c09": "是故，憍尸迦！若善男子、善女人等，書此般",
    "T07n0220_501:0552c10": "若波羅蜜多甚深經典，種種莊嚴恭敬供養、",
    "T07n0220_501:0552c11": "尊重讚歎，復以種種上妙花鬘、塗散等香、衣",
    "T07n0220_501:0552c12": "服、瓔珞、寶幢、幡蓋、眾妙、珍奇、伎樂、燈明而為供",
    "T07n0220_501:0552c13": "養。有善男子、善女人等佛涅槃後起窣堵波",
    "T07n0220_501:0552c14": "七寶嚴飾，寶函盛貯佛設利羅安置其中，恭",
    "T07n0220_501:0552c15": "敬供養、尊重讚歎，復以種種上妙花鬘、塗散",
    "T07n0220_501:0552c16": "等香、衣服、瓔珞、寶幢、幡蓋、眾妙、珍奇、伎樂、燈明",
    "T07n0220_501:0552c17": "而為供養。二所獲福，前者為多無量倍數。「何",
    "T07n0220_501:0552c18": "以故？憍尸迦！如是般若波羅蜜多甚深經典，",
    "T07n0220_501:0552c19": "速能成辦布施波羅蜜多乃至般若波羅蜜",
    "T07n0220_501:0552c20": "多，內空乃至無性自性空，真如乃至不思議",
    "T07n0220_501:0552c21": "界，斷界乃至無為界，苦、集、滅、道聖諦，四念住",
    "T07n0220_501:0552c22": "乃至八聖道支，四靜慮、四無量、四無色定，八",
    "T07n0220_501:0552c23": "解脫、九次第定，空、無相、無願解脫門，淨觀地",
    "T07n0220_501:0552c24": "乃至如來地，極喜地乃至法雲地，五眼、六神",
    "T07n0220_501:0552c25": "通，如來十力乃至十八佛不共法，無忘失法、",
    "T07n0220_501:0552c26": "恒住捨性，一切陀羅尼門、三摩地門，一切智、",
    "T07n0220_501:0552c27": "道相智、一切相智，成熟有情、嚴淨佛土，亦能",
    "T07n0220_501:0552c28": "成辦諸菩薩摩訶薩族姓圓滿、色力圓滿、財寶",
    "T07n0220_501:0552c29": "圓滿、眷屬圓滿，亦能成辦世間所有十善業",
    "T07n0220_501:0553a01": "道，供養沙門、父母、師長，施、戒、修等無量善法，",
    "T07n0220_501:0553a02": "亦能成辦剎帝利大族、婆羅門大族、長者大族、",
    "T07n0220_501:0553a03": "居士大族、四大王眾天乃至非想非非想處",
    "T07n0220_501:0553a04": "天，亦能成辦預流、一來、不還、阿羅漢果、獨覺",
    "T07n0220_501:0553a05": "菩提、一切菩薩摩訶薩行、諸佛無上正等菩",
    "T07n0220_501:0553a06": "提，亦能成辦聲聞、獨覺、菩薩、如來應正等覺，",
    "T07n0220_501:0553a07": "亦能成辦不可思量、不可宣說、無上無上上、無",
    "T07n0220_501:0553a08": "等無等等一切智智。」",
    "T07n0220_501:0553a09": "時，天帝釋復白佛言：「贍部洲人於此般若波",
    "T07n0220_501:0553a10": "羅蜜多甚深經典不恭敬供養、尊重讚歎者，",
    "T07n0220_501:0553a11": "彼豈不知恭敬供養、尊重讚歎如是般若波羅",
    "T07n0220_501:0553a12": "蜜多甚深經典，獲得種種功德勝利？」佛告憍",
    "T07n0220_501:0553a13": "尸迦：「我還問汝，隨汝意答。於意云何？贍部洲",
    "T07n0220_501:0553a14": "內有幾許人成佛證淨、成法證淨、成僧證淨？",
    "T07n0220_501:0553a15": "有幾許人於佛無疑、於法無疑、於僧無疑？有",
    "T07n0220_501:0553a16": "幾許人於佛究竟、於法究竟、於僧究竟？有幾",
    "T07n0220_501:0553a17": "許人修十善業道？有幾許人行施、戒、修？有幾",
    "T07n0220_501:0553a18": "許人得三十七菩提分法？有幾許人得三解",
    "T07n0220_501:0553a19": "脫門？有幾許人得八解脫？有幾許人得九次",
    "T07n0220_501:0553a20": "第定？有幾許人得四無礙解？有幾許人得六",
    "T07n0220_501:0553a21": "神通？有幾許人永斷三結得預流果？有幾許",
    "T07n0220_501:0553a22": "人薄貪、瞋、癡得一來果？有幾許人斷五順下",
    "T07n0220_501:0553a23": "分結得不還果？有幾許人斷五順上分結得",
    "T07n0220_501:0553a24": "阿羅漢果？有幾許人發心定趣獨覺菩提？有",
    "T07n0220_501:0553a25": "幾許人發心定趣諸佛無上正等菩提？」天帝",
    "T07n0220_501:0553a26": "釋言：「贍部洲內有少分人成佛證淨、成法證",
    "T07n0220_501:0553a27": "淨、成僧證淨，如是乃至有少分人發心定趣",
    "T07n0220_501:0553a28": "諸佛無上正等菩提。」爾時，佛告天帝釋言：「如",
    "T07n0220_501:0553a29": "是！如是！如汝所說。憍尸迦！贍部洲內極少分",
    "T07n0220_501:0553b01": "人成佛證淨、成法證淨、成僧證淨，轉少分人",
    "T07n0220_501:0553b02": "於佛無疑、於法無疑、於僧無疑，如是乃至轉少",
    "T07n0220_501:0553b03": "分人發心定趣諸佛無上正等菩提，轉少分",
    "T07n0220_501:0553b04": "人既發心已精勤修習趣菩提行，轉少分人",
    "T07n0220_501:0553b05": "精勤修習趣菩提行能不退轉證得無上正",
    "T07n0220_501:0553b06": "等菩提。何以故？憍尸迦！諸有情類流轉生死，",
    "T07n0220_501:0553b07": "無量世來多不見佛，不聞正法，不親近僧，多",
    "T07n0220_501:0553b08": "不修行十善業道及施、戒、修；不聞布施乃至",
    "T07n0220_501:0553b09": "般若波羅蜜多，不修布施乃至般若波羅蜜",
    "T07n0220_501:0553b10": "多。如是乃至不聞一切智、道相智、一切相智，",
    "T07n0220_501:0553b11": "不修一切智、道相智、一切相智。憍尸迦！由是",
    "T07n0220_501:0553b12": "因緣，當知於此贍部洲內極少分人成佛證淨、",
    "T07n0220_501:0553b13": "成法證淨、成僧證淨，轉少分人於佛無疑、於",
    "T07n0220_501:0553b14": "法無疑、於僧無疑，如是乃至轉少分人發心",
    "T07n0220_501:0553b15": "定趣諸佛無上正等菩提，轉少分人既發心",
    "T07n0220_501:0553b16": "已精勤修習趣菩提行，轉少分人精勤修",
    "T07n0220_501:0553b17": "習趣菩提行能不退轉證得無上正等菩",
    "T07n0220_501:0553b18": "提。「復次，憍尸迦！我今問汝，隨汝意答。於意",
    "T07n0220_501:0553b19": "云何？置贍部洲所有人類。於此三千大千世",
    "T07n0220_501:0553b20": "界，幾許有情供養恭敬父母、師長？幾許有情",
    "T07n0220_501:0553b21": "供養沙門、婆羅門？幾許有情布施、持戒修諸",
    "T07n0220_501:0553b22": "福業？幾許有情行十善業道？幾許有情於諸",
    "T07n0220_501:0553b23": "欲中住厭患想、無常想、苦想、無我想、不淨想、厭",
    "T07n0220_501:0553b24": "食想、一切世間不可樂想？幾許有情修四靜",
    "T07n0220_501:0553b25": "慮、四無量、四無色定？幾許有情成佛證淨、成",
    "T07n0220_501:0553b26": "法證淨、成僧證淨？如是乃至幾許有情發心",
    "T07n0220_501:0553b27": "定趣諸佛無上正等菩提？幾許有情既發心",
    "T07n0220_501:0553b28": "已精勤修習趣菩提行？幾許有情練磨長養",
    "T07n0220_501:0553b29": "趣菩提心？幾許有情方便善巧修行般若波",
    "T07n0220_501:0553c01": "羅蜜多？幾許有情得住菩薩不退轉地？幾許",
    "T07n0220_501:0553c02": "有情疾證無上正等菩提？」天帝釋言：「於此三",
    "T07n0220_501:0553c03": "千大千世界，少分有情供養恭敬父母、師長，",
    "T07n0220_501:0553c04": "如是乃至少分有情疾證無上正等菩提。」佛",
    "T07n0220_501:0553c05": "告憍尸迦：「如是！如是！如汝所說。憍尸迦！於",
    "T07n0220_501:0553c06": "此三千大千世界，極少有情供養恭敬父母、師",
    "T07n0220_501:0553c07": "長，轉少有情供養恭敬沙門、婆羅門，如是乃",
    "T07n0220_501:0553c08": "至轉少有情得住菩薩不退轉地，轉少有情",
    "T07n0220_501:0553c09": "疾證無上正等菩提。",
    "T07n0220_501:0553c10": "「復次，憍尸迦！我以無障清淨佛眼遍觀十方",
    "T07n0220_501:0553c11": "無邊世界，雖有無量無數有情發菩提心修",
    "T07n0220_501:0553c12": "菩薩行，而由遠離甚深般若波羅蜜多方便",
    "T07n0220_501:0553c13": "善巧，若一、若二、若三有情得住菩薩不退轉",
    "T07n0220_501:0553c14": "地，多分退墮聲聞、獨覺下意、下行、下劣地中。",
    "T07n0220_501:0553c15": "何以故？憍尸迦！諸佛無上正等菩提功德無",
    "T07n0220_501:0553c16": "邊甚難可證，惡慧、懈怠、下劣精進、下劣勝解",
    "T07n0220_501:0553c17": "下劣有情不能得故。「是故，憍尸迦！若善男子、",
    "T07n0220_501:0553c18": "善女人等發菩提心修菩薩行，欲住菩薩不",
    "T07n0220_501:0553c19": "退轉地，疾證無上正等菩提無留難者，應於",
    "T07n0220_501:0553c20": "般若波羅蜜多甚深經典，數數聽聞、受持、讀誦、",
    "T07n0220_501:0553c21": "精勤修學、如理思惟、好請問師、樂為他說；復",
    "T07n0220_501:0553c22": "應書寫，眾寶莊嚴、恭敬供養、尊重讚歎，復以",
    "T07n0220_501:0553c23": "種種上妙花鬘、塗散等香、衣服、瓔珞、寶幢、幡蓋、",
    "T07n0220_501:0553c24": "眾妙、珍奇、伎樂、燈明而為供養。「憍尸迦！是善",
    "T07n0220_501:0553c25": "男子、善女人等，於餘攝入甚深般若波羅蜜",
    "T07n0220_501:0553c26": "多諸勝善法，亦應聽聞、受持、讀誦、精勤修學、",
    "T07n0220_501:0553c27": "如理思惟、好請問師、樂為他說，復應書寫供",
    "T07n0220_501:0553c28": "養恭敬。何謂攝入甚深般若波羅蜜多餘勝",
    "T07n0220_501:0553c29": "善法？所謂布施乃至靜慮波羅蜜多，內空乃",
    "T07n0220_501:0554a01": "至無性自性空，真如乃至不思議界，斷界乃",
    "T07n0220_501:0554a02": "至無為界，苦、集、滅、道聖諦，四念住乃至八聖",
    "T07n0220_501:0554a03": "道支，四靜慮、四無量、四無色定，八解脫、九次",
    "T07n0220_501:0554a04": "第定，三解脫門，極喜地乃至法雲地，五眼、六",
    "T07n0220_501:0554a05": "神通，如來十力乃至十八佛不共法，無忘失",
    "T07n0220_501:0554a06": "法、恒住捨性，陀羅尼門、三摩地門，一切智、道",
    "T07n0220_501:0554a07": "相智、一切相智，若餘無量無邊佛法，是謂攝",
    "T07n0220_501:0554a08": "入甚深般若波羅蜜多餘勝善法。「憍尸迦！是",
    "T07n0220_501:0554a09": "善男子、善女人等，於餘隨順甚深般若波羅",
    "T07n0220_501:0554a10": "蜜多蘊、處、界等無量法門，亦應聽聞、受持、讀",
    "T07n0220_501:0554a11": "誦、如理思惟，不應非毀令於無上正等菩提",
    "T07n0220_501:0554a12": "而作留難。何以故？憍尸迦！是善男子、善女人",
    "T07n0220_501:0554a13": "等應作是念：『如來昔住菩薩位時，常勤修學",
    "T07n0220_501:0554a14": "順菩提法，所謂般若乃至布施波羅蜜多，如",
    "T07n0220_501:0554a15": "是乃至一切智、道相智、一切相智，及餘無量",
    "T07n0220_501:0554a16": "無邊佛法，并餘隨順甚深般若波羅蜜多蘊、",
    "T07n0220_501:0554a17": "處、界等無量法門，由斯證得所求無上正等",
    "T07n0220_501:0554a18": "菩提。我等今者為求無上正等菩提，亦應隨",
    "T07n0220_501:0554a19": "學。甚深般若波羅蜜多及餘隨順諸勝善法，",
    "T07n0220_501:0554a20": "定是我等真實大師，我隨彼學所願當滿；定",
    "T07n0220_501:0554a21": "是諸佛真實法印，一切如來、應、正等覺隨彼",
    "T07n0220_501:0554a22": "學故，證得無上正等菩提；亦是一切聲聞、獨",
    "T07n0220_501:0554a23": "覺真實法印，皆隨彼學得至涅槃究竟彼岸。』",
    "T07n0220_501:0554a24": "「是故，憍尸迦！諸善男子、善女人等若佛住世",
    "T07n0220_501:0554a25": "若涅槃後，應依般若波羅蜜多，廣說乃至一",
    "T07n0220_501:0554a26": "切相智，及餘無量無邊佛法，蘊、界、處等無量",
    "T07n0220_501:0554a27": "法門，常勤修學。何以故？憍尸迦！如是般若波",
    "T07n0220_501:0554a28": "羅蜜多，廣說乃至一切相智，及餘無量無邊",
    "T07n0220_501:0554a29": "佛法，蘊、界、處等無量法門，是諸聲聞、緣覺、菩",
    "T07n0220_501:0554b01": "薩及餘天、人、阿素洛等利益安樂所依處故。」",
    "T07n0220_501:0554b02": "大般若波羅蜜多經卷第五百一"
}