{
    "T29n1562_032:0521b10": "阿毘達磨順正理論卷第三十二",
    "T29n1562_032:0521b12": "尊者眾賢造",
    "T29n1562_032:0521b13": "三藏法師玄奘奉　詔譯",
    "T29n1562_032:0521b14": "12 十二辯緣起品第三之十二",
    "T29n1562_032:0521b15": "如是已就踰繕那等辯器世間身量差別，就",
    "T29n1562_032:0521b16": "年等辯壽量有殊，二量不同，未說應說。建",
    "T29n1562_032:0521b17": "立此等無不依名，前二及名未詳極少，今應",
    "T29n1562_032:0521b18": "先辯三極少量。頌曰：",
    "T29n1562_032:0521b19": "極微字剎那，　　色名時極少。",
    "T29n1562_032:0521b20": "論曰：以勝覺慧分析諸色至一極微，故一極",
    "T29n1562_032:0521b21": "微為色極少，不可析故。如是分析諸名及時，",
    "T29n1562_032:0521b22": "至一字剎那，為名時極少。一字名者，如說掉",
    "T29n1562_032:0521b23": "名。何等名為一剎那量？經主率意作是釋言：",
    "T29n1562_032:0521b24": "謂眾緣合時，法得自體頃。如是所釋，理不極",
    "T29n1562_032:0521b25": "成，應審法生前，體為有非有？對法者說：眾緣",
    "T29n1562_032:0521b26": "合時，諸法得生，非得自體，未生諸法已有體",
    "T29n1562_032:0521b27": "故。法體已有，何用復生？眾緣合時體雖已",
    "T29n1562_032:0521b28": "有，而能令彼至牽果位起勝作用，故說為生。",
    "T29n1562_032:0521b29": "至現已生正能牽果，牽果用息說為過去，未",
    "T29n1562_032:0521c01": "來何故無牽果能？此責不然，即如有責未來",
    "T29n1562_032:0521c02": "何不名現在故。諸牽果用，我說現在，是故不",
    "T29n1562_032:0521c03": "應作如是責。何緣固執如是義宗？若異此",
    "T29n1562_032:0521c04": "宗，凡有所立，現與無量理教相違，辯三世",
    "T29n1562_032:0521c05": "中當廣思擇。去來實有體，其理既成，彼說剎",
    "T29n1562_032:0521c06": "那量，定不應理。又待別舉餘量顯故，謂眾緣",
    "T29n1562_032:0521c07": "合，法得自體，仍未決了此經幾時？又法剎那",
    "T29n1562_032:0521c08": "非世現見，故問何量名一剎那，應答剎那其",
    "T29n1562_032:0521c09": "量如是。法得體頃彼謂剎那，寧舉剎那顯剎",
    "T29n1562_032:0521c10": "那量？故彼所釋其理不成。毘婆沙師依勝義",
    "T29n1562_032:0521c11": "說，法剎那量可以喻彰。然佛世尊曾不說",
    "T29n1562_032:0521c12": "者，以不見有能解者故。然有為欲開曉學徒，",
    "T29n1562_032:0521c13": "依比量門方便顯示。謂如壯士一彈指時，",
    "T29n1562_032:0521c14": "經細剎那六十五等。如是已辯三極少量。前",
    "T29n1562_032:0521c15": "二量殊，今次應辯踰繕那等，其量云何？頌",
    "T29n1562_032:0521c16": "曰：",
    "T29n1562_032:0521c17": "極微微金水，　　兔羊牛隙塵，",
    "T29n1562_032:0521c18": "蟣虱麥指節，　　後後增七倍，",
    "T29n1562_032:0521c19": "二十四指肘，　　四肘為弓量，",
    "T29n1562_032:0521c20": "五百俱盧舍，　　此八踰繕那。",
    "T29n1562_032:0521c21": "論曰：一極微量亦可喻顯，唯佛乃知，故亦不",
    "T29n1562_032:0521c22": "說。然為安立阿練若處，故毘奈耶但作是",
    "T29n1562_032:0521c23": "說：七極微集名一微等，極微為初，指節為",
    "T29n1562_032:0521c24": "後，應知後後皆七倍增。謂七極微為一微量，",
    "T29n1562_032:0521c25": "積微至七為一金塵，積七金塵為水塵量，水",
    "T29n1562_032:0521c26": "塵積至七為一兔毛塵，積七兔毛塵為羊毛",
    "T29n1562_032:0521c27": "塵量，積羊毛塵七為一牛毛塵，積七牛毛塵",
    "T29n1562_032:0521c28": "為隙遊塵量，隙塵七為蟣，七蟣為一虱，七",
    "T29n1562_032:0521c29": "虱為穬麥，七麥為指節，三節為一指。世所",
    "T29n1562_032:0522a01": "極成，是故於頌中不別分別。二十四指橫布",
    "T29n1562_032:0522a02": "為肘，竪積四肘為弓，謂尋竪積五百弓為一",
    "T29n1562_032:0522a03": "俱盧舍。毘奈耶說，此是從村至阿練若中間",
    "T29n1562_032:0522a04": "道量。說八俱盧舍為一踰繕那。已說極微漸",
    "T29n1562_032:0522a05": "次積集成微乃至一踰繕那。然許極微略有",
    "T29n1562_032:0522a06": "二種，一實、二假。其相云何？實謂極成色等自",
    "T29n1562_032:0522a07": "相，於和集位現量所得；假由分析、比量所",
    "T29n1562_032:0522a08": "知，謂聚色中以慧漸析至最極位，然後於中",
    "T29n1562_032:0522a09": "辯色聲等極微差別，此析所至名假極微，",
    "T29n1562_032:0522a10": "令慧尋思極生喜故。此微即極，故名極微。極",
    "T29n1562_032:0522a11": "謂色中析至究竟，微謂唯是慧眼所行，故極",
    "T29n1562_032:0522a12": "微言顯微極義。以何為證知有極微？以阿笈",
    "T29n1562_032:0522a13": "摩及理為證。阿笈摩者，謂契經說：諸所有色",
    "T29n1562_032:0522a14": "或細或麁。細者謂極微，更不可析故。餘有對",
    "T29n1562_032:0522a15": "色，說名為麁。復有餘師作如是釋：不善無",
    "T29n1562_032:0522a16": "記說名為麁，所餘善色說名為細，如是欲色",
    "T29n1562_032:0522a17": "繫有漏無漏別。此不應理，以劣勝言已攝",
    "T29n1562_032:0522a18": "如是性等別故。復有別釋：眼境為麁，耳等餘",
    "T29n1562_032:0522a19": "根所取名細。此亦非善，俱通二故，又不定故。",
    "T29n1562_032:0522a20": "謂有細色如析毛端，極明眼者猶難得見。或",
    "T29n1562_032:0522a21": "有大聲如雷音等，震動天地、有耳皆聞。是故",
    "T29n1562_032:0522a22": "細言表極微色，理善成就。若謂經中亦說段",
    "T29n1562_032:0522a23": "食有麁細故，此釋非者，亦不相違，此經說色、",
    "T29n1562_032:0522a24": "彼經說食，意各別故。以一極微可名為色、不",
    "T29n1562_032:0522a25": "可名食，故意有異，理必應爾。以伽他言：",
    "T29n1562_032:0522a26": "「黑白等諸色，　　皆有細有麁，",
    "T29n1562_032:0522a27": "細者謂最微，　　麁即餘有對。」",
    "T29n1562_032:0522a28": "由此誠證，極微定有。又先已說。先說者何？謂",
    "T29n1562_032:0522a29": "毘奈耶作如是說：七極微集名一微等。如是",
    "T29n1562_032:0522b01": "名教。其理者何？謂如積聚有情身色，至色究",
    "T29n1562_032:0522b02": "竟有量最麁。准此亦應分析諸色有究竟處，",
    "T29n1562_032:0522b03": "名一極微。云何知爾？以可析法分析至窮猶",
    "T29n1562_032:0522b04": "有餘故。謂世現見，以餘聚色析餘聚色有細",
    "T29n1562_032:0522b05": "聚生，析析至窮猶有餘分，可為眼見更不可",
    "T29n1562_032:0522b06": "析，如是聚色不能析處，亦如麁聚有可析",
    "T29n1562_032:0522b07": "理。謂彼可以覺慧分析，如以聚色析聚至窮，",
    "T29n1562_032:0522b08": "慧析至窮應有餘在，可為慧見更不可析，此",
    "T29n1562_032:0522b09": "餘在者即是極微。是故極微，其體定有。此若",
    "T29n1562_032:0522b10": "無者，聚色應無，聚色必由此所成故。如是已",
    "T29n1562_032:0522b11": "說踰繕那等，應辯年等其量云何。頌曰：",
    "T29n1562_032:0522b12": "百二十剎那，　　為怛剎那量，",
    "T29n1562_032:0522b13": "臘縛此六十，　　此三十須臾，",
    "T29n1562_032:0522b14": "此三十晝夜，　　三十晝夜月，",
    "T29n1562_032:0522b15": "十二月為年，　　於中半減夜。",
    "T29n1562_032:0522b16": "論曰：剎那百二十為一怛剎那，六十怛剎那",
    "T29n1562_032:0522b17": "為一臘縛，三十臘縛為一牟呼栗多，三十牟",
    "T29n1562_032:0522b18": "呼栗多為一晝夜。此晝夜有時增、有時減、有",
    "T29n1562_032:0522b19": "時等。三十晝夜為一月，總十二月為一年。於",
    "T29n1562_032:0522b20": "一年中分為三際，謂寒、熱、雨，各有四月。十二",
    "T29n1562_032:0522b21": "月中六月減夜，以一年內夜總減六。云何如",
    "T29n1562_032:0522b22": "是？故有頌言：",
    "T29n1562_032:0522b23": "寒熱雨際中，　　一月半已度，",
    "T29n1562_032:0522b24": "於所餘半月，　　智者知夜減。",
    "T29n1562_032:0522b25": "如是已辯剎那至年，劫量不同今次當辯。頌",
    "T29n1562_032:0522b26": "曰：",
    "T29n1562_032:0522b27": "應知有四劫，　　謂壞成中大，",
    "T29n1562_032:0522b28": "壞從獄不生，　　至外器都盡，",
    "T29n1562_032:0522b29": "成劫從風起，　　至地獄初生，",
    "T29n1562_032:0522c01": "中劫從無量，　　減至壽唯十，",
    "T29n1562_032:0522c02": "次增減十八，　　後增至八萬，",
    "T29n1562_032:0522c03": "如是成已住，　　名中二十劫。",
    "T29n1562_032:0522c04": "成壞壞已空，　　時皆等住劫，",
    "T29n1562_032:0522c05": "八十中大劫，　　大劫三無數。",
    "T29n1562_032:0522c06": "論曰：言壞劫者，謂從地獄有情不復生至外",
    "T29n1562_032:0522c07": "器都盡。壞有二種，一趣壞、二界壞。復有二",
    "T29n1562_032:0522c08": "種，一有情壞、二外器壞。然壞與成總分四品：",
    "T29n1562_032:0522c09": "一者正壞、二壞已空、三者正成、四成已住。言",
    "T29n1562_032:0522c10": "正壞者，謂此世間過於二十中劫住已，從此",
    "T29n1562_032:0522c11": "復有等住二十，壞劫便至。壞劫將起，住此洲",
    "T29n1562_032:0522c12": "人壽量八萬。若時地獄有情命終，無復新生，",
    "T29n1562_032:0522c13": "為壞劫始乃至地獄無一有情，爾時名為地",
    "T29n1562_032:0522c14": "獄已壞。諸有地獄定受業者，業力引置他方",
    "T29n1562_032:0522c15": "獄中。由此准知傍生鬼趣。時人身內無有諸",
    "T29n1562_032:0522c16": "蟲，與佛身同，傍生壞故。有說二趣於人益",
    "T29n1562_032:0522c17": "者，壞與人俱，餘者先壞。如是二說，前說為",
    "T29n1562_032:0522c18": "善。若時人趣，此洲一人無師法然得初靜",
    "T29n1562_032:0522c19": "慮，從靜慮起唱如是言：離生喜樂，甚樂甚",
    "T29n1562_032:0522c20": "靜。餘人聞已皆入靜慮，命終並得生梵世",
    "T29n1562_032:0522c21": "中，乃至此洲有情都盡，是名已壞贍部洲人。",
    "T29n1562_032:0522c22": "東西二洲，例此應說。北洲命盡生欲界天，",
    "T29n1562_032:0522c23": "由彼鈍根無離欲故。生欲天已靜慮現前，轉",
    "T29n1562_032:0522c24": "得勝依方能離欲。乃至人趣無一有情，爾時",
    "T29n1562_032:0522c25": "名為人趣已壞。若時天趣，欲界六天，隨一法",
    "T29n1562_032:0522c26": "然得初靜慮，乃至並得生梵世中，爾時名為",
    "T29n1562_032:0522c27": "欲天已壞。如是欲界無一有情，名欲界中有",
    "T29n1562_032:0522c28": "情已壞。若時梵世，隨一有情無師法然得二",
    "T29n1562_032:0522c29": "靜慮，從彼定起唱如是言：定生喜樂，甚樂甚",
    "T29n1562_032:0523a01": "靜。餘天聞已皆入彼靜慮，命終並得生極光",
    "T29n1562_032:0523a02": "淨天，乃至梵世中有情都盡，如是名已壞有",
    "T29n1562_032:0523a03": "情世間，唯器世間空曠而住。餘方世界一切",
    "T29n1562_032:0523a04": "有情，感此三千世界業盡，於此漸有七日輪",
    "T29n1562_032:0523a05": "現，諸海乾竭、眾山洞然，洲渚三輪並從焚",
    "T29n1562_032:0523a06": "燎，風吹猛焰燒上天宮，乃至梵宮無遺灰",
    "T29n1562_032:0523a07": "燼。自地火焰燒自地宮，非他地災能壞他",
    "T29n1562_032:0523a08": "地，由相引起故作是言，下火風飄焚燒上地。",
    "T29n1562_032:0523a09": "謂欲界火猛焰上昇，為緣引生色界火焰。餘",
    "T29n1562_032:0523a10": "災亦爾，如應當知。如是始從地獄漸減，乃至",
    "T29n1562_032:0523a11": "器盡，總名壞劫。所言成劫，謂從風起，乃至地",
    "T29n1562_032:0523a12": "獄始有情生。謂此世間災所壞已，二十中劫",
    "T29n1562_032:0523a13": "唯有虛空，過此長時次應復有等住二十，成",
    "T29n1562_032:0523a14": "劫便至。一切有情業增上力，空中漸有微細",
    "T29n1562_032:0523a15": "風生，是器世間將成前相。風漸增盛，成立如",
    "T29n1562_032:0523a16": "前所說風輪水金輪等，然初成立大梵天宮",
    "T29n1562_032:0523a17": "乃至夜摩宮，後起風輪等，是謂成立外器世",
    "T29n1562_032:0523a18": "間。器有壞成由有情力，若有情類久集上",
    "T29n1562_032:0523a19": "天，此器世間必應漸起，令福減者散下居",
    "T29n1562_032:0523a20": "故。謂極光淨久集有情，天眾既多居處迫",
    "T29n1562_032:0523a21": "迮，諸福減者應散下居。此器世間理應先",
    "T29n1562_032:0523a22": "起，故劫壞位有情上集，於劫成時有情下",
    "T29n1562_032:0523a23": "散，由罪福減及福罪增集散旋環，理應如是。",
    "T29n1562_032:0523a24": "既已成立此器世間，初一有情極光淨歿，生",
    "T29n1562_032:0523a25": "大梵處空宮殿中。後諸有情亦從彼歿，有生",
    "T29n1562_032:0523a26": "梵輔、有生梵眾、有生他化自在天宮。漸漸下",
    "T29n1562_032:0523a27": "生乃至人趣，俱盧、牛貨、勝身、贍部，後生餓鬼、",
    "T29n1562_032:0523a28": "傍生、地獄，法爾後壞必最初成。若初一有情",
    "T29n1562_032:0523a29": "生無間獄，二十中成劫應知已滿。此後復有",
    "T29n1562_032:0523b01": "二十中劫名成已住，次第而起。謂從風起造",
    "T29n1562_032:0523b02": "器世間，乃至後後有情漸住。初一有情極光",
    "T29n1562_032:0523b03": "淨歿生大梵宮者，即為大梵王。諸大梵王必",
    "T29n1562_032:0523b04": "異生攝，以無聖者還生下故，上二界無入見",
    "T29n1562_032:0523b05": "道故。即由此故，無一有情無間二生為大梵",
    "T29n1562_032:0523b06": "義。既說大梵最後命終，極光淨天壽八大劫，",
    "T29n1562_032:0523b07": "二十中劫世界還成，如何梵王生極光淨，受",
    "T29n1562_032:0523b08": "少壽量還從彼歿？雖彼非無有中夭義，而廣",
    "T29n1562_032:0523b09": "大福方生彼天，八大劫壽中始經少分，二十",
    "T29n1562_032:0523b10": "中劫頃寧即命終？以此觀知，餘來生此。此",
    "T29n1562_032:0523b11": "洲人壽經無量時，至住劫初壽方漸減，從",
    "T29n1562_032:0523b12": "無量減至極十年，即名為初一住中劫。此",
    "T29n1562_032:0523b13": "次十八皆有增減，謂從十年增至八萬，復",
    "T29n1562_032:0523b14": "從八萬減至十年，爾乃名為第二中劫。次餘",
    "T29n1562_032:0523b15": "十七，例皆如是。於十八後，從十歲增至極八",
    "T29n1562_032:0523b16": "萬歲，名第二十劫。一切劫增無過八萬，一切",
    "T29n1562_032:0523b17": "劫減唯極十年。十八劫中一增一減，時量方",
    "T29n1562_032:0523b18": "等。初減後增，故二十劫時量皆等，此總名為",
    "T29n1562_032:0523b19": "成已住劫。所餘成壞及壞已空，雖無減增二",
    "T29n1562_032:0523b20": "十差別，然由時量與住劫同，准住各成二十",
    "T29n1562_032:0523b21": "中劫。成中初劫起器世間，後十九中有情漸",
    "T29n1562_032:0523b22": "住。壞中後劫減器世間，前十九中有情漸",
    "T29n1562_032:0523b23": "捨。如是所說成住壞空各二十中，積成八",
    "T29n1562_032:0523b24": "十，總此八十成大劫量。若爾，且對苦苦為言，",
    "T29n1562_032:0523b25": "應生死中樂多非苦，壞空成劫一向樂故。",
    "T29n1562_032:0523b26": "於住劫中雖苦樂雜，而純苦少、純樂時多。時",
    "T29n1562_032:0523b27": "分雖然，而苦起位增上猛利，樂則不爾。謂於",
    "T29n1562_032:0523b28": "熱際烈日逼身，雖用旃檀烏施羅末及氷雪",
    "T29n1562_032:0523b29": "等而為對治，便有增上身安樂生。爾時欻遭",
    "T29n1562_032:0523c01": "小刺所刺，頓忘眾樂，唯覺有苦。如是若遇恩",
    "T29n1562_032:0523c02": "愛別離，心中所生增上苦受，重於恩愛和合",
    "T29n1562_032:0523c03": "生樂。由如是等，知生死中樂少苦多，其理決",
    "T29n1562_032:0523c04": "定。諸劫唯用五蘊為體，除此時體不可得故。",
    "T29n1562_032:0523c05": "經說三劫阿僧企耶精進修行得成佛者，於",
    "T29n1562_032:0523c06": "前所說四種劫中，積大劫成三劫無數。謂從",
    "T29n1562_032:0523c07": "初種大菩提種，經三大劫阿僧企耶方乃得",
    "T29n1562_032:0523c08": "成大菩提果。既稱無數，何復言三？有釋此言：",
    "T29n1562_032:0523c09": "諸善算者依算計論算至數窮，初不能知，名",
    "T29n1562_032:0523c10": "一無數，如是無數積至第三。餘復釋言：六十",
    "T29n1562_032:0523c11": "數內別有一數立無數名，謂有經中說六十",
    "T29n1562_032:0523c12": "數。此言無數，當彼一名，積此至三名三無",
    "T29n1562_032:0523c13": "數，非諸算計不能數知。菩薩經斯三劫無數，",
    "T29n1562_032:0523c14": "方乃證得無上菩提。如是已辯劫量差別。諸",
    "T29n1562_032:0523c15": "佛獨覺出現世間，為劫增時、為劫減位？頌",
    "T29n1562_032:0523c16": "曰：",
    "T29n1562_032:0523c17": "減八萬至百，　　諸佛現世間，",
    "T29n1562_032:0523c18": "獨覺增減時，　　麟角喻百劫。",
    "T29n1562_032:0523c19": "論曰：從此洲人壽八萬歲，漸減乃至壽極百",
    "T29n1562_032:0523c20": "年，於此中間諸佛出現。何緣增位無佛出耶？",
    "T29n1562_032:0523c21": "有情樂增，難教厭故；多行妙行故，少有墮三",
    "T29n1562_032:0523c22": "塗。減百年時何故無佛？現於如是壽短促",
    "T29n1562_032:0523c23": "時，不能具成佛所作故。謂一切佛出現世間，",
    "T29n1562_032:0523c24": "決定捨於第五分壽，從定所起命行依身，非",
    "T29n1562_032:0523c25": "於爾時所化樂見，以設出世為佛事少，故於",
    "T29n1562_032:0523c26": "爾時佛不出世。經主於此作是釋言：五濁極",
    "T29n1562_032:0523c27": "增，難可化故。豈不今世人減百年，五濁雖增，",
    "T29n1562_032:0523c28": "而有能辦入正決定離染得果，佛唯為此應",
    "T29n1562_032:0523c29": "出世間。故彼所言非為善釋。非百年位佛",
    "T29n1562_032:0524a01": "出世時，一切皆能遵崇聖教、入正決定、離染",
    "T29n1562_032:0524a02": "得果。可言減百，一分不能辦斯佛事，故無",
    "T29n1562_032:0524a03": "佛出。然於減百，設佛出世，亦有一分能遵教",
    "T29n1562_032:0524a04": "等，如百年時，佛何不出？若謂減百堪化有情",
    "T29n1562_032:0524a05": "極鮮少故佛不出者，是則應說前所立因不",
    "T29n1562_032:0524a06": "能具成佛所作故。雖於減百五濁極增，不能",
    "T29n1562_032:0524a07": "具成佛所作事，由斯故佛不出世間。而此親",
    "T29n1562_032:0524a08": "因非彼所說。言五濁者，一壽濁、二劫濁、三",
    "T29n1562_032:0524a09": "煩惱濁、四見濁、五有情濁。云何濁義？極鄙下",
    "T29n1562_032:0524a10": "故、應棄捨故、如滓穢故。豈不壽、劫、有情濁，三",
    "T29n1562_032:0524a11": "互不相離，見濁即用煩惱為體，五應不成。理",
    "T29n1562_032:0524a12": "實應然，但為次第顯五衰損極增盛時。何等",
    "T29n1562_032:0524a13": "名為五種衰損？一壽命衰損，時極短故；二資",
    "T29n1562_032:0524a14": "具衰損，少光澤故；三善品衰損，欣惡行故；四",
    "T29n1562_032:0524a15": "寂靜衰損，展轉相違成諠諍故；五自體衰損，",
    "T29n1562_032:0524a16": "非出世間功德器故。為欲次第顯此五種衰",
    "T29n1562_032:0524a17": "損不同，故分五濁。獨覺出現，通劫增減。然諸",
    "T29n1562_032:0524a18": "獨覺有二種殊，一者部行、二麟角喻。部行獨",
    "T29n1562_032:0524a19": "覺，先是聲聞，得勝果時轉名獨勝。有餘說",
    "T29n1562_032:0524a20": "彼先是異生，曾修聲聞順決擇分，今自證道，",
    "T29n1562_032:0524a21": "得獨勝名。由本事中說：一山處總有五百苦",
    "T29n1562_032:0524a22": "行外仙。有一獼猴，曾與獨覺相近而住，見彼",
    "T29n1562_032:0524a23": "威儀。展轉遊行至外仙所，現先所見獨覺威",
    "T29n1562_032:0524a24": "儀。諸仙覩之，咸生敬慕，須臾皆證獨覺菩提。",
    "T29n1562_032:0524a25": "若先是聖人，不應修苦行。麟角喻者，謂必獨",
    "T29n1562_032:0524a26": "居。二獨覺中，麟角喻者要百大劫修菩提資",
    "T29n1562_032:0524a27": "糧，然後方成麟角喻獨覺。言獨覺者，謂現",
    "T29n1562_032:0524a28": "身中離稟至教，唯自悟道，以能自調不調",
    "T29n1562_032:0524a29": "他故。何緣獨覺言不調他？非彼無能演說正",
    "T29n1562_032:0524b01": "法，以彼亦得無礙解故。又能憶念過去所聞",
    "T29n1562_032:0524b02": "諸佛言詞，堪為他說，得極遠境宿住智故。又",
    "T29n1562_032:0524b03": "不可說彼無慈悲，為攝有情現神通故。又不",
    "T29n1562_032:0524b04": "可說無受教機，爾時有情亦有能起世間離",
    "T29n1562_032:0524b05": "染對治道故。雖有此理，而今測量。彼知爾時",
    "T29n1562_032:0524b06": "有情根欲，入見諦等不藉他教，故不說法以",
    "T29n1562_032:0524b07": "調伏他。除此所餘攝有情事，無勞設教現通",
    "T29n1562_032:0524b08": "即成。又諸獨覺闕力、無畏，對於我論堅執眾",
    "T29n1562_032:0524b09": "中，欲說無我心便怯劣，故不說教以調伏他。",
    "T29n1562_032:0524b10": "有餘釋言：由彼獨覺長時數習少欲勝解，又",
    "T29n1562_032:0524b11": "避攝眾諠雜過失，故不說法以調伏他。若自",
    "T29n1562_032:0524b12": "有能、他有根欲，棄而不濟度，豈名有慈悲？是",
    "T29n1562_032:0524b13": "故應如前釋為善。輪王出世為在何時？幾種",
    "T29n1562_032:0524b14": "幾俱何威何相？頌曰：",
    "T29n1562_032:0524b15": "輪王八萬上，　　金銀銅鐵輪，",
    "T29n1562_032:0524b16": "一二三四洲，　　逆次獨如佛。",
    "T29n1562_032:0524b17": "他迎自往伏，　　諍陣勝無害，",
    "T29n1562_032:0524b18": "相不正明圓，　　故與佛非等。",
    "T29n1562_032:0524b19": "論曰：從此洲人壽無量歲乃至八萬歲，有轉",
    "T29n1562_032:0524b20": "輪王生。減八萬時，有情富樂、壽量損減，非",
    "T29n1562_032:0524b21": "其器故。或順彼受業，定於彼時方與果故。如",
    "T29n1562_032:0524b22": "感佛身業，要劫減時方能與果。王由輪寶旋",
    "T29n1562_032:0524b23": "轉應導威伏一切，名轉輪王。《施設足》中說",
    "T29n1562_032:0524b24": "有四種，金、銀、銅、鐵，輪應別故，如其次第，勝、上、",
    "T29n1562_032:0524b25": "中、下，逆次能王領一二三四洲。謂鐵輪王王",
    "T29n1562_032:0524b26": "一洲界，銅輪王二，銀輪王三，若金輪王王四",
    "T29n1562_032:0524b27": "洲界。契經就勝但說金輪，故契經言：若王生",
    "T29n1562_032:0524b28": "在剎帝利種，紹灌頂位，於十五日受齋戒",
    "T29n1562_032:0524b29": "時，沐浴首身受勝齋戒，昇高臺殿、臣僚輔",
    "T29n1562_032:0524c01": "翼，東方欻有金輪寶現。其輪千輻，具足轂輞，",
    "T29n1562_032:0524c02": "眾相圓淨，非匠所成，舒妙光明來應王所，此",
    "T29n1562_032:0524c03": "王定是轉金輪王。轉餘輪王，應知亦爾。輪王",
    "T29n1562_032:0524c04": "如佛，無二俱生，故契經言：無處無位、非前非",
    "T29n1562_032:0524c05": "後有二如來應正等覺出現於世；有處有位，",
    "T29n1562_032:0524c06": "唯一如來。如說如來，輪王亦爾。應審思擇：此",
    "T29n1562_032:0524c07": "唯一言，為據一大千、為約一切界？應說一切",
    "T29n1562_032:0524c08": "界，無差別言故。謂無經說唯此世間，又無經",
    "T29n1562_032:0524c09": "言唯一世界。如何不說而能定知？唯據一大",
    "T29n1562_032:0524c10": "千、非約一切界，若爾何故《梵王經》說：我今於",
    "T29n1562_032:0524c11": "此三千大千諸世界中得自在轉。彼有密意。",
    "T29n1562_032:0524c12": "密意者何？謂若世尊不起加行，唯能觀此三",
    "T29n1562_032:0524c13": "千大千。若時世尊發起加行，無邊世界皆佛",
    "T29n1562_032:0524c14": "眼境，天耳通等例此應知。若不許然，佛於餘",
    "T29n1562_032:0524c15": "界何緣無有自在化能？為闕大悲、為智有礙？",
    "T29n1562_032:0524c16": "闕大悲者，經不應言如來悲心普覆一切。智",
    "T29n1562_032:0524c17": "有礙者，經不應言無一爾焰佛智不轉。若佛",
    "T29n1562_032:0524c18": "智悲遍於一切無礙無闕，則應說法，普能濟",
    "T29n1562_032:0524c19": "度一切有情，無邊界中如來皆有不思議力",
    "T29n1562_032:0524c20": "能普化故。又佛先於三無數劫，發願度脫一",
    "T29n1562_032:0524c21": "切有情，令諸有情若自所化、若他所化，皆已",
    "T29n1562_032:0524c22": "下種資糧成熟住在十方，無出世尊願所及",
    "T29n1562_032:0524c23": "境，何緣此佛不度餘方？設一如來唯化一",
    "T29n1562_032:0524c24": "界，亦非一界盡得涅槃。然許如來能化一界，",
    "T29n1562_032:0524c25": "故許一佛普化十方，雖度不盡亦無有失，餘",
    "T29n1562_032:0524c26": "為當來佛所度故。由斯理故，《梵王經》說我今",
    "T29n1562_032:0524c27": "於此三千大千諸世界中自在轉者，定有密",
    "T29n1562_032:0524c28": "意，為證不成。又理必然，如舍利子總約現",
    "T29n1562_032:0524c29": "在白世尊言：我得彼問，當如是答，今時無有",
    "T29n1562_032:0525a01": "梵志沙門得無上菩提與我世尊等。所以然",
    "T29n1562_032:0525a02": "者，我從世尊親聞親持，無處無位、非前非",
    "T29n1562_032:0525a03": "後有二如來應正等覺出現於世；有處有位，",
    "T29n1562_032:0525a04": "唯一如來。如其他方別有佛者，非舍利子懷",
    "T29n1562_032:0525a05": "嫉妬心，何故不言他方雖有而一世界無二",
    "T29n1562_032:0525a06": "如來？豈不此經亦有密意，引證己義亦不得",
    "T29n1562_032:0525a07": "成。密意者何？謂彼所引無處位等有二如",
    "T29n1562_032:0525a08": "來，如說如來，輪王亦爾。若無密意，約現總",
    "T29n1562_032:0525a09": "遮，則應輪王餘界非有，以彼如佛遮俱生故。",
    "T29n1562_032:0525a10": "若餘界輪王雖遮而有，則餘界諸佛不可言",
    "T29n1562_032:0525a11": "無，是故此經約一界說。不可以佛定例輪王，",
    "T29n1562_032:0525a12": "即此經中遮女成佛，豈亦有佛以女身成，如",
    "T29n1562_032:0525a13": "遮輪王俱生非定。又不可以佛例輪王，以轉",
    "T29n1562_032:0525a14": "輪王如業主別，所生處所有隔別故。謂轉輪",
    "T29n1562_032:0525a15": "王業有分限，故所王領亦有隔別。非一四洲",
    "T29n1562_032:0525a16": "俱時二主同所王領，況得有多？是故應知",
    "T29n1562_032:0525a17": "為主有隔，其所生處理有分限，由有分限故",
    "T29n1562_032:0525a18": "一界中無二輪王，餘界別有。佛因無有分限",
    "T29n1562_032:0525a19": "異故，為主王化亦無分限，由此無有佛土隔",
    "T29n1562_032:0525a20": "別，故不可言屬此屬彼，如何此佛唯化此方？",
    "T29n1562_032:0525a21": "餘世界中有餘佛化。云何知佛為化主無限？",
    "T29n1562_032:0525a22": "於一切界境皆有智故。諸界差別由二種依，",
    "T29n1562_032:0525a23": "謂依身殊及法差別。佛於諸界差別相中，有",
    "T29n1562_032:0525a24": "能遍知殊勝智故，於一切法、一切有情差別",
    "T29n1562_032:0525a25": "境中無礙智轉，如契經說，佛告苾芻：我觀有",
    "T29n1562_032:0525a26": "情非易可得，從久流轉生死以來非汝父母，",
    "T29n1562_032:0525a27": "乃至廣說。又契經說，佛告苾芻：我觀方土非",
    "T29n1562_032:0525a28": "易可得，從久流轉生死以來非汝所居，乃至",
    "T29n1562_032:0525a29": "廣說。又舍利子讚述世尊成就無上宿住念",
    "T29n1562_032:0525b01": "智，作如是言：大德世尊於彼彼處曾不曾住，",
    "T29n1562_032:0525b02": "若有色若無色、若有想若無想若非想非非",
    "T29n1562_032:0525b03": "想。即彼彼處所有行相、所有摽舉，有無量種",
    "T29n1562_032:0525b04": "無上微妙宿住念智，豈不由此即成如來於",
    "T29n1562_032:0525b05": "不生處亦有智轉，能為化主化彼有情。非轉",
    "T29n1562_032:0525b06": "輪王有如是德，故不可引比例世尊。又轉輪",
    "T29n1562_032:0525b07": "王於大千界，為多俱出各王四洲、為一輪王",
    "T29n1562_032:0525b08": "總王如佛？若爾何失？二俱不然。若多俱生各",
    "T29n1562_032:0525b09": "別王者，如王與佛遮二言同，而許輪王於大",
    "T29n1562_032:0525b10": "千界同時多出、非佛世尊，如是亦應許餘世",
    "T29n1562_032:0525b11": "界有輪王出、無佛世尊。若一輪王生一四洲",
    "T29n1562_032:0525b12": "界，而能總王百俱胝界者，輪王少福都無妙",
    "T29n1562_032:0525b13": "智，而許總王三千大千；況我世尊具大福德，",
    "T29n1562_032:0525b14": "於一切界、一切有情，有大堪能無礙妙智，而",
    "T29n1562_032:0525b15": "執所王不越大千與輪王同，斯有何理？又彼",
    "T29n1562_032:0525b16": "所執都無至教，唯依少理作如是言。現見世",
    "T29n1562_032:0525b17": "間有多菩薩，俱時修習菩提資糧，一界一時",
    "T29n1562_032:0525b18": "可無多佛，多界多佛何理能遮？故無邊界中，",
    "T29n1562_032:0525b19": "有無邊佛現。此所立理，應共尋思：俱時造修",
    "T29n1562_032:0525b20": "轉輪王業，及俱修習菩提資糧，二類有情誰",
    "T29n1562_032:0525b21": "多誰少？又輪王果、無上菩提，無障圓成，誰",
    "T29n1562_032:0525b22": "遲誰速？又有何定理，無二無多造一界同時",
    "T29n1562_032:0525b23": "轉輪王業？彼如是業成熟既同時，何理為遮",
    "T29n1562_032:0525b24": "不俱生一界？此中定理，於佛亦然，不可被徵",
    "T29n1562_032:0525b25": "便許一界無二多造業，或非一俱生。又賢劫",
    "T29n1562_032:0525b26": "中，契經定說有五百佛出現世間，或有說",
    "T29n1562_032:0525b27": "言千佛出世。若千菩薩，菩提資糧同一劫",
    "T29n1562_032:0525b28": "中可得圓滿，何緣成佛定不同時？謂彼皆於",
    "T29n1562_032:0525b29": "三無數劫精勤修習菩提資糧，有一劫中同",
    "T29n1562_032:0525c01": "處成佛，何緣無有同處同時？於一大千無俱",
    "T29n1562_032:0525c02": "時理，多界唯一，理亦應同。唯佛世尊能於此",
    "T29n1562_032:0525c03": "義究竟通達，我等隨力且於此作如是尋思，",
    "T29n1562_032:0525c04": "諸有智人應詳其理。如是所說四種輪王，威",
    "T29n1562_032:0525c05": "定諸方亦有差別。謂金輪者，諸小國王各自",
    "T29n1562_032:0525c06": "來迎，作如是請：我等國土寬廣豐饒、安隱富",
    "T29n1562_032:0525c07": "樂、多諸人眾。唯願天尊親垂教勅，我等皆是",
    "T29n1562_032:0525c08": "天尊翼從。若銀輪王，自往彼土，威嚴近至，彼",
    "T29n1562_032:0525c09": "方臣伏。若銅輪王，至彼國已，宣威競德，彼方",
    "T29n1562_032:0525c10": "推勝。若鐵輪王，亦至彼國，現威列陣，剋勝便",
    "T29n1562_032:0525c11": "止。一切輪王皆無傷害，令伏得勝已，各安其",
    "T29n1562_032:0525c12": "所居，勸化令修十善業道。故輪王死，多得生",
    "T29n1562_032:0525c13": "天。經說輪王出現於世，便有七寶出現世間，",
    "T29n1562_032:0525c14": "象等五寶有情數攝，如何他業生他有情？非",
    "T29n1562_032:0525c15": "他有情從他業起，然由先造互相屬業，於中",
    "T29n1562_032:0525c16": "若一稟自業生，餘亦俱時乘自業起。如是所",
    "T29n1562_032:0525c17": "說諸轉輪王，非唯有七寶與餘王別，亦有三",
    "T29n1562_032:0525c18": "十二大士相殊。若爾，輪王與佛何異？佛大士",
    "T29n1562_032:0525c19": "相處正明圓，王相不然，故有差別。言處正",
    "T29n1562_032:0525c20": "者，謂於佛身眾相無偏，得其所故。言明了",
    "T29n1562_032:0525c21": "者，謂於佛身相極分明，能奪意故。言圓滿",
    "T29n1562_032:0525c22": "者，謂於佛身眾相周圓，無缺減故。劫初人",
    "T29n1562_032:0525c23": "眾，為有王無？頌曰：",
    "T29n1562_032:0525c24": "劫初如色天，　　後漸增貪味，",
    "T29n1562_032:0525c25": "由惰貯賊起，　　為防雇守田。",
    "T29n1562_032:0525c26": "論曰：劫初時人皆如色界，極光淨歿來生人",
    "T29n1562_032:0525c27": "間，經於久時漸有王出。故契經說：劫初時",
    "T29n1562_032:0525c28": "人，有色意成，支體圓滿、諸根無缺、形色端",
    "T29n1562_032:0525c29": "嚴、身帶光明、騰空自在、飲食喜樂。長時久",
    "T29n1562_032:0526a01": "住，有如是類地味漸生，其味甘美、其香欝",
    "T29n1562_032:0526a02": "馥。時有一人稟性耽味，嗅香起愛，取嘗便",
    "T29n1562_032:0526a03": "食，餘人隨學競取食之。爾時方名初受段",
    "T29n1562_032:0526a04": "食。資段食故，身漸堅重，光明隱沒，黑闇便",
    "T29n1562_032:0526a05": "生，日月眾星從茲出現。由漸耽味，地味便",
    "T29n1562_032:0526a06": "隱，從斯復有地皮餅生，競耽食之，地餅復隱。",
    "T29n1562_032:0526a07": "爾時復有林藤出現，競耽食故，林藤復隱。有",
    "T29n1562_032:0526a08": "非耕種香稻自生，眾共取之以充所食。此食",
    "T29n1562_032:0526a09": "麁故，殘穢在身，為欲蠲除便生二道，因斯遂",
    "T29n1562_032:0526a10": "有男女根生。由二根殊，形相亦異，宿習力故",
    "T29n1562_032:0526a11": "便相瞻視，因此遂生非理作意，欲貪鬼魅惑",
    "T29n1562_032:0526a12": "亂身心，失意猖狂行非梵行。人中欲鬼，初發",
    "T29n1562_032:0526a13": "此時。爾時諸人，隨食早晚隨取香稻，無所貯",
    "T29n1562_032:0526a14": "積。後時有人稟性嬾墮，長取香稻貯擬後",
    "T29n1562_032:0526a15": "食。餘人隨學，漸多停貯，由此於稻生我所心，",
    "T29n1562_032:0526a16": "各縱貪情多收無厭，故隨收處無復再生，遂",
    "T29n1562_032:0526a17": "共分田慮防遠盡。於己田分生悋護心，於他",
    "T29n1562_032:0526a18": "分田有懷侵奪，劫盜過起始於此時。為欲遮",
    "T29n1562_032:0526a19": "防，共聚詳議，銓量眾內一有德人，各以所收",
    "T29n1562_032:0526a20": "六分之一雇令防護，封為田主，因斯故立剎",
    "T29n1562_032:0526a21": "帝利名。大眾欽承，恩流率土，故復名大三末",
    "T29n1562_032:0526a22": "多王。自後諸王，此王為首。時人或有情厭居",
    "T29n1562_032:0526a23": "家，樂在空閑精修戒行，因斯故得婆羅門名。",
    "T29n1562_032:0526a24": "後時有王貪悋財物，不能均給國土人民，故",
    "T29n1562_032:0526a25": "貧匱者多行賊事，王為禁止，行輕重罰。為殺",
    "T29n1562_032:0526a26": "害業，始於此時。時有罪人心怖刑罰，覆藏其",
    "T29n1562_032:0526a27": "過，異想發言。虛誑語生，此時為首。於劫減",
    "T29n1562_032:0526a28": "位有小三災，其相云何？頌曰：",
    "T29n1562_032:0526a29": "業道增壽減，　　至十三災現，",
    "T29n1562_032:0526b01": "刀疾飢如次，　　七日月年止。",
    "T29n1562_032:0526b02": "論曰：從諸有情起虛誑語，諸惡業道後後轉",
    "T29n1562_032:0526b03": "增，故此洲人壽量漸減，乃至極十小三災",
    "T29n1562_032:0526b04": "現。故諸災患二法為本，一貪美食、二性嬾",
    "T29n1562_032:0526b05": "墮。此小三災，中劫末起。三災者，一刀兵、二",
    "T29n1562_032:0526b06": "疾疫、三飢饉。謂中劫末十歲時人，為非法",
    "T29n1562_032:0526b07": "貪染污相續，不平等愛映蔽其心，邪法縈",
    "T29n1562_032:0526b08": "纏瞋毒增上，相見便起猛利害心，如今獵師",
    "T29n1562_032:0526b09": "見野禽獸，隨手所執皆成利刀，各逞兇狂互",
    "T29n1562_032:0526b10": "相殘害。又中劫末十歲時人，由具如前諸過",
    "T29n1562_032:0526b11": "失故，非人吐毒疾疫流行，遇輒命終難可救",
    "T29n1562_032:0526b12": "療。又中劫末十歲時人，亦具如前諸過失故，",
    "T29n1562_032:0526b13": "天龍忿責不降甘雨，由是世間久遭飢饉，既",
    "T29n1562_032:0526b14": "無支濟多分命終。是故說言：由飢饉故，便有",
    "T29n1562_032:0526b15": "聚集白骨運籌。由二種因名有聚集：一、人聚",
    "T29n1562_032:0526b16": "集，謂彼時人由極飢羸聚集而死；二、種聚",
    "T29n1562_032:0526b17": "集，謂彼時人為益後人，輟其所食置於小",
    "T29n1562_032:0526b18": "篋擬為種子。故飢饉時名有聚集。言有白",
    "T29n1562_032:0526b19": "骨亦由二因：一、彼時人身形枯燥，命終未",
    "T29n1562_032:0526b20": "久白骨便現；二、彼時人飢饉所逼，聚集白",
    "T29n1562_032:0526b21": "骨煎汁飲之。有運籌言亦二因故，一由糧少，",
    "T29n1562_032:0526b22": "傳籌食之。謂一家中從長至幼，隨籌至日得",
    "T29n1562_032:0526b23": "少麁餐。二謂以籌挑故場蘊，得少穀粒，多用",
    "T29n1562_032:0526b24": "水煎，分共飲之以濟餘命。然有至教說治彼",
    "T29n1562_032:0526b25": "方，謂若有能一晝一夜持不殺戒，於未來生",
    "T29n1562_032:0526b26": "決定不逢刀兵災起。若能以一訶梨怛雞起",
    "T29n1562_032:0526b27": "殷淨心奉施僧眾，於當來世決定不逢疾疫",
    "T29n1562_032:0526b28": "災起。若有能以一摶之食起殷淨心奉施僧",
    "T29n1562_032:0526b29": "眾，於當來世決定不逢飢饉災起。此三災起，",
    "T29n1562_032:0526c01": "各經幾時？刀兵災起極唯七日，疾疫災起七",
    "T29n1562_032:0526c02": "月七日，飢饉七年七月七日，度此便止。人壽",
    "T29n1562_032:0526c03": "漸增，東西二洲有似災起，謂瞋增盛、身力羸",
    "T29n1562_032:0526c04": "劣、數加飢渴，北洲總無。前說火災焚燒世界，",
    "T29n1562_032:0526c05": "餘災亦爾，如應當知。何者為餘？今當具辯。頌",
    "T29n1562_032:0526c06": "曰：",
    "T29n1562_032:0526c07": "三災火水風，　　上三定為頂，",
    "T29n1562_032:0526c08": "如次內災等，　　四無不動故。",
    "T29n1562_032:0526c09": "然彼器非常，　　情俱生滅故，",
    "T29n1562_032:0526c10": "要七火一水，　　七水火後風。",
    "T29n1562_032:0526c11": "論曰：此大三災逼有情類，令捨下地、集上天",
    "T29n1562_032:0526c12": "中。初火災興，由七日現。有說如是七日輪行，",
    "T29n1562_032:0526c13": "猶如鴈行，分路旋運。有說如是七日輪行，上",
    "T29n1562_032:0526c14": "下為行，分路旋運，中間各相去五千踰繕那。",
    "T29n1562_032:0526c15": "次水災興，由降瀑雨。有作是說：從三定邊空",
    "T29n1562_032:0526c16": "中，欻然雨熱灰水。有餘復說：從下水輪起涌",
    "T29n1562_032:0526c17": "沸水，上騰漂浸。決定義者，即此邊生後風災",
    "T29n1562_032:0526c18": "興，由風相擊。有作是說：從四定邊空中，欻",
    "T29n1562_032:0526c19": "然飄擊風起。有餘復說：從下風輪起衝擊風，",
    "T29n1562_032:0526c20": "上騰飄鼓。此決定義，准前應知。若此三災壞",
    "T29n1562_032:0526c21": "器世界，乃至無有細分為餘，後麁物生，誰為",
    "T29n1562_032:0526c22": "種子？豈不即以前災頂風為緣、引生風為種",
    "T29n1562_032:0526c23": "子。或先所說，由諸有情業所生風能為種子。",
    "T29n1562_032:0526c24": "風中具有種種細物，為同類因引麁物起。或",
    "T29n1562_032:0526c25": "諸世界壞非一時，有他方風具種種德來此",
    "T29n1562_032:0526c26": "為種，亦無有過。故化地部契經中言：風從他",
    "T29n1562_032:0526c27": "方飄種來此。如先所說前災頂風，此中何",
    "T29n1562_032:0526c28": "災以何為頂？火水風如次，上三定為頂。故",
    "T29n1562_032:0526c29": "世尊說：災頂有三。若時火災焚燒世界，以極",
    "T29n1562_032:0527a01": "光淨為此災頂。若時水災浸爛世界，以遍",
    "T29n1562_032:0527a02": "淨天為此災頂。若時風災飄散世界，以廣果",
    "T29n1562_032:0527a03": "天為此災頂。隨何災力所不及處，即說名為",
    "T29n1562_032:0527a04": "此災之頂。何緣下三定遭火水風災？初二",
    "T29n1562_032:0527a05": "三定中，內災等彼故。謂初靜慮，尋伺為內災，",
    "T29n1562_032:0527a06": "能燒惱心，等外火災故。第二靜慮，喜受為內",
    "T29n1562_032:0527a07": "災，與輕安俱，潤澤如水，故遍身麁重。由此皆",
    "T29n1562_032:0527a08": "除故，經說苦根第二靜慮滅，以說內心喜，得",
    "T29n1562_032:0527a09": "身輕安故。非唯火災尋伺止息，亦由滅苦所",
    "T29n1562_032:0527a10": "依識身，故說苦根二靜慮滅。雖生上地識身",
    "T29n1562_032:0527a11": "容現前，隨欲不行自在故無過。然經言滅苦，",
    "T29n1562_032:0527a12": "據正入定時。初靜慮中猶有尋伺，無增上喜，",
    "T29n1562_032:0527a13": "不言苦滅。第三靜慮，動息為內災，息亦是風，",
    "T29n1562_032:0527a14": "等外風災故。若入此靜慮有如是內災，生此",
    "T29n1562_032:0527a15": "靜慮中，遭是外災壞。故初靜慮內具三災，外",
    "T29n1562_032:0527a16": "亦具遭三災所壞。第二靜慮內有二災，故外",
    "T29n1562_032:0527a17": "亦遭二災所壞。第三靜慮內唯一災，故外但",
    "T29n1562_032:0527a18": "遭一災所壞。何緣不立地亦為災？以器世間",
    "T29n1562_032:0527a19": "即是地故，但可火等與地相違，不可說言地",
    "T29n1562_032:0527a20": "還違地。如先所說三斷末摩，所斷末摩，即是",
    "T29n1562_032:0527a21": "地故。不可立地以為能斷，夫種類同不相",
    "T29n1562_032:0527a22": "違故。又下三定，以火水風如次為災，損壞外",
    "T29n1562_032:0527a23": "器，若復立地為第四災，則應能損第四靜",
    "T29n1562_032:0527a24": "慮。然彼靜慮必無外災，以彼定無內災患",
    "T29n1562_032:0527a25": "故。由此佛說：彼名不動，內外三災所不及",
    "T29n1562_032:0527a26": "故。由是故說，災唯有三。毘婆沙師說：第四定",
    "T29n1562_032:0527a27": "攝淨居故，災不能損。由彼不可生無色天，亦",
    "T29n1562_032:0527a28": "復不應更往餘處。由此證餘界無淨居天，若",
    "T29n1562_032:0527a29": "餘世界中有淨居者，應如地獄移往他方，寧",
    "T29n1562_032:0527b01": "說不應更往餘處？下三天處，由淨居天威力",
    "T29n1562_032:0527b02": "攝持，故無災壞。無容一地處少不同，便有為",
    "T29n1562_032:0527b03": "災壞不壞別，若爾彼地器應是常。不爾，與有",
    "T29n1562_032:0527b04": "情俱生俱滅故。謂彼天處無總地形，但如眾",
    "T29n1562_032:0527b05": "星居處各別，有情於彼生時死時，所住天宮",
    "T29n1562_032:0527b06": "隨起隨滅，是故彼器體亦非常。所說三災，云",
    "T29n1562_032:0527b07": "何次第？要先無間起七火災，其次定應一水",
    "T29n1562_032:0527b08": "災起，此後無間復七火災，度七火災還有一",
    "T29n1562_032:0527b09": "水。如是乃至滿七水災，復七火災，後風災",
    "T29n1562_032:0527b10": "起。如是總有八七火災、一七水災，一風災起。",
    "T29n1562_032:0527b11": "水風災起皆次火災，自水風災必火災起，",
    "T29n1562_032:0527b12": "故災次第理必應然。何緣七火方一水災？極",
    "T29n1562_032:0527b13": "光淨天壽勢力故。謂彼壽量極八大劫，故至",
    "T29n1562_032:0527b14": "第八方一水災。由此應知，要度七水，八七火",
    "T29n1562_032:0527b15": "後乃一風災，由遍淨天壽勢力故。謂彼壽量",
    "T29n1562_032:0527b16": "六十四劫，故第八八方一風災。如諸有情修",
    "T29n1562_032:0527b17": "定漸勝，所感異熟身壽漸長，由是所居亦漸",
    "T29n1562_032:0527b18": "久住。",
    "T29n1562_032:0527b19": "說一切有部順正理論卷第三十二"
}