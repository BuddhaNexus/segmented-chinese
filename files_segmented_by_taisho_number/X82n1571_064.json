{
    "X82n1571_064:0288a03": "五燈全書卷第六十四",
    "X82n1571_064:0288a05": "京都聖感禪寺住持(臣)僧　(超永)　編輯",
    "X82n1571_064:0288a06": "京都古華嚴寺住持(臣)僧　(超揆)　較閱　進",
    "X82n1571_064:0288a07": "呈",
    "X82n1571_064:0288a08": "臨濟宗",
    "X82n1571_064:0288a09": "南嶽下三十二世",
    "X82n1571_064:0288a10": "笑巖寶禪師法嗣",
    "X82n1571_064:0288a11": "常州宜興龍池一心幻有正傳禪師溧陽呂氏子。年",
    "X82n1571_064:0288a12": "二十二。往荊溪。投靜樂院樂菴芟染。蒙菴示誨。師遂",
    "X82n1571_064:0288a13": "矢志曰。若不見性明心。決不將身倒睡。一夕聞瑠璃",
    "X82n1571_064:0288a14": "燈華熚爆聲。可省。舉似菴。菴頷之。未幾。菴遷化。師直",
    "X82n1571_064:0288a15": "造燕都。謁笑巖寶祖于觀音菴。寶問。上座何來。師曰",
    "X82n1571_064:0288a16": "南方。寶曰。來此擬需何事。師曰。但乞和尚印證心地",
    "X82n1571_064:0288a17": "工夫。寶曰。若果識得心地。那更有工夫印證耶。師曰。",
    "X82n1571_064:0288a18": "雖然。不得不舉似。寶曰。參堂去。師珍重便出。至晚入",
    "X82n1571_064:0288a19": "室。方具述所以。寶驀踢出隻履曰。向者裏道一句看。",
    "X82n1571_064:0288a20": "遂把話頭一時打斷。懡[怡-台+羅]而出。通夕不寐。翌旦寶出",
    "X82n1571_064:0288a21": "方丈。見師猶佇立簷下。驀喚上座。師回顧。寶翹一足。",
    "X82n1571_064:0288a22": "作修羅障日月勢。師豁然悟旨。後禮辭。寶乃書曹溪",
    "X82n1571_064:0288a23": "正派源流付之。復贈一笠曰。覆之毋露圭角。師受囑。",
    "X82n1571_064:0288a24": "徑住臺山。縛茅于秘魔巖。居十有三載。會唐鶴微太",
    "X82n1571_064:0288b01": "常問道。懇師南還。住荊溪之龍池　上堂。也大奇也",
    "X82n1571_064:0288b02": "大奇。地轉天迴斗柄移。山門昨夜與燈籠鬬額。笤帝",
    "X82n1571_064:0288b03": "糞箕俱失儀。急努力莫思議。地獄天宮總皺眉。直得",
    "X82n1571_064:0288b04": "一身冷汗出。翻轉話頭都不知。喝一喝　上堂。山漉",
    "X82n1571_064:0288b05": "漉水漉漉。四天王昨夜忽被無明逐。筭盤子打過了。",
    "X82n1571_064:0288b06": "八萬四千九百九十零九徧。眾兄弟。為甚麼累我廚",
    "X82n1571_064:0288b07": "下火頭。直至如今睡不足。參　上堂。一切法不有。一",
    "X82n1571_064:0288b08": "切法不無。若能如是會。水上按葫蘆　上堂。山僧從",
    "X82n1571_064:0288b09": "住持來。半月一陞座。五日一小參。今日施主。勉令登",
    "X82n1571_064:0288b10": "座。為眾說法。恰似節外生枝。大不唧[口*留]。良久曰。咦。尋",
    "X82n1571_064:0288b11": "常日午打三更。今日分明黑月當晝。舉拂子召大眾",
    "X82n1571_064:0288b12": "曰。會麼。猛虎不食伏肉。喝一喝　上堂。禹門院裏禪。",
    "X82n1571_064:0288b13": "大似鄉村中箇太醫。無多方藥頭。止有一帖平胃散。",
    "X82n1571_064:0288b14": "不管他瘋癆臌膈。四百四病。一切內外雜症。總與他",
    "X82n1571_064:0288b15": "者一味藥頭。不管伊。茶湯裏也著上些。粥飯裏也著",
    "X82n1571_064:0288b16": "上些。水裏也著上些。米裏也著上些。油鹽醬醋裏也",
    "X82n1571_064:0288b17": "著上些。蔬果麫食裏也著上些。閒忙動靜處也著上",
    "X82n1571_064:0288b18": "些。行住坐臥處也著上些。但肯餐采底。一任伊餐采。",
    "X82n1571_064:0288b19": "但肯齩嚼底。一任伊齩嚼。直待伊年深日久了。眉鬚",
    "X82n1571_064:0288b20": "墮落底。自然長出眉鬚來。髮毛脫掉底。自然長出髮",
    "X82n1571_064:0288b21": "毛來。破皮底。自然收口。肉爛底。自然生膚。黃胖底。血",
    "X82n1571_064:0288b22": "色自然如舊。骨瘦底。肌膚自然潤澤。跼孿者。手足自",
    "X82n1571_064:0288b23": "然舒伸。只要教他依復還初。一如舊時人耳。世間不",
    "X82n1571_064:0288b24": "肯服藥底。止有兩種。有一種最可憐生。喻如老鼠入",
    "X82n1571_064:0288c01": "牛角。要鑽也鑽不入。要齩也齩不動。只得隱忍而退。",
    "X82n1571_064:0288c02": "果若是箇獅子兒。不免要奮其全威。吒呀哮吼一聲",
    "X82n1571_064:0288c03": "時。直得羣狐膽喪。百獸魂飛。獨行獨步。隨方自在。放",
    "X82n1571_064:0288c04": "曠遊行。也怪伊不得。喝一喝　上堂。咄。昨夜無端做",
    "X82n1571_064:0288c05": "夢。向糞埽堆頭。遇得箇人夜靜唧嘹語。今朝楊八郎",
    "X82n1571_064:0288c06": "三十年不見。晝長薝蔔香。從朝至暮。只管東顧西顧。",
    "X82n1571_064:0288c07": "三日風。四日雨。要卜明朝天氣。未知晴不晴。不受禮",
    "X82n1571_064:0288c08": "拜。下座。徑趨方丈。側身臥　上堂。無上法王。有大陀",
    "X82n1571_064:0288c09": "羅尼門。名為圓覺。驀豎起拂子曰。汝等會得者箇麼。",
    "X82n1571_064:0288c10": "鷂子已飛雲外去。癡人猶向月邊尋。久立珍重　上",
    "X82n1571_064:0288c11": "堂。十方無壁落。四面亦無門。但得安身處。天空放白",
    "X82n1571_064:0288c12": "雲　上堂。眾雲集。師喚圓悟闍黎上前來。悟出。師曰。",
    "X82n1571_064:0288c13": "汝至浙江。諸方參訪。已歷三載。豎拂子曰。且如浙江",
    "X82n1571_064:0288c14": "諸方。還有者箇麼。悟突然一喝。師曰。好一喝。只是汝",
    "X82n1571_064:0288c15": "不知落處。悟又連喝兩喝。師曰。再試喝一喝看。悟轉",
    "X82n1571_064:0288c16": "身出法堂。師歸方丈。悟隨後上方丈。禮拜曰。適纔觸",
    "X82n1571_064:0288c17": "忤和尚。徑出。師對侍者曰。適來只合還他一喝。今且",
    "X82n1571_064:0288c18": "放過。遂命補西堂　上堂。舉臨濟大師晚參示眾曰。",
    "X82n1571_064:0288c19": "老僧有時奪人不奪境。有時奪境不奪人。有時人境",
    "X82n1571_064:0288c20": "俱奪。有時人境俱不奪。當時有僧問。如何是奪人不",
    "X82n1571_064:0288c21": "奪境。濟曰。煦日發生鋪地錦。嬰兒垂髮白如絲。問如",
    "X82n1571_064:0288c22": "何是奪境不奪人。濟曰。王令已行天下徧。將軍塞外",
    "X82n1571_064:0288c23": "絕烟塵。問如何是人境俱奪。濟曰。并汾絕信。獨處一",
    "X82n1571_064:0288c24": "方。問如何人境俱不奪。濟曰。王登寶殿。野老謳歌。如",
    "X82n1571_064:0289a01": "有問老僧如何是奪人不奪境。乃豎起拂子曰。汝等",
    "X82n1571_064:0289a02": "還見者箇麼。如何是奪境不奪人。老僧當初不明得",
    "X82n1571_064:0289a03": "者箇拂子。參了三十年那時節。只有老僧在。如何是",
    "X82n1571_064:0289a04": "人境俱奪。擲下拂子曰。七八年已來。覓自己了不可",
    "X82n1571_064:0289a05": "得。況有拂子。如何是人境俱不奪。舉起拂子曰。老僧",
    "X82n1571_064:0289a06": "今日方纔得伊力。便是全體作用。纔喚作拂子。不妨",
    "X82n1571_064:0289a07": "又是老僧。纔喚作老僧。不妨又是拂子。畢竟喚作老",
    "X82n1571_064:0289a08": "僧是。喚作拂子是。若道拂子。畢竟還他是拂子。老僧",
    "X82n1571_064:0289a09": "畢竟還伊是老僧。便成了凡夫著相之執。分別妄想",
    "X82n1571_064:0289a10": "之見。若道老僧即是拂子。拂子便是老僧。又成了儱",
    "X82n1571_064:0289a11": "侗真如。顢頇佛性。青黃不辨。黑白不分。當此之際。可",
    "X82n1571_064:0289a12": "謂一毫頭上。現寶王剎。坐微塵裏。轉大法輪。汝等眾",
    "X82n1571_064:0289a13": "中。還有會得者麼。若會得。趂早出來。與老僧通箇消",
    "X82n1571_064:0289a14": "息。若一總不會。且喚侍者收起者拂子。異日還可指",
    "X82n1571_064:0289a15": "示他人。久立珍重　上堂。舉女子出定話畢。師曰。者",
    "X82n1571_064:0289a16": "一則因緣。諸方商量者固多。判斷者却少。老僧今日",
    "X82n1571_064:0289a17": "為伊判斷去也。若謂罔明即女子。女子即罔明。或有",
    "X82n1571_064:0289a18": "一箇半箇信。若謂女子從來未曾離佛。佛亦未曾離",
    "X82n1571_064:0289a19": "女子。一萬箇。却有九千九百九十九箇信不及。即今",
    "X82n1571_064:0289a20": "現前。有信得及者麼。乃顧視左右曰。還見麼。不滯聖",
    "X82n1571_064:0289a21": "凡情卒易。勸人除却是非難　上堂。舉藥山因僧問。",
    "X82n1571_064:0289a22": "學人有疑。請師決疑。山曰。待晚間來為汝決。至晚參",
    "X82n1571_064:0289a23": "眾集。山曰。今日要決癡底何在。僧便出來。山下座把",
    "X82n1571_064:0289a24": "住曰。大眾。者僧有疑。便與一推。却歸方丈。師乃曰。我",
    "X82n1571_064:0289b01": "此眾。還有要決疑者麼。我不用汝待至晚。即今便決。",
    "X82n1571_064:0289b02": "纔有僧出。師搖手曰。且住且住。老僧屎急。便下座。歸",
    "X82n1571_064:0289b03": "方丈　示眾。老僧年邁。不得如諸方依時及節。與汝",
    "X82n1571_064:0289b04": "等說佛法。從今向去。與汝等。說得十二分。與佛法相",
    "X82n1571_064:0289b05": "應。說得成言。如雲門大師曰。乾坤之內。宇宙之間。中",
    "X82n1571_064:0289b06": "有一寶。秘在形山。如此說話。切莫作佛法道理會。從",
    "X82n1571_064:0289b07": "今向去。十二分說得不成言。與佛法不相應。如雲門",
    "X82n1571_064:0289b08": "大師曰。拈燈籠來佛殿裏。將山門來燈籠上。如此說",
    "X82n1571_064:0289b09": "話。切莫不作佛法道理會。正恁麼時。汝等作麼生會。",
    "X82n1571_064:0289b10": "咄。直須中間截斷。兩頭撒開。各自悟去始得。若只教",
    "X82n1571_064:0289b11": "老僧。終日向你們。絮忉忉說去。正如春禽晝啼。秋蟲",
    "X82n1571_064:0289b12": "夜鳴。有何意味。設有些些意味。却又如臘月裏底扇",
    "X82n1571_064:0289b13": "子。在汝諸人分上。總用不著。且如即今向上一著。還",
    "X82n1571_064:0289b14": "有可商量處麼。若道有可商量。豎起左拳曰。也只是",
    "X82n1571_064:0289b15": "者箇。若道無可商量。豎起右拳曰。也只是者箇。眾中",
    "X82n1571_064:0289b16": "有會得者麼。會得。即向前來。與老僧通箇消息。一總",
    "X82n1571_064:0289b17": "不會。老僧今晚失利　示眾。汝等現前眾兄弟。老僧",
    "X82n1571_064:0289b18": "者裏。不問你久修晚進。先要各正知見。知見若正。要",
    "X82n1571_064:0289b19": "了生死。誠如反掌。更有甚麼商量處。若有僧問如何",
    "X82n1571_064:0289b20": "是佛之知見。但向他道。老僧在汝脚下。纔擬議。便與",
    "X82n1571_064:0289b21": "三十拄杖。可謂性快。不然總是草裏輥。有甚麼了期。",
    "X82n1571_064:0289b22": "喝一喝　小參。舉僧問道吾。無神通菩薩。為甚麼踪",
    "X82n1571_064:0289b23": "跡難尋。吾曰。同道者知。僧曰。和尚還知麼。吾曰不知。",
    "X82n1571_064:0289b24": "僧曰。為甚不知。吾曰。去汝不會我語。師曰。老僧雖有",
    "X82n1571_064:0289c01": "些些神通。只是沒有使處。既使矣。也無踪跡可尋。時",
    "X82n1571_064:0289c02": "有僧問。如何是和尚底神通。師曰。恰為汝尋著了也。",
    "X82n1571_064:0289c03": "僧曰。和尚若為相弄。師劈脊與一棒曰。分明舉似諸",
    "X82n1571_064:0289c04": "方　聞谷印參師。作禮畢。師召廣印。印應諾。師曰。汝",
    "X82n1571_064:0289c05": "認得廣印否。印曰。某甲不敢認。師曰。汝還有第二箇",
    "X82n1571_064:0289c06": "廣印否。曰二箇却無。師曰。汝年多少。曰四十。師曰。曾",
    "X82n1571_064:0289c07": "參多許年禪來。曰二十年。師曰。汝既知得是一箇廣",
    "X82n1571_064:0289c08": "印。參了二十年來。到如今。馳求心還不肯休息。更要",
    "X82n1571_064:0289c09": "待幾時休息去耶。汝既已信是一箇廣印了。須知此",
    "X82n1571_064:0289c10": "目前燈火。也是廣印。即香爐也是廣印。箸瓶也是廣",
    "X82n1571_064:0289c11": "印。香盒也是廣印。即硯子書冊本。也是廣印。桌子板",
    "X82n1571_064:0289c12": "凳。也是廣印。笤帚糞箕。也是廣印。門窻戶扇。并照屏",
    "X82n1571_064:0289c13": "衣服床帳等件。無非是廣印。即非洎山河大地。明暗",
    "X82n1571_064:0289c14": "色空。竹木禽獸。有情無情等項。并風雲雷雨。日月星",
    "X82n1571_064:0289c15": "辰。凡所見聞知覺。無非總是廣印。除了所知所見不",
    "X82n1571_064:0289c16": "及。并所聞所到覺不到處。便不是廣印。汝甞聞天地",
    "X82n1571_064:0289c17": "與我同根。萬物與我一體之說。信乎。又聞若人識得",
    "X82n1571_064:0289c18": "心。大地無寸土。信乎。印前答曰。信則極信。奈生滅念",
    "X82n1571_064:0289c19": "緣無由解脫。師曰。你且退去休息。明日再與你商量",
    "X82n1571_064:0289c20": "　士大夫從師遊。師每舉門前冷落車馬稀。老大嫁",
    "X82n1571_064:0289c21": "作商人婦二語。罕有契者　有山居偈曰。五峰雲頂",
    "X82n1571_064:0289c22": "古文殊。盡日跏趺總笑余。半點苦寒禁不得。躊躇未",
    "X82n1571_064:0289c23": "了又躊躇　師風度簡易。神觀凝肅。以法道為己任。",
    "X82n1571_064:0289c24": "而機用妙密。迥出常情。于萬曆甲寅二月十二日示",
    "X82n1571_064:0290a01": "寂。先一日。有僧自臺山來。師與劇談宿昔。抵暮索浴。",
    "X82n1571_064:0290a02": "眾察師意。懇請遺訓。師舉所著帽者三。眾無語。師撫",
    "X82n1571_064:0290a03": "膝。奄然而逝。世壽六十六。僧臘四十四。茶毗靈骨。塔",
    "X82n1571_064:0290a04": "于本山之右。",
    "X82n1571_064:0290a05": "金陵靈谷曇芝禪師參笑巖寶祖。問曰。古人道。打破",
    "X82n1571_064:0290a06": "鏡來相見。既打破鏡。向甚麼處相見。寶曰。慙惶殺人。",
    "X82n1571_064:0290a07": "師于言下。釋然領旨。遂忘却禮拜。舞蹈而出。服勤數",
    "X82n1571_064:0290a08": "載。寶付偈曰。微笑拈華第一機。相傳八八未知非。今",
    "X82n1571_064:0290a09": "將從上非非法。分付英賢力荷歸。",
    "X82n1571_064:0290a10": "五臺瑞峰三際廣通禪師久侍笑巖寶祖。室中機契。",
    "X82n1571_064:0290a11": "付以偈曰。一念不生諸數滅。萬機休罷十方空。界空",
    "X82n1571_064:0290a12": "數滅漚澄海。諸佛眾生影現中　後居臺山。壽昌經",
    "X82n1571_064:0290a13": "參問曰。某于古德機緣。尚有疑處。乞師指示。師曰。試",
    "X82n1571_064:0290a14": "舉看。經曰。臨濟大師道。佛法無多子。畢竟是箇甚麼。",
    "X82n1571_064:0290a15": "師曰。向道無多子。又是箇甚麼。經曰。玄沙謂。靈雲未",
    "X82n1571_064:0290a16": "徹。那裏是他未徹處。師曰。大似玄沙未徹。經曰。趙州",
    "X82n1571_064:0290a17": "道。臺山婆子。我與汝勘破了也。未審。勘破在甚麼處。",
    "X82n1571_064:0290a18": "師曰。却是婆子勘破趙州。經又擬進問。師曰。知是般",
    "X82n1571_064:0290a19": "事便休。經禮謝而退。",
    "X82n1571_064:0290a20": "嘉興府天寧幻也佛慧禪師會稽史氏子。母夢僧訐",
    "X82n1571_064:0290a21": "宿而娠。幼志出家。年十四。禮天台松谷受業。一日晨",
    "X82n1571_064:0290a22": "課。至白毫宛轉五須彌。忽然身心脫落。前後際斷。舉",
    "X82n1571_064:0290a23": "示谷。谷令參訪。遂往燕都。謁笑巖寶祖。親炙久之。蒙",
    "X82n1571_064:0290a24": "印可。後住燕山天寧　上堂。簫吹鳳至。琴奏鶴來。盋",
    "X82n1571_064:0290b01": "展龍降。杖攜虎伏。因緣會遇。鍼芥相投。諸仁者。即今",
    "X82n1571_064:0290b02": "是醒耶夢耶。悟耶迷耶。莫有道得底麼。良久曰。鐘聲",
    "X82n1571_064:0290b03": "徹曉夢魂多。雞唱黃昏沉醉客。若欲了生脫死。也不",
    "X82n1571_064:0290b04": "消得。唵穆栗臨娑訶　示眾。西來大意乾屎橛。多少",
    "X82n1571_064:0290b05": "禪人齩嚼不徹。當時我悔來遲。不然。攔胸推地一跌。",
    "X82n1571_064:0290b06": "管教他屙又屙不出。免使兒孫橫說豎說。咦。曉送千",
    "X82n1571_064:0290b07": "峰日。春回大地華。柳烟門外綠。遊子未歸家。參　居",
    "X82n1571_064:0290b08": "四載。遷優曇多寶。晚年南還。住嘉禾天寧。僧參。師曰。",
    "X82n1571_064:0290b09": "甚處神祗。何方靈聖。僧曰金粟。師曰。在彼作甚麼。曰",
    "X82n1571_064:0290b10": "充園頭。師曰。蔬菜臨割時。還呌痛麼。僧作負痛勢。師",
    "X82n1571_064:0290b11": "曰。老僧刀也未下。呌喚作麼。曰今日親見和尚。師曰。",
    "X82n1571_064:0290b12": "如盲摸象。各說異端　師于利濟之事。靡不從事。處",
    "X82n1571_064:0290b13": "身節儉。未甞干謁。將示寂。命侍僧取曆日視之曰。二",
    "X82n1571_064:0290b14": "日可吾去矣。侍僧驚問何往。師曰。吾將有所適。僧跪",
    "X82n1571_064:0290b15": "泣。願為眾少留。師笑曰。更後三日亦可。至期沐浴。跏",
    "X82n1571_064:0290b16": "趺而逝。時崇禎戊辰八月五日也。壽九十有一。塔全",
    "X82n1571_064:0290b17": "身於城北之嬾石菴。師有嬾石語。行世。",
    "X82n1571_064:0290b18": "車溪冲禪師法嗣",
    "X82n1571_064:0290b19": "杭州徑山南明廣禪師鹽官韓氏子。出家於興善寺。",
    "X82n1571_064:0290b20": "謁車溪冲。示趙州無字話。一日遊徑山。就地拈得片",
    "X82n1571_064:0290b21": "紙。有觀方知彼去。去者不至方之句。釋然有省。往見",
    "X82n1571_064:0290b22": "冲舉似之。遂蒙印可。後首眾於徑山　示眾。前年年",
    "X82n1571_064:0290b23": "鼻孔無半邊。去年年兩眼不能全。今年年三十。精骨",
    "X82n1571_064:0290b24": "獻青天。我禪已說了。汝等作麼生。參　示眾。箇般奇",
    "X82n1571_064:0290c01": "特妙難言。驀直臯亭跳上天。帝釋鼻梁遭磕破。波斯",
    "X82n1571_064:0290c02": "痛倒海門前　示眾。甚麼物恁麼來。石人舞袖笑盈",
    "X82n1571_064:0290c03": "腮。泥牛入海無消息。木馬嘶風趁不回。忽趁回。鐵壁",
    "X82n1571_064:0290c04": "銀山盡打開。驀拈拄杖畫一畫。這裏還有一重　示",
    "X82n1571_064:0290c05": "眾。落日如懸鼓。峰前仔細觀。霞光交大地。一片錦山",
    "X82n1571_064:0290c06": "川。汝等若作境話會。辜負平生。不作境話會。亦辜負",
    "X82n1571_064:0290c07": "平生。畢竟作麼生　雪次。侍僧推牕云。滿山都是雪。",
    "X82n1571_064:0290c08": "師云。隨聲逐色漢。僧云。請和尚離聲色道一句。師云。",
    "X82n1571_064:0290c09": "滿山都是雪　普請。師擕作具。領眾到山門。適園頭",
    "X82n1571_064:0290c10": "洗菜。磨頭曬巾。師指二人。謂眾曰。園有園頭。磨有磨",
    "X82n1571_064:0290c11": "頭。復指自身云。要者漢作麼。眾無語。師拋作具歸方",
    "X82n1571_064:0290c12": "丈　泰昌改元庚申仲冬二十七日。囑後事畢。奄然",
    "X82n1571_064:0290c13": "坐逝。墖於徑山。世壽四十五。僧臘二十三。",
    "X82n1571_064:0290c14": "南嶽下三十三世",
    "X82n1571_064:0290c15": "禹門傳禪師法嗣",
    "X82n1571_064:0290c16": "明州天童密雲圓悟禪師宜興蔣氏子。父曦母潘。兒",
    "X82n1571_064:0290c17": "時喜兀坐。若有所憶持者。及長讀壇經。深信宗門下",
    "X82n1571_064:0290c18": "事。一日採薪。見堆柴突露面前有省。二十九。棄家投",
    "X82n1571_064:0290c19": "龍池傳祖。三十三祝髮。時中看得心境兩立。請益於",
    "X82n1571_064:0290c20": "傳。傳曰。若到者田地。便放身倒臥。師益昏惑。傳唯罵",
    "X82n1571_064:0290c21": "詈。師坐臥不寧。偶過銅棺山被跌。豁然大悟。覺情與",
    "X82n1571_064:0290c22": "無情。煥然等現。覓纖毫過患不可得。時傳居燕都普",
    "X82n1571_064:0290c23": "照。師往省覲。傳曰。汝離我三載。有新會處麼。師曰。一",
    "X82n1571_064:0290c24": "人有慶。萬民樂業。傳曰。汝又作麼生。師曰。特來省覲",
    "X82n1571_064:0291a01": "和尚。傳曰。念汝遠來。放汝三十棒。師拂袖便出。一日",
    "X82n1571_064:0291a02": "侍立次。傳曰。忽有人問汝。如何祗對。師向前豎起拳。",
    "X82n1571_064:0291a03": "傳亦舉拳曰。老僧不曉得。者箇是甚麼意思。師曰。莫",
    "X82n1571_064:0291a04": "道和尚不曉得。三世諸佛。也不曉得。一日傳召師至",
    "X82n1571_064:0291a05": "前。拈起拂子曰。諸方還有者箇麼。師震聲一喝。傳曰",
    "X82n1571_064:0291a06": "好喝。師又連喝兩喝。歸位。傳曰更喝一喝看。師便出",
    "X82n1571_064:0291a07": "法堂。次日傳上堂。以衣拂付之。一日召師入室曰。老",
    "X82n1571_064:0291a08": "僧昨夜起來走一轉。把柄都在手裏了。汝等為我扶",
    "X82n1571_064:0291a09": "持佛法。師曰。若據某甲扶佛法。任他○○○○○。都",
    "X82n1571_064:0291a10": "來總與三十棒。莫道分明為賞罰　上堂。擬欲參禪",
    "X82n1571_064:0291a11": "圖脫生死。已錯了也。不擬參禪圖脫生死。又錯了也。",
    "X82n1571_064:0291a12": "敢問眾兄弟。合作麼生得不錯去。咄。洎合停囚長智",
    "X82n1571_064:0291a13": "　上堂。禪不在參。道不須悟。直下了然超佛越祖。驀",
    "X82n1571_064:0291a14": "拈拄杖曰。即今莫有超佛越祖者麼。卓拄杖曰。正好",
    "X82n1571_064:0291a15": "朝打三千。暮打八百。擲拄杖曰。為甚麼如此。撫掌曰。",
    "X82n1571_064:0291a16": "者裏放過即不可　上堂。一葉落天下秋。一塵起大",
    "X82n1571_064:0291a17": "地收。舉起拂子曰。一塵起也。且作麼生是大地收底",
    "X82n1571_064:0291a18": "道理。擲下曰。若知撲落非他物。始見縱橫不是塵",
    "X82n1571_064:0291a19": "　上堂。豎起拂子曰。眾兄弟。見麼。過去諸佛。現在諸佛。",
    "X82n1571_064:0291a20": "未來諸佛。盡向悟上座拂子頭上。聚頭打葛藤道。凡",
    "X82n1571_064:0291a21": "所有相。皆是虗妄。若見諸相非相。即見如來。若也放",
    "X82n1571_064:0291a22": "開。從教口勞舌費。若也把住。擊禪床曰。不消一擊。復",
    "X82n1571_064:0291a23": "豎起曰。還見麼。擲拂子下座　因雪上堂。昨日青山。",
    "X82n1571_064:0291a24": "今朝白雪。眾兄弟好消息。野鹿行人。步步成跡。惟有",
    "X82n1571_064:0291b01": "挂角羚羊絕氣息。從來獵犬難尋覓。高著眼始得",
    "X82n1571_064:0291b02": "　上堂。以拄杖卓立曰。楞嚴經謂。如人以表表為中時。",
    "X82n1571_064:0291b03": "東看則西。南觀成北。表體既混。心應雜亂。舉起召眾",
    "X82n1571_064:0291b04": "曰。還知釋迦老子立地處麼。直饒知得釋迦老子立",
    "X82n1571_064:0291b05": "地處。切莫向禹門門下過。一棒打折你驢腰。莫言不",
    "X82n1571_064:0291b06": "道。擲拄杖。喝一喝。下座　傳祖忌辰。拈香曰。當時巴",
    "X82n1571_064:0291b07": "陵。為雲門大師設忌。有三轉語。高峰為雪巖和尚設",
    "X82n1571_064:0291b08": "忌。只有一句。悟上座今日為幻有老人設忌。一句也",
    "X82n1571_064:0291b09": "無。何以。舉起香曰。者是一句耶。是三句耶。插香曰。逢",
    "X82n1571_064:0291b10": "人切莫錯舉　上堂。盤山道。向上一路。熱盌鳴聲。老",
    "X82n1571_064:0291b11": "僧道。向上一路。踏破草鞋　上堂。恁麼也不得。道火",
    "X82n1571_064:0291b12": "何曾燒著口。不恁麼也不得。嚼爛虗空牙齒出。恁麼",
    "X82n1571_064:0291b13": "不恁麼總不得。石頭老子舌無骨。驀拈拄杖曰。恁麼",
    "X82n1571_064:0291b14": "也得。放下曰。不恁麼也得。復拈拄杖擲下曰。恁麼不",
    "X82n1571_064:0291b15": "恁麼總得。汝諸人。還知禹門落處麼。便下座　上堂。",
    "X82n1571_064:0291b16": "十方無壁。四面無門。中有一寶。任運縱橫　上堂。通",
    "X82n1571_064:0291b17": "玄峰頂。好箇消息。若人識得。參學事畢。喝一喝曰。不",
    "X82n1571_064:0291b18": "煩久立　上堂。五月五是端午。九月九是重陽。即今",
    "X82n1571_064:0291b19": "却好箇時節。諸人不用別商量。所以道。三元三要事",
    "X82n1571_064:0291b20": "難分。得意忘言道易親。一句明明該萬象。重陽九日",
    "X82n1571_064:0291b21": "菊花新。雖然。老僧更向註脚下添註脚。三元三要事",
    "X82n1571_064:0291b22": "難分。自知較一半。得意忘言道易親。無者閒心情。一",
    "X82n1571_064:0291b23": "句明明該萬象。眼花作甚麼。重陽九日菊花新。喝一",
    "X82n1571_064:0291b24": "喝　上堂。舉僧問雲門。如何是諸佛出身處。門曰。東",
    "X82n1571_064:0291c01": "山水上行。佛果曰。天寧即不然。有問如何是諸佛出",
    "X82n1571_064:0291c02": "身處。薰風自南來。殿閣生微凉。老僧又不然。有問如",
    "X82n1571_064:0291c03": "何是諸佛出身處。劈脊便棒　上堂。天晴日頭出。雨",
    "X82n1571_064:0291c04": "下地上溼。此事極分明。問著皆擬測。休擬測。試看途",
    "X82n1571_064:0291c05": "中人頂傘。田中人戴笠。若擬測。更參三生六十劫。喝",
    "X82n1571_064:0291c06": "一喝　上堂。默時說。說時默。大施門開無壅塞。爭如",
    "X82n1571_064:0291c07": "臨濟小廝兒。赤手全提白拈賊。喝一喝　上堂。問學",
    "X82n1571_064:0291c08": "人擬渡龍門。乞師一接。師以拂子作釣勢。僧擬再語。",
    "X82n1571_064:0291c09": "師曰。領取鈎頭意。莫認定盤星。乃曰。入門便見賓主",
    "X82n1571_064:0291c10": "歷然。開眼便明萬彚齊現。若向賓主歷然處會。未免",
    "X82n1571_064:0291c11": "無名立名。無相見相。遂見天是天。地是地。山是山。水",
    "X82n1571_064:0291c12": "是水。僧是僧。俗是俗。男是男。女是女。佛是佛。祖是祖。",
    "X82n1571_064:0291c13": "種種差殊。若向萬彚齊現處見。則天不是天。地不是",
    "X82n1571_064:0291c14": "地。山不是山。水不是水。僧不是僧。俗不是俗。男不是",
    "X82n1571_064:0291c15": "男。女不是女。佛不是佛。祖不是祖。賓不是賓。主不是",
    "X82n1571_064:0291c16": "主。一道平等。浩然大均。且兩頭不涉。獨脫一句。作麼",
    "X82n1571_064:0291c17": "生道。還委悉麼。雲有出山勢。水無投澗聲　上堂。有",
    "X82n1571_064:0291c18": "問有答。便落言詮。無問無答。即沉寂默。沉寂默即成",
    "X82n1571_064:0291c19": "誑。滯言詮即成謗。所以道。不可以言語造。不可以寂",
    "X82n1571_064:0291c20": "默通。語默向上有條。通天大路。又且如何。良久曰。白",
    "X82n1571_064:0291c21": "日青天全體露　上堂。問清淨本然。云何忽生山河",
    "X82n1571_064:0291c22": "大地。師曰。眼花作麼。曰如何是清淨本然。師曰。腦後",
    "X82n1571_064:0291c23": "見腮。乃曰。當陽一著。無啟口處。正眼洞明。無迴避處。",
    "X82n1571_064:0291c24": "所以道。有一物。明歷歷。黑似漆。上拄天。下拄地。甞在",
    "X82n1571_064:0292a01": "動用中。動用中收不得。驀拈拄杖曰。穿却了也。諸人",
    "X82n1571_064:0292a02": "還委悉也無。若委悉得。日用之中。折旋俯仰。無非本",
    "X82n1571_064:0292a03": "地風光。若不委悉。百姓日用而不知。喝一喝　開爐",
    "X82n1571_064:0292a04": "上堂。問正偏兼帶即不問。臨濟家風事若何。師便打。",
    "X82n1571_064:0292a05": "僧擬進語。師復打曰。再犯不容。乃曰。火燄為三世諸",
    "X82n1571_064:0292a06": "佛說法。照顧眉毛多少莖。三世諸佛立地聽。歷歷分",
    "X82n1571_064:0292a07": "明赤骨惺。死柴頭發渾身燄。始可聯輝繼祖燈。喝一",
    "X82n1571_064:0292a08": "喝。卓拄杖　高麗僧曇晦請上堂。舉德山曰。今晚不",
    "X82n1571_064:0292a09": "答話。問話者三十棒。時有僧出禮拜。山便打。僧曰。某",
    "X82n1571_064:0292a10": "甲話也未問。為甚却打某甲。山曰。你是甚處人。僧曰。",
    "X82n1571_064:0292a11": "新羅人。山曰。未跨船舷時。好與三十棒。師曰。德山行",
    "X82n1571_064:0292a12": "逸羣之令。格外提持。固是好手。老僧即不然。待伊曰",
    "X82n1571_064:0292a13": "新羅人。便與連棒打出。使伊做箇脫灑衲僧。豈不快",
    "X82n1571_064:0292a14": "哉。却曰。未跨船舷時。好與三十棒。者僧。未免向未跨",
    "X82n1571_064:0292a15": "船舷時。新羅國裏躲根。大似龍頭蛇尾。老僧恁麼批",
    "X82n1571_064:0292a16": "判。眾中莫有為德山作主者出來。與老僧拄杖子相",
    "X82n1571_064:0292a17": "見。無則老僧作一場獨弄去也。拽拄杖下座。一時打",
    "X82n1571_064:0292a18": "散。歸方丈　上堂。問十二峰頭雲霧遮葢時如何。師",
    "X82n1571_064:0292a19": "曰瞎。曰九龍潭水白浪滔天時如何。師曰。莫亂做。曰",
    "X82n1571_064:0292a20": "正當水清雲淨時如何。師曰去。僧禮拜曰。恁麼則青",
    "X82n1571_064:0292a21": "山綠水去也。師曰錯。乃曰。六月初一正炎熱。人人通",
    "X82n1571_064:0292a22": "體汗流出。忽然一陣涼風來。箇箇仍前乾暴暴。且道。",
    "X82n1571_064:0292a23": "乾暴暴底是。汗流出底是。汗流出底是。則不應有乾",
    "X82n1571_064:0292a24": "暴暴底時節。乾暴暴底是。則不應有汗流出底時節。",
    "X82n1571_064:0292b01": "恐悞賺諸人。老僧不敢道破。諸人也須各各自悟。討",
    "X82n1571_064:0292b02": "箇分曉始得　上堂。現成公案。不用尋思。八字眉分。",
    "X82n1571_064:0292b03": "無干心力。如是則恁麼也不得。不恁麼也不得。恁麼",
    "X82n1571_064:0292b04": "不恁麼總不得。未免向死水裏躲根。設若恁麼也得。",
    "X82n1571_064:0292b05": "不恁麼也得。恁麼不恁麼總得。也是在葛藤窠裏作",
    "X82n1571_064:0292b06": "活計。不落兩頭機。不墮中間位。且道。二六時中。如何",
    "X82n1571_064:0292b07": "受用。萬仞峰頭獨足行。喝一喝。卓拄杖　開爐上堂。",
    "X82n1571_064:0292b08": "太白山中儘有柴。一株不許眾人搬。老僧不是多護",
    "X82n1571_064:0292b09": "惜。為要諸人徹骨寒。雖然如是。只如道三界無安。猶",
    "X82n1571_064:0292b10": "如火宅。諸人又向甚麼處迴避。若也迴避得。可以高",
    "X82n1571_064:0292b11": "超三界。獨步大方。其或未然。各各照顧眉鬚始得",
    "X82n1571_064:0292b12": "　上堂。舉臨濟大師道。一句語具三元門。一元門具三",
    "X82n1571_064:0292b13": "要。有權有用。汝等諸人。作麼生會。下座。師乃召曰。大",
    "X82n1571_064:0292b14": "眾。祇如適來問答。向甚麼處去。若知去處。有權有用",
    "X82n1571_064:0292b15": "　上堂。天童者裏。不敢虧人。你有半斤。稱你八兩。你",
    "X82n1571_064:0292b16": "有十尺。量你一丈。眾中若有箇漢。聞恁麼道。忿性出",
    "X82n1571_064:0292b17": "來道。都來總是箇無星秤尺。又稱量箇甚麼。老僧但",
    "X82n1571_064:0292b18": "向他道。一釣便上。若也會得。有功者賞。若會不得。領",
    "X82n1571_064:0292b19": "取鈎頭意。莫認定盤星　上堂。未到天童。不妨疑著。",
    "X82n1571_064:0292b20": "已到天童。瓦解冰消。何故聻。不見道。聞名不如見面。",
    "X82n1571_064:0292b21": "面既見矣。諸人分中。成得箇甚麼邊事。一翳在眼。空",
    "X82n1571_064:0292b22": "花亂墜　問如何是賓中賓。師曰。滿面著埃塵。如何",
    "X82n1571_064:0292b23": "是賓中主。師曰。老僧無伴侶。如何是主中主。師曰。三",
    "X82n1571_064:0292b24": "更月下無人識。如何是主中賓。師曰。堂前坐來沒人",
    "X82n1571_064:0292c01": "陪　問如何是奪人不奪境。師曰。百萬軍中斬顏良。",
    "X82n1571_064:0292c02": "如何是奪境不奪人。師曰。取了荊州放魯肅。如何是",
    "X82n1571_064:0292c03": "人境兩俱奪。師曰。殺却陳友諒。并吞數十州。如何是",
    "X82n1571_064:0292c04": "人境俱不奪。師曰。當今天下太平。國王萬歲。曰料揀",
    "X82n1571_064:0292c05": "已蒙師指示。全提向上事如何。師以拄杖連擉曰。退",
    "X82n1571_064:0292c06": "去退去　問如何是第一元。師曰。有口不能宣。如何",
    "X82n1571_064:0292c07": "是第二元。師曰。足方頭頂圓。如何是第三元。師曰。恰",
    "X82n1571_064:0292c08": "好在腰邊　問如何是三要。印開朱點窄。師打曰。打",
    "X82n1571_064:0292c09": "你一棒。曰何不打兩棒。師曰。鈍根阿師　問清水洗",
    "X82n1571_064:0292c10": "塵。塵水歸何處。師曰。茅廁裏。曰某甲不會。師曰。問取",
    "X82n1571_064:0292c11": "淨頭去　問如何是五眼圓明。師曰。老僧止兩隻",
    "X82n1571_064:0292c12": "　問。如何是三寶。師曰。一頓胡餅兩頓粥。曰不問者三",
    "X82n1571_064:0292c13": "飽。師曰。老僧日日奉持　問大修行人。為甚擔枷帶",
    "X82n1571_064:0292c14": "鎖。師曰。自作自受無人救。曰萬丈巖前作揖。百尺竿",
    "X82n1571_064:0292c15": "頭拱手。師曰。自拈自弄得人憎。如何是賓。師曰。終日",
    "X82n1571_064:0292c16": "走途程。如何是主。師曰。坐斷乾坤惟自許。如何是賓",
    "X82n1571_064:0292c17": "中賓。師曰。眼裏瞳人精又精。如何是主中主。師曰。脚",
    "X82n1571_064:0292c18": "底脚頭舉更舉　問如何是暗中明。師曰。東村王老",
    "X82n1571_064:0292c19": "夜摩肩。如何是明中暗。師曰。南海波斯晝洗面。明暗",
    "X82n1571_064:0292c20": "相去幾何。師曰。分身兩處看　問學人到已一月。不",
    "X82n1571_064:0292c21": "見堂頭時如何。師曰。者老漢甚處去也。僧擬議。師便",
    "X82n1571_064:0292c22": "打　問殺生是大戒。為甚麼南泉斬猫。歸宗斬蛇。師",
    "X82n1571_064:0292c23": "曰。汝實恁麼問麼。曰是。師曰。汝當懺悔去　問如何",
    "X82n1571_064:0292c24": "是離一切相。即名諸佛。師便掌。僧禮拜。師曰。是金剛",
    "X82n1571_064:0293a01": "經恁麼說麼。曰是。師曰。換却汝眼睛　問如何是秘",
    "X82n1571_064:0293a02": "密藏。師曰。八萬四千　問如何是離鈎三寸句。師曰。",
    "X82n1571_064:0293a03": "快走快走　問如何是乾屎橛。師曰。田塍上看　問",
    "X82n1571_064:0293a04": "併却咽喉。請道一句。師曰。老僧沒氣力　問目前無",
    "X82n1571_064:0293a05": "一法時如何。師曰。背後著眼　問如何是圓滿覺。師",
    "X82n1571_064:0293a06": "打曰。你欠一著　問盡力喫盡天童飯時如何。師曰。",
    "X82n1571_064:0293a07": "直須吐却　師于萬曆丁巳。繼席龍池。次遷台之通",
    "X82n1571_064:0293a08": "玄。禾之金粟。閩之黃檗。明之育王。天童。凡六坐道場。",
    "X82n1571_064:0293a09": "三十餘年。宗風大振。座下踰三萬指。海內宿衲。久已",
    "X82n1571_064:0293a10": "領徒住山者。嚮師之風。願就弟子之列。親炙座下。師",
    "X82n1571_064:0293a11": "于去就。纖毫不苟。每嘆應菴老祖。著草鞵住院。共於",
    "X82n1571_064:0293a12": "天童。雖以無功用行。變化荊棘林于笑談之頃。然數",
    "X82n1571_064:0293a13": "出山。每為護法。挽留室中。示門弟子。每舉懶殘和尚",
    "X82n1571_064:0293a14": "偈及寒涕垂膺話。且曰。貞觀嚮道。欲瞻風彩。上表遜",
    "X82n1571_064:0293a15": "謝。往返三四。引頸就刃。神色儼然。我敬四祖道信大",
    "X82n1571_064:0293a16": "師。茅茨石室。累煩聖主。且請前行。吾從別道。澡身淨",
    "X82n1571_064:0293a17": "髮。跏趺而逝。吾敬汾州無業和尚。休心息念。斷絕板",
    "X82n1571_064:0293a18": "援。賜紫及號。力陳昔誓。收付有司。恬然受刑。吾敬芙",
    "X82n1571_064:0293a19": "蓉道楷禪師。崇禎辛巳。國戚康宇田公。為皇貴妃。齎",
    "X82n1571_064:0293a20": "紫衣入山。請師陞座說法。復得俞旨。住持金陵報恩。",
    "X82n1571_064:0293a21": "師以衰老遜謝。明年春。拽杖歸通玄。七月三日示微",
    "X82n1571_064:0293a22": "疾。五日手書復護法祁侍御。六日有僧自都中來問。",
    "X82n1571_064:0293a23": "喝作喝會。棒作棒會。入地獄如箭射。畢竟作麼生會。",
    "X82n1571_064:0293a24": "師便打。僧禮拜。師曰。千句萬句皆從自了。自己不了。",
    "X82n1571_064:0293b01": "喫棒不了。七日晨興。巡閱匠工如平日。及午歸丈室。",
    "X82n1571_064:0293b02": "語侍僧。倦甚。登寢榻。少頃。方起坐。跏趺未竟。泊然而",
    "X82n1571_064:0293b03": "逝。世壽七十有七。僧臘四十有六。全身迎還天童。塔",
    "X82n1571_064:0293b04": "于幻智菴右隴。",
    "X82n1571_064:0293b05": "常州磬山天隱圓修禪師荊溪閔氏子。自幼失怙。鬻",
    "X82n1571_064:0293b06": "蔬奉母。弱冠。聽講楞嚴。一切眾生。皆由不知常住真",
    "X82n1571_064:0293b07": "心性淨明體。用諸妄想。此想不真。故有輪轉。惕然知",
    "X82n1571_064:0293b08": "有生死大事。遂往投龍池傳祖。二十四得度。參父母",
    "X82n1571_064:0293b09": "未生前本來面目。久未有入。一日隨傳出窑。同事謂。",
    "X82n1571_064:0293b10": "聞四大名山。菩薩出現。神通廣大。傳曰。者裏也不少。",
    "X82n1571_064:0293b11": "師曰。如何是者裏神通。傳曰。快度磚來。師于言下有",
    "X82n1571_064:0293b12": "得。一日偶展楞嚴。至佛咄阿難此非汝心。驀然打失",
    "X82n1571_064:0293b13": "本參。會傳北行。師掩關龍池。閱古人公案。復于雲門",
    "X82n1571_064:0293b14": "扇子話去不得。力究兩載。聞驢鳴大悟。乃曰。忽聞驢",
    "X82n1571_064:0293b15": "子呌。驚起當人笑。萬別與千差。非聲非色鬧。解關趨",
    "X82n1571_064:0293b16": "京都。省傳于普照寺。傳曰。別來三載。各呈似看。師曰。",
    "X82n1571_064:0293b17": "人說北地寒。我說南方暖。寒暖不知人。窮人知寒暖。",
    "X82n1571_064:0293b18": "傳頷之。次日入室。問歷歷孤明時如何。傳曰。待汝到",
    "X82n1571_064:0293b19": "此與你道。師便喝。傳曰。汝還起緣心麼。師拂袖便出。",
    "X82n1571_064:0293b20": "又一日因事。傳穿褊衫舉椅子。作女人拜。向師曰。上",
    "X82n1571_064:0293b21": "座。我拜你為師。師笑呈偈曰。木人提唱笑呵呵。更著",
    "X82n1571_064:0293b22": "衣衫誰識他。昨日覸來是男子。今朝還作老婆婆。傳",
    "X82n1571_064:0293b23": "笑曰。此甚愜老僧意。復遍謁諸尊宿。歸龍池掌記室。",
    "X82n1571_064:0293b24": "盡得心髓。萬曆庚申。誅茅石磬。數載始成叢席　上",
    "X82n1571_064:0293c01": "堂。磬山雪屋冷凄凄。到者都緣向上機。鼻孔盡從今",
    "X82n1571_064:0293c02": "打失。赤條條地得無衣。要識向上機麼。良久曰。泥牛",
    "X82n1571_064:0293c03": "吸盡武陵溪　示眾。拈拄杖曰。今朝七月半。農夫禾",
    "X82n1571_064:0293c04": "好看。你我衲僧家。以何為公驗。秋風一陣來。黃葉兩",
    "X82n1571_064:0293c05": "三片。凋殘功德林。石人也驚歎。既然如是。各各照顧",
    "X82n1571_064:0293c06": "鼻孔。擲拄杖下座　示眾。磬山有時拈拄杖。不作拄",
    "X82n1571_064:0293c07": "杖用。有時拈拄杖。作拄杖用。有時以拄杖。行徧四天",
    "X82n1571_064:0293c08": "下。擲向壁角落裏。有時靠拄杖。打瞌睡去也。諸人者",
    "X82n1571_064:0293c09": "裏見得分明。便會得臨濟大師底。賓中主。主中賓。賓",
    "X82n1571_064:0293c10": "中賓。主中主。雖然。切不得動著。動即打折你驢腰。莫",
    "X82n1571_064:0293c11": "言不道。卓拄杖下座　示眾。祖師巴鼻。孤迥撩天。獅",
    "X82n1571_064:0293c12": "子爪牙。威獰踞地。得之者羣魔喪膽。用之者百獸腦",
    "X82n1571_064:0293c13": "裂。且道。誰是其人。不見臨濟大師道。有時一喝。如金",
    "X82n1571_064:0293c14": "剛王寶劒。有時一喝。如踞地獅子。有時一喝。如探竿",
    "X82n1571_064:0293c15": "影草。有時一喝。不作一喝用。驀喝一喝曰。且道。者一",
    "X82n1571_064:0293c16": "喝。是金剛王寶劒耶。踞地獅子耶。探竿影草耶。一喝",
    "X82n1571_064:0293c17": "不作一喝用耶。若道是金剛王寶劒。如何是踞地獅",
    "X82n1571_064:0293c18": "子。若道是踞地獅子。如何是探竿影草。若道者探竿",
    "X82n1571_064:0293c19": "影草。如何是一喝不作一喝用。者裏識得。堪作濟下",
    "X82n1571_064:0293c20": "兒孫。者裏未識得。切莫胡喝亂喝。饒你喝得虗空落",
    "X82n1571_064:0293c21": "地。猶未在。且將我者一喝。入于四喝之中。不見有一",
    "X82n1571_064:0293c22": "喝之相。亦將四喝。入我一喝之內。不見有四喝之名。",
    "X82n1571_064:0293c23": "到者裏。還分得那一句是賓。那一句是主。不見慈明",
    "X82n1571_064:0293c24": "老人曰。一喝分賓主。照用一時行。會得箇中意。日午",
    "X82n1571_064:0294a01": "打三更。還委悉麼。不是祖師親嫡胤。直饒動地野狂",
    "X82n1571_064:0294a02": "鳴　示眾。舉雲門道。若說菩提涅槃真如解脫。是燒",
    "X82n1571_064:0294a03": "楓香供養你。若說說佛祖。是燒黃熟香供養你。若說",
    "X82n1571_064:0294a04": "超佛越祖之談。是餅香供養你。皈依佛法僧下去。應",
    "X82n1571_064:0294a05": "菴曰。三百六十骨節。八萬四千毛竅。被雲門一棒打",
    "X82n1571_064:0294a06": "開了也。還有為眾竭力底麼。出來為雲門作主。與歸",
    "X82n1571_064:0294a07": "宗相見。師曰。雲門大師。將三分真香。薰天下衲僧鼻",
    "X82n1571_064:0294a08": "孔。如截虗空作三節。看不無氣葢諸方。應菴老人。拈",
    "X82n1571_064:0294a09": "一條棒總要穿却。亦是倚勢欺人。大眾。那裏是他一",
    "X82n1571_064:0294a10": "棒處。若道雲門一棒打開。怎奈分作三節判斷。若作",
    "X82n1571_064:0294a11": "三節看。怎奈應菴一棒穿却。到者裏。有斷得者。出來",
    "X82n1571_064:0294a12": "與磬山相見。不惟撥開二老關棙。亦為諸方雪屈。有",
    "X82n1571_064:0294a13": "麼有麼　示眾。舉僧問雲門。佛法如水中月。是否。門",
    "X82n1571_064:0294a14": "曰。清波無透路。僧曰。和尚從何得。門曰。再問復何來。",
    "X82n1571_064:0294a15": "僧曰。便與麼去時如何。門曰。重疊關山路。師曰。雲門",
    "X82n1571_064:0294a16": "大師此三轉語。內有函葢乾坤句。截斷眾流句。隨波",
    "X82n1571_064:0294a17": "逐浪句。山僧今日一一點破。可惜當時者僧水中捉",
    "X82n1571_064:0294a18": "月。有人透得。許你親見雲門　示眾。昨夜三更時分。",
    "X82n1571_064:0294a19": "文殊普賢二大士。口喃喃地。助揚法化。及至天明。都",
    "X82n1571_064:0294a20": "走向拄杖子裏。橫拈倒用。各合其宜。驀然觸著帝釋",
    "X82n1571_064:0294a21": "鼻孔。將東海鯉魚打一棒。雨似傾盆。或者道。者是雲",
    "X82n1571_064:0294a22": "門扇子。不是德山拄杖。若道是雲門扇子。又是德山",
    "X82n1571_064:0294a23": "拄杖。道是德山拄杖。又是雲門扇子。總在磬山手裏。",
    "X82n1571_064:0294a24": "驀卓一下曰。諸人還定當得出麼。若定當得出。也有",
    "X82n1571_064:0294b01": "權。也有實。也有照。也有用。殺活縱奪。盡在者裏。且得",
    "X82n1571_064:0294b02": "力一句。又如何道。復卓一下曰。扶過斷橋水。伴歸明",
    "X82n1571_064:0294b03": "月村　示眾。拈起拄杖曰。大眾急著眼看。卓一下曰。",
    "X82n1571_064:0294b04": "天得之以覆育。地得之以生成。君王得之。恩被萬物。",
    "X82n1571_064:0294b05": "羣臣得之。報國祐民。且道。衲僧得之。又如何施設。玉",
    "X82n1571_064:0294b06": "林琇。驀掀倒香案曰。截斷天下人舌頭。便出。師擲下",
    "X82n1571_064:0294b07": "拄杖。擎兩手作修羅勢。震威一喝。下座　上堂。今朝",
    "X82n1571_064:0294b08": "臘月一。事事應須急。箇裏莫茫然。看孔還著楔。休待",
    "X82n1571_064:0294b09": "三十夜。手脚做不及。諸人還覺毛寒骨豎麼。切忌上",
    "X82n1571_064:0294b10": "度　上堂。舉乾峰道。舉一不得舉二。放過一著。落在",
    "X82n1571_064:0294b11": "第二。雲門出眾曰。昨日有人從天台來。却往徑山去。",
    "X82n1571_064:0294b12": "乾峰召維那曰。來日不得普請。師曰。乾峰大似誘人",
    "X82n1571_064:0294b13": "犯法。好與三十棒。雲門雖則見兔放鷹。亦是忘前失",
    "X82n1571_064:0294b14": "後。諸人到此。切不得放過來日不得普請底句。雖然。",
    "X82n1571_064:0294b15": "也是賊過後張弓　上堂。舉歸宗泥壁次。白侍郎來",
    "X82n1571_064:0294b16": "參。宗便問。君子儒。小人儒。白曰。君子儒。宗乃打泥拓",
    "X82n1571_064:0294b17": "一下。白遂過泥。宗接得便使。良久曰。莫是俊快底白",
    "X82n1571_064:0294b18": "侍郎麼。白曰不敢宗曰。只有過泥分。當時侍郎將成",
    "X82n1571_064:0294b19": "九仞之山。不進一責之土。山僧若作侍郎。但應諾諾。",
    "X82n1571_064:0294b20": "和尚切莫壓良為賤。雖然。今時要者般君子儒。也甚",
    "X82n1571_064:0294b21": "難得。諸人還知二老用處麼。龍象蹴踏。非驢所堪",
    "X82n1571_064:0294b22": "　上堂。今朝臘月十五。夜半搥鐘擂鼓。觀音入理之門。",
    "X82n1571_064:0294b23": "到此休教莽鹵。不莽鹵。五九四十五。四十五窮漢街",
    "X82n1571_064:0294b24": "頭舞。且莫舞。春寒途中猶更苦。祇如穩坐家堂底。又",
    "X82n1571_064:0294c01": "作麼生。喝一喝曰。休瞌睡　解制上堂。春山青春水",
    "X82n1571_064:0294c02": "綠。萬卉欣欣爭秀郁。三三兩兩出林巒。雲水茫茫自",
    "X82n1571_064:0294c03": "奔逐。塗中驀撞鐵蛇橫。擬議遭他箇塗毒。還有箇得",
    "X82n1571_064:0294c04": "者麼。咦。便下座　一日琇書記。攜二猫上方丈。問師",
    "X82n1571_064:0294c05": "那箇好。師指曰。者箇好。琇便擲下而去。復入見猫在",
    "X82n1571_064:0294c06": "地便與一踏。師拈拄杖打趂。琇轉身曰。和尚也掙命。",
    "X82n1571_064:0294c07": "師打曰。你不知鼠的害。只欲行祖師門下事。琇高聲",
    "X82n1571_064:0294c08": "曰。說甚祖師不祖師。師曰。與麼為甚踏殺猫。琇曰。和",
    "X82n1571_064:0294c09": "尚作者箇說話。入地獄如箭射。師乃低頭歸方丈。至",
    "X82n1571_064:0294c10": "晚小參。舉前話曰。老僧到者裏。性命幾合不存。眾中",
    "X82n1571_064:0294c11": "有人代得一轉語相救老僧麼。箬菴問曰。大眾。和尚",
    "X82n1571_064:0294c12": "今日普請。拂袖便出。師曰。過去了也。琇曰。箭去西天",
    "X82n1571_064:0294c13": "十萬里。猶在這裏擬議。亦出。師卓拄杖曰。雖然如是。",
    "X82n1571_064:0294c14": "不因漁父引。爭得見波濤　問如何是第一句中薦",
    "X82n1571_064:0294c15": "得。堪與佛祖為師。師曰。覿面春風和氣。眉分八字縱",
    "X82n1571_064:0294c16": "橫。如何是第二句中薦得。堪與人天為師。師曰。揭開",
    "X82n1571_064:0294c17": "雲裏月。休向暗中行。如何是第三句中薦得。自救不",
    "X82n1571_064:0294c18": "了。師曰。言中有響知歸。不免借他家路　問如何是",
    "X82n1571_064:0294c19": "法身邊事。師曰。黑漆桶。如何是法身。師曰。爛東瓜。如",
    "X82n1571_064:0294c20": "何是法身向上事。師曰。三家村裏酒帘子　問如何",
    "X82n1571_064:0294c21": "是句到意不到。師曰。言言見諦。步步迷蹤。如何是意",
    "X82n1571_064:0294c22": "到句不到。師曰。只在舌頭尖。盡力吐不出。如何是意",
    "X82n1571_064:0294c23": "句俱到。師曰。有時獨倚庭欄上。閒看梅開三五枝。如",
    "X82n1571_064:0294c24": "何是意句俱不到。師曰。落花流水去。空負浪遊人",
    "X82n1571_064:0295a01": "　問山嶽傾頺。為甚烟霞不散。師曰。捨大戀小。曰獨臨",
    "X82n1571_064:0295a02": "玉鏡。為甚眉目不睹。師曰。打破鏡來相見　問日裏",
    "X82n1571_064:0295a03": "即有。睡中即無。如何得寤寐一如去。師曰。誰與你道",
    "X82n1571_064:0295a04": "的有無。曰不會。師曰。不會最親切　問最初一步即",
    "X82n1571_064:0295a05": "不問。未審踏著箇甚麼。師曰。半夜裏偷瓜。曰偷後如",
    "X82n1571_064:0295a06": "何。師曰。未到你在　問世尊睹明星。意旨如何。師曰。",
    "X82n1571_064:0295a07": "黑裏白。曰三乘等觀性空而得道。如何是性空。師拈",
    "X82n1571_064:0295a08": "拂示曰。者箇三十七文買的　問學人未到磬山。先",
    "X82n1571_064:0295a09": "喫棒了也。師曰。空頭禪和。曰再求賜棒。師曰。老僧無",
    "X82n1571_064:0295a10": "者閒氣力　師風儀磊落。賦性恬退。親炙龍池。凡一",
    "X82n1571_064:0295a11": "十八載。累命分座說法。皆辭遜。初入磬山。值雪深。五",
    "X82n1571_064:0295a12": "十餘日炊烟幾絕。師於饑禽野獸中。安之晏如。獨念",
    "X82n1571_064:0295a13": "法門衰晚。師道陵彝。力恢濟上綱宗。大闡別傳旨趣。",
    "X82n1571_064:0295a14": "痛呵穿鑿。嚴辯正邪。四方嚮道之士。承風踵接。競喧",
    "X82n1571_064:0295a15": "宇內。崇禎乙亥九月二十三日示寂。世壽六十有一。",
    "X82n1571_064:0295a16": "僧臘三十有七。奉全身。塔于報恩。順治己亥。門人崇",
    "X82n1571_064:0295a17": "遺命。遷塔歸荊溪海會寺之左。",
    "X82n1571_064:0295a18": "紹興府雲門雪嶠圓信禪師鄞縣朱氏子。年九歲。聞",
    "X82n1571_064:0295a19": "誦彌陀經。水鳥樹林皆悉念佛念法念僧。遂知信向",
    "X82n1571_064:0295a20": "佛乘。至二十九歲棄家。後訪秦望山妙禎山主。禎舉",
    "X82n1571_064:0295a21": "他心通僧。問僧。何處來。僧曰天竺。心曰。我聞三天竺。",
    "X82n1571_064:0295a22": "你從那一竺來。速道速道。其僧茫然無對。師聞舉。疑",
    "X82n1571_064:0295a23": "情頓發。次日拽杖登大石。高聲提曰。從那一竺來。速",
    "X82n1571_064:0295a24": "道速道。忽然前後際斷。如空中迸出日輪相似。乃說",
    "X82n1571_064:0295b01": "偈曰。石貼背脊骨。翻身脇肋骨。仔細看將來。動也動",
    "X82n1571_064:0295b02": "不得。復喝曰。張三殺人。李四償命。欲往天台訪尋知",
    "X82n1571_064:0295b03": "識印證。忽擡頭見古雲門三字。豁然大悟。復說偈曰。",
    "X82n1571_064:0295b04": "一上天台雲更深。脚跟踏斷草鞵繩。比丘五百無踪",
    "X82n1571_064:0295b05": "影。若見他時打斷筋。遂返。縛茅雙髻峰。復謁雲棲蓮",
    "X82n1571_064:0295b06": "池大師。呈偈曰。不解西方不學禪。偶來塵世只隨緣。",
    "X82n1571_064:0295b07": "三間茅屋傍溪住。兩扇竹窻關月眠。破盡衲衣那有",
    "X82n1571_064:0295b08": "結。養長頭髮欲成顛。自從會得西來意。白雪飄飄六",
    "X82n1571_064:0295b09": "月天。次參龍池。室中機契。即獲心印。萬曆四十三年。",
    "X82n1571_064:0295b10": "遷徑山千指菴。後住廬山開先。癸未。遷嘉禾東塔。晚",
    "X82n1571_064:0295b11": "住越之雲門　徑山上堂。也大奇也大奇。無情說法",
    "X82n1571_064:0295b12": "不思議。彈指頃。石虎齩殺青田雞。燈籠露柱。忍俊不",
    "X82n1571_064:0295b13": "禁[跳-兆+孛]跳上。鵬摶峰頂。揚聲大吼。且道。吼箇甚麼。功德",
    "X82n1571_064:0295b14": "池中添箇月。滿林光彩可追隨　上堂。雲門宗旨絕",
    "X82n1571_064:0295b15": "商量。函葢乾坤不覆藏。觸著頂門便顛蹶。棒頭指出",
    "X82n1571_064:0295b16": "好兒郎　僧問。一口吸盡西江水時如何。師曰。露出",
    "X82n1571_064:0295b17": "野狐精。僧擬議。師便打　廬山開先寺上堂。亘古開",
    "X82n1571_064:0295b18": "先風景異。此山何似紫袈裟。無言童子分明說。那箇",
    "X82n1571_064:0295b19": "男兒先到家。喝曰。易復易。難復難。何人施大臂。斬斷",
    "X82n1571_064:0295b20": "祖師關　遊金輪峰回上堂。遊罷金輪峰。歸來招隱",
    "X82n1571_064:0295b21": "坐。老人昨日去彼禮塔。今日方回。諸仁者。還見老人",
    "X82n1571_064:0295b22": "去來麼。良久曰。樹頭黃葉盡。應見遠山青　結制上",
    "X82n1571_064:0295b23": "堂。四十年來恁麼行。斬開碧落血腥腥。其中果有希",
    "X82n1571_064:0295b24": "奇事。獅子遊行不問程。稽首燈王如來。普願微塵國",
    "X82n1571_064:0295c01": "土眾生。同入般若波羅密門。且道。般若波羅密門。作",
    "X82n1571_064:0295c02": "麼生入。舉拂子曰。鑒　上堂。舉僧問雲門曰。一念不",
    "X82n1571_064:0295c03": "起。還有過也無。雲門道須彌山。當時者僧若悟去。將",
    "X82n1571_064:0295c04": "須彌山。抝作兩橛。今日還有會底麼出來。若不會。老",
    "X82n1571_064:0295c05": "僧為你道破。一念不起須彌山。青天白日鬼門關。黃",
    "X82n1571_064:0295c06": "鶴樓前鸚鵡岸。白蘋紅蓼血斑斑　上堂。舉天目斷",
    "X82n1571_064:0295c07": "崖和尚曰。大地山河一片雪。太陽一照影無踪。從此",
    "X82n1571_064:0295c08": "不疑諸佛祖。有何南北與西東。喝一喝。好則好矣美",
    "X82n1571_064:0295c09": "則美。何妨不可是歸期。只為路窮山更杳。可憐墮落",
    "X82n1571_064:0295c10": "作奴兒　解制上堂。結制何如解制奇。春風南北各",
    "X82n1571_064:0295c11": "棲遲。村中乞食無些子。一片饑腸一首詩。六十五日",
    "X82n1571_064:0295c12": "前。從何處來。六十五日後。從何處去。是大神呪。是大",
    "X82n1571_064:0295c13": "明呪　誕日上堂。諦觀辛未年前事。徹夜思量淚不",
    "X82n1571_064:0295c14": "乾。老人記得小時騎竹馬。三三兩兩打瓦鼓。阿呵呵",
    "X82n1571_064:0295c15": "唱哩囉。跳底跳。舞底舞。一回歡笑一回苦。可憐生。逐",
    "X82n1571_064:0295c16": "年老去今七旬。翻憶當年三四五。咄　上堂。舉傅大",
    "X82n1571_064:0295c17": "士曰。有物先天地。無形本寂寥。能為萬象主。不逐四",
    "X82n1571_064:0295c18": "時凋。者箇莫是汝等主人公麼。良久曰。莫錯會　上",
    "X82n1571_064:0295c19": "堂。僧問。如何是向上一乘。師曰。塔尖峰頂。曰如何是",
    "X82n1571_064:0295c20": "向下事。師曰。幡竿動也。曰意旨如何。師曰。地藏菩薩",
    "X82n1571_064:0295c21": "　元旦上堂。爆竹一聲天地老。塔前無處不光輝。即",
    "X82n1571_064:0295c22": "此是法。即此是道。即此是行。大眾。久立珍重　解制",
    "X82n1571_064:0295c23": "上堂。一二三四五六七。萬仞峰頭獨足立。良久曰。一",
    "X82n1571_064:0295c24": "期過了。堂中不見一箇半箇。且喜太平。十字街頭。撞",
    "X82n1571_064:0296a01": "著馬相公。與你索飯錢。你作麼生抵對。喝一喝曰。春",
    "X82n1571_064:0296a02": "風日日到園林。夜夜面南看北斗　越州雲門寺上",
    "X82n1571_064:0296a03": "堂。盡十方世界。是然燈佛光明門。盡十方世界。是釋",
    "X82n1571_064:0296a04": "迦牟尼佛總持門。盡十方世界。是兜率陀天彌勒尊",
    "X82n1571_064:0296a05": "者解脫門。盡十方世界。是文殊師利法王子般若波",
    "X82n1571_064:0296a06": "羅密門。盡十方世界。是普賢菩薩行願門。盡十方世",
    "X82n1571_064:0296a07": "界。是一切修多羅差別義海門。盡十方世界。是凡夫",
    "X82n1571_064:0296a08": "眾生。四生六道。微細極微細。昆虫蚤虱生滅門。以拂",
    "X82n1571_064:0296a09": "子打一圓相曰。會麼。喝一喝。下座　上堂。黃面老人",
    "X82n1571_064:0296a10": "曰。我無法得阿耨多羅三藐三菩提。是何言歟。然燈",
    "X82n1571_064:0296a11": "佛與我授記。號釋迦牟尼。呵呵大笑曰。題目分明",
    "X82n1571_064:0296a12": "　上堂。青山白晝。泉石松雲。驀面相逢。吾不識誰家之",
    "X82n1571_064:0296a13": "子。若向者裏會得。便可穩坐家山。如或未然。切勿脫",
    "X82n1571_064:0296a14": "空妄語　上堂。世間為商為客者。不論千里百里。俱",
    "X82n1571_064:0296a15": "要到家。惟老人無家可歸。何以故。者裏無你棲泊處。",
    "X82n1571_064:0296a16": "假若三十日晚到。又作麼生。千聖同途不同轍。還有",
    "X82n1571_064:0296a17": "相隨者麼。拄杖子　上堂。清和日日爽精神。風送楊",
    "X82n1571_064:0296a18": "花足四隣。分付子規漫啼血。明年更有許多春。舉拂",
    "X82n1571_064:0296a19": "子曰。會麼。打一圓相。下座　上堂。昨夜東隣踏月回。",
    "X82n1571_064:0296a20": "蓼花楊柳向人來。分明一段好消息。爭奈時人眼不",
    "X82n1571_064:0296a21": "開　師捫虱次。聞谷師向背後。拍肩一下曰。和尚慈",
    "X82n1571_064:0296a22": "悲些。師曰。箇箇見血　問大悲千手眼。那一隻是正",
    "X82n1571_064:0296a23": "眼。師曰。露天石臼子。曰意旨如何。師曰。瞎　問如何",
    "X82n1571_064:0296a24": "是函葢乾坤句。師曰。撲不開。曰如何過得獨松關。師",
    "X82n1571_064:0296b01": "曰。莫作假雞啼　問如何是吹毛劒。師曰。鈍鳥兩三",
    "X82n1571_064:0296b02": "行　問如何是金剛王寶劒。師曰。不斬野狐精。曰如",
    "X82n1571_064:0296b03": "何是踞地獅子。師曰眼。曰如何是探竿影草。師曰。早",
    "X82n1571_064:0296b04": "知汝在途中。曰如何是一喝不作一喝用。師曰。要你",
    "X82n1571_064:0296b05": "自死　問。祖意教意。是同是別。師曰。日日月在天",
    "X82n1571_064:0296b06": "　問。如何是雙髻家風。師曰。一堆土竈。萬箇峰頭。曰大",
    "X82n1571_064:0296b07": "師承嗣何人。師曰。遠山終日看。雲裏鐵牛嘶。曰如何",
    "X82n1571_064:0296b08": "是祖師西來意。師曰。破二作三　問。如何是休糧方。",
    "X82n1571_064:0296b09": "師曰。兩粥一飯。曰此理如何。師曰。不曾嚼著一粒米",
    "X82n1571_064:0296b10": "　問。如何是賓中主。師曰。曾為浪子偏憐客。月下風",
    "X82n1571_064:0296b11": "前幾度吟。曰如何是主中賓。師曰。楖栗橫肩不顧人。",
    "X82n1571_064:0296b12": "直入千峰萬峰去。曰如何是賓中賓。師曰。一片春雲",
    "X82n1571_064:0296b13": "飛出嶺。至今縹緲不還山。曰如何是主中主。師曰。眼",
    "X82n1571_064:0296b14": "裏瞳人雙赤子。生來好醜任君看　問。不是心不是",
    "X82n1571_064:0296b15": "佛不是物。是箇甚麼。師曰。正好著力　祁季超。指庭",
    "X82n1571_064:0296b16": "前樹問。者樹幾時成佛。師曰。成佛久矣。曰為甚纔生",
    "X82n1571_064:0296b17": "長出來。師曰。異見眾生　師在階下曝背。見徹崖至。",
    "X82n1571_064:0296b18": "忽作跪勢曰。意旨如何。曰捏怪不少。師驟步歸方丈",
    "X82n1571_064:0296b19": "　問。牛頭未見四祖時如何。師曰。水長船高。曰見後",
    "X82n1571_064:0296b20": "如何。師曰。泥多佛大　師一日示微疾。書訣眾偈曰。",
    "X82n1571_064:0296b21": "小兒曹。生死路上好逍遙。皎月冰霜曉。喫杯茶坐脫",
    "X82n1571_064:0296b22": "去了。命侍者進茶。飲畢而逝。時順治丁亥八月二十",
    "X82n1571_064:0296b23": "六日。世壽七十七。僧臘四十八。全身塔于雲門右麓。",
    "X82n1571_064:0296b24": "主其後事者。猶子弘覺忞禪師也。",
    "X82n1571_064:0296c01": "世祖章皇帝。稔嚮師名。惜未及召見。因特賜帑金五",
    "X82n1571_064:0296c02": "百兩。命重葺其藏塔。賜弘覺禪師。御札曰。錫杖還山。",
    "X82n1571_064:0296c03": "時縈遠念。茲覽音問。式慰朕思。來伻言旋。裁書附往。",
    "X82n1571_064:0296c04": "並有欲語者。朕每念法門。輙景先哲知。雪嶠大師藏",
    "X82n1571_064:0296c05": "塔。卓立雲門。後學諸方。應共瞻仰。比聞山界雖分。基",
    "X82n1571_064:0296c06": "址漸圮。恐年深人遠。凌毀堪虞。今持捐五百金。重為",
    "X82n1571_064:0296c07": "修治。雖未必足窣波之費。然經朕一為整葺。人必改",
    "X82n1571_064:0296c08": "觀起敬。自不敢復行侵侮矣。禪師重念儀型。久懷崇",
    "X82n1571_064:0296c09": "飾。當勉為經理。承朕敬禮尊宿之義。以副夙心。故茲",
    "X82n1571_064:0296c10": "特囑。禪師其悉之。",
    "X82n1571_064:0296c11": "淨名抱朴蓮禪師臨安駱氏子。年十五。投妙嚴祝髮。",
    "X82n1571_064:0296c12": "二十二。往雲棲受具。初遊講席。一日自念。數年以來。",
    "X82n1571_064:0296c13": "於教相旨趣。雖有理會處。生死岸頭。全用不著。遂更",
    "X82n1571_064:0296c14": "衣入徑山。禪期三七日中。廓然洞徹。述偈曰。自幼失",
    "X82n1571_064:0296c15": "親娘。徧覓於他鄉。驀然一相見。更不再思量。解制即",
    "X82n1571_064:0296c16": "往荊溪。叩龍池傳祖。問曰。自遠趨風。乞師指示。傳曰。",
    "X82n1571_064:0296c17": "老僧牙齒疎缺。師曰。親切處。更乞一言。傳據座。師喚",
    "X82n1571_064:0296c18": "侍者點茶來。傳曰。不妨靈利靈利。師曰。某甲耳聾。傳",
    "X82n1571_064:0296c19": "休去。一日辭行。傳曰。老僧猶有語言未盡在。師曰。和",
    "X82n1571_064:0296c20": "尚言雖未盡。其意某甲已知。傳曰。且道老僧意作麼",
    "X82n1571_064:0296c21": "生。師便喝。傳曰。再喝一喝看。師轉身便出。傳以源流",
    "X82n1571_064:0296c22": "拂子付之　住後。僧問。佛是何義。師曰覺義。曰佛還",
    "X82n1571_064:0296c23": "迷否。師曰迷。曰既覺云何復迷。師曰。復迷又問作麼。",
    "X82n1571_064:0296c24": "曰也須問過。師拈棒打出　問。如何是奪人不奪境。",
    "X82n1571_064:0297a01": "師曰。蛺蝶穿花影。曰如何是奪境不奪人。師曰。掀眉",
    "X82n1571_064:0297a02": "掃白雲。曰如何是人境兩俱奪。師曰。彼此無消息。曰",
    "X82n1571_064:0297a03": "如何是人境俱不奪。師曰。推窗看月明　熊魚山居",
    "X82n1571_064:0297a04": "士問。萬法歸一。一歸何處。師舉茶杯請茶。熊曰。我在",
    "X82n1571_064:0297a05": "青州。作一領布衫重七斤。作麼生。師曰。脫殻烏龜飛",
    "X82n1571_064:0297a06": "上天　問。如何是麻三斤。師曰。斤兩分明　師於崇",
    "X82n1571_064:0297a07": "禎己巳八月示寂。塔于淨名。著有禪宗啟蒙一冊。行",
    "X82n1571_064:0297a08": "世。順治間。",
    "X82n1571_064:0297a09": "世祖問道崆峒。徵車四出。嚮師道行。徵其遺像。進大",
    "X82n1571_064:0297a10": "內焉。",
    "X82n1571_064:0297a11": "南明廣禪師法嗣",
    "X82n1571_064:0297a12": "福建建寧普明鴛湖用禪師海寧鄭氏子。從南明廣",
    "X82n1571_064:0297a13": "受業。甞謁無幻冲。指示法要。從度夏徑山。偶閱思益",
    "X82n1571_064:0297a14": "經有省。述偈呈廣。廣呵之。提持數載。一日檢傳燈。至",
    "X82n1571_064:0297a15": "演祖下。載清風公案。膺礙釋然。廣印可。出住普明",
    "X82n1571_064:0297a16": "　上堂。僧問。如何是古佛心。師便打。曰如何是學人心。",
    "X82n1571_064:0297a17": "師曰。欲攫游龍。蝘蜓竟上。曰畢竟如何。師連棒打出。",
    "X82n1571_064:0297a18": "下座　師與雪嶠大師翫月次。嶠指月曰。者半個在",
    "X82n1571_064:0297a19": "那裏去了。師良久云。會麼。嶠曰。也只得半個。師曰。者",
    "X82n1571_064:0297a20": "半個在那裏去了。嶠亦良久。師曰。也只得半個。相與",
    "X82n1571_064:0297a21": "大笑　元旦上堂。古道修然回鳳曆。堯歌舜頌樂無",
    "X82n1571_064:0297a22": "疆。雲籠丹桂金莖秀。雨沐瓊林玉葉長　崇禎壬午",
    "X82n1571_064:0297a23": "十月十一日辰時。索筆書偈曰。生也錯。死也錯。鐵獅",
    "X82n1571_064:0297a24": "掣斷黃金索。擲下筆云。咄。遂寂。世壽五十有六。僧臘",
    "X82n1571_064:0297b01": "三十有九。塔於本山。",
    "X82n1571_064:0297b03": "五燈全書卷第六十四"
}