{
    "X82n1571_040:0064c07": "五燈全書卷第四十",
    "X82n1571_040:0064c09": "京都聖感禪寺住持(臣)僧　(超永)　編輯",
    "X82n1571_040:0064c10": "京都古華嚴寺住持(臣)僧　(超揆)　較閱　進",
    "X82n1571_040:0064c11": "呈",
    "X82n1571_040:0064c12": "　　臨濟宗",
    "X82n1571_040:0064c13": "　　　南嶽下第十四世",
    "X82n1571_040:0064c14": "兜率悅禪師法嗣",
    "X82n1571_040:0064c15": "撫州疎山了常禪師僧問。如何是疎山為人底句。師",
    "X82n1571_040:0064c16": "曰。懷中玉尺未輕擲。袖裏金鎚劈面來　上堂。等閒",
    "X82n1571_040:0064c17": "放下。佛手掩不住。特地收來。大地絕纖埃。向君道莫",
    "X82n1571_040:0064c18": "疑猜。處處頭頭見善財。鎚下分明如得旨。無限勞生",
    "X82n1571_040:0064c19": "眼自開。",
    "X82n1571_040:0064c20": "隆興府兜率慧照禪師南安郭氏子。上堂。龍安山下。",
    "X82n1571_040:0064c21": "道路縱橫。兜率宮中。樓閣重疊。雖非天下不是人間",
    "X82n1571_040:0064c22": "到者安心。全忘諸念。善行者。不移雙足。善入者。不動",
    "X82n1571_040:0064c23": "雙扉。自能笑傲。烟蘿誰管。坐消歲月。既然如是。且道。",
    "X82n1571_040:0064c24": "向上還有事也無。良久曰。莫教推落巖前石。打破下",
    "X82n1571_040:0065a01": "方遮日雲　上堂。舉拂子曰。端午龍安亦鼓橈。青山",
    "X82n1571_040:0065a02": "雲裏得逍遙。饑餐渴飲無窮樂。誰愛爭先奪錦標。却",
    "X82n1571_040:0065a03": "向乾坤上划船。高山頭起浪。明椎玉鼓。暗展鐵旗。一",
    "X82n1571_040:0065a04": "盞菖蒲茶。數箇沙糖粽。且移取北鬱單越來。與南閻",
    "X82n1571_040:0065a05": "浮提鬬額看。擊禪床。下座　上堂。兜率都無伎倆。也",
    "X82n1571_040:0065a06": "效諸方榜樣。五日一度陞堂。起動許多龍象。禪道佛",
    "X82n1571_040:0065a07": "法。又無到此。將何供養。須知達磨西來。分付一條拄",
    "X82n1571_040:0065a08": "杖。乃拈起曰。所以道。你有拄杖子。我與你拄杖子。你",
    "X82n1571_040:0065a09": "無拄杖子。我奪你拄杖子。且道。那箇是賓句。那箇是",
    "X82n1571_040:0065a10": "主句。若斷得去。即途中受用。若斷不得。且世諦流布。",
    "X82n1571_040:0065a11": "乃拋下拄杖。",
    "X82n1571_040:0065a12": "丞相張商英居士字天覺。號無盡。年十九。應舉入京。",
    "X82n1571_040:0065a13": "道由向氏家。向預夢神人。報曰。明日接相公。凌晨公",
    "X82n1571_040:0065a14": "至。向異之。勞問勤腆。乃曰。秀才未娶。當以女奉灑掃。",
    "X82n1571_040:0065a15": "公謙辭再三。向曰。此行若不了當。吾亦不爽前約。後",
    "X82n1571_040:0065a16": "果及第。乃娶之。初任主簿。因入僧寺。見藏經。梵夾金",
    "X82n1571_040:0065a17": "字齊整。乃怫然曰。吾孔聖之書。不如西方之教。人所",
    "X82n1571_040:0065a18": "仰重。夜坐書院中。研墨吮筆。憑紙長吟。中夜不眠。向",
    "X82n1571_040:0065a19": "氏呼曰。官人夜深。何不睡去。公以前意白之。正此著",
    "X82n1571_040:0065a20": "無佛論。向應聲曰。既是無佛。何論之有。當須著有佛",
    "X82n1571_040:0065a21": "論始得。公疑其言。遂已之。後訪一同列。見佛龕前經",
    "X82n1571_040:0065a22": "卷。乃問曰。此何書也。同列曰。維摩詰所說經。公信手",
    "X82n1571_040:0065a23": "開卷。閱到此病非地大。亦不離地大處。歎曰。西方之",
    "X82n1571_040:0065a24": "語。此能爾耶。問此經幾卷。曰三卷。乃借歸閱次。向氏",
    "X82n1571_040:0065b01": "問看何書。公曰。維摩詰所說經。向曰。可熟讀此經。然",
    "X82n1571_040:0065b02": "後著無佛論。公悚然。異其言。由是深信佛乘。留心祖",
    "X82n1571_040:0065b03": "道。後為江西漕。首謁東林總。總詰其所見處。與己符",
    "X82n1571_040:0065b04": "合。乃印可。總曰。吾有得法弟子。住玉谿。乃慈古鏡也。",
    "X82n1571_040:0065b05": "亦可與語。公復因按部過分寧。諸禪迓之。公到先致",
    "X82n1571_040:0065b06": "敬玉谿慈。次及諸山。最後問兜率悅。悅為人短小。公",
    "X82n1571_040:0065b07": "曾見。龔德莊說。其聰明可人。乃曰。聞公善文章。悅大",
    "X82n1571_040:0065b08": "笑曰。運使失却一隻眼了也。從悅臨濟九世孫。對運",
    "X82n1571_040:0065b09": "使論文章。政如運使對從悅論禪也。公不然其語。乃",
    "X82n1571_040:0065b10": "強屈指曰。是九世也。問玉谿去此多少。曰三十里。曰",
    "X82n1571_040:0065b11": "兜率聻。曰五里。公是夜乃至兜率。悅先一夜。夢日輪",
    "X82n1571_040:0065b12": "昇天。被悅以手搏取。乃說與首座曰。日輪。轉運之義。",
    "X82n1571_040:0065b13": "聞張運使非久過此。吾當深錐痛劄。若肯回頭。則吾",
    "X82n1571_040:0065b14": "門幸事。座曰。今之士大夫。受人取奉慣。恐其惡發別",
    "X82n1571_040:0065b15": "生事也。悅曰。正使煩惱祇退得。我院也別無事。公與",
    "X82n1571_040:0065b16": "悅語次。稱賞東林。悅未肯其說。公乃題寺後擬瀑軒",
    "X82n1571_040:0065b17": "詩。其略曰。不向廬山尋落處。象王鼻孔謾遼天。意譏",
    "X82n1571_040:0065b18": "其不肯東林也。公與悅語。至更深。論及宗門事。悅曰。",
    "X82n1571_040:0065b19": "東林既印可運使。運使。於佛祖言教。有少疑否。公曰。",
    "X82n1571_040:0065b20": "有。悅曰。疑何等語。公曰。疑香嚴獨脚頌。德山托鉢話。",
    "X82n1571_040:0065b21": "悅曰。既於此有疑。其餘安得無耶。祇如巖頭言。末後",
    "X82n1571_040:0065b22": "句。是有耶。是無耶。公曰有悅大笑。便歸方丈閉却門。",
    "X82n1571_040:0065b23": "公一夜睡不穩。至五更下床。觸翻溺器。乃大徹。猛省",
    "X82n1571_040:0065b24": "前話。遂有頌曰。鼓寂鐘沈托鉢回。巖頭一拶語如雷。",
    "X82n1571_040:0065c01": "果然祇得三年活。莫是遭他授記來。遂扣方丈門曰。",
    "X82n1571_040:0065c02": "某已捉得賊了。悅曰。贓在甚處。公無語。悅曰。都運且",
    "X82n1571_040:0065c03": "去。來日相見。翌日公遂舉前頌。悅乃謂曰。參禪祇為",
    "X82n1571_040:0065c04": "命根不斷。依語生解。如是之說。公已深悟。然至極微",
    "X82n1571_040:0065c05": "細處。使人不覺不知墮在區宇。乃作頌證之曰。等閒",
    "X82n1571_040:0065c06": "行處。步步皆如。雖居聲色。寧滯有無。一心靡異。萬法",
    "X82n1571_040:0065c07": "非殊。休分體用。莫擇精麤。臨機不礙。應物無拘。是非",
    "X82n1571_040:0065c08": "情盡。凡聖皆除。誰得誰失。何親何疎。拈頭作尾。指實",
    "X82n1571_040:0065c09": "為虗。翻身魔界。轉脚邪塗。了無逆順。不犯工夫。公邀",
    "X82n1571_040:0065c10": "悅至建昌。遂中一一伺察。有十頌敘其事。悅亦有十",
    "X82n1571_040:0065c11": "頌酬之。時宋元祐辛未八月也　公謂大慧曰。余閱",
    "X82n1571_040:0065c12": "雪竇拈古。至百丈再參馬祖因緣曰。大冶精金應無",
    "X82n1571_040:0065c13": "變色。投卷歎曰。審如是。豈得有臨濟今日耶。遂作一",
    "X82n1571_040:0065c14": "頌曰。馬師一喝大雄峰。深入髑髏三日聾。黃檗聞之。",
    "X82n1571_040:0065c15": "驚吐舌。江西從此立宗風。後智海平。致書云。去夏讀",
    "X82n1571_040:0065c16": "臨濟宗派。乃知居士得大機大用。且求頌本。余作頌",
    "X82n1571_040:0065c17": "寄之曰。吐舌耳聾。師已曉。搥胸祇得哭蒼天。盤山會",
    "X82n1571_040:0065c18": "裏翻筋斗。到此方知普化顛。諸方往往。以余聰明博",
    "X82n1571_040:0065c19": "記。少知余者師。自江西法窟來。必辨優劣。試為老夫",
    "X82n1571_040:0065c20": "言之。大慧曰。居士見處。與真淨死心合。公曰。何謂也。",
    "X82n1571_040:0065c21": "大慧舉真淨頌曰。客情步步隨人轉。有大威光不能",
    "X82n1571_040:0065c22": "現。突然一喝雙耳聾。那吒眼開黃檗面。死心拈曰。雲",
    "X82n1571_040:0065c23": "巖要問雪竇。既是大冶精金。應無變色。為甚麼却三",
    "X82n1571_040:0065c24": "曰耳聾。諸人要知麼。從前汗馬無人識。祇要重論葢",
    "X82n1571_040:0066a01": "代功。公拊几曰。不因公論。爭見真淨死心用處。若非",
    "X82n1571_040:0066a02": "二大老。難顯雪竇馬師爾。公於徽宗宣和辛丑十一",
    "X82n1571_040:0066a03": "月二十二日黎明。口占遺表。命子弟書之。俄取枕擲",
    "X82n1571_040:0066a04": "門窗上。聲如雷震。眾視之。已薨矣。公有頌古及護法",
    "X82n1571_040:0066a05": "錄。行世。",
    "X82n1571_040:0066a06": "法雲杲禪師法嗣",
    "X82n1571_040:0066a07": "隨州洞山辯禪師上堂。不是心。不是佛。不是物。鑽天",
    "X82n1571_040:0066a08": "鷂子遼天鶻。不度火。不度水。不度爐。離弦箭發不回",
    "X82n1571_040:0066a09": "途。直饒會得十分去。笑倒西來碧眼兒。",
    "X82n1571_040:0066a10": "東京慧海儀禪師上堂。無相如來示現身。破魔兵眾",
    "X82n1571_040:0066a11": "絕纖塵。七星斜映風生處。四海還歸舊主人。諸仁者。",
    "X82n1571_040:0066a12": "大迦葉。靈山會上。見佛拈華。投機微笑。須菩提。聞佛",
    "X82n1571_040:0066a13": "說法。深解義趣。涕淚悲泣。且道。笑者是。哭者是。不見",
    "X82n1571_040:0066a14": "道。萬派橫流總向東。超然八面自玲瓏。萬人膽破沙",
    "X82n1571_040:0066a15": "場上。一箭雙雕落碧空　上堂。舉溈山坐次。仰山問。",
    "X82n1571_040:0066a16": "和尚百年後。有人問先師法道。如何祇對。溈曰。一粥",
    "X82n1571_040:0066a17": "一飯。仰曰。前面有人不肯。又作麼生。溈曰。作家師僧。",
    "X82n1571_040:0066a18": "仰便禮拜。溈曰。逢人不得錯舉。師曰。自古及今。多少",
    "X82n1571_040:0066a19": "人下語道。嚴而不威。恭而無禮。橫按拄杖。豎起拳頭。",
    "X82n1571_040:0066a20": "若祇恁麼。却如何知得他父子相契處。山僧今日。也",
    "X82n1571_040:0066a21": "要諸人共知。莫分彼我。彼我無殊。困魚止濼。病鳥棲",
    "X82n1571_040:0066a22": "蘆。逡巡不進泥中履。爭得先生一卷書。",
    "X82n1571_040:0066a23": "西蜀鑾法師通大小乘。佛照謝事居景德。師問照曰。",
    "X82n1571_040:0066a24": "禪家言多不根。何也。照曰。汝習何經論。曰諸經麤知。",
    "X82n1571_040:0066b01": "頗通百法。照曰。祇如昨日雨今日晴。是甚麼法中收。",
    "X82n1571_040:0066b02": "師懵然。照舉癢和子擊曰。莫道禪家所言不根好。師",
    "X82n1571_040:0066b03": "憤曰。昨日雨今日晴。畢竟是甚麼法中收。照曰。第二",
    "X82n1571_040:0066b04": "十四時分不相應法中收。師恍悟。即禮謝　後歸蜀",
    "X82n1571_040:0066b05": "居講會。以直道示徒。不泥名相。而眾多引去。遂說偈",
    "X82n1571_040:0066b06": "罷講曰。眾賣花兮獨賣松。青青顏色不如紅。算來終",
    "X82n1571_040:0066b07": "不與時合。歸去來兮翠靄中。由是隱居二十年。道俗",
    "X82n1571_040:0066b08": "追慕。復命演法。笑答偈曰。遯跡隱高峰。高峰又不容。",
    "X82n1571_040:0066b09": "不如歸錦里。依舊賣青松。眾列拜悔過。兩川講者爭",
    "X82n1571_040:0066b10": "依之。",
    "X82n1571_040:0066b11": "泐潭準禪師法嗣",
    "X82n1571_040:0066b12": "隆興府雲巖典牛天遊禪師成都鄭氏子。初試郡痒。",
    "X82n1571_040:0066b13": "復往梓州試。二處皆與貢籍。師不敢承。竄名出關。適",
    "X82n1571_040:0066b14": "會山谷道人西還。丙見其風骨不凡。議論超卓。乃同",
    "X82n1571_040:0066b15": "舟而下。竟往廬山。投師剃髮。不改舊名。首參死心不",
    "X82n1571_040:0066b16": "契。遂依湛堂於泐潭。一日潭普說曰。諸人苦苦。就準",
    "X82n1571_040:0066b17": "上座覓佛法。遂拊膝曰。會麼。雪上加霜。又拊膝曰。若",
    "X82n1571_040:0066b18": "也不會。豈不見乾峰示眾曰。舉一不得舉二。放過一",
    "X82n1571_040:0066b19": "著。落在第二。師聞脫然頴悟。出世雲葢。次遷雲巖。甞",
    "X82n1571_040:0066b20": "和忠道者牧牛頌曰。兩角指天。四足踏地。拽斷鼻繩。",
    "X82n1571_040:0066b21": "牧甚屎屁。張無盡。見之甚擊節。後退雲巖。過廬山棲",
    "X82n1571_040:0066b22": "賢。主翁意不欲納。乃曰。老老大大。正是質庫中典牛",
    "X82n1571_040:0066b23": "也。師聞之。述一偈而去。曰質庫何曾解典牛。祇緣價",
    "X82n1571_040:0066b24": "重實難酬。想君本領無多子。畢竟難禁這一頭。因庵",
    "X82n1571_040:0066c01": "于武寧。扁曰典牛。終身不出。塗毒見之。已九十三矣",
    "X82n1571_040:0066c02": "　上堂。卓拄杖曰。久雨不晴劄。金烏飛在鐘樓角。又",
    "X82n1571_040:0066c03": "卓一下曰。猶在[穀-禾+卵]。復卓曰。一任衲僧名邈　上堂。馬",
    "X82n1571_040:0066c04": "祖一喝。百丈蹉過。臨濟小廝兒。向糞掃堆頭。拾得一",
    "X82n1571_040:0066c05": "隻破草鞋。胡喝亂喝。師震聲喝曰。喚作胡喝亂喝得",
    "X82n1571_040:0066c06": "麼　上堂。象骨輥毬能已盡。玄沙斫牌伎亦窮。還知",
    "X82n1571_040:0066c07": "麼。火星入袴口。事出急家門　上堂。三百五百。銅頭",
    "X82n1571_040:0066c08": "鐵額。木笛橫吹。誰來接拍。時有僧出。師曰。也是賊過",
    "X82n1571_040:0066c09": "後張弓　上堂。寶峰有一訣。對眾分明說。昨夜三更",
    "X82n1571_040:0066c10": "前。烏龜吞却鼈　至節上堂。晷運推移。日南長至。布",
    "X82n1571_040:0066c11": "裩不洗。無來換替。大小玉泉。無風浪起。雲巖路見不",
    "X82n1571_040:0066c12": "平。直下一鎚粉碎。遂高聲曰。看脚下　上堂。舉梁山",
    "X82n1571_040:0066c13": "曰。南來者。與你三十棒。北來者。與你三十棒。然雖與",
    "X82n1571_040:0066c14": "麼。未當宗乘。後來瑯琊和尚道。梁山好一片真金。將",
    "X82n1571_040:0066c15": "作頑鐵賣却。瑯琊則不然。南來者。與你三十棒。北來",
    "X82n1571_040:0066c16": "者。與你三十棒。從教天下貶剝。師拈曰。一人能舒不",
    "X82n1571_040:0066c17": "能卷。一人能卷不能舒。雲巖門下。一任南來北來。且",
    "X82n1571_040:0066c18": "恁麼過。驀然洗面。摸著鼻頭。却來與你三十　上堂。",
    "X82n1571_040:0066c19": "日可冷。月可熱。眾魔不能壞真說。作麼生是真說。初",
    "X82n1571_040:0066c20": "三十一。中九下七。若信不及。雲巖與汝道破。萬人齊",
    "X82n1571_040:0066c21": "指處。一雁落寒空　病起上堂。舉東山頌馬祖日面",
    "X82n1571_040:0066c22": "佛月面佛話曰。丫鬟如子畵蛾眉。鸞鏡臺前語似癡。",
    "X82n1571_040:0066c23": "自說玉顏難比竝。却來架上著羅衣。師曰。東山老翁。",
    "X82n1571_040:0066c24": "滿口讚歎則故是。點檢將來。未免有鄉情在。雲巖又",
    "X82n1571_040:0067a01": "且不然。打起黃鶯兒。莫教枝上啼。幾回驚妾夢。不得",
    "X82n1571_040:0067a02": "到遼西。",
    "X82n1571_040:0067a03": "潭州三角智堯禪師上堂。揑土定十鈞。稱頭不立繩。",
    "X82n1571_040:0067a04": "箇中些子事。走殺嶺南能。還有薦得底麼。直饒薦得。",
    "X82n1571_040:0067a05": "也是第二月。",
    "X82n1571_040:0067a06": "慧日雅禪師法嗣",
    "X82n1571_040:0067a07": "隆興府九僊法清祖鑑禪師嚴陵人。甞于池州天寧。",
    "X82n1571_040:0067a08": "以伽黎覆頂而坐。侍郎曾開問曰。上座仙鄉甚處。曰",
    "X82n1571_040:0067a09": "嚴州。曰與此間。是同是別。師拽伽黎。下地揖曰。官人",
    "X82n1571_040:0067a10": "曾到嚴州否。曾罔措。師曰。待官人到嚴州時。却向官",
    "X82n1571_040:0067a11": "人道　住後上堂。萬柳千華暖日開。一華端有一如",
    "X82n1571_040:0067a12": "來。妙談不二虗空藏。動著微言徧九垓。笑咍咍。且道。",
    "X82n1571_040:0067a13": "笑箇甚麼。笑覺苑脚跟不點地　上堂。舉睦州示眾",
    "X82n1571_040:0067a14": "曰。汝等諸人。未得箇入頭處。須得箇入頭處。既得箇",
    "X82n1571_040:0067a15": "入頭處。不得忘却。老僧明明向汝道。尚自不會。何況",
    "X82n1571_040:0067a16": "葢覆將來。師曰。睦州恁麼道。意在甚麼處。其或未然。",
    "X82n1571_040:0067a17": "聽覺苑下箇注脚。張僧見王伴。王伴呌張僧。昨夜放",
    "X82n1571_040:0067a18": "牛處。嶺上及前村。溪西水不飲。溪東草不吞。教覺苑",
    "X82n1571_040:0067a19": "如何。即得會麼。不免與麼去。遂以兩手按空。下座",
    "X82n1571_040:0067a20": "　僧問。如何是奪人不奪境。師曰。惺惺寂寂。曰如何是",
    "X82n1571_040:0067a21": "奪境不奪人。師曰。寂寂惺惺。曰如何是人境兩俱奪。",
    "X82n1571_040:0067a22": "師曰。惺惺惺惺。曰如何是人境俱不奪。師曰。寂寂寂",
    "X82n1571_040:0067a23": "寂。曰學人今日買鐵得金去也。師曰。甚麼處得這話",
    "X82n1571_040:0067a24": "頭來。",
    "X82n1571_040:0067b01": "平江府覺海法因庵主郡之嵎山朱氏子。年二十四。",
    "X82n1571_040:0067b02": "披緇服。進具游方。至東林。謁慧日。日舉靈雲悟道機",
    "X82n1571_040:0067b03": "語問之。師擬對。日曰。不是不是。師忽有所契。占偈曰。",
    "X82n1571_040:0067b04": "巖上桃花開。花從何處來。靈雲纔一見。回首舞三臺。",
    "X82n1571_040:0067b05": "日曰。子所見。雖已入微。然更著鞭。當明大法。師承教。",
    "X82n1571_040:0067b06": "居廬阜三十年。不與世接。叢林尊之。宋高宗建炎中。",
    "X82n1571_040:0067b07": "盜起江左。順流東歸。邑人結庵命居。緇白繼踵問道。",
    "X82n1571_040:0067b08": "甞謂眾曰。汝等飽持定力。無憂晨炊。而事干求也。晚",
    "X82n1571_040:0067b09": "年放浪自若。稱五松散人。",
    "X82n1571_040:0067b10": "龍牙言禪師法嗣",
    "X82n1571_040:0067b11": "瑞州洞山擇言禪師僧問。如何是十身調御。投子下",
    "X82n1571_040:0067b12": "禪床立。未審意旨如何。師曰。脚跟下七穿八穴。",
    "X82n1571_040:0067b13": "文殊能禪師法嗣",
    "X82n1571_040:0067b14": "常德府德山瓊禪師受請日。上堂。作家撈籠不肯住。",
    "X82n1571_040:0067b15": "呼喚不回頭。為甚麼從東過西。自代曰。後五日看。",
    "X82n1571_040:0067b16": "智海清禪師法嗣",
    "X82n1571_040:0067b17": "蘄州四祖仲宣禪師上堂。諸佛出世。為一大事因緣。",
    "X82n1571_040:0067b18": "祖師西來。直指人心。是佛凡聖。本來不二。迷悟豈有",
    "X82n1571_040:0067b19": "殊途。非涅槃之可欣。非死生之可厭。但能一言了悟。",
    "X82n1571_040:0067b20": "不起坐而即證無生。一念回光。不舉步而徧周沙界。",
    "X82n1571_040:0067b21": "如斯要徑。引曰宗門。山僧既到這裏。不可徒然。乃舉",
    "X82n1571_040:0067b22": "拂子曰。看看。山河大地。日月星辰。若凡若聖。是人是",
    "X82n1571_040:0067b23": "物。盡在拂子頭上一毛端裏。出入遊戲。諸人還見麼。",
    "X82n1571_040:0067b24": "設或便向這裏見得。倜儻分明。更須知有向上一路。",
    "X82n1571_040:0067c01": "試問諸人。作麼生是向上一路。良久曰。六月長天降",
    "X82n1571_040:0067c02": "大雪。三冬嶺上火雲飛。",
    "X82n1571_040:0067c03": "泉州乾峰圓慧禪師上堂。達磨正宗。衲僧巴鼻。堪嗟",
    "X82n1571_040:0067c04": "迷者成羣。開眼瞌睡。頭上是天。脚下是地。耳朵聞聲。",
    "X82n1571_040:0067c05": "鼻孔出氣。敢問雲堂之徒。時中甚處安置。還見麼。可",
    "X82n1571_040:0067c06": "憐雙林傅大士。却言祇這語聲是。咄。",
    "X82n1571_040:0067c07": "大溈瑃禪師法嗣",
    "X82n1571_040:0067c08": "眉州中巖慧目蘊能禪師本郡呂氏子。年二十二為",
    "X82n1571_040:0067c09": "校書。偶遊山寺。見禪冊閱之。似有得。即裂冠圓具。一",
    "X82n1571_040:0067c10": "鉢遊方。首參寶勝甫。所趣頗異。至荊湖。謁永安喜。真",
    "X82n1571_040:0067c11": "如喆。德山繪。造詣益高。迨抵大溈。溈問。上座桑梓何",
    "X82n1571_040:0067c12": "處。師曰西川。曰我聞西川有普賢菩薩示現。是否。師",
    "X82n1571_040:0067c13": "曰。今日得瞻慈相。曰白象何在。師曰。爪牙已具。曰還",
    "X82n1571_040:0067c14": "會轉身麼。師提坐具。繞禪床一帀。溈曰。不是這箇道",
    "X82n1571_040:0067c15": "理。師趨出。一日溈為眾入室問僧。黃巢過後。還有人",
    "X82n1571_040:0067c16": "收得劒麼。僧豎起拳。溈曰。菜刀子。僧曰。爭奈受用不",
    "X82n1571_040:0067c17": "盡。溈喝出。次問師。黃巢過後。還有人收得劒麼。師亦",
    "X82n1571_040:0067c18": "豎起拳。溈曰。也祇是菜刀子。師曰。殺得人即休。遂近",
    "X82n1571_040:0067c19": "前攔胸築之。溈曰。三十年弄馬騎。今日被驢子撲。後",
    "X82n1571_040:0067c20": "還蜀。庵於舊址。應四眾之請。出住報恩　上堂。龍濟",
    "X82n1571_040:0067c21": "道。萬法是心光。諸緣唯性曉。本無迷悟人。祇要今日",
    "X82n1571_040:0067c22": "了。師曰。既無迷悟。了箇甚麼。咄　上堂。舉雪峰一日",
    "X82n1571_040:0067c23": "普請搬柴。中路見一僧。遂擲下一段柴曰。一大藏教。",
    "X82n1571_040:0067c24": "祇說這箇。後來真如喆道。一大藏教。不說這箇。據此",
    "X82n1571_040:0068a01": "二尊宿說話。是同是別。山僧則不然。豎起拂子曰。提",
    "X82n1571_040:0068a02": "起則如是我聞。放下則信受奉行　室中問崇真氈",
    "X82n1571_040:0068a03": "頭。如何是你空劫已前父母。真領悟曰。和尚且低聲。",
    "X82n1571_040:0068a04": "遂獻投機頌曰。萬年倉裏曾饑饉。大海中住儘長渴。",
    "X82n1571_040:0068a05": "當初尋時尋不見。如今避時避不得。師為印可　與",
    "X82n1571_040:0068a06": "黃提刑弈棊次。黃問。數局之中。無一局同。千著萬著",
    "X82n1571_040:0068a07": "則故是。如何是那一著。師提起棊子示之。黃佇思。師",
    "X82n1571_040:0068a08": "曰。不見道。從前十九路。迷殺幾多人　師住持三十",
    "X82n1571_040:0068a09": "餘載。凡說法不許記錄。臨終書偈。趺坐而化。闍維時。",
    "X82n1571_040:0068a10": "暴風忽起。烟所至處。皆雨設利。道俗[(尸@(非/蜀))*斤]其地皆得之。",
    "X82n1571_040:0068a11": "心舌不壞。塔于本山中巖。乃諾距羅尊者道場也。",
    "X82n1571_040:0068a12": "懷安軍雲頂寶覺宗印禪師上堂。古者道。識得凳子。",
    "X82n1571_040:0068a13": "周帀有餘。又道。識得凳子。天地懸殊。山僧總不恁麼。",
    "X82n1571_040:0068a14": "識得凳子。是恁麼閒家具　師普說罷。復曰。諸子未",
    "X82n1571_040:0068a15": "要散去。更聽一頌。乃曰。四十九年。一場熱閧。八十七",
    "X82n1571_040:0068a16": "春。老漢獨弄。誰少誰多。一般作夢。歸去來兮。梅梢雪",
    "X82n1571_040:0068a17": "重。言訖下座。倚杖而逝。塔本山。",
    "X82n1571_040:0068a18": "照覺白禪師法嗣",
    "X82n1571_040:0068a19": "成都府信相正覺宗顯禪師潼川王氏子。少登科第",
    "X82n1571_040:0068a20": "有聲。甞晝掬溪水為戲。至夜思之。遂見水冷然盈室。",
    "X82n1571_040:0068a21": "欲汲之不可。而塵境自空。曰吾世網裂矣。往依昭覺",
    "X82n1571_040:0068a22": "得度。隨眾咨參。覺一日問師。高高峰頂立。深深海底",
    "X82n1571_040:0068a23": "行。汝作麼生會。師于言下頓悟曰。釘殺脚跟也。覺拈",
    "X82n1571_040:0068a24": "起拂子曰。這箇又作麼生。師一笑而出。服勤七祀。南",
    "X82n1571_040:0068b01": "遊至京師。歷淮浙。晚見五祖演於海會。出問。未知關",
    "X82n1571_040:0068b02": "棙子。難過趙州橋。趙州橋即不問。如是是關棙子。祖",
    "X82n1571_040:0068b03": "曰。汝且在門外立。師進步一踏而退。祖曰。許多時茶",
    "X82n1571_040:0068b04": "飯。元來也有人知滋味。明日入室。祖曰。你便是昨日",
    "X82n1571_040:0068b05": "問話底僧否。我固知你見處。祇是未過得白雲關在。",
    "X82n1571_040:0068b06": "師珍重便出。時圓悟為侍者。師以白雲關意扣之。悟",
    "X82n1571_040:0068b07": "曰。你但直下會取。師笑曰。我不是不會。祇是未諳。待",
    "X82n1571_040:0068b08": "見這老漢。共伊理會一上。明日。祖往舒城。師與悟繼",
    "X82n1571_040:0068b09": "往。適會於興化。祖問師。記得曾在郡裏相見來。師曰。",
    "X82n1571_040:0068b10": "全火祇候。祖顧悟曰。這漢饒舌。自是機緣相契。遊廬",
    "X82n1571_040:0068b11": "阜回。師以高高峰頂立。深深海底行所得之語。告五",
    "X82n1571_040:0068b12": "祖。祖曰。吾甞以此事詰先師。先師曰。我曾問遠和尚。",
    "X82n1571_040:0068b13": "遠曰。貓有歃血之功。虎有起屍之德。非素達本源。不",
    "X82n1571_040:0068b14": "能到也。師給侍之久。祖鍾愛之。後辭歸西蜀。為小參。",
    "X82n1571_040:0068b15": "復以頌送曰。離鄉四十餘年。一時忘却蜀語。禪人回",
    "X82n1571_040:0068b16": "到成都。切須記取魯語。時覺尚無恙。師再侍之。名聲",
    "X82n1571_040:0068b17": "藹著。遂出住長松。遷保福信相　僧問。三世諸佛。六",
    "X82n1571_040:0068b18": "代祖師。總出這圈[袖由+貴]不得。如何是這圈[袖由+貴]。師曰。井欄",
    "X82n1571_040:0068b19": "脣　上堂。舉仰山問中邑。如何是佛性義。邑曰。我與",
    "X82n1571_040:0068b20": "你說箇譬喻。汝便會也。譬如一室有六窗。內有一獼",
    "X82n1571_040:0068b21": "猴。外有獼猴。從東邊喚狌狌。獼猴即應。如是六窗俱",
    "X82n1571_040:0068b22": "喚俱應。仰乃禮拜。適蒙和尚指示。某有箇疑處。邑曰。",
    "X82n1571_040:0068b23": "你有甚麼疑。仰曰。祇如內獼猴睡時。外獼猴欲與相",
    "X82n1571_040:0068b24": "見。又作麼生。邑下禪床。執仰山手曰。狌狌與你相見",
    "X82n1571_040:0068c01": "了。師曰。諸人要見二老麼。我也與你說箇譬喻。中邑",
    "X82n1571_040:0068c02": "大似箇金師。仰山將一塊金來。使金師酬價。金師亦",
    "X82n1571_040:0068c03": "盡價相酬。臨成交易。賣金底更與貼秤。金師雖然闇",
    "X82n1571_040:0068c04": "喜。心中未免偷疑。何故。若非細作。定是賊贓。便下座。",
    "X82n1571_040:0068c05": "棲真嵩禪師法嗣",
    "X82n1571_040:0068c06": "黃州東禪惟資禪師上堂。信手拈來。無非佛事。頭頭",
    "X82n1571_040:0068c07": "顯理。物物皆宗。念念釋迦出世。步步彌勒下生。若信",
    "X82n1571_040:0068c08": "得及把得住。便請坐斷報化佛頭。高步毗盧頂上。拈",
    "X82n1571_040:0068c09": "拄杖曰。且道。拄杖子。有何長處。良久。畫一畫曰。能殺",
    "X82n1571_040:0068c10": "能活。能從能奪。更有一般堪羨處。不風流處也風流。",
    "X82n1571_040:0068c11": "卓拄杖一下。",
    "X82n1571_040:0068c12": "慧力昌禪師法嗣",
    "X82n1571_040:0068c13": "臨江慧力洞源禪師上堂。佛祖不立。雨落街頭自濕。",
    "X82n1571_040:0068c14": "凡聖何依。晴乾自是無泥。方知頭頭皆是道。法法本",
    "X82n1571_040:0068c15": "圓成。休說趙州七觔衫。曹溪一滴水。須彌頂上浪滔",
    "X82n1571_040:0068c16": "天。大洋海底紅塵起。喝一喝曰。是何道理。參。",
    "X82n1571_040:0068c17": "羅漢南禪師法嗣",
    "X82n1571_040:0068c18": "衡州南嶽雲峰景德慧昌禪師上堂。非不非。是不是。",
    "X82n1571_040:0068c19": "達磨西來。惑眾顯異。梁王勘破。渡江入魏。九年面壁",
    "X82n1571_040:0068c20": "向嵩丘。接得神光轉失利。大眾欲不失利麼。廉纖梅",
    "X82n1571_040:0068c21": "雨蔽千家。瀟灑薰風吹萬類。若作佛法商量。墮在野",
    "X82n1571_040:0068c22": "狐羣隊　上堂。至道無難。唯嫌揀擇。但莫愛憎。洞然",
    "X82n1571_040:0068c23": "明白。雪峰輥毬。趙州庭柏。不落見聞。亦非聲色。擬問",
    "X82n1571_040:0068c24": "如何。攔腮一摑。",
    "X82n1571_040:0069a01": "安慶桐城浮山德宣禪師上堂。僧問。如何是佛。師曰。",
    "X82n1571_040:0069a02": "天長地久。曰學人未曉。師曰。年老病生。曰同生同死。",
    "X82n1571_040:0069a03": "又作麼生。師曰。喚闍黎作佛得麼。乃曰。雙井峰。錦繡",
    "X82n1571_040:0069a04": "谷。南北東西難圖錄。縱爾僧繇巧筆端。爭如一到心",
    "X82n1571_040:0069a05": "中足。豎拂子曰。還見麼。良久曰。雲居羅漢。擊禪床下",
    "X82n1571_040:0069a06": "座。",
    "X82n1571_040:0069a07": "薦福英禪師法嗣",
    "X82n1571_040:0069a08": "福州等覺普明禪師開堂日。白椎罷。顧大眾曰。奇哉",
    "X82n1571_040:0069a09": "妙哉。諸人還觀得麼。若實於此觀得。盡十方世界。淨",
    "X82n1571_040:0069a10": "躶躶。赤灑灑。更無微毫許法可與為見為聞。亦無纖",
    "X82n1571_040:0069a11": "芥許法可與為對為待。若觀不得。定是根塵結縛未",
    "X82n1571_040:0069a12": "解。凡聖情量不脫。終日只在是非得失裏著倒。有什",
    "X82n1571_040:0069a13": "麼用處。眾中莫有超然獨脫灑落底衲僧麼。出來。與",
    "X82n1571_040:0069a14": "你證明。僧問。如何是奪人不奪境。師曰。風清月白。曰",
    "X82n1571_040:0069a15": "如何奪境不奪人。師曰。灰頭土面。曰如何是人境俱",
    "X82n1571_040:0069a16": "不奪。師曰。海晏河清。曰如何是人境兩俱奪。師曰。水",
    "X82n1571_040:0069a17": "泄不通。問如何是賓中賓。師曰。竛竮更苦辛。曰如何",
    "X82n1571_040:0069a18": "是賓中主。師曰。問處甚分明。曰如何是主中賓。師曰。",
    "X82n1571_040:0069a19": "垂手入紅塵。曰如何是主中主。師曰。寶劒當胸拔。曰",
    "X82n1571_040:0069a20": "賓主已蒙師指示。向上宗乘事若何。師曰。且待別時",
    "X82n1571_040:0069a21": "來。乃曰。休休。直饒問若雲興。答如瓶瀉。於道轉遠。何",
    "X82n1571_040:0069a22": "也。葢為此事。一大藏教所不能詮。三世諸佛。唯是自",
    "X82n1571_040:0069a23": "得。輝今耀古。忘見絕知。彌滿十虗。寧有方所。祇為情",
    "X82n1571_040:0069a24": "生智隔。相變體殊。於日用間。不能自覺。所以勞他先",
    "X82n1571_040:0069b01": "德。迴首塵勞。開方便門。示真實相。豎拂子曰。方便門",
    "X82n1571_040:0069b02": "開也。還有入得底麼。者裏入得。便能持實相印。建大",
    "X82n1571_040:0069b03": "法幢。出沒縱橫。卷舒自在。雖然。猶落建化門庭。未是",
    "X82n1571_040:0069b04": "衲僧家徑要一路。且作麼生是徑要一路。良久曰。肯",
    "X82n1571_040:0069b05": "重不得全。卸却方為妙。乃擲下拂子。",
    "X82n1571_040:0069b06": "道林一禪師法嗣",
    "X82n1571_040:0069b07": "潭州大溈大圓智禪師四明人。上堂。舉南泉道。三世",
    "X82n1571_040:0069b08": "諸佛不知有。狸奴白牯却知有。師曰。三世諸佛。既不",
    "X82n1571_040:0069b09": "知有。狸奴白牯。又何曾夢見。灼然須知向上有。知有",
    "X82n1571_040:0069b10": "底人始得。且作麼生是知有底人。喫官酒。臥官街。當",
    "X82n1571_040:0069b11": "處死。當處埋。沙場無限英靈漢。堆山積嶽露屍骸。",
    "X82n1571_040:0069b12": "南嶽下十五世",
    "X82n1571_040:0069b13": "上封秀禪師法嗣",
    "X82n1571_040:0069b14": "文定公胡安國字康候。道號艸菴。公久依上封。得言",
    "X82n1571_040:0069b15": "外之旨。崇寧中。過藥山。有禪人。舉南泉斬猫話問公。",
    "X82n1571_040:0069b16": "公以偈答曰。手握乾坤殺活機。縱橫施設在臨時。玉",
    "X82n1571_040:0069b17": "堂兔馬非龍象。大用堂堂總不知　寄上封偈曰。祝",
    "X82n1571_040:0069b18": "融峰似杜城天。萬古江山在目前。須信死心元不死。",
    "X82n1571_040:0069b19": "夜來秋月又同圓。",
    "X82n1571_040:0069b20": "上封才禪師法嗣",
    "X82n1571_040:0069b21": "福州普賢元素禪師建寧人。上堂。兵隨印轉。三千里",
    "X82n1571_040:0069b22": "外絕烟塵。將逐符行。二六時中淨躶躶。不用鐵旗鐵",
    "X82n1571_040:0069b23": "鼓。自然草偃風行。何須七縱七擒。直得無思不服。所",
    "X82n1571_040:0069b24": "謂大丈夫秉慧劒。般若鋒兮金剛燄。非但能摧外道",
    "X82n1571_040:0069c01": "心。早曾落却天魔膽。正恁麼時。且道。主將是甚麼人。",
    "X82n1571_040:0069c02": "喝一喝　上堂。南泉道。我十八上便解作活計。囊無",
    "X82n1571_040:0069c03": "繫蟻之絲。廚乏聚繩之糝。趙州道。我十八上便解破",
    "X82n1571_040:0069c04": "家散宅。南頭買賤。北頭賣貴。點檢將來。好與三十棒。",
    "X82n1571_040:0069c05": "且放過一著。何故。曾為蕩子偏憐客。自愛貪杯惜醉",
    "X82n1571_040:0069c06": "人　上堂。未開口時先分付。擬思量處隔千山。莫言",
    "X82n1571_040:0069c07": "佛法無多子。未透元關也大難。祇如元關。作麼生透。",
    "X82n1571_040:0069c08": "喝一喝。",
    "X82n1571_040:0069c09": "福州皷山山堂僧洵禪師本郡阮氏子。上堂。黃檗手",
    "X82n1571_040:0069c10": "中六十棒。不會佛法的的大意。却較些子。大愚肋下",
    "X82n1571_040:0069c11": "築三拳。便道。黃檗佛法無多子。鈍置殺人。須知有一",
    "X82n1571_040:0069c12": "人大棒驀頭打。他不回頭。老拳劈面槌。他亦不顧。且",
    "X82n1571_040:0069c13": "道是誰　上堂。朔風掃地卷黃葉。門外千峰凜寒色。",
    "X82n1571_040:0069c14": "夜半烏龜帶雪飛。石女谿邊皺兩眉。卓拄杖曰。大家",
    "X82n1571_040:0069c15": "在這裏。且道。天寒人寒。喝一喝曰。歸堂去。",
    "X82n1571_040:0069c16": "福州皷山別峰祖珍禪師興化林氏子。母陳氏。夢僧",
    "X82n1571_040:0069c17": "遺以明珠。因詢何來。僧曰。余黃涅槃也。覺而有姙。生",
    "X82n1571_040:0069c18": "有奇相。通身毛長二寸。甞謁鼓山鑒淳。尋參佛心于",
    "X82n1571_040:0069c19": "東山。及心移鼓山。師典第一座。心去。師為繼席。又遷",
    "X82n1571_040:0069c20": "泉之法石　僧問。趙州遶禪床一帀。轉藏已竟。此理",
    "X82n1571_040:0069c21": "如何。師曰。畵龍看頭。畵蛇看尾。曰婆子道。比來請轉",
    "X82n1571_040:0069c22": "全藏。為甚麼祇轉得半藏。此意又且如何。師曰。人無",
    "X82n1571_040:0069c23": "遠慮。必有近憂。曰未審甚麼處是轉半藏處。師曰。不",
    "X82n1571_040:0069c24": "是知音者。徒勞話歲寒　上堂。尋牛須訪跡。學道貴",
    "X82n1571_040:0070a01": "無心。跡在牛還在。無心道易尋。豎起拂子曰。這箇是",
    "X82n1571_040:0070a02": "跡。牛在甚麼處。直饒見得頭角分明。鼻孔也在法石",
    "X82n1571_040:0070a03": "手裏　上堂。向上一路。千聖不傳。卓拄杖曰。恁麼會",
    "X82n1571_040:0070a04": "得。十萬八千。畢竟如何。桃紅李白薔薇紫。問著春風",
    "X82n1571_040:0070a05": "總不知　示眾。大道祇在目前。要且目前難覩。欲識",
    "X82n1571_040:0070a06": "大道真體。不離聲色言語。卓拄杖曰。這箇是聲。豎起",
    "X82n1571_040:0070a07": "拄杖曰。這箇是色。喚甚麼作大道真體。直饒向這裏",
    "X82n1571_040:0070a08": "見得。也是鄭州出曹門　示眾。若論此事。如人喫飯。",
    "X82n1571_040:0070a09": "飽則便休。若也不飽。必有思食之心。若也過飽。又有",
    "X82n1571_040:0070a10": "傷心之患。到這裏。作麼生得恰好去。良久曰。且歸巖",
    "X82n1571_040:0070a11": "下宿。同看月明時　師甞造七佛塔于法石。工畢。遂",
    "X82n1571_040:0070a12": "去隱夾嶺白水巖。將寂。說偈曰。生本無生。死本無死。",
    "X82n1571_040:0070a13": "生死二途。無彼無此。茶毗。舍利不可以數計。葬法石",
    "X82n1571_040:0070a14": "焉。",
    "X82n1571_040:0070a15": "黃龍逢禪師法嗣",
    "X82n1571_040:0070a16": "饒州薦福常庵擇崇禪師寧國人。上堂。舉僧問古德。",
    "X82n1571_040:0070a17": "生死到來。如何免得。德曰。柴鳴竹爆驚人耳。曰不會。",
    "X82n1571_040:0070a18": "德曰。家犬聲獰夜不休。師曰。諸人要會麼。柴鳴竹爆",
    "X82n1571_040:0070a19": "驚人耳。大洋海底紅塵起。家犬聲獰夜不休。陸地行",
    "X82n1571_040:0070a20": "船三萬里。堅牢地神笑呵呵。須彌山王眼覷鼻。把手",
    "X82n1571_040:0070a21": "東行却向西。南山聲應北山裏。千手大悲開眼看。無",
    "X82n1571_040:0070a22": "量慈悲是誰底。良久曰。頭長脚短。少喜多瞋　上堂。",
    "X82n1571_040:0070a23": "問侍者曰。還記得昨日因緣麼。曰記不得。復顧大眾",
    "X82n1571_040:0070a24": "曰。還記得麼。眾無對。豎起拂子曰。還記得麼。良久曰。",
    "X82n1571_040:0070b01": "也忘却了也。三處不成。一亦非有。諸人不會。方言露",
    "X82n1571_040:0070b02": "柱。且莫開口。以拂子擊禪床。下座。",
    "X82n1571_040:0070b03": "天寧卓禪師法嗣",
    "X82n1571_040:0070b04": "慶元府育王無示介諶禪師溫州張氏子。謝知事上",
    "X82n1571_040:0070b05": "堂。尺頭有寸。鑑者猶稀。秤尾無星。且莫錯認。若欲定",
    "X82n1571_040:0070b06": "古今輕重。較佛祖短長。但請於中著一隻眼。果能一",
    "X82n1571_040:0070b07": "尺。還他十寸。八兩元是半斤。自然內外和平。家國無",
    "X82n1571_040:0070b08": "事。山僧今日已是兩手分付。汝等諸人。還肯信受奉",
    "X82n1571_040:0070b09": "行也無。尺量刀剪徧世間。誌公不是閒和尚　上堂。",
    "X82n1571_040:0070b10": "文殊智。普賢行。多年曆日。德山棒。臨濟喝。亂世英雄。",
    "X82n1571_040:0070b11": "汝等諸人。穿僧堂入佛殿。還知嶮過鐵圍關麼。忽然",
    "X82n1571_040:0070b12": "踏著釋迦頂[寧*頁]。磕著聖僧額頭。不免一場禍事　上",
    "X82n1571_040:0070b13": "堂。我若說有。你為有礙。我若說無。你為無礙。我若橫",
    "X82n1571_040:0070b14": "說。你又跨不過。我若豎說。你又跳不出。若欲叢林平",
    "X82n1571_040:0070b15": "帖。大家無事。不如推倒育王。且道。育王如何推得倒",
    "X82n1571_040:0070b16": "去。召大眾曰。著力著力。復曰。苦哉苦哉。育王被人推",
    "X82n1571_040:0070b17": "倒了也。還有路見不平拔劒相為底麼。若無。山僧不",
    "X82n1571_040:0070b18": "免自倒自起。擊拂子下座　師性剛毅。蒞眾有古法。",
    "X82n1571_040:0070b19": "時以諶鐵面稱之。",
    "X82n1571_040:0070b20": "安吉州道場慧琳普明禪師福州人。上堂。有漏笊籬。",
    "X82n1571_040:0070b21": "無漏木杓。庭白牡丹。檻紅芍藥。因思九年面壁人。到",
    "X82n1571_040:0070b22": "頭不識這一著。且道。作麼生是這一著。以拄杖擊禪",
    "X82n1571_040:0070b23": "床。下座　上堂。一即多。多即一。毗盧頂上明如日。也",
    "X82n1571_040:0070b24": "無一。也無多。現成公案沒誵譌。拈起舊來氈拍板。明",
    "X82n1571_040:0070c01": "時共唱太平歌。",
    "X82n1571_040:0070c02": "湖州道場無傳居慧禪師本郡吳氏子。上堂。鍾馗醉",
    "X82n1571_040:0070c03": "裏唱涼州。小妹門前祇點頭。巡海夜叉相見後。大家",
    "X82n1571_040:0070c04": "拍手上高樓。大眾若會得去。鎖却天下人舌頭。若會",
    "X82n1571_040:0070c05": "不得。將謂老僧別有奇特　上堂。百尺竿頭弄影戲。",
    "X82n1571_040:0070c06": "不唯瞞你又瞞天。自笑平生岐路上。投老歸來沒一",
    "X82n1571_040:0070c07": "錢　上堂。舉臨濟示眾曰。一人在高高峰頂。無出身",
    "X82n1571_040:0070c08": "之路。一人在十字街頭。亦無向背。且道。那箇在前。那",
    "X82n1571_040:0070c09": "箇在後。師曰。更有一人不在高高峰頂。亦不在十字",
    "X82n1571_040:0070c10": "街頭。臨濟老漢。因甚不知。便下座。",
    "X82n1571_040:0070c11": "臨安府顯寧松堂圓智禪師上堂。蘆花白蓼花紅。溪",
    "X82n1571_040:0070c12": "邊修竹碧烟籠。閒雲抱幽石。玉露滴巖叢。昨夜烏龜",
    "X82n1571_040:0070c13": "變作鼈。今朝水牯悟圓通。咄。",
    "X82n1571_040:0070c14": "安吉州烏回唯庵良範禪師上堂。塵劫已前事。堂堂",
    "X82n1571_040:0070c15": "無背面。動靜莫能該。舒卷快如電。莫道凡不知。佛也",
    "X82n1571_040:0070c16": "覷不見。決定在何處。合取這兩片。薦不薦。更為諸人",
    "X82n1571_040:0070c17": "通一線。良久曰。天下太平。皇風永扇　上堂。舉僧問",
    "X82n1571_040:0070c18": "趙州。至道無難。唯嫌揀擇。是時人窠窟否。州曰。曾有",
    "X82n1571_040:0070c19": "人問老僧。直得五年分疎不下。師召眾曰。趙州具頂",
    "X82n1571_040:0070c20": "門眼。向擊石火裏分緇素。閃電光中明縱奪。為甚麼",
    "X82n1571_040:0070c21": "却五年分疎不下。還委悉麼。易分雪裏粉。難辨墨中",
    "X82n1571_040:0070c22": "煤。",
    "X82n1571_040:0070c23": "溫州本寂靈光文觀禪師本郡葉氏子。上堂。過去諸",
    "X82n1571_040:0070c24": "如來。斯門已成就。好事不如無。現在諸菩薩。今各入",
    "X82n1571_040:0071a01": "圓明。好事不如無。未來修學人。當依如是法。好事不",
    "X82n1571_040:0071a02": "如無。還知麼。除却華山陳處士。何人不帶是非行。參。",
    "X82n1571_040:0071a03": "黃龍震禪師法嗣",
    "X82n1571_040:0071a04": "常德府德山無諍慧初禪師靜江人。上堂。顧視大眾",
    "X82n1571_040:0071a05": "曰。見麼。在天成象。在地成形。在日月為晦為朔。在四",
    "X82n1571_040:0071a06": "時為寒為暑。鼓之以雷霆。潤之以風雨。且道。在衲僧",
    "X82n1571_040:0071a07": "分上又作麼生。一趯趯飜四大海。一拳拳倒須彌山。",
    "X82n1571_040:0071a08": "佛祖位中留不住。又吹漁笛汨羅灣　上堂。九月二",
    "X82n1571_040:0071a09": "十五。聚頭相共舉。瞎却正法眼。拈却雲門普。德山不",
    "X82n1571_040:0071a10": "會說禪。贏得村歌社舞。阿呵呵。邏囉哩。遂作舞下座。",
    "X82n1571_040:0071a11": "萬年一禪師法嗣",
    "X82n1571_040:0071a12": "嘉興府報恩法常首座開封人。丞相薛居正之裔。宋",
    "X82n1571_040:0071a13": "徽宗政和丁酉。依長沙益陽華嚴元軾。下髮。徧依叢",
    "X82n1571_040:0071a14": "林。於首楞嚴經。深入義海。自湖湘至萬年。謁雪巢機",
    "X82n1571_040:0071a15": "契。命掌牋翰。後首眾報恩。室中唯一矮榻。餘無長物。",
    "X82n1571_040:0071a16": "宣和庚子九月中。語寺僧曰。一月後不復留此。十月",
    "X82n1571_040:0071a17": "二十一。往方丈謁。飯將曉。書漁父詞於室門。就榻收",
    "X82n1571_040:0071a18": "足而逝。詞曰。此事楞嚴甞露布。梅花雪月交光處。一",
    "X82n1571_040:0071a19": "笑寥寥空萬古。風甌語。逈然銀漢橫天宇。蝶夢南華",
    "X82n1571_040:0071a20": "方栩栩。班班誰跨豐干虎。而今忘却來時路。江山暮。",
    "X82n1571_040:0071a21": "天涯目送鴻飛去。",
    "X82n1571_040:0071a22": "南嶽祖禪師法嗣",
    "X82n1571_040:0071a23": "廬山延慶叔禪師僧問。多子塔前共談何事。師曰。一",
    "X82n1571_040:0071a24": "回相見一回老。能得幾時為弟兄。僧禮拜。師曰。唐興",
    "X82n1571_040:0071b01": "今日失利。",
    "X82n1571_040:0071b02": "勝因靜禪師法嗣",
    "X82n1571_040:0071b03": "漣水軍萬壽夢庵普信禪師上堂。殘雪既消盡。春風",
    "X82n1571_040:0071b04": "日漸多。若將時節會。佛法又如何。且道。時節因緣。與",
    "X82n1571_040:0071b05": "佛法道理。是同是別。良久曰。無影樹栽人不見。開花",
    "X82n1571_040:0071b06": "結果自馨香。",
    "X82n1571_040:0071b07": "平江府慧日默庵興道禪師上堂。同雲欲雪未雪。愛",
    "X82n1571_040:0071b08": "日似暉不暉。寒雀啾啾閙籬落。朔風冽冽舞簾帷。要",
    "X82n1571_040:0071b09": "會韶陽親切句。今朝覿面為提撕。卓拄杖下座。",
    "X82n1571_040:0071b10": "廣德軍光孝果慜禪師常德桃源人。上堂。舉南泉斬",
    "X82n1571_040:0071b11": "猫兒話。乃曰。南泉提起下刀誅。六臂修羅救得無。設",
    "X82n1571_040:0071b12": "使兩堂俱道得。也應流血滿街衢。",
    "X82n1571_040:0071b13": "雪峰需禪師法嗣",
    "X82n1571_040:0071b14": "福州雪峰毬堂慧忠禪師上堂。終日忙忙。那事無妨。",
    "X82n1571_040:0071b15": "作麼生是那事。良久曰。心不負人。面無慙色。",
    "X82n1571_040:0071b16": "天童交禪師法嗣",
    "X82n1571_040:0071b17": "慶元府蓬萊圓禪師住山三十年。足不越閫。道俗尊",
    "X82n1571_040:0071b18": "仰之。師有偈曰。新縫紙被烘來煖。一覺安眠到五更。",
    "X82n1571_040:0071b19": "聞得上方鐘鼓動。又添一日在浮生。",
    "X82n1571_040:0071b20": "圓通旻禪師法嗣",
    "X82n1571_040:0071b21": "江州廬山圓通守慧禪師興化陳氏子。上堂。但知今",
    "X82n1571_040:0071b22": "日復明日。不覺前秋與後秋。平步坦然歸故里。却乘",
    "X82n1571_040:0071b23": "好月過滄洲。咦。不是苦心人不知　宋政和中。三入",
    "X82n1571_040:0071b24": "內庭說法。徽宗喜甚。賜冲真密印通慧六字號。",
    "X82n1571_040:0071c01": "隆興府黃龍道觀禪師上堂。古人道。眼色耳聲。萬法",
    "X82n1571_040:0071c02": "成辦。你諸人。為甚麼從朝至暮。諸法不相到。遂喝一",
    "X82n1571_040:0071c03": "喝曰。牽牛入你鼻孔。禍不入慎家之門。",
    "X82n1571_040:0071c04": "左丞范沖居士字致虗。由翰苑守豫章。過謁圓通旻。",
    "X82n1571_040:0071c05": "茶罷曰。某行將老矣。墮在金紫行中。去此事稍遠。通",
    "X82n1571_040:0071c06": "呼內翰。公應喏。通曰。何遠之有。公躍然曰。乞師再垂",
    "X82n1571_040:0071c07": "指誨。通曰。此去洪都有四程。公佇思。通曰。見即便見。",
    "X82n1571_040:0071c08": "擬思即差。公乃豁然有省。",
    "X82n1571_040:0071c09": "樞密吳居厚居士擁節歸鍾陵。謁圓通旻曰。某頃赴",
    "X82n1571_040:0071c10": "省試過此。過趙州關。因問前住訥老。透關底事如何。",
    "X82n1571_040:0071c11": "訥曰。且去做官。今不覺五十餘年。旻曰。曾明得透關",
    "X82n1571_040:0071c12": "底事麼。公曰。八次經過。常存此念。然未甚脫灑在。旻",
    "X82n1571_040:0071c13": "度扇與之曰。請使扇。公即揮扇。旻曰。有甚不脫灑處。",
    "X82n1571_040:0071c14": "公忽有省。曰便請末後句。旻乃揮扇兩下。公曰。親切",
    "X82n1571_040:0071c15": "親切。旻曰。吉獠舌頭三千里。",
    "X82n1571_040:0071c16": "諫議彭汝霖居士手寫觀音經施圓通。通拈起曰。這",
    "X82n1571_040:0071c17": "箇是觀音經。那箇是諫議經。公曰。此是某親寫。通曰。",
    "X82n1571_040:0071c18": "寫底是字。那箇是經。公笑曰。却了不得也。通曰。即現",
    "X82n1571_040:0071c19": "宰官身。而為說法。公曰。人人有分。通曰。莫謗經好。公",
    "X82n1571_040:0071c20": "曰。如何即是。通舉經示之。公拊掌大笑曰。嗄。通曰。又",
    "X82n1571_040:0071c21": "道了不得。公禮拜。",
    "X82n1571_040:0071c22": "中丞盧航居士與圓通擁爐次。公問。諸家因緣。不勞",
    "X82n1571_040:0071c23": "拈出。直截一句。請師指示。通厲聲指曰。看火。公急撥",
    "X82n1571_040:0071c24": "衣。忽大悟。謝曰。灼然佛法無多子。通喝曰。放下著。公",
    "X82n1571_040:0072a01": "應喏喏。",
    "X82n1571_040:0072a02": "左司都貺居士問圓通曰。是法非思量分別之所能",
    "X82n1571_040:0072a03": "解。當如何湊泊。通曰。全身入火聚。公曰。畢竟如何曉",
    "X82n1571_040:0072a04": "會。通曰。驀直去。公沈吟。通曰。可更喫茶麼。公曰不必。",
    "X82n1571_040:0072a05": "通曰。何不恁麼會。公契旨曰。元來太近。通曰。十萬八",
    "X82n1571_040:0072a06": "千。公占偈曰。不可思議。是大火聚。便恁麼去。不離當",
    "X82n1571_040:0072a07": "處。通曰。咦。猶有這箇在。公曰。乞師再垂指示。通曰。便",
    "X82n1571_040:0072a08": "恁麼去。鐺是鐵鑄。公頓首謝之。",
    "X82n1571_040:0072a09": "明招慧禪師法嗣",
    "X82n1571_040:0072a10": "揚州石塔宣秘禮禪師僧問。山河大地與自己。是同",
    "X82n1571_040:0072a11": "是別。師曰。長亭涼夜月。多為客鋪舒。曰謝師答話。師",
    "X82n1571_040:0072a12": "曰。網大難為鳥。綸稠始得魚。僧作舞歸眾。師曰。長江",
    "X82n1571_040:0072a13": "為硯墨。頻寫斷交書　上堂。舉百丈野狐話。乃曰。不",
    "X82n1571_040:0072a14": "是翻濤手。徒誇跨海鯨。由基方撚鏃。枝上眾猿驚",
    "X82n1571_040:0072a15": "　上堂。至座前。師搊一僧上法座。僧慞惶欲走。師遂指",
    "X82n1571_040:0072a16": "座曰。這棚子。若牽一頭驢上去。他亦須就上屙在。汝",
    "X82n1571_040:0072a17": "諸人。因甚麼却不肯。以拄杖一時趕散。顧侍者曰。嶮。",
    "X82n1571_040:0072a18": "浮山真禪師法嗣",
    "X82n1571_040:0072a19": "峨嵋靈巖徽禪師僧問。文殊是七佛之師。未審誰是",
    "X82n1571_040:0072a20": "文殊之師。師曰。金沙灘上馬郎婦。",
    "X82n1571_040:0072a21": "祥符立禪師法嗣",
    "X82n1571_040:0072a22": "湖南報慈淳禪師上堂。青眸一瞬。金色知歸。授手而",
    "X82n1571_040:0072a23": "來。如王寶劒。而今開張門戶。各說異端。可謂古路坦",
    "X82n1571_040:0072a24": "而荊棘生。法眼正而還自翳。孤負先聖。埋沒己靈。且",
    "X82n1571_040:0072b01": "道。不埋沒。不孤負。正法眼藏。如何吐露。還有吐露得",
    "X82n1571_040:0072b02": "底麼。出來吐露看。如無。擔取詩書歸舊隱。野花啼鳥",
    "X82n1571_040:0072b03": "一般春。",
    "X82n1571_040:0072b04": "雲巖游禪師法嗣",
    "X82n1571_040:0072b05": "臨安府徑山塗毒智策禪師天台陳氏子。幼依護國",
    "X82n1571_040:0072b06": "楚光落髮。十九造國清。謁寂室光。灑然有省。次謁大",
    "X82n1571_040:0072b07": "圓於明州萬壽。圓問曰。甚處來。師曰。天台來。曰見智",
    "X82n1571_040:0072b08": "者大師麼。師曰。即今亦不少。曰因甚在汝脚跟下。師",
    "X82n1571_040:0072b09": "曰。當面蹉過。圓曰。上人不耘而秀。不扶而直。一日辭",
    "X82n1571_040:0072b10": "去。圓送之門。拊師背曰。寶所在近。此城非實。師頷之。",
    "X82n1571_040:0072b11": "往豫章。謁典牛。道由雲居。風雪塞路。坐閱四十二日。",
    "X82n1571_040:0072b12": "午初板聲鏗然。忽爾大悟。及造門。典牛獨指師曰。甚",
    "X82n1571_040:0072b13": "處見神見鬼來。師曰。雲居聞板聲來。牛曰。是甚麼。師",
    "X82n1571_040:0072b14": "曰。打破虗空。全無柄靶。牛曰。向上事未在。師曰。東家",
    "X82n1571_040:0072b15": "暗坐。西家廝罵。牛曰。嶄然超出佛祖。他日起家一鱗",
    "X82n1571_040:0072b16": "足矣　住後。上堂。舉教中道。若以色見我。以音聲求",
    "X82n1571_040:0072b17": "我。是人行邪道。不能見如來。雖然恁麼。正是捕得老",
    "X82n1571_040:0072b18": "鼠。打被油甕。天衣道。你眼在甚麼處。雖則識破釋迦",
    "X82n1571_040:0072b19": "老子。爭奈拈[飢几+追]舐指。若是塗毒即不然。色見聲求也",
    "X82n1571_040:0072b20": "不妨。百花影裏繡鴛鴦。自從識得金鍼後。一任風吹",
    "X82n1571_040:0072b21": "滿袖香　師將示寂。陞座別眾。囑門人以文祭之。師",
    "X82n1571_040:0072b22": "危坐傾聽。至尚饗。為之一笑。越兩日。沐浴更衣。集眾",
    "X82n1571_040:0072b23": "說偈曰。四大既分飛。烟雲任意歸。秋天霜夜月。萬里",
    "X82n1571_040:0072b24": "轉光輝。俄頃泊然而逝。壽七十六。夏六十。塔全身於",
    "X82n1571_040:0072c01": "東岡之麓。",
    "X82n1571_040:0072c02": "信相顯禪師法嗣",
    "X82n1571_040:0072c03": "成都府金繩文禪師僧問。如何是大道之源。師曰。黃",
    "X82n1571_040:0072c04": "河九曲。曰如何是不犯之令。師曰。鐵蛇鑽不入。僧擬",
    "X82n1571_040:0072c05": "議。師便打。",
    "X82n1571_040:0072c06": "南嶽下十六世",
    "X82n1571_040:0072c07": "育王諶禪師法嗣",
    "X82n1571_040:0072c08": "台州萬年心聞曇賁禪師永嘉人。住江心。病起上堂。",
    "X82n1571_040:0072c09": "維摩病。說盡道理。龍翔病。咳[口*敕]不已。咳[口*敕]不已。說盡",
    "X82n1571_040:0072c10": "道理。說盡道理。咳[口*敕]不已。汝等諸人。還識得其中意",
    "X82n1571_040:0072c11": "旨也未。本是長江湊風冷。却教露柱患頭風　上堂。",
    "X82n1571_040:0072c12": "一見便見。八角磨盤空裏轉。一得永得。辰錦朱砂如",
    "X82n1571_040:0072c13": "墨黑。秋風吹渭水。已落雲門三句裏。落葉滿長安。幾",
    "X82n1571_040:0072c14": "箇而今被眼瞞。豎拂子曰。瞞得瞞不得。總在萬年手",
    "X82n1571_040:0072c15": "裏。還見麼。華頂月籠招手石。斷橋水落捨身巖　僧",
    "X82n1571_040:0072c16": "問。百丈卷席。意旨如何。師曰。賊過後張弓　四明太",
    "X82n1571_040:0072c17": "守。以雪竇請師。師辭以偈曰。鬧籃方喜得抽頭。退鼓",
    "X82n1571_040:0072c18": "而今打未休。莫把乳峰千丈雪。重來換我一雙眸。",
    "X82n1571_040:0072c19": "慶元府天童慈航了朴禪師福州人。上堂。酷暑如焚",
    "X82n1571_040:0072c20": "不易禁。炎炎赫赫欲流金。夜明簾外無人到。靈木迢",
    "X82n1571_040:0072c21": "然轉綠陰　上堂。久雨不晴。半睡半醒。可謂天地合",
    "X82n1571_040:0072c22": "其德。日月合其明。四時合其序。鬼神合其吉凶。遂喝",
    "X82n1571_040:0072c23": "曰。住住。內卦已成。更求外象。卓拄杖曰。適來擲得雷",
    "X82n1571_040:0072c24": "天大壯。如今變作地火明夷　上堂。牛皮鞔露柱。露",
    "X82n1571_040:0073a01": "柱啾啾呌。燈籠佯不知。虗明還自照。殿脊老螭吻。聞",
    "X82n1571_040:0073a02": "得呵呵笑。三門側耳聽。就上打之遶。譬如十日菊。開",
    "X82n1571_040:0073a03": "得阿誰要。阿呵呵。未必秋香一夜衰。熨斗煎茶不同",
    "X82n1571_040:0073a04": "銚　室中問僧。賊來須打。客來須看。祇如三更夜半。",
    "X82n1571_040:0073a05": "人面似賊。賊面似人。作麼生辨　上堂。觀音巖玲玲",
    "X82n1571_040:0073a06": "瓏瓏。太白石丁丁東東。西園菜蟥。似不堪食。東谷華",
    "X82n1571_040:0073a07": "發。却無賴紅。且道。是祖意教意。途中受用。世諦流布。",
    "X82n1571_040:0073a08": "若辨不出。雪峰覆却飯桶。若便得出。甘贄禮拜蒸籠。",
    "X82n1571_040:0073a09": "參　上堂。德山入門便棒。臨濟入門便喝。臨濟喝處。",
    "X82n1571_040:0073a10": "德山棒頭耳聾。德山棒時。臨濟喝下眼瞎。雖然一搦",
    "X82n1571_040:0073a11": "一擡。就中全生全殺。遂喝一喝。卓拄杖一下曰。敢問",
    "X82n1571_040:0073a12": "諸人。是生是殺。良久曰。君子可入。",
    "X82n1571_040:0073a13": "南劒州西巖宗回禪師婺州人。久依無示。深得法忍。",
    "X82n1571_040:0073a14": "因寺僧以茶禁。聞有司。吏捕知事。師謂眾曰。此事不",
    "X82n1571_040:0073a15": "直之。則罪坐於我。若自直。彼復得罪。不忍為也。令擊",
    "X82n1571_040:0073a16": "鼓陞座。說偈曰。縣吏追呼不暫停。爭如長往事分明。",
    "X82n1571_040:0073a17": "從前有箇無生曲。且喜今朝調已成。言訖而逝。",
    "X82n1571_040:0073a18": "高麗國坦然國師少嗣王位。欽慕宗乘。因海商方景",
    "X82n1571_040:0073a19": "仁。抵四明。錄無示語歸。師閱之啟悟。即棄位圓顱。作",
    "X82n1571_040:0073a20": "書以語要。及四威儀偈。令景仁呈無示。示答曰。佛祖",
    "X82n1571_040:0073a21": "出興於世。無一法與人。實使其自信自悟。自證自到。",
    "X82n1571_040:0073a22": "具大知見。如所見而說。如所說而行。山河大地草木",
    "X82n1571_040:0073a23": "叢林。相與證明。其來久矣。後復通嗣法。其書略曰。生",
    "X82n1571_040:0073a24": "死海中。曠劫難渡。得遇本分宗師。以三要印子。驗定",
    "X82n1571_040:0073b01": "其法。實謂盲龜值浮木孔耳。",
    "X82n1571_040:0073b02": "臨安府龍華無住本禪師廣德人。上堂。舉雲門拈起",
    "X82n1571_040:0073b03": "胡餅曰。我祇供養兩浙人。不供養向北人。眾無語。門",
    "X82n1571_040:0073b04": "自代曰。天寒日短。兩人共一椀。師曰。韶陽老漢。言中",
    "X82n1571_040:0073b05": "有嚮。痛處著錐。檢點將來。翻成毒藥。諸人要會麼。半",
    "X82n1571_040:0073b06": "在河南半河北。一片虗凝似墨黑。冷地思量愁殺人。",
    "X82n1571_040:0073b07": "叵耐雲門這老賊。賊賊。下座。更不巡堂。",
    "X82n1571_040:0073b08": "道場明禪師法嗣",
    "X82n1571_040:0073b09": "臨江軍東山吉禪師因李朝請。與甥薌林向居士子",
    "X82n1571_040:0073b10": "諲過謁。問家賊惱人時如何。師曰。誰是家賊。李豎起",
    "X82n1571_040:0073b11": "拳。師曰。賊身已露。李曰。莫塗糊人好。師曰。贓證見在。",
    "X82n1571_040:0073b12": "李無語。師示以偈曰。家賊惱人孰奈何。千聖回機祇",
    "X82n1571_040:0073b13": "為他。徧界徧空無影跡。無依無住絕籠羅。賊賊。猛將",
    "X82n1571_040:0073b14": "雄兵收不得。疑殺天下老禪和。笑倒閙市古彌勒。休",
    "X82n1571_040:0073b15": "休。不用將心向外求。回頭瞥爾賊身露。和贓捉獲世",
    "X82n1571_040:0073b16": "無儔。世無儔真可仰。從茲不復誇伎倆。怗怗安家樂",
    "X82n1571_040:0073b17": "業時。萬象森羅齊拊掌。",
    "X82n1571_040:0073b18": "道場慧禪師法嗣",
    "X82n1571_040:0073b19": "臨安府靈隱懶庵道樞禪師吳興四安徐氏子。初住",
    "X82n1571_040:0073b20": "何山。次移華藏。隆興初。詔居靈隱。宋孝宗。召至內殿。",
    "X82n1571_040:0073b21": "問禪道之要。師答以此事在陛下堂堂日用應機處。",
    "X82n1571_040:0073b22": "本無知見起滅之分。聖凡迷悟之別。第護正念。則與",
    "X82n1571_040:0073b23": "道相應。情却物。則業不能繫。盡去沉掉之病。自忘問",
    "X82n1571_040:0073b24": "答之意。矧今補處見在。佛般若光明中。何事不成現",
    "X82n1571_040:0073c01": "耶。上為之首肯　示眾。仙人張果老。騎驢穿耳過。但",
    "X82n1571_040:0073c02": "聞蹄撥剌。誰知是紙做　後退居明教永安蘭若。逍",
    "X82n1571_040:0073c03": "遙自適。有偈題于壁曰。雪裏梅花春信息。池中月色",
    "X82n1571_040:0073c04": "夜精神。年來不是無佳趣。莫把家風舉似人。淳熙丙",
    "X82n1571_040:0073c05": "申八月示微疾。書偈而逝。塔于永安。",
    "X82n1571_040:0073c06": "光孝慜禪師法嗣",
    "X82n1571_040:0073c07": "廣德軍光孝悟初首座分座日示眾。舉風幡話。至仁",
    "X82n1571_040:0073c08": "者心動處。乃曰。祖師恁麼道。賺殺一船人。今時衲僧。",
    "X82n1571_040:0073c09": "也不可恁麼會。既不恁麼會。畢竟作麼生。良久曰。六",
    "X82n1571_040:0073c10": "月好合醬。切忌著鹽多。",
    "X82n1571_040:0073c11": "南嶽下十七世",
    "X82n1571_040:0073c12": "萬年賁禪師法嗣",
    "X82n1571_040:0073c13": "溫州龍鳴在庵賢禪師上堂。舉法眼道。識得凳子。周",
    "X82n1571_040:0073c14": "帀有餘。雲門道。識得凳子。天地懸殊。師曰。法眼老漢。",
    "X82n1571_040:0073c15": "坐殺天下人。雲門大師。走殺天下人。龍鳴則不然。識",
    "X82n1571_040:0073c16": "得凳子。四脚著地。要坐便坐。要起便起　上堂。舉趙",
    "X82n1571_040:0073c17": "州勘婆話頌曰。冰雪佳人貌最奇。常將玉笛向人吹。",
    "X82n1571_040:0073c18": "曲中無限傷心事。獨許東君第一枝。",
    "X82n1571_040:0073c19": "潭州大溈咦庵鑑禪師會稽人。上堂。木落霜空。天寒",
    "X82n1571_040:0073c20": "水冷。釋迦老子無處藏。拆東籬補西壁。撞著不空見",
    "X82n1571_040:0073c21": "菩薩。請示念佛三昧。也甚奇怪。却向道金色光明雲。",
    "X82n1571_040:0073c22": "參退喫茶去　上堂。老胡開一條路。甚生徑直。祇曰",
    "X82n1571_040:0073c23": "歇即菩提。性淨明心。不從人得。後人不得其門。一向",
    "X82n1571_040:0073c24": "奔馳南北。往復東西。極歲窮年。無箇歇處。諸人還歇",
    "X82n1571_040:0074a01": "得麼。休休　上堂。舉晦堂一日問僧。甚處來。曰南雄",
    "X82n1571_040:0074a02": "州。堂曰。出來作甚麼。曰尋訪尊宿。堂曰。不如歸鄉好。",
    "X82n1571_040:0074a03": "曰未審和尚令某歸鄉。意旨如何。堂曰。鄉里三錢買",
    "X82n1571_040:0074a04": "一片魚鮓。如手掌大。師曰。寧可碎身如微塵。終不瞎",
    "X82n1571_040:0074a05": "箇師僧眼。晦堂較些子。有般漢便道。熟處難忘。有甚",
    "X82n1571_040:0074a06": "共語處　上堂。舉罽賓國王問師子尊者蘊空公案。",
    "X82n1571_040:0074a07": "師頌曰。尊者何曾得蘊空。罽賓徒自斬春風。桃花雨",
    "X82n1571_040:0074a08": "後已零落。染得一溪流水紅。",
    "X82n1571_040:0074a09": "明州天童雪庵從瑾禪師永嘉楠溪鄭氏子。禮普安",
    "X82n1571_040:0074a10": "子回落髮。謁心聞於瑞巖。一日入室。聞舉紅爐片雪",
    "X82n1571_040:0074a11": "話問。師擬答。忽領旨。留侍三年。入閩見佛智于西禪。",
    "X82n1571_040:0074a12": "智問。甚處來。師曰四明。智曰。曾見憨布袋麼。師便喝。",
    "X82n1571_040:0074a13": "智便打。師接住拳曰。和尚不得草草。智曰。瞎漢。過者",
    "X82n1571_040:0074a14": "邊立。時心聞。主江心。師歸省。命充維那。一日問師。一",
    "X82n1571_040:0074a15": "喝分賓主。照用一時行。如何是一喝分賓主。師便喝。",
    "X82n1571_040:0074a16": "聞曰。者一喝。是賓是主。師曰。賓則始終賓。主則始終",
    "X82n1571_040:0074a17": "主。聞笑曰。汝又眼花了。師即呈偈曰。一喝分賓主。依",
    "X82n1571_040:0074a18": "然又眼華。倒翻筋斗去。踏殺死蝦蟇。初住儀真靈巖。",
    "X82n1571_040:0074a19": "遷天童。僧問。如何是靈巖境。師曰。鹿跑泉冷浸明月。",
    "X82n1571_040:0074a20": "龍鬬港深藏白雲　問如何是祖師西來意。師曰。夜",
    "X82n1571_040:0074a21": "半須彌安鼻孔。曰如何是禪。師曰。仰面不見天。曰如",
    "X82n1571_040:0074a22": "何是道。師曰。全身入荒草　上堂。金槌運動。三世諸",
    "X82n1571_040:0074a23": "佛不敢當頭。法令施行。外道天魔悉皆拱手。峭巍巍",
    "X82n1571_040:0074a24": "本無攀仰。淨躶躶不用安排。行住坐臥。不用猜疑。好",
    "X82n1571_040:0074b01": "惡是非。一時放下。然後和泥合水。拽把牽犂。任運縱",
    "X82n1571_040:0074b02": "橫。總無妨礙。正恁麼時且道。太平一曲。作麼生唱。良",
    "X82n1571_040:0074b03": "久曰。銕船橫古渡。重整舊家風　上堂。金剛圈裏翻",
    "X82n1571_040:0074b04": "身。築著帝釋鼻孔。懸崖頭上撒手。突出達磨眼睛。往",
    "X82n1571_040:0074b05": "復三回。興猶未盡。機輪一轉。勢不可停。倒拈蝎尾。婢",
    "X82n1571_040:0074b06": "使聲聞。順捋虎鬚。奴呼菩薩。釋迦已滅。彌勒未生。佛",
    "X82n1571_040:0074b07": "法祖令。總屬新天童手裏。且把住放行。如何施設。良",
    "X82n1571_040:0074b08": "久曰。無孔鐵槌當面擲。普天匝地起清風　宋寧宗",
    "X82n1571_040:0074b09": "慶元庚申七月廿三。索浴更衣。書偈投筆而寂。壽八",
    "X82n1571_040:0074b10": "十四。臘七十。全身葬心聞塔右。",
    "X82n1571_040:0074b11": "溫州府智門谷庵景蒙禪師溫之平陽邵氏子。幼喜",
    "X82n1571_040:0074b12": "聞鐘梵。十三披緇。習台教。以名相學。不足了大事。棄",
    "X82n1571_040:0074b13": "之。參佛智于育王。王問貴鄉。師曰永嘉。王曰。還識永",
    "X82n1571_040:0074b14": "嘉大師否。師擬答。王喝出。遂兀然如癡。不知寢食者",
    "X82n1571_040:0074b15": "累月。一日聞鐘聲。忽有悟。上方丈。王曰。還識永嘉大",
    "X82n1571_040:0074b16": "師否。師曰。即日伏惟和尚起居萬福。王曰。向上事又",
    "X82n1571_040:0074b17": "作麼生。師擬對。王連棒趂出。次日又上方丈。王方發",
    "X82n1571_040:0074b18": "問。師抗聲曰。老漢今日敗闕也。一喝而出。因歸里省",
    "X82n1571_040:0074b19": "親。見龍翔。翔問。言無展事。語不投機。承言者喪。滯句",
    "X82n1571_040:0074b20": "者迷。試向言詮不及處。通箇消息。師以左手畫○。翔",
    "X82n1571_040:0074b21": "以拂左擊。師以右手畫○。翔以拂右擊。師又畫○。于",
    "X82n1571_040:0074b22": "中兩手托呈。翔以拂畫兩畫。師拜起而立。翔笑曰。三",
    "X82n1571_040:0074b23": "十年揀猫猫。今日得此烏喙。尋還鹿園。翔以谷名師",
    "X82n1571_040:0074b24": "庵。又甞謁顯寧志。初出住智門。次遷瑞巖。師孤高絕",
    "X82n1571_040:0074c01": "俗。弱不勝衣。而嚴冷峻峭。不可挹酌。",
    "X82n1571_040:0074c03": "五燈全書"
}