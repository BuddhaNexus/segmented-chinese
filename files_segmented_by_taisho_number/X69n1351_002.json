{
    "X69n1351_002:0295b14": "白雲守端禪師語錄卷下",
    "X69n1351_002:0295b16": "頌古",
    "X69n1351_002:0295b17": "世尊一日陞座。大眾纔集定。文殊白椎云。諦觀法",
    "X69n1351_002:0295b18": "王法。法王法如是。世尊便下座。",
    "X69n1351_002:0295b19": "巍巍頂相終難見。舒卷何當如掣電。彼時若有此時",
    "X69n1351_002:0295b20": "人。文殊椎下分針線。",
    "X69n1351_002:0295b21": "世尊。因外道問云。不問有言。不問無言。世尊據坐。",
    "X69n1351_002:0295b22": "外道讚曰。世尊大慈大悲。開我迷雲。令我得入。作",
    "X69n1351_002:0295b23": "禮而去。後阿難問佛。外道有何所證。而言得入。世",
    "X69n1351_002:0295b24": "尊曰。如世良馬。見鞭影而行。",
    "X69n1351_002:0295c01": "萬丈寒潭徹底清。錦鱗夜靜向光行。和竿一擲隨鈎",
    "X69n1351_002:0295c02": "上。水面茫茫散月明。",
    "X69n1351_002:0295c03": "傅大士因梁武帝請講經。士陞座。以尺拊案一下。",
    "X69n1351_002:0295c04": "便下座。帝愕然。誌公乃問。陛下會麼。帝云。不會。誌",
    "X69n1351_002:0295c05": "云。大士講經竟。",
    "X69n1351_002:0295c06": "大士何曾解講經。誌公方便且相成。一揮案上俱無",
    "X69n1351_002:0295c07": "取。直得梁王努眼睛。且道努底是什麼。",
    "X69n1351_002:0295c08": "布袋和尚常在通衢。或問。在此何為。師曰。等個人",
    "X69n1351_002:0295c09": "來。曰來也。師曰。汝不是這個人。或解布袋。百物俱",
    "X69n1351_002:0295c10": "有。撒下曰。看看。又一一將起問人曰。這個喚作什",
    "X69n1351_002:0295c11": "麼。或袋內探果子與僧。僧擬接。師乃縮手曰。汝不",
    "X69n1351_002:0295c12": "是者個人。或見僧行過。乃拊背一下。僧回首。師曰。",
    "X69n1351_002:0295c13": "把一錢子來。有時倚袋終日憨睡。或起行市肆間。",
    "X69n1351_002:0295c14": "小兒譁逐之。或拄杖。或數珠。與兒戲。有僧問。如何",
    "X69n1351_002:0295c15": "是祖師西來意。遂放下布袋。叉手而立。僧曰。祇此。",
    "X69n1351_002:0295c16": "別更有在。師拈起布袋。肩負而去。",
    "X69n1351_002:0295c17": "都盧一個布袋。裡面討甚奇怪。困來且得枕頭。攜去",
    "X69n1351_002:0295c18": "亦無妨礙。有時閙市打開。多是自家買賣。",
    "X69n1351_002:0295c19": "楞嚴經。佛告阿難。吾不見時。何不見吾不見之處。",
    "X69n1351_002:0295c20": "若見不見。自然非彼不見之相。若不見吾不見之",
    "X69n1351_002:0295c21": "地。自然非物。云何非汝。",
    "X69n1351_002:0295c22": "堂前露柱久懷胎。生下孩兒頗俊哉。未解語言先作",
    "X69n1351_002:0295c23": "賦。一操直取狀元來。",
    "X69n1351_002:0295c24": "楞嚴經。佛謂阿難。若能轉物。即同如來。",
    "X69n1351_002:0296a01": "若能轉物即如來。春暖山花處處開。自有一雙窮相",
    "X69n1351_002:0296a02": "手。不曾容易舞三臺。",
    "X69n1351_002:0296a03": "維摩經。三十二菩薩。各說不二法門。至維摩。摩默",
    "X69n1351_002:0296a04": "然。文殊讚嘆曰。乃至無有語言文字。是真入不二",
    "X69n1351_002:0296a05": "法門。",
    "X69n1351_002:0296a06": "一個兩個百千萬。屈指尋文數不辦。暫時放在暗窓",
    "X69n1351_002:0296a07": "前。明日與君重計算。",
    "X69n1351_002:0296a08": "維摩經。不斷煩惱而入涅槃。",
    "X69n1351_002:0296a09": "朝生暮死千萬徧。一日幾回相見面。展陣開旗放出",
    "X69n1351_002:0296a10": "來。一指動時客戲見。",
    "X69n1351_002:0296a11": "金剛經。若為人輕賤。是人先世罪業。應墮惡道。以",
    "X69n1351_002:0296a12": "今世人輕賤故。先世罪業則為消滅。當得阿耨多",
    "X69n1351_002:0296a13": "羅三藐三菩提。",
    "X69n1351_002:0296a14": "水不洗水誰不知。旋嵐常靜太驅馳。千年曆日如能",
    "X69n1351_002:0296a15": "算。免被巡官掌上推。",
    "X69n1351_002:0296a16": "世尊在靈山會上。拈起一枝華。以青蓮目。普示大",
    "X69n1351_002:0296a17": "眾。百萬聖賢。唯迦葉破顏微咲。世尊曰。吾有正法",
    "X69n1351_002:0296a18": "眼藏。涅槃妙心。實相無相。微妙法門。付囑於汝。汝",
    "X69n1351_002:0296a19": "當護持流通。毋令斷絕。",
    "X69n1351_002:0296a20": "盡說拈華微咲是。不知將底辯宗風。若言心眼同時",
    "X69n1351_002:0296a21": "證。未免朦朧在夢中。",
    "X69n1351_002:0296a22": "迦葉因阿難問。世尊傳金襴外。別傳何物。葉召阿",
    "X69n1351_002:0296a23": "難。難應諾。葉云。倒却門前剎竿著。",
    "X69n1351_002:0296a24": "金襴之外復何傳。弟應兄呼豈有偏。倒却門前剎竿",
    "X69n1351_002:0296b01": "子。免教依舊倚墻邊。",
    "X69n1351_002:0296b02": "達磨大師見梁武帝。帝問曰。如何是聖諦第一義。",
    "X69n1351_002:0296b03": "師曰。廓然無聖。帝曰。對朕者誰。師曰。不識。帝不悟。",
    "X69n1351_002:0296b04": "師遂折蘆渡江至魏。後帝舉問誌公。公曰。陛下識",
    "X69n1351_002:0296b05": "此人否。帝曰。不識。公曰。此是觀音大士。傳佛心印。",
    "X69n1351_002:0296b06": "帝曰。當遣使詔之。公曰。莫道陛下詔。闔國人去。他",
    "X69n1351_002:0296b07": "亦不回。",
    "X69n1351_002:0296b08": "一箭尋常落一鵰。更加一箭已相饒。直歸少室峰前",
    "X69n1351_002:0296b09": "坐。梁主休言更去招。",
    "X69n1351_002:0296b10": "達磨自梁涉魏。至洛陽少林。面壁而坐。經及九年。",
    "X69n1351_002:0296b11": "先被梁王勘破。却向少林孤坐。謾言教外別傳。爭奈",
    "X69n1351_002:0296b12": "不識這箇。",
    "X69n1351_002:0296b13": "二祖慧可大師初參達磨。立雪斷臂曰。我心未寧。",
    "X69n1351_002:0296b14": "乞師安心。磨曰。將心來。與汝安。師曰。覓心了不可",
    "X69n1351_002:0296b15": "得。磨曰。與汝安心竟。師於此悟入。",
    "X69n1351_002:0296b16": "終始覓心無可得。寥寥不見少林人。滿庭舊雪重知",
    "X69n1351_002:0296b17": "冷。鼻孔依然搭上唇。",
    "X69n1351_002:0296b18": "五祖弘忍大師。前身在蘄州西山栽松。遇四祖。告",
    "X69n1351_002:0296b19": "曰。吾欲傳法於汝。汝已年邁。汝若再來。吾尚遲汝。",
    "X69n1351_002:0296b20": "師諾。遂往周家女托生。因拋濁港中。神物護持。至",
    "X69n1351_002:0296b21": "七歲。為童子。祖一日往黃梅。逢一小兒。骨相奇秀。",
    "X69n1351_002:0296b22": "乃問曰。子何姓。曰姓即有。非常姓。祖曰。是何姓。曰",
    "X69n1351_002:0296b23": "是佛性。祖曰。汝無性耶。曰性空故。祖默識其法器。",
    "X69n1351_002:0296b24": "即俾侍者。乃令出家。後付衣鉢。居黃梅東山。",
    "X69n1351_002:0296c01": "在聖權方世莫評。雙峰密付豈虗稱。前身已老難傳",
    "X69n1351_002:0296c02": "鉢。托陰重來始繼燈。昔日栽松名尚振。千靈報母願",
    "X69n1351_002:0296c03": "何增。如今海內宗風徧。祇為春中擇得能。",
    "X69n1351_002:0296c04": "慧忠國師。一日喚侍者。者應諾。如是三召。皆應諾。",
    "X69n1351_002:0296c05": "師曰。將謂吾辜負汝。却是汝辜負吾。",
    "X69n1351_002:0296c06": "國師三喚侍者。侍者三度應諾。茫茫亂下鍼錐。誰知",
    "X69n1351_002:0296c07": "可知禮也。",
    "X69n1351_002:0296c08": "國師無縫塔。",
    "X69n1351_002:0296c09": "無縫塔從誰手造。雖然有樣不堪傳。如何強寫無層",
    "X69n1351_002:0296c10": "級。永向琉璃殿上懸。",
    "X69n1351_002:0296c11": "青原思禪師因僧問。如何是佛法大意。師曰。廬陵",
    "X69n1351_002:0296c12": "米作麼價。",
    "X69n1351_002:0296c13": "廬陵米價越尖新。那個商量不掛唇。無限清風生閫",
    "X69n1351_002:0296c14": "外。休將升斗計疎親。",
    "X69n1351_002:0296c15": "馬祖一日陞座。百丈卷却面前席。祖便下座。",
    "X69n1351_002:0296c16": "昨日東風偶然惡。桃花亂落如紅雨。昨夜東風又發",
    "X69n1351_002:0296c17": "狂。滿地不知何處去。",
    "X69n1351_002:0296c18": "馬祖不安。院主問。和尚近日尊候如何。祖曰。日面",
    "X69n1351_002:0296c19": "佛月面佛。",
    "X69n1351_002:0296c20": "大地山河俱是寶。不識之人入荒草。日面月面佛現",
    "X69n1351_002:0296c21": "前。閃爍珊瑚光杲杲。",
    "X69n1351_002:0296c22": "百丈海禪師因僧問。如何是奇特事。師曰。獨坐大",
    "X69n1351_002:0296c23": "雄峯。僧禮拜。師便打。",
    "X69n1351_002:0296c24": "大機大用豈虗然。獨坐雄峰自有權。稍若錯傳王令",
    "X69n1351_002:0297a01": "者。腦門須喫棒三千。",
    "X69n1351_002:0297a02": "南泉禪師因兩堂爭猫。師遇之。白眾曰。道得。即救",
    "X69n1351_002:0297a03": "取猫兒。道不得。即斬却也。眾無對。師便斬之。趙州",
    "X69n1351_002:0297a04": "自外歸。師舉前話示之。州乃脫草鞋安頭上而出。",
    "X69n1351_002:0297a05": "師曰。適來子若在。即救取猫兒也。",
    "X69n1351_002:0297a06": "提起兩堂應盡見。拈刀要取活狸奴。可憐皮下皆無",
    "X69n1351_002:0297a07": "血。直得橫屍滿路途。",
    "X69n1351_002:0297a08": "狸奴夜靜自舒張。引手過頭露爪長。王老室中巡邏",
    "X69n1351_002:0297a09": "了。狼忙走出恐天光。",
    "X69n1351_002:0297a10": "槃山曰。向上一路。千聖不傳。慈明曰。向上一路。千",
    "X69n1351_002:0297a11": "聖不然。楊岐曰。口上著。",
    "X69n1351_002:0297a12": "槃山向上路何言。罕見行人耳有穿。口上著來無咬",
    "X69n1351_002:0297a13": "處。方知千聖不能傳。",
    "X69n1351_002:0297a14": "水潦和尚參馬祖。禮拜起欲伸問次。祖一踏踏倒。",
    "X69n1351_002:0297a15": "師忽然大悟。起來呵呵大咲曰。也大奇。也大奇。百",
    "X69n1351_002:0297a16": "千法門。無量妙義。盡向一毫頭上。識得根源去。",
    "X69n1351_002:0297a17": "一踏倒時堪大笑。從前伎倆盡徒勞。蛇頭却要重揩",
    "X69n1351_002:0297a18": "痒。萬萬千千出一毫。",
    "X69n1351_002:0297a19": "麻谷因良遂座主參。師閉却門。將鋤頭去削草。遂",
    "X69n1351_002:0297a20": "又來扣門。師曰。誰。曰某甲。師曰。鈍根阿師下去。凡",
    "X69n1351_002:0297a21": "數四如是。遂忽然有省。再去扣門曰。和尚莫謾良",
    "X69n1351_002:0297a22": "遂。良遂若不來禮拜。洎被十二本經賺過一生。師",
    "X69n1351_002:0297a23": "乃開門。令通悟。繇印可之。遂返都城講肆散席。告",
    "X69n1351_002:0297a24": "諸徒曰。諸人知處。良遂總知。良遂知處。諸人不知。",
    "X69n1351_002:0297b01": "閉戶攜鋤已太賒。更來當面受糊搽。光中自覺遭謾",
    "X69n1351_002:0297b02": "久。方信無人共出家。",
    "X69n1351_002:0297b03": "百丈惟政禪師問南泉。諸方善知識。還有不說似",
    "X69n1351_002:0297b04": "人底法也無。曰有。師曰。作麼生。曰不是心不是佛",
    "X69n1351_002:0297b05": "不是物。曰恁麼則說似人了也。曰某甲即恁麼。和",
    "X69n1351_002:0297b06": "尚作麼生。師曰。我又不是善知識。爭知有說不說",
    "X69n1351_002:0297b07": "底法。曰某甲不會。請和尚說。師曰。我太煞與汝說",
    "X69n1351_002:0297b08": "了也。",
    "X69n1351_002:0297b09": "涅槃老子順風吹。囉哩哩囉爭得知。隔嶺幾多人錯",
    "X69n1351_002:0297b10": "聽。一時喚作鷓鴣詞。",
    "X69n1351_002:0297b11": "百丈示眾曰。汝等為我開田。我為汝說大義。普請",
    "X69n1351_002:0297b12": "開田了。眾請和尚說大義。師展兩手示之。",
    "X69n1351_002:0297b13": "常憐百丈解開田。今古行人手裡傳。誰道舌頭曾不",
    "X69n1351_002:0297b14": "動。五音六律太周旋。",
    "X69n1351_002:0297b15": "池州魯祖。尋常見僧來便面壁。南泉聞曰。我尋常",
    "X69n1351_002:0297b16": "向師僧道。向佛未出世時會取。尚不得一個半個。",
    "X69n1351_002:0297b17": "他恁麼驢年去。",
    "X69n1351_002:0297b18": "魯祖孤風振四維。僧來面壁少人知。南泉提起驢年",
    "X69n1351_002:0297b19": "事。且道如今是甚時。",
    "X69n1351_002:0297b20": "龐蘊居士參馬祖。問曰。不與萬法為侶者。是什麼",
    "X69n1351_002:0297b21": "人。祖曰。待汝一口吸盡西江水。即向汝道。士於言",
    "X69n1351_002:0297b22": "下頓悟。",
    "X69n1351_002:0297b23": "一口吸盡西江水。萬古千古無一滴。要須黨理不黨",
    "X69n1351_002:0297b24": "親。馬師可惜口門窄。",
    "X69n1351_002:0297c01": "黃檗運禪師曰。汝等盡是噇酒糟漢。還知大唐國",
    "X69n1351_002:0297c02": "裡無禪師麼。時有僧問。諸方聚眾。為甚麼却道無",
    "X69n1351_002:0297c03": "禪師。師曰。不道無禪。祇是無師。",
    "X69n1351_002:0297c04": "大唐國裡無禪師。與君攜手歸家裡。拋鈎祇欲釣獰",
    "X69n1351_002:0297c05": "龍。誰知得箇跛鼈子。",
    "X69n1351_002:0297c06": "溈山祐禪師示眾曰。老僧百年後。向山下作一頭",
    "X69n1351_002:0297c07": "水牯牛。左脇書五字曰。溈山僧某甲。若喚作溈山",
    "X69n1351_002:0297c08": "僧。又是水牯牛。喚作水牯牛。又是溈山僧。喚作什",
    "X69n1351_002:0297c09": "麼即得。",
    "X69n1351_002:0297c10": "不道溈山不道牛。灼然何處辯蹤繇。絲毫差却來時",
    "X69n1351_002:0297c11": "路。萬劫無繇得出頭。",
    "X69n1351_002:0297c12": "陸大夫問南泉曰。肇法師。也甚奇怪。解道天地同",
    "X69n1351_002:0297c13": "根。萬物一體。泉指庭前牡丹曰。大夫。時人見此一",
    "X69n1351_002:0297c14": "枝花。如夢相似。",
    "X69n1351_002:0297c15": "天地同根自唯然。當時猶喜遇南泉。指言見此華如",
    "X69n1351_002:0297c16": "夢。須信壺中別有天。",
    "X69n1351_002:0297c17": "龍潭崇信禪師。未出家時。為餅鋪。在天皇寺前。每",
    "X69n1351_002:0297c18": "日常供餅十枚上皇。皇受已。却留一餅與之曰。惠",
    "X69n1351_002:0297c19": "汝以蔭子孫。師曰。是某將來。何以返曰惠汝。皇曰。",
    "X69n1351_002:0297c20": "是汝將來。復汝何咎。師因悟入。遂投出家。",
    "X69n1351_002:0297c21": "十餅每將留一個。因思何謂蔭兒孫。團團將去還將",
    "X69n1351_002:0297c22": "入。不覺醍醐到頂門。",
    "X69n1351_002:0297c23": "龍潭。一日問天皇曰。某自到來。不蒙指示心要。皇",
    "X69n1351_002:0297c24": "曰。自汝到來。吾未嘗不指汝心要。師曰。何處指示。",
    "X69n1351_002:0298a01": "曰。汝擎茶來。吾為汝接。汝行食來。吾為汝受。汝和",
    "X69n1351_002:0298a02": "南時。吾便低首。何處不指示心要。師低頭良久。皇",
    "X69n1351_002:0298a03": "曰。見則直下便見。擬思即差。師當下開解。復問。如",
    "X69n1351_002:0298a04": "何保任。皇曰。任性逍遙。隨緣放曠。但盡凡心。別無",
    "X69n1351_002:0298a05": "聖解。",
    "X69n1351_002:0298a06": "脫白投師貴苦辛。擎茶問訊盡躬親。無端再敘三年",
    "X69n1351_002:0298a07": "事。笑倒街頭賣餅人。",
    "X69n1351_002:0298a08": "趙州諗禪師因僧問。承聞和尚親見南泉是否。師",
    "X69n1351_002:0298a09": "曰。鎮州出大蘿蔔頭。",
    "X69n1351_002:0298a10": "鎮州出大蘿蔔頭。報君來處須分曉。衲僧多是渾淪",
    "X69n1351_002:0298a11": "吞。子細得他滋味少。",
    "X69n1351_002:0298a12": "趙州云。金佛不度爐。木佛不度火。泥佛不度水。真",
    "X69n1351_002:0298a13": "佛內裡坐。",
    "X69n1351_002:0298a14": "併却泥佛金木佛。趙州放出遼天鶻。東西南北謾擡",
    "X69n1351_002:0298a15": "頭。萬里重雲只一突。",
    "X69n1351_002:0298a16": "法眼禪師。舉趙州栢樹子話。問覺鐵嘴。承聞趙州",
    "X69n1351_002:0298a17": "有此話。是否。覺曰。先師無此語。莫謗先師好。眼曰。",
    "X69n1351_002:0298a18": "真師子兒。",
    "X69n1351_002:0298a19": "新羅鷂子刺天飛。鈍鳥籬邊懞不去。趙州庭栢一何",
    "X69n1351_002:0298a20": "高。誰道先師無此語。",
    "X69n1351_002:0298a21": "趙州。因僧問。至道無難。唯嫌揀擇。如何是不揀擇。",
    "X69n1351_002:0298a22": "師曰。天上天下。唯吾獨尊。曰此猶是揀擇。師曰。田",
    "X69n1351_002:0298a23": "厙奴。甚處是揀擇。僧無語。",
    "X69n1351_002:0298a24": "團團秋月印天心。是物前頭有一輪。入穴蝦蟆無出",
    "X69n1351_002:0298b01": "路。却冤天道不平勻。",
    "X69n1351_002:0298b02": "趙州因僧問。至道無難唯嫌揀擇。是時人窠窟否。",
    "X69n1351_002:0298b03": "師曰。曾有人問我。老僧直得五年分疎不下。",
    "X69n1351_002:0298b04": "分疎不下五年強。一葉舟中載大唐。渺渺兀然波浪",
    "X69n1351_002:0298b05": "裏。誰知別有好思量。",
    "X69n1351_002:0298b06": "趙州因僧問。至道無難唯嫌揀擇。纔有語言。是揀",
    "X69n1351_002:0298b07": "擇。和尚如何為人。師曰。何不引盡此語。曰某甲祇",
    "X69n1351_002:0298b08": "念得到這裡。師曰。至道無難。唯嫌揀擇。",
    "X69n1351_002:0298b09": "驅山塞海也尋常。所至文明始是王。但見皇風成一",
    "X69n1351_002:0298b10": "片。不知何處有封疆。",
    "X69n1351_002:0298b11": "趙州因僧問。乍入叢林。乞師指示。師曰。喫粥了也",
    "X69n1351_002:0298b12": "未。僧曰。喫粥了也。師曰。洗鉢盂去。其僧忽然省悟。",
    "X69n1351_002:0298b13": "梅花落盡杏花披。未免春風著出褫。一氣不言含有",
    "X69n1351_002:0298b14": "象。萬靈何處謝無私。",
    "X69n1351_002:0298b15": "趙州因僧問。萬法歸一。一歸何所。師曰。老僧在青",
    "X69n1351_002:0298b16": "州。作一領布衫。重七斤。",
    "X69n1351_002:0298b17": "七斤衫重豈難提。日出東方定落西。一擊珊瑚枝粉",
    "X69n1351_002:0298b18": "碎。轟轟雷雨滿山溪。",
    "X69n1351_002:0298b19": "趙州因僧問。初生孩兒。還具六識也無。師曰。急水",
    "X69n1351_002:0298b20": "上打毬子。僧却問投子。急水上打毬子。意旨如何。",
    "X69n1351_002:0298b21": "子曰。念念不停留。",
    "X69n1351_002:0298b22": "何謂識兮還具六。八萬四千殊不足。初生孩子尚喃",
    "X69n1351_002:0298b23": "喃。急水打毬攔口[祝/土]。",
    "X69n1351_002:0298b24": "臺山路。有一婆子。凡僧問臺山向什麼處去。曰驀",
    "X69n1351_002:0298c01": "直去。僧便去。曰好個師僧。又恁麼去。後有僧舉似",
    "X69n1351_002:0298c02": "趙州。州曰。待我勘過。明日便去問。臺山向甚麼處",
    "X69n1351_002:0298c03": "去。曰驀直去。州便去。曰好個師僧。又恁麼去。州歸",
    "X69n1351_002:0298c04": "院。謂僧曰。臺山婆子。為汝勘破了也。",
    "X69n1351_002:0298c05": "干戈中立太平基。塊雨條風勝古時。婆子為君勘破",
    "X69n1351_002:0298c06": "了。趙州脚跡少人知。",
    "X69n1351_002:0298c07": "臨濟玄禪師。問黃檗佛法的的意。檗便打。如是三",
    "X69n1351_002:0298c08": "問。三度被打。皆不契會。遂辭檗行脚去。檗指往大",
    "X69n1351_002:0298c09": "愚。師至大愚。愚曰。那裡來。師曰。黃檗來。愚曰。黃檗",
    "X69n1351_002:0298c10": "有何言教。師曰。親問佛法的的意。蒙和尚三度賜",
    "X69n1351_002:0298c11": "棒。未審。過在甚處處。愚曰。黃檗恁麼老婆。為汝得",
    "X69n1351_002:0298c12": "徹困。猶覔過在。師於是大悟曰。佛法元來無多子。",
    "X69n1351_002:0298c13": "愚乃搊住曰。者尿牀鬼。適來道不會。如今又道無",
    "X69n1351_002:0298c14": "多子。且道。是多少。師向愚肋下築三拳。愚拓開曰。",
    "X69n1351_002:0298c15": "汝師黃檗。非干我事。師還黃檗。檗曰。返何速乎。師",
    "X69n1351_002:0298c16": "曰。祗為老婆心切。檗曰。有何言句。師舉前話。檗曰。",
    "X69n1351_002:0298c17": "者大愚饒舌。待見與他一頓。師曰。說甚待見。即今",
    "X69n1351_002:0298c18": "便打。遂打檗一掌。檗吟吟大笑。",
    "X69n1351_002:0298c19": "一拳拳倒黃鶴樓。一踢踢翻鸚鴟洲。有意氣時添意",
    "X69n1351_002:0298c20": "氣。不風流處也風流。",
    "X69n1351_002:0298c21": "臨濟出世後。唯以棒喝示徒。凡見僧入門便喝。",
    "X69n1351_002:0298c22": "萬里青霄絕點塵。一聲霹靂震乾坤。茫茫宇宙人無",
    "X69n1351_002:0298c23": "數。幾個如今有腦門。",
    "X69n1351_002:0298c24": "臨濟示眾曰。汝等諸人。赤肉團上。有一無位真人。",
    "X69n1351_002:0299a01": "常向面門出入。時有僧問。如何是無位真人。師便",
    "X69n1351_002:0299a02": "打云。無位真人。是甚麼乾屎橛。",
    "X69n1351_002:0299a03": "春風浩浩烘天地。是處山藏煙靄裡。無位真人不可",
    "X69n1351_002:0299a04": "尋。落花又見隨流水。",
    "X69n1351_002:0299a05": "臨濟問院主。甚處去來。主曰。州中糶黃米來。師曰。",
    "X69n1351_002:0299a06": "糶得盡麼。曰糶得盡。師以拄杖劃一劃曰。還糶得",
    "X69n1351_002:0299a07": "者箇麼。主便喝。師便打。典座至。師舉前話。座曰。院",
    "X69n1351_002:0299a08": "主不會和尚意。師曰。汝又作麼生。座禮拜。師亦打。",
    "X69n1351_002:0299a09": "寶劍持來刃似霜。幾回臨陣斬蠻王。有情有理俱三",
    "X69n1351_002:0299a10": "段。一道寒光射斗傍。",
    "X69n1351_002:0299a11": "臨濟將示寂。謂眾曰。吾滅後。不得滅却吾正法眼",
    "X69n1351_002:0299a12": "藏。三聖出曰。爭敢滅却和尚正法眼藏。師曰。已後",
    "X69n1351_002:0299a13": "有人問汝。向他道什麼。聖便喝。師曰。誰知。吾正法",
    "X69n1351_002:0299a14": "眼藏。向者瞎驢邊滅却。",
    "X69n1351_002:0299a15": "擘彼泰山雷未猛。照開滄海月非光。瞎驢滅却正法",
    "X69n1351_002:0299a16": "眼。直得哀聲滿大唐。",
    "X69n1351_002:0299a17": "大隨法真禪師因僧問。劫火洞然。大千俱壞。未審。",
    "X69n1351_002:0299a18": "者個壞不壞。師曰。壞。僧曰。恁麼則隨他去也。師曰。",
    "X69n1351_002:0299a19": "隨他去。僧不肯。後到投子舉前話。子裝香遙禮曰。",
    "X69n1351_002:0299a20": "西川古佛出世。謂其僧曰。汝速回去懺悔。僧回大",
    "X69n1351_002:0299a21": "隨。師已遷化。再至投子。子亦遷化。",
    "X69n1351_002:0299a22": "壞與不壞舌無骨。驀面看時眼突出。大隨猶在劫火",
    "X69n1351_002:0299a23": "中。天下熬熬謾啾唧。",
    "X69n1351_002:0299a24": "大隨菴側有一龜。僧問。一切眾生皮褁骨。這個眾",
    "X69n1351_002:0299b01": "生為甚骨褁皮。師拈草履覆龜背上。僧無語。",
    "X69n1351_002:0299b02": "分明皮上骨團團。卦畫重重更可觀。拈起草鞋都葢",
    "X69n1351_002:0299b03": "了。大隨却被這僧謾。",
    "X69n1351_002:0299b04": "靈樹因僧問。如何是祖師西來意。師默然。後遷化。",
    "X69n1351_002:0299b05": "欲立行狀碑。要選此語刻石。時雲門為首座。僧問。",
    "X69n1351_002:0299b06": "先師默然處。如何上碑。雲門代云。師。",
    "X69n1351_002:0299b07": "師之一字太巍巍。獨向寰中定是非。畢竟水須朝海",
    "X69n1351_002:0299b08": "去。到頭雲定覓山歸。",
    "X69n1351_002:0299b09": "靈雲勤禪師。因見桃花悟道。有偈曰。三十年來尋",
    "X69n1351_002:0299b10": "劍客。幾回落葉又抽枝。自從一見桃花後。直至如",
    "X69n1351_002:0299b11": "今更不疑。溈山曰。從緣悟達。永無退失。玄沙曰。諦",
    "X69n1351_002:0299b12": "當甚諦當。敢保老兄未徹在。",
    "X69n1351_002:0299b13": "靈雲悟後復何如。未徹無人辯得渠。千古華山山脚",
    "X69n1351_002:0299b14": "下。豈知潘閬倒騎驢。",
    "X69n1351_002:0299b15": "德山鑒禪師一日侍龍潭抵夜。潭曰。更深何不下",
    "X69n1351_002:0299b16": "去。師珍重便出。却回曰。外面黑。潭點紙燈度與。師",
    "X69n1351_002:0299b17": "擬接。潭復吹滅。師於此大悟。便禮拜。潭曰。子見個",
    "X69n1351_002:0299b18": "甚麼。師曰。從今向去。更不疑天下老和尚舌頭也。",
    "X69n1351_002:0299b19": "明暗相陵不足云。絲毫有解未為親。紙燈忽滅眼睛",
    "X69n1351_002:0299b20": "出。打破大唐無一人。",
    "X69n1351_002:0299b21": "德山因廓侍者問。從上諸聖。向什麼處去。師曰。作",
    "X69n1351_002:0299b22": "麼作麼。曰勅點飛龍馬。跛鼈出頭來。師休去。明日",
    "X69n1351_002:0299b23": "師浴出。廓過茶與師。問撫廓背曰。昨日公案作麼",
    "X69n1351_002:0299b24": "生。曰這老漢。今日方始瞥地。師又休去。",
    "X69n1351_002:0299c01": "雲鵬展翅天無光。井底蝦蟆剛咄咄。太陽忽轉跳出",
    "X69n1351_002:0299c02": "來。千峰萬峰空突兀。",
    "X69n1351_002:0299c03": "洞山曰。一大藏教。祇是個之字。",
    "X69n1351_002:0299c04": "點畫分明無道理。老胡幾度提不起。不如分付王右",
    "X69n1351_002:0299c05": "軍。無限風流歸手裡。",
    "X69n1351_002:0299c06": "投子禪師。趙州問。大死底人却活時如何。師曰。不",
    "X69n1351_002:0299c07": "許夜行。投明須到。州曰。我早猴白。伊更猴黑。",
    "X69n1351_002:0299c08": "死去活來牙上露。投明須到己先行。誰家別舘池塘",
    "X69n1351_002:0299c09": "裏。一對鴛鴦畵不成。",
    "X69n1351_002:0299c10": "投子因僧問。如何是十身調御。師下禪床立。又問",
    "X69n1351_002:0299c11": "凡聖相去幾何。師亦下禪床立。",
    "X69n1351_002:0299c12": "老婦低垂事舅姑。起來爭免面糢糊。強將雲髻高高",
    "X69n1351_002:0299c13": "綰。遮得傍人眼也無。",
    "X69n1351_002:0299c14": "投子因僧問。和尚住此山。有何境界。師曰。丫角女",
    "X69n1351_002:0299c15": "子白頭絲。",
    "X69n1351_002:0299c16": "丫角女子白頭絲。猛燄堆中雪片飛。一等住山誰可",
    "X69n1351_002:0299c17": "擬。閒雲流水不同歸。",
    "X69n1351_002:0299c18": "仰山住東平時。溈山送書并鏡與師。師上堂。提起",
    "X69n1351_002:0299c19": "示眾曰。且道。是溈山鏡東平鏡。若道是東平鏡。又",
    "X69n1351_002:0299c20": "是溈山送來。若道是溈山鏡。又在東平手裡。道得",
    "X69n1351_002:0299c21": "則留取。道不得即撲破去也。眾無語。師遂撲破。",
    "X69n1351_002:0299c22": "師鏡拈來呈眾了。癡人往往爭妍醜。當時撲破不可",
    "X69n1351_002:0299c23": "尋。免教壞却兒孫手。",
    "X69n1351_002:0299c24": "仰山因龐居士問。久嚮仰山。到來為什麼却覆。師",
    "X69n1351_002:0300a01": "竪起拂子。士曰。恰是。師曰。是仰是覆。士乃打露柱",
    "X69n1351_002:0300a02": "曰。雖然。無人也。要露柱證明。師擲拂子曰。若到諸",
    "X69n1351_002:0300a03": "方。一任舉似。",
    "X69n1351_002:0300a04": "兩個八文為十六。從頭數過猶不足。拏來亂撒向階",
    "X69n1351_002:0300a05": "前。滿地團團苔蘚綠。",
    "X69n1351_002:0300a06": "興化獎禪師因後唐莊宗幸河北。回魏府行宮。詔",
    "X69n1351_002:0300a07": "師問曰。朕取中原。獲得一寶。未曾有人酬價。師曰。",
    "X69n1351_002:0300a08": "請陛下寶看。帝以兩手舒幞頭脚。師曰。君王之寶。",
    "X69n1351_002:0300a09": "誰敢酬價。",
    "X69n1351_002:0300a10": "北番王子彎弓射。南國將軍仰面看。沙上空餘斜影",
    "X69n1351_002:0300a11": "在。翩翩直自入雲端。",
    "X69n1351_002:0300a12": "三聖因僧問。如何是祖師西來意。師曰。臭肉來蠅。",
    "X69n1351_002:0300a13": "興化云。破驢脊上足蒼蠅。",
    "X69n1351_002:0300a14": "破脊驢多臭肉蠅。誰知興化不徒行。慣從五鳳樓前",
    "X69n1351_002:0300a15": "過。手握金鞭賀太平。",
    "X69n1351_002:0300a16": "雪峰住庵時。有兩僧來。師以手托庵門。放身出曰",
    "X69n1351_002:0300a17": "是什麼。僧亦曰。是什麼。師低頭歸庵。僧辭去。師問。",
    "X69n1351_002:0300a18": "甚麼處去。曰湖南。師曰。我有個同行住巖頭。附汝",
    "X69n1351_002:0300a19": "一書去。書曰。某書上師兄某。一自鼇山成道後。迄",
    "X69n1351_002:0300a20": "至於今飽不饑。同參某書上。僧到巖頭。頭問。甚處",
    "X69n1351_002:0300a21": "來。曰雪峯來。有書達和尚。頭接了。乃問。別有何言",
    "X69n1351_002:0300a22": "句。僧舉前話。頭曰。他道甚麼。曰他無語。低頭歸庵。",
    "X69n1351_002:0300a23": "頭曰。噫。我當初悔不向伊道末後句。若向伊道。天",
    "X69n1351_002:0300a24": "下人不奈雪老何。僧至夏末。請益前話。頭曰。何不",
    "X69n1351_002:0300b01": "早問。曰未敢容易。頭曰。雪峯與我同條生。不與我",
    "X69n1351_002:0300b02": "同條死。要識末後句祇這是。",
    "X69n1351_002:0300b03": "雪老却入庵中後。路上無人見得伊。賴有故人千里",
    "X69n1351_002:0300b04": "在。同條生死不同時。",
    "X69n1351_002:0300b05": "雪峰曰。大地撮來。如粟米粒大。拋向面前。漆桶不",
    "X69n1351_002:0300b06": "會。打鼓普請看。",
    "X69n1351_002:0300b07": "眉毛罅裏遊南嶽。大海波心泛釣舟。薄藝隨身終不",
    "X69n1351_002:0300b08": "說。從他打鼓看無休。",
    "X69n1351_002:0300b09": "雪峰上堂。南山有一條鼈鼻蛇。汝等諸人。切須好",
    "X69n1351_002:0300b10": "看。長慶出曰。今日堂中大有人。喪身失命。雲門。以",
    "X69n1351_002:0300b11": "拄杖攛向師前。作怕勢。有僧舉似玄沙。沙曰。須是",
    "X69n1351_002:0300b12": "稜兄始得。然雖如是。我即不然。曰和尚作麼生。沙",
    "X69n1351_002:0300b13": "曰。用南山作麼。",
    "X69n1351_002:0300b14": "象骨鼈蛇當大路。稜師可惜便亡身。雲門弄得雖然",
    "X69n1351_002:0300b15": "活。爭似南山不用親。",
    "X69n1351_002:0300b16": "雪峰示眾曰。三世諸佛。向火燄上。轉大法輪。玄沙",
    "X69n1351_002:0300b17": "云。今日王令稍嚴。師曰。作麼生。沙云。不許人攙行",
    "X69n1351_002:0300b18": "奪市。師不覺吐舌。雲門曰。火燄為三世諸佛說法。",
    "X69n1351_002:0300b19": "三世諸佛立地聽。",
    "X69n1351_002:0300b20": "火燄騰輝說最親。無邊諸佛近前聞。誰知更有傍觀",
    "X69n1351_002:0300b21": "者。鼻孔撩天不喜君。",
    "X69n1351_002:0300b22": "乾峰和尚上堂曰。舉一不得舉二。放過一著。落在",
    "X69n1351_002:0300b23": "第二。雲門出眾曰。昨日有人從天台來。却往徑山",
    "X69n1351_002:0300b24": "去。師曰。典座來日不得普請。便下座。",
    "X69n1351_002:0300c01": "黑白分明滿局棋。曾無一著有相虧。可憐無限傍觀",
    "X69n1351_002:0300c02": "者。斧爛柯消總不知。",
    "X69n1351_002:0300c03": "乾峰上堂。法身有三種病。二種光。須是一一透得。",
    "X69n1351_002:0300c04": "始解歸家穩坐。須知更有向上一竅在。雲門出問。",
    "X69n1351_002:0300c05": "庵內人。為甚麼不知庵外事。師呵呵大笑。門曰。猶",
    "X69n1351_002:0300c06": "是學人疑處。師曰。子是甚麼心行。門曰。也要和尚",
    "X69n1351_002:0300c07": "相委。師曰。直須與麼始解穩坐。門應諾諾。",
    "X69n1351_002:0300c08": "鋪主將鍮試買人。謂言難似此金真。買人拂袖先行",
    "X69n1351_002:0300c09": "去。滿面慚惶不敢嗔。",
    "X69n1351_002:0300c10": "寶壽開堂日。方陞座。三聖推出一僧。師便打。聖曰。",
    "X69n1351_002:0300c11": "汝恁麼為人。非但瞎却這僧眼。瞎却鎮州一城人",
    "X69n1351_002:0300c12": "眼去在。師擲下拄杖。便下座。歸方丈。",
    "X69n1351_002:0300c13": "金鎚擲下如星疾。好手接來不費力。當時擲向洪波",
    "X69n1351_002:0300c14": "中。千古萬古無消息。",
    "X69n1351_002:0300c15": "羅山道閒禪師。閩王請開堂。師陞座。方收斂僧伽",
    "X69n1351_002:0300c16": "黎。乃曰。珍重。便下座。閩王近前接手云。靈山一會。",
    "X69n1351_002:0300c17": "何異今日。師曰。將謂是個俗漢。",
    "X69n1351_002:0300c18": "紛紛雪影耀閩天。閩主欣逢倍樂然。一旦春風吹大",
    "X69n1351_002:0300c19": "地。更無一點在階前。",
    "X69n1351_002:0300c20": "玄沙備禪師示眾曰。諸方老宿盡道。接物利生。祇",
    "X69n1351_002:0300c21": "如盲聾啞三種病人。汝作麼生接。若拈錐竪拂。他",
    "X69n1351_002:0300c22": "眼不見。共他說話。耳又不聞。口復啞。若接不得。佛",
    "X69n1351_002:0300c23": "法盡無靈驗。時有僧出曰。三種病人。和尚還許人",
    "X69n1351_002:0300c24": "商量否。師曰。許。汝作麼生商量。僧珍重出。師曰。不",
    "X69n1351_002:0301a01": "是不是。",
    "X69n1351_002:0301a02": "退後近前兼對辯。相逢邂逅難回面。春風驀地撼庭",
    "X69n1351_002:0301a03": "前。還見落花千萬片。",
    "X69n1351_002:0301a04": "玄沙因鏡清問。學人乍入叢林。乞師指個入路。師",
    "X69n1351_002:0301a05": "曰。還聞偃溪水聲否。曰聞。師曰。是汝入處。",
    "X69n1351_002:0301a06": "天生碧眼崑崙兒。有藝過人自不知。幾度黑風翻大",
    "X69n1351_002:0301a07": "海。波心出沒自閒嬉。",
    "X69n1351_002:0301a08": "漳州保福禪師因長慶云。寧說阿羅漢有三毒。不",
    "X69n1351_002:0301a09": "說如來有二種語。不道如來無語。只是無二種語。",
    "X69n1351_002:0301a10": "師曰。作麼生是如來語。曰聾人爭得聞。師曰。情知",
    "X69n1351_002:0301a11": "和尚向第二頭道。慶却問。作麼生是如來語。師云。",
    "X69n1351_002:0301a12": "喫茶去。雲居錫云。什麼處。是長慶向第二頭道處。",
    "X69n1351_002:0301a13": "不說如來二種語。三三為九須重數。何謂聾人爭得",
    "X69n1351_002:0301a14": "聞。狐裘未免還移主。",
    "X69n1351_002:0301a15": "雲門偃禪師因僧問。如何是透法身句。師曰。北斗",
    "X69n1351_002:0301a16": "裡藏身。",
    "X69n1351_002:0301a17": "五陵公子遊花慣。未第貧儒自古多。冷地看他人富",
    "X69n1351_002:0301a18": "貴。等閒無奈幞頭何。",
    "X69n1351_002:0301a19": "雲門因僧問。殺父殺母。佛前懺悔。殺佛殺祖向甚",
    "X69n1351_002:0301a20": "處懺悔。師曰。露。",
    "X69n1351_002:0301a21": "簸土揚塵無避處。翻身直到御樓前。回頭不見來時",
    "X69n1351_002:0301a22": "路。下是黃泉上是天。",
    "X69n1351_002:0301a23": "雲門因僧問。如何是塵塵三昧。師曰。鉢裡飯桶裡",
    "X69n1351_002:0301a24": "水。",
    "X69n1351_002:0301b01": "朝打三千未為多。暮打八百未為少。鉢裡飯兮桶裡",
    "X69n1351_002:0301b02": "水。人前切忌無分曉。",
    "X69n1351_002:0301b03": "雲門上堂。乾坤之內。宇宙之間。中有一寶。秘在形",
    "X69n1351_002:0301b04": "山。拈燈籠向佛殿裡。將三門來燈籠上。作麼生。自",
    "X69n1351_002:0301b05": "代云。逐物意移。又曰。雲起雷興。",
    "X69n1351_002:0301b06": "嶺上白雲舒復卷。天邊皓月去還來。低頭却入茆簷",
    "X69n1351_002:0301b07": "下。不覺呵呵笑幾回。",
    "X69n1351_002:0301b08": "雲門因僧問。如何是法身。師曰。六不收。",
    "X69n1351_002:0301b09": "六不收兮調最新。能歌何待繞梁塵。和風滿檻花千",
    "X69n1351_002:0301b10": "樹。不換乾坤別是春。",
    "X69n1351_002:0301b11": "雲門因僧問。如何是超佛越祖之談。師曰。糊餅。",
    "X69n1351_002:0301b12": "雲門糊餅模樣小。爭似法華爐竈大。飽來一任帶刀",
    "X69n1351_002:0301b13": "眠。誰問西來閑達磨。",
    "X69n1351_002:0301b14": "雲門因僧問。不起一念還有過也無。師曰。須彌山。",
    "X69n1351_002:0301b15": "須彌山塞宇宙。千眼大悲看不透。除非自解倒騎牛。",
    "X69n1351_002:0301b16": "一生不著隨人後。",
    "X69n1351_002:0301b17": "雲門因僧問。如何是正法眼。師曰。普。風穴云。瞎。黃",
    "X69n1351_002:0301b18": "龍心云。更道個瞎。且圖兩得相見。",
    "X69n1351_002:0301b19": "頂上有來真個瞎。輝天鑒地不同時。大悲手裡休擎",
    "X69n1351_002:0301b20": "手。獨自夜行誰得知。",
    "X69n1351_002:0301b21": "雲門因僧問。佛法如水中月是否。師曰。清波無透",
    "X69n1351_002:0301b22": "路。曰和尚從何得。師曰。再問復何來。曰正與麼時",
    "X69n1351_002:0301b23": "如何。師曰。重疊關山路。",
    "X69n1351_002:0301b24": "灼然水月非難取。自是時人手不親。韶石老師拈出",
    "X69n1351_002:0301c01": "了。關山重疊越光新。",
    "X69n1351_002:0301c02": "雲門示眾曰。藥病相治。盡大地是藥。那個是自己。",
    "X69n1351_002:0301c03": "左眼不見山河。右眼不見日月。直得百花開時。一一",
    "X69n1351_002:0301c04": "為君分別。",
    "X69n1351_002:0301c05": "報慈藏嶼禪師。因僧問。情生智隔。想變體殊。祇如",
    "X69n1351_002:0301c06": "情未生時如何。師曰。隔。曰情未生時。隔個甚麼。師",
    "X69n1351_002:0301c07": "曰。這個梢郎子。未遇人在。",
    "X69n1351_002:0301c08": "無情繇隔若為通。絲髮之間路萬重。可惜兩頭空走",
    "X69n1351_002:0301c09": "者。不能直下見其宗。",
    "X69n1351_002:0301c10": "巴陵顥鑑禪師因僧問。如何是吹毛劍。師曰。珊瑚",
    "X69n1351_002:0301c11": "枝枝撑著月。",
    "X69n1351_002:0301c12": "珊瑚枝枝撑著月。射斗鋒鋩未足觀。四海盡來歸貢",
    "X69n1351_002:0301c13": "後。乾坤同輝寶光寒。",
    "X69n1351_002:0301c14": "洞山初禪師。初參雲門。門曰。近離甚處。師曰。查渡。",
    "X69n1351_002:0301c15": "門曰。夏在甚處。師曰。湖南。門曰。什麼時離湖南。師",
    "X69n1351_002:0301c16": "曰。去秋。門曰。放汝三十棒。師曰。過在什麼處。門曰。",
    "X69n1351_002:0301c17": "江西湖南便恁麼去。師於言下頓省。",
    "X69n1351_002:0301c18": "一鏃三關破不難。奈何猶在是非間。曲勞提起飯袋",
    "X69n1351_002:0301c19": "子。三頓方知徹骨寒。",
    "X69n1351_002:0301c20": "洞山因僧問。如何是佛。師曰。麻三觔。",
    "X69n1351_002:0301c21": "觔兩分明不負君。眼中瞳子莫生嗔。百年三萬六千",
    "X69n1351_002:0301c22": "日。得忻忻處且忻忻。",
    "X69n1351_002:0301c23": "首山念禪師因僧問。親到寶山。空手回時如何。師",
    "X69n1351_002:0301c24": "曰。家家門前火把子。",
    "X69n1351_002:0302a01": "空手歸時誰肯信。驢馱馬載入門來。家家舉起火把",
    "X69n1351_002:0302a02": "子。半夜天如白日開。",
    "X69n1351_002:0302a03": "法眼文益禪師因僧問。如何是曹源一滴水。師曰。",
    "X69n1351_002:0302a04": "是曹源一滴水。",
    "X69n1351_002:0302a05": "曹源一滴久澄清。流出千江絕浪聲。大海幾多遊翫",
    "X69n1351_002:0302a06": "者。茫茫空繞水邊行。",
    "X69n1351_002:0302a07": "法眼。因僧慧超問。如何是佛。師曰。汝是慧超。僧於",
    "X69n1351_002:0302a08": "是悟入。",
    "X69n1351_002:0302a09": "一文大光錢。買得個油糍。喫向肚裡了。當下便不饑",
    "X69n1351_002:0302a10": "龍濟紹脩禪師行脚時。同悟空法眼。到地藏。向火",
    "X69n1351_002:0302a11": "舉話次。藏入來。乃問。山河大地。與上座自己。是同",
    "X69n1351_002:0302a12": "是別。師曰。不別。藏竪兩指云。兩個三人因此同參。",
    "X69n1351_002:0302a13": "地藏當機竪指頭。諸老至今猶未瞥。天回地轉却等",
    "X69n1351_002:0302a14": "閒。千古萬古兩條鐵。",
    "X69n1351_002:0302a15": "五祖戒禪師因僧問。如何是佛。師曰。踏著秤鎚硬",
    "X69n1351_002:0302a16": "似鐵。",
    "X69n1351_002:0302a17": "踏著秤鎚硬似鐵。此時有理不能說。新羅國裡火星",
    "X69n1351_002:0302a18": "飛。直上雲門指上熱。",
    "X69n1351_002:0302a19": "智門祚禪師因僧問。蓮華未出水時如何。師曰。蓮",
    "X69n1351_002:0302a20": "華。曰出水後如何。師曰。荷葉。",
    "X69n1351_002:0302a21": "蓮華荷葉有繇哉。泥水分時絕點埃。堪憶九龍初沒",
    "X69n1351_002:0302a22": "處。東西一步一華開。",
    "X69n1351_002:0302a23": "汾州昭禪師因僧問。如何是祖師西來意。師曰。青",
    "X69n1351_002:0302a24": "絹扇子足風凉。",
    "X69n1351_002:0302b01": "青絹扇子足風凉。親得搖來始息狂。只愛團團無縫",
    "X69n1351_002:0302b02": "者。人前空自眼如羊。",
    "X69n1351_002:0302b03": "北禪賢禪師。歲夜小參曰。年窮歲盡。無可與諸人",
    "X69n1351_002:0302b04": "分歲。老僧烹一頭露地白牛。炊黍米飯。煑野菜羹。",
    "X69n1351_002:0302b05": "燒榾柮火。大家喫了。唱村田樂。何故。免見倚他門",
    "X69n1351_002:0302b06": "戶。傍他墻。剛被時人喚作郎。下座歸方丈。至夜深。",
    "X69n1351_002:0302b07": "維那入方丈。問訊曰。縣裡有公人到勾和尚。師曰。",
    "X69n1351_002:0302b08": "作甚麼。曰道。和尚宰牛不納皮角。師遂將下頭帽。",
    "X69n1351_002:0302b09": "擲在地上。那便拾去。師下禪床。攔胸擒住。呌曰。賊",
    "X69n1351_002:0302b10": "賊。那將帽子覆師頂曰。天寒。且還和尚。師呵呵大",
    "X69n1351_002:0302b11": "笑。那便出去。時法昌遇為侍者。師顧昌曰。這公案",
    "X69n1351_002:0302b12": "作麼生。昌曰。潭州紙貴。一狀領過。",
    "X69n1351_002:0302b13": "納它皮角要輸機。放下尋時結抄歸。一任這回黃雪",
    "X69n1351_002:0302b14": "落。滿家圍火掩柴扉。",
    "X69n1351_002:0302b15": "雪竇顯禪師。改船子漁父頌曰。夜靜水寒魚不食。",
    "X69n1351_002:0302b16": "滿船載得月明歸。",
    "X69n1351_002:0302b17": "閃爍金鱗躍浪時。華亭貪翫下鈎遲。誰知雪老垂綸",
    "X69n1351_002:0302b18": "慣。不犯波濤取得伊。",
    "X69n1351_002:0302b19": "雪竇因僧問。山花開似錦。澗水湛如藍。學人分上",
    "X69n1351_002:0302b20": "為什麼不會。師曰。枯木裡瞠眼。曰。恁麼則從苗辨",
    "X69n1351_002:0302b21": "地。因語識人也。師曰。三十棒。且待別時。",
    "X69n1351_002:0302b22": "一枝枯草強遮羞。明鏡當軒燭盡幽。滿面慚惶移步",
    "X69n1351_002:0302b23": "去。清光灼灼避無繇。",
    "X69n1351_002:0302b24": "雲葢繼鵬禪師。初謁雙泉雅禪師。泉令充侍者。示",
    "X69n1351_002:0302c01": "以芭蕉拄杖話。經久無省發。一日泉向火。師侍立。",
    "X69n1351_002:0302c02": "泉忽問。拄杖子話。試舉來。與子商量。師擬舉。泉拈",
    "X69n1351_002:0302c03": "火箸便摵。師豁然大悟。",
    "X69n1351_002:0302c04": "與奪雙行驗正邪。纔爭拄杖便亡家。驀然鐵棒如風",
    "X69n1351_002:0302c05": "疾。失却從前眼裏華。",
    "X69n1351_002:0302c06": "玄則禪師問青峰。如何是學人自己。峰曰。丙丁童",
    "X69n1351_002:0302c07": "子來求火。後謁法眼。眼問。甚處來。師曰。青峰。眼曰。",
    "X69n1351_002:0302c08": "青峰有何言句。師舉前話。眼曰。上座作麼生會。師",
    "X69n1351_002:0302c09": "曰。丙丁屬火。而更求火。如將自己求自己。眼曰。與",
    "X69n1351_002:0302c10": "麼會又爭得。師曰。某甲祇與麼。未審。和尚又如何。",
    "X69n1351_002:0302c11": "眼曰。汝問我。與汝道。師問。如何是學人自己。眼曰。",
    "X69n1351_002:0302c12": "丙丁童子來求火。師於言下頓悟。",
    "X69n1351_002:0302c13": "末上一回秤八兩。又秤恰重半觔來。定盤星在誰人",
    "X69n1351_002:0302c14": "手。爭著絲毫可怪哉。",
    "X69n1351_002:0302c15": "慈明圓禪師。在眾中時。到芝和尚寮中。芝坐間開",
    "X69n1351_002:0302c16": "盒子。取香在手中欲燒次。師問曰。作麼生燒。芝便",
    "X69n1351_002:0302c17": "放爐中燒。師曰。齖郎當漢。又恁麼去也。",
    "X69n1351_002:0302c18": "千人萬人行一路。幾個移身不移步。對面拈香爐上",
    "X69n1351_002:0302c19": "燒。齖郎當漢又恁去。",
    "X69n1351_002:0302c20": "瑯琊覺禪師因長水法師問。經云清淨本然。云何",
    "X69n1351_002:0302c21": "忽生山河大地。師厲聲曰。清淨本然。云何忽生山",
    "X69n1351_002:0302c22": "河大地。",
    "X69n1351_002:0302c23": "混混玲瓏無背面。拈起有時成兩片。且從依舊却相",
    "X69n1351_002:0302c24": "當。免被傍人來覷見。",
    "X69n1351_002:0303a01": "大愚芝禪師因僧問。如何是佛。師曰。鋸解秤鎚。",
    "X69n1351_002:0303a02": "鋸解秤鎚無縫罅。風吹日炙朝復夜。雖然不許亂商",
    "X69n1351_002:0303a03": "量。一任稱提繞天下。",
    "X69n1351_002:0303a04": "楊岐會禪師因僧問。如何是佛。師曰。三脚驢子弄",
    "X69n1351_002:0303a05": "蹄行。僧曰。莫祇者便是。師曰。湖南長老。",
    "X69n1351_002:0303a06": "三脚驢子弄蹄行。奉勸行人著眼睛。草裡見他須喪",
    "X69n1351_002:0303a07": "命。祇緣踢踏最分明。",
    "X69n1351_002:0303a08": "楊岐因僧問。少林面壁意旨如何。岐云。西天人不",
    "X69n1351_002:0303a09": "會唐言。",
    "X69n1351_002:0303a10": "天高地逈非難見。水濶山重不易論。萬古八風吹不",
    "X69n1351_002:0303a11": "入。西天人不會唐言。",
    "X69n1351_002:0303a12": "楊岐因僧問。撥雲見日時如何。岐云。東方來者東",
    "X69n1351_002:0303a13": "方坐。",
    "X69n1351_002:0303a14": "堯舜垂衣萬國賓。撥雲見日意休陳。東方來者東方",
    "X69n1351_002:0303a15": "坐。草木重霑雨露新。",
    "X69n1351_002:0303a16": "楊岐因慈明上堂問。幽鳥語喃喃。辭雲入亂峰時",
    "X69n1351_002:0303a17": "如何。明曰。我行荒草裡。汝又入深村。師曰。官不容",
    "X69n1351_002:0303a18": "針。更借一問。明便喝。師曰。好喝。明又喝。師亦喝。明",
    "X69n1351_002:0303a19": "連喝兩喝。師禮拜。明曰。此事是個入方能擔荷。師",
    "X69n1351_002:0303a20": "拂袖便行。",
    "X69n1351_002:0303a21": "將出驪珠遇大商。金盤撥動有餘光。無煩一句論高",
    "X69n1351_002:0303a22": "價。把手歸家笑幾場。",
    "X69n1351_002:0303a23": "楊岐因僧問。天得一以清。地得一以寧。衲僧得一",
    "X69n1351_002:0303a24": "堪作什麼。師曰。鉢盂口向天。",
    "X69n1351_002:0303b01": "鉢盂向天底時節。十方世界一團鐵。少林面壁謾多",
    "X69n1351_002:0303b02": "年。衲僧眼裏重添屑。",
    "X69n1351_002:0303b03": "茶陵郁山主因廬山化士至。論及宗門中事教令",
    "X69n1351_002:0303b04": "看。僧問法燈。百尺竿頭如何進步。法燈曰。噁。凡三",
    "X69n1351_002:0303b05": "年。一日乘驢度橋。一踏橋板而墮。忽然大悟。遂有",
    "X69n1351_002:0303b06": "頌曰。我有神珠一顆。久被諸塵封鎻。今朝塵盡光",
    "X69n1351_002:0303b07": "生。照見山河萬朵。因更不遊方。",
    "X69n1351_002:0303b08": "百尺竿頭曾進步。溪橋一踏沒山河。從茲不出茶川",
    "X69n1351_002:0303b09": "上。吟嘯無非邏哩囉。",
    "X69n1351_002:0303b10": "動與事會。",
    "X69n1351_002:0303b11": "飯若真珠麵如玉。食罷沿溪行數曲。忽然逢個荷鋤",
    "X69n1351_002:0303b12": "翁。我自高歌他鼓腹。",
    "X69n1351_002:0303b14": "白雲守端禪師語錄卷下(終)"
}