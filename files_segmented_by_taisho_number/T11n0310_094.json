{
    "T11n0310_094:0533a08": "大寶積經卷第九十四",
    "T11n0310_094:0533a10": "後秦三藏法師羅什譯",
    "T11n0310_094:0533a11": "善臂菩薩會第二十六之二",
    "T11n0310_094:0533a12": "「善臂！云何菩薩摩訶薩具足行禪波羅蜜？菩",
    "T11n0310_094:0533a13": "薩若眼見色不取其相，或時眼根為外緣所",
    "T11n0310_094:0533a14": "牽，應正行守護不令隨緣，不留心於無明貪",
    "T11n0310_094:0533a15": "著世間，護持是戒；爾時具足得眼根戒。耳",
    "T11n0310_094:0533a16": "聞聲、鼻嗅香、舌甞味、身覺觸、意知法，亦",
    "T11n0310_094:0533a17": "如是。是菩薩若行住坐臥，若說法若默然，終",
    "T11n0310_094:0533a18": "不遠離寂定之心，善護手足無有散亂，常懷",
    "T11n0310_094:0533a19": "慚愧善護口業，安詳直視，心常寂靜不憙",
    "T11n0310_094:0533a20": "戲笑，善御身口意業令其寂靜。若屏猥處",
    "T11n0310_094:0533a21": "及現露處，無有異心。於所須物衣服飲食臥",
    "T11n0310_094:0533a22": "具醫藥心常知足，易養易滿易可使令。善行",
    "T11n0310_094:0533a23": "寂靜遠離憒閙，於利衰毀譽稱譏苦樂心無",
    "T11n0310_094:0533a24": "有異，不高不下。命及非命亦無異心，無瞋",
    "T11n0310_094:0533a25": "無愛。等視冤家猶如赤子，於忍不忍心常",
    "T11n0310_094:0533a26": "平等。聖聲凡聲寂聲亂聲，亦復如是。憎愛",
    "T11n0310_094:0533a27": "色中心不高下，離染瞋恚愛不愛者，聲香味",
    "T11n0310_094:0533a28": "觸法亦復如是。是菩薩觀欲如骨璅，邪憶想",
    "T11n0310_094:0533a29": "故發起此心。觀欲如肉團，多怨憎故。觀欲",
    "T11n0310_094:0533b01": "如炬火，染著苦法遠離樂故。觀欲如樹上果，",
    "T11n0310_094:0533b02": "多人愛著故。觀欲如假借，不得自在故。觀",
    "T11n0310_094:0533b03": "欲如夢，念念滅故。觀欲如癰，於苦倒中生",
    "T11n0310_094:0533b04": "樂想故。觀欲如鈎，行諸惡法墮惡道故。觀",
    "T11n0310_094:0533b05": "欲如灰河，增益欲染不知足故。是故菩薩如",
    "T11n0310_094:0533b06": "是觀已，離欲惡不善法，有覺有觀離生喜",
    "T11n0310_094:0533b07": "樂，成初禪行。離覺觀，內淨信，心在一處，無",
    "T11n0310_094:0533b08": "覺無觀，定生喜樂，成二禪行。離喜行捨念正",
    "T11n0310_094:0533b09": "智一心，身行樂諸聖人能行能捨，成三禪行。",
    "T11n0310_094:0533b10": "捨苦樂意，先滅憂喜，行捨念淨，成四禪行。",
    "T11n0310_094:0533b11": "於一切眾生思惟樂想，成就無量無邊慈心。",
    "T11n0310_094:0533b12": "於眾生中思惟苦想，成就無量無邊悲心。於",
    "T11n0310_094:0533b13": "眾生中思惟喜想，成就無量無邊喜心。於眾",
    "T11n0310_094:0533b14": "生中捨苦樂想，成就無量無邊捨心。是菩薩",
    "T11n0310_094:0533b15": "不思惟色想，成就空處寂靜行。不思惟空想，",
    "T11n0310_094:0533b16": "成就識處寂靜行。不思惟識想，成就無所有",
    "T11n0310_094:0533b17": "處寂靜行。不思惟無所有處想，成就非有想",
    "T11n0310_094:0533b18": "非無想處寂靜行。是菩薩於入息出息，若隨",
    "T11n0310_094:0533b19": "若住，長時知長、短時知短，成就入息出息",
    "T11n0310_094:0533b20": "寂靜行。是菩薩思惟觀身不淨想，成就不淨",
    "T11n0310_094:0533b21": "寂靜行。是菩薩思惟無常想生老病過，成就",
    "T11n0310_094:0533b22": "無常想寂靜行。思惟食中起無量過患想，成",
    "T11n0310_094:0533b23": "就食不淨想寂靜行。於諸世界城邑聚落種",
    "T11n0310_094:0533b24": "種嚴飾中，思惟分別必歸壞敗想，成就世間",
    "T11n0310_094:0533b25": "不可樂寂靜行。是菩薩內有色想，外觀色少，",
    "T11n0310_094:0533b26": "若好若醜取其相貌，成就初勝處行。是菩薩",
    "T11n0310_094:0533b27": "內有色想，外觀色多，若好若醜取其相貌，成",
    "T11n0310_094:0533b28": "就二勝處行。是菩薩若死若燒，風吹日曝",
    "T11n0310_094:0533b29": "成為灰土，為水所漂，若碎滅磨滅，若斷三",
    "T11n0310_094:0533c01": "有，是名內無色想觀外色少，若好若醜取",
    "T11n0310_094:0533c02": "其相貌，成就第三勝處行。是菩薩內無色想",
    "T11n0310_094:0533c03": "外觀色多，若好若醜取其相貌，成就第四勝",
    "T11n0310_094:0533c04": "處行。是菩薩內無色相，外觀色青無量無邊，",
    "T11n0310_094:0533c05": "愛樂取相，成就第五勝處行。是菩薩內無色",
    "T11n0310_094:0533c06": "想，外觀色赤無量無邊，愛樂取相，成就第",
    "T11n0310_094:0533c07": "六勝處行。是菩薩內無色相，外觀色黃無量",
    "T11n0310_094:0533c08": "無邊，愛樂取相，成就第七勝處行。是菩薩內",
    "T11n0310_094:0533c09": "無色相，外觀色白無量無邊，愛樂取相，成",
    "T11n0310_094:0533c10": "就第八勝處行。是菩薩入是無量無邊地一",
    "T11n0310_094:0533c11": "切處，不念異相，成就初一切處行。是菩薩",
    "T11n0310_094:0533c12": "入無量無邊水火風青黃赤白虛空識一切",
    "T11n0310_094:0533c13": "處，不念異相，成就十一切入處行。是菩薩",
    "T11n0310_094:0533c14": "入苦法時，心緣一切善根，所謂大慈大悲、攝",
    "T11n0310_094:0533c15": "持正法、不斷三寶、莊嚴佛身、清淨梵音、本",
    "T11n0310_094:0533c16": "昔誓願、教化眾生、淨佛世界、坐菩提樹、轉",
    "T11n0310_094:0533c17": "妙法輪、除斷一切眾生結使，其心所緣境界",
    "T11n0310_094:0533c18": "如是。是菩薩入禪定時，離四識住處，不依",
    "T11n0310_094:0533c19": "地大水大火大風大空大識大，亦不依止今",
    "T11n0310_094:0533c20": "世後世，入如是定都無所依。是菩薩入禪，其",
    "T11n0310_094:0533c21": "心愛樂，為欲入於無上解脫定故。是菩薩修",
    "T11n0310_094:0533c22": "行禪定，願令一切眾生得度得解脫故、為得",
    "T11n0310_094:0533c23": "一切智具足一切佛法故。若思惟若思惟已，",
    "T11n0310_094:0533c24": "願令一切眾生得度得解脫故、為得一切智",
    "T11n0310_094:0533c25": "具足一切佛法故。於此禪定若無力能學，是",
    "T11n0310_094:0533c26": "菩薩應如是思惟：『我今應時時漸漸勤加精",
    "T11n0310_094:0533c27": "進遠離亂心，時時漸漸勤加精進學一心，",
    "T11n0310_094:0533c28": "令此一心增廣具足，乃至生有終不懈怠不",
    "T11n0310_094:0533c29": "生愁憂。』是菩薩發起菩提心、念菩提心、修",
    "T11n0310_094:0534a01": "菩提心，悕望菩提、願求菩提，是名菩薩摩",
    "T11n0310_094:0534a02": "訶薩無量無邊善根禪定，欲令一切世間在",
    "T11n0310_094:0534a03": "在處處所有眾生，發起無漏禪定、發起無學",
    "T11n0310_094:0534a04": "禪定，生無漏禪定、生無學禪定。菩薩摩訶",
    "T11n0310_094:0534a05": "薩行是禪定，不以為難、以為喜樂，速疾具",
    "T11n0310_094:0534a06": "足禪波羅蜜。",
    "T11n0310_094:0534a07": "「善臂！云何菩薩摩訶薩具足般若波羅蜜？善",
    "T11n0310_094:0534a08": "臂！若有聰明智慧之人，學已能持、聞已誦",
    "T11n0310_094:0534a09": "習，善學諸法甚深相義亦能分別，如所聞",
    "T11n0310_094:0534a10": "法，聞已思義。有如是等者，菩薩爾時則應",
    "T11n0310_094:0534a11": "親近，恭敬供養尊重讚歎，乃至刀杖不應",
    "T11n0310_094:0534a12": "遠離。是菩薩因學問故、因了義故、因思義",
    "T11n0310_094:0534a13": "故、供養恭敬師和上故，乃至近死終不避",
    "T11n0310_094:0534a14": "難諸苦惱事，所謂飢渴寒熱、蚊虻毒螫、風吹",
    "T11n0310_094:0534a15": "日曝、諸惡觸等、罵詈誹謗。是菩薩於正法",
    "T11n0310_094:0534a16": "中起寶聚想，於說法者起寶藏想，於聽法者",
    "T11n0310_094:0534a17": "起難遭想，於問義者起慧命想，於多學者斷",
    "T11n0310_094:0534a18": "除無明起智慧想，於分別諸法起百千生生",
    "T11n0310_094:0534a19": "慧眼想。是菩薩聞是諸法，受持修學、廣分",
    "T11n0310_094:0534a20": "別已，知陰界入、四聖諦、十二因緣、三世三",
    "T11n0310_094:0534a21": "乘，得如是知。「云何知界？知二界。有為界、無",
    "T11n0310_094:0534a22": "為界，是名二界。云何有為界？若法生住滅",
    "T11n0310_094:0534a23": "者，是名有為界。云何無為界？若法無生住",
    "T11n0310_094:0534a24": "滅，是名無為界。是名知有為、無為界。復次",
    "T11n0310_094:0534a25": "知三界，善界、不善界、無記界。云何善界？若",
    "T11n0310_094:0534a26": "不貪共不貪、若不恚共不恚、若不癡共不癡，",
    "T11n0310_094:0534a27": "是名善界。云何不善界？若貪共貪、若瞋共",
    "T11n0310_094:0534a28": "瞋、若癡共癡，是名不善界。云何無記界？除",
    "T11n0310_094:0534a29": "善不善，若有餘法，是名無記界。復次知三",
    "T11n0310_094:0534b01": "界，所謂欲界、色界、無色界。云何欲界？地獄、畜",
    "T11n0310_094:0534b02": "生、餓鬼、阿修羅、人、四天王天、三十三天、夜摩",
    "T11n0310_094:0534b03": "天、兜率陀天、化樂天、他化自在天。若於此",
    "T11n0310_094:0534b04": "中欲染貪著，瞋恚愚癡悕望，欲得心所作業，",
    "T11n0310_094:0534b05": "是名知欲界。云何色界？梵天、梵輔天、梵眾",
    "T11n0310_094:0534b06": "天、大梵天、光天、少光天、無量光天、光音天、",
    "T11n0310_094:0534b07": "淨天、少淨天、無量淨天、遍淨天、果實天、少",
    "T11n0310_094:0534b08": "果天、廣果天、無量果天、無想天、無熱天、無",
    "T11n0310_094:0534b09": "惱天、善見天、好善見天、阿迦膩吒天。若",
    "T11n0310_094:0534b10": "於此中，色染愚癡悕望，欲得心所作業，是",
    "T11n0310_094:0534b11": "名色界。云何無色界？空處天、識處天、無所",
    "T11n0310_094:0534b12": "有處天、非有想非無想處天。若於此中，無",
    "T11n0310_094:0534b13": "色染污愚癡悕望，欲得心所作業，是名無色",
    "T11n0310_094:0534b14": "界。是名三界。復次知四界，欲界、色界、無",
    "T11n0310_094:0534b15": "色界、無為界，是名知四界。復次知六界，所",
    "T11n0310_094:0534b16": "謂欲界、恚界、害界、出界、不恚界、不害界，",
    "T11n0310_094:0534b17": "是名知六界。復次知六界，所謂地、水、火、風、空、",
    "T11n0310_094:0534b18": "識界，是名六界。觀地大無常變壞，無堅無",
    "T11n0310_094:0534b19": "牢相，若無常即是苦，若是苦即無我。水火",
    "T11n0310_094:0534b20": "風空識大，無常變壞無堅牢相，若無常即苦，",
    "T11n0310_094:0534b21": "若苦即無我。是名知六界。「是菩薩聞如是法",
    "T11n0310_094:0534b22": "已，受持修學廣分別已，即知五陰。所謂色",
    "T11n0310_094:0534b23": "陰、受想行識陰。色如水沫，即是生滅不得",
    "T11n0310_094:0534b24": "久住。受如水泡，即是生滅不得久住。想如",
    "T11n0310_094:0534b25": "野馬，即是生滅不得久住。行如芭蕉，即是",
    "T11n0310_094:0534b26": "生滅不得久住。識如幻化，即是生滅不得久",
    "T11n0310_094:0534b27": "住。是名知五陰。「是菩薩聞是法已，受持修",
    "T11n0310_094:0534b28": "學廣分別已，即知內入。所謂眼入、耳鼻舌",
    "T11n0310_094:0534b29": "身意入，是名內六入。眼入即是苦法老法死",
    "T11n0310_094:0534c01": "法、空無我無我所、熾然三毒。生老病死憂",
    "T11n0310_094:0534c02": "悲苦惱亦能熾然諸苦惱法，耳鼻舌身意亦",
    "T11n0310_094:0534c03": "如是，熾然三毒乃至諸苦。是名知內六入。復",
    "T11n0310_094:0534c04": "次知外六入，眼所見色是名外六入，耳所",
    "T11n0310_094:0534c05": "聞聲、鼻所嗅香、舌所甞味、身所覺觸、意所",
    "T11n0310_094:0534c06": "知法，是名外六入。眼所見色是外入，不堅",
    "T11n0310_094:0534c07": "牢性、無所依止、亦無勢力，一切無常，如實",
    "T11n0310_094:0534c08": "非不如實，如幻如化。耳所聞聲、鼻所嗅香、舌",
    "T11n0310_094:0534c09": "所甞味、身所覺觸、意所知法亦如是，是名",
    "T11n0310_094:0534c10": "知外六入。「是菩薩聞如是法已，受持修學廣",
    "T11n0310_094:0534c11": "分別已，即知四聖諦。所謂苦聖諦、集聖諦、",
    "T11n0310_094:0534c12": "滅聖諦、道聖諦，是名四聖諦。云何苦聖諦？",
    "T11n0310_094:0534c13": "若五陰、六界、內六入、外六入，是名苦。此苦",
    "T11n0310_094:0534c14": "無常，喻如怨賊，如癰如箭、如獄閉繫、如器壞",
    "T11n0310_094:0534c15": "敗，是不自在即是無我。得如是知已，是名知",
    "T11n0310_094:0534c16": "苦聖諦。云何集聖諦？所謂貪恚癡慢我慢專",
    "T11n0310_094:0534c17": "取於我，決定計我常住不壞。我即是色、我異",
    "T11n0310_094:0534c18": "於色。我即是想、我異於想。我是想非想、我",
    "T11n0310_094:0534c19": "異想非想。我即是陰、我異於陰。我中有陰、",
    "T11n0310_094:0534c20": "陰中有我。我即是界入、我異界入。我中有",
    "T11n0310_094:0534c21": "界入、界入中有我。我即是受、我異於受。我",
    "T11n0310_094:0534c22": "即是知、我異於知。我是無受、我異無受。我",
    "T11n0310_094:0534c23": "是色少、我異色少。我是色多、我異色多。我",
    "T11n0310_094:0534c24": "是常、我是無常。我是常無常、我是非常非無",
    "T11n0310_094:0534c25": "常。我是有邊、我是無邊、我是有邊無邊、我",
    "T11n0310_094:0534c26": "是非有邊非無邊。死後如去、死後不如去、死",
    "T11n0310_094:0534c27": "後亦如去亦不如去、死後非如去非不如去。",
    "T11n0310_094:0534c28": "命即是身、身即是命。此眾生從何處來、去",
    "T11n0310_094:0534c29": "至何處？此諸眾生即是斷滅非有相續，自",
    "T11n0310_094:0535a01": "作自受、他作他受。計有我者即有我所，有",
    "T11n0310_094:0535a02": "我所者即是有我。如是攝取我見身見，若",
    "T11n0310_094:0535a03": "結若使、若我我所。我受貪恚癡本，若總身",
    "T11n0310_094:0535a04": "口意業、若福業若罪業、若欲界業、若色無色",
    "T11n0310_094:0535a05": "界業，是名集聖諦。云何滅聖諦？若貪恚癡",
    "T11n0310_094:0535a06": "盡、我我所盡、受取有盡，是名滅聖諦。云何",
    "T11n0310_094:0535a07": "道聖諦？若見苦集盡，思惟一切有為過患，見",
    "T11n0310_094:0535a08": "涅槃寂靜，所作已辦，住如是法時，正見、正",
    "T11n0310_094:0535a09": "思惟、正語、正業、正命、正精進、正念、正定，",
    "T11n0310_094:0535a10": "是名道聖諦。如是知四聖諦，是菩薩分別思",
    "T11n0310_094:0535a11": "惟四聖諦時，見有為法是苦、是無常、是空、是",
    "T11n0310_094:0535a12": "無我。見無為法能為覆護、是舍是依，雖作",
    "T11n0310_094:0535a13": "是觀不證涅槃。如是知四聖諦。「是菩薩聞如",
    "T11n0310_094:0535a14": "是法已，受持修學廣分別已，即知十二因緣。",
    "T11n0310_094:0535a15": "所謂無明緣行、行緣識、識緣名色、名色緣",
    "T11n0310_094:0535a16": "六入、六入緣觸、觸緣受、受緣愛、愛緣取、取",
    "T11n0310_094:0535a17": "緣有、有緣生、生緣老死，是名十二因緣。若",
    "T11n0310_094:0535a18": "不知不見四聖諦、十二因緣，是名無明。若有",
    "T11n0310_094:0535a19": "身口意業，若福業、若罪業，若欲界繫、色無",
    "T11n0310_094:0535a20": "色界繫，是名行。若有心意識，是名識。若有",
    "T11n0310_094:0535a21": "受想思觸思惟，是名名。若有四大、四大所",
    "T11n0310_094:0535a22": "造色，從歌羅羅乃至化生，若作色、非作色，",
    "T11n0310_094:0535a23": "是名色。名色合故名名色。若眼耳鼻舌身",
    "T11n0310_094:0535a24": "意，是名六入。若眼緣色生眼識，三法和合",
    "T11n0310_094:0535a25": "故生觸，是名觸。若有苦受、樂受、不苦不樂受，",
    "T11n0310_094:0535a26": "是名受。若有愛染，是名愛。若有愛見戒",
    "T11n0310_094:0535a27": "取，是名取。若有色受想行識，是名有。若此",
    "T11n0310_094:0535a28": "有發起，是名生。若此有衰變，是名老。若此",
    "T11n0310_094:0535a29": "有滅壞，是名死。菩薩如是分別思惟十二",
    "T11n0310_094:0535b01": "因緣，見聞覺知地非是我不生愛著，我非",
    "T11n0310_094:0535b02": "地不生愛著，亦非悕望。水火風空識亦如是。",
    "T11n0310_094:0535b03": "見聞覺知涅槃非我不生愛著，我非涅槃",
    "T11n0310_094:0535b04": "不生愛著，亦非悕望。是菩薩見諸法從因緣",
    "T11n0310_094:0535b05": "起，知三解脫門，廣修學見諸法空、無相、無作。",
    "T11n0310_094:0535b06": "是菩薩見諸法從因緣起，知寂滅樂，精勤修",
    "T11n0310_094:0535b07": "學廣分別已，則無明滅。無明滅則行滅，行",
    "T11n0310_094:0535b08": "滅則識滅，識滅則名色滅，名色滅則六入滅，",
    "T11n0310_094:0535b09": "六入滅則觸滅，觸滅則受滅，受滅則愛滅，愛",
    "T11n0310_094:0535b10": "滅則取滅，取滅則有滅，有滅則生滅，生滅",
    "T11n0310_094:0535b11": "則老死滅。如是菩薩雖觀十二因緣起滅",
    "T11n0310_094:0535b12": "而不證於滅。菩薩如是知十二因緣。「是菩薩",
    "T11n0310_094:0535b13": "聞是法已，一心受持修學，廣分別已即知三",
    "T11n0310_094:0535b14": "世，所謂過去、未來、現在。云何過去世？若法",
    "T11n0310_094:0535b15": "生已滅，是名過去世。云何未來世？若法未",
    "T11n0310_094:0535b16": "生未起，是名未來世。云何現在世？若法生",
    "T11n0310_094:0535b17": "已未滅，是名現在世。是菩薩念過去世諸不",
    "T11n0310_094:0535b18": "善根，輕毀可惡背捨離之。未來不善根，當受",
    "T11n0310_094:0535b19": "不善果報，不喜不愛不可適意。現在不善根，",
    "T11n0310_094:0535b20": "當令不起。是菩薩能攝護身口意業及六情",
    "T11n0310_094:0535b21": "根，常起善業無有中間。於過去善根，是菩",
    "T11n0310_094:0535b22": "薩菩提心，專念菩提、悕望菩提、欲得菩提，",
    "T11n0310_094:0535b23": "以深重愛樂願一切眾生得度得解脫，為得",
    "T11n0310_094:0535b24": "一切智具足一切佛法故。未來世現在世亦",
    "T11n0310_094:0535b25": "如是，常不離是心，終不懈怠失念放逸。若",
    "T11n0310_094:0535b26": "過去世陰界入等，即是滅盡、不實不在、無",
    "T11n0310_094:0535b27": "我無我所。若未來世陰界入等，是未生未起，",
    "T11n0310_094:0535b28": "無我無我所。若現在陰界入，是念念不住。何",
    "T11n0310_094:0535b29": "以故？世法無有一念住者。若有一念，是一",
    "T11n0310_094:0535c01": "念中亦有生住滅，是生住滅亦復不住。如生",
    "T11n0310_094:0535c02": "住滅中有內外陰界入，是內外陰界入亦有",
    "T11n0310_094:0535c03": "生住滅。若如是不住者，即是非我非我所。若",
    "T11n0310_094:0535c04": "過去世滅盡、不實不在、非我非我所。若未",
    "T11n0310_094:0535c05": "來世未生未起，非我非我所。若現在念念不",
    "T11n0310_094:0535c06": "住，是非我非我所。若見三世非我非我所，",
    "T11n0310_094:0535c07": "是名實智慧者。不見我我所、是我我所，是",
    "T11n0310_094:0535c08": "即於諸有行無我無我所，行離欲想、行斷",
    "T11n0310_094:0535c09": "想行滅想，雖作是行不證涅槃。是名知三世。",
    "T11n0310_094:0535c10": "「是菩薩聞是法已，受持修學廣分別已，即知",
    "T11n0310_094:0535c11": "三乘。所謂天乘、梵乘、聖乘。云何天乘？初禪",
    "T11n0310_094:0535c12": "二禪三禪四禪，是名天乘。云何梵乘？慈悲",
    "T11n0310_094:0535c13": "喜捨是名梵乘。云何聖乘？正見、正思惟、正",
    "T11n0310_094:0535c14": "語、正業、正命、正精進、正念、正定，是名聖",
    "T11n0310_094:0535c15": "乘。是菩薩時時修集天乘梵乘聖乘，教化眾",
    "T11n0310_094:0535c16": "生令住三乘，是時自身不證解脫，是名知三",
    "T11n0310_094:0535c17": "乘。復次知三乘，所謂聲聞乘、緣覺乘、大乘。",
    "T11n0310_094:0535c18": "云何聲聞乘？軟根解脫，於一念中離三有窟",
    "T11n0310_094:0535c19": "宅，樂欲出世欲得涅槃見寂滅處，勤加精",
    "T11n0310_094:0535c20": "進如救頭然。若其未解四聖諦者，欲以智箭",
    "T11n0310_094:0535c21": "射四諦的，欲證欲解以深欲精進，是名聲聞",
    "T11n0310_094:0535c22": "乘。云何辟支佛乘？中根解脫，欲得寂靜獨在",
    "T11n0310_094:0535c23": "一處，而自利益入寂靜定，方便分別十二因",
    "T11n0310_094:0535c24": "緣，欲得緣覺道、欲證緣覺，是名緣覺乘。云",
    "T11n0310_094:0535c25": "何大乘？上根解脫，欲令一切眾生得度得解",
    "T11n0310_094:0535c26": "脫，為得一切智具足一切佛法六波羅蜜，欲",
    "T11n0310_094:0535c27": "利益一切世界，欲斷一切眾生苦惱，於一切",
    "T11n0310_094:0535c28": "世界五欲樂中心尚輕賤，何況世間無量諸",
    "T11n0310_094:0535c29": "苦。欲令眾生持無上戒，欲得聞見大乘經典，",
    "T11n0310_094:0536a01": "受持修學思惟分別，讀誦令利，勤加精進。若",
    "T11n0310_094:0536a02": "有菩薩修四攝法應往親近，欲令眾生攝真",
    "T11n0310_094:0536a03": "智慧安住四攝。常欲得聞諸深法要，受持",
    "T11n0310_094:0536a04": "分別。欲令一切入於禪定，自捨己樂利益眾",
    "T11n0310_094:0536a05": "生，欲以自力隨他所樂令住三乘。雖作是",
    "T11n0310_094:0536a06": "化，常自安住無上道中，不壞不動心如金剛。",
    "T11n0310_094:0536a07": "常願欲得無上菩提，願求菩提是名大乘。是",
    "T11n0310_094:0536a08": "名知三乘。「是菩薩聞是法已，受持修學廣分",
    "T11n0310_094:0536a09": "別已，即知方便。於佛法僧五體投地以此為",
    "T11n0310_094:0536a10": "業，於其所作願無上道。如是歸依發菩提心，",
    "T11n0310_094:0536a11": "若行若住若坐若臥、若飲食洗浴，於此事中",
    "T11n0310_094:0536a12": "更無餘心，但願無上菩提，常作如是廣博修",
    "T11n0310_094:0536a13": "學。是菩薩若始入定、若入定已，常願一切眾",
    "T11n0310_094:0536a14": "生得度得解脫故，為得一切智具足一切佛",
    "T11n0310_094:0536a15": "法故，欲於世界中尊，欲調伏一切眾生，欲",
    "T11n0310_094:0536a16": "於一切眾生中無能勝者，欲得最勝，欲教誡",
    "T11n0310_094:0536a17": "一切眾生，欲令一切眾生得寂滅，欲於一切",
    "T11n0310_094:0536a18": "法得成正覺。具學是菩薩若一切所作善",
    "T11n0310_094:0536a19": "根，願一切眾生無有恐怖，出三惡道滅無",
    "T11n0310_094:0536a20": "量苦，斷諸煩惱。令現在未來欲得緣覺乘",
    "T11n0310_094:0536a21": "者，願令具足。現在未來欲得大乘者，願令",
    "T11n0310_094:0536a22": "具足。願請一切世間所有現在未來諸佛世",
    "T11n0310_094:0536a23": "尊，住世一劫說法，令聖人眾隨佛在世而得",
    "T11n0310_094:0536a24": "和合。是菩薩如是思惟：『若在在處處，所有",
    "T11n0310_094:0536a25": "眾生所修善根，若欲生人中天上、若住聲聞",
    "T11n0310_094:0536a26": "乘、若住辟支佛乘，若愛語布施利益同事，願",
    "T11n0310_094:0536a27": "令具足。』是菩薩以是法故，於三時中讀誦通",
    "T11n0310_094:0536a28": "利思惟此法。所謂我今歸依一切世間在在",
    "T11n0310_094:0536a29": "處處所有諸佛佛法僧菩薩，頭面禮敬。諸",
    "T11n0310_094:0536b01": "佛威德無能勝者，其相甚妙。菩薩常應作如",
    "T11n0310_094:0536b02": "是念諸佛法僧，願令世間在在處處無有",
    "T11n0310_094:0536b03": "空處，所在方面常有諸佛，令我勸請留住一",
    "T11n0310_094:0536b04": "劫，說微妙法、呵責諸惡。若已作若今作，我",
    "T11n0310_094:0536b05": "今已得離一切惡，乃至一念中間，當願以一",
    "T11n0310_094:0536b06": "切善根令諸眾生壽命無量，住於一切諸善",
    "T11n0310_094:0536b07": "法中。如諸菩薩速轉法輪，令諸聖人得戒",
    "T11n0310_094:0536b08": "定慧解脫解脫知見。願令佛法常住於世利",
    "T11n0310_094:0536b09": "益眾生。生五道者悉得善根乃至敬禮諸佛。",
    "T11n0310_094:0536b10": "常住是願。是諸菩薩所有善願，令他眾生",
    "T11n0310_094:0536b11": "及其己身得妙威德善妙威德。若未來現在",
    "T11n0310_094:0536b12": "一切世間佛法僧寶，令住一劫無諸留難。及",
    "T11n0310_094:0536b13": "諸菩薩寶速令具足六波羅蜜，疾成阿耨多",
    "T11n0310_094:0536b14": "羅三藐三菩提亦無留難。欲令一切眾生斷",
    "T11n0310_094:0536b15": "除苦惱怖畏、行於喜樂，斷一切不善根、成",
    "T11n0310_094:0536b16": "就一切善根，隨如所願成就三乘，速疾成就",
    "T11n0310_094:0536b17": "諸波羅蜜，壽命無量而得解脫成無上道。乃",
    "T11n0310_094:0536b18": "至敬禮諸佛，常作是願。是菩薩欲令一切眾",
    "T11n0310_094:0536b19": "生斷諸苦惱，若一切世間在在處處所有諸",
    "T11n0310_094:0536b20": "佛乃至法身，願我以身奉施彼佛，欲令一",
    "T11n0310_094:0536b21": "切眾生得度成無上道，在所生處信敬三寶。",
    "T11n0310_094:0536b22": "以天香花奉養恒河沙等諸佛世尊，亦供養",
    "T11n0310_094:0536b23": "法僧及諸菩薩，令所奉寶如須彌山。一切世",
    "T11n0310_094:0536b24": "間在在處處所有眾生若有所須，七寶房舍、",
    "T11n0310_094:0536b25": "衣服飲食、醫藥臥具，悉當給與令無所乏。若",
    "T11n0310_094:0536b26": "有樂於忍辱精進持戒者，我當隨其所樂而",
    "T11n0310_094:0536b27": "為解說使成就勝法，令三寶具足修六波羅",
    "T11n0310_094:0536b28": "蜜疾成佛道。離諸惡法，善行實義身口意業，",
    "T11n0310_094:0536b29": "不退菩提樂於菩提，在在處處見佛菩薩常",
    "T11n0310_094:0536c01": "學善根，安止眾生於善法中。是菩薩自知及",
    "T11n0310_094:0536c02": "他所有善根，趣向智慧、思惟智慧，願欲令一",
    "T11n0310_094:0536c03": "切眾生得度得解脫故，為得一切智具足一",
    "T11n0310_094:0536c04": "切佛法故。是菩薩趣向思惟已，願令一切眾",
    "T11n0310_094:0536c05": "生得度得解脫故，為得一切智具足一切佛",
    "T11n0310_094:0536c06": "法故。是菩薩如是智慧，若無力能學，應如是",
    "T11n0310_094:0536c07": "思惟：『我今當勤加精進，時時漸漸斷於無明。",
    "T11n0310_094:0536c08": "我今復當倍加精進，時時漸漸學此智慧，令",
    "T11n0310_094:0536c09": "此智慧增廣具足，乃至生有終不懈怠生於",
    "T11n0310_094:0536c10": "憂愁。』如是菩薩發菩提心、念菩提心、修菩",
    "T11n0310_094:0536c11": "提心、悕望菩提心，是菩薩無量無邊善智慧。",
    "T11n0310_094:0536c12": "何以故？此慧於餘善慧中最勝第一，令一",
    "T11n0310_094:0536c13": "切世間眾生，發起無量智慧、發起無學智慧，",
    "T11n0310_094:0536c14": "生無漏智慧、生無學智慧。善臂！如是菩薩",
    "T11n0310_094:0536c15": "行此智慧，不以為難、以為喜樂，速疾具足般",
    "T11n0310_094:0536c16": "若波羅蜜。」佛說是經已，善臂菩薩歡喜讚",
    "T11n0310_094:0536c17": "言：「善哉善哉！」信受奉行。",
    "T11n0310_094:0536c18": "大寶積經卷第九十四"
}