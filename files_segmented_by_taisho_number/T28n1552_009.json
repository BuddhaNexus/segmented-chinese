{
    "T28n1552_009:0942b19": "雜阿毘曇心論卷第九",
    "T28n1552_009:0942b21": "尊者法救造",
    "T28n1552_009:0942b22": "宋天竺三藏僧伽跋摩等譯",
    "T28n1552_009:0942b23": "9 雜品雜品第九",
    "T28n1552_009:0942b24": "已分別諸法，　　一一定相續，",
    "T28n1552_009:0942b25": "於上眾雜義，　　是今當略說。",
    "T28n1552_009:0942b26": "已分別諸法一一定相續者，已說諸法展轉",
    "T28n1552_009:0942b27": "相續種種品類。於上眾雜義謂決定應相續說者已說竟，即此義",
    "T28n1552_009:0942b28": "上眾雜義，於此品說，是今當略說。",
    "T28n1552_009:0942b29": "有緣亦相應，　　有行及有依，",
    "T28n1552_009:0942c01": "心及諸心法，　　是同一義說。",
    "T28n1552_009:0942c02": "此是諸心心法名差別。有彼緣故說有緣。於",
    "T28n1552_009:0942c03": "境界轉故、時依行緣事俱轉故說相應。有行",
    "T28n1552_009:0942c04": "者是慧，智品已說。彼於緣作行故說有行。依",
    "T28n1552_009:0942c05": "他轉故說有依。",
    "T28n1552_009:0942c06": "從緣生亦因，　　有因亦有為，",
    "T28n1552_009:0942c07": "說處及與道，　　有果應當知。",
    "T28n1552_009:0942c08": "此是諸有為法名差別。彼彼緣和合等生故",
    "T28n1552_009:0942c09": "說從緣生。生餘法故說因。由因力故說有因。",
    "T28n1552_009:0942c10": "因緣等作故說有為。能生說故名說處。過去",
    "T28n1552_009:0942c11": "未來現在道所攝故說道。彼有果故說有果。",
    "T28n1552_009:0942c12": "有罪亦隱沒，　　穢污下賤黑，",
    "T28n1552_009:0942c13": "善有為說習，　　亦復說名修。",
    "T28n1552_009:0942c14": "有罪亦隱沒穢污下賤黑者，此是不善及隱沒",
    "T28n1552_009:0942c15": "無記諸名差別。與罪俱故說有罪，是可惡厭",
    "T28n1552_009:0942c16": "義煩惱上煩惱所覆故說隱沒，是漏所覆義",
    "T28n1552_009:0942c17": "煩惱垢所污故說穢污，極鄙故說下賤，闇冥",
    "T28n1552_009:0942c18": "故說黑。黑者有二種，穢污黑及不可意黑。此",
    "T28n1552_009:0942c19": "說穢污黑，不說不可意黑，以不可意黑亦有",
    "T28n1552_009:0942c20": "不善報黑故。善有為說習亦復說名修者，此",
    "T28n1552_009:0942c21": "是善有為法諸名差別。彼善法所攝及愛果",
    "T28n1552_009:0942c22": "故說善，增長功德故說習及修。此說得修及",
    "T28n1552_009:0942c23": "習修親近是習義，種義是修義，現在名習，未來名修，故說善有為。對治修、",
    "T28n1552_009:0942c24": "斷修者，一切有漏法亦說修。問：何等為心不",
    "T28n1552_009:0942c25": "相應行？答：",
    "T28n1552_009:0942c26": "無想二正受，　　亦眾生種類，",
    "T28n1552_009:0942c27": "句味與名身，　　命根與法得。",
    "T28n1552_009:0942c28": "無想者，彼無想眾生受生心心法滅。有說無",
    "T28n1552_009:0942c29": "想正受果。有說名第四禪眷屬果。有說乃",
    "T28n1552_009:0943a01": "至有心是有心果，無心是無心果。問：為前心",
    "T28n1552_009:0943a02": "多、為後心多？答：有說後心多，前心樂欲速",
    "T28n1552_009:0943a03": "入無想。如是說者此不定，或前多、或後多。若",
    "T28n1552_009:0943a04": "以此威儀入無想正定，即以此威儀入無想",
    "T28n1552_009:0943a05": "住，從彼起已謗涅槃乘，後報業生欲界，彼報",
    "T28n1552_009:0943a06": "業盡不起餘業故。二正受者，無想正受、滅盡",
    "T28n1552_009:0943a07": "正受。無想正受者，遍淨愛盡、上愛未盡，先作",
    "T28n1552_009:0943a08": "出離想，思惟心心法滅，從欲界起非餘，此根",
    "T28n1552_009:0943a09": "利故。凡夫起、非聖人，無有聖人於有作出有",
    "T28n1552_009:0943a10": "想。方便得、非離欲、不退轉。問：無想正受、無想",
    "T28n1552_009:0943a11": "何差別？答：無想正受是因，無想是果。此善，彼",
    "T28n1552_009:0943a12": "無記；此有報，彼是報；此有行，彼無行；滅盡正",
    "T28n1552_009:0943a13": "受者，離無所有處欲先止息想思惟心心法",
    "T28n1552_009:0943a14": "滅。問：此正受云何？答：心心法滅相續中間心",
    "T28n1552_009:0943a15": "不相應行隨流四大諸根住，是說滅盡正受。",
    "T28n1552_009:0943a16": "餘如定品說。種類者，眾生身諸根支節事業",
    "T28n1552_009:0943a17": "飲食相似。彼種類有六種，所謂界種類、趣種",
    "T28n1552_009:0943a18": "類、生種類、處所種類、自身種類、性種類。界種",
    "T28n1552_009:0943a19": "類者，欲界眾生欲界眾生種類，色無色界亦",
    "T28n1552_009:0943a20": "如是。趣種類者，於一趣生一趣種類。生種",
    "T28n1552_009:0943a21": "類者，受一生一生種類。處所種類者，生無",
    "T28n1552_009:0943a22": "擇獄無擇獄種類，乃至第一有亦如是。自身",
    "T28n1552_009:0943a23": "種類者，同生一界一趣一生一生者四生中一，而有種",
    "T28n1552_009:0943a24": "種自身，如眾鳥，如是比。性種類者，所稟性同",
    "T28n1552_009:0943a25": "是性種類。若六種類相似者，是名種類。句者，",
    "T28n1552_009:0943a26": "集諸名味究竟顯義。味身者是字身味者是字，胡音中有",
    "T28n1552_009:0943a27": "味聲謂是字之摸法，非今形色字也。名者名諸法，以名顯義。如名男",
    "T28n1552_009:0943a28": "女。命者壽，謂得陰界入不壞。問：命行、壽行",
    "T28n1552_009:0943a29": "何差別？答：有說無差別。有說宿業果名壽，",
    "T28n1552_009:0943b01": "修果名命。問：世尊何故捨第五分壽？答：善究",
    "T28n1552_009:0943b02": "竟佛事故，餘事聲聞究竟故。復次住四聖種",
    "T28n1552_009:0943b03": "故，有及眾具盡無餘故。得者得諸法，得、成就",
    "T28n1552_009:0943b04": "同一義，後當廣說。",
    "T28n1552_009:0943b05": "謂彼凡夫性，　　及諸法四相，",
    "T28n1552_009:0943b06": "非色不相應，　　說是有為行。",
    "T28n1552_009:0943b07": "凡夫性者，謂不得聖法。四相者，謂生、住、老、無",
    "T28n1552_009:0943b08": "常，行品已說。非色者，此諸法非色性，四種及",
    "T28n1552_009:0943b09": "造色非分故。不相應者，無緣故。說是有為",
    "T28n1552_009:0943b10": "行者，他為故、為他故。問：此諸行幾善、幾不善、",
    "T28n1552_009:0943b11": "幾無記？答：",
    "T28n1552_009:0943b12": "二善五種三，　　當知七無記，",
    "T28n1552_009:0943b13": "二在於色中，　　一在無色地。",
    "T28n1552_009:0943b14": "二善者，無想正受、滅盡正受，是善修性故。五",
    "T28n1552_009:0943b15": "種三者，得、生、住、老、無常，善中善、不善中不善、",
    "T28n1552_009:0943b16": "無記中無記，生等與法一果故、得者非不自",
    "T28n1552_009:0943b17": "分故。當知七無記者，無想、種類、句、味、名、命根、",
    "T28n1552_009:0943b18": "凡夫性。問：此諸法，幾欲界繫、幾色界繫、幾無",
    "T28n1552_009:0943b19": "色界繫？答：二在於色中，謂無想天、無想正受",
    "T28n1552_009:0943b20": "色界繫，無想天第四禪果故，無想正受第四",
    "T28n1552_009:0943b21": "禪攝故。一在無色地者，滅盡正受無色界繫，",
    "T28n1552_009:0943b22": "第一有攝故。",
    "T28n1552_009:0943b23": "二界說有三，　　餘在於三界，",
    "T28n1552_009:0943b24": "有漏無漏五，　　餘則盡有漏。",
    "T28n1552_009:0943b25": "二界說有三者，句、味、名身在欲色界，非無色",
    "T28n1552_009:0943b26": "界，語非分故。餘在於三界者，種類、得、命根、凡",
    "T28n1552_009:0943b27": "夫性，諸得相在三界，普遍故。問：幾有漏、幾無",
    "T28n1552_009:0943b28": "漏？答：有漏無漏五，謂四有為相在無漏法中",
    "T28n1552_009:0943b29": "則無漏，有漏法中則有漏，與法一果故。得者，",
    "T28n1552_009:0943c01": "若得有為亦如是；若得數滅，或有漏或無漏，",
    "T28n1552_009:0943c02": "共凡夫故；若得非數滅是有漏，無記故，即以",
    "T28n1552_009:0943c03": "此義說繫不繫。餘則盡有漏者，無想天、無想",
    "T28n1552_009:0943c04": "正受、滅盡正受、眾生種類、命根、句、味，名凡夫",
    "T28n1552_009:0943c05": "性，一向有漏，有攝故。問：離聖法名凡夫性，云",
    "T28n1552_009:0943c06": "何捨？云何斷？答：",
    "T28n1552_009:0943c07": "初無漏心中，　　當知捨不得，",
    "T28n1552_009:0943c08": "凡夫流諸界，　　離欲時滅盡。",
    "T28n1552_009:0943c09": "初無漏心中當知捨不得者，聖人初無漏心",
    "T28n1552_009:0943c10": "生時捨凡夫性。初無漏心謂苦法忍相應，彼",
    "T28n1552_009:0943c11": "生時捨凡夫性。若言起已捨者，彼住苦法忍",
    "T28n1552_009:0943c12": "時應非聖人，不捨凡夫故，是故說生時。是",
    "T28n1552_009:0943c13": "故佛說二法生時究竟其事，內事謂苦法忍",
    "T28n1552_009:0943c14": "眷屬，外事謂諸光明。凡夫流諸界者，凡夫",
    "T28n1552_009:0943c15": "流諸界時，若此地命終即捨此地，若生彼地",
    "T28n1552_009:0943c16": "即得彼地，不隱沒無記故；非究竟捨，不得聖",
    "T28n1552_009:0943c17": "法故。離欲時滅盡者，若離此地欲，若凡夫及",
    "T28n1552_009:0943c18": "聖人，爾時斷此地凡夫性，不隱沒無記故。問：",
    "T28n1552_009:0943c19": "三無為有何相？答：",
    "T28n1552_009:0943c20": "煩惱斷離繫，　　是名為數滅，",
    "T28n1552_009:0943c21": "無諸障閡相，　　是說為虛空。",
    "T28n1552_009:0943c22": "煩惱斷離繫是名為數滅者，以智慧斷身見",
    "T28n1552_009:0943c23": "等煩惱及眷屬，得於此、得離繫，此諸離繫名",
    "T28n1552_009:0943c24": "數滅謂藥病種數相對也。有說唯一滅事，無自分故，有眾",
    "T28n1552_009:0943c25": "多得。若此得滅得證，即此涅槃，是故涅槃不",
    "T28n1552_009:0943c26": "共。毘婆沙說：於此繫事即此離繫事。若異",
    "T28n1552_009:0943c27": "者，見苦所斷結種斷，餘煩惱亦應斷，作證一",
    "T28n1552_009:0943c28": "事故。若爾者，後諸對治則應無用。但未究竟",
    "T28n1552_009:0943c29": "故，是故事各別。無自分因，故說無自分。此無",
    "T28n1552_009:0944a01": "自分因亦不與他苦法忍及眷屬，雖無自分因",
    "T28n1552_009:0944a02": "而與他自分因。彼品非分，故說非品。煩惱滅",
    "T28n1552_009:0944a03": "故說涅槃，無邊說故言非說，勝一切法故說",
    "T28n1552_009:0944a04": "最勝，智果故說智，不動故說無生，在解脫",
    "T28n1552_009:0944a05": "道邊故說邊，出一切法故說出，離無常等過",
    "T28n1552_009:0944a06": "故說妙。無諸障閡相是說為虛空者，謂不障",
    "T28n1552_009:0944a07": "閡種種色，以有來去等故說虛空。譬喻者說：",
    "T28n1552_009:0944a08": "虛空非色亦非非色，言虛空者，隨順世間故",
    "T28n1552_009:0944a09": "說。有說非無虛空，容有故。若無虛空者，不應",
    "T28n1552_009:0944a10": "容有。容有故，是故有虛空事。",
    "T28n1552_009:0944a11": "依於諸緣法，　　有依及境界，",
    "T28n1552_009:0944a12": "不具則不生，　　此滅非是明。",
    "T28n1552_009:0944a13": "一切有為法，依緣及境界力生，羸劣故；彼非",
    "T28n1552_009:0944a14": "分則不生。如眼識依眼色明空及彼憶念和",
    "T28n1552_009:0944a15": "合故生，一一不具則不生。餘識現在前時，念",
    "T28n1552_009:0944a16": "念頃餘眼滅餘眼生，眾緣不具故眼識不得",
    "T28n1552_009:0944a17": "生。若眼識應依彼眼生者則不生，依等已滅",
    "T28n1552_009:0944a18": "故至竟不生。以先無方便而滅，故說非數滅。",
    "T28n1552_009:0944a19": "如眼識，一切識身亦如是。又無漏者，隨信行",
    "T28n1552_009:0944a20": "道進得隨法行道非數滅。一切道亦如是，隨",
    "T28n1552_009:0944a21": "其義盡當知。問：若此勝進道得，何故非道果",
    "T28n1552_009:0944a22": "攝？答：為餘事故、斷煩惱故、勤方便不為非數",
    "T28n1552_009:0944a23": "滅故，是故非道果攝。問：一切有為法說因，誰",
    "T28n1552_009:0944a24": "為誰因？答：",
    "T28n1552_009:0944a25": "前因相似增，　　或俱依倚生，",
    "T28n1552_009:0944a26": "二因及一緣，　　一向已生說。",
    "T28n1552_009:0944a27": "前因相似增者，前法為後相似法因及增因，",
    "T28n1552_009:0944a28": "非軟因。謂修法時，若住若增非減。或俱依倚",
    "T28n1552_009:0944a29": "生者，謂相應因及共有因。二因及一緣一向",
    "T28n1552_009:0944b01": "已生說者，謂自分因已生說，非未生。前者後",
    "T28n1552_009:0944b02": "因，未生者無前後故。一切遍因亦如是。次",
    "T28n1552_009:0944b03": "第緣亦已生說。因緣義，行品已說。問：報當言",
    "T28n1552_009:0944b04": "眾生數、非眾生數耶？答：",
    "T28n1552_009:0944b05": "報謂眾生數，　　有為解脫果，",
    "T28n1552_009:0944b06": "有緣說俱行，　　謂於他相轉。",
    "T28n1552_009:0944b07": "報謂眾生數者，報說眾生數，不共故，不以他",
    "T28n1552_009:0944b08": "眼見亦不成就。餘報義亦如是。衣食等眾",
    "T28n1552_009:0944b09": "具，當知是功用果、增上果，非眾生數，以共故。",
    "T28n1552_009:0944b10": "問：果云何？答：",
    "T28n1552_009:0944b11": "有為解脫果，　　一切有為法，",
    "T28n1552_009:0944b12": "說果有因生，　　故及數緣滅。",
    "T28n1552_009:0944b13": "亦說道果。果義，業品已說。問：心心法云何於",
    "T28n1552_009:0944b14": "緣轉？答：有緣說俱行，若有緣法俱於緣中轉，",
    "T28n1552_009:0944b15": "辦一事故。問：於何緣轉？答：謂於他相轉，心",
    "T28n1552_009:0944b16": "心法緣他法非自性。何以故？無二決定不自",
    "T28n1552_009:0944b17": "行故，亦不緣相應一行一緣故，亦不緣共有",
    "T28n1552_009:0944b18": "同一果故。此義，擇品當廣說。問：心心法為有",
    "T28n1552_009:0944b19": "方處、為無方處？答：",
    "T28n1552_009:0944b20": "普因無方處，　　生時心解脫，",
    "T28n1552_009:0944b21": "煩惱在道心，　　乃至滅時捨。",
    "T28n1552_009:0944b22": "普因無方處者，心心法普因生，謂因二眼生",
    "T28n1552_009:0944b23": "一識，耳鼻識亦如是。若有方處所者，應於",
    "T28n1552_009:0944b24": "一眼中轉。若然者，應一眼見色，不應俱見。此",
    "T28n1552_009:0944b25": "義，界品已說。若言二識俱生者，不然。何以故？",
    "T28n1552_009:0944b26": "第二次第緣非分故。一識住二眼見色者，不",
    "T28n1552_009:0944b27": "然，無分故。若一識住二眼中者，應有分生。",
    "T28n1552_009:0944b28": "若住左眼者非右眼，方處別故。此則非說無",
    "T28n1552_009:0944b29": "色，無分故。若復一識住二眼者，彼二眼間身",
    "T28n1552_009:0944c01": "根中亦應生。若爾者，眼識即身識。若中間不",
    "T28n1552_009:0944c02": "生者，應斷作二分。非一前已說，無二識俱生",
    "T28n1552_009:0944c03": "故。問：何世心解脫？答：生時心解脫。道生時是",
    "T28n1552_009:0944c04": "煩惱滅時，是故道生時心解脫。如坻塘漏，近",
    "T28n1552_009:0944c05": "水先出，彼亦如是。又說一切未來心解脫非",
    "T28n1552_009:0944c06": "獨生時，但以初解脫故說生時。問：道生時斷",
    "T28n1552_009:0944c07": "煩惱為不？答：煩惱在道心，乃至滅時捨。道",
    "T28n1552_009:0944c08": "滅時滅，煩惱事究竟故。生時是未來，云何未",
    "T28n1552_009:0944c09": "來道能究竟事？是故說無閡道滅時斷煩惱。",
    "T28n1552_009:0944c10": "問：有愛有幾種？答：",
    "T28n1552_009:0944c11": "有愛有五種，　　無有唯一相，",
    "T28n1552_009:0944c12": "愛事餘煩惱，　　滅盡是三界。",
    "T28n1552_009:0944c13": "有愛有五種者，有愛貪於有，有五種，謂見苦",
    "T28n1552_009:0944c14": "集滅道、修道斷，以五行種有貪故。無有唯一",
    "T28n1552_009:0944c15": "相者，無有愛謂見斷。已於自報斷生樂著，是",
    "T28n1552_009:0944c16": "修道斷。何以故？見貪見道斷，此貪隨報。無常",
    "T28n1552_009:0944c17": "起報者修道斷，不隱沒無記故。報無常亦如",
    "T28n1552_009:0944c18": "是，與報同一果故，非見道斷。貪緣修道斷，非",
    "T28n1552_009:0944c19": "一切遍故。此無有愛，須陀洹、斯陀含不斷",
    "T28n1552_009:0944c20": "而不行，斷見所長養故。如悔疑所長養，須陀",
    "T28n1552_009:0944c21": "洹、斯陀含亦不行。問：世尊說三界，斷界，無欲",
    "T28n1552_009:0944c22": "界，滅界。此云何？答：愛事餘煩惱，滅盡是三界。",
    "T28n1552_009:0944c23": "彼愛盡是無欲界，事盡是滅界，餘煩惱盡是",
    "T28n1552_009:0944c24": "斷界，取近對治故。論者如是說：世尊修多",
    "T28n1552_009:0944c25": "羅說，一切行盡名斷界，無欲界、滅界亦如是。",
    "T28n1552_009:0944c26": "問：十二法，欲界善不善隱沒無記、不隱沒無",
    "T28n1552_009:0944c27": "記；色界三，除不善；無色界三；亦如是；及學無",
    "T28n1552_009:0944c28": "學。此十二法，幾穢污心中得、幾善心中得、幾",
    "T28n1552_009:0944c29": "無記心中得？答：",
    "T28n1552_009:0945a01": "若得九種法，　　當知穢污心，",
    "T28n1552_009:0945a02": "善心得六種，　　無記即無記。",
    "T28n1552_009:0945a03": "若得九種法當知穢污心者，界及地來還時，",
    "T28n1552_009:0945a04": "欲色界得七心上界沒還生色界時，得欲界化無記心及色界三心及欲界善。",
    "T28n1552_009:0945a05": "善根續時、得退時，得三界穢污及學心。餘不",
    "T28n1552_009:0945a06": "得者，謂無色界善不隱沒無記及無學。雖無",
    "T28n1552_009:0945a07": "色界善少，有退得，謂退分。但此中說悉不成",
    "T28n1552_009:0945a08": "就而得。此則通說，非一人一心中得九法。善",
    "T28n1552_009:0945a09": "心得六種者，善心中得六心，欲界不隱沒無",
    "T28n1552_009:0945a10": "記、色界善不隱沒無記、無色界善及學無學，",
    "T28n1552_009:0945a11": "亦此通說非一時得。無記即無記者，不隱",
    "T28n1552_009:0945a12": "沒無記即得無記非餘，羸劣故。問：道品十法，",
    "T28n1552_009:0945a13": "幾根性、幾非根性？答：",
    "T28n1552_009:0945a14": "道品有六法，　　當知是根性，",
    "T28n1552_009:0945a15": "諸法若相應，　　是說為他性。",
    "T28n1552_009:0945a16": "道品有六法當知是根性者，信等五根及喜",
    "T28n1552_009:0945a17": "覺支，當知是根性，得根相故。餘者非根",
    "T28n1552_009:0945a18": "性。問：相應者為自性、為他性？答：諸法若相應，",
    "T28n1552_009:0945a19": "是說為他性。諸法他性相應，非自性，無有一",
    "T28n1552_009:0945a20": "性二剎那俱起故，前與後不合故，自性不自",
    "T28n1552_009:0945a21": "為故。此義行品已廣說。問：於何解脫？答：",
    "T28n1552_009:0945a22": "緣中得解脫，　　大仙之所說，",
    "T28n1552_009:0945a23": "亦有斷而縛，　　見道及修道。",
    "T28n1552_009:0945a24": "緣中得解脫大仙之所說者，當知緣中得解",
    "T28n1552_009:0945a25": "脫，不能於相應解脫，一剎那故、心與煩惱",
    "T28n1552_009:0945a26": "俱生故。眾生於緣中愚，即彼起不愚煩惱解",
    "T28n1552_009:0945a27": "脫。問：斷即解脫耶？答：若解脫即是斷，亦有",
    "T28n1552_009:0945a28": "斷而縛，有少斷非解脫。謂苦智生、集智未生，",
    "T28n1552_009:0945a29": "見苦所斷煩惱斷；見集所斷一切遍使縛，彼",
    "T28n1552_009:0945b01": "緣未斷故；及修道一品斷，餘八品縛乃至八",
    "T28n1552_009:0945b02": "品斷，第九品縛一使故。彼八品先斷後解脫，",
    "T28n1552_009:0945b03": "第九品即斷即解脫，餘一切亦如是。問：見諦",
    "T28n1552_009:0945b04": "云何得不壞淨？答：",
    "T28n1552_009:0945b05": "二解於三諦，　　四由見正道，",
    "T28n1552_009:0945b06": "而得不壞淨，　　修習於二世。",
    "T28n1552_009:0945b07": "二解於三諦四由見正道而得不壞淨者，苦",
    "T28n1552_009:0945b08": "集滅無間等得法不壞淨及聖戒，道無間等",
    "T28n1552_009:0945b09": "得四不壞淨。此義擇品當廣說。問：何等世修？",
    "T28n1552_009:0945b10": "答：修習於二世。現在者習修現在前故，未來",
    "T28n1552_009:0945b11": "者得修，不現前故、得隨續故。過去非修，現在",
    "T28n1552_009:0945b12": "因非分故。問：何等法隨心俱轉？答：",
    "T28n1552_009:0945b13": "一切諸心法，　　說與心俱轉，",
    "T28n1552_009:0945b14": "亦此心諸相，　　餘相及所作。",
    "T28n1552_009:0945b15": "一切諸心法說與心俱轉者，一切心法與心",
    "T28n1552_009:0945b16": "俱轉，與心同一果故。亦此心諸相者，此心",
    "T28n1552_009:0945b17": "生等相亦與心俱轉，亦與心同一果故。餘相",
    "T28n1552_009:0945b18": "者，此心法相亦與心俱轉。及所作者，作名無",
    "T28n1552_009:0945b19": "作戒，由心故亦與心俱轉，亦與心同一果故。",
    "T28n1552_009:0945b20": "問：斷法云何？答：",
    "T28n1552_009:0945b21": "斷法謂有漏，　　知者亦無垢，",
    "T28n1552_009:0945b22": "滅未來說遠，　　餘則說於近。",
    "T28n1552_009:0945b23": "斷法謂有漏者，有過故。如衣有垢則浣，非無",
    "T28n1552_009:0945b24": "垢，彼亦如是。問：知法云何？答：知者亦無垢。",
    "T28n1552_009:0945b25": "若有漏無漏法一切說知，隨其事。何以故？除",
    "T28n1552_009:0945b26": "無知故。問：遠法云何？答：滅未來說遠。過去未",
    "T28n1552_009:0945b27": "來法說遠，遠現在識故，此說時遠。四遠義行",
    "T28n1552_009:0945b28": "品已說。餘則說於近者，現在說近，與識身",
    "T28n1552_009:0945b29": "俱故。無為說近，不繫方處故。隨彼彼方得滅，",
    "T28n1552_009:0945c01": "由道故。非數滅，離勤求故。世義，界品已廣說。",
    "T28n1552_009:0945c02": "問：定法云何？答：",
    "T28n1552_009:0945c03": "所謂無間業，　　及諸無漏道，",
    "T28n1552_009:0945c04": "慧說名為定，　　見處謂有漏。",
    "T28n1552_009:0945c05": "所謂無間業及諸無漏道慧說名為定者，無",
    "T28n1552_009:0945c06": "間業說邪定，定趣地獄故。無漏行說正定，定",
    "T28n1552_009:0945c07": "趣解脫果故。餘者不定。問：世尊於菩提樹下",
    "T28n1552_009:0945c08": "於一切眾生建立三聚，為建立眾生分齊耶？",
    "T28n1552_009:0945c09": "為建立法分齊耶？若眾生分齊者，云何說不",
    "T28n1552_009:0945c10": "得眾生邊而眾生無邊？若法分齊者，聲聞亦",
    "T28n1552_009:0945c11": "應建立，云何說如來不共耶？答？有說眾生",
    "T28n1552_009:0945c12": "分齊，總相非自相，謂說四生，除此更無眾生。",
    "T28n1552_009:0945c13": "問：若然者，聲聞亦應建立。如來、聲聞何差別？",
    "T28n1552_009:0945c14": "答：有差別。如來自力建立，聲聞從佛聞，此則",
    "T28n1552_009:0945c15": "差別。又說如來建立眾生分齊，聲聞緣覺建",
    "T28n1552_009:0945c16": "立法分齊。世尊建立三聚眾生已，今猶安樂",
    "T28n1552_009:0945c17": "眾生，大悲故晝夜三時以佛眼觀察眾生。問：",
    "T28n1552_009:0945c18": "見處云何？答：見處謂有漏。一切有漏法是見",
    "T28n1552_009:0945c19": "處所穢污見俱。若法穢污見緣使及相應使，",
    "T28n1552_009:0945c20": "彼說見處。又說緣自界見力故，有漏法得見",
    "T28n1552_009:0945c21": "處名。非餘緣使，非分故。如是好者謂前說。",
    "T28n1552_009:0945c22": "問：若眾生成就根，彼成就幾根？答：",
    "T28n1552_009:0945c23": "說有十九根，　　謂成就極多，",
    "T28n1552_009:0945c24": "極少成就八，　　曉了根所說。",
    "T28n1552_009:0945c25": "說有十九根謂成就極多者，聖人極多成就",
    "T28n1552_009:0945c26": "十九根，謂未離欲具諸根；若住見道，除已知、",
    "T28n1552_009:0945c27": "無知根及一形；若住修道，除未知、無知根及",
    "T28n1552_009:0945c28": "一形。凡夫不斷善根，具諸根及二形，除三無",
    "T28n1552_009:0945c29": "漏根。極少成就八曉了根所說者，極少成就",
    "T28n1552_009:0946a01": "八根，謂餘謂身根漸死餘有少分也身根善根斷漸命終，生無",
    "T28n1552_009:0946a02": "擇地獄大山所迫，唯有身根、命根、意根及五",
    "T28n1552_009:0946a03": "受根。若生無色界凡夫，意、命、捨、信等五根。問：",
    "T28n1552_009:0946a04": "有幾種觸？答：",
    "T28n1552_009:0946a05": "增語以多名故說增語及有對，　　明無明處中，",
    "T28n1552_009:0946a06": "所謂得果者，　　是則雙道事。",
    "T28n1552_009:0946a07": "增語及有對明無明處中者，增語者，若意識",
    "T28n1552_009:0946a08": "身相應觸，緣一切法故說增語。又緣多名故",
    "T28n1552_009:0946a09": "說增語。雖第五觸亦緣多名，彼五識初得名，",
    "T28n1552_009:0946a10": "故無過。若五識身相應觸，依有對根，故說有",
    "T28n1552_009:0946a11": "對。無漏者說明，觸明相應故。穢污者說無明，",
    "T28n1552_009:0946a12": "觸無明生故。不穢污有漏者說非明非無明，",
    "T28n1552_009:0946a13": "觸俱不相應故。此五觸隨順不隨順相應依",
    "T28n1552_009:0946a14": "分別故，說十六種。隨順不隨順建立者，謂愛",
    "T28n1552_009:0946a15": "恚相應觸相應分別故，說苦、樂、不苦不樂觸。",
    "T28n1552_009:0946a16": "依分別故，說眼、耳、鼻、舌、身、意觸。問：得果者為",
    "T28n1552_009:0946a17": "無閡道、為解脫道？答：所謂得果者是則雙道",
    "T28n1552_009:0946a18": "事。雙道俱得果，無礙道及解脫道。無礙道",
    "T28n1552_009:0946a19": "斷煩惱得，解脫道得解脫證。又說無礙道得",
    "T28n1552_009:0946a20": "果，解脫道護彼所作事令不失故。如是說。問：",
    "T28n1552_009:0946a21": "世尊說厭已離欲。云何厭？云何離欲？答：",
    "T28n1552_009:0946a22": "若智在苦因，　　及忍說為厭，",
    "T28n1552_009:0946a23": "能離貪欲故，　　說四為離欲。",
    "T28n1552_009:0946a24": "若智在苦因及忍說為厭者，緣苦集智及忍",
    "T28n1552_009:0946a25": "說厭，緣可厭事故。苦集諦惡行煩惱所依故，",
    "T28n1552_009:0946a26": "說為厭事。能離貪欲故說四為離欲者，若忍",
    "T28n1552_009:0946a27": "及智於四諦轉盡，說為離欲，壞貪欲故。雖離",
    "T28n1552_009:0946a28": "一切煩惱，但貪欲是諸煩惱足，是故說離欲。",
    "T28n1552_009:0946a29": "彼憎不樂背惡，此厭之差別。離欲滅解脫斷",
    "T28n1552_009:0946b01": "盡，此離欲之差別。問：阿羅漢住何心般涅槃？",
    "T28n1552_009:0946b02": "答：",
    "T28n1552_009:0946b03": "羅漢住報生，　　及與威儀心，",
    "T28n1552_009:0946b04": "隨順心滅故，　　趣向般涅槃。",
    "T28n1552_009:0946b05": "阿羅漢住報生及威儀心而般涅槃。何以故？",
    "T28n1552_009:0946b06": "隨順心滅故。善心堅住，於心滅不隨順。無記",
    "T28n1552_009:0946b07": "心羸劣，羸劣故於心滅隨順。復次少過故。善",
    "T28n1552_009:0946b08": "心依果報，果門過生故。無記唯有依果門無",
    "T28n1552_009:0946b09": "報果門。復次背諸趣故。若向諸趣者，彼必善",
    "T28n1552_009:0946b10": "心勤現在前，莫令我生惡趣中。是故彼背一",
    "T28n1552_009:0946b11": "切趣，故住常性心。有時彼身分中善心空如斷",
    "T28n1552_009:0946b12": "善根，不善心亦空如離欲界欲。復次漸離生",
    "T28n1552_009:0946b13": "死故。謂於欲界離欲離不善心，第一有離欲",
    "T28n1552_009:0946b14": "離染污心，無記心現在前離善心，命終心現",
    "T28n1552_009:0946b15": "在前離無記心。尊者說曰此達摩多羅以古昔達摩多羅為尊者：",
    "T28n1552_009:0946b16": "勤相續者善心，彼命終時不隨轉也。有說欲",
    "T28n1552_009:0946b17": "令下地有不苦不樂報者，彼說欲界，乃至第",
    "T28n1552_009:0946b18": "四禪報生及威儀心般涅槃。無色界唯報生，",
    "T28n1552_009:0946b19": "非威儀，色非分故。有欲令下地無不苦不樂",
    "T28n1552_009:0946b20": "報者，彼說欲界，乃至第三禪唯住威儀心般",
    "T28n1552_009:0946b21": "涅槃。餘如上說。問：幾種有？答：",
    "T28n1552_009:0946b22": "生有及壞有，　　本有亦復中，",
    "T28n1552_009:0946b23": "當知二剎那，　　一染三有二。",
    "T28n1552_009:0946b24": "生有及壞有本有亦復中者，生有者謂生分，",
    "T28n1552_009:0946b25": "五陰與生俱，故名生有，相續心俱生義。壞有",
    "T28n1552_009:0946b26": "者死邊，五陰與死俱，故名死有，沒心俱起義。",
    "T28n1552_009:0946b27": "本有者，除生分死分五陰，彼中間有，本業",
    "T28n1552_009:0946b28": "所種久住故，故名本有。中有者，死已乃至未",
    "T28n1552_009:0946b29": "得餘生有，於其中間向受生有，五陰趣所不",
    "T28n1552_009:0946c01": "攝，於二中間起，故名中有。問：此諸有，幾剎那、",
    "T28n1552_009:0946c02": "幾久住？答：當知二剎那，死有及生有，各剎那",
    "T28n1552_009:0946c03": "頃，不久住故。以此義當知，本有、中有久住。問：",
    "T28n1552_009:0946c04": "幾染污、幾不染污？答：一染三有二。生有一向",
    "T28n1552_009:0946c05": "染污，以染污心故生相續，非不染污。彼欲界",
    "T28n1552_009:0946c06": "凡夫三十六使，一一使令生相續。聖人修道",
    "T28n1552_009:0946c07": "斷四使，一一亦如是。色界凡夫三十一使，一",
    "T28n1552_009:0946c08": "一使令生相續。聖人三使，無色界亦如是。使",
    "T28n1552_009:0946c09": "令生相續，非纏垢。餘有染污不染污。問：修行",
    "T28n1552_009:0946c10": "者幾時極為業所障礙？答：",
    "T28n1552_009:0946c11": "若離欲界欲，　　越度第一有，",
    "T28n1552_009:0946c12": "及與起忍法，　　極為業障礙。",
    "T28n1552_009:0946c13": "於此三時修行者，業極作障礙，謂聖人離欲",
    "T28n1552_009:0946c14": "界欲時，彼欲界業極作障礙。義言汝若離欲，",
    "T28n1552_009:0946c15": "我於何處受報？以聖人離欲界欲，不受欲界",
    "T28n1552_009:0946c16": "生死，永得蘇息故、以不退果命終故。謂取",
    "T28n1552_009:0946c17": "阿羅漢果時，彼受後生報，業極作障礙。義言",
    "T28n1552_009:0946c18": "汝度第一有無復生處，我於何處受報？謂住",
    "T28n1552_009:0946c19": "頂法起忍時，彼受惡趣報，業極作障礙，以起",
    "T28n1552_009:0946c20": "忍法永離惡趣故。餘如前說。問：事有幾種？答：",
    "T28n1552_009:0946c21": "當知有五種，　　自性及與因，",
    "T28n1552_009:0946c22": "繫縛若攝受，　　一切境界事。",
    "T28n1552_009:0946c23": "五種事，所謂自性事、因事、繫事、攝受事、境界",
    "T28n1552_009:0946c24": "事。自性事者，若法自己性，以事名說。如所說",
    "T28n1552_009:0946c25": "若得事，是成就彼事。因事者，如所說云何有",
    "T28n1552_009:0946c26": "事法？答言：有因。繫事者，如所說若此事愛結",
    "T28n1552_009:0946c27": "繫，即彼事瞋恚繫耶。彼五種法，以事五種法是五行也",
    "T28n1552_009:0946c28": "名說。攝受事者如受取之受也，如所說田事家事，如",
    "T28n1552_009:0946c29": "是比。境界事者，如所說一切法智所知，隨其",
    "T28n1552_009:0947a01": "事。若法彼法緣，以事名說。復有異五種事。",
    "T28n1552_009:0947a02": "說陰即為事，　　界入事亦然，",
    "T28n1552_009:0947a03": "及與世剎那，　　是名五種事。",
    "T28n1552_009:0947a04": "若說陰，即以陰為事，非餘種。如是乃至說剎",
    "T28n1552_009:0947a05": "那，即以剎那為事，非餘種。如是略說，同實異",
    "T28n1552_009:0947a06": "名盡當知。問：如業品說五種果，云何唯此果、",
    "T28n1552_009:0947a07": "復有餘耶？答：有欲令更有四果。",
    "T28n1552_009:0947a08": "育多婆提說，　　安立及方便，",
    "T28n1552_009:0947a09": "亦說和合修，　　是名為四果。",
    "T28n1552_009:0947a10": "安立果者，如水住風輪，水輪是風輪安立果。",
    "T28n1552_009:0947a11": "如是一切。方便果者，謂從不淨觀方便乃至",
    "T28n1552_009:0947a12": "起盡智無生智，彼盡智無生智是不淨觀方",
    "T28n1552_009:0947a13": "便果。如是一切方便此是以因求果趣向方便也盡當知。和",
    "T28n1552_009:0947a14": "合果者，謂眼色明念和合眼識生。如是法和",
    "T28n1552_009:0947a15": "合生法，此法是和合果。修果者，謂色界道欲",
    "T28n1552_009:0947a16": "界化化及作欲界語，彼化及語是色界修道",
    "T28n1552_009:0947a17": "果。如是一切。問：神足幾種胡言栗地，或言神足、或言如意足、或言自",
    "T28n1552_009:0947a18": "在、或言富滿，皆義出耳，悉不全得本名？答：",
    "T28n1552_009:0947a19": "運身及意解，　　意念自在通，",
    "T28n1552_009:0947a20": "意念唯如來，　　當知二則共。",
    "T28n1552_009:0947a21": "三種自在：運身自在、意解自在、意念自在。運",
    "T28n1552_009:0947a22": "身自在者，舉身陵虛猶若鳥飛。意解自在者，",
    "T28n1552_009:0947a23": "遠作近解，屈申臂頃至色究竟。意念自在者，",
    "T28n1552_009:0947a24": "如眼識至色頃隨意即至。此意念自在者，唯",
    "T28n1552_009:0947a25": "佛非餘，一切智所知到彼岸故。當知二則共",
    "T28n1552_009:0947a26": "者，運身自在及意解自在，如來、緣覺、聲聞共，",
    "T28n1552_009:0947a27": "是禪果故。問：一切阿那含入色無色界不？一",
    "T28n1552_009:0947a28": "切信解脫得見到不？一切退法者必退不？答：",
    "T28n1552_009:0947a29": "入色無色界，　　亦復增益根，",
    "T28n1552_009:0947b01": "及與賢聖退，　　生中間定無。",
    "T28n1552_009:0947b02": "聖人還受生者，如前所說，餘因緣定無還受生者",
    "T28n1552_009:0947b03": "定不至上二界，亦不增進根，亦復不退。還受生者，謂欲界得果還生",
    "T28n1552_009:0947b04": "欲界者。厭於處胎，見有之過，不入色無色界，",
    "T28n1552_009:0947b05": "以壽長故也。久修聖道故，不能增進根。如下",
    "T28n1552_009:0947b06": "親友不能捨離，彼亦如是。生中間，修習聖道，",
    "T28n1552_009:0947b07": "故不退。問：何時佛出世？何時轉輪聖王出世？",
    "T28n1552_009:0947b08": "何時辟支佛出世？答：",
    "T28n1552_009:0947b09": "劫減佛興世，　　增時轉輪王，",
    "T28n1552_009:0947b10": "二時辟支佛，　　如是應當知。",
    "T28n1552_009:0947b11": "劫減時佛興於世，順解脫師故。佛是解脫師，",
    "T28n1552_009:0947b12": "為捨生死出世說法。增時眾生向生死見，轉",
    "T28n1552_009:0947b13": "勝樂故。若爾時佛出世者則為空出，以眾生",
    "T28n1552_009:0947b14": "不能捨生死，極著樂故。減時眾生背生死見，",
    "T28n1552_009:0947b15": "煩惱惡行極增上故，能捨生死。是故乃至百歲",
    "T28n1552_009:0947b16": "眾生時佛乃出世，非減也。若減者，爾時眾生",
    "T28n1552_009:0947b17": "非法貪不正貪，謂樂生天，悉行邪法勤利煩",
    "T28n1552_009:0947b18": "惱，非善法器故。轉輪聖王多於增時出于世",
    "T28n1552_009:0947b19": "間，能以十善建立眾生，是故減時不出，以彼",
    "T28n1552_009:0947b20": "眾生向惡行故。是故增時易化，時淳故。初減",
    "T28n1552_009:0947b21": "時轉輪聖王亦出，於世猶淳故。辟支佛二時",
    "T28n1552_009:0947b22": "出世，作自事故。問：得，為有得得、為無？若得",
    "T28n1552_009:0947b23": "復有得者，此得復應有餘得，云何非無窮？若",
    "T28n1552_009:0947b24": "無得得者，得云何成就？答：",
    "T28n1552_009:0947b25": "若彼諸法生，　　二得共俱起，",
    "T28n1552_009:0947b26": "二得俱生者，　　當知有得得。",
    "T28n1552_009:0947b27": "若諸法生，即彼法二得，俱生得及得得。彼得",
    "T28n1552_009:0947b28": "力故成就法及得得。得力故成就得，以得及",
    "T28n1552_009:0947b29": "得得故。俱一心中展轉相得，是故非無窮。彼",
    "T28n1552_009:0947c01": "色陰行陰一得，餘陰亦如是初得能得一陰及小得。有",
    "T28n1552_009:0947c02": "為無為一得初得能得無為及小得。欲界善戒惡戒，若過",
    "T28n1552_009:0947c03": "去者三世得，若現在者現在未來得，若未來",
    "T28n1552_009:0947c04": "者即未來得。欲界善及穢污四陰，色界善五",
    "T28n1552_009:0947c05": "陰及穢污四陰，無色界善及穢污四陰，無漏",
    "T28n1552_009:0947c06": "五陰，變化心共生四陰，三世三世得，隨其類",
    "T28n1552_009:0947c07": "得。威儀四陰，多以世斷及剎那斷得。若彼",
    "T28n1552_009:0947c08": "善修者三世得。工巧亦如是。無記色及報生",
    "T28n1552_009:0947c09": "四陰，以世斷及剎那斷得，過去過去、未來未",
    "T28n1552_009:0947c10": "來、現在現在。問：苦法忍有幾得？乃至道比忍",
    "T28n1552_009:0947c11": "有幾得？答：",
    "T28n1552_009:0947c12": "諸得有十五，　　得於苦法忍，",
    "T28n1552_009:0947c13": "其餘見增道，　　當知一一減。",
    "T28n1552_009:0947c14": "諸得有十五得於苦法忍者，苦法忍有十五",
    "T28n1552_009:0947c15": "得，以見道十五心故。一切心彼得生一得，與",
    "T28n1552_009:0947c16": "彼忍俱生，十四後生。其餘見增道當知一一",
    "T28n1552_009:0947c17": "減者，見道名見增，惠增上故。餘見道漸度",
    "T28n1552_009:0947c18": "一一心中得轉減。苦法智十四得，一俱生、十",
    "T28n1552_009:0947c19": "三後生，無前生未曾得故苦法智俱生得，今始起故，無前生故十四，餘無前生",
    "T28n1552_009:0947c20": "故漸少。苦比忍十三得，一俱生、十二後生。苦比",
    "T28n1552_009:0947c21": "智十二得，一俱生、十一後生。乃至道比忍一",
    "T28n1552_009:0947c22": "得，俱生無後生者，見道究竟故、無前生未曾",
    "T28n1552_009:0947c23": "得忍故既無後起又無前生，故唯一也。問：解脫得何地攝？答：",
    "T28n1552_009:0947c24": "若於彼地中，　　斷及壞對治，",
    "T28n1552_009:0947c25": "即攝解脫得，　　法智比智品。",
    "T28n1552_009:0947c26": "若於彼地中斷及壞對治即攝解脫得者，有",
    "T28n1552_009:0947c27": "說若彼地斷對治，彼解脫得即彼地攝，由",
    "T28n1552_009:0947c28": "斷對治故。如是說者，謂欲界見道修道斷解",
    "T28n1552_009:0947c29": "脫得禪未來攝。初禪地，未來初禪及中間攝。",
    "T28n1552_009:0948a01": "第二禪，四地攝，即前三地及第二禪。第三禪，",
    "T28n1552_009:0948a02": "五地攝，即前四地及第三禪。第四禪，見道修",
    "T28n1552_009:0948a03": "道斷及無色見道斷六地攝，即前五地及第",
    "T28n1552_009:0948a04": "四禪。空處修道斷七地攝，即前六地及空處",
    "T28n1552_009:0948a05": "識處。修道斷八地攝，即前七地及識處。無所",
    "T28n1552_009:0948a06": "有處及非想非非想處，修道斷解脫得九地",
    "T28n1552_009:0948a07": "攝，未來、中間、根本四禪及三無色。又有說者，",
    "T28n1552_009:0948a08": "若彼地攝斷對治及壞對治，此說欲色界見",
    "T28n1552_009:0948a09": "道修道斷。無色界見道斷解脫得六地攝，無",
    "T28n1552_009:0948a10": "色界修道斷如前說。法智比智品者，又復有",
    "T28n1552_009:0948a11": "說，若地法智品，欲界見道修道斷解脫得即",
    "T28n1552_009:0948a12": "彼地攝。若地比智品，色無色界見道修道斷",
    "T28n1552_009:0948a13": "解脫得即彼地攝。此說欲界解脫得六地攝，",
    "T28n1552_009:0948a14": "色無色界解脫得九地攝。問：若道俱起得，彼",
    "T28n1552_009:0948a15": "得是俱起道因不唯除所作因，餘通問？答：",
    "T28n1552_009:0948a16": "與道俱起得，　　俱起而非因，",
    "T28n1552_009:0948a17": "道亦非彼因，　　後起或有無。",
    "T28n1552_009:0948a18": "與道俱起得俱起而非因者俱起道與得既非共因又無餘因，故相與無因",
    "T28n1552_009:0948a19": "也，道俱起得彼非道因，不一果故，不一果則",
    "T28n1552_009:0948a20": "無共因義。道亦非彼因者，得俱起道亦非得",
    "T28n1552_009:0948a21": "因，亦不一果故。問：後起得云何？答：後起或有",
    "T28n1552_009:0948a22": "無。前起道於後起得，或有因或無因。與後相",
    "T28n1552_009:0948a23": "似增道得相似增解脫得因，非軟道得軟道",
    "T28n1552_009:0948a24": "解脫得因此是自然因，故不為中上因，非上下因。謂苦法忍一得俱",
    "T28n1552_009:0948a25": "生，彼得非忍因，忍亦非得因。苦法智三得俱",
    "T28n1552_009:0948a26": "生，二道得、一解脫得，苦法智非彼諸得因，彼",
    "T28n1552_009:0948a27": "諸得亦非苦法智因，彼苦法忍三得因。苦比",
    "T28n1552_009:0948a28": "忍四得俱生，三道得、一解脫得，苦比忍非彼",
    "T28n1552_009:0948a29": "諸得因，彼諸得亦非忍因。苦法智三得因，非",
    "T28n1552_009:0948b01": "苦法忍得因，以忍劣故比忍比智及解脫得。苦比智六得",
    "T28n1552_009:0948b02": "俱生，四道得、二解脫得，苦比智非彼諸得因，",
    "T28n1552_009:0948b03": "彼諸得亦非智因。苦比忍三得因，非三得因",
    "T28n1552_009:0948b04": "謂法智品中得。乃至道比忍二十二得俱生，十",
    "T28n1552_009:0948b05": "五道得、七解脫得，道比忍非彼諸得因，彼諸",
    "T28n1552_009:0948b06": "得亦非忍因。道法智三得因法智自於未來得解脫得，及比忍得",
    "T28n1552_009:0948b07": "作自然因，下諸得劣故非因，非餘因。問：空空何行、何自性、何",
    "T28n1552_009:0948b08": "緣、何地攝耶？答：",
    "T28n1552_009:0948b09": "空行有垢住，　　是說為空空，",
    "T28n1552_009:0948b10": "說無學境界，　　在於十一地。",
    "T28n1552_009:0948b11": "空行生已空空後起，空行觀五盛陰空，彼空",
    "T28n1552_009:0948b12": "空起於彼空思惟空。如人燒死屍時，執杖轉",
    "T28n1552_009:0948b13": "側然後燒杖，彼亦如是。有垢者，謂有漏義，",
    "T28n1552_009:0948b14": "擊聖道故。空空擊聖道，不以聖道擊聖道。",
    "T28n1552_009:0948b15": "以無漏厭行，不緣無漏故。住者，三昧自性。空",
    "T28n1552_009:0948b16": "空者，於空行空義。無學境界者，以無學為",
    "T28n1552_009:0948b17": "緣義，謂無學空行是彼緣。又說緣空行俱生",
    "T28n1552_009:0948b18": "五陰。十一地者，有漏故，普境界空。空空十",
    "T28n1552_009:0948b19": "一地，欲界乃至非想非非想處。問：云何無願",
    "T28n1552_009:0948b20": "無願？答：",
    "T28n1552_009:0948b21": "行於無常行，　　是無願無願，",
    "T28n1552_009:0948b22": "俱在於不動，　　欲界餘如前。",
    "T28n1552_009:0948b23": "行於無常行是無願無願者，無常行相應無",
    "T28n1552_009:0948b24": "願，觀五盛陰無常，於彼後起無願無願，思",
    "T28n1552_009:0948b25": "惟無願無常。若苦行者則為顛倒，聖道非苦",
    "T28n1552_009:0948b26": "性故。亦非因等行，與聖道相違故以無願無願與聖道相違，故不",
    "T28n1552_009:0948b27": "作因等行。若作因等行者，應順聖道。然彼擊聖",
    "T28n1552_009:0948b28": "道，以違聖道故。亦不道等行，以道等行樂道",
    "T28n1552_009:0948b29": "故。俱在於不動者，謂前說空空及無願無願，",
    "T28n1552_009:0948c01": "此二是不動法阿羅漢能現在前三昧，有勢",
    "T28n1552_009:0948c02": "力故、離煩惱故。見到者雖利根得自在三昧，",
    "T28n1552_009:0948c03": "然未離煩惱故。時解脫雖離煩惱，不得自在",
    "T28n1552_009:0948c04": "三昧，鈍根故。不時解脫者得自在三昧，利根",
    "T28n1552_009:0948c05": "故、離三界欲故，是故能現在前非餘。欲界",
    "T28n1552_009:0948c06": "者，欲界現在前，多從說力起，故非餘。除欝單",
    "T28n1552_009:0948c07": "曰，餘三方。餘如前者，餘事如空空說。",
    "T28n1552_009:0948c08": "謂無相無相，　　彼行於寂止，",
    "T28n1552_009:0948c09": "行於無記滅，　　餘則如前說。",
    "T28n1552_009:0948c10": "謂無相無相彼行於寂止者，無相者於數滅",
    "T28n1552_009:0948c11": "觀寂止，於彼後起無相無相行。義言汝非數",
    "T28n1552_009:0948c12": "滅亦寂止。問：彼何緣？答：行於無記滅，非數滅",
    "T28n1552_009:0948c13": "是彼緣，是無記。亦不起非數滅，不起如前說。",
    "T28n1552_009:0948c14": "以是義故不說滅行。以有二種滅，謂非數滅、",
    "T28n1552_009:0948c15": "無常滅。若言滅行者，不知何等滅？亦非妙",
    "T28n1552_009:0948c16": "出行，以無記非妙，非出故；非三相所成，故止。",
    "T28n1552_009:0948c17": "餘如前說者，餘如空空說。又彼三昧，利根",
    "T28n1552_009:0948c18": "者盡智生時得，後方便現在前。佛不方便、辟",
    "T28n1552_009:0948c19": "支佛少方便、聲聞或中或上。空空無願無願，",
    "T28n1552_009:0948c20": "法智比智苦智後現在前；無相無相，法智比",
    "T28n1552_009:0948c21": "智滅智後現在前。若欲界三昧禪未來所攝，",
    "T28n1552_009:0948c22": "聖道後起。若非想非非想地無所有處，聖道",
    "T28n1552_009:0948c23": "後起。餘者自地次第。問：超越三昧云何正受？",
    "T28n1552_009:0948c24": "答：",
    "T28n1552_009:0948c25": "超越三摩提，　　上下至第三，",
    "T28n1552_009:0948c26": "及不念思惟，　　於緣超亦然。",
    "T28n1552_009:0948c27": "超越三摩提上下至第三者，謂超越三昧正",
    "T28n1552_009:0948c28": "受時，有漏初禪次第有漏第二禪現在前，",
    "T28n1552_009:0948c29": "如是次第乃至非想非非想處，然後次第還",
    "T28n1552_009:0949a01": "至初禪。於此諸地善修習已起無漏初禪，次",
    "T28n1552_009:0949a02": "第乃至無所有處，又復次第還至初禪。又此",
    "T28n1552_009:0949a03": "地善修習已，復起有漏初禪正受，從初禪起",
    "T28n1552_009:0949a04": "超入有漏第三禪，第三禪起已入空處，空處",
    "T28n1552_009:0949a05": "起已入無所有處。逆超亦如是。此地善修習",
    "T28n1552_009:0949a06": "已，然後起無漏超正受，是名超越方便。然",
    "T28n1552_009:0949a07": "後能有漏初禪起，次第入無漏第三禪正受。",
    "T28n1552_009:0949a08": "無漏第三禪次第有漏空處，有漏空處次第",
    "T28n1552_009:0949a09": "無漏無所有處。逆超亦如是。是名超越正受",
    "T28n1552_009:0949a10": "成就也。相遠故，不超第四正受也。三方不",
    "T28n1552_009:0949a11": "時解脫能起，非餘。何以故？離煩惱故、自在",
    "T28n1552_009:0949a12": "三昧勢力故，如前說。及不念思惟於緣起",
    "T28n1552_009:0949a13": "亦然者，若不穢污而斷境界者，彼因不憶念",
    "T28n1552_009:0949a14": "思惟境界有間名為斷，或有染心而緣斷境界，故舉不染以別之，因不念思惟者，率爾能緣超至三也，",
    "T28n1552_009:0949a15": "亦至第三，謂初禪緣欲界，次第上緣初禪二",
    "T28n1552_009:0949a16": "禪而正受此中明境界超而也文言唯次第，將先後超如上三昧中，故舉始以明終耳，緣",
    "T28n1552_009:0949a17": "初禪次第下緣欲界，次第上緣第二第三禪",
    "T28n1552_009:0949a18": "也。初禪緣二禪，次第下緣欲界及初禪，上緣",
    "T28n1552_009:0949a19": "第三第四禪。如是一切地盡當知。無色不緣",
    "T28n1552_009:0949a20": "下，前已說。雖苦法智次第苦比忍生乃至緣",
    "T28n1552_009:0949a21": "第一有，此不斷境界故相接不斷，故雖遠非超也。淨背捨次",
    "T28n1552_009:0949a22": "第，雖緣自地心起，或緣上地，但彼染污。問：佛",
    "T28n1552_009:0949a23": "語當言善、為無記耶？答：",
    "T28n1552_009:0949a24": "佛語善無記，　　如彼初心轉，",
    "T28n1552_009:0949a25": "究竟亦復然，　　無記或清淨。",
    "T28n1552_009:0949a26": "佛語善無記者，若調伏處方便而說是善，如",
    "T28n1552_009:0949a27": "說一切行無常、一切法無我、涅槃永滅，如是",
    "T28n1552_009:0949a28": "比。若彼不方便說，是無記。如問阿難何故園",
    "T28n1552_009:0949a29": "中高聲大聲？如是比。如彼初心轉究竟亦復",
    "T28n1552_009:0949b01": "然無記或清淨者，世尊以善心發語，即以善",
    "T28n1552_009:0949b02": "心究竟。無記心發語，或無記心究竟、或善",
    "T28n1552_009:0949b03": "心究竟。無有善心發語，無記心究竟，說時轉",
    "T28n1552_009:0949b04": "增不減故。問：聲聞云何？答：",
    "T28n1552_009:0949b05": "聲聞則不定，　　究竟及與轉，",
    "T28n1552_009:0949b06": "說時不退減，　　唯是佛世尊。",
    "T28n1552_009:0949b07": "聲聞則不定究竟及與轉者，聲聞善心發語，",
    "T28n1552_009:0949b08": "或善心究竟、或無記心究竟。無記心發語，或",
    "T28n1552_009:0949b09": "善心究竟、或無記心究竟。問：何故世尊善心",
    "T28n1552_009:0949b10": "發語善心究竟？聲聞善心發語無記心究竟",
    "T28n1552_009:0949b11": "耶？答：說時不退減唯是佛世尊。唯佛世尊說",
    "T28n1552_009:0949b12": "時不退，聲聞者舍利弗等說時猶退。問：幾入",
    "T28n1552_009:0949b13": "可燒、幾入能燒？答：",
    "T28n1552_009:0949b14": "諸入中有四，　　可燒亦能燒，",
    "T28n1552_009:0949b15": "可稱亦能稱，　　斷能斷無惑。",
    "T28n1552_009:0949b16": "諸入中有四可燒亦能燒者，色香味觸可燒",
    "T28n1552_009:0949b17": "亦能燒，不相離故。有說此四入可燒，不相離",
    "T28n1552_009:0949b18": "故。更有一入能燒，謂火大，得燒相故。可稱亦",
    "T28n1552_009:0949b19": "能稱者，即前說四入，可稱亦能稱，不相離故。",
    "T28n1552_009:0949b20": "有說四入能稱，一種可稱，得重相故。斷能斷",
    "T28n1552_009:0949b21": "無惑者，即前說四入可斷亦能斷，此中無",
    "T28n1552_009:0949b22": "惑說。問：地、地界何差別？答：",
    "T28n1552_009:0949b23": "地謂色形處，　　堅相說地界，",
    "T28n1552_009:0949b24": "餘二亦二種，　　風即風或異。",
    "T28n1552_009:0949b25": "地謂色形處者，色形處是地，色入所攝、眼識",
    "T28n1552_009:0949b26": "識，此世聞名。地界說堅相者，堅相是地界，",
    "T28n1552_009:0949b27": "觸入攝、身識識，此則第一義。餘二亦二種",
    "T28n1552_009:0949b28": "者，水及火亦二種。色形處是水，濕潤是水界。",
    "T28n1552_009:0949b29": "色形處是火，熅熱是火界。餘如前說。風即",
    "T28n1552_009:0949c01": "風或異者，有說風即風種，以非世間立名故。",
    "T28n1552_009:0949c02": "有說此亦世間立名，有塵風、無塵風，如是比。",
    "T28n1552_009:0949c03": "問：善根有幾種？答：",
    "T28n1552_009:0949c04": "福分說一種，　　及與解脫分，",
    "T28n1552_009:0949c05": "於福決定分，　　第四離諸漏。",
    "T28n1552_009:0949c06": "福分說一種者，若欲界聞思慧勝進施戒等",
    "T28n1552_009:0949c07": "俱生，得轉輪王、帝釋及餘欲界大力自在身",
    "T28n1552_009:0949c08": "報，及色無色界勝進善根能得有果者，是名",
    "T28n1552_009:0949c09": "福分。及與解脫分者，解脫分亦是欲界聞思",
    "T28n1552_009:0949c10": "施戒等俱生，背諸有向解脫。殖此諸善根者，",
    "T28n1552_009:0949c11": "中間雖斷善根，猶名逆流。何以故？必得涅槃",
    "T28n1552_009:0949c12": "故。是故如是說：寧為調達，不為外道欝頭藍",
    "T28n1552_009:0949c13": "子。調達雖造三逆，斷諸善根，滅善種子，入無",
    "T28n1552_009:0949c14": "間地獄阿毘至，阿者無，毘至者擇也間也，以因無善種子，故果名無種，餘二義如舊。地獄",
    "T28n1552_009:0949c15": "罪畢，於四萬歲壽人中得辟支佛證，諸根猛",
    "T28n1552_009:0949c16": "利，勝舍利弗等。欝頭藍子雖離八地生第一",
    "T28n1552_009:0949c17": "有，於彼報盡命終，來生於法林中，作著翅",
    "T28n1552_009:0949c18": "飛狸，殘害一切水陸眾生，死墮無間地獄。世",
    "T28n1552_009:0949c19": "尊不記得解脫時。種解脫種者，有如是相，處聽",
    "T28n1552_009:0949c20": "法坐，若聞法時，悲泣流淚身毛為竪，見生死",
    "T28n1552_009:0949c21": "過、涅槃善利，敬信正法及說法者。於福決定",
    "T28n1552_009:0949c22": "分者，觀察真諦暖等善根，於諦決定故、於諦",
    "T28n1552_009:0949c23": "滿足故、順向聖道故，名決定分。彼賢聖品已",
    "T28n1552_009:0949c24": "說。第四離諸漏者，無漏善根謂學無學，彼",
    "T28n1552_009:0949c25": "前已說。問：云何於惡趣得非數滅？答：",
    "T28n1552_009:0949c26": "當知布施等，　　能轉於惡趣，",
    "T28n1552_009:0949c27": "必定與忍俱，　　施等同或異。",
    "T28n1552_009:0949c28": "當知布施等能轉於惡趣者，或有施不墮惡",
    "T28n1552_009:0949c29": "道，或戒或聞或思、或暖或頂，若見生死過、涅",
    "T28n1552_009:0950a01": "槃善利故，背生死向涅槃而行布施，如此施",
    "T28n1552_009:0950a02": "者能轉惡道。餘善根亦如是。布施能轉惡道，",
    "T28n1552_009:0950a03": "而非頂。若謂不爾者不然。何以故？背生死",
    "T28n1552_009:0950a04": "故。或有未得決定善根而能極厭生死非得",
    "T28n1552_009:0950a05": "決定善根者。復次施與惡趣煩惱業極相違，",
    "T28n1552_009:0950a06": "非頂，是故無過。問：若諸善根不必定離惡趣",
    "T28n1552_009:0950a07": "者，何者必定？答：必定與忍俱。頓捨惡道必在",
    "T28n1552_009:0950a08": "於忍，忍與一切惡趣煩惱業相違故。捨忍者，",
    "T28n1552_009:0950a09": "惡趣煩惱業尚不起，況不捨。施等同或異者，",
    "T28n1552_009:0950a10": "從施乃至頂，或時離惡趣或不離，以非一切",
    "T28n1552_009:0950a11": "施能違惡趣煩惱業故。餘善根亦如是。已說",
    "T28n1552_009:0950a12": "轉惡趣因緣，謂意識不共今當說意識有六事，不與五識共。",
    "T28n1552_009:0950a13": "離欲及退時，　　受生亦命終，",
    "T28n1552_009:0950a14": "斷善及相續，　　當知是意識。",
    "T28n1552_009:0950a15": "此六事說住意識，思惟故、普緣故。世尊雖說",
    "T28n1552_009:0950a16": "眼見色、耳聞聲、身覺觸退，彼亦牽意識現在",
    "T28n1552_009:0950a17": "前故退。問：住何等受命終及生？答：",
    "T28n1552_009:0950a18": "謂一切眾生，　　悉住於捨受，",
    "T28n1552_009:0950a19": "命終及受生，　　以不捷疾故。",
    "T28n1552_009:0950a20": "謂一切眾生悉住於捨受命終及受生者，一",
    "T28n1552_009:0950a21": "切眾生住不苦不樂受命終及受生。問：何故？",
    "T28n1552_009:0950a22": "答：以不捷疾故。一切分中生分死分不明了、",
    "T28n1552_009:0950a23": "不覺悟故。於諸受中不苦不樂受最不捷疾",
    "T28n1552_009:0950a24": "不明了故，是故一切眾生住不苦不樂受命",
    "T28n1552_009:0950a25": "終及受生。問：若然者，不苦不樂受應無無漏，",
    "T28n1552_009:0950a26": "聖道捷疾故。答：非不苦不樂受無無漏，聖道",
    "T28n1552_009:0950a27": "力能令利故。如水在辛則辛、在苦則苦，甜酢",
    "T28n1552_009:0950a28": "醎淡亦如是。",
    "T28n1552_009:0950a29": "雜阿毘曇心論卷第九"
}