{
    "X81n1571_027:0651c06": "五燈全書卷第二十七",
    "X81n1571_027:0651c08": "京都聖感禪寺住持(臣)僧　(超永)　編輯",
    "X81n1571_027:0651c09": "京都古華嚴寺住持(臣)僧　(超揆)　較閱　進",
    "X81n1571_027:0651c10": "呈",
    "X81n1571_027:0651c11": "　　曹洞宗",
    "X81n1571_027:0651c12": "　　　青原下五世",
    "X81n1571_027:0651c13": "　　　　洞山价禪師法嗣",
    "X81n1571_027:0651c14": "撫州疎山匡仁禪師吉州新淦人。投本州元證出家。",
    "X81n1571_027:0651c15": "一日告其師。往東都聽習。未經歲月。忽曰。尋行數墨。",
    "X81n1571_027:0651c16": "語不如默。捨己求人。假不如真。遂造洞山。值山早參。",
    "X81n1571_027:0651c17": "出問。未有之言。請師示誨。山曰。不諾無人肯。師曰。還",
    "X81n1571_027:0651c18": "可功也無。山曰。你即今還功得麼。師曰。功不得。即無",
    "X81n1571_027:0651c19": "諱處　山他日上堂曰。欲知此事。直須如枯木生花。",
    "X81n1571_027:0651c20": "方與他合。師問。一切處不乖時如何。山曰。闍黎。此是",
    "X81n1571_027:0651c21": "功勳邊事。幸有無功之功。子何不問。師曰。無功之功。",
    "X81n1571_027:0651c22": "豈不是那邊人。山曰。大有人。笑子恁麼問。師曰。恁麼",
    "X81n1571_027:0651c23": "則迢然去也。山曰。迢然。非迢然。非不迢然。師曰。如何",
    "X81n1571_027:0651c24": "是迢然。山曰。喚作那邊人即不得。師曰。如何是非迢",
    "X81n1571_027:0652a01": "然。山曰。無辨處　山問師。空劫無人家。是甚麼人住",
    "X81n1571_027:0652a02": "處。師曰不識。山曰。人還有意旨也無。師曰。和尚何不",
    "X81n1571_027:0652a03": "問他。山曰。現問次。師曰。是何意旨。山不對　洎洞山",
    "X81n1571_027:0652a04": "順世。弟子禮終。乃到潭州大溈。值溈示眾曰。行脚高",
    "X81n1571_027:0652a05": "士。直須向聲色裏睡眠。聲色裏坐臥始得。師出問。如",
    "X81n1571_027:0652a06": "何是不落聲色句。溈豎起拂子。師曰。此是落聲色句。",
    "X81n1571_027:0652a07": "溈放下拂子。歸方丈。師不契。便辭香嚴。嚴曰。何不且",
    "X81n1571_027:0652a08": "住。師曰。某甲與和尚無緣。嚴曰。有何因緣試舉看。師",
    "X81n1571_027:0652a09": "遂舉前話。嚴曰。某甲有箇語。師曰。道甚麼。嚴曰。言發",
    "X81n1571_027:0652a10": "非聲。色前不物。師曰。元來此中有人。遂囑香嚴曰。向",
    "X81n1571_027:0652a11": "後有住處。某甲却來相見。乃去。溈問嚴曰。問聲色話",
    "X81n1571_027:0652a12": "底矮闍黎在麼。嚴曰。已去也。溈曰。曾舉向子麼。嚴曰。",
    "X81n1571_027:0652a13": "某甲亦曾對他來。溈曰。試舉看。嚴舉前語。溈曰。他道",
    "X81n1571_027:0652a14": "甚麼。嚴曰。深肯某甲。溈失笑曰。我將謂這矮子有長",
    "X81n1571_027:0652a15": "處。元來祇在這裏。此子向去。若有箇住處。近山無柴",
    "X81n1571_027:0652a16": "燒。近水無水喫　師聞福州大溈安和尚示眾曰。有",
    "X81n1571_027:0652a17": "句無句。如藤倚樹。師特入嶺到彼。值溈泥壁。便問。承",
    "X81n1571_027:0652a18": "聞和尚道。有句無句。如藤倚樹。是否。溈曰是。師曰。忽",
    "X81n1571_027:0652a19": "遇樹倒藤枯。句歸何處。溈放下泥盤。呵呵大笑。歸方",
    "X81n1571_027:0652a20": "丈。師曰。某甲三千里賣却布單。特為此事而來。和尚",
    "X81n1571_027:0652a21": "何得相弄。溈喚侍者。取二百錢與這上座去。遂囑曰。",
    "X81n1571_027:0652a22": "向後有獨眼龍。為子點破在。溈山次日上堂。師出問。",
    "X81n1571_027:0652a23": "法身之理。理絕元微。不奪是非之境。猶是法身邊事。",
    "X81n1571_027:0652a24": "如何是法身向上事。溈舉起拂子。師曰。此猶是法身",
    "X81n1571_027:0652b01": "邊事。溈曰。如何是法身向上事。師奪拂子。摺折擲向",
    "X81n1571_027:0652b02": "地上。便歸眾。溈曰。龍蛇易辨。衲子難瞞。後聞婺州明",
    "X81n1571_027:0652b03": "招謙和尚出世。徑往禮拜。招問。甚處來。師曰。閩中來。",
    "X81n1571_027:0652b04": "招曰。曾到大溈否。師曰到。招曰。有何言句。師舉前話。",
    "X81n1571_027:0652b05": "招曰。溈山可謂頭正尾正。祇是不遇知音。師亦不省。",
    "X81n1571_027:0652b06": "復問。忽遇樹倒藤枯。句歸何處。招曰。却使溈山笑轉",
    "X81n1571_027:0652b07": "新。師於言下大悟。乃曰。溈山元來笑裏有刀。遙望禮",
    "X81n1571_027:0652b08": "拜悔過　招一日問。虎生七子。那箇無尾巴。師曰。第",
    "X81n1571_027:0652b09": "七箇無尾巴　香嚴出世。師不爽前約。遂往訪之。嚴",
    "X81n1571_027:0652b10": "上堂。僧問。不求諸聖。不事己靈時如何。嚴曰。萬機休",
    "X81n1571_027:0652b11": "罷。千聖不攜。師在眾。作嘔聲曰。是何言歟。嚴聞。便下",
    "X81n1571_027:0652b12": "座曰。適對此僧語。必有不是。致招師叔如是。未審過",
    "X81n1571_027:0652b13": "在甚麼處。師曰。萬機休罷。猶有物在。千聖不攜。亦從",
    "X81n1571_027:0652b14": "人得。如何無過。嚴曰。却請師叔道。師曰。若教某甲道。",
    "X81n1571_027:0652b15": "須還師資禮始得。嚴乃禮拜躡前問。師曰。何不道肯",
    "X81n1571_027:0652b16": "諾不得全。嚴曰。肯又肯箇甚麼。諾又諾於阿誰。師曰。",
    "X81n1571_027:0652b17": "肯即肯他千聖。諾即諾於己靈。嚴曰。師叔恁麼道。向",
    "X81n1571_027:0652b18": "去倒屙三十年在　師到夾山。山上堂。師問。承師有",
    "X81n1571_027:0652b19": "言。目前無法。意在目前。如何是非目前法。山曰。夜月",
    "X81n1571_027:0652b20": "流輝。澄潭無影。師作掀禪床勢。山曰。闍黎作麼生。師",
    "X81n1571_027:0652b21": "曰。目前無法。了不可得。山曰。大眾看取這一員戰將",
    "X81n1571_027:0652b22": "　師參巖頭。頭見來。乃低頭佯睡。師近前而立。頭不",
    "X81n1571_027:0652b23": "顧。師拍禪床一下。頭回首曰。作甚麼。師曰。和尚且瞌",
    "X81n1571_027:0652b24": "睡。拂袖便行。頭呵呵大笑曰。三十年弄馬騎。今日被",
    "X81n1571_027:0652c01": "驢撲　回謁石霜。(機語。具石霜章)遂歸故里。出主藍田。信士",
    "X81n1571_027:0652c02": "張霸遷問。和尚有何言句。師示偈曰。吾有一寶琴。寄",
    "X81n1571_027:0652c03": "之在曠野。不是不解彈。未遇知音者　後遷疎山。上",
    "X81n1571_027:0652c04": "堂。病僧咸通年前。會得法身邊事。咸通年後。會得法",
    "X81n1571_027:0652c05": "身向上事。雲門出問。如何是法身邊事。師曰枯樁。曰",
    "X81n1571_027:0652c06": "如何是法身向上事。師曰。非枯樁。曰還許某甲說道",
    "X81n1571_027:0652c07": "理也無。師曰許。曰枯樁豈不是明法身邊事。師曰。是",
    "X81n1571_027:0652c08": "曰。非枯樁。豈不是明法身向上事。師曰是。曰祇如法",
    "X81n1571_027:0652c09": "身。還該一切也無。師曰。法身周徧。豈得不該。門指淨",
    "X81n1571_027:0652c10": "瓶曰。祇如淨瓶。還該法身麼。師曰。闍黎莫向淨瓶邊",
    "X81n1571_027:0652c11": "覓。門便禮拜　師問鏡清。肯諾不得全。子作麼生會。",
    "X81n1571_027:0652c12": "清曰。全歸肯諾。師曰。不得全。又作麼生。清曰。箇中無",
    "X81n1571_027:0652c13": "肯路。師曰。始愜病僧意　問僧。甚處來。曰雪峰來。師",
    "X81n1571_027:0652c14": "曰。我已前到時。事事不足。如今足也未。曰如今足也。",
    "X81n1571_027:0652c15": "師曰。粥足飯足。僧無對(雲門代曰。粥飯足足)　有僧。為師造壽",
    "X81n1571_027:0652c16": "塔畢白師。師曰。將多少錢與匠人。曰一切在和尚。師",
    "X81n1571_027:0652c17": "曰。為將三錢與匠人。為將兩錢與匠人。為將一錢與",
    "X81n1571_027:0652c18": "匠人。若道得。與吾親造塔來。僧無語。後僧舉似大嶺",
    "X81n1571_027:0652c19": "庵閒。閒曰。還有人道得麼。僧曰。未有人道得。閒曰。汝",
    "X81n1571_027:0652c20": "歸與疎山道。若將三錢與匠人。和尚此生決定不得",
    "X81n1571_027:0652c21": "塔。若將兩錢與匠人。和尚與匠人。共出一隻手。若將",
    "X81n1571_027:0652c22": "一錢與匠人。累他匠人。眉鬚墮落。僧回如教而說。師",
    "X81n1571_027:0652c23": "具威儀。望大嶺作禮。歎曰。將謂無人。大嶺有古佛。放",
    "X81n1571_027:0652c24": "光射到此。問雖然如是。也是臘月蓮花。大嶺後聞此",
    "X81n1571_027:0653a01": "語曰。我恁麼道。早是龜毛長三尺　問如何是諸佛",
    "X81n1571_027:0653a02": "師。師曰。何不問疎山老漢。僧無對　師常握木蛇。有",
    "X81n1571_027:0653a03": "僧問。手中是甚麼。師提起曰。曹家女。問如何是和尚",
    "X81n1571_027:0653a04": "家風。師曰。尺五頭巾。曰如何是尺五頭巾。師曰。圓中",
    "X81n1571_027:0653a05": "取不得　因鼓山舉威音王佛師。師乃問。作麼生是",
    "X81n1571_027:0653a06": "威音王佛師。山曰。莫無慚愧好。師曰。闍黎恁麼道即",
    "X81n1571_027:0653a07": "得。若約病僧即不然。山曰。作麼生是威音王佛師。師",
    "X81n1571_027:0653a08": "曰。不坐無貴位　問靈機未運時如何。師曰。夜半放",
    "X81n1571_027:0653a09": "白牛　問如何是一句。師曰不道。曰為甚麼不道。師",
    "X81n1571_027:0653a10": "曰。少時輩　問久負不逢時如何。師曰。饒你雄信解",
    "X81n1571_027:0653a11": "拈鎗。比逐秦王較百步。曰正當恁麼時如何。師曰。將",
    "X81n1571_027:0653a12": "軍不上便橋。金牙徒勞拈筈　問如何是直指。師曰。",
    "X81n1571_027:0653a13": "珠中有水君不信。擬向天邊問太陽　冬至上堂。僧",
    "X81n1571_027:0653a14": "問。如何是冬來意。師曰。京師出大黃　問和尚百年",
    "X81n1571_027:0653a15": "後。向甚麼處去。師曰。背抵芒叢。四脚指天　師臨遷",
    "X81n1571_027:0653a16": "化有偈。示眾曰。我路碧空外。白雲無處閒。世有無根",
    "X81n1571_027:0653a17": "樹。黃葉風送還。偈終而逝。塔於本山。",
    "X81n1571_027:0653a18": "青林師虔禪師初參洞山。山問。近離甚處。師曰武陵。",
    "X81n1571_027:0653a19": "曰武陵法道。何似此間。師曰。胡地冬抽笋。山曰。別甑",
    "X81n1571_027:0653a20": "炊香飯。供養此人。師拂袖便出。山曰。此子向後走殺",
    "X81n1571_027:0653a21": "天下人在　師在洞山栽松次。有劉翁者求偈。師作",
    "X81n1571_027:0653a22": "偈曰。長長三尺餘。鬱鬱覆青草。不知何代人。得見此",
    "X81n1571_027:0653a23": "松老。劉得偈。呈洞山。山謂曰。此是第三代洞山主人",
    "X81n1571_027:0653a24": "　師辭洞山。山曰。子向甚麼處去。師曰。金輪不隱的。",
    "X81n1571_027:0653b01": "徧界絕紅塵。山曰。善自保任。師珍重而出。洞山門送。",
    "X81n1571_027:0653b02": "謂師曰。恁麼去一句。作麼生道。師曰。步步踏紅塵。通",
    "X81n1571_027:0653b03": "身無影像。山良久。師曰。老和尚。何不速道。山曰。子得",
    "X81n1571_027:0653b04": "恁麼性急。師曰。某甲罪過。便禮辭　師至山南府青",
    "X81n1571_027:0653b05": "銼山。住庵經十年。忽記洞山遺言。乃曰。當利羣蒙。豈",
    "X81n1571_027:0653b06": "拘小節耶。遂往隨州。眾請住青林。後遷洞山。凡有新",
    "X81n1571_027:0653b07": "到。先令般柴三轉。然後參堂。有一僧不肯。問師曰。三",
    "X81n1571_027:0653b08": "轉內即不問。三轉外如何。師曰。鐵輪天子寰中旨。僧",
    "X81n1571_027:0653b09": "無對。師便打趂出　問昔年病苦。又中毒藥。請師醫。",
    "X81n1571_027:0653b10": "師曰。金錍撥破腦。頂上灌醍醐。曰恁麼則謝師醫。師",
    "X81n1571_027:0653b11": "便打　上堂。祖師門下。鳥道元微。功窮皆轉。不究難",
    "X81n1571_027:0653b12": "明。汝等諸人。直須離心意識參。出凡聖路學。方可保",
    "X81n1571_027:0653b13": "任。若不如是。非吾子息　問久負不逢時如何。師曰。",
    "X81n1571_027:0653b14": "古皇尺一寸　問請師答話。師曰。修羅掌於日月",
    "X81n1571_027:0653b15": "　上堂。祖師宗旨。今日施行。法令已彰。復有何事。僧問。",
    "X81n1571_027:0653b16": "正法眼藏。祖祖相傳。未審和尚傳付何人。師曰。靈苗",
    "X81n1571_027:0653b17": "生有地。大悟不存師　問如何是道。師曰。回頭尋遠",
    "X81n1571_027:0653b18": "澗。曰如何是道中人。師曰。擁雪首揚眉　問千差路",
    "X81n1571_027:0653b19": "別。如何頓曉。師曰。足下背驪珠。空怨長天月　問學",
    "X81n1571_027:0653b20": "人徑往時如何。師曰。死蛇當大路。勸子莫當頭。曰當",
    "X81n1571_027:0653b21": "頭者如何。師曰。喪子命根。曰不當頭者如何。師曰。亦",
    "X81n1571_027:0653b22": "無回避處。曰正當恁麼時如何。師曰。失卻也。曰向甚",
    "X81n1571_027:0653b23": "麼處去。師曰。草深無覓處。曰和尚也須隄防始得。師",
    "X81n1571_027:0653b24": "拊掌曰。一等是箇毒氣。",
    "X81n1571_027:0653c01": "高安白水本仁禪師因設先洞山忌齋。僧問。供養先",
    "X81n1571_027:0653c02": "師。先師還來也無。師曰。更下一分供養著　上堂。老",
    "X81n1571_027:0653c03": "僧尋常不欲向聲前色後。鼓弄人家男女。何故。且聲",
    "X81n1571_027:0653c04": "不是聲。色不是色。僧問。如何是聲不是聲。師曰。喚作",
    "X81n1571_027:0653c05": "色得麼。曰如何是色不是色。師曰。喚作聲得麼。僧作",
    "X81n1571_027:0653c06": "禮。師曰。且道。為汝說答汝話。若向這裏會得。有箇入",
    "X81n1571_027:0653c07": "處　上堂。眼裏著沙不得。耳裏著水不得。僧問。如何",
    "X81n1571_027:0653c08": "是眼裏著沙不得。師曰。應真無比。曰如何是耳裏著",
    "X81n1571_027:0653c09": "水不得。師曰。白淨無垢　問文殊與普賢。萬法悉同",
    "X81n1571_027:0653c10": "源。文殊普賢即不問。如何是同源底法。師曰。卻問取",
    "X81n1571_027:0653c11": "文殊普賢。曰如何是文殊普賢。師曰。一釣便上　師",
    "X81n1571_027:0653c12": "因鏡清參曰。時寒道者。清曰。不敢。師曰。還有臥單也",
    "X81n1571_027:0653c13": "無。曰設有。亦無展底工夫。師曰。直饒道者滴水冰生。",
    "X81n1571_027:0653c14": "亦不干他事。曰滴水冰生。事不相涉。師曰。是曰。此人",
    "X81n1571_027:0653c15": "意作麼生。師曰。此人不落意。曰不落意此人聻。師曰。",
    "X81n1571_027:0653c16": "高山頂上。無可與道者啗啄　長生然問。如何是西",
    "X81n1571_027:0653c17": "來意。師曰。還見庭前杉樧樹否。曰恁麼則和尚今日。",
    "X81n1571_027:0653c18": "因學人致得是非。師曰。多口座主。然去後師方知是",
    "X81n1571_027:0653c19": "雪峰禪客。乃曰。盜法之人。終不成器(然住後。眾緣不備。果符記因",
    "X81n1571_027:0653c20": "僧問。從上宗乘。如何舉唱。然曰。不可為闍黎一人。荒却長生山也。玄沙聞曰。然師兄。佛法即大行。受記之緣亦",
    "X81n1571_027:0653c21": "就)　問如何是不遷義。師曰。落花隨流水。明月上孤",
    "X81n1571_027:0653c22": "岑　師將順世。焚香白眾曰。香烟絕處。是吾涅槃時",
    "X81n1571_027:0653c23": "也。言訖。跏趺而坐。息隨烟滅。",
    "X81n1571_027:0653c24": "洛京白馬遁儒禪師僧問。如何是衲僧本分事。師曰。",
    "X81n1571_027:0654a01": "十道不通風。瘂子傳來信。曰傳甚麼信。師乃合掌頂",
    "X81n1571_027:0654a02": "戴　問如何是密室中人。師曰。纔生不可得。不貴未",
    "X81n1571_027:0654a03": "生時。曰是箇甚麼不貴未生時。師曰。是汝阿爺　問",
    "X81n1571_027:0654a04": "三千里外嚮白馬。及乎到來。為甚麼不見。師曰。是汝",
    "X81n1571_027:0654a05": "不見。不干老僧事。曰請和尚指示。師曰。指即沒交涉。",
    "X81n1571_027:0654a06": "　問如何是學人本分事。師曰。昨夜三更月正午",
    "X81n1571_027:0654a07": "　問如何是法身向上事。師曰。井底蝦蟇吞却月(僧問黃龍",
    "X81n1571_027:0654a08": "如何是井底蝦蟇吞却月。龍曰。不奈何。曰恁麼則吞却去也。龍曰一任吞曰。吞後如何。龍曰。好蝦蟇)",
    "X81n1571_027:0654a09": "　問如何是學人急切處。師曰。俊鳥猶嫌鈍。瞥然早已",
    "X81n1571_027:0654a10": "遲　問如何是西來意。師曰。點額猢猻探月波。",
    "X81n1571_027:0654a11": "潭州龍牙山居遁證空禪師建昌南城郭氏子。十四",
    "X81n1571_027:0654a12": "出家於吉州滿田。秉具嵩嶽。首參翠微。乃問。學人自",
    "X81n1571_027:0654a13": "到和尚法席。一箇餘月。不蒙一法示誨。意在於何。微",
    "X81n1571_027:0654a14": "曰。嫌甚麼。師又問洞山。山曰。爭怪得老僧(法眼別曰祖師來也。",
    "X81n1571_027:0654a15": "雲居齊曰。此三人尊宿。還有親疎也無。若有那箇親。若無親疎。眼在甚麼處)　師問翠微。",
    "X81n1571_027:0654a16": "如何是祖師意。微曰。與我將禪板來。師遂過禪板。微",
    "X81n1571_027:0654a17": "接得。便打。師曰。打即任打。要且無祖師意。又問臨濟。",
    "X81n1571_027:0654a18": "如何是祖師意。濟曰。與我將蒲團來。師乃過蒲團。濟",
    "X81n1571_027:0654a19": "接得。便打。師曰。打即任打。要且無祖師意。後有僧問。",
    "X81n1571_027:0654a20": "和尚行脚時。問二尊宿祖師意。未審二尊宿明也未。",
    "X81n1571_027:0654a21": "師曰。明即明也。要且無祖師意(東禪齊曰。眾中道。佛法即有。祗是佛祖師",
    "X81n1571_027:0654a22": "意。若恁麼會。有何交涉。別作麼生。會無祖師意底道理)　師復舉德山頭落底",
    "X81n1571_027:0654a23": "語。因自省過。遂止於洞山隨眾參請。一日問。如何是",
    "X81n1571_027:0654a24": "祖師西來意。山曰。待洞水逆流。即向汝道。師始悟厥",
    "X81n1571_027:0654b01": "旨。服勤八稔。湖南馬氏。請住龍牙　上堂。夫參元人。",
    "X81n1571_027:0654b02": "須透過祖佛始得。新豐和尚道。祖佛言教。似生冤家。",
    "X81n1571_027:0654b03": "始有參學。分若透不得。即被祖佛謾去。僧問。祖佛還",
    "X81n1571_027:0654b04": "有謾人之心也無。師曰汝道。江湖還有礙人之心也",
    "X81n1571_027:0654b05": "無。乃曰。江湖雖無礙人之心。為時人過不得。江湖成",
    "X81n1571_027:0654b06": "礙人去。不得道江湖不礙人。祖佛雖無謾人之心。為",
    "X81n1571_027:0654b07": "時人透不得。祖佛成謾人去。不得道祖佛不謾人。若",
    "X81n1571_027:0654b08": "透得祖佛過。此人過却祖佛。若也如是始體得佛祖",
    "X81n1571_027:0654b09": "意。方與向上人同。如未透得。但學佛學祖。則萬劫無",
    "X81n1571_027:0654b10": "有出期。僧曰。如何得不被祖佛謾去。師曰。道者直須",
    "X81n1571_027:0654b11": "自悟去始得　問十二時中。如何著力。師曰。如無手",
    "X81n1571_027:0654b12": "人欲行拳始得　問終日區區。如何頓息。師曰。如孝",
    "X81n1571_027:0654b13": "子喪卻父母始得　(東禪齊曰。眾中道。如喪父母。向有閒暇。恁麼會。還息得人疑情麼。除",
    "X81n1571_027:0654b14": "此外。且作麼生會龍牙意)　示眾。問如何是道。師曰。無異人心是。",
    "X81n1571_027:0654b15": "乃曰。若人體得道無異人心。始是道人。若是言說則",
    "X81n1571_027:0654b16": "沒交涉。道者汝知行底道人否。十二時中。除卻著衣",
    "X81n1571_027:0654b17": "喫飯。無絲髮異於人心。無誑人心。此箇始是道人。若",
    "X81n1571_027:0654b18": "道我得我會。則沒交涉。大不容易　問如何是祖師",
    "X81n1571_027:0654b19": "西來意。師曰。待石烏龜解語。即向汝道。曰石烏龜語",
    "X81n1571_027:0654b20": "也。師曰。向汝道甚麼　問古人得箇甚麼便休去。師",
    "X81n1571_027:0654b21": "曰。如賊入空室　問無邊身菩薩。為甚麼不見如來",
    "X81n1571_027:0654b22": "項相。師曰。汝道如來還有頂相麼　問大庾嶺頭提",
    "X81n1571_027:0654b23": "不起時如何。師曰。六祖為甚麼將得去　問二鼠侵",
    "X81n1571_027:0654b24": "藤時如何。師曰。須有隱身處始得。曰如何是隱身處。",
    "X81n1571_027:0654c01": "師曰。還見儂家麼　問維摩掌擎世界。未審。維摩向",
    "X81n1571_027:0654c02": "甚麼處立。師曰。道者汝道維摩掌擎世界　問知有",
    "X81n1571_027:0654c03": "底人。為甚麼卻有生死。師曰。恰似道者未悟時　問",
    "X81n1571_027:0654c04": "如何是西來意。師曰。此一問最苦　問祖意教意。是",
    "X81n1571_027:0654c05": "同是別。師曰。祖師在後來　問如何是無事沙門。師",
    "X81n1571_027:0654c06": "曰。若是沙門。不得無事。曰為甚麼不得無事。師曰。覓",
    "X81n1571_027:0654c07": "一箇也難得　問蟾蜍無反照之功。玉兔無伴月之",
    "X81n1571_027:0654c08": "意時如何。師曰。堯舜之君。猶有化在　問如何得此",
    "X81n1571_027:0654c09": "身安去。師曰。不被別身謾始得(法眼別曰。誰惱亂汝)　報慈嶼",
    "X81n1571_027:0654c10": "讚師真曰。日出連山。月圓當戶。不是無身。不欲全露。",
    "X81n1571_027:0654c11": "師一日在帳中坐。僧問。不是無身。不欲全露。請師全",
    "X81n1571_027:0654c12": "露。師撥開帳子曰。還見麼。曰不見。師曰。不將眼來。(報慈",
    "X81n1571_027:0654c13": "嶼聞曰。龍牙祇道得一半。法眼別曰。飽叢林)師於後唐莊宗同光癸未九",
    "X81n1571_027:0654c14": "月十三夜。有大星隕於方丈前。詰旦端坐而逝。壽八",
    "X81n1571_027:0654c15": "十九。臘七十五。",
    "X81n1571_027:0654c16": "京兆華嚴寺休靜禪師在洛浦典維那時。一日白槌",
    "X81n1571_027:0654c17": "普請曰。上間般柴。下間鋤地。第一座問。聖僧作甚麼。",
    "X81n1571_027:0654c18": "師曰。當堂不正坐。不赴兩頭機　師參洞山。問學人",
    "X81n1571_027:0654c19": "無箇理路。未免情識運為。山曰。汝還見有理路也無。",
    "X81n1571_027:0654c20": "師曰。見無理路。山曰。甚處得情識來。師曰。學人實問。",
    "X81n1571_027:0654c21": "山曰。恁麼則直須向萬里無寸草處去。師曰。萬里無",
    "X81n1571_027:0654c22": "寸草處。還許某甲去也無。山曰。直須恁麼去　師般",
    "X81n1571_027:0654c23": "柴次。洞山把住曰。狹路相逢時如何。師曰。反側反側。",
    "X81n1571_027:0654c24": "山曰。汝記吾言。向南住有一千人。向北住止三百而",
    "X81n1571_027:0655a01": "已。初住福州東山之華嚴。眾滿一千。未幾。屬後唐莊",
    "X81n1571_027:0655a02": "宗。徵入輦下。大闡玄風。其徒果止三百　莊宗問。祖",
    "X81n1571_027:0655a03": "意教意。是同是別。師曰。探盡龍宮藏。眾義不能詮",
    "X81n1571_027:0655a04": "　問。大悟底人。為甚麼卻迷。師曰。破鏡不重照。落花難",
    "X81n1571_027:0655a05": "上枝　問大軍設天王齋求勝。賊軍亦設天王齋求",
    "X81n1571_027:0655a06": "勝。未審天王赴阿誰願。師曰。天垂雨露。不揀榮枯",
    "X81n1571_027:0655a07": "　莊宗。請入內齋。見大師大德總轉經。唯師與徒眾。默",
    "X81n1571_027:0655a08": "坐。帝問。師為甚麼不看經。師曰。道泰不傳天子令。時",
    "X81n1571_027:0655a09": "清休唱太平歌。帝曰。師一人即得。徒眾為甚麼也不",
    "X81n1571_027:0655a10": "看經。師曰。師子窟中無異獸。象王行處絕狐蹤。帝曰。",
    "X81n1571_027:0655a11": "大師大德。為甚麼總看經。師曰。水母元無眼。求食須",
    "X81n1571_027:0655a12": "賴鰕。帝曰。既是後生。為甚麼卻稱長老。師曰。三歲國",
    "X81n1571_027:0655a13": "家龍鳳子。百年殿下老朝臣　師後遊河朔。於平陽",
    "X81n1571_027:0655a14": "示滅。茶毗獲舍利。建四浮圖。一晉州。一房州。一終南",
    "X81n1571_027:0655a15": "山逍遙園。一華嚴寺。敕諡寶智禪師。無為之塔。",
    "X81n1571_027:0655a16": "瑞州九峰普滿禪師僧問。如何是不遷義。師曰。東生",
    "X81n1571_027:0655a17": "明月。西落金烏。曰非師不。委師。曰理當則行。僧禮拜。",
    "X81n1571_027:0655a18": "師便打。僧曰。仁義道中。禮拜何咎。師曰。來處不明。須",
    "X81n1571_027:0655a19": "行嚴令　問眼不到色塵時如何。師指香臺曰。面前",
    "X81n1571_027:0655a20": "是甚麼。曰請師子細。師曰。不妨遭人檢點　問人人",
    "X81n1571_027:0655a21": "盡道請益。未審師還拯濟也無。師曰。汝道巨嶽還乏",
    "X81n1571_027:0655a22": "寸土麼。曰四海參尋。當為何事。師曰。演若迷頭心自",
    "X81n1571_027:0655a23": "狂。曰還有不狂者也無。師曰。有曰。如何是不狂者。師",
    "X81n1571_027:0655a24": "曰。突皢途中眼不開　問僧。近離甚處。曰閩中。師曰。",
    "X81n1571_027:0655b01": "遠涉不易。曰不難。動步便到。師曰。有不動步者麼。曰",
    "X81n1571_027:0655b02": "有。師曰。爭得到此間。僧無對。師以拄杖趂下　問對",
    "X81n1571_027:0655b03": "鏡心不動時如何。師曰。汝無大人力。曰如何是大人",
    "X81n1571_027:0655b04": "力。師曰。對鏡心不動。曰適來為甚麼道無大人力。師",
    "X81n1571_027:0655b05": "曰。在舍祇言為客易。臨川方覺取魚難　問如何是",
    "X81n1571_027:0655b06": "道。師曰。見通車馬。曰如何是道中人。師便打。僧作禮。",
    "X81n1571_027:0655b07": "師便喝　問十二時中。如何合道。師曰。與心合道。曰",
    "X81n1571_027:0655b08": "畢竟如何。師曰。土上加泥。猶自可離波求水。實堪悲。",
    "X81n1571_027:0655b09": "　問如何是不壞身。師曰。正是曰學。人不會。請師直",
    "X81n1571_027:0655b10": "指。師曰。適來曲多少　問古人道。真因妄立。從妄顯",
    "X81n1571_027:0655b11": "真。是否。師曰。是曰。如何是真。師曰。不雜食。曰如何是",
    "X81n1571_027:0655b12": "妄。師曰。起倒攀緣。曰去此二途。如何合得圓常。師曰。",
    "X81n1571_027:0655b13": "不敬功德天。誰嫌黑暗女　問九峰一路。今古咸知。",
    "X81n1571_027:0655b14": "向上宗乘。請師提唱。師豎起拂子。僧曰。大眾側聆。願",
    "X81n1571_027:0655b15": "垂方便。師曰。清波不覩魚龍現迅浪風。高下底鉤。曰",
    "X81n1571_027:0655b16": "若不久參。那知今日。師曰。人生無定止。像沒鏡中圓",
    "X81n1571_027:0655b17": "　問如何是祖師西來意。師曰。更問阿誰。曰恁麼則",
    "X81n1571_027:0655b18": "學人全體是也。師曰。須彌頂上戴須彌。",
    "X81n1571_027:0655b19": "益州北院通禪師初參夾山。問曰。目前無法。意在目",
    "X81n1571_027:0655b20": "前。不是目前法。非耳目之所到。豈不是和尚語。山曰。",
    "X81n1571_027:0655b21": "是。師乃掀倒禪床。义手而立。山起來打一拄杖。師便",
    "X81n1571_027:0655b22": "下去　次參洞山。山上堂曰。坐斷主人公。不落第二",
    "X81n1571_027:0655b23": "見。師出眾曰。須知有一人不合伴。山曰。猶是第二見。",
    "X81n1571_027:0655b24": "師便掀倒禪床。山曰。上座作麼生。師曰。待某甲舌頭",
    "X81n1571_027:0655c01": "爛。即向和尚道　後辭洞山。擬入嶺。山曰。善為飛猿",
    "X81n1571_027:0655c02": "嶺峻好看。師良久。山召通闍黎。師應諾。山曰。何不入",
    "X81n1571_027:0655c03": "嶺去。師因有省。更不入嶺　住後。上堂。諸上座。有甚",
    "X81n1571_027:0655c04": "麼事出來論量取。若上上根機。不假如斯。若是中下",
    "X81n1571_027:0655c05": "之流。直須剗削門頭戶底教。索索地莫教入泥水。第",
    "X81n1571_027:0655c06": "一速須省事。直須無心去學得。千般萬般。祇成知解。",
    "X81n1571_027:0655c07": "與衲僧門下。有甚麼交。涉僧。問直須無心學時如何。",
    "X81n1571_027:0655c08": "師曰。不管繫　問如何是佛。師曰。峭壁本無苔。灑墨",
    "X81n1571_027:0655c09": "圖斑駮　問二龍爭珠。誰是得者。師曰。得者失。曰不",
    "X81n1571_027:0655c10": "得者如何。師曰。還我珠來。問如何是清淨法身。師曰。",
    "X81n1571_027:0655c11": "無點汙　問轉不得時如何。師曰。功不到　問如何",
    "X81n1571_027:0655c12": "是大富貴底人。師曰。如輪王寶藏。曰如何是赤窮底",
    "X81n1571_027:0655c13": "人。師曰。如酒店腰帶　問水灑不著時如何。師曰。乾",
    "X81n1571_027:0655c14": "剝剝地　問一槌便成時如何。師曰。不是偶然　問",
    "X81n1571_027:0655c15": "如何是祖師西來意。師曰。壁上畵枯松。遊蜂競采蘂。",
    "X81n1571_027:0655c16": "示滅。後敕諡證真禪師。",
    "X81n1571_027:0655c17": "洞山道全禪師問先洞山。如何是出離之要。山曰。闍",
    "X81n1571_027:0655c18": "黎。足下烟生。師當下契悟。更不他遊。雲居進語曰。終",
    "X81n1571_027:0655c19": "不敢孤負和尚足下烟生。山曰。步步元者。即是功到。",
    "X81n1571_027:0655c20": "暨洞山圓寂。眾請踵迹住持　僧問。佛入王宮。豈不",
    "X81n1571_027:0655c21": "是大聖再來。師曰。護明不下生。曰爭奈六年苦行何。",
    "X81n1571_027:0655c22": "師曰。幻人呈幻事。曰非幻者如何。師曰。王宮覓不得",
    "X81n1571_027:0655c23": "　問清淨行者。不入涅槃。破戒比丘。不入地獄時如",
    "X81n1571_027:0655c24": "何。師曰。度盡無遺影。還他越涅槃　問極目千里。是",
    "X81n1571_027:0656a01": "甚麼風範。師曰。是闍黎風範。曰未審和尚風範如何。",
    "X81n1571_027:0656a02": "師曰。不布婆娑眼。",
    "X81n1571_027:0656a03": "京兆蜆子和尚不知何許人。事迹頗異。居無定所。自",
    "X81n1571_027:0656a04": "印心於洞山。混俗閩川。不畜道具。不循律儀。冬夏唯",
    "X81n1571_027:0656a05": "披一衲。逐日沿江岸。採掇鰕蜆。以充其腹。暮即宿東",
    "X81n1571_027:0656a06": "山白馬廟紙錢中。居民目為蜆子和尚　華嚴靜聞",
    "X81n1571_027:0656a07": "之。欲決真假。先潛入紙錢中。深夜師歸。嚴把住曰。如",
    "X81n1571_027:0656a08": "何是祖師西來意。師遽答曰。神前酒臺盤。嚴放手曰。",
    "X81n1571_027:0656a09": "不虗與我同根生　嚴後赴莊宗詔。入長安。師亦先",
    "X81n1571_027:0656a10": "至。每日歌唱自拍。或乃佯狂。泥雪去來。俱無蹤跡。厥",
    "X81n1571_027:0656a11": "後不知所終。",
    "X81n1571_027:0656a12": "台州幽棲道幽禪師鏡清問。如何是少父。師曰。無標",
    "X81n1571_027:0656a13": "的曰。無標的。以為少父耶。師曰。有甚麼過。曰祇如少",
    "X81n1571_027:0656a14": "父作麼生。師曰。道者是甚麼心行　問如何是佛。師",
    "X81n1571_027:0656a15": "曰。汝不信是眾生。曰學人大信。師曰。若作勝解。即受",
    "X81n1571_027:0656a16": "羣邪　問如何是道。師曰。但有路可上。更高人也行",
    "X81n1571_027:0656a17": "曰如何是道中人。師曰。解驅雲裏信　師一日齋時",
    "X81n1571_027:0656a18": "入堂白槌曰。白大眾。眾舉頭。師曰。且喫飯　師將示",
    "X81n1571_027:0656a19": "滅。僧問。和尚百年後。向甚麼處去。師曰。迢然迢然。言",
    "X81n1571_027:0656a20": "訖坐亡。",
    "X81n1571_027:0656a21": "越州乾峰和尚上堂。法身有三種病。二種光。須是一",
    "X81n1571_027:0656a22": "一透得。始解歸家穩坐。須知更有向上一竅在。雲門",
    "X81n1571_027:0656a23": "出問。庵內人。為甚麼不知庵外事。師呵呵大笑。門曰。",
    "X81n1571_027:0656a24": "猶是學人疑處。師曰。子是甚麼心行。門曰。也要和尚",
    "X81n1571_027:0656b01": "相委。師曰。直須與麼始解穩坐。門應喏喏　上堂。舉",
    "X81n1571_027:0656b02": "一不得。舉二放過。一著落在第二。雲門出眾曰。昨日",
    "X81n1571_027:0656b03": "有人從天台來。却往徑山去。師曰。典座來日不得普",
    "X81n1571_027:0656b04": "請。便下座　問僧。甚處來。曰天台。師曰。見說石橋作",
    "X81n1571_027:0656b05": "兩段。是否。曰和尚甚處得這消息來。師曰。將謂華頂",
    "X81n1571_027:0656b06": "峰前客。元是平田莊裏人　問如何得出三界去。師",
    "X81n1571_027:0656b07": "曰。喚院主來。趂出這僧著　師問眾僧。輪回六趣。具",
    "X81n1571_027:0656b08": "甚麼眼。眾無對　問如何是超佛越祖之談。師曰。老",
    "X81n1571_027:0656b09": "僧問聻。曰和尚問則且置。師曰。老僧問。尚不奈何說",
    "X81n1571_027:0656b10": "甚麼超佛越祖之談　問十方薄伽梵。一路涅槃門。",
    "X81n1571_027:0656b11": "未審。路頭在甚麼處。師以拄杖畫曰。在這裏(僧後請益雲門。",
    "X81n1571_027:0656b12": "門拈起扇子曰。扇子[跳-兆+孛]跳。上三十三天。築著帝釋鼻孔。東海鯉魚。打一棒雨似盆傾會麼)。",
    "X81n1571_027:0656b13": "吉州禾山和尚僧問。學人欲伸一問。師還答否。師曰。",
    "X81n1571_027:0656b14": "禾山答汝了也　問如何是西來意。師曰。禾山大頂",
    "X81n1571_027:0656b15": "　問如何是和尚家風。師曰。滿目青山起白雲。曰或",
    "X81n1571_027:0656b16": "遇客來如何祇待。師曰。滿盤無味醍醐果　問無言",
    "X81n1571_027:0656b17": "童子居何國土。師曰。當軒木馬嘶風切。",
    "X81n1571_027:0656b18": "明州天童咸啟禪師問伏龍。甚處來。曰伏龍來。師曰。",
    "X81n1571_027:0656b19": "還伏得龍麼。曰不曾伏這畜生。師曰。且坐喫茶　簡",
    "X81n1571_027:0656b20": "大德問。學人卓卓上來。請師的的。師曰。我這裏一屙",
    "X81n1571_027:0656b21": "便了。有甚麼卓卓的的。曰和尚恁麼答話。更買草鞋",
    "X81n1571_027:0656b22": "行脚好。師曰。近前來。簡近前。師曰。祇如老僧恁麼答。",
    "X81n1571_027:0656b23": "過在甚麼處。簡無對。師便打　問如何是本來無物。",
    "X81n1571_027:0656b24": "師曰。石潤元含玉。鑛異自生金　問如何是真常流",
    "X81n1571_027:0656c01": "注。師曰。涓滴無移。",
    "X81n1571_027:0656c02": "潭州寶蓋山和尚僧問。一間無漏舍。合是何人居。師",
    "X81n1571_027:0656c03": "曰。無名不挂體。曰還有位也無。師曰。不處　問如何",
    "X81n1571_027:0656c04": "是寶蓋。師曰。不從人天得。曰如何是寶蓋中人。師曰。",
    "X81n1571_027:0656c05": "不與時人知。曰佛來時如何。師曰。覓他路不得　問",
    "X81n1571_027:0656c06": "世界壞時。此物何處去。師曰。千聖尋不得。曰時人如",
    "X81n1571_027:0656c07": "何歸向。師曰。直須似他去。曰還有的當也無。師曰。不",
    "X81n1571_027:0656c08": "立標則　問不居正位底人。如何行履。師曰。紅焰叢",
    "X81n1571_027:0656c09": "中駿馬嘶。",
    "X81n1571_027:0656c10": "澧州欽山文邃禪師福州人。少依杭州大慈中。受業",
    "X81n1571_027:0656c11": "時巖。頭雪峰在眾覩師吐論知是法器。相率遊方。二",
    "X81n1571_027:0656c12": "大士。各承德山印記。師雖屢激揚。而終然凝滯。一日",
    "X81n1571_027:0656c13": "問德山曰。天王也恁麼道。龍潭也恁麼道。未審和尚",
    "X81n1571_027:0656c14": "作麼生道。山曰。汝試舉天王龍潭道底看。師擬進語。",
    "X81n1571_027:0656c15": "山便打。師被打。歸延壽堂曰。是則是打我太煞。巖頭",
    "X81n1571_027:0656c16": "曰汝恁麼道。他後不得道見德山來　後於洞山。言",
    "X81n1571_027:0656c17": "下發解。乃為之嗣。年二十七。止於欽山。大眾前嘗舉",
    "X81n1571_027:0656c18": "參洞山時語。山問。甚麼處來。師曰。大慈來。曰還見大",
    "X81n1571_027:0656c19": "慈麼師曰。見曰。色前見。色後見。師曰。非色前後見。洞",
    "X81n1571_027:0656c20": "山默置。師乃曰。此吾離師太早。不盡師意　僧問。如",
    "X81n1571_027:0656c21": "何是祖師西來意。師曰。梁公曲尺。誌公剪刀　問一",
    "X81n1571_027:0656c22": "切諸佛。及諸佛法。皆從此經出。如何是此經。師曰。常",
    "X81n1571_027:0656c23": "轉。曰未審經中說甚麼。師曰。有疑請問　問如何是",
    "X81n1571_027:0656c24": "和尚家風。師曰。錦繡銀香囊。風吹滿路香。巖頭聞。令",
    "X81n1571_027:0657a01": "僧去曰。傳語十八子。好好事潘郎　有僧寫師真呈。",
    "X81n1571_027:0657a02": "師曰。還似我也無。僧無對。師自代曰。眾僧看取　德",
    "X81n1571_027:0657a03": "山侍者來參。纔禮拜。師把住曰。還甘欽山與麼也無。",
    "X81n1571_027:0657a04": "者曰。某甲。卻悔久住德山。今日無言可對。師乃放手",
    "X81n1571_027:0657a05": "曰。一任祇對。者撥開胸曰。且聽某通氣一上。師曰。德",
    "X81n1571_027:0657a06": "山門下。即得這裏一點用不著。者曰。久聞欽山不通",
    "X81n1571_027:0657a07": "人情。師曰。累他德山眼目。參堂去　師與巖頭雪峰",
    "X81n1571_027:0657a08": "坐次。洞山行茶來。師乃閉眼。洞曰。甚麼處去來。曰入",
    "X81n1571_027:0657a09": "定來。洞曰。定本無門。從何而入　師入浴院。見僧踏",
    "X81n1571_027:0657a10": "水輪。僧乃問訊。師曰。幸自轆轆地轉。何須恁麼。曰不",
    "X81n1571_027:0657a11": "恁麼又爭得。師曰。若不恁麼。欽山眼堪作甚麼。曰作",
    "X81n1571_027:0657a12": "麼生是師眼。師以手作撥眉勢。曰和尚又何得恁麼。",
    "X81n1571_027:0657a13": "師曰。是我恁麼。你便不恁麼。僧無對。師曰。索戰無功。",
    "X81n1571_027:0657a14": "一場氣悶。良久乃問曰。會麼。曰不會。師曰。欽山為汝",
    "X81n1571_027:0657a15": "擔取一半　師與巖頭雪峰過江西。到一茶店。喫茶",
    "X81n1571_027:0657a16": "次。師曰。不會轉身通氣者。不得茶喫。頭曰。若恁麼我",
    "X81n1571_027:0657a17": "定不得茶喫。峯曰。某甲亦然。師曰。這兩箇老漢。話頭",
    "X81n1571_027:0657a18": "也不識。頭曰。甚處去也。師曰。布袋。裏老鴉。雖活如死。",
    "X81n1571_027:0657a19": "頭退後曰。看看。師曰。奯公且置。存公作麼生。峰以手",
    "X81n1571_027:0657a20": "畫一圓相。師曰。不得不問。頭呵呵曰。太遠生。師曰。有",
    "X81n1571_027:0657a21": "口不得茶喫者多　巨良禪客參。禮拜了。便問。一鏃",
    "X81n1571_027:0657a22": "破三關時如何。師曰。放出關中主看。良曰。恁麼則知",
    "X81n1571_027:0657a23": "過必改。師曰。更待何時。良曰。好隻箭放不著所在。便",
    "X81n1571_027:0657a24": "出去。師曰。且來闍黎。良回首。師下禪床。擒住曰。一鏃",
    "X81n1571_027:0657b01": "破三關。即且置。試為欽山發箭看。良擬議師。打七棒",
    "X81n1571_027:0657b02": "曰。且聽箇亂統漢。疑三十年。有僧舉似同安察。安曰",
    "X81n1571_027:0657b03": "良公雖解發箭要。且未中的。僧便問。未審如何得中",
    "X81n1571_027:0657b04": "的去。安曰。關中主是甚麼人。僧回舉似師。師曰。良公",
    "X81n1571_027:0657b05": "若解恁麼。也免得欽山口。然雖如此。同安不是好心。",
    "X81n1571_027:0657b06": "亦須看過始得　僧參。師豎起拳曰。開即成掌。五指",
    "X81n1571_027:0657b07": "參差。如今為拳。必無高下。汝道。欽山還通商量也無。",
    "X81n1571_027:0657b08": "僧近前。卻豎起拳。師曰。你恁麼。祇是箇無開合漢。曰",
    "X81n1571_027:0657b09": "未審和尚如何接人。師曰。我若接人。共汝一般去也。",
    "X81n1571_027:0657b10": "曰特來參師也。須吐露箇消息。師曰。汝若特來。我須",
    "X81n1571_027:0657b11": "吐露。曰便請。師便打。僧無語。師曰。守株待兔。枉用心",
    "X81n1571_027:0657b12": "神　上堂。橫按拄杖。顧視大眾曰。有麼有麼。如無欽",
    "X81n1571_027:0657b13": "山唱菩薩蠻去也。囉囉哩哩。便下座　師與道士論",
    "X81n1571_027:0657b14": "義士。立義曰。麤言及細語。皆歸第一義。師曰。道士是",
    "X81n1571_027:0657b15": "佛家奴。士曰。太麤生。師曰。第一義何在。士無語。",
    "X81n1571_027:0657b16": "瑞州九峯通玄禪師郢州程氏子。初參德山。後於洞",
    "X81n1571_027:0657b17": "山。言下有省。住後。僧問。自心他心。得相見否。師曰。自",
    "X81n1571_027:0657b18": "己尚不見。他人何可觀　問罪福之性。如何了達。得",
    "X81n1571_027:0657b19": "無同異。師曰。絺綌不禦寒　問僧。近自何來。曰閩嶺。",
    "X81n1571_027:0657b20": "師曰。遠涉不易。曰不難。動步便到。師曰。有不動步者",
    "X81n1571_027:0657b21": "麼。曰有。師曰。爭得到此間。僧無對。師便打。師於唐昭",
    "X81n1571_027:0657b22": "宗乾寧丙辰二月十七日。晨興誡門人曰。無虗度光",
    "X81n1571_027:0657b23": "陰。無虗消信施。既已出家。唯道是履。名大丈夫。於是",
    "X81n1571_027:0657b24": "寂然在定。至三月二十日乃化。壽六十有三。坐四十",
    "X81n1571_027:0657c01": "有二夏。",
    "X81n1571_027:0657c02": "青原下六世",
    "X81n1571_027:0657c03": "曹山寂禪師法嗣",
    "X81n1571_027:0657c04": "瑞州洞山道延禪師因曹山垂語曰。有一人向萬丈",
    "X81n1571_027:0657c05": "崖頭。騰身直下。此是甚麼人。眾無對。師出曰。不存。山",
    "X81n1571_027:0657c06": "曰。不存箇甚麼。師曰。始得撲不碎。山深肯之　後有",
    "X81n1571_027:0657c07": "僧問。請和尚密付真心。師曰。欺這裏無人作麼。",
    "X81n1571_027:0657c08": "撫州金峰從志玄明禪師僧問。如何是金峰正主。師",
    "X81n1571_027:0657c09": "曰。此去鎮縣不遙。闍黎莫造次。曰何不道取。師曰。口",
    "X81n1571_027:0657c10": "如磉盤　問千峰萬峰。那箇是金峰。師乃斫額　問",
    "X81n1571_027:0657c11": "千山無雲萬里絕霞時如何。師曰。飛猿嶺。那邊何不",
    "X81n1571_027:0657c12": "吐却　問如何是西來意。師曰。壁邊有鼠耳　問如",
    "X81n1571_027:0657c13": "何是和尚家風。師曰。金峰門前。無五里牌　新到參。",
    "X81n1571_027:0657c14": "師曰。不用通時暄第一句道將來。曰孟春猶寒。伏惟",
    "X81n1571_027:0657c15": "和尚。師曰。猶有這箇在。曰不可要人點檢去也。師曰。",
    "X81n1571_027:0657c16": "誰。僧指自身。師曰。不妨遭人點檢　拈起枕子示僧",
    "X81n1571_027:0657c17": "曰。一切人喚作枕子。金峰道不是。僧曰。未審和尚喚",
    "X81n1571_027:0657c18": "作甚麼。師拈起枕子。僧曰。恁麼則依而行之。師曰。你",
    "X81n1571_027:0657c19": "喚作甚麼。僧曰。枕子師曰。落在金峰窠裏　僧掃地",
    "X81n1571_027:0657c20": "次。師問。作甚麼。僧豎超苕帚。師曰。猶有這箇在。曰和",
    "X81n1571_027:0657c21": "尚適來。見箇甚麼。師豎起拄杖　僧參。纔入方丈。師",
    "X81n1571_027:0657c22": "便打。僧曰。是是。師又打。僧曰。不是不是。師作禮拜勢。",
    "X81n1571_027:0657c23": "僧作拓勢。師曰。老僧眼暗。闍黎耳聾。曰將飯餧魚。還",
    "X81n1571_027:0657c24": "須克己。師曰。施食得長壽報。曰和尚年多少。師曰。不",
    "X81n1571_027:0658a01": "落數量。曰長壽者誰。師曰。金峰曰。果然眼昏。師曰。是",
    "X81n1571_027:0658a02": "是　問僧。甚處來。僧近前良久。師曰。闍黎參見甚麼",
    "X81n1571_027:0658a03": "人。曰參甚麼椀。師曰。金峰有過。曰是是。師良久　師",
    "X81n1571_027:0658a04": "問僧。甚處來。曰東國來。師曰。作麼生過得金峰關。曰",
    "X81n1571_027:0658a05": "公驗分明。師曰。試呈似金峰看。僧展兩手。師曰。金峰",
    "X81n1571_027:0658a06": "關。從來無人過得。曰和尚還過得麼。師曰。波斯喫胡",
    "X81n1571_027:0658a07": "椒　問僧。姓甚麼。曰姓何師。曰至今。不脫。俗曰因師",
    "X81n1571_027:0658a08": "致得。師曰。若恁麼過在金峰。曰不敢。師曰。灼然金峰",
    "X81n1571_027:0658a09": "有過　僧問訊次。師把住曰。輙不得向人道。我有一",
    "X81n1571_027:0658a10": "則因緣。舉似你。僧作聽勢。師與一掌。僧曰。為甚麼打",
    "X81n1571_027:0658a11": "某甲。師曰。我要這話行　看經次。駢道者來。師擎起",
    "X81n1571_027:0658a12": "經。作攬衣勢。以目視之。駢提起坐具。以目視師。師曰。",
    "X81n1571_027:0658a13": "一切人道你會禪。駢曰。和尚作麼生。師笑曰。草賊大",
    "X81n1571_027:0658a14": "敗　問是身無知。如土木瓦石。此意如何。師下禪床。",
    "X81n1571_027:0658a15": "扭僧耳朵。僧負痛作聲。師曰。今日始捉著箇無知漢。",
    "X81n1571_027:0658a16": "僧作禮。出去。師召闍黎。僧回首。師曰。若到堂中。不可",
    "X81n1571_027:0658a17": "舉著。曰何故。師曰。大有人。笑金峰老婆心　上堂。老",
    "X81n1571_027:0658a18": "僧二十年前。有老婆心。二十年後。無老婆心。僧問。如",
    "X81n1571_027:0658a19": "何是二十年前有老婆心。師曰。問凡答凡。問聖答聖。",
    "X81n1571_027:0658a20": "曰。如何是二十年後無老婆心。師曰。問凡不答凡。問",
    "X81n1571_027:0658a21": "聖不答聖　師見僧來。乃舉手曰。此是大人分上事。",
    "X81n1571_027:0658a22": "你試通箇消息看。曰某甲不欲瞞和尚。師曰。知孝養",
    "X81n1571_027:0658a23": "人。也還稀有。曰莫是大人分上事麼。師曰。老僧瞞闍",
    "X81n1571_027:0658a24": "黎。曰到這裏不易辨白。師曰。灼然灼然。僧禮拜。師曰。",
    "X81n1571_027:0658b01": "發足何處。曰祇這裏。師曰。不唯自瞞。兼瞞老僧　上",
    "X81n1571_027:0658b02": "堂。我若舉來。又恐遭人唇吻。不舉又遭人笑怪。於其",
    "X81n1571_027:0658b03": "中間。如何即是。有僧纔出。師便歸方丈。至晚。別僧請",
    "X81n1571_027:0658b04": "益曰。和尚今日。為甚不答這僧話。師曰。大似失錢遭",
    "X81n1571_027:0658b05": "罪　問僧。你還知金峰一句子麼。曰知來久矣。師曰",
    "X81n1571_027:0658b06": "作麼生。僧便喝。師良久。僧曰。金峰一句。今日粉碎。師",
    "X81n1571_027:0658b07": "曰。老僧。大曾問人。唯有闍黎門風峭峻。曰不可。須要",
    "X81n1571_027:0658b08": "人點檢。師曰。真鍮不博金　問如何是非言之言。師",
    "X81n1571_027:0658b09": "曰。不加文彩　問四海晏清時如何。師曰。猶是堦下",
    "X81n1571_027:0658b10": "漢　上堂。事存函葢。合理應箭鋒拄。還有人道得麼。",
    "X81n1571_027:0658b11": "如有人道得。金峰分半院。與他住。時。有僧出作禮。師",
    "X81n1571_027:0658b12": "曰。相見易得好。共住難為人。便下座　僧辭。師問。何",
    "X81n1571_027:0658b13": "處去。曰不敢妄通消息。師曰。若到諸方。切忌道著金",
    "X81n1571_027:0658b14": "峰為人處。曰已領尊旨。師曰。忽有人問。你作麼生。僧",
    "X81n1571_027:0658b15": "提起袈裟角。師曰。捷弱於闍黎　後住金陵報國院",
    "X81n1571_027:0658b16": "示滅。敕諡廣圓禪師。塔曰歸寂。",
    "X81n1571_027:0658b17": "襄州鹿門山處真禪師僧問。如何是和尚家風。師曰。",
    "X81n1571_027:0658b18": "有鹽無醋。曰忽遇客來如何祇待。師曰。柴門草戶。謝",
    "X81n1571_027:0658b19": "子遠來　問如何是道人。師曰。口似鼻孔　問祖祖",
    "X81n1571_027:0658b20": "相傳。傳甚麼物。師曰。金襴袈裟　問如何是函中般",
    "X81n1571_027:0658b21": "若。師曰。佛殿挾頭六百卷　問和尚百年後。向甚麼",
    "X81n1571_027:0658b22": "處去。師曰。山下李家使牛去。曰還許學人相隨也無。",
    "X81n1571_027:0658b23": "師曰。汝若相隨。莫同頭角。曰諾。師曰。合到甚麼處。曰",
    "X81n1571_027:0658b24": "佛眼辨不得。師曰。若不放過。亦是茫茫　問如何是",
    "X81n1571_027:0658c01": "鹿門高峻處。師曰。汝還曾上主山也無　問如何是",
    "X81n1571_027:0658c02": "禪。師曰。鸞鳳入雞籠。曰如何是道。師曰。藕絲牽大象。",
    "X81n1571_027:0658c03": "　問劫火洞然。大千俱壞。未審此箇還壞也無。師曰。",
    "X81n1571_027:0658c04": "臨崖看滸眼。特地一場愁　問如何是和尚轉身處。",
    "X81n1571_027:0658c05": "師曰。昨夜三更。失卻枕子　問一句下豁然時如何。",
    "X81n1571_027:0658c06": "師曰。汝是誰家子　上堂。一片凝然光燦爛。擬意追",
    "X81n1571_027:0658c07": "尋卒難見。瞥然撞著豁人情。大事分明總成辦。實快",
    "X81n1571_027:0658c08": "活無繫絆。萬兩黃金終不換。任他千聖出頭來。總是",
    "X81n1571_027:0658c09": "向渠影中現。",
    "X81n1571_027:0658c10": "撫州曹山慧霞了悟禪師僧問。佛未出世時如何。師",
    "X81n1571_027:0658c11": "曰。曹山不如。曰出世後如何。師曰。不如曹山　問四",
    "X81n1571_027:0658c12": "山相逼時如何。師曰。曹山在裏許。曰還求出也無。師",
    "X81n1571_027:0658c13": "曰。在裏許即求出　僧侍立。師曰。道者可煞熱。曰是。",
    "X81n1571_027:0658c14": "師曰。祇如熱向甚處回避。曰向鑊湯鑪炭裏回避。師",
    "X81n1571_027:0658c15": "曰。祇如鑊湯鑪炭。又作麼生回避。曰眾苦不能到。",
    "X81n1571_027:0658c16": "華州草庵法義禪師僧問。如何是祖師西來意。師曰",
    "X81n1571_027:0658c17": "爛炒浮漚飽滿喫　問擬心即差。如何進道。師曰。有",
    "X81n1571_027:0658c18": "人常擬為甚麼不差。曰此猶是和尚分上事。師曰。紅",
    "X81n1571_027:0658c19": "焰蓮花朵朵開　問如何是和尚得力處。師曰。如盲",
    "X81n1571_027:0658c20": "似聾。曰不會。師曰。恰與老僧同參。",
    "X81n1571_027:0658c21": "撫州曹山光慧玄悟禪師上堂。良久曰。雪峰和尚。為",
    "X81n1571_027:0658c22": "人如金翅鳥。入海取龍相似。僧出問。未審和尚此間",
    "X81n1571_027:0658c23": "如何。師曰。甚處去來　問如何是西來的的意。師曰。",
    "X81n1571_027:0658c24": "不禮拜。更待何時　問如何是密傳底心。師良久。僧",
    "X81n1571_027:0659a01": "曰。恁麼則徒勞側耳也。師喚侍者。來燒香著　問古",
    "X81n1571_027:0659a02": "人云。如紅鑪上一點雪。意旨如何。師曰。惜取眉毛好",
    "X81n1571_027:0659a03": "　問如何指示。即得不昧去。師曰。不可雪上更加霜。",
    "X81n1571_027:0659a04": "曰。恁麼則全因和尚去也。師曰。因箇甚麼　問如何",
    "X81n1571_027:0659a05": "是妙明真性。師曰。款款莫磕損　上堂。良久。僧出曰。",
    "X81n1571_027:0659a06": "為眾竭力。禍出私門。未審放過不放過。師默然　問",
    "X81n1571_027:0659a07": "古人道。生也不道。死也不道。意旨如何。師良久。僧禮",
    "X81n1571_027:0659a08": "拜。師曰。會麼。曰不會。師曰。也是厨寒甑足塵　上堂。",
    "X81n1571_027:0659a09": "舉拄杖曰。從上皆留此一路。方便接人。有僧出曰。和",
    "X81n1571_027:0659a10": "尚又是從頭起也。師曰。謝相委悉　問機關不轉。請",
    "X81n1571_027:0659a11": "師商量。師曰。瘂得我口麼　問路逢猛虎時如何。師",
    "X81n1571_027:0659a12": "曰。放憨作麼。",
    "X81n1571_027:0659a13": "撫州曹山羗慧智炬禪師初問先曹山曰。古人提持",
    "X81n1571_027:0659a14": "那邊人。學人如何體悉。山曰。退步就已。萬不失一。師",
    "X81n1571_027:0659a15": "於言下。頓忘玄解。乃辭去徧參　至三祖。因看經次",
    "X81n1571_027:0659a16": "僧問。禪僧心不挂元字脚。何得多學。師曰。文字性異。",
    "X81n1571_027:0659a17": "法法體空。迷則句句瘡疣。悟則文文般若。苟無取舍。",
    "X81n1571_027:0659a18": "何害圓伊　後離三祖。到瑞州。眾請住龍泉。僧問。如",
    "X81n1571_027:0659a19": "何是文殊。師曰。不可有第二月也。曰即今事如何。師",
    "X81n1571_027:0659a20": "曰。正是第二月　問如何是如來語。師曰。猛風可繩",
    "X81n1571_027:0659a21": "縛　問如何履踐。即得不昧宗風。師曰。須知龍泉好",
    "X81n1571_027:0659a22": "手。曰請和尚好手。師曰。卻憶鍾子期　問古人道。若",
    "X81n1571_027:0659a23": "記一句論劫。作野狐精。未審古人意旨如何。師曰。龍",
    "X81n1571_027:0659a24": "泉僧堂未曾鎖。曰和尚如何。師曰。風吹耳朵　問如",
    "X81n1571_027:0659b01": "何是一句。師曰。無聞　問如何是聲前一句。師曰。恰",
    "X81n1571_027:0659b02": "似不道　問如何是和尚為人一句。師曰。汝是九色",
    "X81n1571_027:0659b03": "鹿　問抱璞投師時如何。師曰。不是自家珍。曰如何",
    "X81n1571_027:0659b04": "是自家珍。師曰。不啄不成器。",
    "X81n1571_027:0659b05": "衡州育王山弘通禪師僧問。混沌未分時如何。師曰。",
    "X81n1571_027:0659b06": "混沌。曰分後如何。師曰。混沌　上堂。釋迦如來四十",
    "X81n1571_027:0659b07": "九年。說不到底句。今夜山僧不避羞恥。與諸尊者共",
    "X81n1571_027:0659b08": "譚。良久曰。莫道錯珍重　問學人有病請師醫。師曰。",
    "X81n1571_027:0659b09": "將病來與汝醫。曰便。請師。曰還老僧藥價錢來　問",
    "X81n1571_027:0659b10": "曹源一路即不問。衡陽江畔事如何。師曰。紅鑪焰上",
    "X81n1571_027:0659b11": "無根草。碧潭深處不逢魚　問心法雙亡時如何。師",
    "X81n1571_027:0659b12": "曰。三脚蝦蟇背大象　問如何是西來意。師曰。老僧",
    "X81n1571_027:0659b13": "毛豎　問如何是佛法大意。師曰。直待文殊過。即向",
    "X81n1571_027:0659b14": "你道。曰文殊過也。請和尚道。師便打　問如何是和",
    "X81n1571_027:0659b15": "尚家風。師曰。渾身不直五文錢。曰太貧寒生。師曰。古",
    "X81n1571_027:0659b16": "代如是。曰如何施設。師曰。隨家豐儉　問如何是急",
    "X81n1571_027:0659b17": "切處。師曰。鍼眼裏打筋斗　問如何是本來身。師曰。",
    "X81n1571_027:0659b18": "回光影裏見方親。",
    "X81n1571_027:0659b19": "衡州華光範禪師僧問。如何是無縫塔。師指僧堂曰。",
    "X81n1571_027:0659b20": "此間僧堂無門戶　問僧。曾到紫陵麼。曰曾到。師曰。",
    "X81n1571_027:0659b21": "曾到鹿門麼。曰曾到。師曰。嗣紫陵即是。嗣鹿門即是。",
    "X81n1571_027:0659b22": "曰即今嗣和尚得麼。師曰。人情不打即不可。便打",
    "X81n1571_027:0659b23": "　問。非隱顯處是和尚。那箇是某甲。師曰。盡乾坤無一",
    "X81n1571_027:0659b24": "不是。曰此猶是和尚。那箇是某甲。師曰。木人石女笑",
    "X81n1571_027:0659c01": "分明。",
    "X81n1571_027:0659c02": "處州廣利容禪師初住貞溪。僧參。師舉拂子曰。貞溪",
    "X81n1571_027:0659c03": "老僧。還具眼麼。曰某甲不敢見和尚過。師曰。老僧死。",
    "X81n1571_027:0659c04": "在闍黎手裏也　問如何是和尚家風。師曰。謝闍黎",
    "X81n1571_027:0659c05": "道破　問西院拍手笑呵呵。意作麼生。師曰。捲上簾",
    "X81n1571_027:0659c06": "子著　問自己不明。如何明得。師曰。不明。曰為甚麼",
    "X81n1571_027:0659c07": "不明。師曰。不見道自己事　問魯祖面壁。意作麼生。",
    "X81n1571_027:0659c08": "師良久曰。還會麼。曰不會。師曰。魯祖面壁　因郡守",
    "X81n1571_027:0659c09": "受代歸。師出送接話次。守問。和尚遠出山門。將甚麼",
    "X81n1571_027:0659c10": "物來。師曰。無盡之寶呈獻。守無對。後有人進語曰。便",
    "X81n1571_027:0659c11": "請。師曰。太守尊嚴　上堂。問千途路絕。思語不通時",
    "X81n1571_027:0659c12": "如何。師曰。猶是堦下漢。曰如何是堦上漢。師曰。龍樓",
    "X81n1571_027:0659c13": "不舉手。乃曰。作麼生是尊貴底人。試道看。莫祇向長",
    "X81n1571_027:0659c14": "連床上。座地見他人不肯。忽被明眼人拶著。便向鐵",
    "X81n1571_027:0659c15": "圍山裏藏身。若到廣利門下。須道得第一句。即開一",
    "X81n1571_027:0659c16": "線道。與兄弟商量。時有僧出禮拜。師曰。將謂是異國",
    "X81n1571_027:0659c17": "舶主。元來是此土商人。",
    "X81n1571_027:0659c18": "泉州廬山小谿院行傳禪師青原周氏子。僧問。久嚮",
    "X81n1571_027:0659c19": "廬山石門為甚麼入不得。師曰。鈍漢。僧曰。忽遇猛利",
    "X81n1571_027:0659c20": "者。還許也無。師曰。喫茶去。",
    "X81n1571_027:0659c21": "益州布水巖和尚僧問。如何是西來意。師曰。一回思",
    "X81n1571_027:0659c22": "著一傷心　問寶劒未磨時如何。師曰。用不得。曰磨",
    "X81n1571_027:0659c23": "後如何。師曰。觸不得。",
    "X81n1571_027:0659c24": "蜀川西禪和尚僧問。佛是摩耶降生。未審。和尚是誰",
    "X81n1571_027:0660a01": "家子。師曰。水上卓紅旗　問三十六路。阿那　路最",
    "X81n1571_027:0660a02": "妙。師曰。不出第一手。曰忽遇出時如何。師曰。脊著地",
    "X81n1571_027:0660a03": "也不難。",
    "X81n1571_027:0660a04": "韶州華嚴和尚僧問。既是華嚴。還將得華來麼。師曰。",
    "X81n1571_027:0660a05": "孤峰頂上千枝秀。一句當機對聖明　僧錄問。法身",
    "X81n1571_027:0660a06": "無相不可言。宣皇帝詔。師將何接引。師曰。金鐘迥出",
    "X81n1571_027:0660a07": "雲中響。萬里歸朝賀聖君　問如何是佛法大意。師",
    "X81n1571_027:0660a08": "曰。驚天動地。曰還當也無。師曰。靈機永布千家月。祇",
    "X81n1571_027:0660a09": "這如今萬世傳。",
    "X81n1571_027:0660a11": "五燈全書卷第二十七"
}