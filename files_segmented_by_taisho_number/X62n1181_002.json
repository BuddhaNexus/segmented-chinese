{
    "X62n1181_002:0318b19": "念佛警策卷下",
    "X62n1181_002:0318b21": "菩薩戒弟子　彭際清　纂",
    "X62n1181_002:0318b22": "紫柏老人集達觀大師",
    "X62n1181_002:0318b23": "僧海州參。師問曰。汝出家為甚麼。曰。為求出苦。師曰",
    "X62n1181_002:0318b24": "以何法而求出苦。曰。我資鈍。但念佛。師曰汝念佛常",
    "X62n1181_002:0318c01": "間斷否。曰合眼睡時。便忘了。師震威呵曰。合眼便忘。",
    "X62n1181_002:0318c02": "如此念佛。念一萬年也沒幹。汝自今而後。直須睡夢",
    "X62n1181_002:0318c03": "中念佛不斷。方有出苦分。若睡夢中不能念佛。忘記",
    "X62n1181_002:0318c04": "了。一開眼時。痛哭起來。直向佛前。叩頭流血。或念千",
    "X62n1181_002:0318c05": "聲。或念萬聲。盡自家力量。便罷。如此做了三二十番。",
    "X62n1181_002:0318c06": "自然大昏睡中佛即不斷矣。且世上念佛的人。或三",
    "X62n1181_002:0318c07": "二十年。或盡形壽念佛。及到臨時。卻又無用。此是睡",
    "X62n1181_002:0318c08": "夢中不曾有念頭故也。人生如覺。人死如夢。所以夢",
    "X62n1181_002:0318c09": "中念得佛人。臨死自然不亂也。",
    "X62n1181_002:0318c10": "念佛法門。最為簡便。但如今念佛之人。都無定志。所",
    "X62n1181_002:0318c11": "以千百人念佛。無有一兩人成就者。這一句佛。一切",
    "X62n1181_002:0318c12": "菩薩。一切天。一切人。若生西方者。莫不因此這一句",
    "X62n1181_002:0318c13": "阿彌陀佛。而度苦海。然念佛心真不真。勘驗關頭。直",
    "X62n1181_002:0318c14": "在歡喜煩惱兩處取證。其真假之心。歷然可辨。大抵",
    "X62n1181_002:0318c15": "真心念佛人。於歡喜煩惱中。必然念念不間斷。是以",
    "X62n1181_002:0318c16": "煩惱也動它不得。歡喜也動它不得。煩惱歡喜既不",
    "X62n1181_002:0318c17": "能動。死生境上自然不驚怖。今人念佛。些小喜怒到",
    "X62n1181_002:0318c18": "前。阿彌陀佛便撇在腦後。如何能得念佛靈驗。若依",
    "X62n1181_002:0318c19": "我念佛。果能於愛憎關頭不味此句阿彌陀佛。而現",
    "X62n1181_002:0318c20": "在不得受用。臨終不得往生。我舌根必然破爛。儞若",
    "X62n1181_002:0318c21": "不依我法行。則念佛無有靈驗。過仍在汝。與我無干。",
    "X62n1181_002:0318c22": "嘉靖初。蒲之萬固寺背七里許。有剎曰讚嘆。其中老",
    "X62n1181_002:0318c23": "衲義秀者。溫里人。精進敦實。日課阿彌陀佛十萬餘",
    "X62n1181_002:0318c24": "聲。朝夕無間。五十餘年。至於經行之所。磚砌成漕。或",
    "X62n1181_002:0319a01": "穿及底。人試補之。久復成漕。今猶在也。初有貧寒子",
    "X62n1181_002:0319a02": "不能自活。來依秀。秀納之。久之見其動靜弗佳。因呵",
    "X62n1181_002:0319a03": "曰汝真賊也。無何。果約其黨。乘夜擊秀。初擊秀稱佛",
    "X62n1181_002:0319a04": "聲猶洪。再擊秀稱佛聲弗斷。然亦微矣。因死。噫。當垂",
    "X62n1181_002:0319a05": "絕之時。佛聲弗斷。至於股折。能跏趺而逝。非五十年",
    "X62n1181_002:0319a06": "志氣堅強勁正。烏能至此。",
    "X62n1181_002:0319a07": "示念佛切要憨山大師",
    "X62n1181_002:0319a08": "念佛求生淨土一門。原是要了生死大事。故云念佛",
    "X62n1181_002:0319a09": "了生死。今人發心因要了生死。方纔肯念佛。只說佛",
    "X62n1181_002:0319a10": "可以了生死。若不知生死根株。畢竟向何處念。若念",
    "X62n1181_002:0319a11": "佛的心。斷不得生死根株。如何了得生死。如何是生",
    "X62n1181_002:0319a12": "死根株。古人云。業不重不生娑婆。愛不斷不生淨土。",
    "X62n1181_002:0319a13": "是知愛根乃生死之根株。推此愛根。不是今生有的。",
    "X62n1181_002:0319a14": "也不是一二三四生有的。乃自從無始最初有生死",
    "X62n1181_002:0319a15": "以來。生生世世。捨身受身。皆是愛欲流轉。直至今日。",
    "X62n1181_002:0319a16": "翻思從前何曾有一念暫離此愛根耶。如此愛根種",
    "X62n1181_002:0319a17": "子。積劫深厚。故生死無窮。今日方才發心念佛。只望",
    "X62n1181_002:0319a18": "空求生西方。連愛是生死之根的名字也不知。何曾",
    "X62n1181_002:0319a19": "有一念斷著。既不知生死之根。則念佛一邊念。生死",
    "X62n1181_002:0319a20": "根只聽長。如此念佛。與生死兩不相關。念到臨命終",
    "X62n1181_002:0319a21": "時。只見生死愛根現前。那時方知佛全不得力。卻怨",
    "X62n1181_002:0319a22": "念佛無靈驗。悔之遲矣。故勸今念佛的人。先要知愛",
    "X62n1181_002:0319a23": "是生死根本。而今念佛。念念要斷這愛根。即日用現",
    "X62n1181_002:0319a24": "前。在家念佛。眼中見得兒女子孫家緣財產。無一件",
    "X62n1181_002:0319b01": "不是愛的。則無一事無一念不是生死活計。如全身",
    "X62n1181_002:0319b02": "在火坑中一般。不知正念佛時。心中愛根未曾一念",
    "X62n1181_002:0319b03": "放得下。愛是主宰。念佛是皮面。如此佛只聽念。愛只",
    "X62n1181_002:0319b04": "聽長。且如兒女之情現前時。回光看看者一聲佛。果",
    "X62n1181_002:0319b05": "能敵得者愛麼。果能斷得者愛麼。若斷不得者愛。畢",
    "X62n1181_002:0319b06": "竟如何了得生死。以愛緣多生習熟。念佛才發心。甚",
    "X62n1181_002:0319b07": "生疎。又不切實。因此不得力。若目前愛境主張不得",
    "X62n1181_002:0319b08": "則臨命終時畢竟主張不得。故歡念佛人。第一要知",
    "X62n1181_002:0319b09": "為生死心切。要斷生死心切。要在生死根株上。念念",
    "X62n1181_002:0319b10": "斬斷。則念念是了生死之時也。如此念念真切。刀刀",
    "X62n1181_002:0319b11": "見血。若不出生死。則諸佛墮妄語矣。故在家出家。但",
    "X62n1181_002:0319b12": "知生死心。便知生死的時節也。豈更有別妙法哉。",
    "X62n1181_002:0319b13": "示淨心居士",
    "X62n1181_002:0319b14": "往老人過吳中。淨心居士參禮請益。老人示之以念",
    "X62n1181_002:0319b15": "佛法門。以念佛如水清珠能清濁水故。以淨心為道",
    "X62n1181_002:0319b16": "號。別數年矣。今書來云念佛難成一片。復請開示。老",
    "X62n1181_002:0319b17": "人因示之曰。修行第一要為生死心切。生死心不切。",
    "X62n1181_002:0319b18": "如何敢云念佛成片。且眾生無量劫來。念念妄想。情",
    "X62n1181_002:0319b19": "根固蔽。即今生出世。何曾一念痛為生死。日用念念",
    "X62n1181_002:0319b20": "循情。未嘗返省。今欲以虗浮信心。就要斷多劫生死。",
    "X62n1181_002:0319b21": "所謂滴水救積薪之火。豈有是理哉。若果為生死心",
    "X62n1181_002:0319b22": "切。念念若捄頭然。只恐一失人身。百劫難復。要將此",
    "X62n1181_002:0319b23": "一聲佛咬。定定要敵。過妄想一切處。念念現前。不被",
    "X62n1181_002:0319b24": "妄想遮障。如此下苦切工夫。久久純熟。自然相應。如",
    "X62n1181_002:0319c01": "此不求成片而自成一片矣。此事如人飲水。冷煖自",
    "X62n1181_002:0319c02": "知。告訴不得他人。全要自己著力。若但將念佛做面",
    "X62n1181_002:0319c03": "皮。如此驢年無受用時。直須勇猛。莫更遲疑。",
    "X62n1181_002:0319c04": "淨土法語幽溪法師",
    "X62n1181_002:0319c05": "楊次公云。愛不重。不生娑婆。念不一。不生極樂。娑婆",
    "X62n1181_002:0319c06": "有一愛之不輕。則臨終為此愛所牽。矧多愛乎。極樂",
    "X62n1181_002:0319c07": "有一念之不一。則臨終為此念所轉。矧多念乎。夫愛",
    "X62n1181_002:0319c08": "有輕焉重焉。厚焉薄焉。正報焉。依報焉。歷舉其目。則",
    "X62n1181_002:0319c09": "父母妻子。昆弟朋友。功名富貴。文章詩賦。道術技藝。",
    "X62n1181_002:0319c10": "衣服飲食。屋室田園。林泉花卉。珍寶玩物。不可以盡。",
    "X62n1181_002:0319c11": "有一物之不忘。愛也。有一念之不遺。愛也。有一愛存",
    "X62n1181_002:0319c12": "於懷。則念不一。有一念不歸於一。則不得生。或問輕",
    "X62n1181_002:0319c13": "愛有道乎。曰。輕愛莫要於一念。一念有道乎。曰。一念",
    "X62n1181_002:0319c14": "莫要於輕愛。蓋念不一。由散心異緣使然。散心異緣。",
    "X62n1181_002:0319c15": "由逐境紛馳使然。娑婆有一境。則眾生有一心。眾生",
    "X62n1181_002:0319c16": "有一心。則娑婆有一境聚緣內搖。趣外奔逸。心境交",
    "X62n1181_002:0319c17": "馳。愛若塵沙。故欲輕其愛者。莫若杜其境。眾境皆空。",
    "X62n1181_002:0319c18": "萬緣都寂。萬緣都寂。一念自成。一念若成。則愛緣俱",
    "X62n1181_002:0319c19": "盡矣。曰。杜境有道乎。曰。杜境者非屏除萬有也。亦非",
    "X62n1181_002:0319c20": "閉目不觀也。即境以了其虗。會本以空其末也。萬法",
    "X62n1181_002:0319c21": "本自不有。有之者情。故情在物在。情空物空。萬法空",
    "X62n1181_002:0319c22": "而本性現。本性現而情念息。自然而然。非加勉強。楞",
    "X62n1181_002:0319c23": "嚴所謂見與見緣。并所想相如虗空花。本無所有。此",
    "X62n1181_002:0319c24": "見及緣。原是菩提妙淨明體。云何於中有是非是。是",
    "X62n1181_002:0320a01": "以欲杜其境。莫若體物虗。體物虗則情自絕。情絕則",
    "X62n1181_002:0320a02": "愛自不生。而惟心現。念一成。故圓覺云。知幻即離。不",
    "X62n1181_002:0320a03": "作方便。離幻即覺。亦無漸次。一去一留。不容轉側。功",
    "X62n1181_002:0320a04": "効之速。有若桴鼓。學道之士於此宜盡心焉。曰。輕愛",
    "X62n1181_002:0320a05": "既聞命矣。一念柰何。曰。一念之道有三。曰信。曰行。曰",
    "X62n1181_002:0320a06": "願。不疑之謂信。苟有疑焉。心不得一矣。是以求生極",
    "X62n1181_002:0320a07": "樂。以敦信為始。必須徧讀大乘。廣學祖教。凡是發明",
    "X62n1181_002:0320a08": "淨土之書。皆須一一參求。悟極樂原是我惟心之淨",
    "X62n1181_002:0320a09": "土。不是它土。了彌陀原是我本性之真佛。非是它佛。",
    "X62n1181_002:0320a10": "大要有二。悟妙有徧周徧具。以為欣淨之本。悟真空",
    "X62n1181_002:0320a11": "圓離圓脫以為捨薉之原。第二修行者。敦信如目視。",
    "X62n1181_002:0320a12": "修行如足行。信而不行。猶有目無足。行而不信。猶有",
    "X62n1181_002:0320a13": "足無目。是故信解既備應當念佛修行。如目足兼備。",
    "X62n1181_002:0320a14": "能到涼池。行門有二。一正。二助。正行復二。一稱名。二",
    "X62n1181_002:0320a15": "觀想。稱名如小本彌陀經七日持名一心不亂。有事",
    "X62n1181_002:0320a16": "一心。理一心。若口稱佛名。繫心在緣。聲聲相續。心心",
    "X62n1181_002:0320a17": "不亂。設心緣外境。攝之令還。此須生決定心。斷後際",
    "X62n1181_002:0320a18": "念。撥棄世事。放下緣心。使念心漸漸增長。從漸至久。",
    "X62n1181_002:0320a19": "自少至多。一日二日。乃至七日。畢竟要成一心不亂",
    "X62n1181_002:0320a20": "而後已。此事一心也。苟得此已。則極樂之淨因成就。",
    "X62n1181_002:0320a21": "垂終之正念必然。身無病苦。不受惡纏。預知時至。身",
    "X62n1181_002:0320a22": "心歡喜。吉祥而逝。坐脫立亡。親見彌陀。垂光接引。得",
    "X62n1181_002:0320a23": "生淨土必矣。理一心亦無它。但于事一心中。念念了",
    "X62n1181_002:0320a24": "達能念之心。所念之佛。三際平等。十方互融。非空非",
    "X62n1181_002:0320b01": "有。非自非他。無去無來。不生不滅。現前一念之心。便",
    "X62n1181_002:0320b02": "是未來淨土之際。念而不念。無念而念。無生而生。生",
    "X62n1181_002:0320b03": "而無生。于無可念中熾然而念。于無生中熾然求生。",
    "X62n1181_002:0320b04": "是為事一心中明理一心也。二觀想者。具如無量壽",
    "X62n1181_002:0320b05": "經境有十六。觀佛最要。當觀阿彌陀佛丈六之身。作",
    "X62n1181_002:0320b06": "紫磨黃金色像。立華池上。作垂手接引狀。身有三十",
    "X62n1181_002:0320b07": "二種大人相。相有八十種隨形好。作此想者亦有事",
    "X62n1181_002:0320b08": "理。事則以心繫佛。以佛繫心。初觀足下安平如奩底。",
    "X62n1181_002:0320b09": "次觀具千輻輪相。如是次第逆緣至頂中肉髻。復從",
    "X62n1181_002:0320b10": "肉髻順緣如足底。了了分明。無分散意。理一心者。經",
    "X62n1181_002:0320b11": "云諸佛如來是法界身。入一切眾生心想中。是故心",
    "X62n1181_002:0320b12": "想佛時。是心即是三十二相。八十種好。是心作佛。是",
    "X62n1181_002:0320b13": "心是佛。諸佛正徧知海。從心想生。是故汝等應當繫",
    "X62n1181_002:0320b14": "念彼佛。此義具明微妙三觀。如觀經疏妙宗鈔中說。",
    "X62n1181_002:0320b15": "然此二種正行。當相須而進。凡行住睡臥時則一心",
    "X62n1181_002:0320b16": "稱名。凡趺坐時則心心作觀。行倦則趺坐以觀佛。坐",
    "X62n1181_002:0320b17": "出則經行以稱名。苟于四威儀中脩之不間。往生淨",
    "X62n1181_002:0320b18": "土必矣。二助行。亦有二。一世間之行。如孝順父母。行",
    "X62n1181_002:0320b19": "世仁慈。慈心不殺。具諸戒律。一切利益之事。若能回",
    "X62n1181_002:0320b20": "向西方。無非助道之行。二出世之行。如六度萬行種",
    "X62n1181_002:0320b21": "種功德。讀誦大乘。修諸懺法。亦須以回向心而助修",
    "X62n1181_002:0320b22": "之。無非淨土行也。更有一種微妙助行。當歷緣境。處",
    "X62n1181_002:0320b23": "處用心。如見眷屬當作西方。法眷想。以淨土法門而",
    "X62n1181_002:0320b24": "開導之。令輕愛以一其念。永作將來無生眷屬。若生",
    "X62n1181_002:0320c01": "恩愛時。當念淨土眷屬。無有情愛。何當得生淨土。遠",
    "X62n1181_002:0320c02": "離此愛。若生瞋恚時。當念淨土眷屬無有觸惱。何當",
    "X62n1181_002:0320c03": "往生淨土得離此瞋。若受苦時。當念淨土無有眾苦。",
    "X62n1181_002:0320c04": "但受諸樂。若受樂時。當念淨土之樂。無央無待。凡歷",
    "X62n1181_002:0320c05": "緣境。皆以此意而推廣之。則一切時處無非淨土之",
    "X62n1181_002:0320c06": "助行也。第三願者。夫淨土舟航。要以信為柁。行為篙",
    "X62n1181_002:0320c07": "櫓檣纜。願為風帆。無柁則無所指南。無篙櫓檣纜則",
    "X62n1181_002:0320c08": "不能運行。無風帆則不能破浪疾到。故次行以明願",
    "X62n1181_002:0320c09": "也。第願有通別。有廣狹。有徧局。通如古德所立回向",
    "X62n1181_002:0320c10": "發願文。別則各隨己意。廣謂四宏上求下化。狹謂量",
    "X62n1181_002:0320c11": "力。決志往生。局如課誦有時。隨眾同發。徧則時時發",
    "X62n1181_002:0320c12": "願。處處標心。但須體合四宏。不得師心妄立。大率所",
    "X62n1181_002:0320c13": "發之願。別勝於通。通恐隨人語轉。別則自己標心。然",
    "X62n1181_002:0320c14": "隨通文而生決志。雖通而別。若於別文而生濫漫。別",
    "X62n1181_002:0320c15": "亦成通。又廣勝於狹。廣則發心大。尅果勝。狹則悲願",
    "X62n1181_002:0320c16": "淺。獲果劣。又徧勝於局。局則數數間斷。徧則念念圓",
    "X62n1181_002:0320c17": "成。如此三法。可以期生淨土。速覲彌陀。一切淨土法",
    "X62n1181_002:0320c18": "門。舉不外乎是矣。",
    "X62n1181_002:0320c19": "西方合論袁宏道",
    "X62n1181_002:0320c20": "一信心行者。經云信為道元功德母。一切諸行。信為",
    "X62n1181_002:0320c21": "正因。乃至菩提果滿。亦只完此信根。如穀子墮地。迨",
    "X62n1181_002:0320c22": "於成實。不異初種。如稚筍參天。本是原竿。初心菩薩",
    "X62n1181_002:0320c23": "無不依信力成就者。蓮宗尤仗信為根本。一信阿彌",
    "X62n1181_002:0320c24": "陀佛不動智根本智。與己無異。如太虗空。日映則明。",
    "X62n1181_002:0321a01": "雲來則翳。虗空本無是故。又雲日即虗空故。二信阿",
    "X62n1181_002:0321a02": "彌陀佛那由他劫難行難忍。種種修習之事。我亦能",
    "X62n1181_002:0321a03": "行。何以故。無始漂溺三途。生苦死苦。披毛戴角。鐵牀",
    "X62n1181_002:0321a04": "銅柱。一切無益之苦。皆能受之。況今菩薩。萬行濟眾",
    "X62n1181_002:0321a05": "生事。豈不能為。三信阿彌陀佛無量智慧。無量神通",
    "X62n1181_002:0321a06": "及成就無量願力等事。我亦當得。如來自性方便。具",
    "X62n1181_002:0321a07": "有如是不思議事。我與如來。同一自體清淨性故。四",
    "X62n1181_002:0321a08": "信阿彌陀佛不去不來。我亦不去不來。西方此土不",
    "X62n1181_002:0321a09": "隔毫端。欲見即見。何以故。一切諸佛。皆以法性為身",
    "X62n1181_002:0321a10": "土故。五信阿彌陀佛修行歷劫直至證果。不移剎那。",
    "X62n1181_002:0321a11": "我亦不移剎那。位齊諸佛。何以故。時分者是業收。法",
    "X62n1181_002:0321a12": "界海中業不可得故。如是信解。是入道初心。信一切",
    "X62n1181_002:0321a13": "諸佛淨土之行。二止觀行者。台宗三觀。示一心之筌",
    "X62n1181_002:0321a14": "蹄。撮諸法之要領。西方十六觀。一一具此三義。妙宗",
    "X62n1181_002:0321a15": "鈔云。性中三德。體是諸佛三身。即此三德三身。是我",
    "X62n1181_002:0321a16": "一心三觀。若不然者。則觀外有佛。境不即心。何名圓",
    "X62n1181_002:0321a17": "宗絕待之觀。亦可彌陀三身以為法身。我之三觀以",
    "X62n1181_002:0321a18": "為般若。觀成見佛即是解脫。舉一具三。如新伊字。觀",
    "X62n1181_002:0321a19": "佛既爾。觀諸依正。理非異塗。廣如疏鈔。不能具述。知",
    "X62n1181_002:0321a20": "此則知念佛一聲。具足三觀。了能念之心。非肉團。非",
    "X62n1181_002:0321a21": "緣影。是空觀。了所念之佛。若依若正。各各主伴圓融。",
    "X62n1181_002:0321a22": "豎窮橫徧。是假觀。了能所絕待。雙亡雙照。是中觀。又",
    "X62n1181_002:0321a23": "能念即一心三觀。所念即一境三諦。能所不二。即諦",
    "X62n1181_002:0321a24": "觀不二。三諦即法身。三觀即般若。諦觀不二。念佛相",
    "X62n1181_002:0321b01": "應。即解脫。舉一即三。如新伊字。是則念佛一聲。能淨",
    "X62n1181_002:0321b02": "四土。如拈一微塵。變大地作黃金。是謂法界圓融不",
    "X62n1181_002:0321b03": "可思議觀門。三六度行者。起信論。菩薩深解現前。所",
    "X62n1181_002:0321b04": "修離相。知法性體離慳貪故。隨順修行檀波羅蜜。法",
    "X62n1181_002:0321b05": "性無染。離五欲過故。隨順修行戒波羅蜜。法性無苦。",
    "X62n1181_002:0321b06": "離瞋惱故。隨順修行忍波羅蜜。法性無身心相。離懈",
    "X62n1181_002:0321b07": "怠故。隨順修行精進波羅蜜。法性常定。體無亂故。隨",
    "X62n1181_002:0321b08": "順修行禪波羅蜜。法性體明。離無明故。隨順修行般",
    "X62n1181_002:0321b09": "若波羅蜜。故修淨土者。不越一行。則此六義。念念離",
    "X62n1181_002:0321b10": "行於施。念念淨行於戒。念念寂行於忍。念念續行於",
    "X62n1181_002:0321b11": "進。念念一行於定。念念佛行於智。當知離淨寂續一。",
    "X62n1181_002:0321b12": "必有事相隨緣而起。而皆從念佛添出。正助不二。事",
    "X62n1181_002:0321b13": "理不二。是故念佛一行。能該諸行。以念佛是一心法",
    "X62n1181_002:0321b14": "門。心外無諸行故。若廢諸行。即是廢心。",
    "X62n1181_002:0321b15": "四悲願行者。諸佛菩薩性海無盡。供養無盡。戒施無",
    "X62n1181_002:0321b16": "盡。饒益無盡。故天親菩薩淨土五念門。以禮拜讚歎",
    "X62n1181_002:0321b17": "作願觀察四種。為成就入功德門。回向一切煩惱眾",
    "X62n1181_002:0321b18": "生。㧞世間苦。為成就出功德門。菩薩修五念門。速得",
    "X62n1181_002:0321b19": "阿耨菩提。難曰。淨名經。觀眾生如夢所見已寤則無",
    "X62n1181_002:0321b20": "等。發願利生。將無眼見空華耶。答智度論引佛云。無",
    "X62n1181_002:0321b21": "佛者。破著佛想。不言取無佛相。當知無眾生者破。眾",
    "X62n1181_002:0321b22": "生想。不言取無眾生相。故淨名謂菩薩作是觀已。自",
    "X62n1181_002:0321b23": "言我當為眾生說無眾生法。是名真實慈也。故知菩",
    "X62n1181_002:0321b24": "薩種種度生。是深達無眾生義。若見有眾生。即見有",
    "X62n1181_002:0321c01": "我。慈悲心劣。豈能行如是二種饒益之行。佛告比邱。",
    "X62n1181_002:0321c02": "功德果報甚深。無有如我知恩分者。我本以欲心無",
    "X62n1181_002:0321c03": "厭足故得佛。今雖更無功德可得。我欲心亦不休。當",
    "X62n1181_002:0321c04": "知行海無邊。非丈竿尺木所能探其底裏。癡兒見人",
    "X62n1181_002:0321c05": "指門前竿云。在天半。即計量言。從地至天。止兩竿許。",
    "X62n1181_002:0321c06": "佛法戲論。亦復如是。五稱法行者。法界海無量無邊",
    "X62n1181_002:0321c07": "行海亦無量無邊。是故菩薩一切行。皆稱自性。非有",
    "X62n1181_002:0321c08": "非無。非行非不行。稱法自性。非初心得。非後心得。今",
    "X62n1181_002:0321c09": "當略出其相。一菩薩度一切眾生。究竟無餘涅槃。而",
    "X62n1181_002:0321c10": "生界不減。如登場傀儡。悲笑宛然。唯一土泥。空無所",
    "X62n1181_002:0321c11": "有。二菩薩行五無間而無惱恚。至地獄無罪垢。至畜",
    "X62n1181_002:0321c12": "生無無明憍慢等過。如女子離魂乃至生子。而身常",
    "X62n1181_002:0321c13": "在母前。三菩薩自身入定他身起。一身入定多身起。",
    "X62n1181_002:0321c14": "有情身入定無情身起。如猛虎起屍。跪拜作舞。唯虎",
    "X62n1181_002:0321c15": "所欲。而屍無知。四菩薩於小眾生身中轉大法輪。然",
    "X62n1181_002:0321c16": "大法炬。震大法雷。魔宮摧毀。大地震動。度無量無邊",
    "X62n1181_002:0321c17": "眾生。而此小眾生不覺不知。如天帝樂人。逃入小女",
    "X62n1181_002:0321c18": "子鼻孔。而女不覺知。五菩薩欲久住世。即以念頃衍",
    "X62n1181_002:0321c19": "無量無數百千億那由他劫。欲少住世。即以無量無",
    "X62n1181_002:0321c20": "數百千億那由他劫縮為念頃。如小兒看燈中走馬。",
    "X62n1181_002:0321c21": "計其多寡首尾。了不可得。若證如是不思議行者。一",
    "X62n1181_002:0321c22": "念中三世諸佛淨土。攝入無餘。是謂菩薩莊嚴淨土",
    "X62n1181_002:0321c23": "之行。以無思智照之可見。非情量所能猜度。何以故",
    "X62n1181_002:0321c24": "自性超一切量故。",
    "X62n1181_002:0322a01": "紀夢袁中道",
    "X62n1181_002:0322a02": "萬歷甲寅十月十五夜。課畢趺坐。忽瞑去。如得定。俄",
    "X62n1181_002:0322a03": "魂出屋上。月正明。不覺飄然輕舉。疾如飛鳥。雲中二",
    "X62n1181_002:0322a04": "童子駛呼予曰。逐我來。蓋西行也。下視城邑村落。若",
    "X62n1181_002:0322a05": "蜂衙蟻穴。俄二童子下至地。曰住。予隨下。見垣道如",
    "X62n1181_002:0322a06": "繩。平如掌。眎其地。非沙石。光耀滑膩逐路有渠。文石",
    "X62n1181_002:0322a07": "為砌寬十餘丈許。渠中五色蓮。芳香非常。渠上樹枝",
    "X62n1181_002:0322a08": "葉晃耀。好鳥和鳴。間有金橋界渠欄楯交羅。樹內樓",
    "X62n1181_002:0322a09": "閣整麗無比。樓中人清美妍好。宛若仙。皆睨予而笑。",
    "X62n1181_002:0322a10": "童子行速。予追不及。大呼曰可於金橋少待。童子如",
    "X62n1181_002:0322a11": "言。始及之。共倚橋上寶欄少息。予揖問卿何人。此何",
    "X62n1181_002:0322a12": "處幸為我言。曰予靈和先生侍者也。先生與卿有所",
    "X62n1181_002:0322a13": "晤言。予曰先生何人。曰即令兄中郎先生。相見自為",
    "X62n1181_002:0322a14": "卿言。可疾往。復取道至一處。樹十餘株。葉翠羽花金",
    "X62n1181_002:0322a15": "瓣。樹下池水汩汩。池上白玉扉。一童先入。一童導過",
    "X62n1181_002:0322a16": "樓閣二十餘重。金色晃耀。靈花異草拂簷楹。至一樓",
    "X62n1181_002:0322a17": "下。一人下迎。神似中郎。而顏如玉。衣若雲霞。長丈餘",
    "X62n1181_002:0322a18": "見而喜曰。弟至矣。擕手上樓設拜。有四五天人來共",
    "X62n1181_002:0322a19": "坐。中郎曰。此西方邊地也。信解未成戒寶未全者。多",
    "X62n1181_002:0322a20": "生此。亦名懈慢國。上方有化佛樓臺。前有大池可百",
    "X62n1181_002:0322a21": "由旬。中有妙蓮。眾生托體。滿則散處樓臺。與有緣淨",
    "X62n1181_002:0322a22": "友相聚。以無婬聲美色。勝解易成。不久進為淨土中",
    "X62n1181_002:0322a23": "人。予私念如此尚是邊地耶。問兄生何處。中郎曰。我",
    "X62n1181_002:0322a24": "淨願雖深情染未除。初生此少時。今居淨域矣。終以",
    "X62n1181_002:0322b01": "乘急戒緩。僅地居。不得與大士升虗空寶閣。尚需進",
    "X62n1181_002:0322b02": "修耳。幸宿生智慧猛利。又曾作西方論。讚嘆如來不",
    "X62n1181_002:0322b03": "可思議度生之力。感得飛行自在。游諸剎土。諸佛說",
    "X62n1181_002:0322b04": "法。皆得往聽。此實為勝。拉予行冉冉上升。倐忽千萬",
    "X62n1181_002:0322b05": "里。至一處隨中郎下。無日月無晝夜。光耀無障蔽皆",
    "X62n1181_002:0322b06": "以琉璃為地。內外映徹以黃金繩雜廁間錯。界以七",
    "X62n1181_002:0322b07": "寶分劑分明。樹皆栴檀吉祥。行行相值。莖莖相望數",
    "X62n1181_002:0322b08": "千萬重。一一葉出眾妙花。作異寶色。下為寶池。波揚",
    "X62n1181_002:0322b09": "無量自然妙聲其底沙純以金剛。池中眾寶蓮葉五",
    "X62n1181_002:0322b10": "色光。池上隱隱危樓迴帶。閣道旁出。棟宇相承。窗闥",
    "X62n1181_002:0322b11": "交映。階墀軒檻。種種滿足。皆有無量樂器。演諸法音。",
    "X62n1181_002:0322b12": "大小彌陀經所載。十不得其杪忽耳。仰而睇之。空中",
    "X62n1181_002:0322b13": "樓閣。皆如雲氣。中郎曰。汝所見。淨土地行眾生光景。",
    "X62n1181_002:0322b14": "過此為法身大士。住處。甚美妙。千倍萬倍於此。神通",
    "X62n1181_002:0322b15": "亦百倍千倍於此。吾以慧力遊其間。不得住也。過此",
    "X62n1181_002:0322b16": "為十地等覺所居。吾亦不得而知。過此為妙覺所居。",
    "X62n1181_002:0322b17": "惟佛與佛乃能知之。語罷復至一處。無牆垣。有欄楯",
    "X62n1181_002:0322b18": "院宇光耀非常。不知何物為之。覺黃金白玉。皆如土",
    "X62n1181_002:0322b19": "色。共坐一樓下。少談。中郎曰。吾不圖樂之至此極也。",
    "X62n1181_002:0322b20": "使吾生時嚴持戒律。尚不止此。大都乘戒俱急。生品",
    "X62n1181_002:0322b21": "最高。次戒急生最穩。若有乘無戒。多為業力所牽。流",
    "X62n1181_002:0322b22": "入八部鬼神眾去。予親見同人矣。弟般若氣分頗深。",
    "X62n1181_002:0322b23": "戒定力甚少。夫悟理不能生戒定。亦狂慧也。歸五濁。",
    "X62n1181_002:0322b24": "趁強健。實悟實修。兼持淨願。勤行方便。憐憫一切。不",
    "X62n1181_002:0322c01": "久自有良晤。一入他途。可怖可畏如不能持戒。有龍",
    "X62n1181_002:0322c02": "樹六齋法見存。遵而行之。殺戒尤急。寄語同學未有",
    "X62n1181_002:0322c03": "日啟鸞刀口貪滋味。而能生清泰者也。雖說法如雲",
    "X62n1181_002:0322c04": "如雨。何益於事。我與汝空王劫時。世為兄弟。乃至六",
    "X62n1181_002:0322c05": "道。莫不皆然。幸我已得善地。恐汝墮落。方便神力攝",
    "X62n1181_002:0322c06": "汝至此。淨穢相隔。不得久留。予更問伯修諸人生處",
    "X62n1181_002:0322c07": "曰。生處皆佳。汝後自知。忽凌空而逝。予起步池上如",
    "X62n1181_002:0322c08": "墮。一駭而醒。通身汗下。時殘燈在篝。明月照窗。更四",
    "X62n1181_002:0322c09": "下矣。",
    "X62n1181_002:0322c10": "答卓發之文學無異禪師",
    "X62n1181_002:0322c11": "問。華嚴會中二乘如盲如聾。然亦兼攝聲聞。以包",
    "X62n1181_002:0322c12": "含無量乘故。此經雖云二乘種不生。乃所宣道品",
    "X62n1181_002:0322c13": "大小互通。正與華嚴四聖諦品不異。故有生彼經",
    "X62n1181_002:0322c14": "劫方證小果者。如大智度論言。彌陀亦以三乘度",
    "X62n1181_002:0322c15": "生。自應三藏。五教總攝何云不攝小乘。且既通雜",
    "X62n1181_002:0322c16": "華。復不能通雜華所攝無量乘耶。",
    "X62n1181_002:0322c17": "居士既知華嚴攝無量乘。豈不知上德聲聞如身子",
    "X62n1181_002:0322c18": "目連。杜視絕聽。悉是如來勝方便力故。為導引一類",
    "X62n1181_002:0322c19": "小機發起深信。信于一乘。如法華云。佛以無數方便",
    "X62n1181_002:0322c20": "引導眾生。其實皆為一佛乘故。此經云。二乘種不生",
    "X62n1181_002:0322c21": "者。正為化導二乘執空。不修淨土者。鈔云。豈獨凡夫。",
    "X62n1181_002:0322c22": "亦度二乘聖人。二乘既生。況菩薩不生。彌陀以三乘",
    "X62n1181_002:0322c23": "度生。當無疑惑。既以三乘化導。亦攝無量乘。二經互",
    "X62n1181_002:0322c24": "通。不言可喻。",
    "X62n1181_002:0323a01": "問餘門學道。名豎出三界。念佛往生。名橫出三界。",
    "X62n1181_002:0323a02": "所謂餘門。正指教中觀行。故參禪稱為別傳淨土",
    "X62n1181_002:0323a03": "亦云徑路。皆以超越觀行故。今云觀即是念。念即",
    "X62n1181_002:0323a04": "是觀。直以台觀當之。不反鈍置念佛耶。",
    "X62n1181_002:0323a05": "橫豎等論。鈔云。如蟲在竹。豎則。歷節難通。橫則一時",
    "X62n1181_002:0323a06": "解脫。謂樂邦與苦域竝峙。故曰橫也。此是一往之說。",
    "X62n1181_002:0323a07": "論一心者。橫豎皆徧。彌陀經云。其佛光明無量。照十",
    "X62n1181_002:0323a08": "方國。無所障礙。觀經云。是心作佛。心即佛故。淨土唯",
    "X62n1181_002:0323a09": "心。以界曰橫。論心豈不圓具也。餘門非單指觀行。實",
    "X62n1181_002:0323a10": "乃具一切法門。參禪稱為別傳者。非五教之所詮。淨",
    "X62n1181_002:0323a11": "土亦云徑路。非三觀之所及。今說觀即是念。念即是",
    "X62n1181_002:0323a12": "觀。舉一念即具觀行。以一念超越。即便往生。非觀行",
    "X62n1181_002:0323a13": "成就。然後往生。故知念不妨攝觀。非觀行能鈍置念",
    "X62n1181_002:0323a14": "佛也。",
    "X62n1181_002:0323a15": "問大本云。若有眾生。發一念心念無量壽佛。定生",
    "X62n1181_002:0323a16": "彼國。疏中尅期止及十念。而不及一念何邪。又念",
    "X62n1181_002:0323a17": "性剎那生滅。此經七日定力乃生。則未得禪定者",
    "X62n1181_002:0323a18": "無分。若此一念如一稱。成佛釋作一心歸命。則本",
    "X62n1181_002:0323a19": "不應繫十念之後。若止作一念喜愛之心。則全無",
    "X62n1181_002:0323a20": "定力。亦得往生。其勝方便又當超越小本邪。",
    "X62n1181_002:0323a21": "十念與此本互相通故。何分優劣。以一念具一切念",
    "X62n1181_002:0323a22": "故。一念未必為劣。以十念即一念故。十念未必為優。",
    "X62n1181_002:0323a23": "是故說一念不妨十念。說十念不妨一念。又剎那際",
    "X62n1181_002:0323a24": "不妨七日。七日不妨剎那際經云一念普觀無量劫。",
    "X62n1181_002:0323b01": "無去無來亦無住。或說一念。或說十念。或說七日。或",
    "X62n1181_002:0323b02": "說多劫。皆是如來勝方便故。亦不論定不定。喜愛不",
    "X62n1181_002:0323b03": "喜愛。但一心念佛。無事不辦。如靈丹一粒。點鐵成金。",
    "X62n1181_002:0323b04": "更無疑慮。又何必以難易較其超越也。",
    "X62n1181_002:0323b05": "問此七日。若平時姑置待臨終方念。已為天如所",
    "X62n1181_002:0323b06": "呵。今既屬平時。為是七日之後。盡此形壽。更不復",
    "X62n1181_002:0323b07": "亂邪。為復此後雖亂。終得往生邪。若永不復亂。不",
    "X62n1181_002:0323b08": "應止名七日。若更亂者。則已經退轉。何能感佛現",
    "X62n1181_002:0323b09": "前。",
    "X62n1181_002:0323b10": "經云。一日乃至七日。是尅期往生。不論臨終平時。一",
    "X62n1181_002:0323b11": "聞佛名。便發猛銳。七日往生者不論。若未生者。在無",
    "X62n1181_002:0323b12": "間斷念念相續豈可七日得定。再不念佛。其執持二",
    "X62n1181_002:0323b13": "字。何以消文。疏中云。執者聞名受之。勇猛果決。不搖",
    "X62n1181_002:0323b14": "奪故。持者受斯守之。常永貞固。不遺忘故。何云七日",
    "X62n1181_002:0323b15": "後。復隨散亂邪。行者一心正念。更加猛利以終身。如",
    "X62n1181_002:0323b16": "初發念頃。何愁佛不感孚也。",
    "X62n1181_002:0323b17": "問鈔中明理一心為觀力成就。則體究全屬觀門。",
    "X62n1181_002:0323b18": "但前言妙觀難成。故顯持名殊勝。今乃復通觀法。",
    "X62n1181_002:0323b19": "仍是定觀勝于持名矣。若云參誰字是體究。則又",
    "X62n1181_002:0323b20": "全屬宗門。且當參話時不應有念。未免兩處負墮",
    "X62n1181_002:0323b21": "義云何通。",
    "X62n1181_002:0323b22": "前言妙觀難成。顯持名殊勝。良以娑婆之眾。心多散",
    "X62n1181_002:0323b23": "亂。故持名攝念。勝乎觀門。今乃復通觀法。以觀境殊",
    "X62n1181_002:0323b24": "勝。不妨速於持名。以持名徑捷。不妨超乎觀法。兩處",
    "X62n1181_002:0323c01": "義成。何得云墮。若宗門參究。是逗機之法。不必與淨",
    "X62n1181_002:0323c02": "土和會。如參念佛者是誰。便屬言語道斷。又不可以",
    "X62n1181_002:0323c03": "理路為依傍也。",
    "X62n1181_002:0323c04": "問一部疏鈔。大意全重理持。則所明持法。最為要",
    "X62n1181_002:0323c05": "害。今既是持名。復標理觀既是理觀復拈話頭禪",
    "X62n1181_002:0323c06": "淨止觀三法混淆。雖復義理圓融而行人念不歸",
    "X62n1181_002:0323c07": "一。將何為宗。此與一門深入專修無間之旨。復何",
    "X62n1181_002:0323c08": "不侔。",
    "X62n1181_002:0323c09": "疏鈔一部。雖則全歸理觀。如元譚云守約則唯事持",
    "X62n1181_002:0323c10": "名。又云舉其名兮兼眾德而咸備。專乎持也統百行",
    "X62n1181_002:0323c11": "以無遺。則知專尚持名。不妨發明理觀。觀理明徹。如",
    "X62n1181_002:0323c12": "膏益火。則更增猛熾也。如華嚴大部攝無量乘。上根",
    "X62n1181_002:0323c13": "利智頭頭是路。亦不名混淆。但以根器相投。亦吾師",
    "X62n1181_002:0323c14": "翁之善巧耳。",
    "X62n1181_002:0323c15": "問疏指至心念佛一聲。滅八十億劫生死重罪。屬",
    "X62n1181_002:0323c16": "理一心。若事一心者。多念止滅少愆。乃又引佛名",
    "X62n1181_002:0323c17": "經云一聞佛名滅無量劫生死之罪。釋云一聞則",
    "X62n1181_002:0323c18": "不待憶念。無量則不但八十億劫。然則何必獨指",
    "X62n1181_002:0323c19": "理一心也。覺于此中自相違礙。又此經亦言聞經",
    "X62n1181_002:0323c20": "聞名。皆得不退。則等閒發願。散亂稱名者。咸不退",
    "X62n1181_002:0323c21": "邪。",
    "X62n1181_002:0323c22": "果得一心。則不論理事。疏鈔謂多念止滅少愆者。此",
    "X62n1181_002:0323c23": "是就散亂而冀一心者說也。聞名滅罪。眾生在迷。亦",
    "X62n1181_002:0323c24": "復不知。如地獄聞名。即得究竟。并獲往生者。何止滅",
    "X62n1181_002:0324a01": "罪。蓋論眾生心力之勤怠耳。大凡教中論理論事。論",
    "X62n1181_002:0324a02": "定論散。如用兵之法式。臨陳決勝。貴在當人。必不以",
    "X62n1181_002:0324a03": "法式楷定。然後為正論也。",
    "X62n1181_002:0324a04": "問棗柏言華嚴一乘大道。非往生菩薩境界。何故",
    "X62n1181_002:0324a05": "華嚴長子。乃以十願導歸極樂。如生公說闡提有",
    "X62n1181_002:0324a06": "佛性。則後出涅槃為證。今行願全與棗柏不符。則",
    "X62n1181_002:0324a07": "一論宗旨。竟將安歸。乃雲棲但拈出導歸之文。亦",
    "X62n1181_002:0324a08": "不能折棗柏之誤。當知棗柏未易輕詆。今欲和會",
    "X62n1181_002:0324a09": "兩義其說云何。",
    "X62n1181_002:0324a10": "棗柏謂華嚴非往生菩薩境界。為顯一乘。不妨抑彼",
    "X62n1181_002:0324a11": "揚此。普賢導歸極樂。正謂攝無量乘故。棗柏為化大",
    "X62n1181_002:0324a12": "心凡夫頓入華藏故。普賢是華藏中菩薩。以十願導",
    "X62n1181_002:0324a13": "歸極樂者。為三根普利故。如觀方入一隅。則十方普",
    "X62n1181_002:0324a14": "現故。良以大心難發。極樂易生。究竟旨歸。彼此符合。",
    "X62n1181_002:0324a15": "則知棗柏原非錯誤。雲棲安得以是為非邪。",
    "X62n1181_002:0324a16": "問諸經多言念佛行人。現前見佛。如遠公三覩聖",
    "X62n1181_002:0324a17": "相等。所謂念佛人佛住其頂。古德教人求志求驗。",
    "X62n1181_002:0324a18": "正在平時。今經止言臨終佛現。豈七日功成。未能",
    "X62n1181_002:0324a19": "現見。僅感臨終邪。抑必現前見已。然後臨終得見",
    "X62n1181_002:0324a20": "邪。",
    "X62n1181_002:0324a21": "諸經多言行人現前見佛。亦有當來見佛之語。楞嚴",
    "X62n1181_002:0324a22": "云。憶佛念佛。現前當來必定見佛。其必定二字。深有",
    "X62n1181_002:0324a23": "旨趣。如種穀得穀。必無虗棄之功也。遠公三覩聖像",
    "X62n1181_002:0324a24": "現前見佛也。淨土諸師臨終感佛來迎。當來見佛也。",
    "X62n1181_002:0324b01": "由此觀之。只愁不念佛。不愁行人。不見佛也。無論平",
    "X62n1181_002:0324b02": "時七日。但一心不亂。專持名號。喚醒自性彌陀。一切",
    "X62n1181_002:0324b03": "佛菩薩皆影現其中矣。",
    "X62n1181_002:0324b04": "問世尊言諸修行人。用攀緣心為自性者。猶如煑",
    "X62n1181_002:0324b05": "沙欲成嘉饌。今念佛心是攀緣心邪。非攀緣心耶。",
    "X62n1181_002:0324b06": "若用攀緣心者。一切覺觀思惟。皆是生死根本。若",
    "X62n1181_002:0324b07": "非攀緣心者。何言念性生滅。因果殊感。若云此生",
    "X62n1181_002:0324b08": "滅心即不生滅心。何云煑沙。乃法華所云。若人散",
    "X62n1181_002:0324b09": "亂心。一稱南無佛。南能所云不斷百思想。對境心",
    "X62n1181_002:0324b10": "數起。又非用此生滅心邪。",
    "X62n1181_002:0324b11": "世尊斥世間人認攀緣心為自性。非斥用攀緣心入",
    "X62n1181_002:0324b12": "自性。豈不聞圓覺云。以幻修幻。天台專用六識。阿難",
    "X62n1181_002:0324b13": "云。供養如來。亦因此心。永退善根。亦因此心。以此推",
    "X62n1181_002:0324b14": "之。此心亦不惡。可以為入道之前茅。論乎真性。何用",
    "X62n1181_002:0324b15": "念為。論乎樂土。非念莫生。文殊云。念性生滅。此為選",
    "X62n1181_002:0324b16": "耳根圓通。淨業智人。安得隨文殊脚跟轉。文殊如修",
    "X62n1181_002:0324b17": "般舟三昧。又當以我念佛為良導。法華一稱。塵勞起",
    "X62n1181_002:0324b18": "而佛道成。南能不斷。妄想興而涅槃現。又當留待別",
    "X62n1181_002:0324b19": "時。向居士一一道破。",
    "X62n1181_002:0324b20": "追頂念佛法三峯禪師",
    "X62n1181_002:0324b21": "易曰艮其背不獲其身。行其庭。不見其人。此言做",
    "X62n1181_002:0324b22": "大學問之歇手處也。豈求生西方以念佛法門之",
    "X62n1181_002:0324b23": "大學問。而獨如記誦之學。使畢生喃喃。至臨終時",
    "X62n1181_002:0324b24": "悶絕無知處。猶欲以用心念佛工夫為把捉者乎。",
    "X62n1181_002:0324c01": "是決不然所貴在平時用功。先有歇手處耳。既有",
    "X62n1181_002:0324c02": "歇處。則安心樂意不愁生。不愁死。此中空洞無物。",
    "X62n1181_002:0324c03": "所以有不期然而然之預知時至。不期然而然之",
    "X62n1181_002:0324c04": "無痛無苦。不期然而然之悶絕相應。不期然而然",
    "X62n1181_002:0324c05": "之蓮花化生也。是知小彌陀經。只寬得七日苦功。",
    "X62n1181_002:0324c06": "功成之后。寥寥落落全是無功用行。故其人臨命",
    "X62n1181_002:0324c07": "終時心不顛倒。即得往生。若平時不曾到得一心",
    "X62n1181_002:0324c08": "不亂。卒至臨終痛苦悶絕時。必然驚慌顛倒。竟隨",
    "X62n1181_002:0324c09": "業去。若於此時著力。寧非艮其腓之不得自在者",
    "X62n1181_002:0324c10": "邪。茲因山中閒極。咏淨土偈二百首。并出追頂念",
    "X62n1181_002:0324c11": "佛之法。意在大家預先辦過歇手處。非敢嚼殘飯",
    "X62n1181_002:0324c12": "餖飣。淨土之語言學問也。幸同心者[拚-ㄙ+ㄊ]一個猛做",
    "X62n1181_002:0324c13": "到成辦。落得畢生作快活人。是所願矣。",
    "X62n1181_002:0324c14": "念佛要一心不亂者。只以一句佛名。極力追頂。猛之",
    "X62n1181_002:0324c15": "又猛。情識一斷。則過去事思量不來。未來事卜度不",
    "X62n1181_002:0324c16": "著。現在境心識不攬。三心斷絕謂之前後際斷。此因",
    "X62n1181_002:0324c17": "追極念極。一聞一見。觸境遇緣。逗斷心路。直得虗空",
    "X62n1181_002:0324c18": "粉碎。大地平沈。物我同消。一法不立。目前如大圓鏡",
    "X62n1181_002:0324c19": "中所現森羅萬象。了無一點可指擬分別。蕩然身心",
    "X62n1181_002:0324c20": "始雲去來。此个光景。名為一心不亂。到此便無心可",
    "X62n1181_002:0324c21": "亂故也。若不得到此境界。雖有暫時清淨。亦是小歇",
    "X62n1181_002:0324c22": "場。清淨時便有。動亂時便失。動亂且失。何況臨終極",
    "X62n1181_002:0324c23": "痛極苦時哉。痛苦尚當不得。何況悶絕時耶。可見平",
    "X62n1181_002:0324c24": "生小小靜境。是心意識邊事。至悶絕時。則意識聰明",
    "X62n1181_002:0325a01": "主宰都用不著也。近來一輩善講西方。善勤功課者。",
    "X62n1181_002:0325a02": "皆一曾做度悶絕工夫。到得死來。便自失守。致手忙",
    "X62n1181_002:0325a03": "脚亂者多矣。吾人不可不知此弊也。若要脫得此弊。",
    "X62n1181_002:0325a04": "除是大勇猛人。照佛經所云一心不亂。蓋我佛所親",
    "X62n1181_002:0325a05": "指極則工夫。不過執持四字佛名。一句頂一句。一聲",
    "X62n1181_002:0325a06": "追一聲。如猛將提刀捉賊相似努力。直前無少憩息。",
    "X62n1181_002:0325a07": "如此兼程。定然能射馬擒王者。此等工夫。不是窮年",
    "X62n1181_002:0325a08": "累月寬做得來的。亦不是做到老死方纔著緊成的。",
    "X62n1181_002:0325a09": "只在健時一日間一做。做斷心識。得前光境。便可放",
    "X62n1181_002:0325a10": "下休歇。即到悶絕時。極痛極苦。正與當初前後際斷",
    "X62n1181_002:0325a11": "時一樣。歸根貼體。如水歸水。似空合空。豈不自在。自",
    "X62n1181_002:0325a12": "知功夫不在佛名功德上著脚。只在追頂極力。四字",
    "X62n1181_002:0325a13": "上成功耳。吾勸同門善友。依法念一日看。若一日不",
    "X62n1181_002:0325a14": "成。將養一日再念。或連念二日。消停再念。或連念三",
    "X62n1181_002:0325a15": "日四日。以至七日。或一月中猛念一日七日者。我佛",
    "X62n1181_002:0325a16": "寬約程期者也。若念處不緊。以致一七不成。調養精",
    "X62n1181_002:0325a17": "神。七之再七。以必得一心不亂為期。苟不得此。決不",
    "X62n1181_002:0325a18": "能一生便到淨土。只好種蓮華妙因。以待他世成功",
    "X62n1181_002:0325a19": "矣。惟一心不亂。是徹頭軌則。為蓮華骨肉者。各自努",
    "X62n1181_002:0325a20": "力。",
    "X62n1181_002:0325a21": "凡做追頂念佛工夫。不論僧尼道俗皆可勇為。但須",
    "X62n1181_002:0325a22": "男女分壇。不得溷濫。入期之先隔宿。夫婦分單。小牀",
    "X62n1181_002:0325a23": "清臥。五更沐洗入壇。放空心識。關閉外緣。杜門絕事。",
    "X62n1181_002:0325a24": "作禮三拜之後。一總不須多禮。就于佛前先受戒圖。",
    "X62n1181_002:0325b01": "或已受者。即羯磨清淨。眾中推一有智者為首領。調",
    "X62n1181_002:0325b02": "理大眾。提起阿彌陀佛四字。一追一頂緊緊念去。不",
    "X62n1181_002:0325b03": "可高聲傷氣。不可逼氣動火。不可默努傷血。不可輕",
    "X62n1181_002:0325b04": "鬆養識。不可沉靜墮昏。坐半枝小香。立半枝小香。行",
    "X62n1181_002:0325b05": "半枝小香。復坐半枝小香。週而復始。均勻不斷。飲食",
    "X62n1181_002:0325b06": "入廁更衣等。一例是佛。不得說話。早粥小食中齋夜",
    "X62n1181_002:0325b07": "粥隨時腐菜小菜勿得繁費生心。但只四字佛。如高",
    "X62n1181_002:0325b08": "山放水。洶湧有力。遮攔不住。放捨不得。自然意地流",
    "X62n1181_002:0325b09": "注心識。無從棲泊。念至二更時分。若倦極不妨各各",
    "X62n1181_002:0325b10": "就單睡一覺。起來依舊從前再念。一日或兩日。若念",
    "X62n1181_002:0325b11": "急。身心俱倦。不妨大放一日一夜。沉睡到省。省來酸",
    "X62n1181_002:0325b12": "湯白飯。稀粥精蔬。但不可生心緣念。遽起塵勞。如覺",
    "X62n1181_002:0325b13": "精神抖擻。重新念起。再一日二日。消息行之。念念相",
    "X62n1181_002:0325b14": "應。心心不換。如直念到七日。或覺厭倦。不妨出期。俟",
    "X62n1181_002:0325b15": "健再起。蓋以做工夫法。不可與昏沉散亂打攪。若為",
    "X62n1181_002:0325b16": "怕昏。只管排遣。正與昏沉作對。轉鬬轉多。不如放身",
    "X62n1181_002:0325b17": "一睡。昏沉自滅。若與掉舉打攪。只管排遣。正與掉舉",
    "X62n1181_002:0325b18": "作對。轉鬬轉多。不如亦放身一睡。身心既安。掉舉自",
    "X62n1181_002:0325b19": "滅。極時一放。正是心境歇處。纔省轉來。精神倍旺。拈",
    "X62n1181_002:0325b20": "起洪名。十分精彩。目前雪淨。一聲一色。正是打斷心",
    "X62n1181_002:0325b21": "識處。妙不可言。此是法藏親證其益者。願修西方之",
    "X62n1181_002:0325b22": "土。不可不信。但不可藉此貪睡耳。須知做工夫到極",
    "X62n1181_002:0325b23": "處。若不放歇。生起陰魔。或生病苦。皆為太執不會調",
    "X62n1181_002:0325b24": "攝之過。主其事者。須細思之。",
    "X62n1181_002:0325c01": "淨土偈",
    "X62n1181_002:0325c02": "不非禪律與經師。念念西方與麼持。脫盡法中憎愛",
    "X62n1181_002:0325c03": "境。自然蓮出淨心池。",
    "X62n1181_002:0325c04": "晚聞村哭夜聞歌。世事無憑變幻多。歌哭兩忘心自",
    "X62n1181_002:0325c05": "淨。單單一句古彌陀。",
    "X62n1181_002:0325c06": "一聲煙篴倚牛肩。草色青黃過一年。牧得寸心歸淨",
    "X62n1181_002:0325c07": "土。白牛無鼻不須牽。",
    "X62n1181_002:0325c08": "坐斷無心與有心。西方何處更思尋。一聲雷送夜來",
    "X62n1181_002:0325c09": "雨。落落空敲七寶林。",
    "X62n1181_002:0325c10": "一色波涵四色花。交光如網攝河沙。重重開合十身",
    "X62n1181_002:0325c11": "佛。向我同論最上車。",
    "X62n1181_002:0325c12": "促織聲淒雁未來。白雲青嶂夜徘徊。迂疎久已無緣",
    "X62n1181_002:0325c13": "慮。只許蓮華淨土栽。",
    "X62n1181_002:0325c14": "澗水初乾嶺絕薪。晨炊愁殺住山人。因之轉見樂邦",
    "X62n1181_002:0325c15": "樂。一句彌陀念更真。",
    "X62n1181_002:0325c16": "世事駢闐老未休。飄蕭白髮尚馳求。處陰身共影俱",
    "X62n1181_002:0325c17": "歇。一句彌陀是徹頭。",
    "X62n1181_002:0325c18": "東家懺罪北家經。佛法牽人未肯停。獨有自家真歇",
    "X62n1181_002:0325c19": "計。彌陀一句閉柴扄。",
    "X62n1181_002:0325c20": "求生切切非關癖。政為勞生癖未除。東土西方兩無",
    "X62n1181_002:0325c21": "癖。蓮花寂滅證無餘。",
    "X62n1181_002:0325c22": "誰把旃檀古鼎燒。黃雲冉冉座中飄。分明記取當初",
    "X62n1181_002:0325c23": "事。身在蓮花香未消。",
    "X62n1181_002:0325c24": "萬事不真悲末法。自家生死也相瞞。彌陀尚把偷心",
    "X62n1181_002:0326a01": "念。不肯真真拚一拚。",
    "X62n1181_002:0326a02": "終身六字念難成。泛漾持名著力輕。前後斷來心始",
    "X62n1181_002:0326a03": "一。大拚七日猛專精。",
    "X62n1181_002:0326a04": "一日若真前後斷。終身不念也相應。臨終不待尋人",
    "X62n1181_002:0326a05": "助。自有蓮花脚下迎。",
    "X62n1181_002:0326a06": "前後斷來淨念繼。六根攝久一心成。大開眉眼朝昏",
    "X62n1181_002:0326a07": "過。窗外溪山枕上聲。",
    "X62n1181_002:0326a08": "結壇持往生呪偈蕅益大師",
    "X62n1181_002:0326a09": "稽首無量壽。㧞業障根本。觀世音勢至。海眾菩薩僧。",
    "X62n1181_002:0326a10": "我迷本智光。妄墮輪回苦。曠劫不暫停。無救無歸趣。",
    "X62n1181_002:0326a11": "劣得此人身。仍遭劫濁亂。雖獲預僧倫。未入法流水。",
    "X62n1181_002:0326a12": "目擊法輪壞。欲挽力未能。良由無始世。不植勝善根。",
    "X62n1181_002:0326a13": "今以決定心。求生極樂土。乘我本誓船。廣度沉淪眾。",
    "X62n1181_002:0326a14": "我若不往生。不能滿所願。是故於娑婆。畢定應捨離。",
    "X62n1181_002:0326a15": "猶如被溺人。先求疾到岸。乃以方便力。悉拯暴流人。",
    "X62n1181_002:0326a16": "我以至誠心。深心迴向心。然臂香三炷。結一七淨壇。",
    "X62n1181_002:0326a17": "專持往生呪。惟除食睡時。以此功德力。求決生安養。",
    "X62n1181_002:0326a18": "我若退初心。不向西方者。寧即墮泥犁。令疾生改悔。",
    "X62n1181_002:0326a19": "誓不戀天人。及以無為處。仰願大威神。力無畏不共。",
    "X62n1181_002:0326a20": "三寶無邊德。加被智旭等。折伏使不退。攝受令增長。",
    "X62n1181_002:0326a21": "結壇念佛回向文",
    "X62n1181_002:0326a22": "稽首阿彌陀。諸佛護念法。淨土諸聖賢。唯垂哀護持。",
    "X62n1181_002:0326a23": "智旭從無始來。迷常住理。失智慧明。背自性而枉受",
    "X62n1181_002:0326a24": "輪回。取妄心而永違真境。善根雖發。投正教以捨家。",
    "X62n1181_002:0326b01": "宿習偏濃。熏三昧而罔就。矢心淨域。誓出苦輪。機感",
    "X62n1181_002:0326b02": "不專。聖應莫顯。悠悠歲月。罔罔襟期。可痛可悲。無洲",
    "X62n1181_002:0326b03": "無渚。今依釋迦誠訓。七日持名。用投無量慈光。一生",
    "X62n1181_002:0326b04": "求度。棲身淨壇。專稱洪號。若定若散。有記無記。仗佛",
    "X62n1181_002:0326b05": "悲輪。功無唐弃。願以功德及諸善根。悉共眾生回向",
    "X62n1181_002:0326b06": "安樂。所冀現生魔障消除。捨報正念決定。一剎那頃。",
    "X62n1181_002:0326b07": "生如來前。受菩提記。滿本願輪。",
    "X62n1181_002:0326b08": "示念佛法門",
    "X62n1181_002:0326b09": "念佛法門別無奇特。只深信力行為要耳。佛云。若人",
    "X62n1181_002:0326b10": "但念彌陀佛。是名無上深妙禪。天台云。四種三昧同",
    "X62n1181_002:0326b11": "名念佛。念佛三昧。三昧中王。雲棲云。一句阿彌陀佛。",
    "X62n1181_002:0326b12": "該羅八教。圓攝五宗。可惜今人將念佛。看做淺近勾",
    "X62n1181_002:0326b13": "當。謂愚夫愚婦工夫。所以信既不深。行亦不力。終日",
    "X62n1181_002:0326b14": "悠悠。淨功莫尅。設有巧設方便。欲深明此三昧者。動",
    "X62n1181_002:0326b15": "以參究誰字為向上。殊不知現前一念能念之心。本",
    "X62n1181_002:0326b16": "自離過絕非。不消作意離絕。即現前一句所念之佛。",
    "X62n1181_002:0326b17": "本自超情離計。何勞。說妙談玄。祗貴信得及。守得穩。",
    "X62n1181_002:0326b18": "直下念去。或晝夜十萬。或五萬三萬。以決定不缺為",
    "X62n1181_002:0326b19": "準。畢此一生誓無變改。若不得往生者。三世諸佛便",
    "X62n1181_002:0326b20": "為誑語。一得往生。永無退轉。種種法門。咸得現前。切",
    "X62n1181_002:0326b21": "忌今日張三。明日李四。遇教下人又思尋章摘句。遇",
    "X62n1181_002:0326b22": "宗門人又思參究問答。遇持律人又思搭衣用鉢。此",
    "X62n1181_002:0326b23": "則頭頭不了。帳帳不清。豈知念得阿彌陀佛熟。三藏",
    "X62n1181_002:0326b24": "十二部極則教理都在裏許。千七百公案向上機關",
    "X62n1181_002:0326c01": "亦在裏許。三千威儀八萬細行。三聚淨戒。亦在裏許。",
    "X62n1181_002:0326c02": "真能念佛。放下身心世界。即大布施。真能念佛。不復",
    "X62n1181_002:0326c03": "起貪瞋癡。即大持戒。真能念佛。不計是非人我。即大",
    "X62n1181_002:0326c04": "忍辱。真能念佛。不稍間斷夾雜。即大精進。真能念佛。",
    "X62n1181_002:0326c05": "不復妄想馳逐。即大禪定。真能念佛。不為他歧所惑。",
    "X62n1181_002:0326c06": "即大智慧試自簡點。若身心世界猶未放下。貪瞋癡",
    "X62n1181_002:0326c07": "念猶自現起。是非人我猶自挂懷。間斷夾雜猶未除",
    "X62n1181_002:0326c08": "盡。妄想馳逐猶未永滅。種種他歧猶能惑志。便不為",
    "X62n1181_002:0326c09": "真念佛也。要到一心不亂境界。亦無他術。最初下手",
    "X62n1181_002:0326c10": "須用數珠。記得分明。刻定課程。決定無缺。久久純熟",
    "X62n1181_002:0326c11": "不念自念。然後記數亦得。不記亦得。若初心便要說",
    "X62n1181_002:0326c12": "好看話。要不著相。要學圓融自在。總是信不深行不",
    "X62n1181_002:0326c13": "力。饒儞講得十二分教。下得千七百轉語。皆是生死",
    "X62n1181_002:0326c14": "岸邊事。臨命終時。決用不著。珍重。",
    "X62n1181_002:0326c15": "示法源",
    "X62n1181_002:0326c16": "念佛工夫。祇貴真實信心。第一要信我是未成之佛。",
    "X62n1181_002:0326c17": "彌陀是已成之佛。其體無二。次信娑婆的是苦。安養",
    "X62n1181_002:0326c18": "的可歸。熾然欣厭。次信現前一舉一動。皆可迴向西",
    "X62n1181_002:0326c19": "方。若不迴向。雖上品善亦不往生。若知迴向。雖誤作",
    "X62n1181_002:0326c20": "惡行。速斷相續心。起殷重懺悔。懺悔之力。亦能往生。",
    "X62n1181_002:0326c21": "況持戒修福。種種勝業。豈不足莊嚴淨土。只為信力",
    "X62n1181_002:0326c22": "不深。勝業淪於有漏。又欲捨此別商。誤之誤矣。但加",
    "X62n1181_002:0326c23": "真信一切行履更不須改也。",
    "X62n1181_002:0326c24": "示王心葵",
    "X62n1181_002:0327a01": "法華一經殷勤稱歎方便。須知有世間方便。布施愛",
    "X62n1181_002:0327a02": "語孝弟忠信等是也。有出世間方便。苦空無常無我",
    "X62n1181_002:0327a03": "不淨數息因緣遠離知足等法門是也。有出世上上",
    "X62n1181_002:0327a04": "方便。十波羅蜜四攝四辨八萬四千三昧總持等是",
    "X62n1181_002:0327a05": "也。有不思議勝異方便。信自性中實有西方現成佛",
    "X62n1181_002:0327a06": "道之彌陀如來。唯心中實有莊嚴之極樂世界。深心",
    "X62n1181_002:0327a07": "宏願。決志求生。不唯上上方便是其資糧。將世出世",
    "X62n1181_002:0327a08": "一切方便無非往生左券。此法門中。點鐵成金手段。",
    "X62n1181_002:0327a09": "不歷僧祇。頓階不退。名絕待法也。",
    "X62n1181_002:0327a10": "示郭善友",
    "X62n1181_002:0327a11": "佛法大海。信為能入。智為能度。若信心而乏智慧。未",
    "X62n1181_002:0327a12": "有不泣歧兩端者。佛言末世鬬諍堅固。億億人學道。",
    "X62n1181_002:0327a13": "罕有一人證果。惟依念佛求生淨土。可以橫超苦輪。",
    "X62n1181_002:0327a14": "昔有祖師。初但至誠禮法華經。拜至糞字遂悟法華",
    "X62n1181_002:0327a15": "三昧。有誦法華人。來壽昌禪師處請益。叱云。邪見眾",
    "X62n1181_002:0327a16": "生不識好惡。法華便是禪。那裏別有禪可參。其人服",
    "X62n1181_002:0327a17": "膺而去。竟以持法華悟道。若深信念佛禮拜是佛祖",
    "X62n1181_002:0327a18": "真因。確乎不被時流所轉。便是大智慧光明。超登淨",
    "X62n1181_002:0327a19": "土。永無泣岐之患矣。",
    "X62n1181_002:0327a20": "答卓左車茶話",
    "X62n1181_002:0327a21": "宗乘與淨土。二俱勝妙法。眾生根性異。不免隨機說。",
    "X62n1181_002:0327a22": "向上一著非淨非禪。即禪即淨。才言參究。已是曲為",
    "X62n1181_002:0327a23": "下根。果大丈夫。自應諦信是心作佛是心是佛。設一",
    "X62n1181_002:0327a24": "念與佛有隔。不名念佛三昧。若念念與佛無間。何勞",
    "X62n1181_002:0327b01": "更問阿誰。故參究誰字。與攝心數息等。皆非淨土極",
    "X62n1181_002:0327b02": "則事也。淨土極則事。無念外之佛為念所念。無佛外",
    "X62n1181_002:0327b03": "之念能念於佛。正下手時。便不落四句百非。通身拶",
    "X62n1181_002:0327b04": "入。但見阿彌陀佛一毛孔光。即見十方無量諸佛。但",
    "X62n1181_002:0327b05": "生西方極樂一佛國土。即生十方諸佛淨土。此是向",
    "X62n1181_002:0327b06": "上一路。若捨現前彌陀。別言自性彌陀。捨西方淨土。",
    "X62n1181_002:0327b07": "別言惟心淨土。此是淆譌公案。經云。三賢十聖住果",
    "X62n1181_002:0327b08": "報。唯佛一人居淨土。此是腦後一鎚。普賢十大願王",
    "X62n1181_002:0327b09": "導歸極樂。誰敢收作權乘。憶佛念佛不假方便。自得",
    "X62n1181_002:0327b10": "心開。誰謂定屬廉纖。但能深信此門。依信立願。依願",
    "X62n1181_002:0327b11": "起行。則念念流出無量如來。徧坐十方微塵國土。轉",
    "X62n1181_002:0327b12": "大法輪。照古照今。非為分外。何止震動大千世界而",
    "X62n1181_002:0327b13": "已。欲知衲僧家事。不妨借中峯一偈通箇消息。偈曰。",
    "X62n1181_002:0327b14": "禪外不曾談淨土。須知淨土外無禪。兩重公案都拈",
    "X62n1181_002:0327b15": "却。熊耳峰開五葉蓮。",
    "X62n1181_002:0327b16": "示丁耕野居士截流禪師",
    "X62n1181_002:0327b17": "昔寂室和尚云。世人欲修淨業。不可言我今忙迫。且",
    "X62n1181_002:0327b18": "待閒暇。我今貧乏。且待富足。我今少壯。且待老時。若",
    "X62n1181_002:0327b19": "分定常忙。分定貧乏。分定夭折。即於淨業無緣修習。",
    "X62n1181_002:0327b20": "忽爾喪亡。雖悔無及。何如趁身強健。努力修之。至哉",
    "X62n1181_002:0327b21": "言乎。然今之人無論信樂者少。縱能深信淨土。而因",
    "X62n1181_002:0327b22": "循需待蹉過一生者。比比皆是也。居士天姿醇謹。向",
    "X62n1181_002:0327b23": "見衲不久。即能警悟無常。長齋事佛。蓋宿緣有在也。",
    "X62n1181_002:0327b24": "然居士家無恒產。歲以館穫得糈。夫家無恒產則不",
    "X62n1181_002:0327c01": "足可知矣。身有館職則不閒可知矣。年方半百則未",
    "X62n1181_002:0327c02": "至衰老可知矣。乃一旦謝館不赴。却諸門弟子。秉持",
    "X62n1181_002:0327c03": "滿分優婆塞戒。楗戶終年。專力淨業。至于資糧薪水",
    "X62n1181_002:0327c04": "初無會計。非勇猛丈夫而能若是乎。且以斗室狹隘。",
    "X62n1181_002:0327c05": "半供經像。於中避囂息影。銳意精修。一如夏屋寬舒。",
    "X62n1181_002:0327c06": "泰然自足。惟慮其不能久久如斯也。嗟乎夫人之居",
    "X62n1181_002:0327c07": "世。亦何足定哉。竊嘗論之。暇莫暇於不失時。富莫富",
    "X62n1181_002:0327c08": "於常知足。強莫強於勤精進。今居士兼三者而有焉。",
    "X62n1181_002:0327c09": "則雖舉天下之閒者富者強有力者與居士較。吾知",
    "X62n1181_002:0327c10": "其有名而無義矣。能如是。於生淨土也何有。然更有",
    "X62n1181_002:0327c11": "一語願相告誡者。譬如萬斛之舟。欲有所往。檣非不",
    "X62n1181_002:0327c12": "高也。柁非不正也。資具非不完備也。去志非不決也。",
    "X62n1181_002:0327c13": "乘風張帆。有瞬息千里之勢。倘若船頭一樁未曾拔",
    "X62n1181_002:0327c14": "却。被一條纜索繫住。雖種種推排。其能有濟否。今時",
    "X62n1181_002:0327c15": "淨業人有終日念佛懺罪發願。而西方尚遙。往生弗",
    "X62n1181_002:0327c16": "保者。無他愛樁。未㧞情纜。猶牢故也。若能將娑婆恩",
    "X62n1181_002:0327c17": "愛。視同嚼蠟。不管忙閒動靜。苦樂憂喜。靠著一句佛",
    "X62n1181_002:0327c18": "號。如須彌山相似。一切境緣無能搖動。或時自覺疲",
    "X62n1181_002:0327c19": "懈。惑習現前。便奮起一念。如倚天長劍。使煩惱魔軍。",
    "X62n1181_002:0327c20": "逃竄無地。亦如紅鑪猛火。使無始情識。銷鑠無餘。此",
    "X62n1181_002:0327c21": "人雖現處五濁之鄉。已渾身坐在蓮華國裏。又何待",
    "X62n1181_002:0327c22": "彌陀授手。觀音勸駕。而始信其往生哉。或曰彼居士",
    "X62n1181_002:0327c23": "勇猛精進如是。豈復牽於情愛。不幾於無病而授藥",
    "X62n1181_002:0327c24": "乎。予曰。不然。古人云。愛不重不生娑婆。又云。道念若",
    "X62n1181_002:0328a01": "同情念。則成佛多時。五通仙人累劫精勤。尚以欲漏",
    "X62n1181_002:0328a02": "未除。墮其功行。故知未登聖果以還。鮮有不被其繫",
    "X62n1181_002:0328a03": "累者。居士果世念輕微。道心勇銳。見欲如避火坑。憶",
    "X62n1181_002:0328a04": "佛如戀慈母。淨齋清課。永矢弗渝。又何妨以無病好",
    "X62n1181_002:0328a05": "人。常服良藥。寧不起居輕利。轉益強健乎。總之煩惱",
    "X62n1181_002:0328a06": "無盡。而生死根本。則唯貪愛能漂溺行人。障往生法。",
    "X62n1181_002:0328a07": "是故先佛經中處處訶責。但情愛一分疎澹。則淨業",
    "X62n1181_002:0328a08": "一分成熟。於生死岸頭。庶得解脫也。居士其勉之哉。",
    "X62n1181_002:0328a09": "西方確指覺明妙行菩薩",
    "X62n1181_002:0328a10": "諸佛之法要。微密不思議。以非思議故。無能盡宣說。",
    "X62n1181_002:0328a11": "牟尼大慈父。悲憫眾生者。說所不能說。導彼今後世。",
    "X62n1181_002:0328a12": "更以異方便。顯示安樂剎。令發願往生。橫截諸惡趣。",
    "X62n1181_002:0328a13": "由佛阿彌陀。大願攝羣品。聞名能受持。決定生無惑。",
    "X62n1181_002:0328a14": "若有大力人。專念心常一。成就深三昧。現前亦見佛。",
    "X62n1181_002:0328a15": "今我如佛教。將開化導門。念爾等迷倒。確指正修路。",
    "X62n1181_002:0328a16": "是非弱小緣。應具難遭想。西方萬億程。一念信即是。",
    "X62n1181_002:0328a17": "所示淨土一門。真諸佛心宗。人天徑路。今汝等雖求",
    "X62n1181_002:0328a18": "往生。若發願不切。如入海而不獲寶珠。徒勞無益也。",
    "X62n1181_002:0328a19": "我昔於晉明帝時受貧子身。為貧苦故。乃發大願云。",
    "X62n1181_002:0328a20": "我以夙業受此苦報。若我今日不得見阿彌陀佛。生",
    "X62n1181_002:0328a21": "極樂國。成就一切功德者。縱令喪身。終不退息。誓已",
    "X62n1181_002:0328a22": "七日七夜專精憶念。便得心開。見阿彌陀佛。相好光",
    "X62n1181_002:0328a23": "明徧十方世界。我於佛前親蒙授記。後至七十五而",
    "X62n1181_002:0328a24": "坐脫。竟生極樂。後以度生願重。再來此土。隨方顯化。",
    "X62n1181_002:0328b01": "或為比邱。或為居士。或為國王。或為臣宰。或為女人。",
    "X62n1181_002:0328b02": "或為屠匃。或隱或顯。或順或逆。皆隨順說法。導諸羣",
    "X62n1181_002:0328b03": "品。今則又為汝等發明邪正。闡揚淨土。汝等當一意",
    "X62n1181_002:0328b04": "一心。堅修此門。必不相誤。若心志一堅。又不待隔世",
    "X62n1181_002:0328b05": "而生。現前亦得見佛。有偈四句。少說一句話。多念一",
    "X62n1181_002:0328b06": "句佛。打得念頭死。許汝法身活。",
    "X62n1181_002:0328b07": "汝等慮身纏世網。念頭不得乾淨耶。我有一法。汝但",
    "X62n1181_002:0328b08": "發箇遠離求度之願。將牢牢歸向極樂世界見阿彌",
    "X62n1181_002:0328b09": "陀佛之心。換却奔走名利之心。便能即塵勞而淨土",
    "X62n1181_002:0328b10": "矣。",
    "X62n1181_002:0328b11": "有問念佛不能一心。當作何方便。菩薩曰。汝但息想",
    "X62n1181_002:0328b12": "定慮。徐徐念去。要使聲合乎心。心隨乎聲。念久自得。",
    "X62n1181_002:0328b13": "諸念澄清。心境絕照。證入念佛三昧。然平日必須多",
    "X62n1181_002:0328b14": "念。從千至萬。心無間斷。則根器最易成熟。若強之使",
    "X62n1181_002:0328b15": "一。終不一也。",
    "X62n1181_002:0328b16": "定茂欲捨持呪而念佛。請問。示曰。汝欲捨持呪而念",
    "X62n1181_002:0328b17": "佛。一志專修最妙。但汝未知法要。只可名為持齋好",
    "X62n1181_002:0328b18": "善之人。不得名為念佛之人。何以故。欲泛大海。必具",
    "X62n1181_002:0328b19": "大舟。欲馳千里。必擇良馬。故念佛人先須具大手段。",
    "X62n1181_002:0328b20": "割絕牽纏打開塵網。直下即念是佛。即佛是心。乃至",
    "X62n1181_002:0328b21": "離即離非。頓入如來大光明藏。如是乃名正念念佛。",
    "X62n1181_002:0328b22": "得名為念佛人也。汝應善解此義。",
    "X62n1181_002:0328b23": "諸弟子當知十方諸佛是眾生心。十方眾生是諸佛",
    "X62n1181_002:0328b24": "心。是故憶佛念佛。則十方諸佛現汝心內。然亦非諸",
    "X62n1181_002:0328c01": "佛之入於爾心。亦非汝心出於諸佛。皆是覺妙本明",
    "X62n1181_002:0328c02": "不可思議。",
    "X62n1181_002:0328c03": "心行處滅。是諸佛常住真心。心行處有。是眾生生死",
    "X62n1181_002:0328c04": "業心。其間不容絲髮。若汝等能綿密加功。使此心無",
    "X62n1181_002:0328c05": "些子空隙。方得幾分相應。莫略做半年十月。便謂我",
    "X62n1181_002:0328c06": "能苦心修道。不知此正障道處。切宜慎之。又工夫雖",
    "X62n1181_002:0328c07": "加。若未到銅山鐵壁推不倒移不動處。猶未是打成",
    "X62n1181_002:0328c08": "一片。切莫見些影響。便即歇手。是為半塗而廢。必至",
    "X62n1181_002:0328c09": "弃其前功。毫無所益。此學道人大病。不可不知。要知",
    "X62n1181_002:0328c10": "佛法大海。轉入轉深。斷非小小知見之所能盡。應盡",
    "X62n1181_002:0328c11": "形修習。造極為則。切莫作容易想。",
    "X62n1181_002:0328c12": "念佛三昧。是汝心大勢力之所成。非由它致。今爾等",
    "X62n1181_002:0328c13": "念佛晝夜不能如一。亂想猶復間真。皆是用心不得",
    "X62n1181_002:0328c14": "力處。",
    "X62n1181_002:0328c15": "顧定成求教。示曰。善男子。心本無念。念逐想生。此想",
    "X62n1181_002:0328c16": "虗妄。流轉生死。汝今當知此一句阿彌陀佛。不從想",
    "X62n1181_002:0328c17": "生。不從念有。不住內外。無有相貌。即是盡諸妄想。諸",
    "X62n1181_002:0328c18": "佛如來清淨微妙真實之身。非一非異不可分別。如",
    "X62n1181_002:0328c19": "是念者。煩惱塵勞。無斷無縛。止是一心必得一心。方",
    "X62n1181_002:0328c20": "得名為執持名號。方得名為一心不亂。淨業功成。直",
    "X62n1181_002:0328c21": "趨上品。汝今當發大願願生極樂。然後至誠懇惻。稱",
    "X62n1181_002:0328c22": "於阿彌陀佛。必使聲緣於心。心緣於聲。聲心相依。如",
    "X62n1181_002:0328c23": "貓捕鼠。久久不失。則入正憶念三昧。更欲上進。當廣",
    "X62n1181_002:0328c24": "參知識。博詢高明。自悟即心是佛妙諦。",
    "X62n1181_002:0329a01": "示無朽曰。大抵修淨業人。行住坐臥。起居飲食。俱宜",
    "X62n1181_002:0329a02": "西向。則機感易成。根境易熟。室中止供一佛一經一",
    "X62n1181_002:0329a03": "爐一桌一牀一椅。不得放一多餘物件。庭中亦掃除",
    "X62n1181_002:0329a04": "潔淨。使經行無礙。要使此心一絲不挂。萬慮俱忘。空",
    "X62n1181_002:0329a05": "洞洞地。不知有身。不知有世。并不知我今日所作是",
    "X62n1181_002:0329a06": "修行之事。如是則與道日親。與世日隔。可以趨向淨",
    "X62n1181_002:0329a07": "業。蓋汝生時撇得乾淨。拋得乾淨。念頭上不存一些",
    "X62n1181_002:0329a08": "子根節。大限到來。灑灑落落。不作兒女子顧戀身家",
    "X62n1181_002:0329a09": "子孫之態。豈不是大丈夫舉動。所以要汝一意修行。",
    "X62n1181_002:0329a10": "別無沾滯。正為此一大關目也。至于修淨土之法。不",
    "X62n1181_002:0329a11": "出專勤二字。專則不別為一事。勤則不虗弃一時。汝",
    "X62n1181_002:0329a12": "今晨起即誦阿彌陀經一卷。持阿彌陀佛一千聲。向",
    "X62n1181_002:0329a13": "佛前回向。念一心歸命文。以此文言簡而意備也。此",
    "X62n1181_002:0329a14": "為一時之課。若初起或身心未寧。日止四時。稍寧漸",
    "X62n1181_002:0329a15": "增至六時。又漸增至十二時。合經十二卷。佛名一萬",
    "X62n1181_002:0329a16": "二千聲。更於回向時禮佛百拜。亦可分作四時。此為",
    "X62n1181_002:0329a17": "每日常課。餘工不必計數。或嘿或聲。但攝心諦念而",
    "X62n1181_002:0329a18": "已。又持名之法。必須字字句句。聲心相依。不雜分毫",
    "X62n1181_002:0329a19": "世念。久久成熟。決定得生極樂。坐寶蓮華。登不退地。",
    "X62n1181_002:0329a20": "若餘年未盡。猶得以其所證為四眾向導。報佛深恩。",
    "X62n1181_002:0329a21": "汝若于我所說一一遵依。方不負覺明菩薩示汝正",
    "X62n1181_002:0329a22": "道。令汝出家。此非小小因緣。汝莫自生輕慢。慎之慎",
    "X62n1181_002:0329a23": "之。",
    "X62n1181_002:0329a24": "又示曰。彌陀經十二卷。佛名一萬二千。不要增。不要",
    "X62n1181_002:0329b01": "減。只依著我行去。但經要勻勻淨淨。不緩不急。不疾",
    "X62n1181_002:0329b02": "不徐。佛要聲聲心心。不澀不掉。不浮不沈念去。至於",
    "X62n1181_002:0329b03": "回向。不是但誦舊文一過。須從自己心中發出真正",
    "X62n1181_002:0329b04": "大菩提願。至誠懇切。普願一切眾生同生極樂。而我",
    "X62n1181_002:0329b05": "心無所著。如虗空等。是名回向。又靜坐當反觀深究。",
    "X62n1181_002:0329b06": "佛即我心。是心是佛。不假外求。如心而住。無能無所。",
    "X62n1181_002:0329b07": "如是諦觀。更無二念。是名修行三昧。慎勿忘形死心。",
    "X62n1181_002:0329b08": "又落外魔知見。如是坐一時。便起經行。又更持誦。有",
    "X62n1181_002:0329b09": "箇次序。若忙忙促促。一氣趕去。謂可完却一日課誦。",
    "X62n1181_002:0329b10": "便有苟且了局之見。非真正修行矣。大抵學道人不",
    "X62n1181_002:0329b11": "遵知識明誨。決定勞而無益。未久必敗。慎之慎之。",
    "X62n1181_002:0329b12": "大凡修淨土人。最忌是夾雜。何謂夾雜。即是又諷經。",
    "X62n1181_002:0329b13": "又持呪。又做會。又好說些沒要緊的禪。又要談些吉",
    "X62n1181_002:0329b14": "凶禍福見鬼見神的話。却是夾雜也。既夾雜。則心不",
    "X62n1181_002:0329b15": "專一。心不專一。則見佛往生難矣。却不空費了一生",
    "X62n1181_002:0329b16": "的事。如今一概莫做。只緊緊持一句。阿彌陀佛。期生",
    "X62n1181_002:0329b17": "極樂。日久功成。方不錯却。授汝一偈。依而行之　阿",
    "X62n1181_002:0329b18": "彌陀一句。萬法之總持。聲與心相依。念茲復在茲。感",
    "X62n1181_002:0329b19": "應不思議。蓮開七寶池。",
    "X62n1181_002:0329b20": "念佛說張光緯",
    "X62n1181_002:0329b21": "經云執持名號。一心不亂。執持二字。屬手不屬口。若",
    "X62n1181_002:0329b22": "有物可以把捉者。非真有所把捉也。儒家謂拳拳服",
    "X62n1181_002:0329b23": "膺。朱子釋云恭敬奉持之貌。即是執持之義。下云勿",
    "X62n1181_002:0329b24": "失之矣。便是不亂義。儒家又云顧諟。朱子釋云常目",
    "X62n1181_002:0329c01": "在之。即是作觀義。亦即是不亂義。口誦目顧。耳即自",
    "X62n1181_002:0329c02": "聽。聲從舌流。口沾禪味。鼻聞妙香。心塵不起。如是念",
    "X62n1181_002:0329c03": "佛。六根歸一。從何得亂。吾今念佛。作一方便。自視此",
    "X62n1181_002:0329c04": "心。如清淨寶瓶佛名。為其嘉穀。逐字逐句。如穀投瓶。",
    "X62n1181_002:0329c05": "貫珠而下。穀既無盡。瓶亦不滿。不放一粒。拋向瓶外。",
    "X62n1181_002:0329c06": "顧念此瓶徑寸耳。中藏三千大千世界。百億微塵數",
    "X62n1181_002:0329c07": "佛剎。三十六萬億一十一萬九千五百同名同號阿",
    "X62n1181_002:0329c08": "彌陀佛。安住其中。我亦與之俱會一處。游樂宴息。方",
    "X62n1181_002:0329c09": "是我安身立命之地。雖然猶有慮。一切無明覆障。皆",
    "X62n1181_002:0329c10": "為鼠雀。防護稍懈。耗我嘉穀。萬一有犯波羅夷法。僧",
    "X62n1181_002:0329c11": "伽波尸沙法。則寶瓶墮地。破壞無餘矣。慎之哉。",
    "X62n1181_002:0329c12": "今之念佛者多矣。而不知念字從心。不僅用口。若僅",
    "X62n1181_002:0329c13": "用口。心佛不接。有何功行。屠赤水先生曰。念佛者假",
    "X62n1181_002:0329c14": "口攝心。口念千聲。心想萬端。何功之有。劉玉受先生",
    "X62n1181_002:0329c15": "曰。念佛至數百。省之與第一句不相著者。往往而是。",
    "X62n1181_002:0329c16": "此際宜帶參勘。石雨和尚偈曰。念佛切莫貪多念。且",
    "X62n1181_002:0329c17": "念一百心不亂。九十九聲一念差。捋轉數珠都不算。",
    "X62n1181_002:0329c18": "如是一百百至千。從千至萬如珠貫。箭射不入刀不",
    "X62n1181_002:0329c19": "侵。百萬魔軍皆退竄。念到人空法亦空。數珠拋向無",
    "X62n1181_002:0329c20": "生院。如上三等念佛。方稱真佛。不然虗立程課。急急",
    "X62n1181_002:0329c21": "了事。當其念時。且不知所為佛者安在。何況未念以",
    "X62n1181_002:0329c22": "前。既念以後乎。吾向來念佛。亦只囫圇念過。今深知",
    "X62n1181_002:0329c23": "字字從心裏滾出來。又須字字打入心裏去。且帶作",
    "X62n1181_002:0329c24": "觀。瞑目向西而坐。默想神與形離。驀直西去。漸見樹",
    "X62n1181_002:0330a01": "林水鳥。金繩界道。羅網欄楯。以次而寶池勝蓮。香臺",
    "X62n1181_002:0330a02": "樓閣。種種在目。儼然丈六彌陀。觀音侍左。勢至侍右。",
    "X62n1181_002:0330a03": "放眉間光。垂手接引。吾與諸上善人。同攝光中。隨引",
    "X62n1181_002:0330a04": "而上。禮足悲懇。忽見金掌摩頂。甘露灑身。如是良久",
    "X62n1181_002:0330a05": "徐徐神返若出定然。古人所云。先送心歸極樂者。想",
    "X62n1181_002:0330a06": "應如是。願告諸念佛人。須知心念。莫只口念。自然有",
    "X62n1181_002:0330a07": "入路矣。",
    "X62n1181_002:0330a08": "書淨土約說後翁叔元",
    "X62n1181_002:0330a09": "蓮池大師。博採晉唐以來念佛生淨土者。各為傳讚。",
    "X62n1181_002:0330a10": "如史家體。凡百六十有六人。都為一帙。曰往生集。行",
    "X62n1181_002:0330a11": "世久矣。以叔元所親見者有四人。皆常熟產也。一為",
    "X62n1181_002:0330a12": "北門金童廟僧。日持一板擊於街巷。高聲唱無常迅",
    "X62n1181_002:0330a13": "速。一心念佛。眾不甚異之。明崇禎十三年庚辰春三",
    "X62n1181_002:0330a14": "月。徧辭諸鄰舍。叔元時八歲。嬉於門首。僧摩頂言曰。",
    "X62n1181_002:0330a15": "小相公好念佛。老僧去矣。叔元初不解何故。次日僧",
    "X62n1181_002:0330a16": "拈香佛前。合掌念佛。端坐而逝。一為城南老嫗。嫗陳",
    "X62n1181_002:0330a17": "姓。年七十餘。以紡棉紗為業。隨紡車聲念佛。終日不",
    "X62n1181_002:0330a18": "絕口。如是者。三十年矣。一日忽向其子言曰。兒不見",
    "X62n1181_002:0330a19": "空中旛幢寶蓋乎。因拍手大笑。自取水沐浴竟。合掌",
    "X62n1181_002:0330a20": "化去。觀者如堵。叔元往視之。惟見嫗凝然危坐。室中",
    "X62n1181_002:0330a21": "香氣。清芬襲人。非世間所有。時順治十年癸巳夏四",
    "X62n1181_002:0330a22": "月也。一為崇文禪師。雲棲老人之法孫也。住南洙村",
    "X62n1181_002:0330a23": "靜室。年五十。雙目失明。乃專心念佛。每夜登座施瑜",
    "X62n1181_002:0330a24": "伽食三年不輟。順治十五年戊戌三月十四日。其徒",
    "X62n1181_002:0330b01": "行先過余言曰。師明日西歸。特遣告別。叔元急趨往。",
    "X62n1181_002:0330b02": "時已昏夜。城門閉不得出。明日凌晨詣師所。緇素圍",
    "X62n1181_002:0330b03": "集者三十餘人。師坐於牀。命其徒眾誦彌陀經一卷。",
    "X62n1181_002:0330b04": "誦畢入寂。室中聞菊花香三日不散。一為指南禪師。",
    "X62n1181_002:0330b05": "師參學有年。寓居東塔寺吳王菴。終日默坐念佛。人",
    "X62n1181_002:0330b06": "予之錢。即轉施與人。性坦率。於一切無少繫戀。有芝",
    "X62n1181_002:0330b07": "塘里善士數人。素皈心於師。康熙三十年辛未夏六",
    "X62n1181_002:0330b08": "月。入城謁師。師謂曰。來月五日與諸檀施別。眾人如",
    "X62n1181_002:0330b09": "期往。師無他語。惟勸令念佛。趺坐而化。余猶子是龍",
    "X62n1181_002:0330b10": "讀書菴中。目擊其事云。淨土法門。自雲棲滅度後。江",
    "X62n1181_002:0330b11": "浙間嗣響寥寥。常熟有普仁寺。陸吏部胥仲尊人所",
    "X62n1181_002:0330b12": "修葺也。金壇有淨土寺。李戶部肖巖昆季捨宅為院",
    "X62n1181_002:0330b13": "者也。卓錫於兩地者。有截流身葉霞標鶴臞四大師。",
    "X62n1181_002:0330b14": "皆具大弘願。以念佛法門倡導後進。精勤勇猛。學者",
    "X62n1181_002:0330b15": "翕然宗之。截公回首後。有孫狀元扶桑先生之長君",
    "X62n1181_002:0330b16": "翰臣。為冥司勾攝。死去一晝夜醒而言曰。吾拘繫閻",
    "X62n1181_002:0330b17": "羅殿下。黑暗中忽睹光明燭天。香花布空。閻羅伏地",
    "X62n1181_002:0330b18": "迎西歸大師。即截公也。吾以師光明所照及。遂得放",
    "X62n1181_002:0330b19": "還。同日有南關外吳氏子病死。踰夕復活。具言所見。",
    "X62n1181_002:0330b20": "亦如孫子言。身公重趼精苦。募鑄丈六彌陀鐵像。三",
    "X62n1181_002:0330b21": "年而後成。常熟魔民意其有餘資。垂涎搆獄師曳杖",
    "X62n1181_002:0330b22": "而行。時霞公住淨土寺。聞身公行。喜曰。吾方丈得人",
    "X62n1181_002:0330b23": "矣。乙亥十月六日迎身公入寺。越二日霞公說偈別",
    "X62n1181_002:0330b24": "眾。坐積薪上。舉火自焚。大眾觀歎悲泣。得未曾有。身",
    "X62n1181_002:0330c01": "公既住淨土。乃迎鶴公住普仁。兩地法幢相望。遠近",
    "X62n1181_002:0330c02": "皈仰。海內人士。將有聞風興起。繼雲棲之法席。駕大",
    "X62n1181_002:0330c03": "海之慈航。而問津者踵接於金壇常熟間矣。身公鶴",
    "X62n1181_002:0330c04": "公尚勉旃哉。",
    "X62n1181_002:0330c05": "與茅靜遠居士書思齊法師",
    "X62n1181_002:0330c06": "前三月下旬。返自四明。過訪居士。適遇公出。悵然而",
    "X62n1181_002:0330c07": "去。尋歸回龍。茲又一月餘矣。因數子相勸欲講法華",
    "X62n1181_002:0330c08": "特到杭請經。因得致書于足下。足下造橋事畢。可謂",
    "X62n1181_002:0330c09": "莫大之功。然居士之心好善無倦。一善甫完。復作一",
    "X62n1181_002:0330c10": "善。美則美矣。其如生死大事何。苟不以生死大事為",
    "X62n1181_002:0330c11": "急。而孳孳為善。所作善事如須彌山。皆生死業緣。有",
    "X62n1181_002:0330c12": "何了日。善事彌多。生死彌廣。一念愛心。萬劫纏縛。可",
    "X62n1181_002:0330c13": "不懼耶。居士世間公案久已參透。西方淨業久已修",
    "X62n1181_002:0330c14": "習。然而生死心不切。家緣撇不下。人情謝不去。念佛",
    "X62n1181_002:0330c15": "心不專。何也。將名根不斷耶。抑愛念牽纏耶。於此二",
    "X62n1181_002:0330c16": "者。宜加審察。苟不把家緣世事。一刀斬斷。六字洪名。",
    "X62n1181_002:0330c17": "盡力提起。欲望娑婆之脫。安養之生。難矣。不生安養",
    "X62n1181_002:0330c18": "而欲脫生死。不脫生死而欲免墮落。抑又難矣。縱一",
    "X62n1181_002:0330c19": "生兩生不失人身。濟得甚麼事。嗟乎。居士慧心如此",
    "X62n1181_002:0330c20": "明利。家緣如此豐足。繼嗣如此賢能。事事適意。尚不",
    "X62n1181_002:0330c21": "能放下萬緣。一心念佛。為天負人耶。為人負天耶。不",
    "X62n1181_002:0330c22": "以念佛為急。而以世間小善為急。不以生死大事為",
    "X62n1181_002:0330c23": "先。而以人天福報為先。是不知先後也。居士今日要",
    "X62n1181_002:0330c24": "務。惟當謝絕人事。一心念佛。加以齋戒二字。尤為盡",
    "X62n1181_002:0331a01": "美。大抵西方佛國。非悠悠散善所能致。萬劫生死。非",
    "X62n1181_002:0331a02": "因循怠惰所能脫。無常迅速。旦暮即至。安得不為之",
    "X62n1181_002:0331a03": "早辦耶。衲所知識者甚寡。知識之中。求可以語此事",
    "X62n1181_002:0331a04": "者為尤寡。捨居士一人而深以期望者誰哉。倘不以",
    "X62n1181_002:0331a05": "人廢言。幸加努力。若曰吾不能也。則亦無可奈何矣。",
    "X62n1181_002:0331a06": "示禪者念佛",
    "X62n1181_002:0331a07": "一句彌陀。頭則公案。無別商量。直下便判。如大火聚。",
    "X62n1181_002:0331a08": "觸之則燒。如太阿劍。攖之則爛。八萬四千法藏。六字",
    "X62n1181_002:0331a09": "全收。千七百則葛藤。一刀斬斷。任佛他不喜聞。我自",
    "X62n1181_002:0331a10": "心心憶念。請君不必多言。只要一心不亂。",
    "X62n1181_002:0331a12": "念佛警策卷下(終)"
}