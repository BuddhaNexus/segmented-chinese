{
    "X60n1127_001:0615c07": "傳授三壇弘戒法儀(全)",
    "X60n1127_001:0615c09": "明天啟北禪寺弘戒沙門　法藏　撰集",
    "X60n1127_001:0615c10": "清終南山蟠龍禪寺比丘　超遠　檢錄",
    "X60n1127_001:0615c11": "授沙彌十戒法卷上",
    "X60n1127_001:0615c12": "(執事設座竟。鳴磬三椎。接疎鐘。方丈傳香。大眾俱集。復傳鑪座上。侍者禮畢。擂鼓鐘聲迅速。開導。率諸子",
    "X60n1127_001:0615c13": "至方丈前。長跪合掌。開導進門。觸具一拜。起身傍立。召諸子云。作禮一拜。起身又問訊。末後前行。和尚舉)。",
    "X60n1127_001:0615c14": "南無本師釋迦牟尼佛(大眾同和。迎至法堂前。諸子兩邊長跪合掌。和尚或遶壇。",
    "X60n1127_001:0615c15": "拜畢陞座。開導鳴磬一下。鐘鼓肅靜二。開導向上大展三拜。長跪合掌。和尚問云)。",
    "X60n1127_001:0615c16": "僧集否。(答云)已集。(師云)和合否。(答云)和合。(師云)僧今和合。何所",
    "X60n1127_001:0615c17": "作為。(答云)為諸佛子剃頭授戒。(師云)善哉可爾(答云)是。(收具起。問",
    "X60n1127_001:0615c18": "訊傍立。召首者云。上香又云。一齊起身。向上排班。聞磬聲。至誠頂三拜長跪合掌。開導舉香讚)。",
    "X60n1127_001:0615c19": "君恩賜度。親命非違。斷除恩愛入無為。師法稟儀威",
    "X60n1127_001:0615c20": "剃度。披衣受戒自心歸。",
    "X60n1127_001:0615c21": "登初地菩薩摩訶薩(三遍。開導召諸子云。作禮三拜。又云)。",
    "X60n1127_001:0615c22": "諸善男子等。請師言句。汝合自陳。汝若不能。皆隨我",
    "X60n1127_001:0615c23": "道(唱念云)。",
    "X60n1127_001:0615c24": "大德一心念。我(某甲)今請大德為剃頭受戒和尚。願大",
    "X60n1127_001:0616a01": "德為我作剃頭受戒和尚。我依大德故。得剃頭受戒",
    "X60n1127_001:0616a02": "法。慈愍故(一拜)。慈愍故(一拜)。大慈愍故(一拜)　　(師撫尺云)。",
    "X60n1127_001:0616a03": "諸善男子等。汝既慇勤伸請。我為汝作剃頭授戒和",
    "X60n1127_001:0616a04": "尚。所有開示。汝當諦聽(又撫尺云)諸佛子等。只遮一法心",
    "X60n1127_001:0616a05": "源湛寂。法海淵深。迷之者。永劫沉淪。悟之者。當處解",
    "X60n1127_001:0616a06": "脫。欲求歸道。無越出家。放曠喻如虗空。清淨同於皎",
    "X60n1127_001:0616a07": "月。修行緣具。道果非遙。始從尅念之功。畢證無為之",
    "X60n1127_001:0616a08": "地。所以我大覺世尊。捨金輪之寶位。子夜踰城。脫珍",
    "X60n1127_001:0616a09": "銜之龍衣。青山斷髮。容鵲巢於頂上。掛蛛網於眉間。",
    "X60n1127_001:0616a10": "修寂滅而證真常。斷塵勞而成正覺。三世諸佛。不說",
    "X60n1127_001:0616a11": "在家成道。歷代祖師。阿誰行染度人。所以佛佛授受。",
    "X60n1127_001:0616a12": "祖祖相傳。不染世緣。方成法器。故得天魔拱手。外道",
    "X60n1127_001:0616a13": "歸心。上酬四重之恩。下濟羣生之苦。所以云流轉三",
    "X60n1127_001:0616a14": "界中。恩愛不能捨。棄恩入無為。真是報恩者。諸善男",
    "X60n1127_001:0616a15": "子等。出家之法。禮越常情。不拜君王。不拜父母。汝今",
    "X60n1127_001:0616a16": "可離此座。想念國王水土之恩。父母生成之德。專精",
    "X60n1127_001:0616a17": "拜辭。後莫拜也(開導召諸子云。作禮一拜。起身問訊。轉身。和尚舉云)。",
    "X60n1127_001:0616a18": "我今辭國王。投佛作沙門。誓成無上道。報答國王恩。",
    "X60n1127_001:0616a19": "(共諸子同和。子每句一拜。畢。問訊。和尚舉云)。",
    "X60n1127_001:0616a20": "我今辭父母。投佛作沙門。願弘無上道。報答父母恩。",
    "X60n1127_001:0616a21": "(同前和拜竟。開導云。起身問訊轉身長跪合掌。和尚云)。",
    "X60n1127_001:0616a22": "諸善男子等。汝已拜辭君王父母。我以如來清淨法",
    "X60n1127_001:0616a23": "水。差羯磨闍黎。灌汝頂門。令汝身心清淨。魔障消除。",
    "X60n1127_001:0616a24": "從佛口生。從法化生。為法王子。當生慶幸。(開導召諸子。答云)",
    "X60n1127_001:0616b01": "惟願慈悲哀憐攝授(諸子作禮一拜。師舉淨瓶與羯磨師。又云)。",
    "X60n1127_001:0616b02": "諸善男子等。最後一結。謂之周羅。唯師一人乃能斷",
    "X60n1127_001:0616b03": "之。我以如來金剛智刃。差教授闍黎。為汝除去。圓成",
    "X60n1127_001:0616b04": "僧相。當生慶幸(開導召諸子。答云)惟願慈悲哀憐攝授。(諸子作禮",
    "X60n1127_001:0616b05": "一拜師舉剃刀與教授。二闍黎出眾灌頂剃頭。師云)。",
    "X60n1127_001:0616b06": "善哉真佛子。摩頂證無生。今授菩提記。當來果自成。",
    "X60n1127_001:0616b07": "(開導同眾每句接和。師復舉云)。",
    "X60n1127_001:0616b08": "善哉大丈夫。能了世無常。剃髮趣泥洹。希有難思議。",
    "X60n1127_001:0616b09": "(眾接和同前。師復舉云)。",
    "X60n1127_001:0616b10": "毀形守志節。割愛辭所親。出家弘聖道。示度一切眾。",
    "X60n1127_001:0616b11": "(二闍黎。灌頂剃頭竟。問訊歸位。接和同前。開導召云。作禮三拜　師云)。",
    "X60n1127_001:0616b12": "諸沙彌等。汝既剃度。我當授汝鉢三衣具。(和尚加持。沙彌應接。",
    "X60n1127_001:0616b13": "師云)。",
    "X60n1127_001:0616b14": "&;鉢多羅應量器常用故今授持&;",
    "X60n1127_001:0616b15": "&;安陀會五條衣授一長一短&;",
    "X60n1127_001:0616b16": "大德一心念我(沙彌某甲)此&;鬱多羅僧七條衣授兩長一短割截衣持&;",
    "X60n1127_001:0616b17": "&;僧伽黎二十五條衣授四長一短&;",
    "X60n1127_001:0616b18": "&;尼師壇應量作今授持&;(以上一一。師傳舉。子接應",
    "X60n1127_001:0616b19": "傳鉢畢。開導召沙彌云。起身傍立掛鉢　師舉偈云)。",
    "X60n1127_001:0616b20": "鉢多羅應量器。常用故今授持。(掛畢止念。開導召諸子云。向上長跪合掌。",
    "X60n1127_001:0616b21": "師又加持衣具。轉遮同前)。",
    "X60n1127_001:0616b22": "五衣",
    "X60n1127_001:0616b23": "善哉解脫服。無上福田衣。我今頂戴受。世世不捨離。",
    "X60n1127_001:0616b24": "唵悉陀耶娑婆訶",
    "X60n1127_001:0616c01": "七衣",
    "X60n1127_001:0616c02": "善哉解脫服。無上福田衣。我今頂戴受。世世常得披。",
    "X60n1127_001:0616c03": "唵度波度波娑婆訶",
    "X60n1127_001:0616c04": "大衣",
    "X60n1127_001:0616c05": "善哉解脫服。無上福田衣。奉行如來命。廣度諸羣迷。",
    "X60n1127_001:0616c06": "唵摩訶迦婆波吒悉地娑訶",
    "X60n1127_001:0616c07": "坐具",
    "X60n1127_001:0616c08": "臥具尼師壇。長養心苗性。展開登聖地。奉行如來命。",
    "X60n1127_001:0616c09": "唵壇波壇波娑訶(以上眾亦然隨聲隨和隨拜。畢　師云)。",
    "X60n1127_001:0616c10": "諸善男子等。法如大海。漸入漸深。汝既出家。當先受",
    "X60n1127_001:0616c11": "三歸五戒。方得近事大僧。次受沙彌十戒。乃可同僧",
    "X60n1127_001:0616c12": "利養。事在專誠。不得慢意。我今為汝一心恭請三寶。",
    "X60n1127_001:0616c13": "護法諸天。攝授覆護。方堪進戒。汝當渴仰翹勤恭肅",
    "X60n1127_001:0616c14": "歸投聽我一心至誠奉請　(開導云)。",
    "X60n1127_001:0616c15": "香花引。(又云)香花請。(師云)我(某甲)一心奉請",
    "X60n1127_001:0616c16": "華藏世界清淨法身。毗盧遮那世尊。圓滿報身盧舍",
    "X60n1127_001:0616c17": "那世尊。千百億化身本師釋迦牟尼世尊。西方接引",
    "X60n1127_001:0616c18": "阿彌陀世尊。當來下生彌勒世尊。盡虗空徧法界一",
    "X60n1127_001:0616c19": "切諸佛世尊。惟願不違本誓。慈光攝照。證明受戒。",
    "X60n1127_001:0616c20": "(開導云。作禮三拜。又云)。",
    "X60n1127_001:0616c21": "香花引。(又云)香花請。(師云)我(某甲)一心奉請",
    "X60n1127_001:0616c22": "大小二乘毗尼律藏。五篇三聚解脫木叉。三藏十二",
    "X60n1127_001:0616c23": "分經權實教典。離欲真淨甚深法寶。南無大方廣佛",
    "X60n1127_001:0616c24": "華嚴經。謹運一心歸命敬禮　　(開導云。作禮三拜。又云)。",
    "X60n1127_001:0617a01": "香花引。(亦云)香花請。(師云)我(某甲)一心奉請",
    "X60n1127_001:0617a02": "觀音。勢至。文殊。普賢。善才童子。龍女真宰。華嚴海眾。",
    "X60n1127_001:0617a03": "諸大菩薩。律藏會上優波離尊者。西天東土歷代祖",
    "X60n1127_001:0617a04": "師。終南山中諸大律師。慧山清泉堂上(上)元(下)白大",
    "X60n1127_001:0617a05": "和尚。華山隆昌堂上(上)見(下)月大和尚。浮山華嚴堂",
    "X60n1127_001:0617a06": "上(上)文(下)弱大和尚。本寺開山列代尊僧。周鉢明志",
    "X60n1127_001:0617a07": "二位禪師。惟願不違本誓。慈光攝照。證明受戒。",
    "X60n1127_001:0617a08": "(開導云。作禮三拜。又云)。",
    "X60n1127_001:0617a09": "香花引。(亦云)香。花請。(師云)我(某甲)一心奉請",
    "X60n1127_001:0617a10": "華嚴會上寄位諸天。梵釋四王。天龍八部。護戒善神。",
    "X60n1127_001:0617a11": "金剛力士。山川大地水陸虗空諸大神祗。伽藍土地",
    "X60n1127_001:0617a12": "一切真宰。惟願不違本誓。臨降戒壇。精嚴擁護。",
    "X60n1127_001:0617a13": "(開導云。作禮三拜。師云)。",
    "X60n1127_001:0617a14": "諸善男子等。三寶光臨。萬神侍衛。欲求歸戒。先當懺",
    "X60n1127_001:0617a15": "滌愆瑕。如人浣衣然後加色。汝今至誠隨我懺悔(舉云)。",
    "X60n1127_001:0617a16": "　我昔所造諸惡業　　皆由無始貪嗔癡",
    "X60n1127_001:0617a17": "　從身語意之所生　　一切我今皆懺悔",
    "X60n1127_001:0617a18": "(每句隨和拜畢。師云)。",
    "X60n1127_001:0617a19": "諸善男子等。汝今既淨身口意業。應當歸依佛法僧",
    "X60n1127_001:0617a20": "寶。(師云)我(某甲)歸依佛　歸依法　歸依僧。",
    "X60n1127_001:0617a21": "歸依佛兩足尊　歸依法離欲尊　歸依僧眾中尊",
    "X60n1127_001:0617a22": "歸依佛竟　歸依法竟　歸依僧竟。",
    "X60n1127_001:0617a23": "如來至真等正覺　是我世尊　我今歸依慈愍故",
    "X60n1127_001:0617a24": "(一拜)慈愍故(一拜)。大慈愍故(以上。一一師三舉。子三答。畢。三拜　師云)。",
    "X60n1127_001:0617b01": "諸善男子等。汝既捨邪歸正。戒已圓成。若欲識相護",
    "X60n1127_001:0617b02": "持應授五戒。(師云)我(某甲)。",
    "X60n1127_001:0617b03": "&;不殺生&;&;",
    "X60n1127_001:0617b04": "&;不偷盜&;&;",
    "X60n1127_001:0617b05": "盡形壽&;不邪婬&;是根本戒。汝能持否。(答云)能持。&;",
    "X60n1127_001:0617b06": "&;不妄語&;&;",
    "X60n1127_001:0617b07": "&;不飲酒&;&;(師撫尺云)。",
    "X60n1127_001:0617b08": "諸善男子等。此支五戒。一一不得犯。汝能持否。(答云)能",
    "X60n1127_001:0617b09": "持(開導召沙彌云。作禮三拜。開導復云。受五戒者。起身出　師云)。",
    "X60n1127_001:0617b10": "諸善男子等。五戒為入道之初因。出三途之元首。即",
    "X60n1127_001:0617b11": "授沙彌十戒。形備法儀。此稱勤策。依師而住。受利同",
    "X60n1127_001:0617b12": "僧。是為應法沙彌。應當頂受。(師云)我(某甲)。",
    "X60n1127_001:0617b13": "&;不殺生&;&;",
    "X60n1127_001:0617b14": "&;不偷盜&;&;",
    "X60n1127_001:0617b15": "&;不婬欲&;&;",
    "X60n1127_001:0617b16": "&;不妄言綺語兩舌惡口&;&;",
    "X60n1127_001:0617b17": "&;不飲酒&;&;",
    "X60n1127_001:0617b18": "盡形壽&;&;是沙彌戒能持否(答云)能持&;",
    "X60n1127_001:0617b19": "&;不著香華鬘不香塗身&;&;",
    "X60n1127_001:0617b20": "&;不歌舞倡伎不往觀聽&;&;",
    "X60n1127_001:0617b21": "&;不坐高廣大床&;&;",
    "X60n1127_001:0617b22": "&;不非時食&;&;",
    "X60n1127_001:0617b23": "&;不捉持生像金銀寶物&;&;",
    "X60n1127_001:0617b24": "從不殺生。至不捉持生像金銀寶物。能持否。(答云)能持。",
    "X60n1127_001:0617b25": "(師云)此支十戒。一一不得犯。汝能持否。(答云)能持。(師云)諸善",
    "X60n1127_001:0617c01": "男子等。汝今受戒之後。當須頂戴奉持。不得違犯所",
    "X60n1127_001:0617c02": "持戒律。供養三寶。勤種福田。於和尚阿闍黎。一如法",
    "X60n1127_001:0617c03": "教。於上中下座。心常恭敬。精進行道。報父母恩。衣取",
    "X60n1127_001:0617c04": "蔽形。不以文彩。食取支命。不得嗜味。花香脂粉。無以",
    "X60n1127_001:0617c05": "近身。好色邪聲。一無視聽。徐言持正。勿宣人短。倘有",
    "X60n1127_001:0617c06": "爭者。兩說和合。男女有別。草木無傷。非賢不友。非聖",
    "X60n1127_001:0617c07": "不宗。法服應器。常與人俱。非時不食。非法不言。精勤",
    "X60n1127_001:0617c08": "思義。溫故知新。坐則禪思。起則諷誦。閉三惡道。開涅",
    "X60n1127_001:0617c09": "槃門。於比丘法中。增長正業。菩提心而不退。般若智",
    "X60n1127_001:0617c10": "以長明。廣化眾生。齊成正覺。用心如此。真佛弟子。",
    "X60n1127_001:0617c11": "(師撫尺云)。",
    "X60n1127_001:0617c12": "諸善男子等。從今下壇已去。勤修戒定慧。息滅貪嗔",
    "X60n1127_001:0617c13": "癡。更當計取(某)年月日時授沙彌戒。聖事既成。當生",
    "X60n1127_001:0617c14": "慶幸。一拜起身。作法回向　　(開導云。作禮一拜起身　師舉云)。",
    "X60n1127_001:0617c15": "受戒功德殊勝行。無邊勝福皆回向。普願沉溺諸有",
    "X60n1127_001:0617c16": "情。速往無量廣佛剎。回向因緣三世佛。諸尊菩薩摩",
    "X60n1127_001:0617c17": "訶薩。摩訶般若波羅密。",
    "X60n1127_001:0617c18": "(開導云。不勞起具。至誠頂禮　和尚諸師。三拜起具問訊。又云。分班。又云。末後前行。至此鐘鼓齊鳴師舉)。",
    "X60n1127_001:0617c19": "南無本師釋迦牟尼佛",
    "X60n1127_001:0617c20": "(至方丈前。開導召沙彌云。長跪合掌。候　師入室。開導作禮三拜。起身傍立。召沙彌云。作禮一拜。起身問",
    "X60n1127_001:0617c21": "訊。又云。分班末後前行。鍾鼓齊止)。",
    "X60n1127_001:0617c23": "說比丘戒法卷中",
    "X60n1127_001:0617c24": "(執事設座畢。鳴磬三下。禪堂開大靜。接鐘方丈傳香。大眾俱集。侍者傳爐座上。拜訖。開導滾擊子。殿主擂",
    "X60n1127_001:0618a01": "鼓。復召沙彌。末後前行。至九師所。沙彌兩邊對面立定。開導向九師。觸具一拜傍立。召沙彌云。向上排班",
    "X60n1127_001:0618a02": "作禮一拜。問訊分班。又云。末後前行。至方丈前。轉身長跪合掌。開導佇立門外。九師轉身傍立。待羯磨師",
    "X60n1127_001:0618a03": "至。住立中央。諸師一齊向上一拜。各歸本位。開導展具。作禮三拜。起身傍立。召沙彌云。一齊起身。向上排",
    "X60n1127_001:0618a04": "班。展半具作禮三拜。問訊長跪合掌。開導云)。",
    "X60n1127_001:0618a05": "諸善男子等。各各記取得戒和尚。並及九師名字。不",
    "X60n1127_001:0618a06": "得忘失(乃云)。",
    "X60n1127_001:0618a07": "第一位。(某)處(某)宗師。為汝諸人。作得戒大和尚。",
    "X60n1127_001:0618a08": "第二位。(某)處(某)禪師。為汝諸人。作羯磨阿闍黎。",
    "X60n1127_001:0618a09": "第三位。(某)處(某)禪師。為汝諸人。作教授阿闍黎。",
    "X60n1127_001:0618a10": "第四位。(某)處(某)禪師。為汝諸人。作尊證阿闍黎。",
    "X60n1127_001:0618a11": "第五位。(某)處(某)禪師。為汝諸人。作尊證阿闍黎。",
    "X60n1127_001:0618a12": "第六位。(某)處(某)禪師。為汝諸人。作尊證阿闍黎。",
    "X60n1127_001:0618a13": "第七位。(某)處(某)禪師。為汝諸人。作尊證阿闍黎。",
    "X60n1127_001:0618a14": "第八位。(某)處(某)禪師。為汝諸人。作尊證阿闍黎。",
    "X60n1127_001:0618a15": "第九位。(某)處(某)禪師。為汝諸人。作尊證阿闍黎。",
    "X60n1127_001:0618a16": "第十位。(某)處(某)禪師。為汝諸人。作尊證阿闍黎。",
    "X60n1127_001:0618a17": "(開導召沙彌云。至誠作禮三拜。開導作白云)。",
    "X60n1127_001:0618a18": "夫明鏡當臺。遇形則鑑。洪鐘在架。有扣則鳴。圓成三",
    "X60n1127_001:0618a19": "聚。須假於三師。舉檢七非。全憑於七證。今為汝。請現",
    "X60n1127_001:0618a20": "前諸師。為汝等。作羯磨阿闍黎。教授阿闍黎。尊證阿",
    "X60n1127_001:0618a21": "闍黎。所有請詞。皆隨我道(開導作梵。沙彌隨和)。",
    "X60n1127_001:0618a22": "大德一心念。我(某甲)。今請大德為羯磨教授尊證阿",
    "X60n1127_001:0618a23": "闍黎。願大德。為我作羯磨教授尊證阿闍黎。我依大",
    "X60n1127_001:0618a24": "德故。得授具足戒。慈愍故(一拜)。慈愍故(一拜)。大慈愍故(一拜)。",
    "X60n1127_001:0618b01": "(羯磨闍黎云)。",
    "X60n1127_001:0618b02": "諸佛子等。汝既殷勤伸請。我現前諸師。為汝等作羯",
    "X60n1127_001:0618b03": "磨阿闍黎。教授阿闍黎。尊證阿闍黎。清淨莫放逸。(沙彌",
    "X60n1127_001:0618b04": "答云)頂戴奉行(開導召戒子云。作禮一拜。又云)。",
    "X60n1127_001:0618b05": "今為汝請(某)處(某)宗師。為汝等。作得戒大和尚。所有",
    "X60n1127_001:0618b06": "言詞。皆隨我道(開導作梵。沙彌隨和)。",
    "X60n1127_001:0618b07": "大德一念。我(某甲)。今請大德為我作得戒和尚。願大",
    "X60n1127_001:0618b08": "德。為我作得戒和尚。我依大德故。得授具足戒。慈愍",
    "X60n1127_001:0618b09": "故(一拜)。慈愍故(一拜)。大慈愍故(一拜　和尚撫尺云)。",
    "X60n1127_001:0618b10": "諸佛子等。汝既殷勤伸請。我為汝等。作得戒和尚。清",
    "X60n1127_001:0618b11": "淨莫放逸。(沙彌答云)頂戴奉行。(開導召沙彌云。作禮一拜。起具問訊分班。又云。末後",
    "X60n1127_001:0618b12": "前行。和尚舉)。",
    "X60n1127_001:0618b13": "南無本師釋迦牟尼佛(大眾隨和。迎至法堂前。沙彌轉身對面。長跪合掌。十師進",
    "X60n1127_001:0618b14": "法堂。遶壇一帀。旋至二級。向上莊立。執事鳴磬三下。鐘鼓暫止。次十師大展三拜。長跪合掌。開導跪前。宣",
    "X60n1127_001:0618b15": "祝聖文)。",
    "X60n1127_001:0618b16": "唯菩提之植種。仰戒律以棓根。誠為正法之隄防。",
    "X60n1127_001:0618b17": "永作心宗之城壍。匪憑外護。曷固弘傳。是以",
    "X60n1127_001:0618b18": "菩薩現輪王而致治",
    "X60n1127_001:0618b19": "人君開佛化以宣崇。觀夫印土歷主之護興。監彼支",
    "X60n1127_001:0618b20": "那積朝之勅闡。況我",
    "X60n1127_001:0618b21": "聖朝。大明慧日。博扇玄風。創開壇於　洪武十年。暨",
    "X60n1127_001:0618b22": "善述於　成祖昭世　神宗賜衣錫於五臺。而律",
    "X60n1127_001:0618b23": "再振。叢林瞻星日於三界。以法重光。況我",
    "X60n1127_001:0618b24": "大清皇帝。竭佛日於中天。統宗風於大地。",
    "X60n1127_001:0618c01": "列聖恩深",
    "X60n1127_001:0618c02": "今皇德重。比丘(和尚俯地稱名。開導又云)感此。山居無難。人道多",
    "X60n1127_001:0618c03": "祥。開後學以良愧樗材。報洪庥而徒傾葵蕚。願弘",
    "X60n1127_001:0618c04": "戒法。永祝",
    "X60n1127_001:0618c05": "堯天。敬修草莾之壇。學展蘇羅之律。衍無疆於",
    "X60n1127_001:0618c06": "聖壽。祈鞏固之　皇圖　叡性日光",
    "X60n1127_001:0618c07": "神威震肅。俾萬方之戈偃。見四海之瑞呈",
    "X60n1127_001:0618c08": "內壺賦睢鳩　青宮敏麟趾。鎮干城於閫外。挺柱",
    "X60n1127_001:0618c09": "石於朝中。賢侯分化以闢疆。黎庶歌風而擊壤。嘉",
    "X60n1127_001:0618c10": "禾歲稔。甘雨時調。人人證梵網之門。處處稟毗尼",
    "X60n1127_001:0618c11": "之德。咸承垂拱共沐清　(和尚起身。舉云)。",
    "X60n1127_001:0618c12": "　持戒清淨如滿月　　身口皎潔無瑕穢",
    "X60n1127_001:0618c13": "　大眾和合無遺諍　　是乃可得同授戒",
    "X60n1127_001:0618c14": "(每句隨和。畢。十師作禮一拜。起具問訊　和尚復舉)。",
    "X60n1127_001:0618c15": "南無建壇四聖菩薩(以舉菩薩。鐘鼓齊鳴。旋至建壇菩薩所。十師齊跪。和尚拈香。畢。",
    "X60n1127_001:0618c16": "一齊起身。展半具作禮三拜。問訊　和尚仍舉)。",
    "X60n1127_001:0618c17": "南無本師釋迦牟尼佛(眾師同和。遶壇一帀。即便陞座。九師亦然。開導鳴磬。鐘鼓",
    "X60n1127_001:0618c18": "肅靜。開導大展三拜。起身傍立。滾擊一振。和尚拈香云。每拈瓣香畢。開導滾擊子一遍。拈香事畢。開導召",
    "X60n1127_001:0618c19": "沙彌云。上香。竟。開導云。一齊起身。向上排班展全具。和尚舉)。",
    "X60n1127_001:0618c20": "　戒香定香解脫香　　光明雲臺徧法界",
    "X60n1127_001:0618c21": "　供養十方無量佛　　見聞普熏證寂滅",
    "X60n1127_001:0618c22": "(每句戒子接和。四句四拜。開導云。問訊。又云。長跪合掌。和尚云)。",
    "X60n1127_001:0618c23": "諸佛子等。汝既痛念生死。從僧乞受具足大戒。我今",
    "X60n1127_001:0618c24": "為汝一心恭請",
    "X60n1127_001:0619a01": "三寶護法諸天。攝授覆護。方堪進戒。諸佛子等。汝當",
    "X60n1127_001:0619a02": "渴仰翹勤恭肅歸投聽我一心至誠奉請(開導云)。",
    "X60n1127_001:0619a03": "香花引。(又云)香花請。(師云)我(某甲)一心奉請",
    "X60n1127_001:0619a04": "華藏世界清淨法身毗盧遮那世尊。圓滿報身盧舍",
    "X60n1127_001:0619a05": "那世尊。千百億化身釋迦牟尼世尊。西方接引阿彌",
    "X60n1127_001:0619a06": "陀世尊。當來下生彌勒世尊。盡虗空徧法界一切諸",
    "X60n1127_001:0619a07": "佛世尊。惟願不違本誓。慈光攝照。證明受戒。(開導云。作禮三",
    "X60n1127_001:0619a08": "拜。又云)。",
    "X60n1127_001:0619a09": "香花引。(亦云)香花請。(師云)我(某甲)一心奉請",
    "X60n1127_001:0619a10": "大小二乘毗尼律藏。五篇三聚解脫木叉。三藏十二",
    "X60n1127_001:0619a11": "分經權實教典。離欲真淨甚深法寶。南無大方廣佛",
    "X60n1127_001:0619a12": "華嚴經。謹運一心皈命敬禮(開導云。作禮三拜。又云)。",
    "X60n1127_001:0619a13": "香花引。(亦云)香花請。(師云)我(某甲)一心奉請",
    "X60n1127_001:0619a14": "觀音。勢至。文殊。普賢。善財童子。龍女真宰。華嚴海眾",
    "X60n1127_001:0619a15": "諸大菩薩。律藏會上優波離尊者。西天東土歷代祖",
    "X60n1127_001:0619a16": "師。終南山中諸大律師。慧山清泉堂上(上)元(下)白大",
    "X60n1127_001:0619a17": "和尚。華山隆昌堂上(上)見(下)月大和尚。浮山華嚴堂",
    "X60n1127_001:0619a18": "上(上)文(下)弱大和尚。本寺開山列代尊僧。周鉢明志",
    "X60n1127_001:0619a19": "二位禪師。惟願不違本誓。慈光攝照。證明受戒。(開導云。作",
    "X60n1127_001:0619a20": "禮三拜。又云)。",
    "X60n1127_001:0619a21": "香花引。(又云)香花請。(師云)我(某甲)一心奉請",
    "X60n1127_001:0619a22": "華嚴會上寄位諸天。梵釋四王。天龍八部。護戒善神。",
    "X60n1127_001:0619a23": "金剛力士。山川大地水陸虗空。諸大善神。伽藍土地",
    "X60n1127_001:0619a24": "一切靈祇。惟願不違本誓。臨降戒壇。精嚴擁護。(開導云。作",
    "X60n1127_001:0619b01": "禮三拜。以上恭請三寶諸天。必須身心清淨。生難遭想。戒子凡禮宜當五體投地。不得慢意。珍重　師云)。",
    "X60n1127_001:0619b02": "諸佛子等。三寶光臨。萬神侍衛。汝當至誠隨聲禮敬。",
    "X60n1127_001:0619b03": "(開導云。作禮一拜。起身。師舉云)。",
    "X60n1127_001:0619b04": "　稽首禮諸佛　　及法比丘僧　　今演毗尼法",
    "X60n1127_001:0619b05": "　令正法久住　　優波離為首　　及餘身證者",
    "X60n1127_001:0619b06": "　今說戒要義　　諸賢咸共聽",
    "X60n1127_001:0619b07": "(戒子。每句隨聲和。訖。頂禮一拜。畢。開導云。長跪合掌　師撫尺白眾云)。",
    "X60n1127_001:0619b08": "天音罕遇。戒德難思。能超凡鄙穢流。可入眾聖寶位。",
    "X60n1127_001:0619b09": "為師為匠。誠易誠難。人法須鍊爐韝。弘開禁戒受持。",
    "X60n1127_001:0619b10": "根塵先雪如無。衣鉢莫容缺借。前言眾難。後列輕遮。",
    "X60n1127_001:0619b11": "問若不解不知。勤勞徒設。信其實語實答。陶誘得方。",
    "X60n1127_001:0619b12": "令發上品真誠。要期塵境俱寂。十方善法。注汝身心。",
    "X60n1127_001:0619b13": "五分基成。三身體具。當須同志。願勿異緣。我(某甲)謹",
    "X60n1127_001:0619b14": "白。(又云)諸開導。將此沙彌。安至見處不聞處立。(待沙彌至彼處",
    "X60n1127_001:0619b15": "已　師撫尺云)。",
    "X60n1127_001:0619b16": "僧集否。(羯磨答云)僧已集。(又云)和合否。(答云)和合。(又云)未受具戒",
    "X60n1127_001:0619b17": "者出否。(答云)此無未受具戒者。(又云)僧今和合。何所作為。",
    "X60n1127_001:0619b18": "(答云)受戒和僧。單白羯磨。(又云)受戒和僧。單白羯磨。惟願",
    "X60n1127_001:0619b19": "大眾慈悲證明作白。",
    "X60n1127_001:0619b20": "大德僧聽。此一住處一受戒。若僧時到僧忍聽。和合",
    "X60n1127_001:0619b21": "受戒。白如是。(良久)作白成否。(諸師答云)成(師撫尺云)。",
    "X60n1127_001:0619b22": "大德僧聽。彼有沙彌(某甲)等。將陞寶壇。從僧乞受具",
    "X60n1127_001:0619b23": "足大戒。眾中先請(某)禪師為羯磨師。次請(某)禪師為",
    "X60n1127_001:0619b24": "教授師(羯磨闍黎云)。",
    "X60n1127_001:0619c01": "眾中誰能為彼諸人。作教授師。(教授師答云)我(某甲)能。(羯磨",
    "X60n1127_001:0619c02": "師云)。",
    "X60n1127_001:0619c03": "長老既能聽作法。差教授師。出眾問難。單白羯磨。惟",
    "X60n1127_001:0619c04": "願和尚大眾慈悲證明作白。",
    "X60n1127_001:0619c05": "大德僧聽。彼沙彌(某甲)等。從和尚(上某下某)求授具足戒。",
    "X60n1127_001:0619c06": "若僧時到僧忍聽。(某甲)為教授師。白如是。(良久)作白成",
    "X60n1127_001:0619c07": "否。(尊證答云)成。(羯磨師云)作白既成。教授師出眾問難。(壇上諸師。鳴魚",
    "X60n1127_001:0619c08": "誦大悲呪。教授師從座起。整衣出眾。向法座前。端莊問訊而去。引請前行。引教授師。至法堂前云。乞戒者。",
    "X60n1127_001:0619c09": "兩行長跪合掌。待教授師至法座前問訊而坐。引請。又云。乞戒者。起身向上排班一字。具落地合掌。又云。",
    "X60n1127_001:0619c10": "乞戒弟子某甲戒子稱自名。引請云頂禮教授師。起身問訊長跪合掌諦聽。教授師撫尺。云)。",
    "X60n1127_001:0619c11": "諸佛子等。壇上諸師作法。差我下來問汝諸人遮難。",
    "X60n1127_001:0619c12": "汝莫恐怖。須臾之間。令汝諸人。陞於寶壇。受具足戒。",
    "X60n1127_001:0619c13": "成大比丘。入三寶數。此非小緣。當生慶幸。",
    "X60n1127_001:0619c14": "夫戒者。乃菩提之根本。聖道之鎡基。佛世利機。契動",
    "X60n1127_001:0619c15": "便感。末世澆薄。聖制從緣。緣集則作法成功。緣散則",
    "X60n1127_001:0619c16": "戒德無立。無作功勛不可見也。托緣定其有無。三衣",
    "X60n1127_001:0619c17": "一鉢。是汝諸人得戒之正緣。我於未問汝遮難之前。",
    "X60n1127_001:0619c18": "先與汝說衣鉢名相。汝當知之。汝諸人。身上各有五",
    "X60n1127_001:0619c19": "條衣。梵語安陀會。此云作務衣。寺中執勞服役。路途",
    "X60n1127_001:0619c20": "出入往還。當著此衣。汝諸人。身上所披七條衣。梵語",
    "X60n1127_001:0619c21": "鬱多羅。此云入眾衣。凡赴齋聽講。修懺誦經。禮佛坐",
    "X60n1127_001:0619c22": "禪。布薩自恣。當著此衣。汝諸人。身上各有大衣。梵語",
    "X60n1127_001:0619c23": "僧伽黎。此云襍碎衣。謂。剪碎製成條相多故。凡入王",
    "X60n1127_001:0619c24": "宮。陞座說法。聚落乞食。降伏外道。振威之時。當搭此",
    "X60n1127_001:0620a01": "衣。汝諸人。各掛一鉢。梵語鉢多羅。此云應量器。謂體",
    "X60n1127_001:0620a02": "色量三。皆應法故。然此衣鉢。乃恒沙諸佛之幖幟。聖",
    "X60n1127_001:0620a03": "賢沙門之軌儀。西天有九十六種之外道。尚不識其",
    "X60n1127_001:0620a04": "名字。惟佛世尊。示此未曾有法。汝今得獲受持。當須",
    "X60n1127_001:0620a05": "珍敬愛護。然此衣鉢。必須自己置辦。若借若無。並名",
    "X60n1127_001:0620a06": "非法。今此衣鉢。是汝諸人已有否。(答云)已有。(教云)甚善。",
    "X60n1127_001:0620a07": "諸佛子聽。汝從無始以來。起虗妄心。欺誑聖賢。沈沒",
    "X60n1127_001:0620a08": "生死。無解脫期。今既投佛出家。為佛弟子。受佛禁戒。",
    "X60n1127_001:0620a09": "出生死津。務要斷虗妄根。行真實道。正是志誠時。我",
    "X60n1127_001:0620a10": "今問汝重難輕遮。汝當諦審此身。有則言有。無則言",
    "X60n1127_001:0620a11": "無。不解不識。不得妄答。汝諸人。第一不曾犯邊罪否。",
    "X60n1127_001:0620a12": "量。汝諸人。乍入道門。未識此罪名字。謂曾受佛戒已。",
    "X60n1127_001:0620a13": "於婬盜殺妄四根本戒中。隨犯一戒。漂棄佛海邊外。",
    "X60n1127_001:0620a14": "永不得入清淨眾中。共同說戒羯磨。名為邊罪。汝諸",
    "X60n1127_001:0620a15": "人。果無此罪否。(戒子答云)無　汝。非白衣時沙彌時。污淨",
    "X60n1127_001:0620a16": "行比丘尼否。(答云)非　汝非白衣時沙彌時。盜聽眾僧",
    "X60n1127_001:0620a17": "說戒。詐稱比丘。受人恭敬利養禮拜。名為賊住。賊住",
    "X60n1127_001:0620a18": "之人。佛不許度。汝非此人否。(答云)非　汝。非外道投佛",
    "X60n1127_001:0620a19": "出家。受佛戒已。還歸外道。今復重來。此人志性不定。",
    "X60n1127_001:0620a20": "名為破內外道。非佛法器。佛不許度。汝非此人否。(答云)",
    "X60n1127_001:0620a21": "非　汝。非生(謂。人從生來。男根不滿。是名生不男)。犍(謂。人以刀去其男根。是名犍不男也)",
    "X60n1127_001:0620a22": "妬(謂。男根似無。見他行婬。因生妬心。遂感有根。是名妬不男)。變(謂。能變現也。遇男則變為女。遇女則變為",
    "X60n1127_001:0620a23": "男。是名變不男)。半(謂。半月能男。半月不能男。是名半不男也)。五種不男人否。(答云)非",
    "X60n1127_001:0620a24": "　汝。非弑父。弑母。弑和尚阿闍黎。破羯磨轉法輪僧。",
    "X60n1127_001:0620b01": "惡心出佛身血。名為五逆。五逆罪重。佛不許度。汝非",
    "X60n1127_001:0620b02": "此人否。(答云)非　汝。非天子。阿修羅子。名為非人。變為",
    "X60n1127_001:0620b03": "人形。而來受戒否。(答云)非　汝。非諸龍畜等。有大通力。",
    "X60n1127_001:0620b04": "能變化者。化為人形。而來受戒否。(答云)非　汝。諸人身",
    "X60n1127_001:0620b05": "中。各不帶佩男女二形否。(答云)不。",
    "X60n1127_001:0620b06": "諸佛子。此是十三重難。重難既無。甚是淨器。我今更",
    "X60n1127_001:0620b07": "問汝十六輕遮。汝當仍前一一實答。善男子。汝諸人",
    "X60n1127_001:0620b08": "出家以來。各各訓導。是何法名(戒子。各答己名)。此是。汝諸人",
    "X60n1127_001:0620b09": "入道之法名。一生之稱呼。從今受戒而去。凡見和尚",
    "X60n1127_001:0620b10": "阿闍黎。同壇尊眾。上中下座。宰官長者。朋友知識。父",
    "X60n1127_001:0620b11": "母師長之前。皆當稱此兩字法名。不得言你我(某甲)",
    "X60n1127_001:0620b12": "小僧之稱。汝諸人。今日壇頭得戒和尚。是誰。(戒子答云。某堂",
    "X60n1127_001:0620b13": "上上某下某和尚。教授師云)此是。(某寺)(某)宗師。是汝諸人得戒和尚。",
    "X60n1127_001:0620b14": "梵語和尚。此云歷生。一云力生。三乘道力。五分法身。",
    "X60n1127_001:0620b15": "皆藉歷此師威力而生。故云歷生。又云依學。謂依隨",
    "X60n1127_001:0620b16": "此師。學出世法。故云依學。今日受戒。若無此師。戒無",
    "X60n1127_001:0620b17": "從發。汝當記取和尚尊名。認取和尚慈相。若不記得",
    "X60n1127_001:0620b18": "名字貌相。受戒不得。從今已去。凡遇節臘結制解制。",
    "X60n1127_001:0620b19": "當須懷香禮拜得戒和尚。若遇路途遙遠。不得侍詣。",
    "X60n1127_001:0620b20": "當以焚香遙空稱名致敬。不得慢意。汝諸人。年滿二",
    "X60n1127_001:0620b21": "十否。(答云)滿　衣鉢臥具。具足否(答云)具足　父母。聽汝",
    "X60n1127_001:0620b22": "出家否。(答云)聽　汝。不負人錢債。作不還心。而來受戒",
    "X60n1127_001:0620b23": "否。(答云)無　汝。非他人家下使人否。(答云)非　汝。非當朝",
    "X60n1127_001:0620b24": "有名有祿官人否。(答云)非　汝。是丈夫否。(答云)是　既是",
    "X60n1127_001:0620c01": "丈夫。又要無病。一疥癩。二癰疽。三白癩。四乾痟。五顛",
    "X60n1127_001:0620c02": "狂。汝諸人。果無如是五病否。(答云)無。",
    "X60n1127_001:0620c03": "諸佛子。此是十六輕遮。前無重難。後無輕遮。甚是淨",
    "X60n1127_001:0620c04": "器。戒可得授。我今於此問汝少間。壇上眾師之前。亦",
    "X60n1127_001:0620c05": "如是問。汝今於此答我少間。壇上眾師之前。亦如是",
    "X60n1127_001:0620c06": "答。汝當收取衣鉢。恭往壇前。燒香禮拜。作觀運想。壇",
    "X60n1127_001:0620c07": "上十師。作十方佛。次當誦呪祈禱　三寶諸天。乞求",
    "X60n1127_001:0620c08": "加護。願登壇時。無諸魔障。我往壇上作白。和告眾僧。",
    "X60n1127_001:0620c09": "僧若許可。我即以手招。汝上壇。從僧乞授具足戒(開導",
    "X60n1127_001:0620c10": "云。諸子作禮一拜。起具問訊分班。長跪合掌。教授師下座。向案問訊。引請前行。引教授師上壇。向上端莊。問訊",
    "X60n1127_001:0620c11": "壇上。止魚停呪。教授師合掌。白云)。",
    "X60n1127_001:0620c12": "惟願和尚大眾慈悲證明作白。",
    "X60n1127_001:0620c13": "大德僧聽。彼沙彌(某甲)等。從和尚(上某下某)求授具足戒。",
    "X60n1127_001:0620c14": "若僧時到僧忍聽。我已問竟。將來白如是。(良久)作白成",
    "X60n1127_001:0620c15": "否。(諸師答云)成。(教授師轉身傍立。召諸沙彌云)善男子等。汝來。(諸沙彌徐徐上壇。教",
    "X60n1127_001:0620c16": "授師云。向上排班。展全具出靸合掌。求戒弟子某甲。戒子答名。教授師云。頂禮壇上諸師。三拜起身。問訊",
    "X60n1127_001:0620c17": "長跪合掌教授白云)。",
    "X60n1127_001:0620c18": "諸佛子等。懇惻至誠。仰憑清眾。求哀乞戒。乞戒之語。",
    "X60n1127_001:0620c19": "汝合自陳。恐汝未能。皆隨我道。",
    "X60n1127_001:0620c20": "大德僧聽。我(某甲)等。從和尚(上某下某)求授具足戒。我(某",
    "X60n1127_001:0620c21": "甲)等。今從眾僧。乞受具足戒。(上某下某)為和尚。是願僧慈",
    "X60n1127_001:0620c22": "愍故拔濟我。(從是願僧起。教授師三稱。戒子隨聲應接。每一稱頂禮一拜。三稱三拜。教授師",
    "X60n1127_001:0620c23": "又云)。",
    "X60n1127_001:0620c24": "諸佛子等。擡頭認師。(教授師舉拱示云)此是(某處某堂上某)宗師。是",
    "X60n1127_001:0621a01": "汝諸人得戒大和尚。此是(某)處(某)禪師。是汝諸人羯",
    "X60n1127_001:0621a02": "磨師。此是現前諸位禪師。是汝諸人尊證師。汝當眼",
    "X60n1127_001:0621a03": "觀衣鉢。耳聽羯磨。心心相續。志誠受戒。不得餘覺餘",
    "X60n1127_001:0621a04": "思(戒子頂禮一拜　教授師向上問訊。歸位敷座。訖。羯磨師白云)。",
    "X60n1127_001:0621a05": "大德僧聽。此沙彌(某甲)。從和尚(上某下某)求授具足戒。此",
    "X60n1127_001:0621a06": "沙彌。(某甲)。今從眾僧。乞受具足戒。(上某下某)為和尚若僧",
    "X60n1127_001:0621a07": "時到僧忍聽。我問諸難事。白如是。(師良久云)諸佛子等。安",
    "X60n1127_001:0621a08": "陀會。鬱多羅僧。僧伽黎。鉢多羅尼師壇。是汝有否。沙",
    "X60n1127_001:0621a09": "彌(答云)有(師又云)。",
    "X60n1127_001:0621a10": "諸佛子等諦聽。今是至誠時。實語時。今隨所問。汝當",
    "X60n1127_001:0621a11": "隨實答。僧祇云。汝若不實答。便欺誑諸天魔梵沙門",
    "X60n1127_001:0621a12": "婆羅門諸天世人。亦欺誑如來。亦及眾僧自得大罪",
    "X60n1127_001:0621a13": "也。諸佛子等。汝名(某甲。戒子答名)汝不犯邊罪耶。(答云)不",
    "X60n1127_001:0621a14": "汝不犯比丘尼耶。(答云)不　汝非賊心受戒耶。(答云)非",
    "X60n1127_001:0621a15": "汝非破內外道耶。(答云)非　汝非黃門耶。(答云)非　汝非",
    "X60n1127_001:0621a16": "弑父耶(答云)非　汝非弑母耶。(答云)非　汝非弑阿羅漢",
    "X60n1127_001:0621a17": "耶。(答云)非　汝非破僧耶。(答云)非　汝非惡心出佛身血",
    "X60n1127_001:0621a18": "耶。(答云)非　汝非非人耶。(答云)非　汝非畜生耶。(答云)非",
    "X60n1127_001:0621a19": "汝非二形耶。(答云)非　汝名何等。(戒子答名)　和尚是誰。(答云",
    "X60n1127_001:0621a20": "上某下某和尚)年滿二十未。(答云)滿　衣鉢具足否。(答云)具足",
    "X60n1127_001:0621a21": "父母聽汝出家否。(答云)聽　汝不負人債否。(答云)無　汝",
    "X60n1127_001:0621a22": "非奴否。(答云)非　汝非官人否。(答云)非　汝是丈夫否。(答云)",
    "X60n1127_001:0621a23": "是　丈夫有如是病。疥。癩。癰疽。乾痟。癲狂。汝今有如",
    "X60n1127_001:0621a24": "是病耶。(答云)無。",
    "X60n1127_001:0621b01": "第九明戒體法",
    "X60n1127_001:0621b02": "(薩婆多論云。凡欲受戒。先與說法。引導開解。令於一切境上。起慈悲心。便得增上戒。應語彼言)。",
    "X60n1127_001:0621b03": "諸佛子前無重難。後無輕遮。甚是淨器。眾僧同慶。當",
    "X60n1127_001:0621b04": "授汝戒。但深戒上善。廣周法界。量等虗空。今欲進受。",
    "X60n1127_001:0621b05": "要須緣境發心。心境相容。方發無作。薩婆多論云。凡",
    "X60n1127_001:0621b06": "欲受戒。先為汝說法。引導開解。汝諸人。於無始來。於",
    "X60n1127_001:0621b07": "一切境上。造諸惡業。惡徧法界。今欲受戒。翻前惡境。",
    "X60n1127_001:0621b08": "並起善心。故戒法所因。還徧法界。故我如來。隨眾生",
    "X60n1127_001:0621b09": "心。造無邊之業。制無邊之戒。戒隨所制。故須緣境。境",
    "X60n1127_001:0621b10": "量雖多。舉要而言。不出乎二種。一者情境。二者非情",
    "X60n1127_001:0621b11": "境。言情境者。上至諸佛。下至眾生。十界正報。中陰有",
    "X60n1127_001:0621b12": "情。凡有心者。皆名情境。非情境者。十界依報。一切世",
    "X60n1127_001:0621b13": "間山河大地草木叢林。舟車屋宅田園。地水火風虗",
    "X60n1127_001:0621b14": "空識等。佛說聖教。儒流文字。形象墖廟等。名非情境。",
    "X60n1127_001:0621b15": "諸佛子。既知境界如此寬曠。當須依境發心。心有三",
    "X60n1127_001:0621b16": "品。中下二心。劣弱非勝。但能自度。不能度人。我今教",
    "X60n1127_001:0621b17": "汝發上品心。求上品戒。何為上品心。今於我諸師座",
    "X60n1127_001:0621b18": "前。立三種誓願。一者。誓斷一切惡。無惡不斷。二者。誓",
    "X60n1127_001:0621b19": "修一切善。無善不修。三者。誓度一切眾生。無一眾生",
    "X60n1127_001:0621b20": "不度。發此三種大願已。白四羯磨言下。進授大比丘",
    "X60n1127_001:0621b21": "戒。不為但求聲聞小果故。直欲成就三聚淨戒故。趨",
    "X60n1127_001:0621b22": "向三解脫門故。正求佛果求大涅槃令法久住故。發",
    "X60n1127_001:0621b23": "如是上品心。求上品戒。次當開廣汝懷者。良由戒法。",
    "X60n1127_001:0621b24": "體周法界。量等塵沙。終不以汝諸人現前父母所生",
    "X60n1127_001:0621c01": "報得狹劣身心。而能容受。當作虗空器量之身。方能",
    "X60n1127_001:0621c02": "領納塵沙戒法。故論云。若此戒法有形色者。入汝身",
    "X60n1127_001:0621c03": "時。汝當作天崩地裂之聲。由是非色法故。令汝不覺",
    "X60n1127_001:0621c04": "不知。當起驚懷之意。發上品殷重之心。領納如來清",
    "X60n1127_001:0621c05": "淨妙戒。受大比丘戒。白四羯磨。先作一白。疊事告知。",
    "X60n1127_001:0621c06": "次秉三羯磨。量其可否。惟願和尚大眾。不吝慈悲。布",
    "X60n1127_001:0621c07": "施其戒。同心聽秉。甚勿異緣。令此諸人。感發圓宗戒",
    "X60n1127_001:0621c08": "體。將秉羯磨。聽宣作白。",
    "X60n1127_001:0621c09": "第十正授戒法",
    "X60n1127_001:0621c10": "大德僧聽。此沙彌(某甲)等。從和尚(上某下某)求授具足戒。此",
    "X60n1127_001:0621c11": "沙彌(某甲)等。今從眾僧乞授具足戒。(上某下某)為和尚。沙彌",
    "X60n1127_001:0621c12": "(某甲)等。自說清淨。無諸難事。年滿二十。三衣鉢具。若僧",
    "X60n1127_001:0621c13": "時到僧忍聽。授沙彌(某甲)等具足戒。(上某下某)為和尚。白如",
    "X60n1127_001:0621c14": "是。作白成否。(尊證答云)成。",
    "X60n1127_001:0621c15": "諸佛子。我以作白。和問眾僧。僧皆默然。許受汝戒。今",
    "X60n1127_001:0621c16": "作羯磨。動彼勝法。當用運心承仰。莫令昏散。惟願和",
    "X60n1127_001:0621c17": "尚大眾。慈悲聽秉初番羯磨(作梵)。",
    "X60n1127_001:0621c18": "大德僧聽。此沙彌(某甲)等。從和尚(上某下某)求授具足戒。此",
    "X60n1127_001:0621c19": "沙彌(某甲)等。今從眾僧。乞授具足戒。(上某下某)為和尚。沙彌",
    "X60n1127_001:0621c20": "(某甲)等。自說清淨。無諸難事。年滿二十。三衣鉢具。僧今",
    "X60n1127_001:0621c21": "授沙彌(某甲)等具足戒。(上某下某)為和尚。誰諸長老。忍僧與",
    "X60n1127_001:0621c22": "沙彌(某甲)等授具足戒。(上某下某)為和尚者默然。誰不忍者",
    "X60n1127_001:0621c23": "說。此是初番羯磨成否。(尊證答云)成。",
    "X60n1127_001:0621c24": "諸佛子。我已秉初番羯磨竟。僧皆默可。十方法界妙",
    "X60n1127_001:0622a01": "善戒法。隨羯磨聲。悉皆運動。今秉第二羯磨。當起忻",
    "X60n1127_001:0622a02": "心。勿縱怠意。惟願和尚大眾。再賜慈悲。聽秉第二番",
    "X60n1127_001:0622a03": "羯磨(作梵)。",
    "X60n1127_001:0622a04": "大眾僧聽。此沙彌(某甲)等。從和尚(上某下某)求授具足戒。此",
    "X60n1127_001:0622a05": "沙彌(某甲)等。今從眾僧。乞授具足戒。(上某下某)為和尚。沙彌",
    "X60n1127_001:0622a06": "(某甲)等。自說清淨無諸難事。年滿二十。三衣鉢具。僧今",
    "X60n1127_001:0622a07": "授沙彌(某甲)等具足戒。(上某下某)為和尚。誰諸長老。忍僧與",
    "X60n1127_001:0622a08": "沙彌(某甲)等授具足戒。(上某下某)為和尚者默然。誰不忍者",
    "X60n1127_001:0622a09": "說。此是第二番羯磨成否。(尊證答云)成。",
    "X60n1127_001:0622a10": "諸佛子。我已秉第二羯磨竟。僧並和合。今十方法界",
    "X60n1127_001:0622a11": "妙善戒法。由心業力。羯磨勝功。悉皆舉集虗空之中。",
    "X60n1127_001:0622a12": "如雲如葢。覆汝頂上。盤旋不散。至第三羯磨竟時。此",
    "X60n1127_001:0622a13": "諸善法。悉皆流入汝等八識田中。永為菩提種子。依",
    "X60n1127_001:0622a14": "此修行。直至成佛。惟有此第三番羯磨在。正是汝等",
    "X60n1127_001:0622a15": "納戒之時。汝當發心總虗空界。心緣救攝三有眾生。",
    "X60n1127_001:0622a16": "并願護持三世佛法。如此要期承仰聖教。惟願和尚",
    "X60n1127_001:0622a17": "大眾。不倦慈悲。一齊合掌佐助。我今為此諸人。舉此",
    "X60n1127_001:0622a18": "第三番羯磨。正得戒羯磨。令法圓滿(作梵)。",
    "X60n1127_001:0622a19": "大德僧聽。此沙彌(某甲)等。從和尚(上某下某)求授具足戒。此",
    "X60n1127_001:0622a20": "沙彌(某甲)等。自說清淨。無諸難事。年滿二十。三衣鉢具。",
    "X60n1127_001:0622a21": "僧今授沙彌(某甲)等具足戒。(上某下某)為和尚。誰諸長老。忍",
    "X60n1127_001:0622a22": "僧聽與沙彌(某甲)等。授具足戒。(上某下某)為和尚者默然。誰",
    "X60n1127_001:0622a23": "不忍者說。此是第三番。正得戒羯磨成否。(尊證答云)成",
    "X60n1127_001:0622a24": "僧已忍與沙彌(某甲)等。授具足戒竟。(上某下某)為和尚。僧忍",
    "X60n1127_001:0622b01": "默然故。是事如是持。結詞成否。(尊證答云)成。",
    "X60n1127_001:0622b02": "諸佛子等。我已作法竟。汝已得戒了。從今下壇已去",
    "X60n1127_001:0622b03": "諸惡莫作。眾善奉行。當須專謹護持。切莫毀犯。勝事",
    "X60n1127_001:0622b04": "既圓。常生慶幸。惟有四依隨相等法。懇乞",
    "X60n1127_001:0622b05": "和尚慈悲垂示(和尚云)。",
    "X60n1127_001:0622b06": "諸善男子等。汝稱法名。我為汝說四依法(師云)我(某甲)。",
    "X60n1127_001:0622b07": "(師云)諸善男子聽。如來至真等正覺。說四依法。依此纔",
    "X60n1127_001:0622b08": "出得家。受得具足戒。纔成得比丘法。",
    "X60n1127_001:0622b09": "第一依糞掃衣。依此出得家。受得具足戒。成得比丘",
    "X60n1127_001:0622b10": "法。於是中盡形壽能持否。(答云)能持。",
    "X60n1127_001:0622b11": "若得長利。檀越施衣。割壞衣。得受。",
    "X60n1127_001:0622b12": "第二依托鉢乞食。依此出得家。受得具足戒。成得比",
    "X60n1127_001:0622b13": "丘法。於是中。盡形壽能持否。(答云)能持。",
    "X60n1127_001:0622b14": "若得長利。若僧差食。檀越送食。月八日食。十五日食。",
    "X60n1127_001:0622b15": "月初日食。若僧常食。檀越請食。得受。",
    "X60n1127_001:0622b16": "第三依樹下坐。依此出得家。受得具足戒。成得比丘",
    "X60n1127_001:0622b17": "法。於是中。盡形壽能持否。(答云)能持。",
    "X60n1127_001:0622b18": "若得長利。若別房尖頭屋。小房石室。兩房一戶。得受。",
    "X60n1127_001:0622b19": "第四依腐藥。依此出得家。受得具足戒。成得比丘法。",
    "X60n1127_001:0622b20": "於是中。盡形壽能持否。(答云)能持。",
    "X60n1127_001:0622b21": "若得長利。酥油生酥蜜石蜜。得受(和尚又云)。",
    "X60n1127_001:0622b22": "諸善男子等。汝再稱法名。我為汝說隨相法。我(某甲)。",
    "X60n1127_001:0622b23": "(和尚撫尺云)。",
    "X60n1127_001:0622b24": "諸善男子聽。如來至真等正覺。說四波羅夷法。若比",
    "X60n1127_001:0622c01": "丘犯一一法。非沙門。非釋子。",
    "X60n1127_001:0622c02": "第一。汝一切不得犯婬。作不淨行。受婬欲法。乃至共",
    "X60n1127_001:0622c03": "畜生。若有犯。非沙門非釋子。世尊說譬喻。斷頭之人",
    "X60n1127_001:0622c04": "終不能活。比丘犯婬波羅夷。不能還成比丘行。於是",
    "X60n1127_001:0622c05": "中。盡形壽不得作。能持否。(答云)能持。",
    "X60n1127_001:0622c06": "第二。汝一切不得犯盜。下至草葉。若比丘盜人五錢。",
    "X60n1127_001:0622c07": "若過五錢。若自取教人取。若自破教人破。若自斫教",
    "X60n1127_001:0622c08": "人斫。若自燒教人燒。若埋若壞色者。若有犯。非沙門",
    "X60n1127_001:0622c09": "非釋子。世尊說譬。如斷多羅樹心。終不能復更生長。",
    "X60n1127_001:0622c10": "比丘犯盜波羅夷。不能還成比丘行。於是中。盡形壽",
    "X60n1127_001:0622c11": "能持否。(答云)能持。",
    "X60n1127_001:0622c12": "第三。汝一切不得故斷眾生命。下至蟻子。若比丘。故",
    "X60n1127_001:0622c13": "自手斷人命。持刀授與人。教死嘆死。與人非藥。若墮",
    "X60n1127_001:0622c14": "胎若厭禱殺。自作方便。若教人作者。非沙門非釋子。",
    "X60n1127_001:0622c15": "世尊說譬喻。缺鼻之針。終不堪用。比丘犯殺波羅夷。",
    "X60n1127_001:0622c16": "終不能還成比丘行。於是中。盡形壽不得作。能持否。",
    "X60n1127_001:0622c17": "(答云)能持。",
    "X60n1127_001:0622c18": "第四。汝一切不得大妄語。乃至戲笑。若比丘。非真實",
    "X60n1127_001:0622c19": "非己有。自言。我得上人法。得禪。得定。得四空定。得須",
    "X60n1127_001:0622c20": "陀洹果斯陀含果阿那含果阿羅漢果。天龍來鬼神",
    "X60n1127_001:0622c21": "來供養。非沙門非釋子。世尊說譬喻。大石破為二分。",
    "X60n1127_001:0622c22": "終不能合。比丘犯大妄語波羅夷。終不能還成比丘",
    "X60n1127_001:0622c23": "行。於是中。盡形壽不得作。能持否。(答云)能持。",
    "X60n1127_001:0622c24": "(和尚又云)。",
    "X60n1127_001:0623a01": "更有十三僧伽婆尸沙法。二不定法。三十尼薩耆波",
    "X60n1127_001:0623a02": "逸提法。九十波逸提法。四波羅提提舍尼法。一百應",
    "X60n1127_001:0623a03": "當學法。七滅諍法。不得犯。能持否。(答云)能持(師云)。",
    "X60n1127_001:0623a04": "諸善男子等。此是比丘二百五十清淨戒行。一一不",
    "X60n1127_001:0623a05": "得犯。能持否。(答云)能持。",
    "X60n1127_001:0623a06": "(和尚撫尺云)。",
    "X60n1127_001:0623a07": "諸善男子等。我已說法竟。汝已得戒了。從今下壇已",
    "X60n1127_001:0623a08": "去。勤修戒定慧。息滅貪嗔癡。於菩薩法中。增長利益。",
    "X60n1127_001:0623a09": "更當記取於今(某)年月日時。(某)處。進比丘具足大戒。",
    "X60n1127_001:0623a10": "勝事既成。當生慶幸。一拜起身。作禮回向。",
    "X60n1127_001:0623a11": "(開導云。作禮一拜起身。師舉云。戒子隨和隨拜)。",
    "X60n1127_001:0623a12": "　受戒功德殊勝行　　無邊勝福皆回向",
    "X60n1127_001:0623a13": "　普願沉溺諸有情　　速往無量廣佛剎",
    "X60n1127_001:0623a14": "十方三世一切佛。一切菩薩摩訶薩。摩訶般若波羅",
    "X60n1127_001:0623a15": "密(下座同上壇)。",
    "X60n1127_001:0623a17": "說菩薩戒法卷下",
    "X60n1127_001:0623a18": "(設座訖。執事鳴磬三下。禪堂開靜接鍾。方丈傳香。大眾俱集。侍者傳爐座上拜畢。開導滾擊子。殿主擂皷。",
    "X60n1127_001:0623a19": "開導領諸子。徐徐至方丈前。長跪合掌。開導入室。展具拜。起身傍立。召諸佛子云。作禮三拜。起身問訊。開",
    "X60n1127_001:0623a20": "導云。轉身末位前行。和尚舉)。",
    "X60n1127_001:0623a21": "南無本師釋迦牟尼佛(大眾齊和。迎至法堂前。戒子兩邊對面。長跪合掌。和尚遶",
    "X60n1127_001:0623a22": "壇。拜已陞座。開導鳴磬一下。鍾皷肅靜。開導大展三拜。長跪合掌。和尚撫尺問云)。",
    "X60n1127_001:0623a23": "僧集否。(開導答云)已集。(師云)和合否。(答云)和合。(師云)僧集和合。何",
    "X60n1127_001:0623a24": "所作為。(答云)為諸弟子。說菩薩大戒。(師云)未授菩薩大戒",
    "X60n1127_001:0623b01": "者。出否。(答云)已出。(師云)善哉可爾。(答云)是。(一拜起身傍立。滾擊子三遍。師拈香",
    "X60n1127_001:0623b02": "云云。畢。開導召戒子云。上香。又云。一齊起身。向上排班。展全具。開導召云。某甲戒子稱名。聞磬聲。至誠頂",
    "X60n1127_001:0623b03": "禮三拜。問訊長跪合掌。開導舉香贊)。",
    "X60n1127_001:0623b04": "一塵纔爇。藏海圓收。洹沙諸佛現毛頭。觸著便歸休。",
    "X60n1127_001:0623b05": "香靄初浮。心地戒光流。",
    "X60n1127_001:0623b06": "香雲葢菩薩摩訶薩(三遍。開導云。作禮三拜。又云)。",
    "X60n1127_001:0623b07": "夫登菩薩位。須憑戒品以高躋。開菩薩心。是仗佛口",
    "X60n1127_001:0623b08": "而生降。佛子既發無上志。入毗尼壇。我今為汝。一心",
    "X60n1127_001:0623b09": "恭請(某)處(某)堂(上)某(下)某(某)宗師。為汝等作得戒教",
    "X60n1127_001:0623b10": "授菩薩阿闍黎。請師之語。汝合自陳。恐汝未能。當隨",
    "X60n1127_001:0623b11": "我道(開導作梵。戒子隨和)。",
    "X60n1127_001:0623b12": "大德一心念。我(某甲)今請大德。為得戒教授菩薩阿闍",
    "X60n1127_001:0623b13": "黎。願大德。為我作得戒教授菩薩阿闍黎。我依大德",
    "X60n1127_001:0623b14": "故。得受菩薩心地戒。慈愍故(一拜)。慈愍故(一拜)。大慈愍故。",
    "X60n1127_001:0623b15": "(一拜。和尚撫尺云)。",
    "X60n1127_001:0623b16": "諸佛子等。汝既殷勤伸請。我為汝等。作得戒教授菩",
    "X60n1127_001:0623b17": "薩阿闍黎。所有言教。汝當諦聽(師又撫尺云)。",
    "X60n1127_001:0623b18": "諸善男子等。汝現身不作七逆罪否。(答云)無(師云)。",
    "X60n1127_001:0623b19": "七逆者。出佛身血。弑父。弑母。弑和尚。弑阿闍黎。破羯",
    "X60n1127_001:0623b20": "磨轉法輪僧。弑聖人。汝無是罪否。(答云)無(師撫尺又云)。",
    "X60n1127_001:0623b21": "諸善男子等。汝今志心。求受一切菩薩上玅淨戒。我",
    "X60n1127_001:0623b22": "今為汝一心恭請三寶。護法諸天。攝授覆護。方堪進",
    "X60n1127_001:0623b23": "戒。先當為汝一心恭請此方娑婆教主本師釋迦牟",
    "X60n1127_001:0623b24": "尼世尊。為汝等。作得戒大和尚。次請文殊師利菩薩。",
    "X60n1127_001:0623c01": "為汝等作羯磨阿闍黎。再請彌勒菩薩。為汝等作教",
    "X60n1127_001:0623c02": "授阿闍黎。更請十方諸佛。為汝等作尊證阿闍黎。并",
    "X60n1127_001:0623c03": "請十方諸大菩薩。為汝等作同學伴侶。汝當至誠合",
    "X60n1127_001:0623c04": "掌恭肅歸投。聽我一心至誠奉請。(開導舉云)香花引。(又云)香",
    "X60n1127_001:0623c05": "花請。(師云)我(某甲)一心奉請",
    "X60n1127_001:0623c06": "華藏世界毗盧遮那世尊。圓滿報身盧舍那世尊。西",
    "X60n1127_001:0623c07": "方接引阿彌陀世尊。盡虗空徧法界一切諸佛世尊。",
    "X60n1127_001:0623c08": "惟願不違本誓。慈光攝照。證明受戒。(開導云。作禮三拜。又云)香",
    "X60n1127_001:0623c09": "花引。(又云)香花請。(師云)我(某甲)一心奉請",
    "X60n1127_001:0623c10": "大小二乘毗尼律藏。五篇三聚解脫木叉。三藏十二",
    "X60n1127_001:0623c11": "分經權實教典。離欲真淨甚深法寶。南無大方廣佛",
    "X60n1127_001:0623c12": "華嚴經。謹運一心歸命敬禮。(開導云。作禮三拜。又云)香花引。(又云)",
    "X60n1127_001:0623c13": "香花請。(師云)我(某甲)一心奉請",
    "X60n1127_001:0623c14": "娑婆教主本師釋迦牟尼世尊。為得戒大和尚。惟願",
    "X60n1127_001:0623c15": "不違本誓。慈光攝照。親承授戒(開導云。作禮三拜。又云)。",
    "X60n1127_001:0623c16": "香花引。(又云)香花請。(師云)我(某甲)一心奉請",
    "X60n1127_001:0623c17": "大智文殊師利菩薩。為羯磨阿闍黎。龍華教主彌勒",
    "X60n1127_001:0623c18": "菩薩。為教授阿闍黎。十方諸佛。為證戒阿闍黎。十方",
    "X60n1127_001:0623c19": "諸大菩薩。為同學伴侶。惟願不違本誓。慈光攝照。證",
    "X60n1127_001:0623c20": "明受戒(開導云。作禮三拜。又云)。",
    "X60n1127_001:0623c21": "香花引。(又云)香花請。(師云)我(某甲)一心奉請",
    "X60n1127_001:0623c22": "律藏會上優波離尊者。西天東土歷代祖師。終南山",
    "X60n1127_001:0623c23": "中諸大律師。慧山清泉堂上(上)元(下)白大和尚。華山",
    "X60n1127_001:0623c24": "隆昌堂上(上)見(下)月大和尚。浮山華嚴堂上(上)文(下)",
    "X60n1127_001:0624a01": "弱大和尚。本寺開山列代尊僧。周鉢明志二位禪師。",
    "X60n1127_001:0624a02": "惟願不違本誓。慈光攝照。證明受戒(開導云。作禮三拜。又云)。",
    "X60n1127_001:0624a03": "香花引。(又云)香花請。(師云)我(某甲)一心奉請",
    "X60n1127_001:0624a04": "華嚴會上寄位諸天。梵釋四王。天龍八部。護戒善神。",
    "X60n1127_001:0624a05": "金剛力士。山川大地水陸虗空諸大善神。伽藍土地",
    "X60n1127_001:0624a06": "一切靈祗。惟願不違本誓。臨降戒壇。精嚴擁護。(開導云。作",
    "X60n1127_001:0624a07": "禮三拜。師云)。",
    "X60n1127_001:0624a08": "諸善男子等。三寶光臨。萬神侍衛。作大證明。授正戒",
    "X60n1127_001:0624a09": "法。我依瓔珞經中所說。佛告諸佛子。今正說正戒。善",
    "X60n1127_001:0624a10": "男子。善女人。當受戒時。(師云)我(某甲)。",
    "X60n1127_001:0624a11": "先禮過去世盡過去際一切佛。禮未來世盡未來際",
    "X60n1127_001:0624a12": "一切佛。禮現在世盡現在際一切佛(開導云。作禮三拜)。",
    "X60n1127_001:0624a13": "(師撫尺云)我(某甲)。",
    "X60n1127_001:0624a14": "禮過去世盡過去際一切法。禮未來世盡未來際一",
    "X60n1127_001:0624a15": "切法。禮現在世盡現在際一切法(開導云。作禮三拜)。",
    "X60n1127_001:0624a16": "(師撫尺云)我(某甲)。",
    "X60n1127_001:0624a17": "禮過去世盡過去際一切僧。禮未來世盡未來際一",
    "X60n1127_001:0624a18": "切僧。禮現在世盡現在際一切僧(以上。一一師舉。子答。每畢。三拜)。",
    "X60n1127_001:0624a19": "(師撫尺又云)。",
    "X60n1127_001:0624a20": "諸佛子等。我今授汝四不壞信。我(某甲)從今時盡未來",
    "X60n1127_001:0624a21": "際身。歸依佛。(答云)歸依佛。(師云)歸依法。(答云)歸依法。(師云)歸依",
    "X60n1127_001:0624a22": "贒聖僧。(答云)歸依贒聖僧。(師云)歸依正法戒。(答云)歸依正法",
    "X60n1127_001:0624a23": "戒(三說。戒子三答。師又云)。",
    "X60n1127_001:0624a24": "從今時盡未來際身。歸依佛已。(答云)歸依佛已。(師云)歸依",
    "X60n1127_001:0624b01": "法已。(答云)歸依法已。(師云)歸依賢聖僧已。(答云)歸依賢聖僧",
    "X60n1127_001:0624b02": "已。(師云)歸依正法戒已。(答云)歸依正法戒已。(三說。戒子三答　師又云)。",
    "X60n1127_001:0624b03": "諸佛子等。我今教汝悔三世罪(師云)我(某甲)若過去。(答云)",
    "X60n1127_001:0624b04": "若過去。(師云)身口意。(答云)身口意。(師云)十惡罪。(答云)十惡罪。(師云)",
    "X60n1127_001:0624b05": "願畢竟不起(答云)願畢竟不起。(師云)盡未來際。(答云)盡未來",
    "X60n1127_001:0624b06": "際。(師云)若未來(答云)若未來。(師云)身口意。(答云)身口意。(師云)十惡",
    "X60n1127_001:0624b07": "罪(答云)十惡罪。(師云)願畢竟不起。(答云)願畢竟不起。(師云)盡未",
    "X60n1127_001:0624b08": "來際(答云)盡未來際。(師云)若現在。(答云)若現在。(師云)身口意。(答云)",
    "X60n1127_001:0624b09": "身口意。(師云)十惡罪。(答云)十惡罪。(師云)願畢竟不起。(答云)願畢",
    "X60n1127_001:0624b10": "竟不起。(師云)盡未來際。(答云)盡未來際。(三說。三答。開導云。作禮三拜　師云)。",
    "X60n1127_001:0624b11": "諸佛子等。既悔過已。我今教汝發大誓願。(開導云。作禮一拜起",
    "X60n1127_001:0624b12": "身。和尚舉云。)。",
    "X60n1127_001:0624b13": "　眾生無邊誓願度　　煩惱無盡誓願斷",
    "X60n1127_001:0624b14": "　法門無量誓願學　　佛道無上誓願成",
    "X60n1127_001:0624b15": "(唱三和拜。開導云。問訊長跪合掌。師云)。",
    "X60n1127_001:0624b16": "既發願已。廣度不窮。正堪得戒。今更令汝秉心殷重。",
    "X60n1127_001:0624b17": "乞法圓成。虔請文殊師利菩薩。作正羯磨。我今代為",
    "X60n1127_001:0624b18": "汝等三番羯磨。珍重了辨。敬謹受持。我今問汝諸人。",
    "X60n1127_001:0624b19": "是菩薩否。(答云)是。(師云)既是菩薩。汝當眼觀諸佛。耳聽羯",
    "X60n1127_001:0624b20": "磨。心心相續。至誠受戒(開導云。作禮三拜　師即出位。焚香作梵。白云)。",
    "X60n1127_001:0624b21": "仰白十方無窮無盡一切諸佛諸大菩薩。慈悲垂聽。",
    "X60n1127_001:0624b22": "現前菩薩弟子(某甲)。今於我(某甲)菩薩所。痛念生死。",
    "X60n1127_001:0624b23": "發菩提心。為請現坐道場本師釋迦大和尚獅子座",
    "X60n1127_001:0624b24": "前。求受一切菩薩心地法。一切菩薩心地學。一切菩",
    "X60n1127_001:0624c01": "薩心地戒。所謂攝律儀戒　攝善法戒　饒益有(情戒)",
    "X60n1127_001:0624c02": "此是過去一切菩薩。已受已學已解已行已成。未來",
    "X60n1127_001:0624c03": "一切菩薩。當受當學當解當行當成。現在一切菩薩。",
    "X60n1127_001:0624c04": "今受今學今解今行今成。當來作佛　(師即起身就位。撫尺云)。",
    "X60n1127_001:0624c05": "諸佛子等。從今受戒。直至成佛。於其中間。不得觸犯。",
    "X60n1127_001:0624c06": "能持否。(答云)能持(以上從仰白十方起。下至此能持。三番俱同。師又云)。",
    "X60n1127_001:0624c07": "諸佛子等。我今為汝初番羯磨已成。十方諸佛。諸大",
    "X60n1127_001:0624c08": "菩薩。悉皆歡喜。默然許可。從臍輪中。放大寶光。照汝",
    "X60n1127_001:0624c09": "身心。令汝得戒。十方世界妙善戒法。聞羯磨聲。悉皆",
    "X60n1127_001:0624c10": "運動。堪受戒法。令此戒心。孝順奉行。世世生生。堅固",
    "X60n1127_001:0624c11": "不退。此是初番羯磨已竟。至再叮嚀。理取第二番羯",
    "X60n1127_001:0624c12": "磨(師又出位作梵。白云。同前。已畢。復就位。撫尺云。上亦然。又云)。",
    "X60n1127_001:0624c13": "諸佛子等。我今為汝二番羯磨已成。十方諸佛。諸大",
    "X60n1127_001:0624c14": "菩薩。悉皆歡喜。默然許可。從胸卍字。放大寶光。照汝",
    "X60n1127_001:0624c15": "身心。令汝得戒。十方世界妙善戒法。聞羯磨聲。悉皆",
    "X60n1127_001:0624c16": "舉集虗空之中。如雲如蓋。在汝頂上。盤旋不散。堪受",
    "X60n1127_001:0624c17": "戒法。令此戒心。孝順奉行。世世生生。堅固不退。此是",
    "X60n1127_001:0624c18": "二番羯磨已竟。至再叮嚀。理取第三番羯磨。(師更出位焚香",
    "X60n1127_001:0624c19": "作梵。白云。亦同前。畢。師更就位。撫尺云。亦同上。師又云)。",
    "X60n1127_001:0624c20": "諸佛子等。我今為汝三番羯磨已成。十方諸佛。諸大",
    "X60n1127_001:0624c21": "菩薩。悉皆歡喜。默然許可。從肉髻中。放大寶光。照汝",
    "X60n1127_001:0624c22": "身心。令汝得戒。十方世界妙善戒法。聞羯磨聲。如瓶",
    "X60n1127_001:0624c23": "瀉水。從汝頂門。流入汝等八識田中。永為菩提種子。",
    "X60n1127_001:0624c24": "從此修行。直至成佛。永無退轉。堪受戒法。令此戒心",
    "X60n1127_001:0625a01": "孝順奉行。世世生生。堅固不退。此是三番羯磨已竟。",
    "X60n1127_001:0625a02": "(師撫尺。又云)。",
    "X60n1127_001:0625a03": "諸佛子等。上來三番羯磨已竟。十方諸佛。諸大菩薩。",
    "X60n1127_001:0625a04": "悉皆歡喜。默然許可。汝等現在心即是佛。當來決定",
    "X60n1127_001:0625a05": "作佛。向去真參實悟。得法相應。恒住性戒。究竟不動。",
    "X60n1127_001:0625a06": "更當攝相護持。我依梵網經中。授汝十種無盡清淨",
    "X60n1127_001:0625a07": "戒法。汝當至誠頂受。(師云)我(某甲)。",
    "X60n1127_001:0625a08": "第一不得故殺。是菩薩戒。不得犯。能持否。(答云)能持。",
    "X60n1127_001:0625a09": "第二不得故盜。是菩薩戒。不得犯。能持否。(答云)能持。",
    "X60n1127_001:0625a10": "第三不得故婬。是菩薩戒。不得犯。能持否。(答云)能持。",
    "X60n1127_001:0625a11": "第四不得故妄語。是菩薩戒。不得犯。能持否。(答云)能持。",
    "X60n1127_001:0625a12": "第五不得故酤酒。是菩薩戒。不得犯。能持否。(答云)能持。",
    "X60n1127_001:0625a13": "第六不得故說四眾過。是菩薩戒。不得犯。能持否。(答云)",
    "X60n1127_001:0625a14": "能持。",
    "X60n1127_001:0625a15": "第七不得故自讚毀他。是菩薩戒。不得犯。能持否。(答云)",
    "X60n1127_001:0625a16": "能持。",
    "X60n1127_001:0625a17": "第八不得故慳惜加毀。是菩薩戒。不得犯。能持否。(答云)",
    "X60n1127_001:0625a18": "能持。",
    "X60n1127_001:0625a19": "第九不得故嗔心不受誨。是菩薩戒。不得犯。能持否。",
    "X60n1127_001:0625a20": "(答云)能持。",
    "X60n1127_001:0625a21": "第十不得故謗三寶。是菩薩戒。不得犯。能持否。(答云)能",
    "X60n1127_001:0625a22": "持。(師復撫尺云)。",
    "X60n1127_001:0625a23": "諸佛子等。從第一不得故殺。乃至第十不得故謗三",
    "X60n1127_001:0625a24": "寶。此是大乘菩薩十重無盡清淨大戒。一一不得犯。",
    "X60n1127_001:0625b01": "能持否。(答云)能持　(師云)。",
    "X60n1127_001:0625b02": "諸佛子等。既受戒已。應當頂戴受持。不得違犯。菩薩",
    "X60n1127_001:0625b03": "戒經云。眾生受佛戒。即入諸佛位。位同大覺已。真是",
    "X60n1127_001:0625b04": "諸佛子(和尚又云)。",
    "X60n1127_001:0625b05": "諸佛子等。汝稱法名。我為汝說傳授錫杖法。汝當至",
    "X60n1127_001:0625b06": "誠頂受。(師云)我(某甲　師舉錫杖云)。",
    "X60n1127_001:0625b07": "善男子等。還見麼。(師振杖云)汝還聞麼。(又云)既見既聞。是個",
    "X60n1127_001:0625b08": "什麼。(又振杖云)即此見聞非見聞。無餘聲色可呈君。個中",
    "X60n1127_001:0625b09": "若了原無物。體用何妨分不分。永嘉云。降龍鉢解虎",
    "X60n1127_001:0625b10": "錫。四鈷金環鳴歷歷。不是標形虗自持。如來寶杖親",
    "X60n1127_001:0625b11": "踪跡(師舉杖與羯磨。或教授。一一傳去呪。眾當隨和。待傳畢。方止)　(呪云)。",
    "X60n1127_001:0625b12": "唵那[口*栗]噆那[口*栗]噆那[口*栗]吒鉢底那[口*栗]帝娜夜鉢儜吽",
    "X60n1127_001:0625b13": "癹吒(開導云。作禮三拜　師云)",
    "X60n1127_001:0625b14": "諸佛子等。我已說法竟。汝已得戒了。從今下壇已去。",
    "X60n1127_001:0625b15": "勤修戒定慧。息滅貪嗔癡。廣化眾生。齊成佛道。既為",
    "X60n1127_001:0625b16": "佛子。當報佛恩。更當記取于(某)年月日時(某)處(某)和",
    "X60n1127_001:0625b17": "尚。圓菩薩大戒。勝事既成。當生慶幸(開導云。作禮一拜起身)。",
    "X60n1127_001:0625b18": "(師舉回向偈云)。",
    "X60n1127_001:0625b19": "　圓戒功德殊勝行　　無邊勝福皆回向",
    "X60n1127_001:0625b20": "　普願沉溺諸有情　　速往無量廣佛剎",
    "X60n1127_001:0625b21": "十方三世一切佛。一切菩薩摩訶薩。摩訶般若波羅",
    "X60n1127_001:0625b22": "密。(開導云。不勞起具。至誠頂禮壇上諸師。三拜起身。問訊分班。開導大展三拜。畢。又云。末後前行。師舉　南",
    "X60n1127_001:0625b23": "無本師釋迦牟尼佛。迎至方丈前。戒子轉身長跪合掌。候師入室敷座。開導拜畢。起身傍立云。一齊起身。",
    "X60n1127_001:0625b24": "向上排班展全具。開導召云新受菩薩戒弟子某甲。眾齊稱名。聞磬聲。至誠頂禮九拜。訖。起具問訊分班。",
    "X60n1127_001:0625c01": "後前行。至法堂前。鐘鼓齊止。諸戒子。聽開導師教誡。或歸堂。或巡寮。戒子須知開導師勞苦至極。恩過諸",
    "X60n1127_001:0625c02": "師。凡此三壇大戒。始終[仁二+天]事。須當至誠禮謝。不得慢意。珍重珍重)。",
    "X60n1127_001:0625c03": "斯戒本者。大約有六。一者。立言之作。誠非細事。山",
    "X60n1127_001:0625c04": "中一時應機。只可宜于山野之間。非聞見于大方",
    "X60n1127_001:0625c05": "者也。凡諸方傳戒諸師。當依三峯古撰為佳。萬一",
    "X60n1127_001:0625c06": "於我同志者。依此傳授亦可。何故聻。法無定相。遇",
    "X60n1127_001:0625c07": "緣即宗。二者。此本乃三壇戒之正文。其餘羯磨教",
    "X60n1127_001:0625c08": "授尊證開導。諸般佛事。俱依弘戒法儀。看眾之多",
    "X60n1127_001:0625c09": "寡。期之短長。院之大小。時之否泰。取而用之。茲不",
    "X60n1127_001:0625c10": "重錄。三者。凡傳戒。當依佛祖心行。為戒定慧之傳。",
    "X60n1127_001:0625c11": "弟子當依佛祖心地。為戒定慧之受。如是授受。是",
    "X60n1127_001:0625c12": "為真受。能令三寶種。永無斷絕。四者。戒期開導之",
    "X60n1127_001:0625c13": "職。非淺薄者所任。須慈愛謙和。方便接物為心。經",
    "X60n1127_001:0625c14": "云。我與眾生。作不請之友者。是也。五者。新戒須知",
    "X60n1127_001:0625c15": "開導恩過諸師。凡此一期。語默定動。諸般法則。莫",
    "X60n1127_001:0625c16": "不皆由開導而成。但凡佛事之後。為首者率眾。稱",
    "X60n1127_001:0625c17": "名禮謝。不得輕易忽慢。當宜珍重。六者。求戒諸子。",
    "X60n1127_001:0625c18": "當依十事。一痛念生死。二生大慚愧。三至心發露。",
    "X60n1127_001:0625c19": "四俱誠懺悔。五發菩提心。六作大誓願。七生難遭",
    "X60n1127_001:0625c20": "想。八生恭敬心。九至誠受戒。十知恩報恩。凡此十",
    "X60n1127_001:0625c21": "條。缺一不可。果如此教。善莫大焉。願世世生生。同",
    "X60n1127_001:0625c22": "為法侶。知我罪我。我無辭焉。旹",
    "X60n1127_001:0625c23": "大清康熙貳拾[栥欠+匕]年。歲次戊辰。結冬制期。侍者海聰。"
}