{
    "T46n1912_06c:0343c09": "folio_6c 止觀輔行傳弘決卷第六之三",
    "T46n1912_06c:0343c11": "唐毘陵沙門湛然述",
    "T46n1912_06c:0343c12": "三授藥中。亦先總舉藥病。眾生下別明授",
    "T46n1912_06c:0343c13": "藥。先明授世法藥中。如孔丘等者。姓孔名",
    "T46n1912_06c:0343c14": "丘字仲尼。周公姓姬名旦。制禮作樂五德行",
    "T46n1912_06c:0343c15": "世。佛教流化實賴於茲。禮樂前驅真道後",
    "T46n1912_06c:0343c16": "啟。元古混沌未宜出世者。佛教明劫不須",
    "T46n1912_06c:0343c17": "此名。且寄此土化初而說。我遣三聖等者。",
    "T46n1912_06c:0343c18": "亦云震旦具如前說。清淨法行經云。月光",
    "T46n1912_06c:0343c19": "菩薩彼稱顏回。光淨菩薩彼稱仲尼。迦葉菩",
    "T46n1912_06c:0343c20": "薩彼稱老子。天竺指此震旦為彼。准諸目",
    "T46n1912_06c:0343c21": "錄皆推此經以為疑偽。文義既正或是失",
    "T46n1912_06c:0343c22": "譯。乃至今家所引像法決疑妙勝定等意亦",
    "T46n1912_06c:0343c23": "如是。如涅槃後分本在偽目。至大唐刊定",
    "T46n1912_06c:0343c24": "始入正經。豈以時人未決便推入偽。大師",
    "T46n1912_06c:0343c25": "親證位在初依不應錯用。次授出世中。初",
    "T46n1912_06c:0343c26": "總明隨根授藥。乃與上上法藥合說。雖",
    "T46n1912_06c:0343c27": "合二文仍離四教。故知應以藏通而為",
    "T46n1912_06c:0343c28": "出世法藥。別圓以為上上法藥。故銷前文",
    "T46n1912_06c:0343c29": "須用四教一十六門。門門四悉。若不爾者",
    "T46n1912_06c:0344a01": "將何授人。次明別中以四教相望。作下中",
    "T46n1912_06c:0344a02": "上上上之名。如大經中四人觀因緣智。於",
    "T46n1912_06c:0344a03": "一根中皆具四義。秖是四悉。初三藏中初",
    "T46n1912_06c:0344a04": "明佛經。雖是下明菩薩論。並有標釋結。餘",
    "T46n1912_06c:0344a05": "之三根准此可知。菩薩論中樂聞即世界。生",
    "T46n1912_06c:0344a06": "善即為人。破濁即對治。見真即第一義。下",
    "T46n1912_06c:0344a07": "之三教准此可知。下去文略但有二段。先",
    "T46n1912_06c:0344a08": "明四悉即是佛經。次明四門即是論也。縱",
    "T46n1912_06c:0344a09": "無偏申一門之論。或兼或具。比望可知。若",
    "T46n1912_06c:0344a10": "入下總明授藥當宜中。初法。云十六道滅",
    "T46n1912_06c:0344a11": "者。一十六門。門門四諦。故有一十六道滅。",
    "T46n1912_06c:0344a12": "治一十六苦集。門門之中論四悉者。以十",
    "T46n1912_06c:0344a13": "六門有佛本經。菩薩出假更於四門。各申",
    "T46n1912_06c:0344a14": "佛意以利於他。即是假智之正意也。言隨",
    "T46n1912_06c:0344a15": "其類音等者。且以出假赴機善說名為妙",
    "T46n1912_06c:0344a16": "音。非謂法身一音異解。乃至一雲亦復如",
    "T46n1912_06c:0344a17": "是。若從文意則是妙益。此之妙益。猶在下",
    "T46n1912_06c:0344a18": "文利益中明。是故此文且從竪說。如一雲下",
    "T46n1912_06c:0344a19": "雲現身也。雨說法也。天雨無私所稟各異。",
    "T46n1912_06c:0344a20": "三草二木得益不同。隨其見聞莫不蒙",
    "T46n1912_06c:0344a21": "益。故云生長。應知此中若全不兼文之元",
    "T46n1912_06c:0344a22": "意。如何次第出假之位。即能授他圓教四門。",
    "T46n1912_06c:0344a23": "○次明入假位者。釋中先明位意。若專用",
    "T46n1912_06c:0344a24": "前三教下根破假之位。則使凡夫望崕自絕。",
    "T46n1912_06c:0344a25": "入空之時先見後思位行長遠。如七生思盡",
    "T46n1912_06c:0344a26": "若一往來。乃至如上破見破思重數無量。",
    "T46n1912_06c:0344a27": "則入空之位尚不可至。何況入假。故云迢",
    "T46n1912_06c:0344a28": "遞。是故須識諸教明位。權位下根入假未",
    "T46n1912_06c:0344a29": "期。實位上根一生可到。一思一見尚即法",
    "T46n1912_06c:0344b01": "界。況出假耶。崖者岸也。爾雅云。水濱也。又",
    "T46n1912_06c:0344b02": "云。崖重者曰岸。今當下正釋。初明三藏。於",
    "T46n1912_06c:0344b03": "中先二乘。次菩薩。初文先法。如文。譬如等",
    "T46n1912_06c:0344b04": "者譬二乘人。故大經二十六。師子吼難云。眾",
    "T46n1912_06c:0344b05": "生若有佛性。何故有退有不退耶。佛以喻",
    "T46n1912_06c:0344b06": "答。譬如二人俱聞他方有七寶山。山有清",
    "T46n1912_06c:0344b07": "泉其味甘美。若有能到永斷貧苦。飲服其",
    "T46n1912_06c:0344b08": "水增益壽命。唯路嶮難。其二人者一則莊嚴",
    "T46n1912_06c:0344b09": "一則空往。路值一人多齎七寶。二人便問。",
    "T46n1912_06c:0344b10": "彼方審有七寶山耶。答言。實有。我已獲得。",
    "T46n1912_06c:0344b11": "唯患路嶮多有賊盜砂礫荊棘乏於水草。往",
    "T46n1912_06c:0344b12": "者千萬達者甚少。聞是事已一人即悔。一人",
    "T46n1912_06c:0344b13": "復言。有人能到我亦能到。如其不達以死",
    "T46n1912_06c:0344b14": "為期。於彼多獲如願服水。多齎所有還",
    "T46n1912_06c:0344b15": "其所止。供養父母供給親族。時悔還者見",
    "T46n1912_06c:0344b16": "彼心熱。彼達已還我何為住。便涉路去。行",
    "T46n1912_06c:0344b17": "人下合。涅槃之山有佛性水。二人者。如二",
    "T46n1912_06c:0344b18": "菩薩行行不同。生死如嶮。逢人如佛。賊如",
    "T46n1912_06c:0344b19": "四魔。沙如煩惱。乏於水草如不修道。還",
    "T46n1912_06c:0344b20": "喻退轉。往喻不退。退者二乘人是。退大已",
    "T46n1912_06c:0344b21": "後鹿苑取小。至方等中見諸菩薩不思議",
    "T46n1912_06c:0344b22": "事。皆應號泣聲振三千。於此大乘已如敗",
    "T46n1912_06c:0344b23": "種。至法華中方生憂悔。悔不對前悔不",
    "T46n1912_06c:0344b24": "待後。怱怱取證今方得聞若依此義法華",
    "T46n1912_06c:0344b25": "已前無出假事。但於般若義似出假。次明",
    "T46n1912_06c:0344b26": "菩薩中。云心又一轉者。不待經歷漸教座",
    "T46n1912_06c:0344b27": "席。本習所熏即能修習。次明通教中破",
    "T46n1912_06c:0344b28": "他解云一途之說者。於諸經中有此一往",
    "T46n1912_06c:0344b29": "隨機之說。未可遍該通方之意。古人不達",
    "T46n1912_06c:0344c01": "是故偏執。但佛下正釋也。謂二乘人鈍根菩",
    "T46n1912_06c:0344c02": "薩。至法華中方開入實。入實已後方運大",
    "T46n1912_06c:0344c03": "悲。名為出假。若不來至法華座席。如是之",
    "T46n1912_06c:0344c04": "人多取滅度。唯識所計即是其流　而於彼",
    "T46n1912_06c:0344c05": "土求佛智慧。則非彼論之所修也。若復有",
    "T46n1912_06c:0344c06": "人謂此法華偏被下根。判為漸教。若爾法",
    "T46n1912_06c:0344c07": "華玄文釋用中云。迹門正為生身未入者入。",
    "T46n1912_06c:0344c08": "旁為生法兩身已入者進。本門正為生法兩",
    "T46n1912_06c:0344c09": "身已入者入。旁為生身未入者入。又本門",
    "T46n1912_06c:0344c10": "增道損生文後。有八世界微塵數人。初始發",
    "T46n1912_06c:0344c11": "心。既未遊漸此即頓人。豈從數千二乘之",
    "T46n1912_06c:0344c12": "人及鈍菩薩。而判妙教。況兩門得益數倍餘",
    "T46n1912_06c:0344c13": "經。何不推尋經之本文。正直捨方便。但說",
    "T46n1912_06c:0344c14": "無上道。無二亦無三。除佛方便說。已今當",
    "T46n1912_06c:0344c15": "說最為第一。不聞此經不名善行。開方",
    "T46n1912_06c:0344c16": "便門示真實相。等賜諸子各一大車。草木",
    "T46n1912_06c:0344c17": "皆依一地一雨。如是等文不可具述。何不",
    "T46n1912_06c:0344c18": "凭茲為頓教耶。若七地下引經斥下根人。",
    "T46n1912_06c:0344c19": "大品所訶何必思盡方始出假。思盡即與第",
    "T46n1912_06c:0344c20": "七地齊。故引大品。若入七地已墮二乘。故",
    "T46n1912_06c:0344c21": "為諸佛菩薩所訶。有大鳥下舉譬也。大論",
    "T46n1912_06c:0344c22": "七十二問云。行空無相願。何以一人作佛一",
    "T46n1912_06c:0344c23": "作羅漢。答。所謂薩婆若心行於空等。是故",
    "T46n1912_06c:0344c24": "作佛。自度心修故成羅漢。言大鳥者金翅",
    "T46n1912_06c:0344c25": "鳥也。能從一須彌至一須彌。在於諸天如",
    "T46n1912_06c:0344c26": "人間孔雀。所以不來人間者。翅有毒風",
    "T46n1912_06c:0344c27": "令人失眼。是鳥初出兩翅未成。意欲飛去",
    "T46n1912_06c:0344c28": "墮閻浮提。若死若死等苦中道心悔我欲",
    "T46n1912_06c:0344c29": "還天奢摩黎樹。以身大故翅翼未成不能",
    "T46n1912_06c:0345a01": "自舉。論合云。鳥身者菩薩也。身大者多習六",
    "T46n1912_06c:0345a02": "度。無翅者無方便智。須彌山者三界也。虛",
    "T46n1912_06c:0345a03": "空者無量佛法也。未應飛而飛者。功德未",
    "T46n1912_06c:0345a04": "滿欲從菩薩三解脫門。遊於無量佛法空",
    "T46n1912_06c:0345a05": "中而欲退沒。雖欲作佛而不能得。若死",
    "T46n1912_06c:0345a06": "者。羅漢果也。死等苦者。支佛也。痛惱者。失",
    "T46n1912_06c:0345a07": "菩薩本功德也。今文兩釋並是大師隨義轉",
    "T46n1912_06c:0345a08": "用。謂苦等於死名為死名為死等。而猶未",
    "T46n1912_06c:0345a09": "死故名為等。故以方便及斷見位。名為死",
    "T46n1912_06c:0345a10": "等以初果之人思惟全在。義同未死。是鳥",
    "T46n1912_06c:0345a11": "下借譬帖合。如人下重舉譬以顯法華之",
    "T46n1912_06c:0345a12": "功。先序所治病重。言不能五欲者。以不能",
    "T46n1912_06c:0345a13": "男者。通為不能五欲。用譬二乘根敗心死。",
    "T46n1912_06c:0345a14": "閹者揜也。揜閉門也。亦曰黃門。黃者主",
    "T46n1912_06c:0345a15": "中。中謂聖人居天下中而通理萬民。主黃",
    "T46n1912_06c:0345a16": "家之門故曰黃門。亦曰黃昏閉門故曰黃",
    "T46n1912_06c:0345a17": "門。華嚴下欲顯法華。先序餘經。華嚴已來",
    "T46n1912_06c:0345a18": "至於大品。如世間藥不能治於被閹之人。",
    "T46n1912_06c:0345a19": "諸大乘經融通諸法。菩薩觀門願行該括。而",
    "T46n1912_06c:0345a20": "不能令二乘發心。等是融通何不融令二",
    "T46n1912_06c:0345a21": "乘作佛。但云在座如聾如瘂乃至自悲敗",
    "T46n1912_06c:0345a22": "種渴仰上乘。而不為我說斯真要。唯至法",
    "T46n1912_06c:0345a23": "華得記生喜遍尋法華已前諸教。實無二",
    "T46n1912_06c:0345a24": "乘作佛之文。及明如來文成之說。故知並",
    "T46n1912_06c:0345a25": "由帶方便故。若不爾者。豈部圓妙獨隔二",
    "T46n1912_06c:0345a26": "乘。問。若言方等不記二乘。何故楞伽第二",
    "T46n1912_06c:0345a27": "變化品中。大慧問佛如來何故授聲聞記。佛",
    "T46n1912_06c:0345a28": "言。三意故記。一為入無餘界者。密勸修菩",
    "T46n1912_06c:0345a29": "薩行故。二為此界他土菩薩樂求聲聞涅",
    "T46n1912_06c:0345b01": "槃者。勸捨此心修大行故。三變化佛授聲",
    "T46n1912_06c:0345b02": "聞記非法性佛。大慧。授聲聞記是祕密說。",
    "T46n1912_06c:0345b03": "判曰。今聞法華是顯露記。不同方等隱密",
    "T46n1912_06c:0345b04": "與記。若據斯理淨名大品皆應有之。何獨",
    "T46n1912_06c:0345b05": "楞伽。故方等云。第二第三授我等記。初意自",
    "T46n1912_06c:0345b06": "為已入滅者。次第二義但為斥於鈍根菩",
    "T46n1912_06c:0345b07": "薩。對彼說記何關二乘。第三判非法性佛",
    "T46n1912_06c:0345b08": "者。此是以實而隔於權。未若法華顯久遠",
    "T46n1912_06c:0345b09": "本。我土不毀而眾見燒。況法性之佛尚不",
    "T46n1912_06c:0345b10": "記菩薩。何獨聲聞。故知三義並異法華。當",
    "T46n1912_06c:0345b11": "知大慧發起密說。是故發問授記之事。故",
    "T46n1912_06c:0345b12": "知彼經義屬方等。與法華異豈待固論。數",
    "T46n1912_06c:0345b13": "數斥奪二乘等故。故法華中三周授記偏語",
    "T46n1912_06c:0345b14": "聲聞者。為顯餘經所不說故。是故委授劫",
    "T46n1912_06c:0345b15": "國之名。菩薩授記處處有文。故但通途云當",
    "T46n1912_06c:0345b16": "作佛。乃至本門某生當得。法華稱妙斯言",
    "T46n1912_06c:0345b17": "可凭。又闡提下更將涅槃對法華教。彼亦",
    "T46n1912_06c:0345b18": "能治斷善闡提。而但名大不名妙者。一有",
    "T46n1912_06c:0345b19": "心易治無心難治。難治能治所以稱妙。二",
    "T46n1912_06c:0345b20": "者法華已開功非彼得。大陣既破餘黨不難。",
    "T46n1912_06c:0345b21": "雖同醍醐非無斯別。然復涅槃偏被末代。",
    "T46n1912_06c:0345b22": "帶方便說故復稍殊。別教可見。圓教六根",
    "T46n1912_06c:0345b23": "名下根者。出假名同功逾十向。此是相似",
    "T46n1912_06c:0345b24": "圓融三諦。不同次第出假之位。又五品下中",
    "T46n1912_06c:0345b25": "根也。又初心下上根也。初心即是五品之初。",
    "T46n1912_06c:0345b26": "大品下引大品文證上根者。且約通說。五",
    "T46n1912_06c:0345b27": "品之初亦約觀行論坐道場度眾生等。更",
    "T46n1912_06c:0345b28": "約六即良由於此。上來下結判如文。次料",
    "T46n1912_06c:0345b29": "簡中五重問答。初問意者。以空例假。謂情",
    "T46n1912_06c:0345c01": "下答中。先分別三根以例出假。以情為上",
    "T46n1912_06c:0345c02": "似中真下。情在五停四念處位。似在燸等四",
    "T46n1912_06c:0345c03": "善根位。真在見道已上位也。情入者下重",
    "T46n1912_06c:0345c04": "釋上根。言觸人者。於似真前念處位中緣",
    "T46n1912_06c:0345c05": "苦諦觀。未發相似。所緣之境全同法塵。與",
    "T46n1912_06c:0345c06": "此空想法塵相塵。亦得名為情入空也。非",
    "T46n1912_06c:0345c07": "謂爾前凡情名入。然此四念人皆能入。故",
    "T46n1912_06c:0345c08": "曰觸人。恐濫外凡已前。故云非謂散情。或",
    "T46n1912_06c:0345c09": "云發八觸人方名情入。未審此意云云。若",
    "T46n1912_06c:0345c10": "爾下更難。但是情入於空何益。此有下答。亦",
    "T46n1912_06c:0345c11": "但情益。雖未證空與散情異。即此名益何",
    "T46n1912_06c:0345c12": "必似真。為通前難以辨三根。於實入空未",
    "T46n1912_06c:0345c13": "為真益。若益下更難。凡云益者。應異退",
    "T46n1912_06c:0345c14": "人。既云有益應當不退。不併退者答也。雖",
    "T46n1912_06c:0345c15": "未名為不退之位。此位何必一切盡退。設",
    "T46n1912_06c:0345c16": "下縱釋。設使有退亦能數修。何以故。是人",
    "T46n1912_06c:0345c17": "以用五停治法。深重惑謝。故能數修四念",
    "T46n1912_06c:0345c18": "處觀。次問者。通別上根初心之時。即能入",
    "T46n1912_06c:0345c19": "假。當知即假復能入空。是則空假二觀相",
    "T46n1912_06c:0345c20": "即。以圓空假相即何別。答中列出三人不",
    "T46n1912_06c:0345c21": "同。通人雖即正出假時似即入空。此教始",
    "T46n1912_06c:0345c22": "終不能入中。故知不同圓教相即。別人雖",
    "T46n1912_06c:0345c23": "亦初心出假復即入空。教體終須先空次假。",
    "T46n1912_06c:0345c24": "習佛法備後方修中。故名次第。故此兩教",
    "T46n1912_06c:0345c25": "與圓永乖。況通別入空但照六界。兩教出假",
    "T46n1912_06c:0345c26": "長短不同。尚未能出佛法界假。豈能九界",
    "T46n1912_06c:0345c27": "見即中耶是故兩教與圓不同。況復初心",
    "T46n1912_06c:0345c28": "空假並用。一往似即二俱未滿。縱帶此",
    "T46n1912_06c:0345c29": "空即十界假。既無法性的非圓融。何須難",
    "T46n1912_06c:0346a01": "云與圓何別。從圓人去辨圓異別。而言",
    "T46n1912_06c:0346a02": "一心亦能作別者。謂勝能兼劣能別能圓。",
    "T46n1912_06c:0346a03": "謂多入下次釋圓人次第之相文列五句但",
    "T46n1912_06c:0346a04": "成四句。以第五句與初句同。但是文誤應",
    "T46n1912_06c:0346a05": "無別意。義推應有六句不同。前四如文。",
    "T46n1912_06c:0346a06": "除初同句更加假中與空相對。以為兩句",
    "T46n1912_06c:0346a07": "謂多入空少入假中。多入假中少入空。",
    "T46n1912_06c:0346a08": "文無者略。若爾下難向六句。雖有多少三",
    "T46n1912_06c:0346a09": "觀俱時。何名圓人能觀次第。故云則非次",
    "T46n1912_06c:0346a10": "第之別。然下答。如向六句即是勝別。別教",
    "T46n1912_06c:0346a11": "次第名為劣別。圓觀自在勝劣俱能。是故以",
    "T46n1912_06c:0346a12": "勝而況於劣。二明出假利益者。欲明出假",
    "T46n1912_06c:0346a13": "真實利益。必在別圓初地初住。是知三根雖",
    "T46n1912_06c:0346a14": "益而微。此是第四示文妙旨。故知明益正",
    "T46n1912_06c:0346a15": "示文意。次第假相利益非無。於中且先總",
    "T46n1912_06c:0346a16": "序真應。於中先明真應之由。文云真應",
    "T46n1912_06c:0346a17": "復云法眼。故此法眼必非地前。以不思議",
    "T46n1912_06c:0346a18": "假為法眼耳。次應以下略明應益以格藏",
    "T46n1912_06c:0346a19": "通。驗知此益定在法身。三藏下歷教正釋。",
    "T46n1912_06c:0346a20": "判前兩教菩薩之人。非真起應。縱約佛者",
    "T46n1912_06c:0346a21": "尚非真應況復菩薩。言佛非者。亦且約於",
    "T46n1912_06c:0346a22": "當分教道。准彼教門未明法身。是故當教",
    "T46n1912_06c:0346a23": "無真應義。若開顯說即是法身。與誰相形云",
    "T46n1912_06c:0346a24": "無真應。即是玄文跨節義也。應有下明真",
    "T46n1912_06c:0346a25": "應相以斥藏通。如釋迦過去過去久得法",
    "T46n1912_06c:0346a26": "身。於六道中與物結緣。今於王城出家成",
    "T46n1912_06c:0346a27": "道。是故名為應有始終。別教地前尚非真",
    "T46n1912_06c:0346a28": "應況復藏通。別教下正明真應。即登地已上",
    "T46n1912_06c:0346a29": "乃至妙覺。深水曰淵。水本曰源。見眾生",
    "T46n1912_06c:0346b01": "病知病根本。如人見水知水源底。覩諸法",
    "T46n1912_06c:0346b02": "藥識藥內實。如人見藥知藥體性。印謂符",
    "T46n1912_06c:0346b03": "印。以銅為之使天下同。今亦如是。使用",
    "T46n1912_06c:0346b04": "諸教與機不差。故名為同。是則無明為病",
    "T46n1912_06c:0346b05": "淵源。中道為藥府藏。真種智知如印不差。",
    "T46n1912_06c:0346b06": "不思議眼所見無失。和光下釋現身也。同",
    "T46n1912_06c:0346b07": "四住塵處處結緣。作淨土因為利物之始。",
    "T46n1912_06c:0346b08": "眾生機熟八相成道。見身聞法終至實益。",
    "T46n1912_06c:0346b09": "仍存教道以約初地。次明圓教。證道不別。",
    "T46n1912_06c:0346b10": "是故但云乃至亦復如是。若得下對邪料簡。",
    "T46n1912_06c:0346b11": "魔亦能為故須決擇。所以者何下釋簡邪",
    "T46n1912_06c:0346b12": "也。言以有漏形作無漏像者。如優波毱多",
    "T46n1912_06c:0346b13": "調伏魔竟。欲見如來在日之形。謂魔曰。汝",
    "T46n1912_06c:0346b14": "為我現。魔曰。如教。但現相之時莫為作",
    "T46n1912_06c:0346b15": "禮。便於林中放大光明。八部導從乘空而",
    "T46n1912_06c:0346b16": "出。毱多見已生希有心。不覺作禮以偈讚",
    "T46n1912_06c:0346b17": "曰。快哉清淨業。能成是妙果。非自在天生。",
    "T46n1912_06c:0346b18": "亦非無因作。面如紫金色。目淨若青蓮。端",
    "T46n1912_06c:0346b19": "正超日月。奇妙勝華林。湛然若大海。不動",
    "T46n1912_06c:0346b20": "逾須彌。安步猶師子。顧視同牛王。無量百",
    "T46n1912_06c:0346b21": "千劫。淨修身口意。以是故獲得如此殊妙",
    "T46n1912_06c:0346b22": "身。怨見尚歡喜。況我不欣慶。魔被作禮更",
    "T46n1912_06c:0346b23": "復本形。大經四依品云。若魔變為佛形。三",
    "T46n1912_06c:0346b24": "十二相八十種好。如是莊嚴來向汝者。汝",
    "T46n1912_06c:0346b25": "當檢挍定其虛實。世尊。魔等尚能化作佛",
    "T46n1912_06c:0346b26": "形。況不能作阿羅漢像。邪正品云。天魔波",
    "T46n1912_06c:0346b27": "旬為壞法故。作四眾像四果佛像。老子等",
    "T46n1912_06c:0346b28": "者。彼化胡經乃是道士王浮偽造今且縱之。",
    "T46n1912_06c:0346b29": "借使老子化作佛者。亦是以有漏形作無漏",
    "T46n1912_06c:0346c01": "像。亦同天魔化身之例。況復彼經自化十",
    "T46n1912_06c:0346c02": "胡。何關五印。變釋為羊等者。大經三十",
    "T46n1912_06c:0346c03": "五文。具如釋籤第三所引。尚非三藏五通",
    "T46n1912_06c:0346c04": "者。未斷惑故無無漏通。所得神通亦依根",
    "T46n1912_06c:0346c05": "本期心異故通用亦勝。彼諸外道尚無念處",
    "T46n1912_06c:0346c06": "煖頂等法。故云世智。如是現者。但是如意",
    "T46n1912_06c:0346c07": "身通少分。如何得比三藏五通。尚劣三藏",
    "T46n1912_06c:0346c08": "豈同別圓。化語下責奪也。雷同者。如陰陽",
    "T46n1912_06c:0346c09": "發雷同生萬物。亦作靁字字義同前。故知",
    "T46n1912_06c:0346c10": "下示真應益。三結破法遍者。准文次第",
    "T46n1912_06c:0346c11": "破無明盡方可云遍。亦是取意不次第說。",
    "T46n1912_06c:0346c12": "先寄三諦以意斥文。次舉要以結示。初三",
    "T46n1912_06c:0346c13": "諦中先約真諦。前明文相。於文相中又先",
    "T46n1912_06c:0346c14": "出凡情。未破見位尚未次第入真。況不次",
    "T46n1912_06c:0346c15": "第入實。初獨舉見意則兼思。故此次文見",
    "T46n1912_06c:0346c16": "思並舉。譬中略引三譬。如盲問乳。具如前",
    "T46n1912_06c:0346c17": "引。若繩若杵者。大經如來性品云。譬如有王",
    "T46n1912_06c:0346c18": "令一大臣牽一白象示諸盲人眾盲各各",
    "T46n1912_06c:0346c19": "以手觸象。王問眾盲象為何類。其觸牙者",
    "T46n1912_06c:0346c20": "言象如萊茯根。其觸耳者言象如箕。其觸",
    "T46n1912_06c:0346c21": "鼻者言象如杵。其觸脚者言象如臼。其",
    "T46n1912_06c:0346c22": "觸脊者言象如床。其觸腹者言象如",
    "T46n1912_06c:0346c23": "瓮。其觸尾者言象如繩。次合喻云。或有",
    "T46n1912_06c:0346c24": "說言色是佛性或有說言受是佛性。想行識",
    "T46n1912_06c:0346c25": "我亦復如是。各執俱非故云何關。離此無",
    "T46n1912_06c:0346c26": "象方知各是。是故總云不即不離。不即故凡",
    "T46n1912_06c:0346c27": "夫豈是。不離故離凡復無。是故各計皆名為",
    "T46n1912_06c:0346c28": "見。以色等六合牙等七。故七喻通不須的",
    "T46n1912_06c:0346c29": "對。囈言等者應作此寱。睡中言也。大經第",
    "T46n1912_06c:0347a01": "十八云。譬如二人共為親友。一是王子能化一",
    "T46n1912_06c:0347a02": "是賤人所化如是二人互相往反感應相是時貧人",
    "T46n1912_06c:0347a03": "邪我名貧見是王子有一好刀淨妙第一佛性心中",
    "T46n1912_06c:0347a04": "貪著愛樂佛法王子後時執持是刀逃至他國菩薩捨應",
    "T46n1912_06c:0347a05": "也。感應事密故云逃至。轉化餘方故云他國貧人於後寄宿他舍",
    "T46n1912_06c:0347a06": "受五道身即於夢中寱言刀刀無明暗寱妄謂有我。從此已下聲聞施化。",
    "T46n1912_06c:0347a07": "即以似一名為旁人旁人聞已收至王所。時王問言。汝言",
    "T46n1912_06c:0347a08": "刀者。為何所似可以示我。是人具以上",
    "T46n1912_06c:0347a09": "事白王初果王今設使屠割臣身分裂手",
    "T46n1912_06c:0347a10": "足欲得刀者。實不可得析觀臣與王子素",
    "T46n1912_06c:0347a11": "為親友曾受小化共在一處機感相應雖曾眼見",
    "T46n1912_06c:0347a12": "聞慧乃至不敢以手棠觸思慧況當故取修慧唯得",
    "T46n1912_06c:0347a13": "聞慧無思修故王復問言。卿所見刀相貌何似。答言。",
    "T46n1912_06c:0347a14": "大王刀者如羖羊角剎利計神黃色王聞是已欣然",
    "T46n1912_06c:0347a15": "而笑。語言。汝今隨意所趣勿生憂怖。我庫",
    "T46n1912_06c:0347a16": "藏中都無是刀。況汝曾於王子邊見。王問",
    "T46n1912_06c:0347a17": "群臣汝曾見不言已便終。尋立餘王紹繼",
    "T46n1912_06c:0347a18": "王位。復問諸臣汝於庫藏曾見刀不。臣答。",
    "T46n1912_06c:0347a19": "曾見。問言。何似。答言。如羖羊角。如是展轉",
    "T46n1912_06c:0347a20": "至第四王登位即第四果復問諸臣皆答言見。",
    "T46n1912_06c:0347a21": "王復問言。相貌何似。答言。如優鉢羅華",
    "T46n1912_06c:0347a22": "婆羅門計神白復有說言其色紅赤如火聚毘舍計神赤色",
    "T46n1912_06c:0347a23": "有言。猶如黑蛇首陀計神黑色王聞大笑。卿等悉皆",
    "T46n1912_06c:0347a24": "不見我刀真相。已上注文並是章安疏釋。",
    "T46n1912_06c:0347a25": "經自合云。說已捨去如王子逃。凡夫說我",
    "T46n1912_06c:0347a26": "如彼暗囈。聲聞緣覺問諸眾生我有何相。",
    "T46n1912_06c:0347a27": "或有說言如母指。或言如粟米等住在身",
    "T46n1912_06c:0347a28": "中熾然如日。如來出世為斷我相言無是",
    "T46n1912_06c:0347a29": "刀。貝粖雪鶴摸象囈言並喻邪常。雖云佛",
    "T46n1912_06c:0347b01": "性而皆執我故屬見攝。故今引之。破見思",
    "T46n1912_06c:0347b02": "遍但是入空。就文字下說意也。附文但是",
    "T46n1912_06c:0347b03": "破見思遍故云如此。若論元意一見一思",
    "T46n1912_06c:0347b04": "無非法界。不同次第故曰意則不然。見思",
    "T46n1912_06c:0347b05": "即是下正出文意。若從文說見思障真無明",
    "T46n1912_06c:0347b06": "障中。若從意說。見思之外無別無明。無明",
    "T46n1912_06c:0347b07": "體性既即法性。當知見思亦即法性。若見見",
    "T46n1912_06c:0347b08": "思無明法性。是約名等五即論遍。若取見",
    "T46n1912_06c:0347b09": "性應唯第五第六。今通論破何須必至分",
    "T46n1912_06c:0347b10": "證究竟名遍。次寄從空出假者。亦先明文",
    "T46n1912_06c:0347b11": "相次顯文意。故云亦爾。初文相中既是次",
    "T46n1912_06c:0347b12": "第。且約法眼論遍不遍。六根已下次明文",
    "T46n1912_06c:0347b13": "意。文意本在不次第假。不次第假雖即從",
    "T46n1912_06c:0347b14": "初不次第破。復約不次而論次位。即是六",
    "T46n1912_06c:0347b15": "根麁惑先除。發得相似不思議假。相似即是",
    "T46n1912_06c:0347b16": "中道前相。即是遍位之氣分也。障通下約中",
    "T46n1912_06c:0347b17": "道觀以示破遍。中道既是破遍之法。是故直",
    "T46n1912_06c:0347b18": "約雙照論遍。不須復於文外論意。即指",
    "T46n1912_06c:0347b19": "無明為障不思議化道神通之惑。此惑若",
    "T46n1912_06c:0347b20": "破任運雙照。雖復文中不論文相。然此中",
    "T46n1912_06c:0347b21": "道居二觀後。復當次第文相故也。故舉要",
    "T46n1912_06c:0347b22": "下更總明文旨。謂不次第。具如前文。即觀",
    "T46n1912_06c:0347b23": "見思即見法性。不復更論三惑三觀前後",
    "T46n1912_06c:0347b24": "次第。如此結要乃名遍耳。前觀法下示結",
    "T46n1912_06c:0347b25": "遍意。結遍應在中道文後。如何於此預明",
    "T46n1912_06c:0347b26": "破遍。但後文明遍理數而然。秖恐見前空",
    "T46n1912_06c:0347b27": "假二觀觀法重沓。迷於文旨。言文旨者。向",
    "T46n1912_06c:0347b28": "之重沓不出一心。故於此中且先略示。見",
    "T46n1912_06c:0347b29": "思尚乃即是法性。豈有塵沙在見思外。豈",
    "T46n1912_06c:0347c01": "有無明在二觀後。三惑既即三觀必融。此是",
    "T46n1912_06c:0347c02": "第五示文旨也。",
    "T46n1912_06c:0347c03": "次釋中道四門不同。於中先更牒前空",
    "T46n1912_06c:0347c04": "假舉後入中。三文相對以顯圓妙。生不生",
    "T46n1912_06c:0347c05": "等者。次第非實並云一往。自他及以雙照",
    "T46n1912_06c:0347c06": "自他。並非文旨。言同意殊故皆名似。生",
    "T46n1912_06c:0347c07": "不生更牒前從假入空。即不生生等是述文",
    "T46n1912_06c:0347c08": "意。自即不自等者。重述前文次第行意。意",
    "T46n1912_06c:0347c09": "本在於不次第也。依文次第空是自行。即",
    "T46n1912_06c:0347c10": "此自行即是化他。即非自他。不生生更牒",
    "T46n1912_06c:0347c11": "前出假。不生不生引後入中。假中二文比",
    "T46n1912_06c:0347c12": "入空說。可以意得。故以三文展轉相即。",
    "T46n1912_06c:0347c13": "使空成妙空乃至假中成妙假中。此即第",
    "T46n1912_06c:0347c14": "六示文旨也。種種下結前說意　意雖若",
    "T46n1912_06c:0347c15": "是還且附文次第而說。故釋中道復開四",
    "T46n1912_06c:0347c16": "章。四章初文明中觀意者。於次第中初",
    "T46n1912_06c:0347c17": "文復先說於文旨。今雖次第即是圓教二惑",
    "T46n1912_06c:0347c18": "先除。除非本意意在初心圓修三觀。故歷",
    "T46n1912_06c:0347c19": "四教簡其觀相前之兩教但中尚無。何況圓",
    "T46n1912_06c:0347c20": "妙。別雖聞中如眼暗者。是故三教非今所",
    "T46n1912_06c:0347c21": "論。三藏可見。次通教中初明理同三藏故",
    "T46n1912_06c:0347c22": "無別理可觀。雖無等者。此教無中假立中",
    "T46n1912_06c:0347c23": "號。亦云不生不滅故也。故知他約緣生色",
    "T46n1912_06c:0347c24": "心作三諦名。不能出此。亦得下雖明遠",
    "T46n1912_06c:0347c25": "通論被接者。是故當教終無第三。次別教",
    "T46n1912_06c:0347c26": "中初約諦離合中。言元知中者。但知而已。",
    "T46n1912_06c:0347c27": "初雖未觀然異通教後心方知。故云元知。",
    "T46n1912_06c:0347c28": "照此二諦等者。既以有無共為俗諦以佛",
    "T46n1912_06c:0347c29": "法中而為真諦。有異於小故曰從容。雖",
    "T46n1912_06c:0347c30": "合真俗以之為俗真諦不出中道理體。通",
    "T46n1912_06c:0348a01": "教雖作三諦之名。實無中體。此理下約觀",
    "T46n1912_06c:0348a02": "譬顯真因分齊。初法。次譬。如眼暗等者初",
    "T46n1912_06c:0348a03": "標也。云何下釋也。亦是合喻。雖標心本眼。",
    "T46n1912_06c:0348a04": "以眼暗故但穿旁眼。旁實無眼謂旁有眼。",
    "T46n1912_06c:0348a05": "別教菩薩亦復如是。雖初知常而行次第。中",
    "T46n1912_06c:0348a06": "理之外實無真俗謂有真俗。名為旁眼。是",
    "T46n1912_06c:0348a07": "故此教先破二惑。邊外無中期心邊外。當",
    "T46n1912_06c:0348a08": "知三諦俱名旁眼。例如下舉例也。方便如",
    "T46n1912_06c:0348a09": "二諦見諦如見中。次明圓教有法譬合。初",
    "T46n1912_06c:0348a10": "法中云。先破兩惑等者。秖是圓觀麁惑先",
    "T46n1912_06c:0348a11": "除。故知一生初住可獲。故南嶽云。望入銅",
    "T46n1912_06c:0348a12": "輪領眾太早。但淨六根。次第行者。借使一",
    "T46n1912_06c:0348a13": "生兩惑先除。雖不經歷亦成次第。或圓接",
    "T46n1912_06c:0348a14": "別或別圓接通或解圓行漸。並兩惑先除俱",
    "T46n1912_06c:0348a15": "非今意。今意一向專在於圓。次譬中初約",
    "T46n1912_06c:0348a16": "用兵以譬能所。次以治鐵別譬於能。器械",
    "T46n1912_06c:0348a17": "譬止。身力譬諦。智謀譬觀。械者兵器通名。",
    "T46n1912_06c:0348a18": "兵即五兵也。設弓刀槊戈殳也。殳音殊。長",
    "T46n1912_06c:0348a19": "丈二兩刃。戟有柄也。故淮南子云。用兵如",
    "T46n1912_06c:0348a20": "決積水於千刃之隄。轉圓石於萬丈之󱐙。即",
    "T46n1912_06c:0348a21": "兵利也。今以身壯譬圓三諦。兵利譬圓三",
    "T46n1912_06c:0348a22": "上也。權多譬圓三觀也。智械並依身力",
    "T46n1912_06c:0348a23": "故也。一日者一生也。兩鐵譬者。約教說之",
    "T46n1912_06c:0348a24": "乃有種種燒治故也。次修中觀緣者。初正",
    "T46n1912_06c:0348a25": "釋五緣。五名雖同義與假異。一者假中五",
    "T46n1912_06c:0348a26": "事具足方能出假。今此為具五事應須入",
    "T46n1912_06c:0348a27": "中。又期心五事方可修中。入空五緣意亦",
    "T46n1912_06c:0348a28": "如是。次釋中初云無緣慈悲者。具足三慈",
    "T46n1912_06c:0348a29": "方名無緣。此慈下結成雙非三諦相也。大",
    "T46n1912_06c:0348b01": "經十四梵行品文。品初云。慈有三種。一緣",
    "T46n1912_06c:0348b02": "眾生。二緣於法。三者無緣。眾生緣者。緣一",
    "T46n1912_06c:0348b03": "切眾生如父母親想。法緣者。見一切法皆",
    "T46n1912_06c:0348b04": "從緣生。無緣者。不住法相及眾生相。大論",
    "T46n1912_06c:0348b05": "二十亦云。慈有三種。眾生緣者。謂緣十方",
    "T46n1912_06c:0348b06": "無量怨親中人。法緣者。謂緣無漏羅漢支",
    "T46n1912_06c:0348b07": "佛諸佛聖人。破吾我相。但觀四緣空五眾",
    "T46n1912_06c:0348b08": "法。無緣者。不住有無唯諸佛有。與大經文。",
    "T46n1912_06c:0348b09": "文意大同須釋出之。大論第五明悲亦有",
    "T46n1912_06c:0348b10": "眾生等三。故知將三慈悲以對三諦義甚",
    "T46n1912_06c:0348b11": "顯子。今從勝說但云無緣。若得無緣必",
    "T46n1912_06c:0348b12": "具前二。故知明於究竟慈悲。不辨此三實",
    "T46n1912_06c:0348b13": "未周具。上兩與菩薩共者。比斥。乃與藏通",
    "T46n1912_06c:0348b14": "兩菩薩共也。法緣亦與二乘共也。是故更",
    "T46n1912_06c:0348b15": "須第三觀也。慈若有無等者。結成三諦。大",
    "T46n1912_06c:0348b16": "經梵行品云。慈若有無非有非無如是之慈。",
    "T46n1912_06c:0348b17": "非諸聲聞緣覺境界。非不異於諸偏菩薩。",
    "T46n1912_06c:0348b18": "但偏菩薩聞法易轉仍有少分。二乘全闕故",
    "T46n1912_06c:0348b19": "獨對之。乃至十二因緣七覺八正。十力無畏",
    "T46n1912_06c:0348b20": "諸佛神通。無不皆以慈為根本。是故經中",
    "T46n1912_06c:0348b21": "遍歷諸法皆悉結云。慈即如來如來即慈。迦",
    "T46n1912_06c:0348b22": "葉下明慈具德。上慈下結成。手出師子等",
    "T46n1912_06c:0348b23": "者。明慈有折伏之用。梵行品云。提婆達多",
    "T46n1912_06c:0348b24": "教阿闍世。放護財醉象。欲害如來及諸弟",
    "T46n1912_06c:0348b25": "子。爾時踏殺無量眾生。象聞血氣狂醉倍",
    "T46n1912_06c:0348b26": "常。見我翼從被服赤色。謂呼是血。復來奔",
    "T46n1912_06c:0348b27": "趣我弟子中未離欲者四散馳走。城中人民",
    "T46n1912_06c:0348b28": "謂我終沒。調達歡喜快哉適願我於爾時",
    "T46n1912_06c:0348b29": "即入慈定舒手示之。即於五指出五師",
    "T46n1912_06c:0348c01": "子。是象見已而生怖畏。失大小便投身禮",
    "T46n1912_06c:0348c02": "我。善男子。我於爾時手指實不出五師子。",
    "T46n1912_06c:0348c03": "慈善根力令彼調伏。乃至下文舉石空中。力",
    "T46n1912_06c:0348c04": "士驚怖。現作莊嚴降諸外道。令狂女人見",
    "T46n1912_06c:0348c05": "如己子。患瘡女人得藥平復。如是皆是",
    "T46n1912_06c:0348c06": "無緣慈力。如磁石等者。明無緣慈有攝受",
    "T46n1912_06c:0348c07": "用。故大經三十師子吼中。明無緣慈任運能",
    "T46n1912_06c:0348c08": "吸猶如磁石任運吸鐵。經舉六譬以譬慈",
    "T46n1912_06c:0348c09": "義。猶如猛火不能燒薪。火然薪壞故名為",
    "T46n1912_06c:0348c10": "燒。葵藿隨日芭蕉因雷等。其義不別。即是",
    "T46n1912_06c:0348c11": "異法相應如磁能攝。夫鐵下釋修中意。今",
    "T46n1912_06c:0348c12": "明慈等具破立義。所言破者。石本不吸火",
    "T46n1912_06c:0348c13": "本不燒。如來亦爾本不度生。所言立者。無",
    "T46n1912_06c:0348c14": "情尚能異法出生。況復法身依本誓力。不能",
    "T46n1912_06c:0348c15": "任運吸眾生耶。若無明未破。理雖具足如",
    "T46n1912_06c:0348c16": "石隔障不能吸鐵。如水生火等者。明慈有",
    "T46n1912_06c:0348c17": "能斷惑之用。大論三十五釋火性不定中云。",
    "T46n1912_06c:0348c18": "若火實熱云何有人入火不燒。人身中火不",
    "T46n1912_06c:0348c19": "燒人身。雲中起火以龍力故。水不能滅。",
    "T46n1912_06c:0348c20": "以火照之其火則滅。今無明亦爾。因於二",
    "T46n1912_06c:0348c21": "觀而生無明。二觀之水所不能滅。還用中",
    "T46n1912_06c:0348c22": "道智火滅之。為滅無明。是故須明第三",
    "T46n1912_06c:0348c23": "觀也。又大論四十九云。若心著善破者則",
    "T46n1912_06c:0348c24": "易。若心著空破者則難。是故著空還須有",
    "T46n1912_06c:0348c25": "破。如火起草中得水則滅。若起水中無",
    "T46n1912_06c:0348c26": "物能滅。是故還須以火滅之。今亦例爾。若",
    "T46n1912_06c:0348c27": "著二惑二智能滅。若著二邊二智所不能",
    "T46n1912_06c:0348c28": "滅。又律云。本謂水能滅火。不意水中生水。",
    "T46n1912_06c:0348c29": "今亦如是。本謂二智滅惑。不意二智生惑。",
    "T46n1912_06c:0349a01": "是故須用中智之火滅二智火。次滿本誓",
    "T46n1912_06c:0349a02": "誓即四弘。四弘亦依四諦而起。枝葉即譬",
    "T46n1912_06c:0349a03": "前之二觀所斷苦集。所未知斷即是無明。故",
    "T46n1912_06c:0349a04": "以無明譬於根本。次以燈炬譬前二觀所",
    "T46n1912_06c:0349a05": "修道滅次雖修下。斥徧四諦以顯無作。百",
    "T46n1912_06c:0349a06": "川者如前二觀所修四諦。娑伽下顯正。一霔",
    "T46n1912_06c:0349a07": "者如今無作所修四諦。中道下合譬無作體",
    "T46n1912_06c:0349a08": "遍義也。三求佛智中初明智體。智必有眼",
    "T46n1912_06c:0349a09": "故兼明眼。眼智即是能顯廣大。能顯既廣所",
    "T46n1912_06c:0349a10": "顯必深。深竪遠橫皆以眼智覺了周遍。從",
    "T46n1912_06c:0349a11": "因至果究竟具足。上兩下以譬比斥。若修",
    "T46n1912_06c:0349a12": "下以譬兼合。即是中觀之功能也。目足者譬",
    "T46n1912_06c:0349a13": "圓解行也。形前兩觀眼智盲跛。解行闕故終",
    "T46n1912_06c:0349a14": "不契中。到池等者。解行所契形前墮墜等",
    "T46n1912_06c:0349a15": "也。飲服等者。親餐理味四德之水。水體不",
    "T46n1912_06c:0349a16": "異而有冷等四性不同。佛性理一而有常",
    "T46n1912_06c:0349a17": "等四德差別。見池相等者。遍池是水全水是",
    "T46n1912_06c:0349a18": "池。池涅槃也。盡果德邊窮佛性底。名見池",
    "T46n1912_06c:0349a19": "相。見法橫周名見方圓。見理竪極名見",
    "T46n1912_06c:0349a20": "深淺。同體權實名為方圓。四即不同故云",
    "T46n1912_06c:0349a21": "深淺。見即佛眼見也。飲即佛智知也。知見體",
    "T46n1912_06c:0349a22": "一。池水不二。法性無染名為清淨。四學大",
    "T46n1912_06c:0349a23": "方便者。初文通序依體起用。無謀等者大",
    "T46n1912_06c:0349a24": "智也。不假先念故曰無謀。住首楞者。大定",
    "T46n1912_06c:0349a25": "也。不可思議下總歎智定善巧之用。善巧秖",
    "T46n1912_06c:0349a26": "是體內方便。應理稱機適時化用。示空風",
    "T46n1912_06c:0349a27": "等者。借事顯用。風界無色示令可見。世間",
    "T46n1912_06c:0349a28": "之火尚能燒草。能入劫火而令不燒。得中",
    "T46n1912_06c:0349a29": "體故有斯巧便。故此方便名之為大。為大",
    "T46n1912_06c:0349b01": "用故學斯方便。如彌勒下寄於二聖以顯",
    "T46n1912_06c:0349b02": "善巧。淨名彈訶彌勒受折。二聖皆依同體善",
    "T46n1912_06c:0349b03": "巧。何者彌勒蒙佛授一生記。若記一生定",
    "T46n1912_06c:0349b04": "生兜率。故彼天子預來修敬。彌勒位居偏",
    "T46n1912_06c:0349b05": "教不退。天子宿發圓菩提心。彌勒以偏誡",
    "T46n1912_06c:0349b06": "諸天子。不鑑天子圓機方成。故感淨名正",
    "T46n1912_06c:0349b07": "熟諸天。旁折彌勒。先約三世折云。過去耶",
    "T46n1912_06c:0349b08": "未來耶現在耶。三世無住。如何自謂得一",
    "T46n1912_06c:0349b09": "生記。淨名次以如理而訶。如無生滅云何",
    "T46n1912_06c:0349b10": "言得菩提記耶。注云云者。經中有並。謂",
    "T46n1912_06c:0349b11": "以眾生草木聖賢而為並詰。如通凡聖及",
    "T46n1912_06c:0349b12": "情非情。若彌勒如得授記者。一切眾生小乘",
    "T46n1912_06c:0349b13": "賢聖無情草木。亦應記耶。若眾生等不得",
    "T46n1912_06c:0349b14": "記者。彌勒亦然。何獨眾生及賢聖等有得不",
    "T46n1912_06c:0349b15": "得。如不應同。如體既同記何不等。却覆並",
    "T46n1912_06c:0349b16": "決理妙辭窮。所化機成能化久鑑。默受彈折",
    "T46n1912_06c:0349b17": "狀似招譏。是故譏云。勿起此見。三教菩提",
    "T46n1912_06c:0349b18": "見心既破。淨名為說圓實菩提。隨要略明",
    "T46n1912_06c:0349b19": "二十五句。遍一切法無非菩提。故云寂滅",
    "T46n1912_06c:0349b20": "是菩提等。應約六即以釋發心。而明寂滅",
    "T46n1912_06c:0349b21": "及不二等。是諸天子聞菩提已。咸悟無生。",
    "T46n1912_06c:0349b22": "是二大士更叩等者。彌勒用權以隱實。大士",
    "T46n1912_06c:0349b23": "用實以隱權。故彌勒以說不退轉行。如槌",
    "T46n1912_06c:0349b24": "叩淨名之砧。淨名以訶一生補處。如槌叩",
    "T46n1912_06c:0349b25": "彌勒之砧。互為槌砧成天子器。故得法忍",
    "T46n1912_06c:0349b26": "由聞菩提。令難悟者等者。諸天著樂名難",
    "T46n1912_06c:0349b27": "悟者。妙理微密。名難悟法。難悟之人悟偏",
    "T46n1912_06c:0349b28": "漸法已自為難。聞圓菩提得無生忍。若非",
    "T46n1912_06c:0349b29": "二聖槌砧之巧。焉令天子妙位斯獲。豈獨",
    "T46n1912_06c:0349c01": "高位初心例然。以此而觀彈訶不易。泛爾貶",
    "T46n1912_06c:0349c02": "挫傷他善萌。等不知機應順安樂行。猶須",
    "T46n1912_06c:0349c03": "待問答以大乘。深愛法人尚誡多說說必",
    "T46n1912_06c:0349c04": "有軌無違化儀。初寂忍衣。居大慈室。坐",
    "T46n1912_06c:0349c05": "妙空座。方可能為善巧利他。如是利他名",
    "T46n1912_06c:0349c06": "字位中已有巨益。何待五品乃至無生。又如",
    "T46n1912_06c:0349c07": "來等者。次寄佛化小以明善巧。且據鹿苑",
    "T46n1912_06c:0349c08": "而為漸初。一往稱為不即說大。言種種",
    "T46n1912_06c:0349c09": "者。四時七教盈縮不同。引導皆令離偏小",
    "T46n1912_06c:0349c10": "著。無不咸使歸會一乘。乃可名為大巧方",
    "T46n1912_06c:0349c11": "便。文中語略但云種種。意該鹿苑至法華",
    "T46n1912_06c:0349c12": "前。離著之言通七方便。故云然後開佛知",
    "T46n1912_06c:0349c13": "見。是故已下更述化意。種種方便意在真",
    "T46n1912_06c:0349c14": "實。真實得顯方有所歸。更以等者重述善",
    "T46n1912_06c:0349c15": "巧用權之意。故前三教是異方便。莫不皆",
    "T46n1912_06c:0349c16": "為顯於法華。佛智等者。歎佛同體權謀叵",
    "T46n1912_06c:0349c17": "測。權中之實難可思議。實權體融無能逮",
    "T46n1912_06c:0349c18": "者。故以去重牒前文用方便意。結令鈍根",
    "T46n1912_06c:0349c19": "菩薩來至法華皆悉入實。是則彌顯善巧",
    "T46n1912_06c:0349c20": "之功。言寰中者。謂法界為域法王所都。",
    "T46n1912_06c:0349c21": "法王無偏理性無外受化契理。名悟寰中。",
    "T46n1912_06c:0349c22": "若作此環如莊子注。以圓環內空體無際。",
    "T46n1912_06c:0349c23": "名為環中。今亦如是。如理無相無始無終。",
    "T46n1912_06c:0349c24": "會此環空故云妙契。上二下。次寄文殊化",
    "T46n1912_06c:0349c25": "外以明善巧。寶篋經下卷。因舍利弗歎文",
    "T46n1912_06c:0349c26": "殊師利神力智慧不可思議。時富樓那語舍",
    "T46n1912_06c:0349c27": "利弗。我亦曾見彼之所為。一時佛在毘舍離",
    "T46n1912_06c:0349c28": "城。時尼乾子有六萬眷屬。我入三昧見百",
    "T46n1912_06c:0349c29": "千尼乾應當受化。往為說法。反見輕笑出",
    "T46n1912_06c:0350a01": "麁惡言。於三月中無受化者便捨之去。爾",
    "T46n1912_06c:0350a02": "時文殊化為五百異道師徒。往尼乾所頂禮",
    "T46n1912_06c:0350a03": "白言。我承名德自遠而至。汝是我師我是",
    "T46n1912_06c:0350a04": "弟子。願。見哀納。令我不見沙門瞿曇。不",
    "T46n1912_06c:0350a05": "聞彼法。答言。善哉。汝已純熟不久當解我",
    "T46n1912_06c:0350a06": "調伏法。尼乾告眾。與此摩納和合共住。互",
    "T46n1912_06c:0350a07": "相問訊。彼有所說汝專聽受。次第而坐用",
    "T46n1912_06c:0350a08": "尼乾法。文殊師利威儀殊特。於時讚說三寶",
    "T46n1912_06c:0350a09": "功德。亦讚尼乾所有功德。令彼親附。後於",
    "T46n1912_06c:0350a10": "異時知眾已集。即便語言。我等所行呪術",
    "T46n1912_06c:0350a11": "經書。若讚誦時瞿曇所有功德。入我經中",
    "T46n1912_06c:0350a12": "來者。是瞿曇實功德。何以故。是瞿曇父母",
    "T46n1912_06c:0350a13": "真正轉輪王種。百福嚴身。生時地動梵王扶",
    "T46n1912_06c:0350a14": "侍。自行七步口自宣言。一切眾中唯我為",
    "T46n1912_06c:0350a15": "尊。乃至廣讚一代化物。漸次開解示其正",
    "T46n1912_06c:0350a16": "法。五百外道得法眼淨。八千外道發無上",
    "T46n1912_06c:0350a17": "心。時文殊所化五百弟子五體投地言。南謨",
    "T46n1912_06c:0350a18": "佛陀南謨佛陀。彼外道中未信解者。亦皆相",
    "T46n1912_06c:0350a19": "效供養文殊。文殊領來至佛所已。佛為說",
    "T46n1912_06c:0350a20": "法無不得益。如文殊鑑機先同後異。方得",
    "T46n1912_06c:0350a21": "名為大巧方便。五明大精進者。初文略出。",
    "T46n1912_06c:0350a22": "即以佛乘名為佛事。依乘起行名大功力。",
    "T46n1912_06c:0350a23": "法華下引證也力能趣實故云勇健。依理",
    "T46n1912_06c:0350a24": "起進故云難事。令佛輪王解權賜實。不動",
    "T46n1912_06c:0350a25": "下引金光明果上精進。以況於因。不為二",
    "T46n1912_06c:0350a26": "邊所動。永不退入三惡不失實相正理。",
    "T46n1912_06c:0350a27": "方名菩提薩埵。薩埵者。薩埵王子也。彼經本",
    "T46n1912_06c:0350a28": "緣能投身餓虎不惜身命。況餘財物以此",
    "T46n1912_06c:0350a29": "為因成無上道。雖得佛果精進不休。故",
    "T46n1912_06c:0350b01": "於眾中起禮身骨。故云雖得菩提猶尚不",
    "T46n1912_06c:0350b02": "息。況餘凡下端拱成耶。故不共法中有精進",
    "T46n1912_06c:0350b03": "無減。上兩觀下。重約賜珠比決開權以明",
    "T46n1912_06c:0350b04": "精進妙功能也。故佛輪王見小乘眾破見思",
    "T46n1912_06c:0350b05": "賊有微功者。賜事禪定無漏田宅。若見大",
    "T46n1912_06c:0350b06": "士應破大惑獲大智勛。故云功蓋天下。於",
    "T46n1912_06c:0350b07": "實法界頂開同體權髻。與實相明珠得法",
    "T46n1912_06c:0350b08": "王記莂。法賜之極極在佛記。故云賞窮。施",
    "T46n1912_06c:0350b09": "化之意意在開權。故云解髻。如此皆由大",
    "T46n1912_06c:0350b10": "精進力。",
    "T46n1912_06c:0350b11": "止觀輔行傳弘決卷第六之三"
}