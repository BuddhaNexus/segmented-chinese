{
    "T39n1796_007:0648b04": "5大毘盧遮那成佛經疏卷第七",
    "T39n1796_007:0648b06": "沙門一行阿闍梨記",
    "T39n1796_007:0648b07": "入漫荼羅具緣品第二之餘",
    "T39n1796_007:0648b08": "經云「復次祕密主！聲聞眾住有緣地，識生",
    "T39n1796_007:0648b09": "滅、除二邊，極觀察智得不隨順修行因，是名",
    "T39n1796_007:0648b10": "聲聞三昧道」者，如阿毘曇明九想、八念背捨、",
    "T39n1796_007:0648b11": "勝處、一切入、三三昧等，皆名住有緣地。依此",
    "T39n1796_007:0648b12": "等三昧為方便故，令其心恬然而靜，得正觀",
    "T39n1796_007:0648b13": "察，覺世間出世間法皆悉有因有緣，世間以",
    "T39n1796_007:0648b14": "集為因、以苦為果，出世間以道為因、以滅",
    "T39n1796_007:0648b15": "為果，如《阿含》中廣明。毘尼中舉要言之，所謂",
    "T39n1796_007:0648b16": "「諸法從緣起，如來說是因，彼法因緣盡，是大",
    "T39n1796_007:0648b17": "沙門說」也。以知因緣生滅故，滅有無見，遠離",
    "T39n1796_007:0648b18": "斷常二邊，得真諦智生，故名極觀察智。以能",
    "T39n1796_007:0648b19": "極觀察故不倒不謬，故名為諦也。從無明至",
    "T39n1796_007:0648b20": "老死，此有故彼有，此生故彼生，乃至輪迴無",
    "T39n1796_007:0648b21": "際。若隨此而輪，名之為順。既見四真諦已，",
    "T39n1796_007:0648b22": "背生死流隨行聖道，乃至能自記說「我生已",
    "T39n1796_007:0648b23": "盡，梵行已立，所作已辦，不受後有。」是名不隨",
    "T39n1796_007:0648b24": "順。如是種種不隨順行，要三昧為因，故曰得",
    "T39n1796_007:0648b25": "不隨順修行因。聲聞三昧雖復諸部異說種",
    "T39n1796_007:0648b26": "種不同，但合如是法印者即名正行，若無如",
    "T39n1796_007:0648b27": "是印者是名邪行也。經云「祕密主！緣覺觀察",
    "T39n1796_007:0648b28": "因果，住無言說法，不轉無言說，於一切法證",
    "T39n1796_007:0648b29": "極滅語言三昧，是名緣覺三昧道」者，因果即",
    "T39n1796_007:0648c01": "是十二因緣法。如聲聞極觀察智解了唯蘊",
    "T39n1796_007:0648c02": "無我，以厭怖心重故，疾斷煩惱自證涅槃，不",
    "T39n1796_007:0648c03": "能分折推求十二因緣實相。辟支佛智慧深",
    "T39n1796_007:0648c04": "利故，能以總別之相深觀察之，見一切集法",
    "T39n1796_007:0648c05": "皆是滅法。此與聲聞異也。《阿含》云「十二因緣",
    "T39n1796_007:0648c06": "法者，有佛無佛法位常住。」龍樹亦云：「此中",
    "T39n1796_007:0648c07": "法位即是如之別名，此是一切世間最難解",
    "T39n1796_007:0648c08": "處。」故世尊始成道時不樂說法，意在於此。",
    "T39n1796_007:0648c09": "辟支佛所入漸深，故云住無言說法。言不轉",
    "T39n1796_007:0648c10": "者，謂住此第一義時無有聲字，故不可轉以",
    "T39n1796_007:0648c11": "授人也。世尊得無礙知見於法自在，能於無",
    "T39n1796_007:0648c12": "言說法中為作名字，轉受眾生。辟支佛智慧",
    "T39n1796_007:0648c13": "有礙，是故不能演說。復次辟支佛觀一切集",
    "T39n1796_007:0648c14": "法皆悉如涅槃相，於種種有為境界中皆亦",
    "T39n1796_007:0648c15": "戲論風息不知所云，故名證極滅語言三昧。",
    "T39n1796_007:0648c16": "修瑜伽與此相應，是名緣覺三昧也。此二種",
    "T39n1796_007:0648c17": "三昧，皆是菩提心難處，然但是所行道中一",
    "T39n1796_007:0648c18": "種心相，非謂不思議心性可有如是三乘定",
    "T39n1796_007:0648c19": "相。是故行人以此法印自印知已，便當直過",
    "T39n1796_007:0648c20": "無礙，若不善知識知則為所留礙也。經云",
    "T39n1796_007:0648c21": "「祕密主！世間因果及業，若生若滅繫屬他主，",
    "T39n1796_007:0648c22": "空三昧生，是名世間三昧道」者，謂一切世間",
    "T39n1796_007:0648c23": "三昧，以要言之，至於究竟之處皆滅壞因果，",
    "T39n1796_007:0648c24": "及從因辦果時所有作業，謂此三事若生若",
    "T39n1796_007:0648c25": "滅皆繫屬於他。他謂神我也。所以然者？若行",
    "T39n1796_007:0648c26": "人不解正因緣義而修證諸禪，必當計著自",
    "T39n1796_007:0648c27": "心以為內我。彼見世間萬法因心而有，則謂",
    "T39n1796_007:0648c28": "由神我生。設令不依內我，必依外我，即是自",
    "T39n1796_007:0648c29": "在梵天等也。若深求此中至賾，自然撥除因",
    "T39n1796_007:0649a01": "業，唯我性獨存，乃至無一法入心而證空定，",
    "T39n1796_007:0649a02": "最是世間究極之理。是故垂盡三有，還墮",
    "T39n1796_007:0649a03": "三途。雖於禪定中發種種世間勝智具五神",
    "T39n1796_007:0649a04": "通，研其宗趣終歸是處，故以斯一印統收一",
    "T39n1796_007:0649a05": "切世間三昧道。若行者入此心時，當自覺",
    "T39n1796_007:0649a06": "知也。經中佛說攝偈，就五種三昧道中大分",
    "T39n1796_007:0649a07": "為二，謂佛菩薩緣覺聲聞四種皆名出世三",
    "T39n1796_007:0649a08": "昧，若諸天等所說真言法教道皆屬世間三",
    "T39n1796_007:0649a09": "昧。出世間三昧皆有實益，故云摧害於諸過。",
    "T39n1796_007:0649a10": "世間三昧但有權益，故云為利眾生故也。如",
    "T39n1796_007:0649a11": "餘經所說，求小乘人當修行作觀，即便於世",
    "T39n1796_007:0649a12": "間法教深生厭離，求大乘人又於聲聞法教",
    "T39n1796_007:0649a13": "深生怖畏，此皆為未知祕密藏者作此方便",
    "T39n1796_007:0649a14": "說耳。就此經宗，則五種三昧皆是開心實相",
    "T39n1796_007:0649a15": "門。如行者初住有相瑜伽則是世間三昧，但",
    "T39n1796_007:0649a16": "於此中了知唯蘊無我即是聲聞三昧，若以",
    "T39n1796_007:0649a17": "十緣生句觀諸蘊無性無生即是菩薩三昧，",
    "T39n1796_007:0649a18": "餘如〈住心品〉中廣明。不同餘教以心性之旨未",
    "T39n1796_007:0649a19": "明故，五乘殊輒不相融會也。若更作深祕密",
    "T39n1796_007:0649a20": "釋者，如三重漫荼羅中五位三昧皆是毘盧",
    "T39n1796_007:0649a21": "遮那祕密加持，其與相應者皆可一生成佛，",
    "T39n1796_007:0649a22": "何有淺深之殊？今偈中所說，就彼等自所流",
    "T39n1796_007:0649a23": "傳法教而言耳。經云「復次世尊告執金剛祕",
    "T39n1796_007:0649a24": "密主言：祕密主！汝當諦聽諸真言支分也。」大",
    "T39n1796_007:0649a25": "判真言，略有五種，謂如來說、或菩薩金剛說、",
    "T39n1796_007:0649a26": "或二乘說、或諸天說、或地居天說謂龍鳥脩",
    "T39n1796_007:0649a27": "羅之類。又前三種通名聖者真言，第四名諸",
    "T39n1796_007:0649a28": "天眾真言，第五名地居者真言。亦可通名諸",
    "T39n1796_007:0649a29": "神真言也。如聖者真言亦說阿字或囉字等，",
    "T39n1796_007:0649b01": "彼諸世天乃至地居鬼神等亦復說之。彼相",
    "T39n1796_007:0649b02": "有何殊異者？阿闍梨言：「若佛菩薩所說，則於",
    "T39n1796_007:0649b03": "一字之中具無量義。」且略言之，阿字自有三",
    "T39n1796_007:0649b04": "義，謂不生義、空義、有義。如梵本阿字有本初",
    "T39n1796_007:0649b05": "聲，若有本初則是因緣之法，故名為有。又阿",
    "T39n1796_007:0649b06": "者是無生義，若法攬因緣成，則自無有性，是",
    "T39n1796_007:0649b07": "故為空。又不生者即是一實境界，即是中",
    "T39n1796_007:0649b08": "道。故龍樹云：「因緣生法，亦空亦假亦中。」又《大",
    "T39n1796_007:0649b09": "論》明薩婆若有三種名：一切智，與二乘共；道",
    "T39n1796_007:0649b10": "種智，與菩薩共；一切種智，是佛不共法。此三",
    "T39n1796_007:0649b11": "智其實一心中得，為分別令人易解故，作三",
    "T39n1796_007:0649b12": "種名，即此阿字義也。又如囉字亦有三義：一",
    "T39n1796_007:0649b13": "者塵義；二者以入阿字門故即是無塵義；又",
    "T39n1796_007:0649b14": "有波羅密義，以究竟到彼岸故，即是本初不",
    "T39n1796_007:0649b15": "生。當知亦具三點，三點即攝一切法。如阿字",
    "T39n1796_007:0649b16": "囉字者，餘諸字義皆然。又一切語言中帶阿",
    "T39n1796_007:0649b17": "聲者，皆阿字門所攝；若帶囉聲者，皆囉字門",
    "T39n1796_007:0649b18": "所攝，餘字亦爾。與《大論》語等字等中釋義亦",
    "T39n1796_007:0649b19": "同，下文不復廣釋也。若諸菩薩真言有阿字",
    "T39n1796_007:0649b20": "者，當知各於自所通達法界門中具一切義，",
    "T39n1796_007:0649b21": "非於普門法界中具一切義。若二乘真言有",
    "T39n1796_007:0649b22": "阿字者，當知只約盡無生智、寂滅涅槃明不",
    "T39n1796_007:0649b23": "生義。若梵天所說真言有阿字者，是約出離",
    "T39n1796_007:0649b24": "五欲、覺觀不生明義。若帝釋護世真言有阿",
    "T39n1796_007:0649b25": "字者，是約十不善道及災橫不生明義。餘皆",
    "T39n1796_007:0649b26": "以類可知也。如上所說皆是隨他意語，明淺",
    "T39n1796_007:0649b27": "略義耳。若就隨自意語明深密義，隨入一門",
    "T39n1796_007:0649b28": "皆具一切法界門，乃至諸世天等悉是毘盧",
    "T39n1796_007:0649b29": "遮那，何有淺深之別？若行者能於無差別",
    "T39n1796_007:0649c01": "中解差別義、差別中解無差別義，當知是人",
    "T39n1796_007:0649c02": "通達二諦議亦識真言相也。復次經中自說",
    "T39n1796_007:0649c03": "諸真言相，初偈云「正等覺真言，言名成立",
    "T39n1796_007:0649c04": "相，如因陀羅宗，諸義利成就」者，此明如來真",
    "T39n1796_007:0649c05": "言通相也，今但約最初三昧耶真言說之。言",
    "T39n1796_007:0649c06": "謂一一字皆是一種入法界門，如言阿三迷",
    "T39n1796_007:0649c07": "者，阿字是無生門、娑字是無諦門、麼字是大",
    "T39n1796_007:0649c08": "空門也。名謂此一一字門共成一名，阿名為",
    "T39n1796_007:0649c09": "無、三迷名為等，若更合之即是無等也。成立",
    "T39n1796_007:0649c10": "為籍此眾名，始終共成一義。如初句云無",
    "T39n1796_007:0649c11": "等、次云三等、次云三昧耶，共相成立，即是無",
    "T39n1796_007:0649c12": "等三平等三昧耶也。復次如以多名共成一",
    "T39n1796_007:0649c13": "句，所謂諸行無常等。乃至綜此多句共為一",
    "T39n1796_007:0649c14": "偈，然後義圓，即是諸行無常是生滅法，生滅",
    "T39n1796_007:0649c15": "滅已寂滅為樂等，皆是真言所成立相。餘皆",
    "T39n1796_007:0649c16": "放此。如因陀羅宗者，因陀羅是天帝釋異",
    "T39n1796_007:0649c17": "名，帝釋自造聲論，能於一言具含眾義，故引",
    "T39n1796_007:0649c18": "以為證。世間智慧猶尚如此，何況如來於法",
    "T39n1796_007:0649c19": "自在耶？諸義利成就者，謂如來真言於一一",
    "T39n1796_007:0649c20": "言皆具能成就一切義利，一一名中亦具能",
    "T39n1796_007:0649c21": "成就一切義利，一一成立相中亦具能成就",
    "T39n1796_007:0649c22": "一切義利。且舉三昧耶真言最初阿字，以本",
    "T39n1796_007:0649c23": "不生義故，即有息災用；以本不生故，一切",
    "T39n1796_007:0649c24": "功德具足無缺，即有增益用；以本不生故，無",
    "T39n1796_007:0649c25": "量過失殄滅無餘，即有降伏用；更無一法出",
    "T39n1796_007:0649c26": "此本不生者，即有攝召用。如是本不生中無",
    "T39n1796_007:0649c27": "所有功，即能成辦一切諸事。如阿字者，餘一",
    "T39n1796_007:0649c28": "一字亦如是。如一一字者，一一名句及成立",
    "T39n1796_007:0649c29": "相皆亦如是。是故當知即此真言中具足",
    "T39n1796_007:0650a01": "一切功用也。已說真言通相竟。次明真言別",
    "T39n1796_007:0650a02": "相，故云「有增加法句，本名行相應」，謂凡作真",
    "T39n1796_007:0650a03": "言事業，當觀此真言中本所立名及所為意",
    "T39n1796_007:0650a04": "趣，辨其部類差別，隨性相所應而行用之。若",
    "T39n1796_007:0650a05": "真言名義與所用或不相應，則當依法增加",
    "T39n1796_007:0650a06": "語句。如真言中法界法性大空不思議界種",
    "T39n1796_007:0650a07": "種差別名言，與如來自證真體相應者，當知",
    "T39n1796_007:0650a08": "是佛部真言。設令是餘部者，亦可作佛部用。",
    "T39n1796_007:0650a09": "若有大悲普眼無染著等相應名義，當知是",
    "T39n1796_007:0650a10": "蓮花部用。若有金剛不壞無戲論等相應名",
    "T39n1796_007:0650a11": "義，當知是金剛部用。如是等義無量無邊，瑜",
    "T39n1796_007:0650a12": "伽者當以意推之，不可詳載也。復次經中自",
    "T39n1796_007:0650a13": "說名行相應之用，謂若諸真言中有此􈁴唵",
    "T39n1796_007:0650a14": "􈅼𤙖􄗁發􈍀磔迦􄮥頡唎􄗛󰁨等字者，當知是佛",
    "T39n1796_007:0650a15": "頂名號也。若有􈃈􈁒揭㗚佷拏也是執取義􄑌􄕯􄗱",
    "T39n1796_007:0650a16": "佉陀耶是食義􄗙􄒶畔闍是破壞義􄚨􄕯訶娜是打義􄗥􄗽􄗱",
    "T39n1796_007:0650a17": "摩羅也是殺義􄗁􄓚􄗱鉢吒也是撲義如是等字義類，",
    "T39n1796_007:0650a18": "當知是忿怒等諸奉教者真言，可作降伏攝",
    "T39n1796_007:0650a19": "召用。如說噉食義者，噉食謂令諸忿怒等吞",
    "T39n1796_007:0650a20": "滅一切毘那也迦之類。果如所言，諸佛則有",
    "T39n1796_007:0650a21": "殺眾生罪。今此宗明義，所謂毘那也迦即是",
    "T39n1796_007:0650a22": "一切能為障者，此障皆從妄想心生。若能噉",
    "T39n1796_007:0650a23": "食如是重障，使心目開明，當知是名真忿怒",
    "T39n1796_007:0650a24": "者。以此佉字門噉食一切眾生障，則是如來",
    "T39n1796_007:0650a25": "所使，行如來事。餘以類推之可解也。復次若",
    "T39n1796_007:0650a26": "真言中有􄖩􄗰納麼是歸命義􅁥􄚩莎縛訶是攝取義等",
    "T39n1796_007:0650a27": "字，當知是修三摩地寂靜相應真言也。或有",
    "T39n1796_007:0650a28": "􄙮􄕗扇多是寂義􄙘􄙦􇧺微成陀是清淨義等字，當知",
    "T39n1796_007:0650a29": "是成滿一切諸願真言。又此扇多亦是息災",
    "T39n1796_007:0650b01": "義，佛部相應。餘如蘇悉地等詳說也。如上所",
    "T39n1796_007:0650b02": "說，皆是諸佛菩薩真言相。次云「若聲聞所說，",
    "T39n1796_007:0650b03": "一一句安布」者，以聲聞因他得解，入法性未",
    "T39n1796_007:0650b04": "深，不能於一言中具含眾德。如說諸行無常",
    "T39n1796_007:0650b05": "一四句偈，要令次第安布文義無缺乃成真",
    "T39n1796_007:0650b06": "言，不得以字門明義及增加名句。辟支佛雖",
    "T39n1796_007:0650b07": "無言說，亦能以神通力現出真言，諸有受持",
    "T39n1796_007:0650b08": "之者皆獲義利。是中少有差別者，謂辟支佛",
    "T39n1796_007:0650b09": "與聲聞漏盡則同，而三昧有淺深之異，能以",
    "T39n1796_007:0650b10": "神通利物，令其所願皆得成就。除四大弟子",
    "T39n1796_007:0650b11": "之外，餘聲聞力所不能，又其真言唯說十二",
    "T39n1796_007:0650b12": "因緣寂滅之理，故云「謂三昧分異，淨除於業",
    "T39n1796_007:0650b13": "生」也。經中次說真言如實相，故云「復次祕密",
    "T39n1796_007:0650b14": "主！此真言相，非一切諸佛所作，不令他作，亦",
    "T39n1796_007:0650b15": "不隨喜。何以故？以是諸法法如是故。若諸如",
    "T39n1796_007:0650b16": "來出現、若諸如來不出，諸法法爾如是住。謂",
    "T39n1796_007:0650b17": "諸真言，真言法爾故」者，以如來身語意畢竟",
    "T39n1796_007:0650b18": "等故，此真言相聲字皆常，常故不流、無有變",
    "T39n1796_007:0650b19": "易，法爾如是，非造作所成。若可造成即是生",
    "T39n1796_007:0650b20": "法，法若有生則可破壞，四相遷流、無常無",
    "T39n1796_007:0650b21": "我，何得名為真實語耶？是故佛不自作、不令",
    "T39n1796_007:0650b22": "他作，設令有能作之人亦不隨喜。是故此真",
    "T39n1796_007:0650b23": "言相，若佛出興於世、若不出世，若已說、若未",
    "T39n1796_007:0650b24": "說、若現說，法住法位性相常住，是故名必定",
    "T39n1796_007:0650b25": "印，眾聖道同。即此大悲漫荼羅一切真言，一",
    "T39n1796_007:0650b26": "一真言之相皆法爾如是，故重言之也。若",
    "T39n1796_007:0650b27": "如是者，則是諸真言相畢竟寂滅不授與人，",
    "T39n1796_007:0650b28": "何故有時出興有時隱沒？故經復釋所由，云：",
    "T39n1796_007:0650b29": "「祕密主！成正等覺一切智者一切見者出興",
    "T39n1796_007:0650c01": "于世，而自以此法說種種道，隨種種樂欲",
    "T39n1796_007:0650c02": "乃至種種諸趣音聲，而以加持說真言道。」此",
    "T39n1796_007:0650c03": "意言：如來自證法體，非佛自作、非餘天人所",
    "T39n1796_007:0650c04": "作，法爾常住，而以加持神力出興于世利益",
    "T39n1796_007:0650c05": "眾生。今此真言門祕密身口意，即是法佛平",
    "T39n1796_007:0650c06": "等身口意，然亦以加持力故，出現于世利益",
    "T39n1796_007:0650c07": "眾生也。如來無礙知見，在一切眾生相續中",
    "T39n1796_007:0650c08": "法爾成就無有缺減。以於此真言體相不如",
    "T39n1796_007:0650c09": "實覺故，名為生死中人；若能自知自見時，即",
    "T39n1796_007:0650c10": "名一切知者一切見者。是故如是知見，非佛",
    "T39n1796_007:0650c11": "自所造作，亦非他所傳授也。佛坐道場證如",
    "T39n1796_007:0650c12": "是法已，了知一切世界從本以來常是法界，",
    "T39n1796_007:0650c13": "即時生大悲心：云何眾生去佛道甚近，不能",
    "T39n1796_007:0650c14": "自覺。故以此因緣，如來出興于世，還用如是",
    "T39n1796_007:0650c15": "不思議法界，分作種種道、開示種種乘、隨種",
    "T39n1796_007:0650c16": "種樂欲心機、以種種文句方言，自在加持說",
    "T39n1796_007:0650c17": "真言道。雖從機感因緣生，而不動實際。雖善",
    "T39n1796_007:0650c18": "巧方便無所不為，然非佛所作。雖普門異",
    "T39n1796_007:0650c19": "說，而但以佛之知見示悟眾生。若行者於此",
    "T39n1796_007:0650c20": "真言十喻中妄見有為生滅更增心垢，則非",
    "T39n1796_007:0650c21": "如來之本意也。復次世尊以未來世眾生鈍",
    "T39n1796_007:0650c22": "根故，迷於二諦，不知即俗而真，是故慇懃指",
    "T39n1796_007:0650c23": "事。言：「祕密主！云何如來真言道？謂加持此書",
    "T39n1796_007:0650c24": "寫文字。」以世間文字語言實義，是故如來即",
    "T39n1796_007:0650c25": "以真言實義而加持之。若出法性外別有世",
    "T39n1796_007:0650c26": "間文字者，即是妄心謬見，都無實體可求。而",
    "T39n1796_007:0650c27": "佛以神力加持之，是則隨於顛倒，非真言也。",
    "T39n1796_007:0650c28": "已知所加持處，如來以何法加持耶？故佛次",
    "T39n1796_007:0650c29": "言：「祕密主！如來無量百千俱胝那庾多劫，積",
    "T39n1796_007:0651a01": "集修行真實諦語，四聖諦、四念處、四神足、十",
    "T39n1796_007:0651a02": "如來力、六波羅蜜、七菩提寶、四梵住、十八佛",
    "T39n1796_007:0651a03": "不共法。祕密主！以要言之，諸如來一切智智，",
    "T39n1796_007:0651a04": "一切如來自福智力、自願智力、一切法界加",
    "T39n1796_007:0651a05": "持力，隨順眾生，如其種類開示真言教法」者，",
    "T39n1796_007:0651a06": "謂以如來無量阿僧祇劫所集功德，而作遍",
    "T39n1796_007:0651a07": "一切處普門加持，是故隨一一言名成立中，",
    "T39n1796_007:0651a08": "皆如因陀羅宗，一切義利無不成就。又此一",
    "T39n1796_007:0651a09": "一功德即同真言之相，法性自爾，非造作所",
    "T39n1796_007:0651a10": "成。今且約阿字一言以辨其義。如行者自證",
    "T39n1796_007:0651a11": "心時，了知世出世間因果本不生故，無苦集",
    "T39n1796_007:0651a12": "滅道而有一實諦。見此一實諦已，必定師子",
    "T39n1796_007:0651a13": "吼，廣為眾生說之，是名積集修行真實諦語。",
    "T39n1796_007:0651a14": "又知八倒本不生故，成如來念處。知四如意",
    "T39n1796_007:0651a15": "足本不生故，成法性神通。知是處非處智等",
    "T39n1796_007:0651a16": "本不生故，成佛自然智力。知六蔽本不生",
    "T39n1796_007:0651a17": "故，到於六度彼岸。知七菩提分本不生故，成",
    "T39n1796_007:0651a18": "七種無師覺寶。知四梵住本不生故，成無緣",
    "T39n1796_007:0651a19": "慈悲喜捨。知十八種法本不生故，是故出過",
    "T39n1796_007:0651a20": "心量，不與一切眾生共。乃至種種法門，當自",
    "T39n1796_007:0651a21": "在說之。復次如此經初品中義，若了知唯蘊",
    "T39n1796_007:0651a22": "無我，乃至證寂然界時，當約我人眾生壽者",
    "T39n1796_007:0651a23": "本不生故明種種法門。以五喻觀察性空時，",
    "T39n1796_007:0651a24": "當約諸蘊本不生故明種種法門。觀察蘊阿",
    "T39n1796_007:0651a25": "賴耶乃至覺心前後際不可得時，當約心之",
    "T39n1796_007:0651a26": "影像本不生故明種種法門。極無自性心生",
    "T39n1796_007:0651a27": "時，當約淨菩提心本不生故明種種法門。乃",
    "T39n1796_007:0651a28": "至如來地，當約大悲胎藏漫荼羅究竟不生",
    "T39n1796_007:0651a29": "義明種種法門。如阿字不生門者，迦字無作",
    "T39n1796_007:0651b01": "門等皆應廣說。如一一字者，乃至一一名一",
    "T39n1796_007:0651b02": "一成立皆應廣說。復次世尊於法自在，或以",
    "T39n1796_007:0651b03": "一字攝菩提心等種種一法門，或以二字攝",
    "T39n1796_007:0651b04": "止觀等種種二法門，或以三字攝三空等種",
    "T39n1796_007:0651b05": "種三法門也，或以四字攝念處等種種四法",
    "T39n1796_007:0651b06": "門，或以五字攝根力等種種五法門，或以六",
    "T39n1796_007:0651b07": "字攝六度等種種六法門，或以七字攝七菩",
    "T39n1796_007:0651b08": "提寶等種種七法門，或以八字攝八直道等",
    "T39n1796_007:0651b09": "種種八法門，或以九字攝九定等種種九法",
    "T39n1796_007:0651b10": "門，或以十字攝十力等種種十法門，乃至以",
    "T39n1796_007:0651b11": "無量字攝無量法門。諸名句等亦復如是。若",
    "T39n1796_007:0651b12": "就真言通相，如行者持一阿字門時，隨彼性",
    "T39n1796_007:0651b13": "欲機緣，或悟四念處或悟四神通等，各各不",
    "T39n1796_007:0651b14": "同。然隨解了一法門時，即具諸餘法門，種種",
    "T39n1796_007:0651b15": "法寶不求自至。若就別相，如以四字攝四念",
    "T39n1796_007:0651b16": "處門。若如法修行時，雖自昔未曾正觀身受",
    "T39n1796_007:0651b17": "心法，自然悟念處門而入法界諸法門。常途",
    "T39n1796_007:0651b18": "名義，如《智度》等廣說也。復次如來以種種法",
    "T39n1796_007:0651b19": "門不可遍舉故，復舉要言之。初云一切智智",
    "T39n1796_007:0651b20": "者，即是總舉十方三世如來一切金剛智印，",
    "T39n1796_007:0651b21": "以此同共加持，則無所不周。又一切如來本",
    "T39n1796_007:0651b22": "行菩薩道時，所集無邊福聚，發生無盡大願，",
    "T39n1796_007:0651b23": "至薩婆若中究竟圓滿，是故皆得智名。言以",
    "T39n1796_007:0651b24": "如是福願智力，及一切法界本性加持力，隨",
    "T39n1796_007:0651b25": "順世間，如其種類而作加持，是故於一切眾",
    "T39n1796_007:0651b26": "生種種身語意皆可開示真言教法。經云「祕",
    "T39n1796_007:0651b27": "密主！云何真言法教」者，即謂阿字門等是真",
    "T39n1796_007:0651b28": "言教相。雖相不異體、體不異相，相非造作，修",
    "T39n1796_007:0651b29": "成不可示人，而能不離解脫現作聲字，一一",
    "T39n1796_007:0651c01": "聲字即是入法界門，故得名為真言法教也。",
    "T39n1796_007:0651c02": "至論真言法教，應遍一切隨方諸趣名言。但",
    "T39n1796_007:0651c03": "以如來出世之迹始于天竺，傳法者且約梵",
    "T39n1796_007:0651c04": "文作一途明義耳。經云「謂阿字門，一切諸法",
    "T39n1796_007:0651c05": "本不生故」者，阿字是一切法教之本，凡最初",
    "T39n1796_007:0651c06": "開口之音皆有阿聲，若離阿聲則無一切言",
    "T39n1796_007:0651c07": "說，故為眾聲之母。凡三界語言皆依於名，而",
    "T39n1796_007:0651c08": "名依於字，故悉曇阿字亦為眾字之母。當知",
    "T39n1796_007:0651c09": "阿字門真實義亦復如是，遍於一切法義之",
    "T39n1796_007:0651c10": "中也。所以者何？以一切法無不從眾緣生，從",
    "T39n1796_007:0651c11": "緣生者悉皆有始有本。今觀此能生之緣，亦",
    "T39n1796_007:0651c12": "復從眾因緣生，展轉從緣，誰為其本？如是觀",
    "T39n1796_007:0651c13": "察時則知，本不生際是萬法之本。猶如聞一",
    "T39n1796_007:0651c14": "切語言時即是聞阿聲，如是見一切法生時",
    "T39n1796_007:0651c15": "即是見本不生際，若見本不生際者即是如",
    "T39n1796_007:0651c16": "實知自心，如實知自心即是一切智智，故毘",
    "T39n1796_007:0651c17": "盧遮那唯以此一字為真言也。而世間凡",
    "T39n1796_007:0651c18": "夫，不觀諸法本源故，妄見有生，所以隨生",
    "T39n1796_007:0651c19": "死流不能自出。如彼無智畫師，自運眾綵作",
    "T39n1796_007:0651c20": "可畏夜叉之形，成已還自觀之，心生怖畏頓",
    "T39n1796_007:0651c21": "躄於地。眾生亦復如是，自運諸法本源畫作",
    "T39n1796_007:0651c22": "三界，而還自沒其中，自心熾然備受諸苦。如",
    "T39n1796_007:0651c23": "來有智畫師既了知己，即能自在成立大悲",
    "T39n1796_007:0651c24": "漫荼羅。由是而言，所謂甚深祕藏者，眾生自",
    "T39n1796_007:0651c25": "祕之耳，非佛有隱也。迦字門云「一切諸法離",
    "T39n1796_007:0651c26": "作業故」者，梵音迦哩耶是作業義。如諸外道",
    "T39n1796_007:0651c27": "計有作者、使作者等，諸部論師亦說有作、有",
    "T39n1796_007:0651c28": "作者、有所用作法，三事和合故有果報。若因",
    "T39n1796_007:0651c29": "般若方便謂有決定即墮無因，若墮無因一",
    "T39n1796_007:0652a01": "切法即無因果。能生法名因、所生法名果，是",
    "T39n1796_007:0652a02": "二法無故，作及作者、所用作法，罪福果報及",
    "T39n1796_007:0652a03": "涅槃道，一切皆無。復次作作者相因待生，若",
    "T39n1796_007:0652a04": "定有作法，則當定有作者，皆是不異外道論",
    "T39n1796_007:0652a05": "議。如《中論．觀作作者品》中廣說。今正觀察作",
    "T39n1796_007:0652a06": "作者等悉從眾緣生，即入本不生際。本不生",
    "T39n1796_007:0652a07": "際者，有佛無佛法爾如是，誰造作之首？是故",
    "T39n1796_007:0652a08": "若見迦字，則知一切諸法皆是造作所成，名",
    "T39n1796_007:0652a09": "為自相。若是作法者，當知畢竟無作，名為真",
    "T39n1796_007:0652a10": "實義也。「佉字門，一切諸法等虛空不可得故」",
    "T39n1796_007:0652a11": "者，梵音佉字是虛空義。世間共許，虛空是無",
    "T39n1796_007:0652a12": "生無作法。若一切法本不生、離諸作，是畢竟",
    "T39n1796_007:0652a13": "如虛空相。今此空相亦復不可得也。何以故？",
    "T39n1796_007:0652a14": "如世間無色處名虛空相。色是作法無常。若",
    "T39n1796_007:0652a15": "色未生，色未生則無滅，爾時無虛空相。因",
    "T39n1796_007:0652a16": "色故有無色處，無色處名空。《中論．觀六種品》",
    "T39n1796_007:0652a17": "中廣說。此中義亦如是，若色本來不生，何者",
    "T39n1796_007:0652a18": "名為無色處？無色處不可說，則無虛空定相。",
    "T39n1796_007:0652a19": "復次諸法如虛空相，是為不誑相涅槃，如經",
    "T39n1796_007:0652a20": "說五陰滅更不生餘五陰是涅槃義。若五陰",
    "T39n1796_007:0652a21": "本來不生，今何所滅而名涅槃耶？是故如虛",
    "T39n1796_007:0652a22": "空相亦不可得，是佉字門真實義。「哦字門，一",
    "T39n1796_007:0652a23": "切諸法一切行不可得故」者，梵云哦哆也二合",
    "T39n1796_007:0652a24": "是名為行，行謂去來進退不住之義。今從阿",
    "T39n1796_007:0652a25": "字門展轉釋之。以諸法本不生故無作，無作",
    "T39n1796_007:0652a26": "故則無所待對可說為空。空者即是不行處，",
    "T39n1796_007:0652a27": "不行處尚不可得，況行處耶？《中論．觀去來品》",
    "T39n1796_007:0652a28": "明行止義，以相續故名行。如從穀子生牙",
    "T39n1796_007:0652a29": "莖葉，及無明緣諸行等。以斷故名止，如穀子",
    "T39n1796_007:0652b01": "滅故牙莖滅，無明滅故諸行等滅。若法已行",
    "T39n1796_007:0652b02": "則無行，已行故；未行亦無行，未有行法故；行",
    "T39n1796_007:0652b03": "時亦無行，不離已行未行故。以如是等種種",
    "T39n1796_007:0652b04": "門觀察畢竟無行，無行故則無所止。以無行",
    "T39n1796_007:0652b05": "無止故，則是無有往來諸趣者，亦無住涅槃",
    "T39n1796_007:0652b06": "者。復次若人不動本處即是所詣處者，當知",
    "T39n1796_007:0652b07": "是人無行無到，故云一切行不可得也。「伽字",
    "T39n1796_007:0652b08": "門，一切諸法一合不可得故」者，梵云伽那是",
    "T39n1796_007:0652b09": "密合義。如眾微相合成一細塵，諸蘊相合而",
    "T39n1796_007:0652b10": "成一身等。《中論．觀合品》諸論師言：以見、可見、",
    "T39n1796_007:0652b11": "見者三事故而有所見，當知有合聞、可聞、聞",
    "T39n1796_007:0652b12": "者，乃至染、可染、染者等諸煩惱亦然。答者云：",
    "T39n1796_007:0652b13": "凡物皆以異故有合。而今一切法異相不可",
    "T39n1796_007:0652b14": "得，是故無合。如彼廣說。以字門展轉相釋故，",
    "T39n1796_007:0652b15": "且以行義明之。凡有所行，當知必有行、可行、",
    "T39n1796_007:0652b16": "行者三事相合。今一切法本不生故，則無所",
    "T39n1796_007:0652b17": "行。若無所行，云何行、可行、行者得合耶？復次",
    "T39n1796_007:0652b18": "若諸法各各異相，終無合時。若至本不生際，",
    "T39n1796_007:0652b19": "則無異相亦不可合，是故一切法畢竟無合",
    "T39n1796_007:0652b20": "也。「遮字門，一切諸法離一切遷變故」，梵云遮",
    "T39n1796_007:0652b21": "庾二合底，即是遷變義。又梵音遮唎耶，是諸行",
    "T39n1796_007:0652b22": "義。如見遮時，即知諸行遷變不住。《中論．觀",
    "T39n1796_007:0652b23": "行品》云「諸行名五陰，以從諸行生故。是五陰",
    "T39n1796_007:0652b24": "皆虛妄無有定相，如嬰兒時色乃至老年時",
    "T39n1796_007:0652b25": "色，中間念念不住，分別決定性不可得。性名",
    "T39n1796_007:0652b26": "決定有，不可變異，如真金不變。今諸法雖生，",
    "T39n1796_007:0652b27": "不住自性，是故當知無性。」如彼廣說。若無性",
    "T39n1796_007:0652b28": "者即是本初不生，本初不生者即是如來之",
    "T39n1796_007:0652b29": "身，常恒安住無有變易，故云離遷變也。復次",
    "T39n1796_007:0652c01": "若一切法是和合所成則有遷變，今諸法無",
    "T39n1796_007:0652c02": "生無作乃至無所行故則無和合，無和合故",
    "T39n1796_007:0652c03": "則離一切遷變。凡諸字門，皆當逆順旋轉相",
    "T39n1796_007:0652c04": "釋使無罣礙，今且約次第相承耳。「車字門，一",
    "T39n1796_007:0652c05": "切諸法影像不可得」者，梵音車上聲野是影",
    "T39n1796_007:0652c06": "義。如人影像皆依自身，如是三界萬法唯是",
    "T39n1796_007:0652c07": "識心因緣變似眾境，是事如《密嚴經》廣說。乃",
    "T39n1796_007:0652c08": "至修瑜伽者有種種不思議事，或能面見十",
    "T39n1796_007:0652c09": "方諸佛普現色身，亦皆是心之影像。以心本",
    "T39n1796_007:0652c10": "不生故，當知影像亦無所生。無所生故，乃至",
    "T39n1796_007:0652c11": "心無遷變故，影像亦無遷變。所以然者？如影",
    "T39n1796_007:0652c12": "自無定性行止隨身，心影亦爾，以心動作戲",
    "T39n1796_007:0652c13": "論無一念住時故，世間萬用亦復為之流轉。",
    "T39n1796_007:0652c14": "若了心如實相時，影亦如實相，故不可得也。",
    "T39n1796_007:0652c15": "「惹字門，一切諸法生不可得故」者，梵云惹哆",
    "T39n1796_007:0652c16": "也是生義。如泥團輪繩陶師等和合故有瓶",
    "T39n1796_007:0652c17": "生，縷繩機紵織師等和合故有疊生，持地築",
    "T39n1796_007:0652c18": "基梁椓泥草人功等和合故有舍生，酪酪器",
    "T39n1796_007:0652c19": "鑽人功等和合故有蘇生。種子地水火風虛",
    "T39n1796_007:0652c20": "空時節等和合故有牙生，內法因緣亦如是。",
    "T39n1796_007:0652c21": "無明行等。各各生因而復生。是故若見惹字",
    "T39n1796_007:0652c22": "門，即知一切諸法無不從緣生。如說偈言「眾",
    "T39n1796_007:0652c23": "因緣生法，是即無自性。若無自性者，云何有",
    "T39n1796_007:0652c24": "是法。」是故生不可得也。外道論師說種種邪",
    "T39n1796_007:0652c25": "因緣或無因緣生一切法，佛法中人亦有失",
    "T39n1796_007:0652c26": "般若方便故取著因緣生滅相，如《中論》廣破。",
    "T39n1796_007:0652c27": "復次阿字門是諸法本性不生，惹字門以十",
    "T39n1796_007:0652c28": "喻觀生雖從緣有而不可得。若生畢竟不可",
    "T39n1796_007:0652c29": "得，則不異無生際。又十喻是心之影像，不出",
    "T39n1796_007:0653a01": "法界，故生亦不出無生際也。「社字門，一切諸",
    "T39n1796_007:0653a02": "法戰敵不可得故」者，梵云社麼攞是戰敵義。",
    "T39n1796_007:0653a03": "若見社字，則知一切諸法皆有戰敵，如世間",
    "T39n1796_007:0653a04": "善不善法、逆生死流順生死流法、布施慳貪、",
    "T39n1796_007:0653a05": "持戒乃至智慧無明等，更相待對勝負無常。",
    "T39n1796_007:0653a06": "乃至如來出世，以一切智力破魔軍眾，亦名",
    "T39n1796_007:0653a07": "為戰。然一切法中義不成故，智慧煩惱",
    "T39n1796_007:0653a08": "竟為屬誰，而言毘婆舍那能破煩惱耶？若言",
    "T39n1796_007:0653a09": "明生時暗滅故名為破者，為已生故破？未生",
    "T39n1796_007:0653a10": "故破耶？已生則無暗，更何所破？未生則自無",
    "T39n1796_007:0653a11": "有體，又何能破？若生時，名為半已生半未生，",
    "T39n1796_007:0653a12": "故明暗畢竟不相及。又一切法本不生，乃至",
    "T39n1796_007:0653a13": "無影像故，便同一相不出於如，云何佛界如",
    "T39n1796_007:0653a14": "與魔界如戰？故佛坐道場時，但了知諸法無",
    "T39n1796_007:0653a15": "對，而世間談議自立戰勝之名耳。「吒字門，一",
    "T39n1796_007:0653a16": "切諸法慢不可得故」者，梵音吒迦囉是慢義。",
    "T39n1796_007:0653a17": "謂見彼法卑下、此法高勝，如三界六趣種種",
    "T39n1796_007:0653a18": "優劣不同，所起慢心無量差別，略說有七種",
    "T39n1796_007:0653a19": "相，如《毘曇》中廣明。乃至求三乘人，猶有上地",
    "T39n1796_007:0653a20": "下地不平等見。今觀諸法無生乃至無待對",
    "T39n1796_007:0653a21": "故，則知阿耨多羅三藐三菩提於法平等無",
    "T39n1796_007:0653a22": "有高下，是故如來亦名一切金剛菩薩，亦名",
    "T39n1796_007:0653a23": "四果聖人，亦名凡夫外道，亦名種種惡趣眾",
    "T39n1796_007:0653a24": "生，亦名五逆邪見人，大悲漫荼羅正表此義",
    "T39n1796_007:0653a25": "也。「咤字門，一切諸法長養不可得故」者，梵音",
    "T39n1796_007:0653a26": "毘咤鉢那是長養義。如世間種子為因，五大",
    "T39n1796_007:0653a27": "時節為緣，漸次滋長得成果實。內法亦爾，於",
    "T39n1796_007:0653a28": "業田中下識種子，無明所覆愛水所潤而得",
    "T39n1796_007:0653a29": "滋長，如《稻芉經》中廣明。今此經違世順世八",
    "T39n1796_007:0653b01": "心相續增長亦有因緣，乃至淨菩提心以五",
    "T39n1796_007:0653b02": "字門為緣生大悲根，佛娑羅樹增長彌布滿",
    "T39n1796_007:0653b03": "於法界。然一切法，即由此五字門，本不生、離",
    "T39n1796_007:0653b04": "言說、自性淨、無因緣，如虛空相故，長養不可",
    "T39n1796_007:0653b05": "得。復次從阿迦字以來展轉相釋，乃至諸法",
    "T39n1796_007:0653b06": "畢竟平等無有高下，以無高下故，當知即無",
    "T39n1796_007:0653b07": "有增長也。「拏字門，一切諸法怨對不可得故」",
    "T39n1796_007:0653b08": "者，梵音云拏麼囉是怨對義。如世間仇讎更",
    "T39n1796_007:0653b09": "相報復，故名為對。又前云戰敵，是彼此相加；",
    "T39n1796_007:0653b10": "此中怨對，是避仇之義，梵音各自不同。毘尼",
    "T39n1796_007:0653b11": "中，佛說以怨報怨怨終不絕，唯有無怨，怨乃",
    "T39n1796_007:0653b12": "息耳。又說女人是梵行者怨。《無量義經》亦說",
    "T39n1796_007:0653b13": "生死怨敵自然散壞。證無生忍半佛國寶，是",
    "T39n1796_007:0653b14": "故行者見拏字門時，則知一切法悉有怨對，",
    "T39n1796_007:0653b15": "名為了知字相。又以諸法本不生，乃至長養",
    "T39n1796_007:0653b16": "不可得故，當知怨對亦復本來不生，乃至無",
    "T39n1796_007:0653b17": "有長養。是故如來畢竟無有怨對，名為字門",
    "T39n1796_007:0653b18": "真實義也。「荼字門，一切諸法執持不可得故」，",
    "T39n1796_007:0653b19": "梵音㻛迦是執持義。以荼字上安置點，是故",
    "T39n1796_007:0653b20": "轉聲為㻛，其體則同。又云蘗哩何者，亦是",
    "T39n1796_007:0653b21": "此別名。經云鬼魅所著，或云非人所持。《智度》",
    "T39n1796_007:0653b22": "云著襄，皆是蘗里何鬼所作。以著人不相",
    "T39n1796_007:0653b23": "捨離，故以為名。其日月五星等，亦以終始相",
    "T39n1796_007:0653b24": "隨故，梵語名蘗哩何，翻為九執。正相會一",
    "T39n1796_007:0653b25": "處，天竺曆名正著時。此執持義，與陀羅不同",
    "T39n1796_007:0653b26": "也。見此荼字門，即知一切眾生從無始來，為",
    "T39n1796_007:0653b27": "四魔所著不能捨離，是名字相。今以阿字等",
    "T39n1796_007:0653b28": "種種門展轉觀一切法皆不可得故，當知一",
    "T39n1796_007:0653b29": "切法無有怨對。以怨對本不生故，終不以平",
    "T39n1796_007:0653c01": "等法界執著平等法界，故云一切諸法執持",
    "T39n1796_007:0653c02": "不可得也。「多字門，一切諸法如如不可得故」",
    "T39n1796_007:0653c03": "者，梵云哆他多是如如義。語勢中兼有得聲，",
    "T39n1796_007:0653c04": "證得如如即是解脫義。如謂諸法實相，種種",
    "T39n1796_007:0653c05": "不如實見戲論皆滅，常如本性不可破壞。若",
    "T39n1796_007:0653c06": "見多字門，即知一切諸法皆是如如相，名為",
    "T39n1796_007:0653c07": "字相。然有一類外道計有如如之性，若知見",
    "T39n1796_007:0653c08": "此有名為解脫。雖作此說，只是於我見上轉",
    "T39n1796_007:0653c09": "作異名。龍樹以為聲聞經中言法住者，亦是",
    "T39n1796_007:0653c10": "諸法如如義。以所入未深故，而生滅度之想",
    "T39n1796_007:0653c11": "謂證涅槃。然生死涅槃是相待法，若知生死",
    "T39n1796_007:0653c12": "從本際已來常自如涅槃相，復待誰故說為",
    "T39n1796_007:0653c13": "涅槃？是故一切法畢竟非實非虛、非如非異。",
    "T39n1796_007:0653c14": "《中論》亦云「涅槃之實際及與世間際，如是二",
    "T39n1796_007:0653c15": "際者釐毛無別。」以無差別故一切法無怨",
    "T39n1796_007:0653c16": "對，無怨對故無執持，無執持故亦無如如解",
    "T39n1796_007:0653c17": "脫也。「他字門，一切諸法住處不可得故」者，梵",
    "T39n1796_007:0653c18": "音薩他娜是住處義，亦是住義。如人從此住",
    "T39n1796_007:0653c19": "處昇上某處，其所依處所說名為住。諸賢聖",
    "T39n1796_007:0653c20": "地位亦如是，約諸行道人心迹所依所止息",
    "T39n1796_007:0653c21": "處故說種種名。若見他字時，即知一切諸法",
    "T39n1796_007:0653c22": "無不待緣成故，當知悉有所依住處，是為字",
    "T39n1796_007:0653c23": "相。然諸法本來不生，乃至如如解脫亦不可",
    "T39n1796_007:0653c24": "得，則無去無來、無行無住，如是寂滅相中當",
    "T39n1796_007:0653c25": "有何次位耶？復次入多字門時，了知諸法皆",
    "T39n1796_007:0653c26": "空故，不住生死中；即此如如亦不可得故，不",
    "T39n1796_007:0653c27": "住涅槃中。爾時行處盡息、諸位皆盡，遍一切",
    "T39n1796_007:0653c28": "處的無所依，是名以不住法住於如來大住",
    "T39n1796_007:0653c29": "也。「娜字門，一切諸法施不可得故」者，梵云檀",
    "T39n1796_007:0654a01": "那是捨施義。若見娜字，即知一切諸法皆是",
    "T39n1796_007:0654a02": "可捨相。所以者何？以一切法離合在緣，無有",
    "T39n1796_007:0654a03": "堅住。若於中執著生愛，必為所焚。乃至十地",
    "T39n1796_007:0654a04": "諸菩薩，於自地所生淨妙功德未到捨彼岸",
    "T39n1796_007:0654a05": "故，猶有不思議退失，不名第一安樂處。今觀",
    "T39n1796_007:0654a06": "諸法不生故，施者、施處及所施物皆悉本來",
    "T39n1796_007:0654a07": "不生。乃至一切法無住處，無住處故即此三",
    "T39n1796_007:0654a08": "事亦無住處，是故佛坐道場都無所得亦無",
    "T39n1796_007:0654a09": "所捨，於虛空藏中無所蘊積，而普門流出遍",
    "T39n1796_007:0654a10": "施群生，是名見檀實相，亦名具足檀波羅蜜。",
    "T39n1796_007:0654a11": "又如來祕寶之藏皆是法然，所謂不可授人。",
    "T39n1796_007:0654a12": "若施他時，還就眾生心室中開出之耳。是故",
    "T39n1796_007:0654a13": "經云「一切諸法施不可得，名為字門真實義」",
    "T39n1796_007:0654a14": "也。「馱字門，一切諸法法界不可得故」者，梵云",
    "T39n1796_007:0654a15": "達摩馱都，名為法界，界是體義分義。佛之舍",
    "T39n1796_007:0654a16": "利亦名如來馱都，言是如來身分也。若見馱",
    "T39n1796_007:0654a17": "字門，即知一切諸法悉皆有體，謂以法界為",
    "T39n1796_007:0654a18": "體。所以者何？若離諸法實相，則一切法體義",
    "T39n1796_007:0654a19": "不成故。夫法界者即是心界，以心界本不生",
    "T39n1796_007:0654a20": "故，當知法界亦本不生。乃至心界無得無捨",
    "T39n1796_007:0654a21": "故，當知法界亦復無得無捨。捨尚自無，無法",
    "T39n1796_007:0654a22": "可捨，況可得乎？若法界是可得相者，即是從",
    "T39n1796_007:0654a23": "眾因緣生。若眾因緣生，當知自無本體，何況",
    "T39n1796_007:0654a24": "為諸法體？故法界者唯是自證常心，無別法",
    "T39n1796_007:0654a25": "也。復次如來大施者，所謂大悲漫荼羅。法界",
    "T39n1796_007:0654a26": "者，即是普門實相。如是實相，不可以加持神",
    "T39n1796_007:0654a27": "力示人，是故無法可得。「波字門，一切諸法第",
    "T39n1796_007:0654a28": "一義諦不可得故」者，梵云波羅麼他，翻為第",
    "T39n1796_007:0654a29": "一義，或云勝義。薩底也，此翻為諦，諦義於娑",
    "T39n1796_007:0654b01": "字門說之。今此波字門正明第一義相，龍樹",
    "T39n1796_007:0654b02": "云：「第一義名諸法實相，不破不壞故。」復次諸",
    "T39n1796_007:0654b03": "法中第一名為涅槃，如《阿毘曇》云「云何無上",
    "T39n1796_007:0654b04": "法？謂智緣盡。」智緣盡即是涅槃。若見波字，即",
    "T39n1796_007:0654b05": "知一切法不離第一義，第一義不離諸法實",
    "T39n1796_007:0654b06": "相，是為字相。若字門真實義者，第一義亦不",
    "T39n1796_007:0654b07": "可得。何以故？無愛無著故。《智論》又云「以眾生",
    "T39n1796_007:0654b08": "著涅槃音聲，而作戲論若有若無。以破著故",
    "T39n1796_007:0654b09": "說涅槃空，是名第一義空。不破聖人心中所",
    "T39n1796_007:0654b10": "得，以聖人於一切法中不取相故。」復次一切",
    "T39n1796_007:0654b11": "法皆入平等法界則無高下，豈欲令無生法",
    "T39n1796_007:0654b12": "中有勝劣相耶？是故第一義不可得也。「頗字",
    "T39n1796_007:0654b13": "門，一切諸法不堅如聚沫故」者，梵云沛奴，譯",
    "T39n1796_007:0654b14": "云聚沫。如大水中波濤鼓怒相激而成聚沫，",
    "T39n1796_007:0654b15": "有種種相生，乃至固結相持遂有堅固。然",
    "T39n1796_007:0654b16": "從麁至細一一觀察，只是緣復從緣，不可撮",
    "T39n1796_007:0654b17": "摩、都無實性。至其本際，則舉體是水都無所",
    "T39n1796_007:0654b18": "生。今世間種種五陰亦復如是。今攝末歸本",
    "T39n1796_007:0654b19": "去丈就尺觀之，乃至如絲忽之際个然微",
    "T39n1796_007:0654b20": "動皆是展轉從緣，若是從眾緣生則無自性，",
    "T39n1796_007:0654b21": "若無自性當知是生即不生，至至於本不生際，",
    "T39n1796_007:0654b22": "但是心性海耳。而隨六趣妄情，遂有世界之",
    "T39n1796_007:0654b23": "目。夫心性海者即是法界，法界者即是勝義",
    "T39n1796_007:0654b24": "涅槃。若能如是見時，雖復洪波震蕩作種種",
    "T39n1796_007:0654b25": "普現色身，亦不壞澄清之性也。「麼字門，一切",
    "T39n1796_007:0654b26": "諸法縛不可得故」者，梵云滿馱，此翻為縛。如",
    "T39n1796_007:0654b27": "人為縲紲所拘，不可得動轉，是縛義。若以方",
    "T39n1796_007:0654b28": "便解是結時，則名解脫。若離身繩，無別縛解",
    "T39n1796_007:0654b29": "法。如天帝釋以微細縛縛阿脩羅王，置忉利",
    "T39n1796_007:0654c01": "天上。起念欲還時，五縛已在其身，若息念",
    "T39n1796_007:0654c02": "時縛自除解。若波旬羂網，復過於此百千倍",
    "T39n1796_007:0654c03": "數，何況業煩惱無為縛等耶？以要言之，若離",
    "T39n1796_007:0654c04": "諸因緣不墮諸法數者乃謂無縛，是為字義。",
    "T39n1796_007:0654c05": "《中論》云「離五陰別有眾生者，則應以陰縛眾",
    "T39n1796_007:0654c06": "生，而實離五陰無眾生。若離五陰別有煩惱",
    "T39n1796_007:0654c07": "者，別應以煩惱縛五陰，而實離五陰無別煩",
    "T39n1796_007:0654c08": "惱。以如是等種種因緣當知無縛，無縛則無",
    "T39n1796_007:0654c09": "解。無縛解故，涅槃即生死、生死即涅槃。」如〈觀",
    "T39n1796_007:0654c10": "縛解品〉中廣說。復次若諸法本來不生乃至",
    "T39n1796_007:0654c11": "如聚沫者，是中誰為能解？誰為所縛？是故諸",
    "T39n1796_007:0654c12": "縛不可得也。「婆字門，一切諸法一切有不可",
    "T39n1796_007:0654c13": "得故」者，梵云婆嚩，此翻為有，有謂三有乃至",
    "T39n1796_007:0654c14": "二十五有等。若見婆字，即知一切諸法皆悉",
    "T39n1796_007:0654c15": "有因緣，眾緣合故說名為有，無決定性。所以",
    "T39n1796_007:0654c16": "者何？若法定有有相，則終無無相，是即為常。",
    "T39n1796_007:0654c17": "如說三世者，未來中有法相，是法來至現在、",
    "T39n1796_007:0654c18": "轉入過去不捨本相，則墮常見。若說定有無，",
    "T39n1796_007:0654c19": "是無必先有今無，是則為斷滅見。因是二見",
    "T39n1796_007:0654c20": "故，遠離佛法。如《中論》破有無中廣明。今觀諸",
    "T39n1796_007:0654c21": "有從緣，即是本不生義，以本不生故無作無",
    "T39n1796_007:0654c22": "行乃至無縛無脫。是故婆字門，以從緣有故，",
    "T39n1796_007:0654c23": "具足一切字門。若具一切字門，即是三昧王",
    "T39n1796_007:0654c24": "三昧，能破廿五有。釋迦牟尼由此義故名為",
    "T39n1796_007:0654c25": "破有法王也。「野字門，一切諸法一切乘不可",
    "T39n1796_007:0654c26": "得故」者，梵云衍那，此翻為乘，亦名為道。如人",
    "T39n1796_007:0654c27": "乘馭舟車，則能任重致遠有所至到。若見野",
    "T39n1796_007:0654c28": "字門，則知一切眾生以種種因緣，趣向生死",
    "T39n1796_007:0654c29": "果報及趣涅槃者各有所乘，亦知無量諸乘",
    "T39n1796_007:0655a01": "悉是佛乘，名為字相。今觀諸法本不生故，即",
    "T39n1796_007:0655a02": "是無行無住、不動不退，是中誰為乘者？當乘",
    "T39n1796_007:0655a03": "何法耶？復次是乘從三有中出至薩婆若，五",
    "T39n1796_007:0655a04": "百由旬無非實處者，欲行何道往詣何處乎？",
    "T39n1796_007:0655a05": "是故一切乘不可得，乃名摩訶衍道。「囉字",
    "T39n1796_007:0655a06": "門，一切諸法離一切塵染故」者，梵云囉逝是",
    "T39n1796_007:0655a07": "塵染義。塵是妄情所行處，故說眼等六情行",
    "T39n1796_007:0655a08": "色等六塵。若見囉字門，則知一切可見聞觸",
    "T39n1796_007:0655a09": "知法皆是塵相，猶如淨衣為塵垢所染，亦如",
    "T39n1796_007:0655a10": "遊塵紛動使太虛昏濁日月不明，是為字相。",
    "T39n1796_007:0655a11": "《中論》以種種門諦求見法，無有見者。若無見",
    "T39n1796_007:0655a12": "者，誰能用見法分別外色、見可見？見法無故，",
    "T39n1796_007:0655a13": "識觸受愛四法皆無。以無愛故，十二因緣分",
    "T39n1796_007:0655a14": "亦無。是故眼見色時即是涅槃相，餘塵例爾。",
    "T39n1796_007:0655a15": "復次以阿字門展轉觀察諸塵，以其本不生",
    "T39n1796_007:0655a16": "故、無造作故，乃至無所乘法及乘者故，當知",
    "T39n1796_007:0655a17": "所可見聞觸知法悉是淨法界，豈以淨法界",
    "T39n1796_007:0655a18": "染污如來六根耶？《鴦掘摩羅經》以佛常眼具",
    "T39n1796_007:0655a19": "足無滅，明見常色，乃至意法亦如是，是囉字",
    "T39n1796_007:0655a20": "門真實義也。「邏字門，一切諸法一切相不可",
    "T39n1796_007:0655a21": "得故」者，梵云邏吃灑，此翻為相。有人言：性相",
    "T39n1796_007:0655a22": "無有差別，如說火性即是熱相。或言：少有差",
    "T39n1796_007:0655a23": "別，性言其體，相言可識。如釋子受持禁戒是",
    "T39n1796_007:0655a24": "其性，剃髮割截染衣是其相。若見邏字門，即",
    "T39n1796_007:0655a25": "知一切法皆悉有相。相復二種：一者總相，謂",
    "T39n1796_007:0655a26": "無常苦空無我相；別謂諸法雖無常無我，而",
    "T39n1796_007:0655a27": "有各各相，如地堅、水濕、火熱、風動等，捨為施",
    "T39n1796_007:0655a28": "相、不悔不惱為持戒相、心不變異為忍相、發",
    "T39n1796_007:0655a29": "勤為精進相、攝心為禪相、無所著為慧相、能",
    "T39n1796_007:0655b01": "成事為方便相、織作生死為世間相、無織為",
    "T39n1796_007:0655b02": "涅槃相等。今觀有為無為法體性皆空，此相",
    "T39n1796_007:0655b03": "與誰為相耶？如《中論．三相品》及《十二門》中廣",
    "T39n1796_007:0655b04": "說。復次淨法界中，百六十心等種種諸相本",
    "T39n1796_007:0655b05": "不生則無造作，無造作故乃至畢竟無塵，無",
    "T39n1796_007:0655b06": "塵故離一切相。以離一切相故，名為諸佛自",
    "T39n1796_007:0655b07": "證三菩提也。「嚩字門，一切諸法語言道斷故」",
    "T39n1796_007:0655b08": "者，梵音嚩劫跛，名為語言。若見嚩字時，即知",
    "T39n1796_007:0655b09": "一切諸法不離語言地，以是諸法無不有因",
    "T39n1796_007:0655b10": "有緣故。若法本來不生則是離諸因緣，是故",
    "T39n1796_007:0655b11": "語言道斷。復次若法是作相則可宣說，無作",
    "T39n1796_007:0655b12": "則語言道斷。若虛空相是有相者則可宣說，",
    "T39n1796_007:0655b13": "以諸法如虛空相亦復無相，是故語言道斷。",
    "T39n1796_007:0655b14": "若法有行有遷變有影像則可宣說，若無行",
    "T39n1796_007:0655b15": "無遷變無影像則語言道斷。乃至諸法若是",
    "T39n1796_007:0655b16": "有相者則可宣說，今一切法離一切相，故不",
    "T39n1796_007:0655b17": "可表示不可授人，是故語言道斷。復次無相",
    "T39n1796_007:0655b18": "亦無定相，當知一切法即相無相、即非相非",
    "T39n1796_007:0655b19": "無相，如彼三目不可思議，是故語言道斷。餘",
    "T39n1796_007:0655b20": "法門例此可知也。「奢字門，一切諸法本性寂",
    "T39n1796_007:0655b21": "故」者，梵云扇底，此翻為寂。如世間凡夫，獲少",
    "T39n1796_007:0655b22": "分恬泊之心止息諠動，亦名為寂。乃至二乘",
    "T39n1796_007:0655b23": "人等，永斷諸行輪迴得涅槃證，亦名為寂。然",
    "T39n1796_007:0655b24": "非本性常寂。所以然者？諸法從本來，常自寂",
    "T39n1796_007:0655b25": "滅相，三界六道何者非是涅槃？無漏智生時，",
    "T39n1796_007:0655b26": "復與凡夫何異？而今獨於其中作滅度想，豈",
    "T39n1796_007:0655b27": "非顛倒耶？又若諸法本性寂者，於四十二地",
    "T39n1796_007:0655b28": "中，何者非是如來地？何者非是凡夫地？若彌",
    "T39n1796_007:0655b29": "勒菩薩以本性寂故得一生記者，一切眾生",
    "T39n1796_007:0655c01": "皆亦應得記。若一切眾生於本性寂中不妨",
    "T39n1796_007:0655c02": "修學凡夫事者，彌勒菩薩亦應修學凡夫事。",
    "T39n1796_007:0655c03": "而今作差別想，豈非戲論耶？若入奢字門時，",
    "T39n1796_007:0655c04": "則知是法平等無有高下，常無所動而無所",
    "T39n1796_007:0655c05": "不為，故云解脫之中多所容受，大般涅槃能",
    "T39n1796_007:0655c06": "建大義，皆以此也。「沙字門，一切諸法性鈍故」",
    "T39n1796_007:0655c07": "者，若梵本存質，當云性同於頑。頑謂猶如木",
    "T39n1796_007:0655c08": "石無所識知、無觸受之義。所云同者，是興喻",
    "T39n1796_007:0655c09": "之言，非一向即同於彼也。又《大品》云「般若無",
    "T39n1796_007:0655c10": "知，自性鈍故」，即與此字門義合。故飾文者存",
    "T39n1796_007:0655c11": "古譯之辭耳。夫自性鈍者，即是極無分別心，",
    "T39n1796_007:0655c12": "不愚不智不慧、無識無智無妄無覺，乃至一",
    "T39n1796_007:0655c13": "切諸法不能動搖，但是一純固金剛地耳。所",
    "T39n1796_007:0655c14": "以然者？如世間人以取捨不妄，故尚智慧而",
    "T39n1796_007:0655c15": "棄愚癡，尊涅槃而賤生死。而今一概本不生，",
    "T39n1796_007:0655c16": "乃至一概本性寂，則誰利誰鈍耶？如彼金剛",
    "T39n1796_007:0655c17": "利刃，以對不堅物故、以偏用一邊故，則名為",
    "T39n1796_007:0655c18": "利。若令所向之處悉是金剛，舉體皆圓不可",
    "T39n1796_007:0655c19": "偏用，則利相同歸於鈍矣。「娑字門，一切諸法",
    "T39n1796_007:0655c20": "一切諦不可得故」者，梵云薩跢也，此翻為諦。",
    "T39n1796_007:0655c21": "諦謂如諸法真相而知不倒不謬，如說「日可",
    "T39n1796_007:0655c22": "令冷、月可令熱。佛說苦諦不可令異。」集真是",
    "T39n1796_007:0655c23": "因，更無異因。因滅則果滅，滅苦之道即是真",
    "T39n1796_007:0655c24": "道，更無餘道。復次《涅槃》云「解苦無苦，是故無",
    "T39n1796_007:0655c25": "苦而有真諦。餘三亦爾」。乃至分別四諦有無",
    "T39n1796_007:0655c26": "量相及一實諦，如〈聖行品〉中說之。是為字門",
    "T39n1796_007:0655c27": "之相。然一切法本不生，乃至畢竟無相故、語",
    "T39n1796_007:0655c28": "言斷故、本性寂故、自性鈍故，當知無見無斷、",
    "T39n1796_007:0655c29": "無證無修。如是見斷證修悉是不思議法界，",
    "T39n1796_007:0656a01": "亦空亦假亦中，不實不妄無定相可示，故云",
    "T39n1796_007:0656a02": "諦不可得。《中論．四諦品》中亦廣辨其義也。「訶",
    "T39n1796_007:0656a03": "字門，一切諸法因不可得故」者，梵云係怛嚩，",
    "T39n1796_007:0656a04": "即是因義。因有六種，及因緣義中因有五種，",
    "T39n1796_007:0656a05": "如《阿毘曇》廣說。若見訶字門，即知一切諸法",
    "T39n1796_007:0656a06": "無不從因緣生，是為字相。以諸法展轉待因",
    "T39n1796_007:0656a07": "成故，當知最後無依，故說無住為諸法本。所",
    "T39n1796_007:0656a08": "以然者？如《中論》以種種門觀諸法因緣悉不",
    "T39n1796_007:0656a09": "生故，當知萬法唯心，心之實相即是一切種",
    "T39n1796_007:0656a10": "智，即是諸佛法界，法界即是諸法之體，不得",
    "T39n1796_007:0656a11": "為因也。以是言之，因亦是法界，緣亦是法界，",
    "T39n1796_007:0656a12": "因緣所生法亦是法界。前說阿字門，從本歸",
    "T39n1796_007:0656a13": "末畢竟到如是處。今亦訶字門，亦從末歸本",
    "T39n1796_007:0656a14": "畢竟到如是處。阿字從本不生生一切法，今",
    "T39n1796_007:0656a15": "亦以無因待為諸法因，終始同歸，則中間旨",
    "T39n1796_007:0656a16": "趣皆可知矣。復次此中旋陀羅尼字輪相者，",
    "T39n1796_007:0656a17": "謂以一字釋一切字義、以一切字釋一字義，",
    "T39n1796_007:0656a18": "以一字義成立一切字義、以一切字義成立",
    "T39n1796_007:0656a19": "一字義，以一字義破一切字義、以一切字義",
    "T39n1796_007:0656a20": "破一字義。如一字一切字者，逆順旋轉例此",
    "T39n1796_007:0656a21": "可知。云何以一字釋一切字？如釋迦字時，但",
    "T39n1796_007:0656a22": "以種種因緣觀本不生，即見無所作義。乃至",
    "T39n1796_007:0656a23": "釋訶字時，亦以種種因緣觀本不生，即見無",
    "T39n1796_007:0656a24": "因義。云何以一切字釋一字？如釋阿字門時，",
    "T39n1796_007:0656a25": "以種種因緣觀無造作，即見本不生義。乃至",
    "T39n1796_007:0656a26": "以種種因緣觀諸法無因，即見本不生義。餘",
    "T39n1796_007:0656a27": "字例爾，當廣說之。云何一切字成立一字？謂",
    "T39n1796_007:0656a28": "一切法本不生，以無作故、如虛空無相故、無",
    "T39n1796_007:0656a29": "行故、無合故，乃至無因故。云何一字成一切",
    "T39n1796_007:0656b01": "字？謂一切法無作，以其本不生故，乃至一切",
    "T39n1796_007:0656b02": "法無因，以其本不生故。云何以一切字破一",
    "T39n1796_007:0656b03": "字？如人執諸法有本有生，應破彼言：若諸法",
    "T39n1796_007:0656b04": "離於造作而云有生者，是義不然。乃至若諸",
    "T39n1796_007:0656b05": "法因不可得而云有生者，是義不然。云何一",
    "T39n1796_007:0656b06": "字破一切字？如人執有造作，應破彼言：若諸",
    "T39n1796_007:0656b07": "法本不生義已成立而云有作，是義不然。乃",
    "T39n1796_007:0656b08": "至執有因者，亦破彼言：若諸法本不生義已",
    "T39n1796_007:0656b09": "成立而云有因，是義不然。云何逆順旋轉？",
    "T39n1796_007:0656b10": "所謂若法本來不生則無造作，若無造作則",
    "T39n1796_007:0656b11": "如虛空無相，若如虛空無相即無有行，若",
    "T39n1796_007:0656b12": "無所行則無有合，若無有合則無遷變，乃",
    "T39n1796_007:0656b13": "至若無因者當知法本不生，是名為順。若法",
    "T39n1796_007:0656b14": "無因則諦不可得，若諦不可得則自性鈍，若",
    "T39n1796_007:0656b15": "是自性鈍者當知本性寂，若本寂者當知無",
    "T39n1796_007:0656b16": "相，乃至若本不生者當知無因。如是八種義",
    "T39n1796_007:0656b17": "門自在旋轉說之。復次今言一切法者，是總",
    "T39n1796_007:0656b18": "相耳。若依《摩訶般若經》，色乃至一切種智，一",
    "T39n1796_007:0656b19": "一別異說之，義則無量。又一一門，當約〈真言",
    "T39n1796_007:0656b20": "住心品〉中淺深之相次第分別，以字門轉故",
    "T39n1796_007:0656b21": "義亦不同。以是義故，能出生百千萬億旋陀",
    "T39n1796_007:0656b22": "羅尼也。復次如來一切言說無非真言故，當",
    "T39n1796_007:0656b23": "以如是字義普入一切脩多羅。是故《智度論》",
    "T39n1796_007:0656b24": "云「菩薩若一切語中聞阿字，即時隨義，知所",
    "T39n1796_007:0656b25": "謂一切法從初來不生相阿提，秦言初。阿耨波陀，秦言不生。若聞",
    "T39n1796_007:0656b26": "羅字，即隨義知一切法離相羅字，秦言垢。若聞波",
    "T39n1796_007:0656b27": "字，即時知一切法入第一義中波羅末陀，秦言第一義。若",
    "T39n1796_007:0656b28": "聞遮字，即時知一切行皆非行遮利夜，秦言行。若聞那",
    "T39n1796_007:0656b29": "字，即知一切法不得不失、不來不去那，秦言不。」如",
    "T39n1796_007:0656c01": "彼論〈四念處品〉中廣說。復次一切名言中有",
    "T39n1796_007:0656c02": "阿聲者悉入阿字門，有迦聲者悉入迦字門，",
    "T39n1796_007:0656c03": "乃至有訶聲者悉入訶字門。是故一字門中",
    "T39n1796_007:0656c04": "具無量義，非從訶字門中但有無因義也。餘",
    "T39n1796_007:0656c05": "字門當知例爾。且如娑哆也是諦義，是故經",
    "T39n1796_007:0656c06": "云「娑字門，一切諸法諦不可得。」又娑哆是著",
    "T39n1796_007:0656c07": "義，是故供養法中云「娑字門，一切諸法無染",
    "T39n1796_007:0656c08": "著。」又如婆嚩是有義，是故經云「婆字門，一切",
    "T39n1796_007:0656c09": "諸法有不可得。」又婆嚩娜是觀義，是故供養",
    "T39n1796_007:0656c10": "法中云「婆字門，一切法離諸觀。」餘皆放此。",
    "T39n1796_007:0656c11": "所以《大品經》及《花嚴．入法界品》皆說四十二",
    "T39n1796_007:0656c12": "字門。《涅槃．文字品》、《文殊所問經》、《大集．陀羅尼",
    "T39n1796_007:0656c13": "自在王品》各釋悉曇字母，與此經所說其義",
    "T39n1796_007:0656c14": "或同。若得此意，則諸經冷然懸會，無所違妨",
    "T39n1796_007:0656c15": "也。復次一一字門皆言不可得者，為明中道",
    "T39n1796_007:0656c16": "義故。今且寄車字門說之。如觀鏡中面像，以",
    "T39n1796_007:0656c17": "本質為因、淨鏡為緣，有影復現為見為是",
    "T39n1796_007:0656c18": "所生之法。妍蚩之相現前不謬故名為有，以",
    "T39n1796_007:0656c19": "種種方便推求都不可得是名為空，此有此",
    "T39n1796_007:0656c20": "空皆不出鏡體即一名中。三相不同而同、不",
    "T39n1796_007:0656c21": "異而異，是故世間論者不能思議。今真言門",
    "T39n1796_007:0656c22": "亦爾，以觀心為因、三密為緣，普門海會現前",
    "T39n1796_007:0656c23": "不謬故名為有，以種種門推求都不可得是",
    "T39n1796_007:0656c24": "名為空，此有此空皆不出法界故說為中。三",
    "T39n1796_007:0656c25": "諦不同而同、不異而異，一切方便乘人不能",
    "T39n1796_007:0656c26": "思議。餘法門例皆如此，不可遍舉也。經云「祕",
    "T39n1796_007:0656c27": "密主！仰壤儜曩莾，於一切三昧自在，速能成",
    "T39n1796_007:0656c28": "辦諸事，所為義利皆悉成就」者，於迦遮吒多",
    "T39n1796_007:0656c29": "波五類聲中，復各有五字，其第一至第四字",
    "T39n1796_007:0657a01": "皆是慧門，已如前說。第五字皆是證門，今合",
    "T39n1796_007:0657a02": "說之。梵書以此五字皆同圓點，且如迦佉哦",
    "T39n1796_007:0657a03": "伽四字增加至第十一聲，皆於首上安點。若",
    "T39n1796_007:0657a04": "欲除去此點，而於次後字上累加仰字等，其",
    "T39n1796_007:0657a05": "字即與有點不殊。又梵字十二聲中，第一是",
    "T39n1796_007:0657a06": "本體故，即次第二字是行，第三以去以諸畫",
    "T39n1796_007:0657a07": "增加者皆名三昧，第十一其上安點是證，第",
    "T39n1796_007:0657a08": "十二傍置二點是般涅槃。若此仰字，能遍智",
    "T39n1796_007:0657a09": "慧三昧聲故，當知即是大空義，是故別說，不",
    "T39n1796_007:0657a10": "與前字相合論也。《涅槃經》此五字亦具明字",
    "T39n1796_007:0657a11": "義。今毘盧遮那宗，寄此五字以明大空。大空",
    "T39n1796_007:0657a12": "是證處，無法可說，故但以圓點表之。又此圓",
    "T39n1796_007:0657a13": "點雖自體無門，而遍一切法門，如虛空遠離",
    "T39n1796_007:0657a14": "眾相而含萬像。是故一切字門若加空點者，",
    "T39n1796_007:0657a15": "具自在之用，悉能成辦諸事也。且如阿字門",
    "T39n1796_007:0657a16": "無生妙慧，一切眾生等共有之，但以不自證",
    "T39n1796_007:0657a17": "知故，如貧女寶藏不能得其勢力。發行時如",
    "T39n1796_007:0657a18": "方便開發，入證時如寶藏現前，爾時隨意受",
    "T39n1796_007:0657a19": "用所求必獲，故云加此空點者諸有義利皆",
    "T39n1796_007:0657a20": "得成就也。次世尊說偈中「真言三昧門，圓滿",
    "T39n1796_007:0657a21": "一切願」者，具存梵本應於真言之下更加道",
    "T39n1796_007:0657a22": "字，加行人一緣住於阿字，即名阿字三昧。此",
    "T39n1796_007:0657a23": "阿字三昧，即是開心明道門，餘一切字亦如",
    "T39n1796_007:0657a24": "是。一切願者，梵云薩嚩奢，是心所祈願之願。",
    "T39n1796_007:0657a25": "謂諸眾生修此三昧門者，一切志求皆得圓",
    "T39n1796_007:0657a26": "滿。此願圓滿時，即是諸如來不思議果也。常",
    "T39n1796_007:0657a27": "住之果無師之慧，猶能給與眾生，何況世間",
    "T39n1796_007:0657a28": "悉地之願耶？復次如來一一三昧門聲字實",
    "T39n1796_007:0657a29": "相，有佛無佛法如是故。即是故不流，即是如",
    "T39n1796_007:0657b01": "來本地法身。為欲以此法身遍施眾生故，還",
    "T39n1796_007:0657b02": "以自在神力加持如是法爾聲字，故此聲字",
    "T39n1796_007:0657b03": "是諸佛加持之身。此加持之身，即能普作",
    "T39n1796_007:0657b04": "隨類之身無所不在，當知加持聲字亦復如",
    "T39n1796_007:0657b05": "是。是故行者但一心諦緣觀此聲字，自當見",
    "T39n1796_007:0657b06": "佛加持身。若見加持身即見本地法身，若見",
    "T39n1796_007:0657b07": "本地法身時即是行者自身，故此一一門",
    "T39n1796_007:0657b08": "即是如來不思議果，不從別處來也。「具足眾",
    "T39n1796_007:0657b09": "勝願，真言決定義」者，具存梵本，當云具一切",
    "T39n1796_007:0657b10": "所有勝願，真言決定實義。此中勝願，梵云嚩",
    "T39n1796_007:0657b11": "嚧，是具足種種功德。所謂三昧、總持、力、無畏",
    "T39n1796_007:0657b12": "等，所願已滿、所求悉備之義，與前願字梵音",
    "T39n1796_007:0657b13": "各殊。所云決定者，且如阿字門，若聲若字舉",
    "T39n1796_007:0657b14": "體不生，聲字之義即全舉體不生。若證時，還",
    "T39n1796_007:0657b15": "只證此不生，中間更無間雜亦無異路。若見",
    "T39n1796_007:0657b16": "此真實義時，假使十方諸佛同時現前，說種",
    "T39n1796_007:0657b17": "種相似波羅蜜欲令改易其心，然亦不生疑",
    "T39n1796_007:0657b18": "惑，故云決也。復次具足眾勝願者，是如來",
    "T39n1796_007:0657b19": "十世界微塵數內證功德，以決定故，一一皆",
    "T39n1796_007:0657b20": "成金剛印。從此自證身復起加持身，故云「超",
    "T39n1796_007:0657b21": "越於三世」。「無垢同虛空」者，即是淨無垢不思",
    "T39n1796_007:0657b22": "議心地也，以大方便，於此地上畫作普門漫",
    "T39n1796_007:0657b23": "荼羅。故經次云「住不思議心，起作諸事業」，梵",
    "T39n1796_007:0657b24": "本具云心地，以偈中五字成句，不可累書。然",
    "T39n1796_007:0657b25": "地即是心體，故但云住不思議心也。真言三",
    "T39n1796_007:0657b26": "昧門中，雖有如是不思議果德，堪能周給一",
    "T39n1796_007:0657b27": "國等賜眾生。若諸眾生不能生難遭想、供養",
    "T39n1796_007:0657b28": "修行，譬如王膳盈前無心飲噉，則諸佛其若",
    "T39n1796_007:0657b29": "云何？故經次云「若到修行地，授不思議果」，此",
    "T39n1796_007:0657c01": "修行地即是淨菩提心初法明門。例如聲聞",
    "T39n1796_007:0657c02": "見諦以後，復入修道位也。此菩薩於百字明",
    "T39n1796_007:0657c03": "門中，各見蓮花胎藏漫荼羅世界海，其莊嚴",
    "T39n1796_007:0657c04": "相皆悉不同。先從佉字門大空輪中，以訶字",
    "T39n1796_007:0657c05": "門起大風輪，次於其上以嚩字門起香水海，",
    "T39n1796_007:0657c06": "次於其上以阿字門起金剛地、金剛輪山，餘",
    "T39n1796_007:0657c07": "如《花嚴經》說。於此百蓮花藏一一世界菩提",
    "T39n1796_007:0657c08": "漫荼羅，各有十世界諸菩薩金剛等以為眷",
    "T39n1796_007:0657c09": "屬。此瑜伽者能不起于座，悉至如是諸佛會",
    "T39n1796_007:0657c10": "中，亦能次第詢求諸善知識，故云初地菩薩",
    "T39n1796_007:0657c11": "化滿百佛國也，非起見之而已。亦能以此百",
    "T39n1796_007:0657c12": "蓮花藏轉作自身。至於初地牙莖花庖等十",
    "T39n1796_007:0657c13": "心滿時，一明門中開出十解脫門成千世界，",
    "T39n1796_007:0657c14": "皆是隨分蒙授不思議果。至十一地畔，於虛",
    "T39n1796_007:0657c15": "空雲海明門中，一一皆見蓮花藏莊嚴世界",
    "T39n1796_007:0657c16": "性相形類展轉不同，用作自身自在無礙，是",
    "T39n1796_007:0657c17": "名不思議果滿也。次有二偈，勸信印成，故云",
    "T39n1796_007:0657c18": "「是第一真實，諸佛所開示。」此中開示，即是佛",
    "T39n1796_007:0657c19": "之知見，與《法花》義同。次半偈云「若知此法教",
    "T39n1796_007:0657c20": "者，當獲諸悉地。」是引諸佛道同勸信世諦。若",
    "T39n1796_007:0657c21": "真言行者，明解此法教中次第方便，以必定",
    "T39n1796_007:0657c22": "信如說修行，當得成就一切悉地。若為此說",
    "T39n1796_007:0657c23": "不然，是十方三世佛有違負本誓欺誑眾生",
    "T39n1796_007:0657c24": "罪也。次一偈勸住真諦。然此悉曇字母，幼",
    "T39n1796_007:0657c25": "童皆亦誦持，至於護摩供養等，韋陀世仙亦",
    "T39n1796_007:0657c26": "皆共作。而今此真言門所以獨成祕密者，以",
    "T39n1796_007:0657c27": "真實義所加持耳。若但口誦真言而不思惟",
    "T39n1796_007:0657c28": "其義，只可成世間義利，豈得成金剛體性乎？",
    "T39n1796_007:0657c29": "故偈云「最勝真實聲，真言真言相，行者諦思",
    "T39n1796_007:0658a01": "惟，得成不壞句」。此聲即是真言門語密之體，",
    "T39n1796_007:0658a02": "如阿聲中第一真實義，所謂本不生也。初云",
    "T39n1796_007:0658a03": "真言，梵本以多聲呼之即是，即是總指百字",
    "T39n1796_007:0658a04": "門世諦字輪之相。次云真言相者，是此真言",
    "T39n1796_007:0658a05": "實相也。即此真言實相，由諦思惟故，一一皆",
    "T39n1796_007:0658a06": "入蓮花臺。句是迹息之處也。經云「爾時執金",
    "T39n1796_007:0658a07": "剛祕密主白佛言：希有。世尊！佛說不思議真",
    "T39n1796_007:0658a08": "言相道法」者，如聲聞法，解脫之中無有文字。",
    "T39n1796_007:0658a09": "而維摩詰不離文字說解脫相，故名不思議",
    "T39n1796_007:0658a10": "解脫。今此字輪亦爾，即以無相法身作種種",
    "T39n1796_007:0658a11": "聲字、種種聲字作無相法身，故名不可思議",
    "T39n1796_007:0658a12": "真言相也。「不共一切聲聞緣覺，亦非普為一",
    "T39n1796_007:0658a13": "切眾生」者，此經是法王祕寶，不妄示卑賤之",
    "T39n1796_007:0658a14": "人。如釋迦出世四十餘年，因舍利弗等慇勤三",
    "T39n1796_007:0658a15": "請，方為略說妙法蓮花義。今此本地之身，又",
    "T39n1796_007:0658a16": "是妙法蓮花寂深祕處，故〈壽量品〉云「常在靈",
    "T39n1796_007:0658a17": "鷲山，及餘諸住處」，乃至「我淨土不毀，而眾見",
    "T39n1796_007:0658a18": "燒盡」，即此宗瑜伽之意耳。又因補處菩薩慇",
    "T39n1796_007:0658a19": "勤三請，方為說之。苟無頓悟之機，則不入其",
    "T39n1796_007:0658a20": "手，故不普為於一切眾生。亦是領前偈中到",
    "T39n1796_007:0658a21": "修行地方授不思議果，次云領解勸信印成",
    "T39n1796_007:0658a22": "二偈，故云「若信此真言道者，諸功德法皆當",
    "T39n1796_007:0658a23": "滿足。」若滿足時，即是具足眾勝願也。已上廣",
    "T39n1796_007:0658a24": "說真言支分竟。執金剛復承躡上文，請佛次",
    "T39n1796_007:0658a25": "說入漫荼羅所須次第。世尊說偈中，先答奉",
    "T39n1796_007:0658a26": "食香花等及與眾寶瓶二句，總名供養支分",
    "T39n1796_007:0658a27": "也。就諸供養具中，先明獻花。凡所奉獻，各隨",
    "T39n1796_007:0658a28": "諸尊性類及漫荼羅方位等一一善分別之，",
    "T39n1796_007:0658a29": "當令色香味觸適悅人心。其水陸不祥諸花，",
    "T39n1796_007:0658b01": "但可作折伏用耳。白黃赤三色中，如來部類",
    "T39n1796_007:0658b02": "當用白色，蓮花眷屬以黃色，金剛眷屬以赤",
    "T39n1796_007:0658b03": "色。復次當如漫荼羅方位，圓壇者以白，方壇",
    "T39n1796_007:0658b04": "者以黃，三角壇者以赤。復次諸佛用白，諸菩",
    "T39n1796_007:0658b05": "薩以黃，諸世天以赤。其餘香等，亦當准傍此",
    "T39n1796_007:0658b06": "意，兼採蘇悉地、瞿醯等文用之，不可備載也。",
    "T39n1796_007:0658b07": "鉢頭摩，是紅蓮花。凡青赤白蓮等水生諸花，",
    "T39n1796_007:0658b08": "皆可通獻諸尊也。「龍花奔那伽」者，此奔那伽",
    "T39n1796_007:0658b09": "是龍樹花。彌勒世尊於此樹下成佛。其直云",
    "T39n1796_007:0658b10": "龍花者，是龍中所尚之花，西方頗有其種。其",
    "T39n1796_007:0658b11": "計薩囉花、末利花、得蘗羅花、瞻蔔花、無憂花、",
    "T39n1796_007:0658b12": "底羅劍花、鉢吒羅花、娑羅樹花，皆是天竺所",
    "T39n1796_007:0658b13": "有，此方不可具識。經云「是等鮮妙花」者，梵本",
    "T39n1796_007:0658b14": "兼有或聲。謂此等諸花皆可通用，故舉以為",
    "T39n1796_007:0658b15": "例。然或餘方所有、彼方所無，但使人心所好、",
    "T39n1796_007:0658b16": "世間以為吉祥者，皆可供養，當一一存意善",
    "T39n1796_007:0658b17": "分別之。「採集以為鬘」者，謂錯雜莊嚴，或綴或",
    "T39n1796_007:0658b18": "結，以行人慇淨淳厚心故，則令諸尊歡喜護",
    "T39n1796_007:0658b19": "念也。次明塗香。其旃檀、青木、欝金、妬路婆",
    "T39n1796_007:0658b20": "草，是西方苜蓿香，與此間苜蓿香稍異也。「及",
    "T39n1796_007:0658b21": "餘妙塗香」，如沈水、甘松、丁香、桂心、西方荳蔻、",
    "T39n1796_007:0658b22": "香附子等，如蘇悉地、瞿醯中說。又云其塗香",
    "T39n1796_007:0658b23": "中勿用眾生身分及與紫礦并虫食等，當取",
    "T39n1796_007:0658b24": "淨好者以水研之。若獻佛，當用新好欝金或",
    "T39n1796_007:0658b25": "黑沈香，和以龍腦。蓮花眷屬當以白檀，金剛",
    "T39n1796_007:0658b26": "眷屬亦當以白檀，自餘諸尊隨意而合用之，",
    "T39n1796_007:0658b27": "隨所合香皆置龍腦也。次明焚香，當用沈水",
    "T39n1796_007:0658b28": "香、松香、嚩藍香、龍腦香，白檀香西方名為麼",
    "T39n1796_007:0658b29": "囉庾，是山名，即《智論》所云「除摩梨山，更無",
    "T39n1796_007:0658c01": "出旃檀處」是也。白膠香，是娑羅樹汁。室利嚩",
    "T39n1796_007:0658c02": "塞迦香者，似此方薰陸香。室利是具德吉祥",
    "T39n1796_007:0658c03": "義，言此香乃至天神皆悉愛樂，故以為稱也。",
    "T39n1796_007:0658c04": "「及餘焚香類，芬馥世稱美」者，亦如上說。瞿醯",
    "T39n1796_007:0658c05": "云「燒香用白檀、沈水相和，供養佛類。其樹汁",
    "T39n1796_007:0658c06": "香，供養蓮花類。黑沈及安悉，供養金剛類。」或",
    "T39n1796_007:0658c07": "依彼法作香，普遍和合以獻諸尊。「應當隨法",
    "T39n1796_007:0658c08": "教」者，謂以真言密印去垢加持等，如供養次",
    "T39n1796_007:0658c09": "第中說。自餘塗香及花等，例此可知。次云「依",
    "T39n1796_007:0658c10": "教獻諸食」者，如經大本中，諸食供等各有修",
    "T39n1796_007:0658c11": "治方便。至於深密之意，一一與法門相應。此",
    "T39n1796_007:0658c12": "方既不具，但依蘇悉地等如法造作結護加",
    "T39n1796_007:0658c13": "持，即名依教也。乳糜者，西方粥有多種，或以",
    "T39n1796_007:0658c14": "烏麻汁、或以諸豆并諸藥味，如《十誦》藥法等",
    "T39n1796_007:0658c15": "文廣明。然最以乳糜為上。凡獻食時，當更加",
    "T39n1796_007:0658c16": "以蘇沙糖等，令色味兼具，而先奉之也。又西",
    "T39n1796_007:0658c17": "方飯有多種，亦以酪飯為上。獻此食時，應配",
    "T39n1796_007:0658c18": "以沙糖鹽薑諸味，又當奉羹，依彼方造食之",
    "T39n1796_007:0658c19": "法，或隨國俗所用也。歡喜丸，應以蘇煮諸餅，",
    "T39n1796_007:0658c20": "糅以眾味及三種辛藥等，令種種莊嚴。漫荼",
    "T39n1796_007:0658c21": "迦，是此方薄餅。其葉餅是天竺餅法，以糖蜜",
    "T39n1796_007:0658c22": "諸味和麵蘇油煮之，至為甘美。沙糖餅者，此",
    "T39n1796_007:0658c23": "沙糖名為蹇荼，狀如益洲所出者，而色甚鮮",
    "T39n1796_007:0658c24": "白，觸之便碎，用此和水。先以麵作餅，數漬其",
    "T39n1796_007:0658c25": "中，然後食之。淨妙，謂務令精潔，使色香兼備",
    "T39n1796_007:0658c26": "也。布利迦，譯云著󱉊餅，以種種上味和合，為",
    "T39n1796_007:0658c27": "鑑作之。間穴餅有二種，或刺為孔穴、或狀",
    "T39n1796_007:0658c28": "如亂絲重重間穴，加以眾味也。末塗失囉餅，",
    "T39n1796_007:0658c29": "亦著󱉊，兼以糖蜜塗之。󰺞諾迦餅，用起麵作",
    "T39n1796_007:0659a01": "之著鑑，以蘇油煮，狀如水上浮泡，甚可愛也。",
    "T39n1796_007:0659a02": "無憂，是卷緣沙糖餅。播鉢吒食，是不起麵𩛞𩜶。",
    "T39n1796_007:0659a03": "「如是諸肴膳」者，又謂隨諸方國所有上味",
    "T39n1796_007:0659a04": "及珍妙果，隨意獻之也。其白糖、石蜜、沙糖、蘇",
    "T39n1796_007:0659a05": "蜜又各別置之。「種種諸漿飲」者，西方漿法甚",
    "T39n1796_007:0659a06": "多，皆雜以香藥，美而愈疾。及蒲陶等諸非時",
    "T39n1796_007:0659a07": "漿，如《毘尼》所說。其食乳酪，亦用畢撥或龍腦",
    "T39n1796_007:0659a08": "等，如醫明食法為之。大抵西方造食及飲噉",
    "T39n1796_007:0659a09": "先後次第，多依藥術，有養性防身之功，故多",
    "T39n1796_007:0659a10": "盡其天年、鮮夭死之患也。凡置食處，當以塗",
    "T39n1796_007:0659a11": "香周遍塗之，置食院內，遍布蓮荷葉或芭蕉",
    "T39n1796_007:0659a12": "葉等令使周遍。無，應用新淨白疊或淨布，極",
    "T39n1796_007:0659a13": "以淨水浣濯，以香遍塗。布食時，上首諸尊當",
    "T39n1796_007:0659a14": "增加之，謂中胎藏毘盧遮那，第二院觀音、金",
    "T39n1796_007:0659a15": "剛手，次院文殊等四菩薩，外院釋迦牟尼及",
    "T39n1796_007:0659a16": "所奉本尊等。假令餘位置一分者，上首諸尊",
    "T39n1796_007:0659a17": "當二分。或餘位置二分，瞿醯云「漫荼羅主當",
    "T39n1796_007:0659a18": "數倍加之」。雖有此階降不同，然上自諸佛下",
    "T39n1796_007:0659a19": "至世間鬼神，皆應等心供養，務令豐厚均等",
    "T39n1796_007:0659a20": "也。乃至不辦者，但當供養部主。或置食內院，",
    "T39n1796_007:0659a21": "運心供養一切諸尊。所奉香花等，例此可知",
    "T39n1796_007:0659a22": "也。次說奉獻燈明者，香油之類甚多，謂薝蔔",
    "T39n1796_007:0659a23": "香油、蘇摩那花香油等。凡作香油法，當取新",
    "T39n1796_007:0659a24": "花如作鬘法穿之，懸置日中承以油器，以物",
    "T39n1796_007:0659a25": "取油，於花上灌之，令還墮油中，又復取而",
    "T39n1796_007:0659a26": "灌之。如是周而復始，從日出至日入乃停。明",
    "T39n1796_007:0659a27": "日又取新花作之如前，令此油香氣與此花",
    "T39n1796_007:0659a28": "香氣均等，然後止也。其獻食及燈明等諸器，",
    "T39n1796_007:0659a29": "以眾寶為上。若不能辦，用銀銅等，乃至新淨",
    "T39n1796_007:0659b01": "瓦器亦得充事也。「四方繒幡蓋」者，若有財力，",
    "T39n1796_007:0659b02": "當於一一尊所各別置之，亦以雜寶為上。若",
    "T39n1796_007:0659b03": "不能辦，綵乃至繪畫，畫時當用淨物，不得用",
    "T39n1796_007:0659b04": "膠等也。若不能廣造者，下至四方各置一蓋。",
    "T39n1796_007:0659b05": "門標鈴鐸等，皆隨力分作種種莊嚴，兼准約",
    "T39n1796_007:0659b06": "〈入祕密漫荼羅品〉中所示之相。",
    "T39n1796_007:0659b07": "大毘盧遮那成佛經疏卷第七"
}