{
    "T31n1598_005:0405c20": "攝大乘論釋卷第五",
    "T31n1598_005:0405c22": "無性菩薩造",
    "T31n1598_005:0405c23": "三藏法師玄奘奉　詔譯",
    "T31n1598_005:0405c24": "所知相分第三之二",
    "T31n1598_005:0405c25": "論曰。復次云何得知如。依他起自性。遍計所",
    "T31n1598_005:0405c26": "執自性。顯現而非稱體。由名前覺無稱體相",
    "T31n1598_005:0405c27": "違故。由名有眾多多體相違故。由名不決定",
    "T31n1598_005:0405c28": "雜體相違故。此中有二頌。",
    "T31n1598_005:0405c29": "　由名前覺無　　多名不決定",
    "T31n1598_005:0406a01": "　成稱體多體　　雜體相違故",
    "T31n1598_005:0406a02": "　法無而可得　　無染而有淨",
    "T31n1598_005:0406a03": "　應知如幻等　　亦復似虛空",
    "T31n1598_005:0406a04": "釋曰。如依他起。遍計所執分雖顯現可得。而",
    "T31n1598_005:0406a05": "非稱彼體。為顯此義故。說由名前覺無等。若",
    "T31n1598_005:0406a06": "依他起與遍計所執同一相者。離取其名於",
    "T31n1598_005:0406a07": "遍計所執應生其覺。如不可說自所領受。現",
    "T31n1598_005:0406a08": "量所得依他起中。不待於名而生其覺。既無",
    "T31n1598_005:0406a09": "此事。故依他起遍計所執。其體相稱與理相",
    "T31n1598_005:0406a10": "違。由名有眾多多體相違故者。由意解力。",
    "T31n1598_005:0406a11": "依他起中計度於義。於一義中立眾多名。如",
    "T31n1598_005:0406a12": "尼犍荼。書一物立多名。於一牛上立種種",
    "T31n1598_005:0406a13": "名。非於一物有多自性。而不相違故。依他起",
    "T31n1598_005:0406a14": "遍計所執不同一相。由名不決定。雜體相違",
    "T31n1598_005:0406a15": "故者。於多物類隨其所欲建立一名。又一種",
    "T31n1598_005:0406a16": "名。隨處隨時別目諸義。若名與義同一相者。",
    "T31n1598_005:0406a17": "義應相雜。既無此事故不如名而有其義。於",
    "T31n1598_005:0406a18": "伽他中。初一伽他。以句略攝上所說義。易",
    "T31n1598_005:0406a19": "受持故。後一伽他就遍計所執及圓成實。釋",
    "T31n1598_005:0406a20": "通疑難。",
    "T31n1598_005:0406a21": "論曰。復次何故如所顯現。實無所有而依他",
    "T31n1598_005:0406a22": "起自性非一切。一切都無所有。此若無者。圓",
    "T31n1598_005:0406a23": "成實自性亦無所有。此若無者。則一切皆無。",
    "T31n1598_005:0406a24": "若依他起及圓成實自性無有。應成無有染",
    "T31n1598_005:0406a25": "淨過失。既現可得雜染清淨。是故不應一切",
    "T31n1598_005:0406a26": "皆無。此中有頌。",
    "T31n1598_005:0406a27": "　若無依他起　　圓成實亦無",
    "T31n1598_005:0406a28": "　一切種若無　　恒時無染淨",
    "T31n1598_005:0406a29": "釋曰。非一切都無所有者。非一切種顯現所",
    "T31n1598_005:0406b01": "依所緣根本都無所有。又一切者。謂一切時。",
    "T31n1598_005:0406b02": "圓成實自性亦無所有者。若無雜染清淨亦",
    "T31n1598_005:0406b03": "無。問二性若無。圓成實性最應成就。何故",
    "T31n1598_005:0406b04": "言無。答自性清淨。圓成實性可爾。離垢清",
    "T31n1598_005:0406b05": "淨。圓成實性不爾。頌文易了不須重釋。",
    "T31n1598_005:0406b06": "論曰。諸佛世尊於大乘中說方廣教。彼教中",
    "T31n1598_005:0406b07": "言。云何應知遍計所執自性。應知異門說無",
    "T31n1598_005:0406b08": "所有。云何應知依他起自性。應知譬如幻焰",
    "T31n1598_005:0406b09": "夢像光影谷響水月變化。云何應知圓成實",
    "T31n1598_005:0406b10": "自性。應知宣說四清淨法。何等名為四清淨",
    "T31n1598_005:0406b11": "法。一者自性清淨。謂真如空實際無相勝義",
    "T31n1598_005:0406b12": "法界。二者離垢清淨。謂即此離一切障垢。三",
    "T31n1598_005:0406b13": "者得此道清淨。謂一切菩提分法波羅蜜多",
    "T31n1598_005:0406b14": "等。四者生此境清淨。謂諸大乘妙正法教。由",
    "T31n1598_005:0406b15": "此法教清淨緣故。非遍計所執自性。最淨法",
    "T31n1598_005:0406b16": "界等流性故。非依他起自性。如是四法總攝",
    "T31n1598_005:0406b17": "一切清淨法盡。此中有二頌。",
    "T31n1598_005:0406b18": "　幻等說於生　　說無計所執",
    "T31n1598_005:0406b19": "　若說四清淨　　是謂圓成實",
    "T31n1598_005:0406b20": "　自性與離垢　　清淨道所緣",
    "T31n1598_005:0406b21": "　一切清淨法　　皆四相所攝",
    "T31n1598_005:0406b22": "釋曰。大乘教中。欲方便說三種自性。故先為",
    "T31n1598_005:0406b23": "問應知異門。說無所有者。說遍計所執即是",
    "T31n1598_005:0406b24": "異門。說無所有畢竟無故。依他起性如幻焰",
    "T31n1598_005:0406b25": "等義之差別次後當說。自性清淨者。謂此自",
    "T31n1598_005:0406b26": "性異生位中亦是清淨。謂真如者性無變故。",
    "T31n1598_005:0406b27": "是一切法平等共相。即由此故。聖教中說一",
    "T31n1598_005:0406b28": "切有情有如來藏。空者。謂於依他起上遍計",
    "T31n1598_005:0406b29": "所執。永無所顯真實理性。言實際者真故名",
    "T31n1598_005:0406c01": "實。究竟名際。際聲即是邊際言故。如弓邊際。",
    "T31n1598_005:0406c02": "言無相者。永離一切色等相故。言勝義者。即",
    "T31n1598_005:0406c03": "是勝智所證義故。言法界者。謂是一切淨法",
    "T31n1598_005:0406c04": "因故。此法界聲是法界因。言如金界等離垢",
    "T31n1598_005:0406c05": "清淨。其文易了不須重釋。得此道清淨者。是",
    "T31n1598_005:0406c06": "能證得離垢真如清淨道義。言菩提者。永斷",
    "T31n1598_005:0406c07": "煩惱及所知障。無垢無礙智為自性。隨順彼",
    "T31n1598_005:0406c08": "故說名為分。即念住等三十七品。及與十種",
    "T31n1598_005:0406c09": "波羅蜜多。波羅蜜多後當廣說。等者。等取一",
    "T31n1598_005:0406c10": "切聖道。生此境清淨者。此即此前菩提分等",
    "T31n1598_005:0406c11": "所說聖道。餘文二頌其義易了。不須重釋。",
    "T31n1598_005:0406c12": "論曰。復次何緣如經所說。於依他起自性說",
    "T31n1598_005:0406c13": "幻等喻。於依他起自性。為除他虛妄疑故。他",
    "T31n1598_005:0406c14": "復云何於依他起自性有虛妄疑。由他於此",
    "T31n1598_005:0406c15": "有如是疑。云何實無有義而成所行境界。為",
    "T31n1598_005:0406c16": "除此疑說幻事喻。云何無義心心法轉。為除",
    "T31n1598_005:0406c17": "此疑說陽焰喻。云何無義有愛非愛受用差",
    "T31n1598_005:0406c18": "別。為除此疑說所夢喻。云何無義。淨不淨",
    "T31n1598_005:0406c19": "業愛非愛果差別而生。為除此疑說影像喻。",
    "T31n1598_005:0406c20": "云何無義種種識轉。為除此疑說光影喻。云",
    "T31n1598_005:0406c21": "何無義種種戲論言說而轉。為除此疑說谷",
    "T31n1598_005:0406c22": "響喻。云何無義而有實取諸三摩地所行境",
    "T31n1598_005:0406c23": "轉。為除此疑說水月喻。云何無義有諸菩薩",
    "T31n1598_005:0406c24": "無顛倒心。為辨有情諸利樂事故思受生。為",
    "T31n1598_005:0406c25": "除此疑說變化喻。釋曰。虛妄疑者。於虛妄",
    "T31n1598_005:0406c26": "義所起諸疑。云何無義遍計度時。分明顯現",
    "T31n1598_005:0406c27": "似所行境。為遮此疑說幻事喻。如實無象而",
    "T31n1598_005:0406c28": "有幻象所緣境界。依他起性亦復如是。雖無",
    "T31n1598_005:0406c29": "色等所緣六處。遍計度時似有所緣六處顯",
    "T31n1598_005:0407a01": "現。又如陽焰於飄動時實無有水而有水覺",
    "T31n1598_005:0407a02": "外器世間亦復如是。又如夢中睡眠所起。心",
    "T31n1598_005:0407a03": "心法聚極成昧略。雖無女等種種境義有愛",
    "T31n1598_005:0407a04": "非愛境界受用。覺時亦爾。又如影像於鏡等",
    "T31n1598_005:0407a05": "中。還見本質而謂我今別見影像。而此影像",
    "T31n1598_005:0407a06": "實無所有。非等引地善惡思業。本質為緣影",
    "T31n1598_005:0407a07": "像果生亦復如是。又如光影由弄影者。映蔽",
    "T31n1598_005:0407a08": "其光起種種影。定等地中種種諸識。於無實",
    "T31n1598_005:0407a09": "義差別而轉。又如谷響實無有聲。而令聽者。",
    "T31n1598_005:0407a10": "似聞多種言說境界。種種言說語業亦爾。又",
    "T31n1598_005:0407a11": "如水月由水潤滑澄清性故。雖無有月而月",
    "T31n1598_005:0407a12": "可取。緣實義境之所熏修潤漬為性。諸三摩",
    "T31n1598_005:0407a13": "地相應之意亦復如是。雖無所緣實義境界。",
    "T31n1598_005:0407a14": "而似有轉。此與影像有何差別。定不定地而",
    "T31n1598_005:0407a15": "有差別。有說面等眾緣和合。水鏡等中面等",
    "T31n1598_005:0407a16": "影生分明可取。如眾彩力頗胝迦等種種色",
    "T31n1598_005:0407a17": "生。為不爾耶所取差別。如離水鏡月面等影",
    "T31n1598_005:0407a18": "分明可得。頗胝迦等所現眾色則不如是。故",
    "T31n1598_005:0407a19": "非同喻。又非我等許有水等。種種實義有法",
    "T31n1598_005:0407a20": "不成。故非比量。又如變化依此變化說名變",
    "T31n1598_005:0407a21": "化。雖無有實而能化者無有顛倒。於所化事",
    "T31n1598_005:0407a22": "勤作功用。菩薩亦爾。雖無遍計所執。有情於",
    "T31n1598_005:0407a23": "依他起。諸有情類由哀愍故。而往彼彼諸所",
    "T31n1598_005:0407a24": "生處攝受自體。應知此中唯有爾所虛妄疑",
    "T31n1598_005:0407a25": "事。所謂內外受用。差別身業語業三種意業",
    "T31n1598_005:0407a26": "非等引地。若等引地若無顛倒。於此八事諸",
    "T31n1598_005:0407a27": "佛世尊說八種喻。諸有智者聞是所說。於定",
    "T31n1598_005:0407a28": "不定二地義中能正解了。",
    "T31n1598_005:0407a29": "論曰。世尊依何密意於梵問經中說。如來不",
    "T31n1598_005:0407b01": "得生死不得涅槃。於依他起自性中。依遍計",
    "T31n1598_005:0407b02": "所執自性及圓成實自性。生死涅槃無差別",
    "T31n1598_005:0407b03": "密意。何以故。即此依他起自性。由遍計所執",
    "T31n1598_005:0407b04": "分成生死。由圓成實分成涅槃故。釋曰。世",
    "T31n1598_005:0407b05": "尊依何密意乃至無差別密意者。若問若答",
    "T31n1598_005:0407b06": "兩段本文。其義易了不須重釋。何以故。下釋",
    "T31n1598_005:0407b07": "上生死涅槃無差別密意。若遣遍計永無。復",
    "T31n1598_005:0407b08": "餘不得生死。不得此時。便得觀見寂滅涅槃。",
    "T31n1598_005:0407b09": "然此中說偏一不成無差別性。為遣愚夫定",
    "T31n1598_005:0407b10": "性差別顛倒執著。亦即顯示依他起義。依二",
    "T31n1598_005:0407b11": "自性不決定故。",
    "T31n1598_005:0407b12": "論曰。阿毘達磨大乘經中。薄伽梵說法有三",
    "T31n1598_005:0407b13": "種。一雜染分。二清淨分。三彼二分。依何密意",
    "T31n1598_005:0407b14": "作如是說。於依他起自性中遍計所執自性",
    "T31n1598_005:0407b15": "是雜染分。圓成實自性是清淨分。即依他起",
    "T31n1598_005:0407b16": "是彼二分。依此密意作如是說。於此義中以",
    "T31n1598_005:0407b17": "何喻顯。以金土藏為喻顯示。譬如世間金土",
    "T31n1598_005:0407b18": "藏中三法可得。一地界。二土。三金。於地界",
    "T31n1598_005:0407b19": "中土非實有。而現可得。金是實有而不可得。",
    "T31n1598_005:0407b20": "火燒煉時土相不現金相顯現。又此地界土",
    "T31n1598_005:0407b21": "顯現時虛妄顯現。金顯現時真實顯現。是故",
    "T31n1598_005:0407b22": "地界是彼二分。識亦如是。無分別智火未燒",
    "T31n1598_005:0407b23": "時。於此識中所有虛妄遍計所執自性顯現。",
    "T31n1598_005:0407b24": "所有真實圓成實自性不顯現。此識若為無",
    "T31n1598_005:0407b25": "分別智火所燒時。於此識中所有真實圓成",
    "T31n1598_005:0407b26": "實自性顯現。所有虛妄遍計所執自性不顯",
    "T31n1598_005:0407b27": "現。是故此虛妄分別識。依他起自性有彼。二",
    "T31n1598_005:0407b28": "分。如金土藏中所有地界。釋曰。金土藏中",
    "T31n1598_005:0407b29": "三法可得。喻三自性地界者。用堅鞕為性藏",
    "T31n1598_005:0407c01": "者。即是金土種子。金土者。是顯色形色。如其",
    "T31n1598_005:0407c02": "次第大種所造為三法體。土顯現時虛妄顯",
    "T31n1598_005:0407c03": "現者。非彼性故。金顯現時真實顯現者。是彼",
    "T31n1598_005:0407c04": "性故。是故地界是彼二分者。是彼土金二種",
    "T31n1598_005:0407c05": "分故。地界則喻依他起性。土喻遍計所執自",
    "T31n1598_005:0407c06": "性。金者則喻圓成實性。識亦如是者。以法合",
    "T31n1598_005:0407c07": "喻。由唯識性是依他起。遍計所執及圓成實",
    "T31n1598_005:0407c08": "是此性分。無分別智。火所燒時。真實虛妄二",
    "T31n1598_005:0407c09": "種性分。如其次第一則顯現。一不顯現。",
    "T31n1598_005:0407c10": "論曰。世尊有處說一切法常。有處說一切法",
    "T31n1598_005:0407c11": "無常。有處說一切法非常非無常。依何密意",
    "T31n1598_005:0407c12": "作如是說。謂依他起自性由圓成實性分是",
    "T31n1598_005:0407c13": "常。由遍計所執性分是無常。由彼二分非常",
    "T31n1598_005:0407c14": "非無常。依此密意作如是說。如常無常無二",
    "T31n1598_005:0407c15": "如是。苦樂無二。淨不淨無二。空不空無二。我",
    "T31n1598_005:0407c16": "無我無二。寂靜不寂靜無二。有自性無自性",
    "T31n1598_005:0407c17": "無二。生不生無二。滅不滅無二。本來寂靜",
    "T31n1598_005:0407c18": "非本來寂靜無二。自性涅槃非自性涅槃無",
    "T31n1598_005:0407c19": "二。生死涅槃無二亦爾。如是等差別。一切諸",
    "T31n1598_005:0407c20": "佛密意語言。由三自性應隨決了。如前說常",
    "T31n1598_005:0407c21": "無常等。門此中有多頌。",
    "T31n1598_005:0407c22": "　如法實不有　　如現非一種",
    "T31n1598_005:0407c23": "　非法非非法　　故說無二義",
    "T31n1598_005:0407c24": "　依一分開顯　　或有或非有",
    "T31n1598_005:0407c25": "　依二分說言　　非有非非有",
    "T31n1598_005:0407c26": "　如顯現非有　　是故說為無",
    "T31n1598_005:0407c27": "　由如是顯現　　是故說為有",
    "T31n1598_005:0407c28": "　自然自體無　　自性不堅住",
    "T31n1598_005:0407c29": "　如執取不有　　故許無自性",
    "T31n1598_005:0408a01": "　由無性故成　　後後所依止",
    "T31n1598_005:0408a02": "　無生滅本寂　　自性般涅槃",
    "T31n1598_005:0408a03": "釋曰。世尊有處說一切法常等者。謂依他起",
    "T31n1598_005:0408a04": "法性真如。體是常住。遍計所執自性分邊體",
    "T31n1598_005:0408a05": "是無常。此常無故此性常無故名無常。非有",
    "T31n1598_005:0408a06": "生滅故名無常。二分所依說為非常亦非無",
    "T31n1598_005:0408a07": "常。是無二性。樂者。即是圓成實分。苦者。即",
    "T31n1598_005:0408a08": "是遍計所執分。無二者。是依他起分。如是淨",
    "T31n1598_005:0408a09": "不淨。空不空。我無我。寂靜不寂靜。有自性",
    "T31n1598_005:0408a10": "無自性。生不生。滅不滅。本來寂靜非本來寂",
    "T31n1598_005:0408a11": "靜。自性涅槃非自性涅槃。生死涅槃無二等。",
    "T31n1598_005:0408a12": "如其所應皆依三性。以釋差別。為令有情易",
    "T31n1598_005:0408a13": "受持故。復說如法實不有等。長行結句易可",
    "T31n1598_005:0408a14": "知故。如所顯現。非有性故非法。而顯現故非",
    "T31n1598_005:0408a15": "非法。由此非法非非法故。說無二義。如是應",
    "T31n1598_005:0408a16": "釋。依一分開顯或有或非有。如所顯現。不如",
    "T31n1598_005:0408a17": "是有而有顯現。故依二分說言非有亦非非",
    "T31n1598_005:0408a18": "有。無二性故。如前應知。如顯現非有者。我性",
    "T31n1598_005:0408a19": "法性所取能取。如是等體皆無有性。非量所",
    "T31n1598_005:0408a20": "證故說為無。由如是顯現者。如薩迦耶見。實",
    "T31n1598_005:0408a21": "無我我所。但由無始時來戲論熏習轉變力",
    "T31n1598_005:0408a22": "故。似有顯現。此亦如是故說為有。由靜慮",
    "T31n1598_005:0408a23": "門無二聲轉非如異類。若爾為不同離繫論。",
    "T31n1598_005:0408a24": "豈有相似彼依邪見。此依正見彼執非一互",
    "T31n1598_005:0408a25": "相違性。但不欲違一切所見故說無二。此佛",
    "T31n1598_005:0408a26": "法中依他起性。於二性中不定屬一故說無",
    "T31n1598_005:0408a27": "二。是故彼此其理極遠。自然自體無者。依眾",
    "T31n1598_005:0408a28": "緣故名自然無。前生剎那已故非新。名自體",
    "T31n1598_005:0408a29": "無自性。不堅住者。一剎那後性滅壞故。此無",
    "T31n1598_005:0408b01": "自性理共聲聞。如執取不有故許無自性者。",
    "T31n1598_005:0408b02": "此是不共無自性理。如有顛倒執有我等。如",
    "T31n1598_005:0408b03": "是愚夫所執諸法都無所有故。大乘中許一",
    "T31n1598_005:0408b04": "切法皆無自性。由無性故成者。由無自性無",
    "T31n1598_005:0408b05": "生滅等道理成立。後後所依止者。由無自性",
    "T31n1598_005:0408b06": "故無有生。由無生故即無有滅。無生滅故本",
    "T31n1598_005:0408b07": "來寂靜。本寂靜故自性涅槃。應知此中後後",
    "T31n1598_005:0408b08": "諸句。依前前句而得解釋。如是四種方便勝",
    "T31n1598_005:0408b09": "行隨順。能入菩薩現觀。譬如聲聞無常等行。",
    "T31n1598_005:0408b10": "論曰。復有四種意趣四種祕密。一切佛言應",
    "T31n1598_005:0408b11": "隨決了。四意趣者。一平等意趣。謂如說言我",
    "T31n1598_005:0408b12": "昔曾於彼時彼分。即名勝觀正等覺者。二別",
    "T31n1598_005:0408b13": "時意趣。謂如說言。若誦多寶如來名者。便於",
    "T31n1598_005:0408b14": "無上正等菩提已得決定。又如說言。由唯發",
    "T31n1598_005:0408b15": "願便得往生極樂世界。三別義意趣。謂如說",
    "T31n1598_005:0408b16": "言。若已逢事爾所殑伽河沙等佛。於大乘法",
    "T31n1598_005:0408b17": "方能解義。四補特伽羅意樂意趣。謂如為一",
    "T31n1598_005:0408b18": "補特伽羅。先讚布施後還毀訾。如於布施。如",
    "T31n1598_005:0408b19": "是尸羅及一分修當知亦爾。如是名為四種",
    "T31n1598_005:0408b20": "意趣。四祕密者。一令入祕密。謂聲聞乘中。",
    "T31n1598_005:0408b21": "或大乘中。依世俗諦理。說有補特伽羅。及有",
    "T31n1598_005:0408b22": "諸法自性差別。二相祕密。謂於是處說諸法",
    "T31n1598_005:0408b23": "相顯三自性。三對治祕密。謂於是處說行對",
    "T31n1598_005:0408b24": "治八萬四千。四轉變祕密。謂於是處以其別",
    "T31n1598_005:0408b25": "義。諸言諸字即顯別義。如有頌言。",
    "T31n1598_005:0408b26": "　覺不堅為堅　　善住於顛倒",
    "T31n1598_005:0408b27": "　極煩惱所惱　　得最上菩提",
    "T31n1598_005:0408b28": "釋曰。遠觀於他欲作攝受。名為意趣。近觀於",
    "T31n1598_005:0408b29": "他欲令悟入。說名祕密。平等意趣者。謂一論",
    "T31n1598_005:0408c01": "佛由資糧等互相似故。說我昔曾於彼時等。",
    "T31n1598_005:0408c02": "如有意緣互相似性作如是言。彼即是我。然",
    "T31n1598_005:0408c03": "非昔時毘鉢尸佛即今世尊釋迦牟尼。別時",
    "T31n1598_005:0408c04": "意趣者謂觀懈怠。不能於法精勤學者。故說",
    "T31n1598_005:0408c05": "是言。若誦多寶如來名者。便得決定。由唯",
    "T31n1598_005:0408c06": "發願便得往生極樂世界。此意長養先時善",
    "T31n1598_005:0408c07": "根。如世間說但由一錢而得於千。別義意趣",
    "T31n1598_005:0408c08": "者。謂證相大乘法義。與教相大乘法義。甚有",
    "T31n1598_005:0408c09": "差別。由此意趣。作如是言。若已逢事爾所殑",
    "T31n1598_005:0408c10": "伽河沙等佛。於大乘法方能解義極懸遠故。",
    "T31n1598_005:0408c11": "於大乘法簡取聖者。自內所證簡去隨言所",
    "T31n1598_005:0408c12": "解了義。補特伽羅意樂意趣者。先為慳貪讚",
    "T31n1598_005:0408c13": "歎布施。後為樂施毀訾布施。先為犯戒讚歎",
    "T31n1598_005:0408c14": "尸羅。後為持戒毀訾尸羅。為欲令修勝品善",
    "T31n1598_005:0408c15": "故。一分修者。謂世間修。令入祕密者。謂有處",
    "T31n1598_005:0408c16": "說補特伽羅及一切法自性差別。為令悟入",
    "T31n1598_005:0408c17": "世俗諦理。如聲聞乘中說有化生。諸有情等。",
    "T31n1598_005:0408c18": "如大乘中為化怖斷諸有情故。說心常等。相",
    "T31n1598_005:0408c19": "祕密者。為令悟入所知相故。對治祕密者。謂",
    "T31n1598_005:0408c20": "為對治所治貪等。諸行差別八萬四千。轉變",
    "T31n1598_005:0408c21": "祕密者。謂於字義轉變差別。覺不堅為堅者。",
    "T31n1598_005:0408c22": "剛強流散說名為堅。非此堅故說名不堅。即",
    "T31n1598_005:0408c23": "是調柔無散亂定。即於此中起堅固慧覺。彼",
    "T31n1598_005:0408c24": "為堅善。住於顛倒者。謂於四顛倒善能安住。",
    "T31n1598_005:0408c25": "知是顛倒決定無動。極煩惱所惱者。為化有",
    "T31n1598_005:0408c26": "情精進劬勞所疲倦故。如有頌言處生死久",
    "T31n1598_005:0408c27": "惱。但由於大悲如是等。得最上菩提者。是得",
    "T31n1598_005:0408c28": "諸佛三菩提義。",
    "T31n1598_005:0408c29": "論曰。若有欲造大乘法釋。略由三相。應造其",
    "T31n1598_005:0409a01": "釋。一者由說緣起。二者由說從緣所生法相。",
    "T31n1598_005:0409a02": "三者由說語義。釋曰。為欲開曉諸造釋者。",
    "T31n1598_005:0409a03": "解釋道理故說略由三相等言。",
    "T31n1598_005:0409a04": "論曰。此中說緣起者。如說。",
    "T31n1598_005:0409a05": "　言熏習所生　　諸法此依彼",
    "T31n1598_005:0409a06": "　異熟與轉識　　更互為緣生",
    "T31n1598_005:0409a07": "釋曰。如是緣起及緣生法。所知依處已辨其",
    "T31n1598_005:0409a08": "相已解三種緣起相故。今於此中復略顯示",
    "T31n1598_005:0409a09": "阿賴耶識。與其轉識互為因果。故伽他中說",
    "T31n1598_005:0409a10": "言熏習所生等言。",
    "T31n1598_005:0409a11": "論曰。復次彼轉識相法。有相有見識為自性。",
    "T31n1598_005:0409a12": "又彼以依處為相。遍計所執為相法性為相。",
    "T31n1598_005:0409a13": "由此顯示三自性相。如說。",
    "T31n1598_005:0409a14": "　從有相有見　　應知彼三相",
    "T31n1598_005:0409a15": "復次云何應釋彼相。謂遍計所執相於依他",
    "T31n1598_005:0409a16": "起相中實無所有。圓成實相於中實有。由此",
    "T31n1598_005:0409a17": "二種非有及有。非得及得。未見已見。真者",
    "T31n1598_005:0409a18": "同時。謂於依他起自性中。無遍計所執故。有",
    "T31n1598_005:0409a19": "圓成實故。於此轉時。若得彼即不得此。若得",
    "T31n1598_005:0409a20": "此即不得彼。如說。",
    "T31n1598_005:0409a21": "　依他所執無　　成實於中有",
    "T31n1598_005:0409a22": "　故得及不得　　其中二平等",
    "T31n1598_005:0409a23": "釋曰。有相有見識為自性者。此如先說。相識",
    "T31n1598_005:0409a24": "自性。謂色識等及眼識等。見識自性謂根識",
    "T31n1598_005:0409a25": "識等。又彼以依處為相者。謂依他起相是二",
    "T31n1598_005:0409a26": "自性所依處故。遍計所執為相者。即是遍計",
    "T31n1598_005:0409a27": "所執自性。法性為相者。謂即於此淨分安立。",
    "T31n1598_005:0409a28": "為顯此義說半頌言。從有相有見應知彼三",
    "T31n1598_005:0409a29": "相。未見已見真者同時者。謂若爾時未見真",
    "T31n1598_005:0409b01": "者。於依他起自性中見圓成實無。遍計所執",
    "T31n1598_005:0409b02": "有。即於此時已見真者。見遍計所執無圓成",
    "T31n1598_005:0409b03": "實有。何處誰無依他所執無者。於依他起中。",
    "T31n1598_005:0409b04": "遍計所執無故。於中何有成實。於中有者。於",
    "T31n1598_005:0409b05": "依他起中圓成實有故。此中妄見愚夫。由顛",
    "T31n1598_005:0409b06": "倒見。非有見有。有見非有。真見聖者。由無",
    "T31n1598_005:0409b07": "倒見。有見為有無見為無。為顯此義下半頌",
    "T31n1598_005:0409b08": "言。",
    "T31n1598_005:0409b09": "　故得及不得　　其中二平等",
    "T31n1598_005:0409b10": "論曰。說語義者謂先說初句。後以餘句分別",
    "T31n1598_005:0409b11": "顯示。或由德處或由義處。釋曰。如是不觀",
    "T31n1598_005:0409b12": "說者。意趣釋諸義已。今當隨順說者。意趣釋",
    "T31n1598_005:0409b13": "說語義。或由德處或由義處者。謂由德意趣",
    "T31n1598_005:0409b14": "由義意趣。已得在已圓滿饒益故名為德。未",
    "T31n1598_005:0409b15": "得在已隨順趣求故名為義。",
    "T31n1598_005:0409b16": "論曰。由德處者。謂說佛功德最清淨覺。不二",
    "T31n1598_005:0409b17": "現行趣無相法。住於佛住逮得一切佛平等",
    "T31n1598_005:0409b18": "性。到無障處不可轉法。所行無礙其所安立。",
    "T31n1598_005:0409b19": "不可思議遊於三世平等法性。其身流布一",
    "T31n1598_005:0409b20": "切世界。於一切法智無疑滯。於一切行成就",
    "T31n1598_005:0409b21": "大覺。於諸法智無有疑惑。凡所現身不可分",
    "T31n1598_005:0409b22": "別。一切菩薩等所求智得佛無二。住勝彼岸",
    "T31n1598_005:0409b23": "不相間雜。如來解脫妙智究竟。證無中邊佛",
    "T31n1598_005:0409b24": "地平等。極於法界盡虛空性。窮未來際最清",
    "T31n1598_005:0409b25": "淨覺者。應知此句由所餘句分別顯示。如是",
    "T31n1598_005:0409b26": "乃成善說法性。",
    "T31n1598_005:0409b27": "最清淨覺者。謂佛世尊最清淨覺。應知是佛",
    "T31n1598_005:0409b28": "二十一種功德所攝。謂於所知一向無障轉",
    "T31n1598_005:0409b29": "功德。於有無無二相真如最勝清淨能入功",
    "T31n1598_005:0409c01": "德。無功用佛事不休息住功德。於法身中所",
    "T31n1598_005:0409c02": "依意樂作業無差別功德。修一切障對治功",
    "T31n1598_005:0409c03": "德。降伏一切外道功德。生在世間。不為世法",
    "T31n1598_005:0409c04": "所礙功德。安立正法功德。授記功德。於一",
    "T31n1598_005:0409c05": "切世界示現受用變化身功德。斷疑功德。令",
    "T31n1598_005:0409c06": "入種種行功德。當來法生妙智功德。如其勝",
    "T31n1598_005:0409c07": "解示現功德。無量所依調伏有情加行功德。",
    "T31n1598_005:0409c08": "平等法身波羅蜜多成滿功德。隨其勝解。示",
    "T31n1598_005:0409c09": "現差別佛土功德。三種佛身方處無分限功",
    "T31n1598_005:0409c10": "德。窮生死際。常現利益安樂一切有情功德。",
    "T31n1598_005:0409c11": "無盡功德等。釋曰。最清淨覺者。此是初句",
    "T31n1598_005:0409c12": "由所餘句開顯其義。如是乃名善說法性。謂",
    "T31n1598_005:0409c13": "以多德辯說一德。謂於所知一向無障轉功",
    "T31n1598_005:0409c14": "德者。此即開示不二現行。謂佛一向無障礙",
    "T31n1598_005:0409c15": "智。於一切事品類差別無著無礙故。非如聲",
    "T31n1598_005:0409c16": "聞等智有處有障有處無障二種。或二處現",
    "T31n1598_005:0409c17": "行。此中無有如是所說二種現行。是故說名",
    "T31n1598_005:0409c18": "不二現行。由此故名最清淨覺。有大功能智",
    "T31n1598_005:0409c19": "斷滿故。後諸句中皆應如是互相配屬。於有",
    "T31n1598_005:0409c20": "無無二相真如最清淨能入功德者。此即開",
    "T31n1598_005:0409c21": "示趣無相法。謂此真如有圓成實相。無遍計",
    "T31n1598_005:0409c22": "所執相。由此道理名無二相。無有無相是實",
    "T31n1598_005:0409c23": "有故。無有有相所執無故。最勝清淨能入功",
    "T31n1598_005:0409c24": "德者。謂即真如最勝清淨。一切法中最第一",
    "T31n1598_005:0409c25": "故。遠離一切客塵垢故。於此真如自既能入。",
    "T31n1598_005:0409c26": "亦令他入。是故說為最勝清淨能入功德。由",
    "T31n1598_005:0409c27": "此如前應當配屬。自既清淨亦令他淨故。無",
    "T31n1598_005:0409c28": "功用佛事不休息住功德者。此即開示住於",
    "T31n1598_005:0409c29": "佛住。謂不作功用於諸佛事。有情等中能無",
    "T31n1598_005:0410a01": "間斷。隨其所應恒正安住聖天梵住。非如聲",
    "T31n1598_005:0410a02": "聞要作功用。方能成辦利有情事。非如外道",
    "T31n1598_005:0410a03": "雖有所住。而非殊勝天住。即是四種靜慮梵",
    "T31n1598_005:0410a04": "住即是悲等無量。聖住即是空無相等。於法",
    "T31n1598_005:0410a05": "身中所依意樂作事無差別功德者。即是開",
    "T31n1598_005:0410a06": "示逮得一切佛平等性。所依無差別者。一切",
    "T31n1598_005:0410a07": "皆依清淨智故。意樂無差別者。一切皆有利",
    "T31n1598_005:0410a08": "益安樂一切有情勝意樂故。作業無差別者。",
    "T31n1598_005:0410a09": "一切皆作受用變化利他事故。非如聲聞等",
    "T31n1598_005:0410a10": "唯有所依故。修一切障對治功德者。即是開",
    "T31n1598_005:0410a11": "示到無障處。謂已串習一切煩惱及所知障",
    "T31n1598_005:0410a12": "對治聖道。一切種智定自在性。已到永離一",
    "T31n1598_005:0410a13": "切障氣所依趣處。降伏一切外道功德者。即",
    "T31n1598_005:0410a14": "是開示不可轉法。謂教證二法皆不為他所",
    "T31n1598_005:0410a15": "能動轉。無有餘法勝過此故。生在世間不為",
    "T31n1598_005:0410a16": "世法所礙功德者。即是開示所行無礙。謂若",
    "T31n1598_005:0410a17": "於中常所遊履說名所行。雖行世間而於其",
    "T31n1598_005:0410a18": "中非利衰等愛恚世法所能拘礙。如有頌言。",
    "T31n1598_005:0410a19": "　諸佛常遊於世間　　利樂一切有情類",
    "T31n1598_005:0410a20": "　八法熱風邪分別　　不能傾動不拘礙",
    "T31n1598_005:0410a21": "安立正法功德者。即是開示其所安立不可",
    "T31n1598_005:0410a22": "思議。謂契經等十二分教名所安立。安立彼",
    "T31n1598_005:0410a23": "彼自相共相故。如是安立非諸愚夫覺所行",
    "T31n1598_005:0410a24": "故。出世間故不可思議。此所安立不可思議。",
    "T31n1598_005:0410a25": "即是功德如前配屬。授記功德者。即是開示",
    "T31n1598_005:0410a26": "遊於三世平等法性。謂於三世平等法性能",
    "T31n1598_005:0410a27": "遍遊涉。以於三世平等性中。能隨解了過去",
    "T31n1598_005:0410a28": "未來曾當轉事。皆如現在而授記故。於一切",
    "T31n1598_005:0410a29": "世界示現受用變化身功德者。此即開示其",
    "T31n1598_005:0410b01": "身流布一切世界。謂隨所化遍諸世界。示現",
    "T31n1598_005:0410b02": "兩身利樂彼故。斷疑功德者。即是開示於一",
    "T31n1598_005:0410b03": "切法智無疑滯。於一切境善決定故。非於",
    "T31n1598_005:0410b04": "諸法自不決定能決他疑。非離決定能斷疑",
    "T31n1598_005:0410b05": "故。令入種種行功德者。即是開示於一切",
    "T31n1598_005:0410b06": "行成就大覺。當來法生妙智功德者。即是",
    "T31n1598_005:0410b07": "開示於諸法智。無有疑惑。謂聖聲聞。言此",
    "T31n1598_005:0410b08": "全無少分善根而棄捨者。佛薄伽梵知彼後",
    "T31n1598_005:0410b09": "時善法當生。現證知彼餘生微少善根種子",
    "T31n1598_005:0410b10": "所隨逐故。如其勝解示現功德者即是開示",
    "T31n1598_005:0410b11": "凡所現身不可分別。謂隨有情種種勝解。",
    "T31n1598_005:0410b12": "現金色等。雖現此身而無分別。如末尼珠",
    "T31n1598_005:0410b13": "及簫笛等廣說如彼。如來密經無量所依。調",
    "T31n1598_005:0410b14": "伏有情加行功德者。即是開示一切菩薩等",
    "T31n1598_005:0410b15": "所求智。謂由無量菩薩所依。為欲調伏諸",
    "T31n1598_005:0410b16": "有情故。發起加行佛增上力。聞法為先獲",
    "T31n1598_005:0410b17": "得妙智。異類菩薩攝受付囑。展轉相續無間",
    "T31n1598_005:0410b18": "而轉。由此證得一切菩薩等所求智。平等法",
    "T31n1598_005:0410b19": "身波羅蜜多成滿功德者。即是開示得佛無",
    "T31n1598_005:0410b20": "二住勝彼岸。謂無二故名為平等。依平等法",
    "T31n1598_005:0410b21": "身波羅蜜多果位成滿故。或平等者無減無",
    "T31n1598_005:0410b22": "增。於法身中波羅蜜多一切成滿。其中無有",
    "T31n1598_005:0410b23": "或增或減。非如於彼菩薩地中波羅蜜多有",
    "T31n1598_005:0410b24": "增有減。隨其勝解示現差別佛土功德者。即",
    "T31n1598_005:0410b25": "是開示不相間雜如來解脫妙智究竟。謂觀",
    "T31n1598_005:0410b26": "眾生勝解差別。現金銀等種種佛土。不相間",
    "T31n1598_005:0410b27": "雜。世尊勝解現在前時。隨眾所樂悉皆顯現。",
    "T31n1598_005:0410b28": "無不了知是故說名如來解脫。妙智究竟此",
    "T31n1598_005:0410b29": "中勝解。說為解脫三種佛身方處無分限功",
    "T31n1598_005:0410c01": "德者。即是開示證無中邊佛地平等。謂如世",
    "T31n1598_005:0410c02": "界無中無邊。佛地亦爾。功德方處無有分限。",
    "T31n1598_005:0410c03": "或復世界方處無邊。諸佛三身即於其中稱",
    "T31n1598_005:0410c04": "世界量。平等遍滿以法身等即住。如是諸世",
    "T31n1598_005:0410c05": "界中非餘處故。或法身等於佛地中平等遍",
    "T31n1598_005:0410c06": "滿。無中無邊無有分限。此法身等遍一切處。",
    "T31n1598_005:0410c07": "為諸眾生現作饒益。然非自性無中無邊。窮",
    "T31n1598_005:0410c08": "生死際常現利益安樂一切有情功德者。即",
    "T31n1598_005:0410c09": "是開示極於法界。謂此法界最清淨故。能起",
    "T31n1598_005:0410c10": "等流契經等法。極此法界於當來世一切有",
    "T31n1598_005:0410c11": "情。如其所應常能現作利益安樂。無盡功德",
    "T31n1598_005:0410c12": "者。即是開示盡虛空性。謂彼虛空無障為性。",
    "T31n1598_005:0410c13": "於有對物不障為業。性者界也。持自相故。非",
    "T31n1598_005:0410c14": "諸間穴明闇為性窮盡。如是虛空自性如彼",
    "T31n1598_005:0410c15": "虛空無邊無際。無盡無減無生無滅無有變",
    "T31n1598_005:0410c16": "易。於一切時現前容受一切質礙。法身亦爾。",
    "T31n1598_005:0410c17": "常現前作一切有情利樂為相。盡一切界遍",
    "T31n1598_005:0410c18": "作眾生諸饒益事。無有休息。等者。等取究竟",
    "T31n1598_005:0410c19": "功德。即是開示窮未來際。謂此功德窮未來",
    "T31n1598_005:0410c20": "際常無間斷。窮於未來無際之際。顯佛功德",
    "T31n1598_005:0410c21": "永無窮盡。所化有情永無盡故。",
    "T31n1598_005:0410c22": "由此功德之所莊嚴。最清淨覺。顯薄伽梵異",
    "T31n1598_005:0410c23": "諸聲聞獨覺菩薩覺最勝故。云何而得此最",
    "T31n1598_005:0410c24": "勝覺故次說言不二現行。諸聲聞等於所知",
    "T31n1598_005:0410c25": "境有二現行。所謂正智不染無智。佛無此故",
    "T31n1598_005:0410c26": "智德圓滿。為顯如來斷德圓滿。故次說言趣",
    "T31n1598_005:0410c27": "無相法不住生死涅槃相故。以何方便得此",
    "T31n1598_005:0410c28": "涅槃。故次說言住於佛住。由薄伽梵於空大",
    "T31n1598_005:0410c29": "悲善安住故。不住生死不住涅槃。如是佛住",
    "T31n1598_005:0411a01": "與餘為共為不共耶。故次說言。逮得一切佛平",
    "T31n1598_005:0411a02": "等性。諸佛一切行相展轉和雜住故。如是已",
    "T31n1598_005:0411a03": "說自利圓滿。次當廣說利他圓滿。為顯已得",
    "T31n1598_005:0411a04": "一切所化障礙對治。故次說言到無障處。有",
    "T31n1598_005:0411a05": "諸魔等。能退轉法。能轉有情所作義利。今",
    "T31n1598_005:0411a06": "於此中無有是事。故次說言。不可轉法。於諸",
    "T31n1598_005:0411a07": "所作有情利益安樂事中。無有高下能為拘",
    "T31n1598_005:0411a08": "礙。故次說言所行無礙。依此方便能作有情",
    "T31n1598_005:0411a09": "諸饒益事。故次說言其所安立不可思議。如",
    "T31n1598_005:0411a10": "是加行諸佛世尊為性平等。為各差別。不爾",
    "T31n1598_005:0411a11": "何者遊於三世平等法性。三世諸佛利有情",
    "T31n1598_005:0411a12": "事皆相似故。如是所作利有情事。為於一一諸",
    "T31n1598_005:0411a13": "世界中次第作耶。不爾何者其身流布一切世",
    "T31n1598_005:0411a14": "界頓於一切諸世界中。現成佛故。為顯能斷",
    "T31n1598_005:0411a15": "於彼彼處所生起疑。故次說言於一切法智無",
    "T31n1598_005:0411a16": "疑滯。所化有情種性別故。如其所應方便化",
    "T31n1598_005:0411a17": "導。為欲顯此巧方便智。故次說言於一切行成",
    "T31n1598_005:0411a18": "就大覺。即依如是所化有情有能無能。善巧",
    "T31n1598_005:0411a19": "差別。故次說言於諸法智無有疑惑。即於所",
    "T31n1598_005:0411a20": "化有情邪正及俱行中。所應現相不可分別。",
    "T31n1598_005:0411a21": "為現此事。故次說言凡所現身不可分別。引",
    "T31n1598_005:0411a22": "發任持不定種性聲聞菩薩。故讚大乘。為顯",
    "T31n1598_005:0411a23": "此事。故次說言。一切菩薩等所求智。為遮所",
    "T31n1598_005:0411a24": "化諸有情類於大師所。疑一切智非一切智。",
    "T31n1598_005:0411a25": "故次說言。得佛無二住勝彼岸。聞一切佛得",
    "T31n1598_005:0411a26": "平等言。即謂一切應同一性。為遮此疑。故次",
    "T31n1598_005:0411a27": "說言。不相間雜如來解脫妙智究竟。非一非",
    "T31n1598_005:0411a28": "異其相云何。為答此問故次說言。證無中邊",
    "T31n1598_005:0411a29": "佛地平等常無常等。一切皆是二邊相攝。云",
    "T31n1598_005:0411b01": "何無相為避此難。故次說言。極於法界。謂最",
    "T31n1598_005:0411b02": "清淨離諸戲論。是法界相如是種類。利眾生",
    "T31n1598_005:0411b03": "事。為經幾時故次說言。盡虛空性窮未來際。",
    "T31n1598_005:0411b04": "論曰。復次由義處者。如說若諸菩薩成就三",
    "T31n1598_005:0411b05": "十二法乃名菩薩。謂於一切有情。起利益安",
    "T31n1598_005:0411b06": "樂增上意樂故。令入一切智智故。自知我今",
    "T31n1598_005:0411b07": "何假智故。摧伏慢故。堅牢勝意樂故。非假",
    "T31n1598_005:0411b08": "憐愍故。於親非親平等心故。永作善友乃",
    "T31n1598_005:0411b09": "至涅槃為後邊故。應量而語故。含笑先言",
    "T31n1598_005:0411b10": "故。無限大悲故於所受事無退弱故。無厭",
    "T31n1598_005:0411b11": "倦意故聞義無厭故。於自作罪深見過故。於",
    "T31n1598_005:0411b12": "他作罪不瞋而誨故。於一切威儀中恒修治",
    "T31n1598_005:0411b13": "菩提心故。不希異熟而行施故。不依一切",
    "T31n1598_005:0411b14": "有趣受持戒故。於諸有情無有恚礙而行忍",
    "T31n1598_005:0411b15": "故。為欲攝受一切善法勤精進故。捨無色",
    "T31n1598_005:0411b16": "界修靜慮故。方便相應修般若故。由四攝事",
    "T31n1598_005:0411b17": "攝方便故。於持戒破戒善友無二故。以慇",
    "T31n1598_005:0411b18": "重心聽聞正法故。以慇重心住阿練若故。於",
    "T31n1598_005:0411b19": "世雜事不愛樂故。於下劣乘曾不欣樂故。於",
    "T31n1598_005:0411b20": "大乘中深見功德故。遠離惡友故。親近善友",
    "T31n1598_005:0411b21": "故。恒修治四梵住故。常遊戲五神通故。依趣",
    "T31n1598_005:0411b22": "智故。於住正行不住正行。諸有情類不棄捨",
    "T31n1598_005:0411b23": "故。言決定故。重諦實故。大菩提心恒為首故。",
    "T31n1598_005:0411b24": "如是諸句應知皆是初句差別。謂於一切有",
    "T31n1598_005:0411b25": "情起利益安樂增上意樂。",
    "T31n1598_005:0411b26": "此利益安樂增上意樂句。有十六業差別。應",
    "T31n1598_005:0411b27": "知此中十六業者。一展轉加行業。二無顛倒",
    "T31n1598_005:0411b28": "業。三不待他請自然加行業。四不動壞業。五",
    "T31n1598_005:0411b29": "無求染業。此有三句差別應知。謂無染繫故。",
    "T31n1598_005:0411c01": "於恩非恩無愛恚故。於生生中恒隨轉故。六",
    "T31n1598_005:0411c02": "相稱語身業此有二句差別應知。七於樂於",
    "T31n1598_005:0411c03": "苦於無二中平等業。八無下劣業。九無退轉",
    "T31n1598_005:0411c04": "業。十攝方便業。十一厭惡所治業。此有二",
    "T31n1598_005:0411c05": "句差別應知。十二無間作意業。十三勝進行",
    "T31n1598_005:0411c06": "業。此有七句差別應知。謂六波羅蜜多正加",
    "T31n1598_005:0411c07": "行。故及四攝事正加行故。十四成滿加行業。",
    "T31n1598_005:0411c08": "此有六句差別應知。謂親近善士故。聽聞正",
    "T31n1598_005:0411c09": "法故。住阿練若故。離惡尋思故。作意功德",
    "T31n1598_005:0411c10": "故。此復有二句差別應知。助伴功德。故此復",
    "T31n1598_005:0411c11": "有二句差別應知。十五成滿。業此有三句差",
    "T31n1598_005:0411c12": "別應知。謂無量清淨。故得大威力。故證得功",
    "T31n1598_005:0411c13": "德故。十六安立彼業。此有四句差別應知。謂",
    "T31n1598_005:0411c14": "御眾功德故。決定無疑教授教誡故。財法攝",
    "T31n1598_005:0411c15": "一故。無雜染心故。如是諸句應知皆是初句",
    "T31n1598_005:0411c16": "差別。釋曰。三十二法由十六業分別顯示",
    "T31n1598_005:0411c17": "說彼業故。利益安樂增上意樂故者。或有利",
    "T31n1598_005:0411c18": "益而非安樂。如盛貪者強修梵行。或有安樂",
    "T31n1598_005:0411c19": "而非利益。如樂欲者。受用種種有罪境界。或",
    "T31n1598_005:0411c20": "有利益亦是安樂。如薄塵者樂修梵行。此中",
    "T31n1598_005:0411c21": "菩薩作如是心。云何皆令一切有情當得無",
    "T31n1598_005:0411c22": "上利益安樂。言意樂者。欲及勝解以為自性。",
    "T31n1598_005:0411c23": "此意樂勝故名增上意樂。令入一切智智故",
    "T31n1598_005:0411c24": "者。是展轉加行業之所解釋。譬如一燈轉然",
    "T31n1598_005:0411c25": "千燈。由此業故。利益安樂增上意樂則得顯",
    "T31n1598_005:0411c26": "現。如是於後一切句中。利益安樂增上意樂",
    "T31n1598_005:0411c27": "皆應配釋。自知我今何假智故者。是無顛倒",
    "T31n1598_005:0411c28": "業之所解釋。或有利樂增上意樂而是顛倒。",
    "T31n1598_005:0411c29": "故須自知。我今何假。由此智故說無倒業。謂",
    "T31n1598_005:0412a01": "我唯有如是聞慧。了知教證自有堪能。起隨",
    "T31n1598_005:0412a02": "所應無倒加行。如有頌言。",
    "T31n1598_005:0412a03": "　諸有自稱量　　勤求所求處",
    "T31n1598_005:0412a04": "　彼不逮劬勞　　而能到所到",
    "T31n1598_005:0412a05": "如是等頌應當廣說。摧伏慢故者。是不待他",
    "T31n1598_005:0412a06": "請自然加行業之所解釋。他雖不請自然往",
    "T31n1598_005:0412a07": "彼為說正法。堅牢勝意樂故者。是不動壞業",
    "T31n1598_005:0412a08": "之所解釋。生死眾苦不能動壞所發心故。非",
    "T31n1598_005:0412a09": "假憐愍故。於親非親平等心故。永作善友乃",
    "T31n1598_005:0412a10": "至涅槃為後邊故者。是無求染業三種差別",
    "T31n1598_005:0412a11": "之所解釋。若有染繫由愛染因。假作憐愍暫",
    "T31n1598_005:0412a12": "時攝受。若無染繫非假憐愍。於一切時恒不",
    "T31n1598_005:0412a13": "捨離。若依愛染而作憐愍。於親非親。有愛有",
    "T31n1598_005:0412a14": "恚心不平等。若無染心則於二品平等而轉。",
    "T31n1598_005:0412a15": "若有愛染而作憐愍。但至命終憐愍隨轉。若",
    "T31n1598_005:0412a16": "無愛染而生憐愍。於生生中憐愍之心恒常",
    "T31n1598_005:0412a17": "隨轉。是故菩薩乃至涅槃永作善友。應量而",
    "T31n1598_005:0412a18": "語含笑先言故者。此是二種利益安樂增上",
    "T31n1598_005:0412a19": "意樂相。稱語身業之所解釋。無限大悲故者。",
    "T31n1598_005:0412a20": "是平等業之所解釋。若唯於苦而起大悲。非",
    "T31n1598_005:0412a21": "樂非捨非平等業一分轉故。菩薩大悲於樂",
    "T31n1598_005:0412a22": "於苦於非苦樂。所攝有情皆被生死眾苦隨",
    "T31n1598_005:0412a23": "逐。平等憐愍無有差別。是故說此名平等業。",
    "T31n1598_005:0412a24": "於所受事無退弱故者。是無下劣業之所解",
    "T31n1598_005:0412a25": "釋。專為拔濟一切有情。猶如重擔。見此重",
    "T31n1598_005:0412a26": "擔心無怯懼不捨勤苦。如擔而辦。是故說名",
    "T31n1598_005:0412a27": "無下劣業。無厭倦意故者。是無退轉業之所",
    "T31n1598_005:0412a28": "解釋。所化有情諸邪惡行不能退轉。利益安",
    "T31n1598_005:0412a29": "樂增上意樂相應業故。聞義無厭故者。是攝",
    "T31n1598_005:0412b01": "方便業之所解釋。聞謂所聞契經等法。非汎",
    "T31n1598_005:0412b02": "所聞。義謂即彼所詮之義。於此聞義常無厭",
    "T31n1598_005:0412b03": "足。此是能攝成熟有情巧方便性。是故說名",
    "T31n1598_005:0412b04": "攝方便業。聞義無足如所堪能。應正道理而",
    "T31n1598_005:0412b05": "化導故。於自作罪深見過故。於他作罪不瞋",
    "T31n1598_005:0412b06": "而誨故者。是厭惡所治業之所解釋。此中所",
    "T31n1598_005:0412b07": "治謂貪瞋等。欲令遠離故名厭惡。若於自罪",
    "T31n1598_005:0412b08": "深見過失。速疾厭離方能制他所不應作。言",
    "T31n1598_005:0412b09": "威肅故非餘能制。如契經言。",
    "T31n1598_005:0412b10": "　若自住邪行　　便受他譏論",
    "T31n1598_005:0412b11": "　是人終不能　　制止他過失",
    "T31n1598_005:0412b12": "世俗亦言。",
    "T31n1598_005:0412b13": "　若自犯愆過　　經時不觀察",
    "T31n1598_005:0412b14": "　不如理遠離　　慢不取其德",
    "T31n1598_005:0412b15": "若懷瞋忿。誨他所犯以非利益非方便故。言",
    "T31n1598_005:0412b16": "不威肅他轉違背。起諸邪行。如有頌言。",
    "T31n1598_005:0412b17": "　憐愍如一子　　誨舉他所犯",
    "T31n1598_005:0412b18": "　決定令受持　　後不復當犯",
    "T31n1598_005:0412b19": "於一切威儀中。恒修治菩提心故者。是無間",
    "T31n1598_005:0412b20": "作意業之所解釋。普於一切所作事中。無間",
    "T31n1598_005:0412b21": "修治菩提心故。如所行清淨契經中說。",
    "T31n1598_005:0412b22": "　若見坐時　　發如是心　　願諸眾生",
    "T31n1598_005:0412b23": "　坐菩提座",
    "T31n1598_005:0412b24": "如是等頌不悕異熟而行施故。乃至由四攝",
    "T31n1598_005:0412b25": "事攝方便故者。是勝進行業七句差別之所",
    "T31n1598_005:0412b26": "解釋。即六波羅蜜多及四攝事。離如所說所",
    "T31n1598_005:0412b27": "治過等。於極喜等後後地中。轉得增勝趣向",
    "T31n1598_005:0412b28": "成滿。因名為業是所作故。此中四種波羅蜜",
    "T31n1598_005:0412b29": "多易故不釋。有差別者。今當略釋。捨無色界",
    "T31n1598_005:0412c01": "修靜慮故者。菩薩不生無色界中。於彼不見",
    "T31n1598_005:0412c02": "能作利樂有情事故。亦不數入無色等至。不",
    "T31n1598_005:0412c03": "見彼處。有多功德之所依故。捨是離義方便",
    "T31n1598_005:0412c04": "相應修般若者。大悲相應修習妙慧。能作有",
    "T31n1598_005:0412c05": "情諸利樂事。此若無者。於諸有情利益安樂",
    "T31n1598_005:0412c06": "此事應無。專為此事求佛果故。如有頌言。",
    "T31n1598_005:0412c07": "　雙修習慧悲　　能作他利樂",
    "T31n1598_005:0412c08": "　利他行正道　　一向趣菩提",
    "T31n1598_005:0412c09": "四攝事者。布施愛語利行同義。由布施故能",
    "T31n1598_005:0412c10": "攝受他。由愛語故方便開解為說法相。由利",
    "T31n1598_005:0412c11": "行故隨其所應勸彼修善。由同義故於最後",
    "T31n1598_005:0412c12": "時。令彼同得不共功德。或由布施故令成法",
    "T31n1598_005:0412c13": "器。由愛語故得法勝解。由利行故依法勝解",
    "T31n1598_005:0412c14": "發起正行。由同義故令所起行轉得清淨轉",
    "T31n1598_005:0412c15": "復微妙。由此具攝方便自性。於持戒破戒善",
    "T31n1598_005:0412c16": "友無二故。乃至親近善友故者。是成滿加行",
    "T31n1598_005:0412c17": "業六句差別之所解釋。由此加行能令成滿。",
    "T31n1598_005:0412c18": "是故說名成滿加行。此即是業。由親近善士",
    "T31n1598_005:0412c19": "等六句釋經所說八句。作意功德助伴功德。",
    "T31n1598_005:0412c20": "各釋二故有。善尸羅故名持戒有。惡尸羅故",
    "T31n1598_005:0412c21": "名破戒。於此二種能說法者。為聞法故恭敬",
    "T31n1598_005:0412c22": "法故。起善友想無有差別。是故說言善友無",
    "T31n1598_005:0412c23": "二。由是因緣於破戒者不應一向。謂非善友。",
    "T31n1598_005:0412c24": "如有頌言。",
    "T31n1598_005:0412c25": "　若有戒足雖羸劣　　而能辯說利多人",
    "T31n1598_005:0412c26": "　如佛大師應供養　　愛彼善說故相似",
    "T31n1598_005:0412c27": "以慇重心聽聞正法者。謂如所說廣義等中。",
    "T31n1598_005:0412c28": "由十六行應聽聞法。以慇重心住阿練若者。",
    "T31n1598_005:0412c29": "遠離聚落。過俱盧舍名阿練若。於中居止說",
    "T31n1598_005:0413a01": "名為住。如應而住無有慢緩名慇重心。於世",
    "T31n1598_005:0413a02": "雜事不愛樂者。不愛世間歌笑舞等種種雜",
    "T31n1598_005:0413a03": "事。即是遠離欲等相應不正尋思。作意功德",
    "T31n1598_005:0413a04": "者。捨愛聲聞獨覺乘故。大乘功德愛相應故。",
    "T31n1598_005:0413a05": "助伴功德者。遠惡友故。近善友故。恒修治四",
    "T31n1598_005:0413a06": "梵住故。常遊戲五神通故。依趣智故者。是",
    "T31n1598_005:0413a07": "成滿業之所解釋。謂成滿相名成滿業。此中",
    "T31n1598_005:0413a08": "業聲是相別名。無量清淨等三句。釋前恒修",
    "T31n1598_005:0413a09": "治四梵住等三句。慈悲喜捨四種無量名四",
    "T31n1598_005:0413a10": "梵住。由此表知所有內德。成滿清淨故得相",
    "T31n1598_005:0413a11": "聲。遊戲五通名為威力。漏盡智通是解脫智",
    "T31n1598_005:0413a12": "名大威力。或取菩薩增上神通名大威力。如",
    "T31n1598_005:0413a13": "是亦名成滿之相。證得功德者。謂已證得現",
    "T31n1598_005:0413a14": "前自在。此即解釋依趣智故。各別內證名依",
    "T31n1598_005:0413a15": "趣智。不唯於義依趣於識非寂靜故。於住正",
    "T31n1598_005:0413a16": "行不住正行等。是安立彼業。四句差別之所",
    "T31n1598_005:0413a17": "解釋。由此安立利益安樂增上意樂。此即是",
    "T31n1598_005:0413a18": "業。是故說名安立彼業。御眾功德者。謂於持",
    "T31n1598_005:0413a19": "戒犯戒有情驅擯攝受。俱欲令其出不善處",
    "T31n1598_005:0413a20": "安立善處。名不棄捨。言決定故者。謂決定無",
    "T31n1598_005:0413a21": "疑教授教誡。言威肅故。言若不定即不威肅。",
    "T31n1598_005:0413a22": "重諦實故者。謂財法二攝合成一種。積集財",
    "T31n1598_005:0413a23": "法無異分別。平等分布如先所許。如是施與",
    "T31n1598_005:0413a24": "除現所無。如有頌言。",
    "T31n1598_005:0413a25": "　財供養能令　　眾生盡壽命",
    "T31n1598_005:0413a26": "　法供養能令　　究竟天寂靜",
    "T31n1598_005:0413a27": "大菩提心恒為首故者。是無雜染心之所解",
    "T31n1598_005:0413a28": "釋。由菩提心所攝受故。凡有所作終不貪求",
    "T31n1598_005:0413a29": "他供事等。唯求證得無上菩提。",
    "T31n1598_005:0413b01": "論曰。如說。",
    "T31n1598_005:0413b02": "　由最初句故　　句別德種類",
    "T31n1598_005:0413b03": "　由最初句故　　句別義差別",
    "T31n1598_005:0413b04": "釋曰。此伽他中其義易解無勞重釋。",
    "T31n1598_005:0413b05": "攝大乘論釋卷第五"
}