{
    "T42n1824_08b:0123b21": "folio_8b 中觀論疏卷第八末",
    "T42n1824_08b:0123b23": "釋吉藏撰",
    "T42n1824_08b:0123b24": "18 法品(八末)法品第十八",
    "T42n1824_08b:0123b25": "此品所以來者凡有三義。一明通方觀行。前",
    "T42n1824_08b:0123b26": "觀業空今觀法空。二者破病故來。從初品至",
    "T42n1824_08b:0123b27": "於觀業謂破法中之別。則是別觀。今總若人",
    "T42n1824_08b:0123b28": "若法皆稱為法。名為總觀。故論有總別破",
    "T42n1824_08b:0123b29": "於四緣。經明廣略二相說法。問為破顛倒法",
    "T42n1824_08b:0123c01": "名為觀法。為觀諸法實相名為法也。答俱有",
    "T42n1824_08b:0123c02": "二義。一者求顛倒之法不可得故云觀法。二",
    "T42n1824_08b:0123c03": "者觀若人若法萬化不同皆是實相之法。使",
    "T42n1824_08b:0123c04": "求理之徒因而悟入。故文云。若諸法畢竟空",
    "T42n1824_08b:0123c05": "是實相者云何入耶。此正意也。問此論破",
    "T42n1824_08b:0123c06": "一切虛妄偏邪顯正道實相。何故不命初即",
    "T42n1824_08b:0123c07": "辨。不爾最後方明而中間說耶。答略有二義。",
    "T42n1824_08b:0123c08": "一約破申次第。邪教覆正經其義不明照。要",
    "T42n1824_08b:0123c09": "須破邪玄宗乃顯。故至此章方得說也。又",
    "T42n1824_08b:0123c10": "此論二十五品大開三意。初十七品破洗人",
    "T42n1824_08b:0123c11": "法明諸法實相。今此一品次明得益。從破時",
    "T42n1824_08b:0123c12": "品已後更復破執重明實相。問何故作此分",
    "T42n1824_08b:0123c13": "耶。答依智度論解習應品。初說菩薩習應波",
    "T42n1824_08b:0123c14": "若。次中間明得益。謂重罪消滅諸天守護。",
    "T42n1824_08b:0123c15": "辨得益竟明習應。如來說經既有此三。菩薩",
    "T42n1824_08b:0123c16": "造論義亦如是。自上已來破邪顯正。而聞者",
    "T42n1824_08b:0123c17": "不知破顯得何等利。是故此品明其得益。得",
    "T42n1824_08b:0123c18": "益雖竟疑執未盡。更復破邪重明實相。又既",
    "T42n1824_08b:0123c19": "聞得益便樂欲聞。前雖得益後更進深悟。又",
    "T42n1824_08b:0123c20": "雖後得益而得無所得。故更復破邪顯實相",
    "T42n1824_08b:0123c21": "也。三者自上已來明實相體。此之一品明實",
    "T42n1824_08b:0123c22": "相用。問云何為實相體。何者為實相用。答",
    "T42n1824_08b:0123c23": "九十六術皆云。天下唯我一人。天下唯我一",
    "T42n1824_08b:0123c24": "道。各謂已法實餘並虛妄。阿毘曇人以四真",
    "T42n1824_08b:0123c25": "諦理名之為實。成論云。唯一滅諦空平等理",
    "T42n1824_08b:0123c26": "稱之為實。南土大乘以破諦之理稱為真實。",
    "T42n1824_08b:0123c27": "北方實相波若名之為實。乃至攝大乘學者",
    "T42n1824_08b:0123c28": "二無我理三無性理阿摩羅識稱真實餘為虛",
    "T42n1824_08b:0123c29": "妄。今總而究之。若有一理名為常見即是",
    "T42n1824_08b:0124a01": "虛妄。不名為實。若無一理又是邪見亦為虛",
    "T42n1824_08b:0124a02": "妄。非是真實。亦有亦無則具足斷常。非有非",
    "T42n1824_08b:0124a03": "無是愚癡論。若具足四句則備起眾見。都無",
    "T42n1824_08b:0124a04": "四句便為大斷。今明若能離此等計心無所",
    "T42n1824_08b:0124a05": "依。不知何以目之。強稱為實相。此之實相",
    "T42n1824_08b:0124a06": "是迷悟之本。悟之則有三乘賢聖。故涅槃云。",
    "T42n1824_08b:0124a07": "見中道者凡有三種。下智觀故得聲聞菩提。",
    "T42n1824_08b:0124a08": "中智觀故得緣覺菩提。上智觀故得無上菩",
    "T42n1824_08b:0124a09": "提。迷此實相便有六道生死紛然。故淨名經",
    "T42n1824_08b:0124a10": "云。從無住本立一切法。然實相體含眾德。無",
    "T42n1824_08b:0124a11": "有出法性外。用窮善巧。備一切門。今略舉",
    "T42n1824_08b:0124a12": "其二。一者約人明體用。二者約法明體用。",
    "T42n1824_08b:0124a13": "人明體用者。下偈云。諸法實相中非我非無",
    "T42n1824_08b:0124a14": "我。此就人明實相體。諸佛或說我或說於無",
    "T42n1824_08b:0124a15": "我。我無我體用既爾。常無常真俗三乘一乘",
    "T42n1824_08b:0124a16": "五部十八部涅槃經三十餘諍論乃至五百部",
    "T42n1824_08b:0124a17": "八萬四千法門皆是實相用。以四門通之無",
    "T42n1824_08b:0124a18": "相違背。一者隨世界故說。二對治故說。三",
    "T42n1824_08b:0124a19": "各各為人說。四依第一義門說。故學此論者",
    "T42n1824_08b:0124a20": "遍悟一切佛教。二就法明體用者。下偈一切",
    "T42n1824_08b:0124a21": "實不實亦實亦不實非實非非實。此之四門",
    "T42n1824_08b:0124a22": "皆是實相方便。遊心四門便入實相。故以",
    "T42n1824_08b:0124a23": "四門為用不四為體。後當具足。近從業品生。",
    "T42n1824_08b:0124a24": "前品舉重化明人法因果皆畢竟空即是諸法",
    "T42n1824_08b:0124a25": "實相。外人云。若爾者云何得入。今答此問。",
    "T42n1824_08b:0124a26": "明入實相之先須洗汝能入所入見乃可得",
    "T42n1824_08b:0124a27": "入。故有此品來也。問法是何義。答以理言",
    "T42n1824_08b:0124a28": "之。只是一正法。如云正法性遠離等。又云。",
    "T42n1824_08b:0124a29": "一切無礙人一道出生死等。若隨義用有三",
    "T42n1824_08b:0124b01": "種法。一者軌則名法。即是佛理教法。二者",
    "T42n1824_08b:0124b02": "自體名法。亦得通理教。謂色心等。三者意",
    "T42n1824_08b:0124b03": "識所緣名之為法。此約境為言。眼所緣為色。",
    "T42n1824_08b:0124b04": "乃至身所緣名觸。今是意之所緣故名為法。",
    "T42n1824_08b:0124b05": "意識所緣通得上來十七界法故名法界也。",
    "T42n1824_08b:0124b06": "大論十八明識所緣法智所緣法。諸外道亦",
    "T42n1824_08b:0124b07": "有此三法。但外道更別有神所緣法。數論同",
    "T42n1824_08b:0124b08": "明此之三法。但無別神所緣法耳。十地經",
    "T42n1824_08b:0124b09": "云。爾時過意界住在智業中。故知顛倒所緣",
    "T42n1824_08b:0124b10": "皆是幻化不可得也。問淨名經云。但除其病",
    "T42n1824_08b:0124b11": "而不除其法。今品何故稱破法耶。答不除其",
    "T42n1824_08b:0124b12": "法凡有二種。一者以病故見法。猶如眼病故",
    "T42n1824_08b:0124b13": "見空華。無法可除故云不除其法。今云破法",
    "T42n1824_08b:0124b14": "者破其病法耳。二者涅槃經云。但斷取著不",
    "T42n1824_08b:0124b15": "斷我見。我見者即佛性也。今亦爾。但破外",
    "T42n1824_08b:0124b16": "人取著之心。亦不破諸法實相。故但云觀法",
    "T42n1824_08b:0124b17": "也。品為三。一長行發起。二偈本正明觀法。",
    "T42n1824_08b:0124b18": "三長行解釋。初有二問答。前問意云。從因",
    "T42n1824_08b:0124b19": "緣品至觀業品明一切法皆畢竟空。是名諸",
    "T42n1824_08b:0124b20": "法實相者。此牒論主上來所說也。詳此牒意",
    "T42n1824_08b:0124b21": "則詺諸法實相以之為法。今觀此法故云觀",
    "T42n1824_08b:0124b22": "法品。云何入者。入是悟也證也。是故問入。",
    "T42n1824_08b:0124b23": "然虛妄不可得入實相。實相復不得入實相。",
    "T42n1824_08b:0124b24": "又求虛妄不可得。將何物入實相耶。若以實",
    "T42n1824_08b:0124b25": "相入實相者。則應建立實際。於實際而實不",
    "T42n1824_08b:0124b26": "爾。二門之中云何得入。答曰滅我我所名為",
    "T42n1824_08b:0124b27": "入者。外意云。有實相是所入。行人為能入。",
    "T42n1824_08b:0124b28": "如今學大小乘人皆言。有人能證得菩提。菩",
    "T42n1824_08b:0124b29": "提是所證。論主云。若能除能入之人所入之",
    "T42n1824_08b:0124c01": "法畢竟無能入所入乃名為入。華嚴云。如來",
    "T42n1824_08b:0124c02": "深境界其量齊虛空。一切眾生入真實無所",
    "T42n1824_08b:0124c03": "入。大集云。無入之入乃名法入。亦如開波",
    "T42n1824_08b:0124c04": "若宗身子問。云何菩薩行於波若。佛以五眼",
    "T42n1824_08b:0124c05": "不見。而却責之。若能不見能行菩薩體。不",
    "T42n1824_08b:0124c06": "見菩薩字。不見波若。不見行。不見不行乃",
    "T42n1824_08b:0124c07": "名菩薩行於波若。今爾。智度論第一卷摩犍",
    "T42n1824_08b:0124c08": "提偈云。非見聞覺知。非持戒所得。亦非不見",
    "T42n1824_08b:0124c09": "聞。非不持戒得。彼難云。若爾者行啞法得",
    "T42n1824_08b:0124c10": "道。佛答云。若不見諸法。汝爾時自啞。並是",
    "T42n1824_08b:0124c11": "今文意也。問上來以破我。何故更破。答我病",
    "T42n1824_08b:0124c12": "難除。又是眾惑之本。是故重破。又上來多",
    "T42n1824_08b:0124c13": "破實有我義。今此中正明入實相觀除微細",
    "T42n1824_08b:0124c14": "假名之我。若言有大乘之人名為菩薩。欲",
    "T42n1824_08b:0124c15": "行實相觀。即是我我所見。故異上也。次問",
    "T42n1824_08b:0124c16": "答如文。偈本關內舊分之為三。初五偈明聲",
    "T42n1824_08b:0124c17": "聞稟教得益。次六偈明菩薩稟教得益。後一",
    "T42n1824_08b:0124c18": "偈明緣覺得益。所以偏明聲聞次菩薩者。此",
    "T42n1824_08b:0124c19": "二同稟佛教故一類明之。緣覺既出無佛世",
    "T42n1824_08b:0124c20": "不稟佛教故在後別說也。猶如聲聞藏菩薩",
    "T42n1824_08b:0124c21": "藏。不名緣覺藏。以緣覺不稟教故也。前之",
    "T42n1824_08b:0124c22": "二章即是明二藏。亦是大小乘亦是半滿。故",
    "T42n1824_08b:0124c23": "申一切教盡。稟此二教得益。明一切益周。不",
    "T42n1824_08b:0124c24": "明人天教者。若明出世則具得世間。問既是",
    "T42n1824_08b:0124c25": "大乘論。但應明菩薩得益。云何明二乘教",
    "T42n1824_08b:0124c26": "及益耶。答示此論無迷不破無教不申無益",
    "T42n1824_08b:0124c27": "不備。始是大乘。以大包小故也。所以先小",
    "T42n1824_08b:0124c28": "後大者。示教益次第。復欲以示小是方便大",
    "T42n1824_08b:0124c29": "為真實。前開方便門後示真實相也。近代",
    "T42n1824_08b:0125a01": "人云。此是北土瑤師分之。蓋不遠尋古疏故",
    "T42n1824_08b:0125a02": "有此謬耳。又依長行末。青目自作此文。講者",
    "T42n1824_08b:0125a03": "宜用也。一師相承開之為五。初一行半明所",
    "T42n1824_08b:0125a04": "離。次一行半明得無我慧。第三二行明兩種",
    "T42n1824_08b:0125a05": "涅槃。第四五行廣序佛教。第五二行明三乘",
    "T42n1824_08b:0125a06": "得益。今明作此分之於文則亂。宜用前意也。",
    "T42n1824_08b:0125a07": "就五偈明聲聞觀以為二別。初一偈半序聲",
    "T42n1824_08b:0125a08": "聞教。第二三偈半明稟教得益。就初又二。",
    "T42n1824_08b:0125a09": "前一偈明人無我教。次半偈明法無我教。亦",
    "T42n1824_08b:0125a10": "是生法二空也。初偈又二。上半破即陰我。",
    "T42n1824_08b:0125a11": "下半破離陰我。上半云。我既即陰。陰有生滅",
    "T42n1824_08b:0125a12": "我亦應然。若爾但見五陰不見有我。又我是",
    "T42n1824_08b:0125a13": "五陰。陰五我亦五則失一我。一無則多亦",
    "T42n1824_08b:0125a14": "無。亦應例之。我既即陰。我一陰亦一則失五",
    "T42n1824_08b:0125a15": "陰。多無故一亦無。但今正破我不破於陰。",
    "T42n1824_08b:0125a16": "故但以我從陰不將陰等我也。下半云。既離",
    "T42n1824_08b:0125a17": "陰有我體。亦應離陰有我相。若還以陰相為",
    "T42n1824_08b:0125a18": "我相。亦應還以陰體為我體。計我是示相煩",
    "T42n1824_08b:0125a19": "惱。又云。我有赤白等四色。又云我如淨珠",
    "T42n1824_08b:0125a20": "燈炎。皆以陰相為相。是故今責。別不見我",
    "T42n1824_08b:0125a21": "相令異陰相。不應還以陰相為我相也。問計",
    "T42n1824_08b:0125a22": "我者何故陰相為我相。答陰攝有為。計我者",
    "T42n1824_08b:0125a23": "聞以有為相證我。無為無有相貌。不得舉以",
    "T42n1824_08b:0125a24": "證我也。若無有我者第二明法無我。亦是法",
    "T42n1824_08b:0125a25": "空。前借陰以除我。此借我以除陰。問智度論",
    "T42n1824_08b:0125a26": "明大小乘具二無我智。十八卷云。論主引小",
    "T42n1824_08b:0125a27": "乘經云。何等是老病。謂法空。誰為老病死。",
    "T42n1824_08b:0125a28": "謂人空。而楞伽攝論等明小乘但得人空。云",
    "T42n1824_08b:0125a29": "何通會。答小乘有二。一鈍二利。利者具得",
    "T42n1824_08b:0125b01": "二空。鈍者但得人空。即毘曇成實是也。二",
    "T42n1824_08b:0125b02": "小乘多明人空少說法空。大乘多說法空少",
    "T42n1824_08b:0125b03": "明人空。以少從多為論。故楞伽但明人空。",
    "T42n1824_08b:0125b04": "三者小乘得人空盡。以皆知畢竟無我故說",
    "T42n1824_08b:0125b05": "得人空。得法空不盡。不知法本性空。不知三",
    "T42n1824_08b:0125b06": "界內外法空。故是以不說聲聞法空也。滅我",
    "T42n1824_08b:0125b07": "我所故下第二明稟教得益又二。前明得二",
    "T42n1824_08b:0125b08": "無我智益。次得兩涅槃益。前是因益次是果",
    "T42n1824_08b:0125b09": "益。前智益後是斷益。前是得道後是證滅。又",
    "T42n1824_08b:0125b10": "前是有為功德後無為功德。亦是為無為二",
    "T42n1824_08b:0125b11": "解脫也。聲聞宗要不出斯二也。初又二。第一",
    "T42n1824_08b:0125b12": "正明得無我智。次歎法美人。初如文。得無",
    "T42n1824_08b:0125b13": "我智者下第二章歎法美人。上半歎法下半",
    "T42n1824_08b:0125b14": "美人也。內外我我所下第二明得二涅槃果。",
    "T42n1824_08b:0125b15": "以修二無我智因故得兩涅槃果。蓋是聲聞",
    "T42n1824_08b:0125b16": "義之大宗。就文為二。初偈明無餘。次偈明有",
    "T42n1824_08b:0125b17": "餘。約修行次第。前得有餘次得無餘。今前明",
    "T42n1824_08b:0125b18": "無餘後明有餘者凡有二義。一者今是說門。",
    "T42n1824_08b:0125b19": "前說共深令慕仰求之。二者文勢鉤鎖既明",
    "T42n1824_08b:0125b20": "滅我我所故即得無餘。上半牒前。內外我我",
    "T42n1824_08b:0125b21": "所者。我為其內。所為其外。又即陰我為內。",
    "T42n1824_08b:0125b22": "離陰我為外。所亦二種。五陰為內所。瓶衣",
    "T42n1824_08b:0125b23": "為外所也。諸受則為滅者。我我所是見煩惱。",
    "T42n1824_08b:0125b24": "受是取著愛使。亦初是見諦。次是思惟。諸",
    "T42n1824_08b:0125b25": "見滅故諸受即滅。愛見滅故報身便滅。前是",
    "T42n1824_08b:0125b26": "見滅故愛滅。受滅則身滅。此是因滅故果滅。",
    "T42n1824_08b:0125b27": "業煩惱滅故第二明有餘涅槃。上半正明結",
    "T42n1824_08b:0125b28": "業滅。下半釋滅所以。由業煩惱虛妄非實悟",
    "T42n1824_08b:0125b29": "畢竟空則戲論斯滅。問餘無餘有幾種耶。答",
    "T42n1824_08b:0125c01": "略有三種。一小乘餘無餘。二大乘餘無餘。",
    "T42n1824_08b:0125c02": "三大小合說餘無餘。小乘餘無餘者。一云。",
    "T42n1824_08b:0125c03": "子縛盡名有餘。以其猶有餘累故名有餘。肇",
    "T42n1824_08b:0125c04": "師云。餘迹未泯餘緣未盡故名有餘。若除報",
    "T42n1824_08b:0125c05": "身無復餘累名無餘。次云。斷子縛盡得無為",
    "T42n1824_08b:0125c06": "未足故。無為猶有餘名曰有餘。若滅報身無",
    "T42n1824_08b:0125c07": "為便足故名無餘。大乘餘無餘者。滅五住煩",
    "T42n1824_08b:0125c08": "惱名為有餘。二死報亡稱為無餘。但小乘得",
    "T42n1824_08b:0125c09": "二涅槃有前後。大乘一時而得。五住惑盡二",
    "T42n1824_08b:0125c10": "死便傾。又小乘前得有餘後得無餘。大乘前",
    "T42n1824_08b:0125c11": "得無餘則是法身。後起應化二身名為有餘。",
    "T42n1824_08b:0125c12": "又大乘就三身辨三涅槃。法身為無餘涅槃。",
    "T42n1824_08b:0125c13": "應化兩身名有餘涅槃。合就三身是無住處",
    "T42n1824_08b:0125c14": "涅槃。以法身故不住生死。應化兩身不住涅",
    "T42n1824_08b:0125c15": "槃。以其俱滅二著名無住處涅槃。此並出七",
    "T42n1824_08b:0125c16": "卷金光明經三身品。攝大乘明四涅槃。三如",
    "T42n1824_08b:0125c17": "上。次明本性清淨名為涅槃也。大小合論餘",
    "T42n1824_08b:0125c18": "無餘者。小乘餘無餘並是有餘。大乘餘無餘",
    "T42n1824_08b:0125c19": "並稱無餘。勝鬘經意也。諸佛或說我下第二",
    "T42n1824_08b:0125c20": "明菩薩觀。問何故前明聲聞觀後辨菩薩觀",
    "T42n1824_08b:0125c21": "耶。答欲明從淺至深故初小後大。又欲迴小",
    "T42n1824_08b:0125c22": "入大故前小後大也。問大小觀云何有異。答",
    "T42n1824_08b:0125c23": "聲聞觀淺。以我為方便無我為真實。此中明",
    "T42n1824_08b:0125c24": "我與無我皆是方便。非我無我方是真實。則",
    "T42n1824_08b:0125c25": "菩薩觀深。既以我無我為方便。聲聞望菩薩",
    "T42n1824_08b:0125c26": "則聲聞為方便。菩薩觀為真實。即是法華唯",
    "T42n1824_08b:0125c27": "此一事實餘二則非真其文相會也。即時大乘",
    "T42n1824_08b:0125c28": "人若以二我為方便無我是真實者。猶是聲",
    "T42n1824_08b:0125c29": "聞觀耳。又本得大故小成。既不得大亦不成",
    "T42n1824_08b:0126a01": "小。故有所得人執二無我乃成虛妄見耳。又",
    "T42n1824_08b:0126a02": "菩薩以我無我皆是方便非我無我乃是實。",
    "T42n1824_08b:0126a03": "有所得人執無我皆是得方便耳。既不得實",
    "T42n1824_08b:0126a04": "亦不得權。總而言之。有所得人執二無我。",
    "T42n1824_08b:0126a05": "大小不收權實不取也。我無我既方便。三",
    "T42n1824_08b:0126a06": "性三無性方便。非三性非三無性方是真實。",
    "T42n1824_08b:0126a07": "一切皆例。問何以知前是聲聞觀後是菩薩",
    "T42n1824_08b:0126a08": "觀。答即簡淺深之言證之。故知爾也。又聲",
    "T42n1824_08b:0126a09": "聞之人修無我觀因欲求二涅槃果。但是自",
    "T42n1824_08b:0126a10": "度之義。上來正明此法。故知是聲聞觀。今",
    "T42n1824_08b:0126a11": "此章廣辨菩薩無方化物具一切教門。故知",
    "T42n1824_08b:0126a12": "是菩薩觀。又下長行青目釋菩薩觀引大品",
    "T42n1824_08b:0126a13": "故。菩薩有我亦非行無我亦非行。蓋是長行",
    "T42n1824_08b:0126a14": "自作此引。非講者穿鑿。就文為二。第一三偈",
    "T42n1824_08b:0126a15": "明菩薩所觀之法。第二三偈明菩薩得益人",
    "T42n1824_08b:0126a16": "相。上聲聞法中亦作此二章也。一人無我教",
    "T42n1824_08b:0126a17": "次法無我教。即是雙教。後明智斷兩益。今",
    "T42n1824_08b:0126a18": "大乘中亦前明兩教後辨雙益也。三偈為二。",
    "T42n1824_08b:0126a19": "初偈標方便實相二種章門。第二兩偈釋二",
    "T42n1824_08b:0126a20": "章門。初上半標方便章門。下半標實相章門。",
    "T42n1824_08b:0126a21": "問何故前明我無我方便耶。答正對聲聞以",
    "T42n1824_08b:0126a22": "我為方便無我為真實。如毘曇十六諦空無",
    "T42n1824_08b:0126a23": "我理。又如成實者云。世諦有我第一義諦無",
    "T42n1824_08b:0126a24": "我。是故今明聲聞若我無我望菩薩皆是方",
    "T42n1824_08b:0126a25": "便。所以命初辨我無我方便也。然我無我既",
    "T42n1824_08b:0126a26": "是方便。常無常等例然。故昔說無常既是方",
    "T42n1824_08b:0126a27": "便。今說常樂亦是方便。如是三乘一乘萬義",
    "T42n1824_08b:0126a28": "皆類。下半明真實章門。即是非我無我亦非",
    "T42n1824_08b:0126a29": "常無常非三非一等萬義皆類。上半是世諦",
    "T42n1824_08b:0126b01": "下半是第一義諦。上半為三悉檀。下半是",
    "T42n1824_08b:0126b02": "第一義悉檀。亦得上半是真俗二諦。智度論",
    "T42n1824_08b:0126b03": "云。人等世界故有。第一義故無。故知以我",
    "T42n1824_08b:0126b04": "為世諦無我為真諦。下半非我無我則是中",
    "T42n1824_08b:0126b05": "道一實諦也。又上半名為半字法門。下半",
    "T42n1824_08b:0126b06": "究竟乃為滿字。若論具足滿者。上下二半皆",
    "T42n1824_08b:0126b07": "是半字。非我無我我無我具足方圓滿稱為",
    "T42n1824_08b:0126b08": "滿字。又上半即是教門。下半稱之為理。偈意",
    "T42n1824_08b:0126b09": "多含不可一途取盡也。諸法實相者下第二",
    "T42n1824_08b:0126b10": "兩偈釋章門。初偈逐近釋實相章門。第二",
    "T42n1824_08b:0126b11": "偈釋方便章門。又前明從方便入實相。故前",
    "T42n1824_08b:0126b12": "明方便後辨實相。今從實相起方便。故前實",
    "T42n1824_08b:0126b13": "相後方便。諸法實相者牒前偈下半實相章",
    "T42n1824_08b:0126b14": "門也。心行言語斷下釋實相義也。初就法說",
    "T42n1824_08b:0126b15": "門釋實相。竪超四句故四句心亡。橫絕百非",
    "T42n1824_08b:0126b16": "故百非心斷。在心既爾。言語亦然。四句之",
    "T42n1824_08b:0126b17": "言不能言。百非之說不能說也。又非但實相",
    "T42n1824_08b:0126b18": "不可言。即言亦是實相故雖言無言。故天女",
    "T42n1824_08b:0126b19": "詰身子云。汝但知實相無言未悟言即實相。",
    "T42n1824_08b:0126b20": "故言滿十方常是四絕。問云何爾耶。答若",
    "T42n1824_08b:0126b21": "有言體即是本有。名之為常。常不可言。今",
    "T42n1824_08b:0126b22": "因緣言言無自體。故無言。以雖言即本來不",
    "T42n1824_08b:0126b23": "言故。業品云。諸業本不生。以無定性故。亦應",
    "T42n1824_08b:0126b24": "言諸言本無言。以無定性故也。在言既爾。心",
    "T42n1824_08b:0126b25": "行亦然。一者實相絕四句四句心不能緣。二",
    "T42n1824_08b:0126b26": "者即緣是實相。雖遍緣萬法亦常是四絕也。",
    "T42n1824_08b:0126b27": "無生亦無滅者。下半就譬喻門說。四生不能",
    "T42n1824_08b:0126b28": "生故稱無生。力負不能滅故稱無滅。又上言",
    "T42n1824_08b:0126b29": "斷心滅者。明四句言本不生今亦無滅。非是",
    "T42n1824_08b:0126c01": "有四句言生然後滅之。言既爾。心亦然。寂滅",
    "T42n1824_08b:0126c02": "如涅槃者。惑者皆謂生死有生滅涅槃無生",
    "T42n1824_08b:0126c03": "滅。故借涅槃喻其生死。汝所謂生死如汝涅",
    "T42n1824_08b:0126c04": "槃。故云寂滅如涅槃。今明實相不同南方真",
    "T42n1824_08b:0126c05": "諦之理北土實相波若。亦異舊地論梨耶晚",
    "T42n1824_08b:0126c06": "攝論大乘阿摩羅識。如此等並同犢子計我",
    "T42n1824_08b:0126c07": "有理存焉。今只論色是實相。如假名色不可",
    "T42n1824_08b:0126c08": "有不可無。四句求色不可得。故色即是實相",
    "T42n1824_08b:0126c09": "也。智度論四十二卷解。云何為色相。云何",
    "T42n1824_08b:0126c10": "為識相。無所有為色相。無所有是受想行識",
    "T42n1824_08b:0126c11": "相。又天主歎須菩提所說。不壞假名而說實",
    "T42n1824_08b:0126c12": "相。故知假名宛然而即是實相也。一切實非",
    "T42n1824_08b:0126c13": "實下第二釋前方便章門。問前以我無我為",
    "T42n1824_08b:0126c14": "方便。今云何以實不實釋之。又前以我無我",
    "T42n1824_08b:0126c15": "二重為方便。非我非無我為實。今何以實不",
    "T42n1824_08b:0126c16": "實四句解前方便。答余聽之累載。講之積年。",
    "T42n1824_08b:0126c17": "未見符文釋此意者。今少分識之用簡來哲。",
    "T42n1824_08b:0126c18": "前明我無我為方便者。此是對二乘以無我",
    "T42n1824_08b:0126c19": "無實我為方便。故明二乘若權若實望菩薩",
    "T42n1824_08b:0126c20": "皆成方便。非我非無我乃為真實。今此中",
    "T42n1824_08b:0126c21": "論真實者。上明諸法實相者心行言語斷。",
    "T42n1824_08b:0126c22": "此明菩薩所悟實相則絕於四句。實相雖絕",
    "T42n1824_08b:0126c23": "四句之言。要因四句之言方得悟入實相。故",
    "T42n1824_08b:0126c24": "以絕四句為實。以四句為方便。此釋實是契",
    "T42n1824_08b:0126c25": "文旨也。問何故以四句為方便。絕四句為真",
    "T42n1824_08b:0126c26": "理耶。答欲攝一切理教盡。夫論教者不出四",
    "T42n1824_08b:0126c27": "句。則四句攝一切言教盡。夫論至理極乎絕",
    "T42n1824_08b:0126c28": "四。故以絕四明極理。雖是一章之論總攝",
    "T42n1824_08b:0126c29": "一切佛法理教事圓也。問何故上以我無我",
    "T42n1824_08b:0127a01": "為方便。今以實不實為方便。答欲示實相是",
    "T42n1824_08b:0127a02": "體體更無二。故前明實相還牒實相。以釋實",
    "T42n1824_08b:0127a03": "相。示方便是用用有多門。故前示我無我方",
    "T42n1824_08b:0127a04": "便今示實不實方便。問上何故以我無我為",
    "T42n1824_08b:0127a05": "方便。今明實不實方便耶。答上聲聞人我為",
    "T42n1824_08b:0127a06": "方便無我為實。以法為方便無法為真實。上",
    "T42n1824_08b:0127a07": "對聲聞明我無我皆方便非我無我為真實。",
    "T42n1824_08b:0127a08": "今亦對聲聞有法無法皆方便非法無非法為",
    "T42n1824_08b:0127a09": "真實。是故今明實不實也。就文為二。初三",
    "T42n1824_08b:0127a10": "句正明方便。第四句總結教意。此中四句為",
    "T42n1824_08b:0127a11": "三根菩薩說。一切實一切不實化中根人。喻",
    "T42n1824_08b:0127a12": "如開善義。生死涅槃皆是世諦虛假。名為不",
    "T42n1824_08b:0127a13": "實。入第一義非生死涅槃。名之為實。第二",
    "T42n1824_08b:0127a14": "句亦實亦不實化下根人。如莊嚴義。生死是",
    "T42n1824_08b:0127a15": "虛假故不實。涅槃非虛假故實。第三非實非",
    "T42n1824_08b:0127a16": "不實為上根菩薩明生死涅槃未曾是實亦未",
    "T42n1824_08b:0127a17": "曾不實。此部得是今龍樹所學意。若三句遣",
    "T42n1824_08b:0127a18": "病次第。下根人云。生死不實涅槃是實。中",
    "T42n1824_08b:0127a19": "根人云。此生死涅槃一切不實。非生死非涅",
    "T42n1824_08b:0127a20": "槃一切實也。上根人云。非箇非生死非涅槃",
    "T42n1824_08b:0127a21": "之實。亦非生死涅槃之不實也。又第一句是",
    "T42n1824_08b:0127a22": "一說部義。謂生死涅槃皆是虛假故言一說。",
    "T42n1824_08b:0127a23": "第二句是出世說部義。生死世間法從不真",
    "T42n1824_08b:0127a24": "實因生。故名為實。又將此文望今攝大乘",
    "T42n1824_08b:0127a25": "等學者備此二門。分別依他二性是名不",
    "T42n1824_08b:0127a26": "實。分別無相依他無生名真實性。則同下",
    "T42n1824_08b:0127a27": "根人義。若以三性為不實。三無性理稱為",
    "T42n1824_08b:0127a28": "真實。是中根人義。彼不說非三性非三無性",
    "T42n1824_08b:0127a29": "故無上根人義也。天親之意乃當有之。而學",
    "T42n1824_08b:0127b01": "人不稟龍樹之風致闕此玄宗一句也。是名",
    "T42n1824_08b:0127b02": "諸佛法者第二結四句教意。若因此四門悟",
    "T42n1824_08b:0127b03": "入絕四之理。此則四種名為佛法。亦四種",
    "T42n1824_08b:0127b04": "為門。若守其四句不能因四悟無四各執作",
    "T42n1824_08b:0127b05": "解者。則此四句非是佛法。亦不名門。以其",
    "T42n1824_08b:0127b06": "不能通入理故。若爾龍樹之風四論學者此",
    "T42n1824_08b:0127b07": "之四句並是今時方便巧用。舊義但得方便",
    "T42n1824_08b:0127b08": "用中之一枝。又不識此一是方便而執權為",
    "T42n1824_08b:0127b09": "實。甚可傷哉。他云。毘曇見有得道。成實",
    "T42n1824_08b:0127b10": "見空得道。今明作空有解並不得道。因空",
    "T42n1824_08b:0127b11": "有悟實相方能得道。故下云。得實相者有三",
    "T42n1824_08b:0127b12": "乘人耳。問三乘人同解實相何異。答二乘",
    "T42n1824_08b:0127b13": "隨分見。菩薩盡其原。智度論云。二乘見人",
    "T42n1824_08b:0127b14": "法空。如毛孔空。菩薩如十方空。問經何處有",
    "T42n1824_08b:0127b15": "此三方便文。答大品如化品云。為新發意菩",
    "T42n1824_08b:0127b16": "薩說生滅如化不生不滅不如化。此下根人",
    "T42n1824_08b:0127b17": "義也。為久發意菩薩說生滅不生滅皆悉如",
    "T42n1824_08b:0127b18": "化。此中根人義也。又云。菩薩不行真實不",
    "T42n1824_08b:0127b19": "行無真實法。上根人義也。問智度論亦引此",
    "T42n1824_08b:0127b20": "偈解第一義悉檀。第一義悉檀既絕四句。云",
    "T42n1824_08b:0127b21": "何將四句釋第一義悉檀。答智度論師亦無",
    "T42n1824_08b:0127b22": "好通。今所明者如前釋之義。此四句是門。",
    "T42n1824_08b:0127b23": "因此四門入第一義無言之理。故將四句以",
    "T42n1824_08b:0127b24": "釋於無四。問何故將四句釋無四。答四句之",
    "T42n1824_08b:0127b25": "道此不可言。凡論發言必有四句。要因四句",
    "T42n1824_08b:0127b26": "之言得顯無言。如因指得月。又非但因四句",
    "T42n1824_08b:0127b27": "言得顯無言。即須知此四句本來不四。名四",
    "T42n1824_08b:0127b28": "句絕故。所詮之理絕言詮理之言常絕。故天",
    "T42n1824_08b:0127b29": "女呵身子云。汝乃知解脫無言而未悟言即",
    "T42n1824_08b:0127c01": "解脫。今亦爾。非但理絕於四。即言亦絕四。",
    "T42n1824_08b:0127c02": "又言既絕四即絕四常言。勿謂絕四之理有",
    "T42n1824_08b:0127c03": "理存焉而不可言。是故文殊之言常絕。淨名",
    "T42n1824_08b:0127c04": "之默常言。在言既爾。心行亦然。所絕之理",
    "T42n1824_08b:0127c05": "絕心即絕理之心常絕。須深得此意可用通",
    "T42n1824_08b:0127c06": "方等經。問今文何故前明中根次辨下根後",
    "T42n1824_08b:0127c07": "辨上根。答三根實應次第。但此中論四句次",
    "T42n1824_08b:0127c08": "第不明三根次第也。問為三人有二根。一",
    "T42n1824_08b:0127c09": "人三耶。答具此二義。一人三者。從下入中",
    "T42n1824_08b:0127c10": "中轉為上也。自知不隨他第二示得解人相。",
    "T42n1824_08b:0127c11": "前明方便實則是理教。今明稟教悟理故發",
    "T42n1824_08b:0127c12": "生二慧。問何故明得解人相。答造論影傍大",
    "T42n1824_08b:0127c13": "乘經。波若說菩薩所行之法亦明得解人相。",
    "T42n1824_08b:0127c14": "故大品云。欲瞋癡斷是性相貌。論解云。三",
    "T42n1824_08b:0127c15": "毒斷是悟波若人相。趣智品明行波若人有",
    "T42n1824_08b:0127c16": "五種相。一於諸法不著。二不為六弊所使。",
    "T42n1824_08b:0127c17": "三具行六度。四不以他語為堅要。五聞波若",
    "T42n1824_08b:0127c18": "信樂無厭。不以他語為堅要者。廣為種種說",
    "T42n1824_08b:0127c19": "法其心不動。又大品就二種門說波若。一就",
    "T42n1824_08b:0127c20": "法門說波若。二就人門說波若。今亦爾。上",
    "T42n1824_08b:0127c21": "就法門說實相方便。今就人門說實相方便。",
    "T42n1824_08b:0127c22": "就三偈開為二別。前二偈明得實方便二智",
    "T42n1824_08b:0127c23": "益。次一偈明得中道大涅槃益。所以明此二",
    "T42n1824_08b:0127c24": "者。為對前聲聞。聲聞初明生法二空教。次稟",
    "T42n1824_08b:0127c25": "教得空無我智及二涅槃益。今菩薩亦爾。前",
    "T42n1824_08b:0127c26": "明絕四之理四句之教。稟教悟理故亦得二",
    "T42n1824_08b:0127c27": "益。謂權實二智及大涅槃。權實二智為因。大",
    "T42n1824_08b:0127c28": "涅槃為果。又權實二智則是德無不圓。大涅",
    "T42n1824_08b:0127c29": "槃果謂累無不寂。累無不寂不可為有。德無",
    "T42n1824_08b:0128a01": "不圓不可為無。既稟中道發生正觀也。又前",
    "T42n1824_08b:0128a02": "明二智則菩提果。後明大涅槃謂果果也。不",
    "T42n1824_08b:0128a03": "開聲聞菩薩兩教及大小二人益者並失此文",
    "T42n1824_08b:0128a04": "意也。自知不隨他者。天魔外道雖有形聲兩",
    "T42n1824_08b:0128a05": "亂不能干之。華嚴云。有所聞法即自開解不",
    "T42n1824_08b:0128a06": "由他悟。寂滅無戲論者。無生死可捨無涅槃",
    "T42n1824_08b:0128a07": "可取。故名寂滅。離愛見二種戲論名無戲論。",
    "T42n1824_08b:0128a08": "無異無分別者。既無二種戲論。則知法無有",
    "T42n1824_08b:0128a09": "無之異心無有無分別。以心無有無分別故",
    "T42n1824_08b:0128a10": "無心於內。法無有無異相故無數於外。彼此",
    "T42n1824_08b:0128a11": "已寂滅。浩然大均名為實相。若法從緣生下",
    "T42n1824_08b:0128a12": "第二明得方便慧益。上了生滅無生滅。今悟",
    "T42n1824_08b:0128a13": "無生滅生滅。即是世諦。世諦雖有萬化不同。",
    "T42n1824_08b:0128a14": "因果是立信之根諸法之本。故偏說之。上半",
    "T42n1824_08b:0128a15": "明因緣因果不一不異。如捲指不同不可言",
    "T42n1824_08b:0128a16": "一。更無兩體不可言異。故云若法從緣生不",
    "T42n1824_08b:0128a17": "即不異因。即破僧佉衛世一異兩部。亦除",
    "T42n1824_08b:0128a18": "上座大眾一異二宗。下半明因緣因果離於",
    "T42n1824_08b:0128a19": "斷常。因果一即是常。異即是斷。此中言",
    "T42n1824_08b:0128a20": "實相者蓋是世諦之實。以俗既稱諦故名為",
    "T42n1824_08b:0128a21": "實。異上實也。又能如此解因果不常不斷",
    "T42n1824_08b:0128a22": "不一不異名之為實。若異此者即名虛妄。",
    "T42n1824_08b:0128a23": "不一亦不異下第二明得涅槃果益。上半法",
    "T42n1824_08b:0128a24": "說。此明不一不異異上不一不異。上不一",
    "T42n1824_08b:0128a25": "不異就世諦因果明不一不異。今明中道涅",
    "T42n1824_08b:0128a26": "槃不一不異不常不斷。不見六道生死之異。",
    "T42n1824_08b:0128a27": "亦不見涅槃滅六道為一。不一故不常。不異",
    "T42n1824_08b:0128a28": "故不斷。下半舉譬說。明涅槃如天甘露。世",
    "T42n1824_08b:0128a29": "間得甘露故無老病死。實相涅槃是真甘露",
    "T42n1824_08b:0128b01": "味。服此味者累無不寂德無不圓。若佛不出",
    "T42n1824_08b:0128b02": "世下。自上已來明聲聞菩薩二教兩益。今此",
    "T42n1824_08b:0128b03": "一章辨緣覺得益。所以但明得益不辨教者。",
    "T42n1824_08b:0128b04": "以緣覺自然悟道不稟於教故也。聲聞菩薩",
    "T42n1824_08b:0128b05": "既同稟教則一類說之。今不稟教故在後別",
    "T42n1824_08b:0128b06": "說。問何故明緣覺得益耶。答今為顯此論破",
    "T42n1824_08b:0128b07": "邪申明實相之意。此論所以破邪顯實相者。",
    "T42n1824_08b:0128b08": "三乘人皆得益故。又是勸信義。不信此論破",
    "T42n1824_08b:0128b09": "邪顯正者。非但不得大乘之益。亦失小乘之",
    "T42n1824_08b:0128b10": "利也。上半明出世時節。前佛已去後佛未興。",
    "T42n1824_08b:0128b11": "辟支之人於中出世。華嚴云。菩薩將欲下生",
    "T42n1824_08b:0128b12": "前。以道眼觀大千界。有辟支佛放光照之。",
    "T42n1824_08b:0128b13": "若覺知者即取滅度。不覺知者徒著他方。與",
    "T42n1824_08b:0128b14": "此文同也。問其人何故不值佛耶。答其恥聲",
    "T42n1824_08b:0128b15": "聞從師憚佛道長遠。二盈之間故出無佛世。",
    "T42n1824_08b:0128b16": "問辟支既不值師。於何時中迴小入大。答法",
    "T42n1824_08b:0128b17": "華玄義已具辨之。今略論四句。一者緣覺果",
    "T42n1824_08b:0128b18": "人既不值佛。於三界外聞法華經迴三入一。",
    "T42n1824_08b:0128b19": "二者緣覺因人及聲聞三果於三界內聞法華",
    "T42n1824_08b:0128b20": "經迴小入大。三者羅漢之人若值佛聞法華",
    "T42n1824_08b:0128b21": "經界內入道。若不值佛生三界外聞法華經",
    "T42n1824_08b:0128b22": "方受一乘。四者增上慢二乘保小拒大。於界",
    "T42n1824_08b:0128b23": "內外并不入一乘。問劫初劫後緣覺何時出",
    "T42n1824_08b:0128b24": "世。答雜心云。劫初轉輪王。劫末佛興世。二",
    "T42n1824_08b:0128b25": "時間辟支佛也。問辟支有幾種。答略有五種。",
    "T42n1824_08b:0128b26": "一本乘辟支。謂百劫修行乃至極疾四世成",
    "T42n1824_08b:0128b27": "道。二者退菩提心辟支。智度論云。菩薩若",
    "T42n1824_08b:0128b28": "證四諦成辟支佛。三聲聞辟支。如初果人。第",
    "T42n1824_08b:0128b29": "七生中若不值佛法成小辟支。不及身子。問",
    "T42n1824_08b:0128c01": "此人為在家為出家。答俱舍論云。往外道",
    "T42n1824_08b:0128c02": "法中出家著木皮袈裟也。又云。往山林中淨",
    "T42n1824_08b:0128c03": "居天等施其法服。四者有犀角喻辟支。獨自",
    "T42n1824_08b:0128c04": "出世則大辟支也。五者有部行辟支。亦有部",
    "T42n1824_08b:0128c05": "黨眷屬。問辟支亦有多人共出世不。答經云。",
    "T42n1824_08b:0128c06": "五百辟支一時出世。別有因緣不具述。諸義",
    "T42n1824_08b:0128c07": "委曲如法華玄章以論之也。長行釋聲聞菩",
    "T42n1824_08b:0128c08": "薩緣覺即為三別。釋聲聞教中又二。前釋二",
    "T42n1824_08b:0128c09": "無我教。修習八聖道下次釋得益。釋二無我",
    "T42n1824_08b:0128c10": "即二。釋人無我為三。初雙牒二我。次雙破",
    "T42n1824_08b:0128c11": "二我。後結無二我。若五陰是神者第二雙破",
    "T42n1824_08b:0128c12": "二我。即為二別。破即陰我為四。初正釋。如偈",
    "T42n1824_08b:0128c13": "中下第二引偈證。何以故下第三解釋。解釋",
    "T42n1824_08b:0128c14": "中又二。前以生滅二相驗五陰法體是無常。",
    "T42n1824_08b:0128c15": "如五陰無常下第二明生滅二相亦是無常。",
    "T42n1824_08b:0128c16": "所以明二相無常者凡有二義。一者欲顯五",
    "T42n1824_08b:0128c17": "陰能相所相皆是無常。神與五陰一故神亦",
    "T42n1824_08b:0128c18": "無常。二者欲破異部。如毘婆闍提明生滅相",
    "T42n1824_08b:0128c19": "是常。曇摩崛明滅相是常。故今明生滅二相",
    "T42n1824_08b:0128c20": "亦是無常。神若是五陰下第四總結。若離五",
    "T42n1824_08b:0128c21": "陰下第二破離陰我。亦開為四。初正破。如",
    "T42n1824_08b:0128c22": "偈中說下第二引偈證。而離五陰下第三解",
    "T42n1824_08b:0128c23": "釋。就此文凡有五破。第一責相破。若謂神",
    "T42n1824_08b:0128c24": "如虛空下第二取意破。前求神相不可得。外",
    "T42n1824_08b:0128c25": "云。神如虛空無有相貌。故無相有神。是故今",
    "T42n1824_08b:0128c26": "破虛空。若謂以信故下第三破外人以信故",
    "T42n1824_08b:0128c27": "證神。前責相破有法中無神。次取意破虛空",
    "T42n1824_08b:0128c28": "法無神。即是顛倒品云。我法有以無。是事",
    "T42n1824_08b:0128c29": "終不成。外云。雖復空有求神不得。而終信",
    "T42n1824_08b:0129a01": "有神。故今破其信。就文為四。初牒外義。是事",
    "T42n1824_08b:0129a02": "不然下第二總非。何以故下第三釋非。就文",
    "T42n1824_08b:0129a03": "又二。初列四信。是神於一切信中下第二釋",
    "T42n1824_08b:0129a04": "四信無神。現事中亦無下釋第一現事可信。",
    "T42n1824_08b:0129a05": "既是現事中無。不須解釋。比知中亦無下釋",
    "T42n1824_08b:0129a06": "第二比知中無神。又開二別。初略明比知中",
    "T42n1824_08b:0129a07": "無神。若有三種比知下第二廣明比知中無",
    "T42n1824_08b:0129a08": "神。即開三別。初列三種比知。如本下第二",
    "T42n1824_08b:0129a09": "釋三種比知。第二釋中初借人日譬示比之",
    "T42n1824_08b:0129a10": "相貌。如是苦樂下外人正舉共相比知證有",
    "T42n1824_08b:0129a11": "神。如見人民依王下引類也。是事皆不然下",
    "T42n1824_08b:0129a12": "第三釋比知中無神。但釋第三共相比知中",
    "T42n1824_08b:0129a13": "無神不釋餘二比也。問此中破共相比知與",
    "T42n1824_08b:0129a14": "百論何異。答百論許其將人比日。不許將人",
    "T42n1824_08b:0129a15": "民依王苦樂覺知亦依神。今文直破。先明人",
    "T42n1824_08b:0129a16": "與去法合。後見人即知去。此事許之。無有",
    "T42n1824_08b:0129a17": "先見神與知合後見知即有神。此破之也。聖",
    "T42n1824_08b:0129a18": "人所說中亦無下釋第四信無神。略不釋第",
    "T42n1824_08b:0129a19": "三譬喻中無神也。是故於四信等下第四總",
    "T42n1824_08b:0129a20": "結四信無神。復次破根品中下五破中第四",
    "T42n1824_08b:0129a21": "指前破。又眼見麁法下第五舉況破。是故知",
    "T42n1824_08b:0129a22": "無我下是破離陰我中第四結無我。此文兩",
    "T42n1824_08b:0129a23": "屬。一者結前離陰中無我。二者總結即離二",
    "T42n1824_08b:0129a24": "種俱無有我。欲發起法無我故前結人無我。",
    "T42n1824_08b:0129a25": "因有我故下釋第二法無我。修習八聖道分",
    "T42n1824_08b:0129a26": "下釋第二稟二無我教後得益。得益中本開",
    "T42n1824_08b:0129a27": "二別。一明得二無我智益。二明得兩涅槃益。",
    "T42n1824_08b:0129a28": "今此二則為二別。二無我益中為二。前正明",
    "T42n1824_08b:0129a29": "得無我智。次歎法美人。今前釋初也。小乘",
    "T42n1824_08b:0129b01": "無我在於見諦。八聖道亦在見諦。故今云修",
    "T42n1824_08b:0129b02": "習八聖道滅我我所得無我智。大乘人無我",
    "T42n1824_08b:0129b03": "在十住。出攝論也。又無我我所者於第一義",
    "T42n1824_08b:0129b04": "中亦不可得者。前明世諦中無有我我所。今",
    "T42n1824_08b:0129b05": "明第一義中亦無有我我所。故三法印云一",
    "T42n1824_08b:0129b06": "切法無我得無我無我所者釋第二稱歎門。",
    "T42n1824_08b:0129b07": "前釋上半歎法。凡夫人下釋下半美人。初舉",
    "T42n1824_08b:0129b08": "凡夫不能見。次歎聖人能見。內外我我所下",
    "T42n1824_08b:0129b09": "釋第二得二涅槃益。前釋無餘。問曰下釋有",
    "T42n1824_08b:0129b10": "餘。釋有餘中前釋上半。是諸煩惱下釋前偈",
    "T42n1824_08b:0129b11": "下半。實相法如是下此文結前生後。結前聲",
    "T42n1824_08b:0129b12": "聞法生後菩薩法。諸佛以一切智下釋第二",
    "T42n1824_08b:0129b13": "菩薩法。就釋菩薩法為二。前明菩薩理教。次",
    "T42n1824_08b:0129b14": "明得益。今釋此二也。釋理教為二。前釋標",
    "T42n1824_08b:0129b15": "二章門。次解釋章門。釋標章門前釋上半為",
    "T42n1824_08b:0129b16": "二。初明佛內智察緣。種種為說下第二明赴",
    "T42n1824_08b:0129b17": "緣說教。初又開三。謂標釋結。總明說我無",
    "T42n1824_08b:0129b18": "我。若心未熟者下第二別釋我無我。初明為",
    "T42n1824_08b:0129b19": "聖凡二人說有我。又有布施下次為凡聖兩",
    "T42n1824_08b:0129b20": "人說無我。生時空生者。此明不從我生。故云",
    "T42n1824_08b:0129b21": "空生。非是明法空也。問為凡說我無我於凡",
    "T42n1824_08b:0129b22": "有益。為聖說我無我於聖何利。答為令聖傳",
    "T42n1824_08b:0129b23": "法利人。如為阿難令說如是我聞。如為聖人",
    "T42n1824_08b:0129b24": "令傳無我教也。是故偈中說下第三總結。若",
    "T42n1824_08b:0129b25": "於真實中下釋第二真實章門。又開四別。一",
    "T42n1824_08b:0129b26": "正釋。問曰下第二小乘人問。毘曇人云。無我",
    "T42n1824_08b:0129b27": "是實。世俗假名故說有我。成論亦然。故云",
    "T42n1824_08b:0129b28": "世諦中有我第一義無我。是名正見。世諦無",
    "T42n1824_08b:0129b29": "我第一義有我。是名邪見。有所得大乘人執",
    "T42n1824_08b:0129c01": "二無我謂是實。亦同此問。故有所得大終是",
    "T42n1824_08b:0129c02": "小乘。今既云若於實相中不說我非我相。故",
    "T42n1824_08b:0129c03": "知無我未為極。答曰下第三破小乘人執。如",
    "T42n1824_08b:0129c04": "波若中說下第三引大乘為證。問曰下此解",
    "T42n1824_08b:0129c05": "第二釋章門偈。前釋實相章門。次釋方便",
    "T42n1824_08b:0129c06": "章門。釋實相章門中前釋上半法說。次釋下",
    "T42n1824_08b:0129c07": "半譬說。初有二問答為二。前一問答生起上",
    "T42n1824_08b:0129c08": "半偈來意。次一問答料簡心行滅義。問中易",
    "T42n1824_08b:0129c09": "解。答曰下有三義明聖心亦滅。一者涅槃名",
    "T42n1824_08b:0129c10": "滅。滅聖心向涅槃故亦名為滅。第二引例通。",
    "T42n1824_08b:0129c11": "初舉空定。次舉滅定。空定為心空。滅定辨",
    "T42n1824_08b:0129c12": "心滅。又亦終歸涅槃下第三義。即是法華經",
    "T42n1824_08b:0129c13": "終歸於空。故聖心亦滅。問此是何等聖心。",
    "T42n1824_08b:0129c14": "答有為無漏小乘聖心亦滅也。諸法實相者",
    "T42n1824_08b:0129c15": "下釋下半譬說。初正釋。次問答料簡。易見也。",
    "T42n1824_08b:0129c16": "問曰若佛不說我非我下釋第二方便章門。",
    "T42n1824_08b:0129c17": "就中為二。初一問答釋前三句。次一問答釋",
    "T42n1824_08b:0129c18": "第四句。初問生起來意。問意云。實相既絕",
    "T42n1824_08b:0129c19": "言。云何令人知於實相。答中為三。初總生起",
    "T42n1824_08b:0129c20": "四句之意。次列四句章門。三解釋四句。總",
    "T42n1824_08b:0129c21": "生起來意有二種。一者明佛有無量方便。二",
    "T42n1824_08b:0129c22": "者諸法無決定相。為此因緣可得說於四句。",
    "T42n1824_08b:0129c23": "為眾生故下第二列四章門。一切實者下第",
    "T42n1824_08b:0129c24": "三釋四章門。前釋一切實一切不實章門即",
    "T42n1824_08b:0129c25": "為二別也。一切實不實者下釋第三句。眾",
    "T42n1824_08b:0129c26": "生有三品者。問何故不命初即為三根開於",
    "T42n1824_08b:0129c27": "四句。至第三句方辨三根耶。答今欲依偈",
    "T42n1824_08b:0129c28": "四句次第故次第而釋。但第三句與前二句",
    "T42n1824_08b:0129c29": "相違故以三根而解釋之明不相違。即是各",
    "T42n1824_08b:0130a01": "各為人悉檀。若據教門應是相違。以為人不",
    "T42n1824_08b:0130a02": "同故不相違也。即此一半偈具四悉檀。為三",
    "T42n1824_08b:0130a03": "根不同即各各。治三根病為對治。此四句是",
    "T42n1824_08b:0130a04": "世諦即世界悉檀。因四悟不四謂第一義。四",
    "T42n1824_08b:0130a05": "悉檀通十二部經八萬法藏。今一半偈亦爾。",
    "T42n1824_08b:0130a06": "非實非不實者釋第四句。問曰下釋偈中第",
    "T42n1824_08b:0130a07": "四句是名諸佛法也。問曰知佛下此釋第二",
    "T42n1824_08b:0130a08": "章菩薩得益。就文為二。前釋得二智益。後",
    "T42n1824_08b:0130a09": "釋得斷益。初又二。前問次答。問中又二。一者",
    "T42n1824_08b:0130a10": "領前四句之法。又得實相者云何第二問。後",
    "T42n1824_08b:0130a11": "問中為二。初問得解人相。又實相云何問人",
    "T42n1824_08b:0130a12": "內證之法。即發起偈二文。故生此二問。答",
    "T42n1824_08b:0130a13": "曰下答其二問即為二別。答第一問釋偈自",
    "T42n1824_08b:0130a14": "知不隨他一句。此中無法可取下釋偈下三",
    "T42n1824_08b:0130a15": "句。答第二問。凡釋三義。初釋寂滅。寂滅",
    "T42n1824_08b:0130a16": "相故下釋不戲論句。二戲論無故下釋無異",
    "T42n1824_08b:0130a17": "無分別下兩句也。問曰下釋得方便智益。前",
    "T42n1824_08b:0130a18": "問次答。問中作斷常二問。欲發起後不斷",
    "T42n1824_08b:0130a19": "不常也。答中文二。一指前用第一義門答。",
    "T42n1824_08b:0130a20": "第一義中無有斷常。得實相者下第二就世",
    "T42n1824_08b:0130a21": "諦門答。一切答中不出二諦。又顯二諦並離",
    "T42n1824_08b:0130a22": "斷常俱是中道。答文正釋偈本。問曰若如",
    "T42n1824_08b:0130a23": "是解下第二釋得涅槃益。前問次答。答中前",
    "T42n1824_08b:0130a24": "釋上半法說。得常樂涅槃者。問前以明涅槃。",
    "T42n1824_08b:0130a25": "今何故復說。答前是小乘餘無餘涅槃。今是",
    "T42n1824_08b:0130a26": "菩薩大般涅槃常樂我淨。若不作聲聞菩薩",
    "T42n1824_08b:0130a27": "兩教分此文者則成煩重。故後代講者宜須",
    "T42n1824_08b:0130a28": "依之。是故說下釋下半喻說涅槃。佛說實",
    "T42n1824_08b:0130a29": "相有三種下釋第三段明緣覺得益。就文為",
    "T42n1824_08b:0130b01": "二。一總標三種。若得諸法實相下第二別釋",
    "T42n1824_08b:0130b02": "三種次第來意。即是偈中三章。初釋第一聲",
    "T42n1824_08b:0130b03": "聞法。若生大悲釋上第二菩薩法。若佛不出",
    "T42n1824_08b:0130b04": "世釋第三緣覺法益。是青目自開偈為三也。",
    "T42n1824_08b:0130b05": "問三根俱入實相云何異。答二乘隨分。菩薩",
    "T42n1824_08b:0130b06": "盡原也。",
    "T42n1824_08b:0130b07": "19 時品(八末)時品第十九",
    "T42n1824_08b:0130b08": "所以有此品來者。二十一品開為三章。第一",
    "T42n1824_08b:0130b09": "十七品破洗迷情顯中道實相。第二法品迷",
    "T42n1824_08b:0130b10": "執既破實相既顯。故有三乘得益。從此已後",
    "T42n1824_08b:0130b11": "第三重破迷情重明實相。使未悟之徒因而",
    "T42n1824_08b:0130b12": "得曉。已解之者觀行增明。故有此一章也。二",
    "T42n1824_08b:0130b13": "者諸佛菩薩說經造論凡有三門。一者正說",
    "T42n1824_08b:0130b14": "門。二者稱歎門。三者稱歎竟更復說之。上",
    "T42n1824_08b:0130b15": "二門已竟。聽者既聞稱歎則悅耳。會心樂欲",
    "T42n1824_08b:0130b16": "聞說。是故論主重復說也。問何故次法品後",
    "T42n1824_08b:0130b17": "而破時耶。答上既觀法。今次觀時。時法相對。",
    "T42n1824_08b:0130b18": "二者論初已來雖處處觀法。而別立一章名",
    "T42n1824_08b:0130b19": "觀法品。雖品品破時。今亦別立一品以撿時",
    "T42n1824_08b:0130b20": "也。三者法品末最後偈云。前佛已去後佛未",
    "T42n1824_08b:0130b21": "興。辟支之人因而出世。既有三時惑者便執。",
    "T42n1824_08b:0130b22": "是以破也。問兩品觀門何異。答法品多就因",
    "T42n1824_08b:0130b23": "成門明三乘觀行。故初求五陰與假人一異",
    "T42n1824_08b:0130b24": "不可得為聲聞觀。若不見我非我為大乘觀",
    "T42n1824_08b:0130b25": "也。今此品正就相待門以明實相。求三世之",
    "T42n1824_08b:0130b26": "時一異等法相待不可得即顯實相。故三乘",
    "T42n1824_08b:0130b27": "人見實相即便得道也。問若無三世及三乘",
    "T42n1824_08b:0130b28": "人。上品何故說有耶。答說不三三欲令眾生",
    "T42n1824_08b:0130b29": "悟不三三。而執著便作三故三解。是以破之。",
    "T42n1824_08b:0130c01": "又上明不三三。今明三不三。互相成也。所",
    "T42n1824_08b:0130c02": "言時者外道有二師。一云。時體常。但為萬物",
    "T42n1824_08b:0130c03": "作於了因。不生諸法故非生因。次云。別有",
    "T42n1824_08b:0130c04": "時體。是無常法。能為萬化作生殺因。故偈云。",
    "T42n1824_08b:0130c05": "時來眾生就。時去則摧促。是故時為因。佛法",
    "T42n1824_08b:0130c06": "中亦有二師。一者譬喻部云。別有時體。非",
    "T42n1824_08b:0130c07": "色非心。體是常而法是無常。但法於是時中",
    "T42n1824_08b:0130c08": "行。如人從房至房。如物從器至器。婆沙云。",
    "T42n1824_08b:0130c09": "為止此說明法即是時法無常時即無常。辨",
    "T42n1824_08b:0130c10": "因法假名時離法無別時。三世之時雖無別",
    "T42n1824_08b:0130c11": "體。而時中之法則決定不無。薩婆多部中有",
    "T42n1824_08b:0130c12": "四大師。立三世不同。一者相異。即是瞿沙",
    "T42n1824_08b:0130c13": "人明九世義。一世兼有二也。如一人著青白",
    "T42n1824_08b:0130c14": "黑三色衣。一色為正二色為傍。如未來有",
    "T42n1824_08b:0130c15": "三世。一為正未來。傍有過去現在義。現在等",
    "T42n1824_08b:0130c16": "亦爾。二者事異。即達摩多羅。只一法為三世。",
    "T42n1824_08b:0130c17": "一法是有。而事為異。如金未作器名未來。",
    "T42n1824_08b:0130c18": "正作器為現在。而金體是有也。第三時異。即",
    "T42n1824_08b:0130c19": "和須蜜。如法有三世。迎送正望不同為三世。",
    "T42n1824_08b:0130c20": "如今日為現在。昨日望今日為未來。明日望",
    "T42n1824_08b:0130c21": "為過去。正現在曾未來當過去。正過去曾未",
    "T42n1824_08b:0130c22": "來曾現在。正未來當現在當過去。第四異異。",
    "T42n1824_08b:0130c23": "即是佛陀人義。亦三義為三世為十剎那無",
    "T42n1824_08b:0130c24": "定。如一剎那為現在。餘九為未來。未有過",
    "T42n1824_08b:0130c25": "去。第二剎那為現在。第一為過去。八為未來。",
    "T42n1824_08b:0130c26": "如是第十為現在。九為過去。無未來時。今謂",
    "T42n1824_08b:0130c27": "為大亂三世。今總求此時不可得。故云破時",
    "T42n1824_08b:0130c28": "品。品開為二。一立二破。立中為二。初立有",
    "T42n1824_08b:0130c29": "時。上中下一異等次立有法。問上品未明三",
    "T42n1824_08b:0131a01": "世外人執有三世。何因緣故立上中下法及",
    "T42n1824_08b:0131a02": "一異耶。答上明三乘人得益即執上中下義。",
    "T42n1824_08b:0131a03": "對三乘之異辨一乘之法。故復執一異。大品",
    "T42n1824_08b:0131a04": "云。諸法如中非但無有三乘異。亦無獨一菩",
    "T42n1824_08b:0131a05": "薩乘。今欲釋經無一無三破外人定執有三",
    "T42n1824_08b:0131a06": "一之理故今明上中下及一異也。答中六偈分",
    "T42n1824_08b:0131a07": "為二章。初四偈就待不待門破。次兩偈就體",
    "T42n1824_08b:0131a08": "相門破。初又二。前三偈半就待不待門破時。",
    "T42n1824_08b:0131a09": "次半偈破法。三偈半為二。初三偈就待過去",
    "T42n1824_08b:0131a10": "不待過去無有二時。次半偈例破餘二時。三",
    "T42n1824_08b:0131a11": "偈為二。初二偈就相待門破。次一偈就不待",
    "T42n1824_08b:0131a12": "門破。初二偈即二。前偈明相待則在。次偈明",
    "T42n1824_08b:0131a13": "不相在。則不相待。初偈上半牒。下半破。破",
    "T42n1824_08b:0131a14": "意云。法有自體不假因他。因他而有則無自",
    "T42n1824_08b:0131a15": "體。若無自體則在他中。長行為四。一牒外義",
    "T42n1824_08b:0131a16": "則牒偈上半。即過去時中下第二難牒偈下",
    "T42n1824_08b:0131a17": "半。何以故下第三釋難。就初難中有五。一明",
    "T42n1824_08b:0131a18": "相待即相在。二明若相在即同名過去。第三",
    "T42n1824_08b:0131a19": "若同名過去無有二時。第四若無二時亦無",
    "T42n1824_08b:0131a20": "過去。第五明過去無因則無過去。以無未來",
    "T42n1824_08b:0131a21": "可因故無過去。如是生死涅槃相待亦作此",
    "T42n1824_08b:0131a22": "中五難。問燈明一時可得燈處有明。三世前",
    "T42n1824_08b:0131a23": "後何得為類。答雖復前後一時不同。而相因",
    "T42n1824_08b:0131a24": "無異故得作此責也。是故前說下第四結非。",
    "T42n1824_08b:0131a25": "餘文易知。若謂過去時中下生第二偈。明不",
    "T42n1824_08b:0131a26": "相在則不得待。偈上半牒下半破。破意云。若",
    "T42n1824_08b:0131a27": "不相在而各自有體。何假相因。如他義長短",
    "T42n1824_08b:0131a28": "已成何須更待。問曰若不相因下生第三偈。",
    "T42n1824_08b:0131a29": "不相待破。問待不待破何義。答待是因緣義。",
    "T42n1824_08b:0131b01": "不待是自性義。一切義不出斯二。破相待明",
    "T42n1824_08b:0131b02": "第一義中道。破不待明世諦中道。又待是相",
    "T42n1824_08b:0131b03": "待。不待是絕待義。如十八空是相待空獨空",
    "T42n1824_08b:0131b04": "為不待空。若爾破相待明第一義中道。破絕",
    "T42n1824_08b:0131b05": "待明非真非俗中道也。答中上句牒。下三句",
    "T42n1824_08b:0131b06": "破。破意云。汝上自言相待故有不待則無。若",
    "T42n1824_08b:0131b07": "爾今既不待則無二時。然立三世義不得不",
    "T42n1824_08b:0131b08": "待。以過現而去名為過去。現若不待過云何",
    "T42n1824_08b:0131b09": "有現耶。如是義故第二半偈例破二時。前三",
    "T42n1824_08b:0131b10": "偈就待過去不待過去門破無二時。今還捉",
    "T42n1824_08b:0131b11": "未來現在為端。亦應各有三偈。合有九偈也。",
    "T42n1824_08b:0131b12": "下半第二章。次例破其法。他云。一丈木有長",
    "T42n1824_08b:0131b13": "短二理。形二丈則短。形五尺則長。今問以有",
    "T42n1824_08b:0131b14": "此理則不須相形。若無此理雖形不出。又若",
    "T42n1824_08b:0131b15": "須長方知有短。亦應須形方有長短理。理若",
    "T42n1824_08b:0131b16": "自有者長短事亦自有也。問曰如有歲月日",
    "T42n1824_08b:0131b17": "下生第二就體相互相破。前問次答。上待不",
    "T42n1824_08b:0131b18": "待二門責無有時。外無以答但舉眼現見事",
    "T42n1824_08b:0131b19": "以問論主。若無時者云何有歲月等耶。今既",
    "T42n1824_08b:0131b20": "有歲月等。當知有時。攝論約五種明時。一",
    "T42n1824_08b:0131b21": "日時。二月時。三年時。四行時。五雙時。以明",
    "T42n1824_08b:0131b22": "暗為異故以日夜為數名為日時。有黑白之",
    "T42n1824_08b:0131b23": "異故分為兩半。兩半合論則虧盈事成。故有",
    "T42n1824_08b:0131b24": "月時。十二月分為三分。一分有兩時。一時有",
    "T42n1824_08b:0131b25": "二月。故說年時。日則六月從南行至北。故以",
    "T42n1824_08b:0131b26": "六月為一行時。五年五月五日有兩潤以為",
    "T42n1824_08b:0131b27": "一雙。故說雙時。次有一小劫時。十九小劫為",
    "T42n1824_08b:0131b28": "中劫時。八十小劫為一大劫時。小乘六十數。",
    "T42n1824_08b:0131b29": "大乘八十數。為一僧祇也。問幾許為一須臾",
    "T42n1824_08b:0131c01": "時。答智度論一彈指六十生滅。康僧會云。一",
    "T42n1824_08b:0131c02": "彈指有一百九十轉。僧祇律云。二十念名一",
    "T42n1824_08b:0131c03": "眴。二十眴名一彈指。二十彈指名一羅頗。二",
    "T42n1824_08b:0131c04": "十羅頗名一須臾。答中兩偈為二。初偈時體",
    "T42n1824_08b:0131c05": "無故相無。第二偈時相無故時無也。上半明",
    "T42n1824_08b:0131c06": "時無體。下半明體無故相無。若過去猶住則",
    "T42n1824_08b:0131c07": "是現在。不名過去。過去若不住失自相。失自",
    "T42n1824_08b:0131c08": "相則無時體。便無過去。同百論過去過去",
    "T42n1824_08b:0131c09": "者不名為過去。未來亦爾。若未來未有則是",
    "T42n1824_08b:0131c10": "無。無則無時。若未來已有則是現在。亦無未",
    "T42n1824_08b:0131c11": "來。前二門責無過去。過去無故餘二時亦無。",
    "T42n1824_08b:0131c12": "二門責無未來。未來無故餘二時亦無。又時",
    "T42n1824_08b:0131c13": "體若住則常是一念無有歲月。既無歲月亦",
    "T42n1824_08b:0131c14": "無一念。時若不住則念念各滅並無相續。何",
    "T42n1824_08b:0131c15": "有歲數。汝本積時成日。積日成月。積月為",
    "T42n1824_08b:0131c16": "歲。若一日滅則有後無前。云何積日成月。",
    "T42n1824_08b:0131c17": "日若不滅則唯有一日則有前無後。復何得",
    "T42n1824_08b:0131c18": "積日成月。故住不住並不可也。他義云。十劫",
    "T42n1824_08b:0131c19": "為一念。此是佛智力爾。今問實有長短云何",
    "T42n1824_08b:0131c20": "得爾。若以佛力令短長自在。亦應以佛力故",
    "T42n1824_08b:0131c21": "色得為心。又問時若是常。常無三世。時無",
    "T42n1824_08b:0131c22": "常。念念生滅亦無三世。又常言。無明初念未",
    "T42n1824_08b:0131c23": "有四住地以名為初。既未有後何得有初。若",
    "T42n1824_08b:0131c24": "未有後名初。亦可名為後。又若無後名初則",
    "T42n1824_08b:0131c25": "是自然初。又若無後有初亦應無初有後。第",
    "T42n1824_08b:0131c26": "二偈上半明因物有時。則物為時體。下半",
    "T42n1824_08b:0131c27": "明物無故時無。如因華菓等物知春秋時。華",
    "T42n1824_08b:0131c28": "菓等物上來種種破故無物。無物故時無也。",
    "T42n1824_08b:0131c29": "爾問。時法互相待何不互為體。又問時無別",
    "T42n1824_08b:0132a01": "體。意識緣應不得。亦應非是法塵。而意識緣",
    "T42n1824_08b:0132a02": "之遂得。又是法塵。則應是別體也。若無體",
    "T42n1824_08b:0132a03": "則無時。又現在若待未來則應相在。若不可",
    "T42n1824_08b:0132a04": "在亦不可待也。",
    "T42n1824_08b:0132a05": "中觀論疏卷第八末終"
}