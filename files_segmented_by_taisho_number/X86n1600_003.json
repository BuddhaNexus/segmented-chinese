{
    "X86n1600_003:0087c18": "宗統編年卷之三",
    "X86n1600_003:0087c20": "震澤祥符寺沙門釋　紀蔭　編纂",
    "X86n1600_003:0087c21": "參學門人　(秉岳秉崈秉岱秉文)等　同校錄",
    "X86n1600_003:0087c22": "常州天甯寺沙門釋　清如　重校",
    "X86n1600_003:0087c23": "祖紀",
    "X86n1600_003:0087c24": "祖具二義。曰本。曰述。本其道而述之也。達摩氏曰。",
    "X86n1600_003:0088a01": "亦不覩惡而生嫌。亦不覩善而勤措。亦不捨智而",
    "X86n1600_003:0088a02": "近愚。亦不拋迷而就悟。達大道兮過量。通佛心兮",
    "X86n1600_003:0088a03": "出度。不與凡聖同躔。超然名之曰祖。",
    "X86n1600_003:0088a04": "西天祖師",
    "X86n1600_003:0088a05": "(西天竺國也。諸祖乘願利生。傳持宗統。託跡西竺。至二十八傳。般若智光。運照東土。大乘荷法者。方",
    "X86n1600_003:0088a06": "乃應運迭興)。",
    "X86n1600_003:0088a07": "安隱忍曰。西天諸祖。生而神悟。皆法身大士。應世",
    "X86n1600_003:0088a08": "繼統。當時被其化者。動至千萬。而於授受之際。卒",
    "X86n1600_003:0088a09": "皆一人。可見正法眼藏之不易透。而佛祖心印之",
    "X86n1600_003:0088a10": "不易合也。觀夫臨機勘辨。以道合道之言。若谷響",
    "X86n1600_003:0088a11": "空音。不留朕迹。即甘蠅之射。不能喻其準。石火之",
    "X86n1600_003:0088a12": "光。不能喻其捷。裴將軍之舞劍。不能喻其盤礡變",
    "X86n1600_003:0088a13": "化。非大死却活。功照俱絕。其孰至此哉。後之人以",
    "X86n1600_003:0088a14": "心性道理依通之迹。用相彷彿。獅乳驢乳。固同一",
    "X86n1600_003:0088a15": "色。要在具眼英傑辨之。",
    "X86n1600_003:0088a16": "第一世祖",
    "X86n1600_003:0088a17": "摩訶迦葉尊者。摩竭陀國人。姓婆羅門。父號飲",
    "X86n1600_003:0088a18": "澤。母號香至。梵語迦葉。此云飲光。葢以身光得",
    "X86n1600_003:0088a19": "名。摩訶云大。以別於三迦葉也。清淨自居。修杜",
    "X86n1600_003:0088a20": "多行。禮佛於竹林精舍。佛於眾中。稱歎行業第",
    "X86n1600_003:0088a21": "一。後因拈花因緣付法。如佛紀所載。",
    "X86n1600_003:0088a22": "穆王癸酉五十四年。",
    "X86n1600_003:0088a23": "第一世祖摩訶迦葉尊者嗣宗統(四十四年)。",
    "X86n1600_003:0088a24": "祥符蔭曰。佛以大道住持。開宗垂統。祖師受勅。傳",
    "X86n1600_003:0088b01": "心說法。使正宗不墜。智眼常明。法王世系。毋容竊",
    "X86n1600_003:0088b02": "忝。故首書之。凡後正傳宗統者皆然。",
    "X86n1600_003:0088b03": "甲戌五十五年。",
    "X86n1600_003:0088b04": "祖結集佛大藏。",
    "X86n1600_003:0088b05": "祖告諸比丘曰。佛已茶毗。金剛舍利。非吾等事。宜",
    "X86n1600_003:0088b06": "當結集法眼。毋令斷絕。乃勅眾曰。如來弟子。且莫",
    "X86n1600_003:0088b07": "涅槃。得神通者。宜赴結集。於是得神通者。悉赴耆",
    "X86n1600_003:0088b08": "闍崛山。畢鉢羅窟。時阿難為漏未盡。不得入會。後",
    "X86n1600_003:0088b09": "證阿羅漢果乃入。祖告眾曰。此阿難比丘。有大智",
    "X86n1600_003:0088b10": "慧。所聞佛法。如水傳器。無有遺餘。可請彼集修多",
    "X86n1600_003:0088b11": "羅藏。(修多羅。華言契經。即法也)優波離持律第一。為眾紀綱。令",
    "X86n1600_003:0088b12": "與五百羅漢。結集毗奈耶藏。(毗奈耶。華言善治。即律也)祖共諸",
    "X86n1600_003:0088b13": "大阿羅漢等。結集阿毗曇藏(阿毗曇。華言無比法。即論也)。",
    "X86n1600_003:0088b14": "共王(名繄扈穆王子在位十二年按諡法既過能改曰共)。",
    "X86n1600_003:0088b15": "共王乙亥元年。",
    "X86n1600_003:0088b16": "祖住世傳法　發明(竺乾遠隔。事蹟難稽。首尼通以住世傳法槩之)。",
    "X86n1600_003:0088b17": "丙子二年。丁丑三年。戊寅四年。",
    "X86n1600_003:0088b18": "己卯五年。庚辰六年。辛巳七年。",
    "X86n1600_003:0088b19": "壬午八年。癸未九年。甲申十年。",
    "X86n1600_003:0088b20": "乙酉十一年。共王丙戌十二年。",
    "X86n1600_003:0088b21": "懿王(名囏共王子在位二十五年按諡法溫柔賢善曰懿)。",
    "X86n1600_003:0088b22": "懿王丁亥元年。戊子二年。己丑三年。",
    "X86n1600_003:0088b23": "庚寅四年。辛卯五年。壬辰六年。",
    "X86n1600_003:0088b24": "癸巳七年。甲午八年。乙未九年。",
    "X86n1600_003:0088c01": "丙申十年。丁酉十一年。戊戌十二年。",
    "X86n1600_003:0088c02": "己亥十三年。庚子十四年。辛丑十五年。",
    "X86n1600_003:0088c03": "壬寅十六年。癸卯十七年。甲辰十八年。",
    "X86n1600_003:0088c04": "乙巳十九年。丙午二十年。丁未二十一年。",
    "X86n1600_003:0088c05": "戊申二十二年。己酉二十三年。庚戌二十四年。",
    "X86n1600_003:0088c06": "懿王辛亥二十五年。",
    "X86n1600_003:0088c07": "孝王(名辟方懿王弟在位十五年按諡法慈惠愛親曰孝)。",
    "X86n1600_003:0088c08": "孝王壬子元年。癸丑二年。甲寅三年。",
    "X86n1600_003:0088c09": "乙卯四年。",
    "X86n1600_003:0088c10": "丙辰五年。",
    "X86n1600_003:0088c11": "祖住世傳法。",
    "X86n1600_003:0088c12": "祖付囑阿難傳持正法。",
    "X86n1600_003:0088c13": "阿難一日問祖曰。佛傳金縷袈裟外。別傳個甚麼。",
    "X86n1600_003:0088c14": "祖召阿難。阿難應諾。祖曰。倒却門前剎竿著。乃告",
    "X86n1600_003:0088c15": "阿難曰。今將正法。付囑於汝。汝善守護。聽吾偈曰。",
    "X86n1600_003:0088c16": "法法本來法。無法無非法。何於一法中。有法有不",
    "X86n1600_003:0088c17": "法。阿難作禮奉命。",
    "X86n1600_003:0088c18": "祖入定雞足山以待彌勒。",
    "X86n1600_003:0088c19": "祖念既傳法已。當遵佛勅。念佛舍利諸塔。皆在諸",
    "X86n1600_003:0088c20": "天。乃凌虗徧禮已。復以夙約。辭阿闍世王。遂入雞",
    "X86n1600_003:0088c21": "足山。自念我今持僧伽黎。經五十七俱胝。六十百",
    "X86n1600_003:0088c22": "千歲。至彌勒出世。終不致壞。乃以禪定持身。語山",
    "X86n1600_003:0088c23": "神曰。若阿闍世王。及阿難來。山當為開。開已復合。",
    "X86n1600_003:0088c24": "祥符蔭曰。初祖紹統。住世四十四年。當世尊大法",
    "X86n1600_003:0089a01": "廣化之後。機緣純熟。護持密嚴無迹可見。且竺乾",
    "X86n1600_003:0089a02": "隔別。無從廣稽。如來一代大教。首宣結集。誠不忝",
    "X86n1600_003:0089a03": "佛勅。紹隆慧命者矣。乃以禪定持身俟見慈氏。非",
    "X86n1600_003:0089a04": "真如來使。擔荷大法者。疇克能之。",
    "X86n1600_003:0089a05": "第二世祖",
    "X86n1600_003:0089a06": "阿難尊者。王舍城人。姓剎利帝。父斛飯王。實如",
    "X86n1600_003:0089a07": "來從弟也。多聞無礙。世尊以為總持第一。",
    "X86n1600_003:0089a08": "丁巳六年。",
    "X86n1600_003:0089a09": "第二世祖阿難尊者嗣宗統(三十七年)。",
    "X86n1600_003:0089a10": "戊午七年。",
    "X86n1600_003:0089a11": "祖住世傳法。",
    "X86n1600_003:0089a12": "己未八年。庚申九年。辛酉十年。",
    "X86n1600_003:0089a13": "壬戌十一年。癸亥十二年。甲子十三年。",
    "X86n1600_003:0089a14": "乙丑十四年。孝王丙寅十五年。",
    "X86n1600_003:0089a15": "彝王(名燮孝王子在位十六年按諡法安心好靜曰彝)。",
    "X86n1600_003:0089a16": "彝王丁卯元年。戊辰二年。己巳三年。",
    "X86n1600_003:0089a17": "庚午四年。辛未五年。壬申六年。",
    "X86n1600_003:0089a18": "癸酉七年。甲戌八年。乙亥九年。",
    "X86n1600_003:0089a19": "丙子十年。丁丑十一年。戊寅十二年。",
    "X86n1600_003:0089a20": "己卯十三年。庚辰十四年。辛巳十五年。",
    "X86n1600_003:0089a21": "彝王壬午十六年。",
    "X86n1600_003:0089a22": "厲王(名胡彝王子在位十七年并共和三十四年按諡法殺戮無辜曰厲)。",
    "X86n1600_003:0089a23": "厲王癸未元年。甲申二年。乙酉三年。",
    "X86n1600_003:0089a24": "丙戌四年。丁亥五年。戊子六年。",
    "X86n1600_003:0089b01": "己丑七年。庚寅八年。辛卯九年。",
    "X86n1600_003:0089b02": "壬辰十年。",
    "X86n1600_003:0089b03": "癸巳十一年(景德傳燈錄作十二年誤)。",
    "X86n1600_003:0089b04": "祖住世傳法。",
    "X86n1600_003:0089b05": "祖付囑商那和修正法　示涅槃。",
    "X86n1600_003:0089b06": "祖將入涅槃。於恒河中流。跏趺而坐。阿闍世王。毗",
    "X86n1600_003:0089b07": "舍離王。皆在河側。說偈勸請。莫般涅槃。祖答偈曰。",
    "X86n1600_003:0089b08": "二王善嚴住。勿為苦悲戀。涅槃當我靜。而無諸有",
    "X86n1600_003:0089b09": "故。復念我若向一國。則諸國或爭。應以平等度諸",
    "X86n1600_003:0089b10": "有情。遂於恒河中流。將入寂滅。是時山河大地。六",
    "X86n1600_003:0089b11": "種震動。雪山有五百仙人。覩茲瑞應。飛空而至。禮",
    "X86n1600_003:0089b12": "祖足而白言。我當於長者而證佛法。願垂大慈。度",
    "X86n1600_003:0089b13": "脫我等。祖默然受請。即變殑伽河。悉為金地。為其",
    "X86n1600_003:0089b14": "仙眾。說諸大法。復念先所度脫弟子。應當來集。須",
    "X86n1600_003:0089b15": "臾五百羅漢。從空而下。為諸仙人。出家受具。其仙",
    "X86n1600_003:0089b16": "眾中。有二羅漢。一名商那和修。二名末田底迦。祖",
    "X86n1600_003:0089b17": "知是法器。而告之曰。如來以正法眼付迦葉。迦葉",
    "X86n1600_003:0089b18": "入定而付於我。我今將滅。復付於汝。汝受吾教。當",
    "X86n1600_003:0089b19": "聽偈言。本來付有法。付了言無法。各各須自悟。悟",
    "X86n1600_003:0089b20": "了無無法。說偈已。復以正法眼囑累商那和修。而",
    "X86n1600_003:0089b21": "命末田底迦。於罽賓國敷演大法。言已。踴身虗空。",
    "X86n1600_003:0089b22": "見十八變。入風輪奮迅三昧。而分身四分。一分惠",
    "X86n1600_003:0089b23": "忉利天。一分惠娑竭羅龍宮。一分惠阿闍世王。一",
    "X86n1600_003:0089b24": "分惠毗舍離王。各造寶塔。而供養之。",
    "X86n1600_003:0089c01": "祥符蔭曰。祖侍佛傳法。結集大藏。厥功懋矣。紹統",
    "X86n1600_003:0089c02": "之後。傳法利生。化行平等。要之去佛未久。正法凝",
    "X86n1600_003:0089c03": "然。羣機未渙。水老鶴之言。特一時愚癡之偶然者",
    "X86n1600_003:0089c04": "耳。未可以參祖化也。故削而不書。",
    "X86n1600_003:0089c05": "第三世祖",
    "X86n1600_003:0089c06": "商那和修尊者。亦名舍那婆斯。姓毗舍多。父林",
    "X86n1600_003:0089c07": "勝。母憍奢耶。摩突羅國人也。有胎六年而生。梵",
    "X86n1600_003:0089c08": "云商諾迦。此云自然服。乃西域九枝秀草名。出",
    "X86n1600_003:0089c09": "則聖人降生。尊者生而此草出。昔如來行化至",
    "X86n1600_003:0089c10": "摩突羅國。見一青林。枝葉茂盛。語阿難曰。此林",
    "X86n1600_003:0089c11": "地名優留茶。吾滅後一百年。有比邱名商那和",
    "X86n1600_003:0089c12": "修。於此轉妙法輪。後百歲果誕和修。出家證道。",
    "X86n1600_003:0089c13": "受慶喜尊者法眼。至此林。遂降二火龍。龍受三",
    "X86n1600_003:0089c14": "歸。遂施其地。以建梵宮。",
    "X86n1600_003:0089c15": "厲王甲午十二年。",
    "X86n1600_003:0089c16": "第三世祖商那和修尊者嗣宗統(六十二年)。",
    "X86n1600_003:0089c17": "乙未十三年。",
    "X86n1600_003:0089c18": "祖住世傳法。",
    "X86n1600_003:0089c19": "丙申十四年。丁酉十五年。戊戌十六年。",
    "X86n1600_003:0089c20": "己亥十七年(是年民以王虐畔襲王王出奔二相周召相與協和共輔太子故稱共和)。",
    "X86n1600_003:0089c21": "共和庚子元年。辛丑二年。壬寅三年。",
    "X86n1600_003:0089c22": "癸卯四年。甲辰五年。乙巳六年。",
    "X86n1600_003:0089c23": "丙午七年。丁未八年。戊申九年。",
    "X86n1600_003:0089c24": "己酉十年。庚戌十一年。辛亥十二年。",
    "X86n1600_003:0090a01": "佛入滅一百年(自此百年之後。源同派別。分為上座。大眾。二部。三百年後復分為九",
    "X86n1600_003:0090a02": "部十一部。絲麻相紊。水乳相溶。各執一端。具體而微矣)。",
    "X86n1600_003:0090a03": "壬子十三年。",
    "X86n1600_003:0090a04": "癸丑十四年。",
    "X86n1600_003:0090a05": "祖住世傳法　阿育王造塔供佛舍利　發明(造塔建剎",
    "X86n1600_003:0090a06": "不書。此供養莊嚴之始。故書之)。",
    "X86n1600_003:0090a07": "佛昔與諸比邱行乞。有一童子。心念世尊相好。手",
    "X86n1600_003:0090a08": "捧細沙。著佛鉢內。歡喜合掌。而發願言。以惠施善",
    "X86n1600_003:0090a09": "根。令得一天下一繖葢王。即於此處生。得供養諸",
    "X86n1600_003:0090a10": "佛。爾時佛授記曰。佛滅度百年之後。此童子於巴",
    "X86n1600_003:0090a11": "連弗邑。統領一天下轉輪王。姓孔雀。名阿育。正法",
    "X86n1600_003:0090a12": "治化。又復廣布我舍利。當造八萬四千塔。後童子",
    "X86n1600_003:0090a13": "生於巴連弗邑。日月護王宮。為太子。父王崩。鐵輪",
    "X86n1600_003:0090a14": "飛降。王閻浮提。後因比邱化導。遂發宿世善根。乃",
    "X86n1600_003:0090a15": "至王舍城。取阿闍世王佛塔中舍利。作八萬四千",
    "X86n1600_003:0090a16": "金銀瑠璃玻瓈篋。盛佛舍利。又作八萬四千寶瓶。",
    "X86n1600_003:0090a17": "以盛此篋。役使諸鬼神。勅令於閻浮提。城邑聚落。",
    "X86n1600_003:0090a18": "滿一億家。立一寶塔(震旦凡十九處洛陽長千鄮山臨淄成都五處最顯著)。",
    "X86n1600_003:0090a19": "甲寅十五年。乙卯十六年。丙辰十七年。",
    "X86n1600_003:0090a20": "丁巳十八年。戊午十九年。己未二十年。",
    "X86n1600_003:0090a21": "庚申二十一年。辛酉二十二年。壬戌二十三年。",
    "X86n1600_003:0090a22": "癸亥二十四年。甲子二十五年。乙丑二十六年。",
    "X86n1600_003:0090a23": "丙寅二十七年。丁卯二十八年。戊辰二十九年。",
    "X86n1600_003:0090a24": "己巳三十年。庚午三十一年。辛未三十二年。",
    "X86n1600_003:0090b01": "壬申三十三年。癸酉三十四年。",
    "X86n1600_003:0090b02": "共和甲戌三十五年(是年為宣王元年)。",
    "X86n1600_003:0090b03": "宣王(名靜厲王子在位四十六年按諡法聖善周聞曰宣)。",
    "X86n1600_003:0090b04": "宣王乙亥二年。丙子三年。丁丑四年。",
    "X86n1600_003:0090b05": "戊寅五年。己卯六年。庚辰七年。",
    "X86n1600_003:0090b06": "辛巳八年。壬午九年。癸未十年。",
    "X86n1600_003:0090b07": "甲申十一年。乙酉十二年。丙戌十三年。",
    "X86n1600_003:0090b08": "丁亥十四年。戊子十五年。己丑十六年。",
    "X86n1600_003:0090b09": "庚寅十七年。辛卯十八年。壬辰十九年。",
    "X86n1600_003:0090b10": "癸巳二十年。甲午二十一年。",
    "X86n1600_003:0090b11": "乙未二十二年(景德傳燈錄作二十三年者誤)。",
    "X86n1600_003:0090b12": "祖付囑優波毱多正法　入三昧見十八變化火自",
    "X86n1600_003:0090b13": "焚。",
    "X86n1600_003:0090b14": "祖化緣既久。思付法者。尋於叱利國。得優波毱多。",
    "X86n1600_003:0090b15": "以為給侍。因問毱多曰。汝年幾耶。答曰。我年十七。",
    "X86n1600_003:0090b16": "祖曰。汝身十七性十七耶。答曰。師髮已白。為髮白",
    "X86n1600_003:0090b17": "耶。心白耶。祖曰。我但髮白。非心白。毱多曰。我身十",
    "X86n1600_003:0090b18": "七。非性十七。祖知是法器。後三載。遂為落髮受具。",
    "X86n1600_003:0090b19": "而以法眼付囑之。付法偈曰。非法亦非心。無心亦",
    "X86n1600_003:0090b20": "無法。說是心法時。是法非心法。付法已。即隱於罽",
    "X86n1600_003:0090b21": "賓國南象白山中。後於三昧中。見毱多徒眾多懈",
    "X86n1600_003:0090b22": "慢。乃往彼正之。毱多見師至。頂禮次。祖以右手上",
    "X86n1600_003:0090b23": "指。即有香乳。自空而注。問毱多曰。汝識之乎。毱多",
    "X86n1600_003:0090b24": "不測。遂入三昧觀察。亦不能測。乃請曰。是果何三",
    "X86n1600_003:0090c01": "昧耶。祖曰。是謂龍奮迅三昧。如是五百三昧。汝皆",
    "X86n1600_003:0090c02": "未知之。復曰。如來三昧。辟支不識。辟支三昧。阿羅",
    "X86n1600_003:0090c03": "漢不識。吾師阿難三昧。而我不識。今我三昧。汝豈",
    "X86n1600_003:0090c04": "識乎。是三昧者。心不生滅。住大慈力。遞相恭敬。其",
    "X86n1600_003:0090c05": "至此者。乃可識之。於是毱多弟子。皆伏而悔謝。祖",
    "X86n1600_003:0090c06": "復為說偈曰。通達非彼此。至聖無長短。汝除輕慢",
    "X86n1600_003:0090c07": "意。疾得阿羅漢。五百比邱聞偈已。依教奉行。皆獲",
    "X86n1600_003:0090c08": "無漏。祖乃見十八變火光三昧。用焚其身。毱多收",
    "X86n1600_003:0090c09": "舍利。建塔於梵迦羅山。",
    "X86n1600_003:0090c10": "祥符蔭曰。香乳空注。疾除輕慢。心不生滅。住大慈",
    "X86n1600_003:0090c11": "力。迭相恭敬。乃可識之。後世傳法利生者。可深長",
    "X86n1600_003:0090c12": "思矣。",
    "X86n1600_003:0090c13": "第四世祖",
    "X86n1600_003:0090c14": "優波毱多尊者。亦名優波崛多。又名鄔波毱多。",
    "X86n1600_003:0090c15": "叱利國人也。姓首陀。父善意。十七出家。二十證",
    "X86n1600_003:0090c16": "果。紹祖行化。時號無相好佛。前此傳法者。皆具",
    "X86n1600_003:0090c17": "禪法律三藏。自後律教別行。橫分五部。傳法者",
    "X86n1600_003:0090c18": "唯整律之大綱而已。",
    "X86n1600_003:0090c19": "宣王丙申二十三年。",
    "X86n1600_003:0090c20": "第四世祖優波毱多尊者嗣宗統(六十五年)。",
    "X86n1600_003:0090c21": "丁酉二十四年。",
    "X86n1600_003:0090c22": "祖住世傳法。",
    "X86n1600_003:0090c23": "戊戌二十五年。己亥二十六年。",
    "X86n1600_003:0090c24": "庚子二十七年。",
    "X86n1600_003:0091a01": "祖應阿育王請　發明(受請不書。此祖師應供之始。故書之)。",
    "X86n1600_003:0091a02": "阿育王建寶塔已。經四十年。白耶舍上座言。可有",
    "X86n1600_003:0091a03": "比邱。為佛受記。當作佛事否。我當往詣彼所。供養",
    "X86n1600_003:0091a04": "恭敬。上座答曰。佛涅槃時。告阿難言。我般涅槃百",
    "X86n1600_003:0091a05": "歲之後。有長者子。名優波毱多。當出家學道。號無",
    "X86n1600_003:0091a06": "相好佛。王問今已出世否答曰。已證果傳。法。今住",
    "X86n1600_003:0091a07": "優留蔓茶山中。王勅羣臣。嚴駕欲往。祖遙知之。思",
    "X86n1600_003:0091a08": "惟若彼王來。將無量眾。驚擾山谷。殺害微蟲。誠為",
    "X86n1600_003:0091a09": "不便。即將一萬八千阿羅漢眾。徑至巴連弗邑。阿",
    "X86n1600_003:0091a10": "育王見祖自來。大喜踴躍。設種種供養。作諸佛事",
    "X86n1600_003:0091a11": "(如傳所載)。",
    "X86n1600_003:0091a12": "辛丑二十八年。壬寅二十九年。癸卯三十年。",
    "X86n1600_003:0091a13": "甲辰三十一年。",
    "X86n1600_003:0091a14": "乙巳三十二年。",
    "X86n1600_003:0091a15": "祖入定降魔。",
    "X86n1600_003:0091a16": "祖行化至拏突羅國。得度者甚眾。由是魔宮震動。",
    "X86n1600_003:0091a17": "波旬愁怖。遂竭其魔力。以害正法。尊者即入三昧。",
    "X86n1600_003:0091a18": "觀其所由。波旬復伺便。持瓔珞縻祖頸。祖出定。取",
    "X86n1600_003:0091a19": "人狗蛇三尸。化為華鬘。[而/火]言諭波旬曰。吾此華鬘。",
    "X86n1600_003:0091a20": "酬汝瓔珞。波旬大喜。引頸受之。即復三尸。蟲蛆臭",
    "X86n1600_003:0091a21": "壞。盡其神通。莫能去之。乃升六欲天。告諸天主。又",
    "X86n1600_003:0091a22": "詣梵王。求其解免。彼各告言。十力弟子。所作神變。",
    "X86n1600_003:0091a23": "我輩凡陋。何能去之。波旬曰。然則奈何。梵王曰。汝",
    "X86n1600_003:0091a24": "可歸心尊者。即能除斷。復示偈曰。若因地倒。還因",
    "X86n1600_003:0091b01": "地起。離地求起。終無其理。波旬聞已。即下天宮。至",
    "X86n1600_003:0091b02": "祖所。禮足哀懺。祖曰。汝自今而往。於佛法更不相",
    "X86n1600_003:0091b03": "嬈乎。波旬曰。誓向佛道。祖曰。汝可自唱皈依三寶。",
    "X86n1600_003:0091b04": "波旬合掌三唱。而三尸悉除。踴躍作禮而去。",
    "X86n1600_003:0091b05": "丙午三十三年。丁未三十四年。戊申三十五年。",
    "X86n1600_003:0091b06": "己酉三十六年。庚戌三十七年。辛亥三十八年。",
    "X86n1600_003:0091b07": "壬子三十九年。癸丑四十年。甲寅四十一年。",
    "X86n1600_003:0091b08": "乙卯四十二年。丙辰四十三年。丁巳四十四年。",
    "X86n1600_003:0091b09": "戊午四十五年。宣王己未四十六年。",
    "X86n1600_003:0091b10": "幽王(名宮涅在位十一年按諡法動靜亂常曰幽)。",
    "X86n1600_003:0091b11": "幽王庚申元年。辛酉二年。壬戌三年。",
    "X86n1600_003:0091b12": "癸亥四年。甲子五年。乙丑六年。",
    "X86n1600_003:0091b13": "丙寅七年。丁卯八年。戊辰九年。",
    "X86n1600_003:0091b14": "己巳十年。幽王庚午十一年。",
    "X86n1600_003:0091b15": "平王(名宜臼在位五十一年按諡法執事有制曰平)。",
    "X86n1600_003:0091b16": "平王辛未元年。壬申二年(諸侯寖盛政出方伯)。",
    "X86n1600_003:0091b17": "癸酉三年。甲戌四年。乙亥五年。",
    "X86n1600_003:0091b18": "丙子六年。丁丑七年。戊寅八年。",
    "X86n1600_003:0091b19": "己卯九年。庚辰十年。辛巳十一年。",
    "X86n1600_003:0091b20": "壬午十二年。癸未十三年。甲申十四年。",
    "X86n1600_003:0091b21": "乙酉十五年。丙戌十六年。丁亥十七年。",
    "X86n1600_003:0091b22": "戊子十八年。己丑十九年。庚寅二十年。",
    "X86n1600_003:0091b23": "辛卯二十一年。",
    "X86n1600_003:0091b24": "佛滅後二百年。",
    "X86n1600_003:0091c01": "壬辰二十二年。癸巳二十三年。甲午二十四年。",
    "X86n1600_003:0091c02": "乙未二十五年。丙申二十六年。丁酉二十七年。",
    "X86n1600_003:0091c03": "戊戌二十八年。己亥二十九年。",
    "X86n1600_003:0091c04": "庚子三十年(景德傳燈錄作三十一年者誤)。",
    "X86n1600_003:0091c05": "祖住世傳法。",
    "X86n1600_003:0091c06": "祖付囑提多迦正法眼藏。",
    "X86n1600_003:0091c07": "祖在世化導。證果最多。每度一人。以一籌置於石",
    "X86n1600_003:0091c08": "室。其室縱十八肘。廣十二肘。充滿其間。最後有一",
    "X86n1600_003:0091c09": "長者子。名曰香眾。來禮祖求出家。祖問曰。汝身出",
    "X86n1600_003:0091c10": "家。心出家。答曰。我求出家。非為身心。祖曰。不為身",
    "X86n1600_003:0091c11": "心。復誰出家。答曰。夫出家者。無我我故。無我我故。",
    "X86n1600_003:0091c12": "即心不生滅。心不生滅。即是常道。諸佛亦常。心無",
    "X86n1600_003:0091c13": "形相。其體亦然。祖曰。汝當大悟。心自通達。宜依佛",
    "X86n1600_003:0091c14": "法僧。紹隆聖種。即為剃度。授具足戒。仍告之曰。汝",
    "X86n1600_003:0091c15": "父夢金日而生。汝可名提多迦。如來以大法眼藏。",
    "X86n1600_003:0091c16": "次第傳授。以至於我。今以付汝。聽吾偈言。心自本",
    "X86n1600_003:0091c17": "來心。本心非有法。有法有本心。非心非本法。",
    "X86n1600_003:0091c18": "祖示涅槃。",
    "X86n1600_003:0091c19": "付法已。祖乃踴身虗空。見十八變。却復本座。跏趺",
    "X86n1600_003:0091c20": "而逝。提多迦以石室內籌茶毗之。收舍利建塔供",
    "X86n1600_003:0091c21": "養。",
    "X86n1600_003:0091c22": "祥符蔭曰。宗門凡聖等忘。不尚通力。然祖滅皆示",
    "X86n1600_003:0091c23": "神變者。定慧力深。自然成見。非有心強為也。",
    "X86n1600_003:0091c24": "第五世祖",
    "X86n1600_003:0092a01": "提多迦尊者。摩伽陀國人也。初名香眾。父夢金",
    "X86n1600_003:0092a02": "日自屋而出。照耀天地。前有大山。諸寶嚴飾。山",
    "X86n1600_003:0092a03": "頂泉湧。滂沱四流。後遇毱多尊者。為解之曰。寶",
    "X86n1600_003:0092a04": "山者。吾身也。泉湧者。法無盡也。日從屋出者。汝",
    "X86n1600_003:0092a05": "今人道之相也。照耀天地者。汝智慧超越也。因",
    "X86n1600_003:0092a06": "為更今名。梵云提多迦。此云通真量。尊者聞已。",
    "X86n1600_003:0092a07": "踴躍述偈云。巍巍七寶山。常出智慧泉。回為真",
    "X86n1600_003:0092a08": "法味。能度諸有緣。毱多尊者。亦說偈曰。我法傳",
    "X86n1600_003:0092a09": "於汝。當見大智慧。金日從屋出。照耀於天地。祖",
    "X86n1600_003:0092a10": "禮謝。",
    "X86n1600_003:0092a11": "平王辛丑三十一年。",
    "X86n1600_003:0092a12": "第五世祖提多迦尊者嗣宗統(四十九年)。",
    "X86n1600_003:0092a13": "壬寅三十二年。",
    "X86n1600_003:0092a14": "祖住世傳法。",
    "X86n1600_003:0092a15": "癸卯三十三年。甲辰三十四年。乙巳三十五年。",
    "X86n1600_003:0092a16": "丙午三十六年。丁未三十七年。戊申三十八年。",
    "X86n1600_003:0092a17": "己酉三十九年。庚戌四十年。辛亥四十一年。",
    "X86n1600_003:0092a18": "壬子四十二年。癸丑四十三年。甲寅四十四年。",
    "X86n1600_003:0092a19": "乙卯四十五年。丙辰四十六年。丁巳四十七年。",
    "X86n1600_003:0092a20": "戊午四十八年。",
    "X86n1600_003:0092a21": "己未四十九年(魯隱公元年)孔子春秋編年始此。",
    "X86n1600_003:0092a22": "庚申五十年。辛酉五十一年。",
    "X86n1600_003:0092a23": "桓王(諱林平王孫在位二十三年按諡法克敬勤民曰桓)。",
    "X86n1600_003:0092a24": "桓王壬戌元年。癸亥二年。甲子三年。",
    "X86n1600_003:0092b01": "乙丑四年。丙寅五年。丁卯六年。",
    "X86n1600_003:0092b02": "戊辰七年。己巳八年。庚午九年。",
    "X86n1600_003:0092b03": "辛未十年。壬申十一年。癸酉十二年。",
    "X86n1600_003:0092b04": "甲戌十三年。乙亥十四年。丙子十五年。",
    "X86n1600_003:0092b05": "丁丑十六年。戊寅十七年。己卯十八年。",
    "X86n1600_003:0092b06": "庚辰十九年。辛巳二十年。壬午二十一年。",
    "X86n1600_003:0092b07": "癸未二十二年。甲申二十三年。",
    "X86n1600_003:0092b08": "莊王(桓王子諱佗在位十五年按諡法武而不遂曰莊)。",
    "X86n1600_003:0092b09": "莊王乙酉元年。丙戌二年。丁亥三年。",
    "X86n1600_003:0092b10": "戊子四年。",
    "X86n1600_003:0092b11": "己丑五年(景德傳燈錄作七年者誤)。",
    "X86n1600_003:0092b12": "祖住世傳法。",
    "X86n1600_003:0092b13": "祖度仙人彌遮迦付正法眼。",
    "X86n1600_003:0092b14": "祖至中印度。彼國有八千大仙。彌遮迦為首。聞祖",
    "X86n1600_003:0092b15": "至。率眾瞻禮。謂祖曰。昔與師同生梵天。我遇阿私",
    "X86n1600_003:0092b16": "陀仙。授我仙法。師逢十力弟子。修習禪那。自此報",
    "X86n1600_003:0092b17": "分殊途。已經六劫。祖曰。支離累劫。誠哉不虗。今可",
    "X86n1600_003:0092b18": "捨邪歸正。以入佛乘。彌遮迦曰。昔阿私陀仙授我",
    "X86n1600_003:0092b19": "記云。汝到後六劫。當遇同學。獲無漏果。今也相遇。",
    "X86n1600_003:0092b20": "非夙緣耶。願師慈悲。令我解脫。祖即度出家。命諸",
    "X86n1600_003:0092b21": "聖授戒。其餘仙眾。始生我慢。祖示大神通。於是俱",
    "X86n1600_003:0092b22": "發菩提心。一時出家。祖乃告彌遮迦曰。昔如來以",
    "X86n1600_003:0092b23": "正法眼藏。密付迦葉。展轉相授。而至於我。我今付",
    "X86n1600_003:0092b24": "汝。當護念之。乃說偈曰。通達本法心。無法無非法。",
    "X86n1600_003:0092c01": "悟了同未悟。無心亦無法。",
    "X86n1600_003:0092c02": "祖示涅槃。",
    "X86n1600_003:0092c03": "說偈已。踴身虗空。作十八變。火光三昧。自焚其軀。",
    "X86n1600_003:0092c04": "彌遮迦與八千比邱。同收舍利。於班茶山中。起塔",
    "X86n1600_003:0092c05": "供養。",
    "X86n1600_003:0092c06": "祥符蔭曰。世人不知仙佛之分。往往煉形養氣。貪",
    "X86n1600_003:0092c07": "戀仙術。冀圖長生。不達大道。枉用工夫。棄金擔草。",
    "X86n1600_003:0092c08": "誠為可惜。譬如遠客思歸。於路多涉邱園。祇增旅",
    "X86n1600_003:0092c09": "夢廻環。家鄉迢遞耳。復有躭迷喪失。以致孤露伶",
    "X86n1600_003:0092c10": "俜。將來不知何所底止。夫人於茫茫生死海中。生",
    "X86n1600_003:0092c11": "一脫離之念。豈非背塵合覺之時。乃以不遇良師。",
    "X86n1600_003:0092c12": "空遭困頓。一時受誤。累劫支離。觀於尊者。可以泠",
    "X86n1600_003:0092c13": "然矣。",
    "X86n1600_003:0092c14": "第六世祖",
    "X86n1600_003:0092c15": "彌遮迦尊者中印度人。",
    "X86n1600_003:0092c16": "莊王庚寅六年。",
    "X86n1600_003:0092c17": "第六世祖彌遮迦尊者嗣宗統(五十五年)。",
    "X86n1600_003:0092c18": "辛卯七年。",
    "X86n1600_003:0092c19": "祖住世傳法。",
    "X86n1600_003:0092c20": "壬辰八年。癸巳九年。甲午十年。",
    "X86n1600_003:0092c21": "乙未十一年。丙申十二年。丁酉十三年。",
    "X86n1600_003:0092c22": "戊戌十四年。己亥十五年。",
    "X86n1600_003:0092c23": "釐王(諱胡莊王子在位五年按諡法有罰而還曰釐)。",
    "X86n1600_003:0092c24": "釐王庚子元年　五霸次興。",
    "X86n1600_003:0093a01": "辛丑二年。壬寅三年。癸卯四年。",
    "X86n1600_003:0093a02": "甲辰五年。",
    "X86n1600_003:0093a03": "惠王(諱閬釐王子在位二十六年按諡法柔質慈民曰惠)。",
    "X86n1600_003:0093a04": "惠王乙巳元年。丙午二年。丁未三年。",
    "X86n1600_003:0093a05": "戊申四年。己酉五年。庚戌六年。",
    "X86n1600_003:0093a06": "辛亥七年。壬子八年。癸丑九年。",
    "X86n1600_003:0093a07": "甲寅十年。乙卯十一年。丙辰十二年。",
    "X86n1600_003:0093a08": "丁巳十三年。戊午十四年。己未十五年。",
    "X86n1600_003:0093a09": "庚申十六年。辛酉十七年。壬戌十八年。",
    "X86n1600_003:0093a10": "癸亥十九年。甲子二十年。乙丑二十一年。",
    "X86n1600_003:0093a11": "丙寅二十二年。丁卯二十三年。戊辰二十四年。",
    "X86n1600_003:0093a12": "己巳二十五年。庚午二十六年。",
    "X86n1600_003:0093a13": "襄王(諱鄭惠王子在位三十二年按諡法辟地有德曰襄)。",
    "X86n1600_003:0093a14": "襄王辛未元年。",
    "X86n1600_003:0093a15": "佛滅後三百年(此後龍猛菩薩造中論。提婆諸大論師。造百論)。",
    "X86n1600_003:0093a16": "壬申二年。癸酉三年。甲戌四年。",
    "X86n1600_003:0093a17": "乙亥五年。丙子六年。丁丑七年。",
    "X86n1600_003:0093a18": "戊寅八年。己卯九年。庚辰十年。",
    "X86n1600_003:0093a19": "辛巳十一年。壬午十二年。癸未十三年。",
    "X86n1600_003:0093a20": "甲申十四年(景德傳燈錄作十七年者誤)。",
    "X86n1600_003:0093a21": "祖住世傳法。",
    "X86n1600_003:0093a22": "祖付婆須密。正法示涅槃。",
    "X86n1600_003:0093a23": "祖遊化至北天竺國。見雉堞之上。有金色祥雲。歎",
    "X86n1600_003:0093a24": "曰。斯道人氣也。必有大士為吾嗣。乃入城。於闤闠",
    "X86n1600_003:0093b01": "間。有一人。手持酒器。逆而問曰。師何方來。欲往何",
    "X86n1600_003:0093b02": "所。祖曰。從自性來。欲往無處。曰識我手中物否。祖",
    "X86n1600_003:0093b03": "曰。此是觸器。而負淨者。曰師識我否。祖曰。我即不",
    "X86n1600_003:0093b04": "識。識即非我。復謂之曰。汝試自稱名氏。吾當後示",
    "X86n1600_003:0093b05": "本因。彼說偈曰。我從無量劫。至於生此國。本姓頗",
    "X86n1600_003:0093b06": "羅墮。名字婆須蜜。祖曰。我師提多迦說。世尊昔遊",
    "X86n1600_003:0093b07": "北印度。語阿難言。此國中。吾滅度後三百年。有一",
    "X86n1600_003:0093b08": "聖人。姓頗羅墮。名婆須蜜。而於禪祖。當獲第七世。",
    "X86n1600_003:0093b09": "世尊記汝。汝應出家。彼乃置器禮祖。側立而言曰。",
    "X86n1600_003:0093b10": "我思往劫。甞作檀那。獻一如來寶座。彼佛記我曰。",
    "X86n1600_003:0093b11": "汝於賢劫釋迦法中宣傳至教。今符師說。願加度",
    "X86n1600_003:0093b12": "脫。祖即與披剃。復圓戒相。乃告之曰。正法眼藏。今",
    "X86n1600_003:0093b13": "付於汝。勿令斷絕。乃說偈曰。無心無可得。說得不",
    "X86n1600_003:0093b14": "名法。若了心非心。始解心心法。祖說偈已。入師子",
    "X86n1600_003:0093b15": "奮迅三昧。踴身虗空。高七多羅樹。却復本座。化火",
    "X86n1600_003:0093b16": "自焚。婆須蜜收靈骨。貯七寶函。建浮圖置於上級。",
    "X86n1600_003:0093b18": "宗統編年卷之三"
}