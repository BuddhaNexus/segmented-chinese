{
    "T47n1997_017:0791a22": "圓悟佛果禪師語錄卷第十七",
    "T47n1997_017:0791a24": "宋平江府虎丘山門人紹隆等編",
    "T47n1997_017:0791a25": "拈古中拈古中",
    "T47n1997_017:0791a26": "舉。德山小參示眾云。老僧今夜不答話。問話",
    "T47n1997_017:0791a27": "者三十棒。時有僧出禮拜。山便打。僧云。某甲",
    "T47n1997_017:0791a28": "話也未問。因甚打某甲。山云。爾甚處人。僧",
    "T47n1997_017:0791a29": "云。新羅人。山云。未跨船舷好與三十棒。師",
    "T47n1997_017:0791b01": "云。德山大似金輪聖王。寰中獨據四方八表",
    "T47n1997_017:0791b02": "無不順從。等閑布一勅施一令。直得草偃風",
    "T47n1997_017:0791b03": "行。若不是這僧。爭見殺活擒縱威德自在。法",
    "T47n1997_017:0791b04": "眼云。大小德山。話作兩橛。圓明云。大小德",
    "T47n1997_017:0791b05": "山。龍頭蛇尾。雪竇云。德山握閫外威權。有當",
    "T47n1997_017:0791b06": "斷不斷不招其亂底劍。雖則直截單提各能",
    "T47n1997_017:0791b07": "扶竪。德山要且只扶得末後句。未扶得最初",
    "T47n1997_017:0791b08": "句在。且作麼生是德山最初句。大鵬欲展摩",
    "T47n1997_017:0791b09": "霄翅。誰顧崩騰六合雲。",
    "T47n1997_017:0791b10": "舉。太原孚上座問鼓山。父母未生已前鼻孔",
    "T47n1997_017:0791b11": "在什麼處。山云。即今生也鼻孔在什麼處。孚",
    "T47n1997_017:0791b12": "不肯乃云。爾問我與爾道。鼓山問。父母未生",
    "T47n1997_017:0791b13": "已前鼻孔在什麼處。孚但搖扇而已。師云。奇",
    "T47n1997_017:0791b14": "特因緣。須以奇特激發。殊勝大事。須以殊勝",
    "T47n1997_017:0791b15": "舉揚。雖然隱顯無差。其奈巧拙有異。或有",
    "T47n1997_017:0791b16": "問崇寧。父母未生已前鼻孔在什麼。只劈口",
    "T47n1997_017:0791b17": "便掌。",
    "T47n1997_017:0791b18": "舉。臨濟入僧堂。兩堂首座齊下喝。僧問臨濟。",
    "T47n1997_017:0791b19": "還有賓主也無。濟云。賓主歷然。師云。正勅",
    "T47n1997_017:0791b20": "既行諸侯避道。",
    "T47n1997_017:0791b21": "舉。溈山普請次靜版鳴。有一僧拍手呵呵大",
    "T47n1997_017:0791b22": "笑歸去。溈山云。奇哉此是觀音入理之門。至",
    "T47n1997_017:0791b23": "晚問其僧。適來爾見什麼道理。僧云。朝來未",
    "T47n1997_017:0791b24": "喫飯。聞版聲歡喜。溈山云。賺殺人。鏡清云。",
    "T47n1997_017:0791b25": "當時溈山有此一僧。鼓山云。當時溈山無此",
    "T47n1997_017:0791b26": "一僧。師云。這僧洪音大振。直得一千五百人",
    "T47n1997_017:0791b27": "善知識眼目定動。及乎勘證將來。却打箇背",
    "T47n1997_017:0791b28": "翻筋斗。若不是溈山。爭見汗馬功高。後來道",
    "T47n1997_017:0791b29": "有此一僧只得一半。道無此一僧只得一半。",
    "T47n1997_017:0791c01": "今日板聲鐘聲魚聲鼓聲齊振。或有箇拍手",
    "T47n1997_017:0791c02": "呵呵大笑。直向伊道。觀音菩薩來也。",
    "T47n1997_017:0791c03": "舉。道吾與漸源至一家吊慰。源撫棺櫬問吾",
    "T47n1997_017:0791c04": "云。生耶死耶。道吾云。生也不道死也不道。源",
    "T47n1997_017:0791c05": "云。為什麼不道。吾云。不道不道。漸源网測。",
    "T47n1997_017:0791c06": "後來在一處聞誦觀音經。應以比丘身得度",
    "T47n1997_017:0791c07": "者。即現比丘身而為說法。忽然大悟。師云。道",
    "T47n1997_017:0791c08": "吾橫身為物指出生死根源親到寶山。一問",
    "T47n1997_017:0791c09": "當面蹉却。若不是金剛正性宿植根深。爭得",
    "T47n1997_017:0791c10": "向平田淺草驀地回光。見得道吾著力相為",
    "T47n1997_017:0791c11": "處。目作麼生是道吾著力相為處。試請道看。",
    "T47n1997_017:0791c12": "舉。僧問鏡清。新年頭還有佛法也無。清云有。",
    "T47n1997_017:0791c13": "僧云。如何是新年頭佛法。清云。元正啟祚。僧",
    "T47n1997_017:0791c14": "云。謝師答話。清云。鏡清今日失利。又僧問明",
    "T47n1997_017:0791c15": "教。新年頭還有佛法也無。教云無。僧云。年年",
    "T47n1997_017:0791c16": "是好年。為什麼却無。教云。張翁喫酒李翁醉。",
    "T47n1997_017:0791c17": "僧云。老老大大龍頭蛇尾。教云。明教今日失",
    "T47n1997_017:0791c18": "利。師云。鏡清道有也失利。明教道無也失利。",
    "T47n1997_017:0791c19": "且道。誵訛在什麼處。若明得去。不妨識進退",
    "T47n1997_017:0791c20": "別休咎。始知一句下有分身之意。有出身之",
    "T47n1997_017:0791c21": "路。今日崇寧忽有人問。新年頭還有佛法也",
    "T47n1997_017:0791c22": "無。對他道。不在這兩頭。他或道。為什麼如",
    "T47n1997_017:0791c23": "此。崇寧今日失利。且道。與古人是同是別。",
    "T47n1997_017:0791c24": "舉。靈雲見桃華悟道頌。三十年來尋劍客。幾",
    "T47n1997_017:0791c25": "回葉落又抽枝。自從一見桃華後。直至如今",
    "T47n1997_017:0791c26": "更不疑。玄沙云。諦當甚諦當。敢保老兄未徹",
    "T47n1997_017:0791c27": "在。師云。千鈞之弩不為鼷鼠發機。靈雲既撥",
    "T47n1997_017:0791c28": "動天關。玄沙乃掀翻地軸。且道。那箇是未徹",
    "T47n1997_017:0791c29": "處。具透關眼者試請辨看。",
    "T47n1997_017:0792a01": "舉。遵布衲在藥山浴佛次。山云。爾浴得這箇。",
    "T47n1997_017:0792a02": "還浴得那箇麼。遵云。把將那箇來。師云。藥山",
    "T47n1997_017:0792a03": "問處闇隔重關。遵老答來一槌兩當。不可只",
    "T47n1997_017:0792a04": "守這一路也。或有問崇寧。只浴得這箇。還浴",
    "T47n1997_017:0792a05": "得那箇麼。提起杓子向伊道。何似生。",
    "T47n1997_017:0792a06": "舉。古者道。護生須是殺。殺盡始安居。會得箇",
    "T47n1997_017:0792a07": "中意。鐵船水上浮。師云。且道。殺箇什麼。殺",
    "T47n1997_017:0792a08": "眾生物命。凡夫見解殺六賊煩惱。座主見解。",
    "T47n1997_017:0792a09": "殺佛殺祖。大闡提人見解。衲僧分上畢竟殺",
    "T47n1997_017:0792a10": "箇什麼。試定當看。",
    "T47n1997_017:0792a11": "舉。世尊於一處安居。至自恣日文殊在會。迦",
    "T47n1997_017:0792a12": "葉問文殊。何處安居。文殊云。今夏三處安居。",
    "T47n1997_017:0792a13": "迦葉於是集眾白槌欲擯文殊。即見無量世",
    "T47n1997_017:0792a14": "界。一一界中有一一佛一一文殊一一迦葉。",
    "T47n1997_017:0792a15": "白槌欲擯文殊。世尊謂迦葉云。汝今欲擯那",
    "T47n1997_017:0792a16": "箇文殊。迦葉茫然。師云。鐘不擊不響。鼓不打",
    "T47n1997_017:0792a17": "不鳴。迦葉既把斷要津。文殊乃十方坐斷。當",
    "T47n1997_017:0792a18": "時好一場佛事。放過一著。待釋迦老子道",
    "T47n1997_017:0792a19": "欲擯那箇文殊。便與擊一槌。看他作麼生合",
    "T47n1997_017:0792a20": "殺。",
    "T47n1997_017:0792a21": "舉。石室見僧來拈起拄杖云。過去諸佛也恁",
    "T47n1997_017:0792a22": "麼。現在諸佛也恁麼。未來諸佛也恁麼。長沙",
    "T47n1997_017:0792a23": "云。放下拄杖子。別通箇消息來。師云。石室置",
    "T47n1997_017:0792a24": "箇問端。不妨孤峻。若非長沙。爭得投機。雖然",
    "T47n1997_017:0792a25": "只知恁麼。不知不恁麼。遂舉拄杖云。過去諸",
    "T47n1997_017:0792a26": "佛不恁麼。現在諸佛不恁麼。未來諸佛不恁",
    "T47n1997_017:0792a27": "麼。或若總道放下拄杖子。我也知爾只是學",
    "T47n1997_017:0792a28": "語之流。生機處道將一句來。",
    "T47n1997_017:0792a29": "舉。保壽開堂。三聖推出一僧。壽便打。三聖",
    "T47n1997_017:0792b01": "云。恁麼為人。非但瞎却這僧眼。瞎却鎮州一",
    "T47n1997_017:0792b02": "城人眼去在。保壽擲拄杖下座。師云。保壽大",
    "T47n1997_017:0792b03": "似毒龍攪海。直得雨似傾盆。三聖雖雷震青",
    "T47n1997_017:0792b04": "霄。焉助得威光一半。可中有箇直下承當。",
    "T47n1997_017:0792b05": "非但瞎却鎮州一城人眼。瞎却天下人眼去",
    "T47n1997_017:0792b06": "在。",
    "T47n1997_017:0792b07": "舉。傅大士云。終日焚香擇火。不知身是道場。",
    "T47n1997_017:0792b08": "玄沙云。終日焚香擇火。不知真箇道場。師云。",
    "T47n1997_017:0792b09": "終日焚香擇火。不知焚香擇火。",
    "T47n1997_017:0792b10": "舉。僧問長慶。有問有答賓主歷然。無問無答",
    "T47n1997_017:0792b11": "時如何。慶云。怕爛却那。僧問睦州。有問有答",
    "T47n1997_017:0792b12": "賓主歷然。無問無答時如何。州云。相逢盡道",
    "T47n1997_017:0792b13": "休官去。林下何曾見一人。師云。若問崇寧。有",
    "T47n1997_017:0792b14": "問有答賓主歷然。無問無答時如何。對他道。",
    "T47n1997_017:0792b15": "收得安南又憂塞北。",
    "T47n1997_017:0792b16": "舉。睦州陞座云。首座𠰒。答云在。寺主𠰒。答",
    "T47n1997_017:0792b17": "云在。維那𠰒。答云在。州云。三段不同。今當",
    "T47n1997_017:0792b18": "第一。向下文長。付在來日。師云。一等是借路",
    "T47n1997_017:0792b19": "經過。就中奇怪。若是崇寧又且不然。首座𠰒",
    "T47n1997_017:0792b20": "在。寺主𠰒在。維那𠰒在。因行不妨掉臂。打草",
    "T47n1997_017:0792b21": "只要驚蛇。若能一撥便轉。免致撒土撒沙。",
    "T47n1997_017:0792b22": "舉。長慶示眾云。撞著道伴交肩過。一生參學",
    "T47n1997_017:0792b23": "事畢。師拈云。撞著道伴交肩過。露柱燈籠共",
    "T47n1997_017:0792b24": "證明。",
    "T47n1997_017:0792b25": "舉。南泉示眾云。文殊普賢昨夜起佛見法見。",
    "T47n1997_017:0792b26": "各與二十棒。貶向二鐵圍山去也。趙州出云。",
    "T47n1997_017:0792b27": "和尚棒教誰喫。泉云。王老師有什麼過。州禮",
    "T47n1997_017:0792b28": "拜。南泉便歸方丈。師拈云。南泉動絃。趙州別",
    "T47n1997_017:0792b29": "曲。苦痛蒼天。寒山拾得。若是崇寧則不然。燈",
    "T47n1997_017:0792c01": "籠露柱昨夜起佛見法見。各與二十棒。令歸",
    "T47n1997_017:0792c02": "本位去也。或有箇出云和尚棒教誰喫。只對",
    "T47n1997_017:0792c03": "他道。落賓落主。",
    "T47n1997_017:0792c04": "舉。古者道。十五日已前不得住我這裏。爾若",
    "T47n1997_017:0792c05": "住我這裏。我用錐錐爾。十五日已後不得離",
    "T47n1997_017:0792c06": "我這裏。爾若離我這裏。我用鉤鉤爾。正當十",
    "T47n1997_017:0792c07": "五日。且道。用錐即是用鉤即是。師拈云。放行",
    "T47n1997_017:0792c08": "處把住。把住處放行。是則是。為人鉗鍵爭奈",
    "T47n1997_017:0792c09": "傷鋒犯手。若是崇寧則不然。十五日已前不",
    "T47n1997_017:0792c10": "得住我這裏。爾若住我這裏。我放火燒爾。",
    "T47n1997_017:0792c11": "十五日已後不得離我這裏。爾若離我這裏。",
    "T47n1997_017:0792c12": "我放火燒爾。正當十五日。化為萬斛明珠。",
    "T47n1997_017:0792c13": "撒在大千沙界。處處盡放光明。各各急須",
    "T47n1997_017:0792c14": "著眼。",
    "T47n1997_017:0792c15": "舉。昔日摩耶夫人聖母左手攀枝。釋迦老子",
    "T47n1997_017:0792c16": "右脇降誕。九龍吐水沐浴金軀。便乃周行七",
    "T47n1997_017:0792c17": "步目顧四方。一手指天一手指地。作大師子",
    "T47n1997_017:0792c18": "吼云。天上天下惟我獨尊。後來雲門大師道。",
    "T47n1997_017:0792c19": "我當時若見。一棒打殺。與狗子喫。貴圖天下",
    "T47n1997_017:0792c20": "太平。師拈云。驚群之句。須向驚群處舉揚。奇",
    "T47n1997_017:0792c21": "特之事。須遇奇特人前拈出。釋迦老子可謂",
    "T47n1997_017:0792c22": "驚群。雲門大師不妨奇特。直下以不可測度",
    "T47n1997_017:0792c23": "底機輪。向千聖頂𩕳上撥轉。若能恁麼體會。",
    "T47n1997_017:0792c24": "始知釋迦把斷要津。雲門知恩解報且道。落",
    "T47n1997_017:0792c25": "在什麼處。還會麼。棒頭有眼明如日。要識真",
    "T47n1997_017:0792c26": "金火裏看。",
    "T47n1997_017:0792c27": "舉。外道問佛。不問有言不問無言。世尊良久。",
    "T47n1997_017:0792c28": "外道禮拜讚歎云。世尊大慈大悲。開我迷雲。",
    "T47n1997_017:0792c29": "令我得入。外道去後阿難問佛。外道有何所",
    "T47n1997_017:0793a01": "證而言得入。世尊云。如世良馬見鞭影而行。",
    "T47n1997_017:0793a02": "師拈云。外道因邪打正。世尊看樓打樓。阿難",
    "T47n1997_017:0793a03": "不善旁觀。引得世尊拕泥帶水。若據山僧見",
    "T47n1997_017:0793a04": "處。待伊道不問有言不問無言。和聲便打。及",
    "T47n1997_017:0793a05": "至阿難問外道有何所證而言得入。亦和聲",
    "T47n1997_017:0793a06": "便打。何故。殺人須是殺人刀。活人須是活人",
    "T47n1997_017:0793a07": "劍。",
    "T47n1997_017:0793a08": "舉。祖師道。正說知見時。知見即是心。當心即",
    "T47n1997_017:0793a09": "知見。知見即如今。師拈云。若明心達本。知見",
    "T47n1997_017:0793a10": "歷然。正說正行。當陽顯赫。且作麼生是即如",
    "T47n1997_017:0793a11": "今底事。大家齊著力。共唱太平歌。",
    "T47n1997_017:0793a12": "舉。僧問馬祖。如何是祖師西來意。祖云。近前",
    "T47n1997_017:0793a13": "來向爾道。僧近前。祖劈耳便掌云。六耳不同",
    "T47n1997_017:0793a14": "謀。後來南禪師道。古人尚六耳不同謀。那堪",
    "T47n1997_017:0793a15": "三二百眾浩浩地商量。禍事禍事。師拈云。南",
    "T47n1997_017:0793a16": "禪不妨因風吹火。也未免隨語生解。若有問",
    "T47n1997_017:0793a17": "道林。如何是祖師西來意。只對他道。水長船",
    "T47n1997_017:0793a18": "高泥多佛大。",
    "T47n1997_017:0793a19": "舉。泰首座到洞山。值喫果子。洞山云。有一物",
    "T47n1997_017:0793a20": "上拄天下拄地。常在動用中。動用中收不得。",
    "T47n1997_017:0793a21": "未審過在什麼處。泰云。過在動用。洞山云。侍",
    "T47n1997_017:0793a22": "者掇退果卓。師拈云。天下衲僧盡道。泰首座",
    "T47n1997_017:0793a23": "箭鋒不相拄。所以遭洞山貶剝。後來溈山真",
    "T47n1997_017:0793a24": "如道。此果子莫道泰首座不得喫。三世諸佛",
    "T47n1997_017:0793a25": "也不敢正眼覷著。師云。宗師家。正令當行十",
    "T47n1997_017:0793a26": "方坐斷。有定乾坤句辨龍蛇眼。不妨難趁。當",
    "T47n1997_017:0793a27": "時若是英靈衲子。解捋虎鬚。待他道過在什",
    "T47n1997_017:0793a28": "麼處。便拈起果子云。和尚畢竟喚作什麼。待",
    "T47n1997_017:0793a29": "他擬議。劈面便擲。何故。有意氣時添意氣。不",
    "T47n1997_017:0793b01": "風流處也風流。",
    "T47n1997_017:0793b02": "舉。雲門示眾云。結夏得數日也。寒山子作麼",
    "T47n1997_017:0793b03": "生。大溈真如道。結夏得數日也。水牯牛作麼",
    "T47n1997_017:0793b04": "生。師拈云。結夏得數日也。諸上座作麼生。復",
    "T47n1997_017:0793b05": "云。寒山子意在鉤頭。水牯牛事在函蓋。且道。",
    "T47n1997_017:0793b06": "諸上座。落在什麼處。惜取眉毛。",
    "T47n1997_017:0793b07": "舉。洞山與密師伯到柏巖。巖門。二上座在什",
    "T47n1997_017:0793b08": "麼處來。山云。湖南來。巖云。觀察使姓什麼。",
    "T47n1997_017:0793b09": "山云。不委他姓。巖云。名什麼。山云。不委他",
    "T47n1997_017:0793b10": "名。巖云。還理事也無。山云。自有廊幕在。巖",
    "T47n1997_017:0793b11": "云。還出入否。山云。不出入。巖云。豈不出入。",
    "T47n1997_017:0793b12": "山拂袖出去。巖至來日。侵早入堂。召二上座。",
    "T47n1997_017:0793b13": "二人近前。巖云。昨日問上座話。不愜老僧意。",
    "T47n1997_017:0793b14": "一夜不安。今請上座。別一轉語。若契老僧意。",
    "T47n1997_017:0793b15": "便開粥飯。相伴過夏。山云。却請和尚問。巖",
    "T47n1997_017:0793b16": "云。不出入。山云。太尊貴生。巖乃開粥同過",
    "T47n1997_017:0793b17": "夏。師拈云。正偏回互只要圓融。直截當機惟",
    "T47n1997_017:0793b18": "崇尊貴。洞山觀機而作。柏巖理長則就。雖然",
    "T47n1997_017:0793b19": "如是。曹洞門下即得。若於臨濟宗中。須別作",
    "T47n1997_017:0793b20": "箇眼目始得。當時待伊道不委名。便向伊道。",
    "T47n1997_017:0793b21": "他不委爾。爾不委他。敢問。合道得什麼語。還",
    "T47n1997_017:0793b22": "有人道得麼。若有。山僧也不開粥。只分付箇",
    "T47n1997_017:0793b23": "龜毛拂子。若道不得。且參三十年。",
    "T47n1997_017:0793b24": "舉。僧問趙州。萬法歸一。一歸何處。州云。我",
    "T47n1997_017:0793b25": "在青州作一領布衫。重七斤。師拈云。摩醯三",
    "T47n1997_017:0793b26": "眼。一句洞明。似海朝宗。千途共轍。雖然如",
    "T47n1997_017:0793b27": "是。更有一著在。忽有問蔣山。萬法歸一一歸",
    "T47n1997_017:0793b28": "何處。只對他道。饑來喫飯困來眠。",
    "T47n1997_017:0793b29": "舉。道吾漸源至一家弔慰。源撫棺木云。生耶",
    "T47n1997_017:0793c01": "死耶。吾云。生也不道死也不道。源云。為什",
    "T47n1997_017:0793c02": "麼不道。吾云。不道不道。行至中路。源云。請",
    "T47n1997_017:0793c03": "和尚為某甲道。若不道則打和尚去也。吾云。",
    "T47n1997_017:0793c04": "打即任打。道即不道。師拈云。銀山鐵壁有什",
    "T47n1997_017:0793c05": "麼階昇處。山僧今夜錦上鋪華。八字打開。商",
    "T47n1997_017:0793c06": "量這公案去也。生也全機現。死也全機現。不",
    "T47n1997_017:0793c07": "道復不道。箇中無背面。直下便承當。不隔一",
    "T47n1997_017:0793c08": "條線。逼塞大虛空。赤心常片片。",
    "T47n1997_017:0793c09": "舉。南際到雪峯經月次見玄沙。沙云。長老唯",
    "T47n1997_017:0793c10": "我能知。際云。須知有不求知者。沙云。山頭老",
    "T47n1997_017:0793c11": "漢。費許多氣力作麼。師拈云。玄沙放去太嶮",
    "T47n1997_017:0793c12": "收來太速。若據金山則不然。此事唯我能知。",
    "T47n1997_017:0793c13": "須知有不求知者。只向他道。也知長老不分",
    "T47n1997_017:0793c14": "外。還委悉麼。一鏃破三關。分明箭後路。舉。",
    "T47n1997_017:0793c15": "僧問巴陵。如何是道。陵云。明眼人落井。僧問",
    "T47n1997_017:0793c16": "石頭。如何是道。頭云。木頭。僧又問韶國師。",
    "T47n1997_017:0793c17": "如何是道。國師云。四生浩浩。師拈云。宗師家",
    "T47n1997_017:0793c18": "為人。各有出身處。若是通方之士。一舉便知。",
    "T47n1997_017:0793c19": "苟未相諳。不免指注。只如一箇問頭三人恁",
    "T47n1997_017:0793c20": "麼答。且道。是那一句親切。還委悉麼。一鏃破",
    "T47n1997_017:0793c21": "三關。分明箭後路。",
    "T47n1997_017:0793c22": "舉。僧問香林。如何是衲衣下事。林云。臘月火",
    "T47n1997_017:0793c23": "燒山。雪竇云。臘月火燒山。萬種千般。翹松鶴",
    "T47n1997_017:0793c24": "冷踏雪人寒。達磨不會大難大難。師拈云。大",
    "T47n1997_017:0793c25": "小雪竇。隨婁漱不能截斷誵訛。若是道林即",
    "T47n1997_017:0793c26": "不然。臘月火燒山。特地無端。綿包特石鐵裏",
    "T47n1997_017:0793c27": "泥團。",
    "T47n1997_017:0793c28": "舉。雪峯示眾云。盡大地撮來如粟米粒大。拋",
    "T47n1997_017:0793c29": "向面前漆桶不會。打鼓普請看。師拈云。絕天",
    "T47n1997_017:0794a01": "維立地紀。未足稱奇。擘太華逗河源。亦非敏",
    "T47n1997_017:0794a02": "手。若向箇裏覷得透。便可以撒驪龍窟明珠。",
    "T47n1997_017:0794a03": "噴栴檀林香氣。豈不快哉。山僧今日不避泥",
    "T47n1997_017:0794a04": "水放一線道。乃拈拄杖云。還見雪峯麼。遂卓",
    "T47n1997_017:0794a05": "拄杖云劄。",
    "T47n1997_017:0794a06": "舉。臨濟與普化。一日同往施主家齋。濟問。毛",
    "T47n1997_017:0794a07": "吞巨海芥納須彌。為復是神通妙用。為復是",
    "T47n1997_017:0794a08": "法爾如然。化踢倒飯床。濟云。太麁生。化云。",
    "T47n1997_017:0794a09": "這裏是什麼所在。說麁說細。濟休去。來日又",
    "T47n1997_017:0794a10": "同一施主家齋。濟復問。今日供養何似昨日。",
    "T47n1997_017:0794a11": "化又踢倒飯床。濟云。太麁生。化云。瞎漢。佛",
    "T47n1997_017:0794a12": "法說甚麁細。濟吐舌。師拈云。精金不百煉。爭",
    "T47n1997_017:0794a13": "見光輝。至寶不酬價。爭辨真假。不是臨濟不",
    "T47n1997_017:0794a14": "能驗他普化。不是普化不能抗他臨濟。所謂",
    "T47n1997_017:0794a15": "如水入水如金博金。雖然如是。放過則彼此",
    "T47n1997_017:0794a16": "作家。點檢則二俱失利。具擇法眼者試請辨",
    "T47n1997_017:0794a17": "看。",
    "T47n1997_017:0794a18": "舉。昔有秀才問長沙。某甲曾看千佛名經。百",
    "T47n1997_017:0794a19": "千諸佛但見其名。未審居何國土。長沙召秀",
    "T47n1997_017:0794a20": "才。才應諾。沙云。黃鶴樓崔顥題後。秀才還曾",
    "T47n1997_017:0794a21": "題否。才云。不曾題。沙云。得閑題取一篇好。",
    "T47n1997_017:0794a22": "師拈云。驀刀劈面。解辨者何人。劈箭當胸。承",
    "T47n1997_017:0794a23": "當者有幾。若能向奔流度刃疾焰過風處。見",
    "T47n1997_017:0794a24": "長沙橫身為物去不消一揑。其或隨言詮入",
    "T47n1997_017:0794a25": "露布。便謂問東答西裂轉話頭。且作麼生是",
    "T47n1997_017:0794a26": "長沙端的處。還委悉麼。殺人刀活人劍。",
    "T47n1997_017:0794a27": "舉。趙州訪一庵主便云。有麼有麼。庵主竪起",
    "T47n1997_017:0794a28": "拳頭。州云。水淺不是泊船處。便去。又訪一",
    "T47n1997_017:0794a29": "庵主亦云。有麼有麼。庵主亦竪起拳頭。州",
    "T47n1997_017:0794b01": "云。能縱能奪能殺能活。禮拜而去。師拈云。",
    "T47n1997_017:0794b02": "佛祖命脈列聖鉗鎚。換斗移星經天緯地。有",
    "T47n1997_017:0794b03": "般漢未出窠窟。只管道。舌頭在趙州口裏。殊",
    "T47n1997_017:0794b04": "不知。自己性命已屬他人。若能握向上綱宗。",
    "T47n1997_017:0794b05": "與二庵主相見。便可以定龍蛇別緇素。正好",
    "T47n1997_017:0794b06": "著力。還知趙州落處麼。切忌顢頇。",
    "T47n1997_017:0794b07": "舉。僧問長沙。作麼生轉得山河大地歸自己",
    "T47n1997_017:0794b08": "去。沙云。作麼生轉得自己歸山河大地去。師",
    "T47n1997_017:0794b09": "拈云。得人一牛還人一馬。",
    "T47n1997_017:0794b10": "舉。雲門示眾云。百草頭上道將一句來。眾無",
    "T47n1997_017:0794b11": "對。自代云俱。師拈云。直得萬機寢削千眼頓",
    "T47n1997_017:0794b12": "開。細如須彌大如芥子。軟如鐵硬如泥。雖然",
    "T47n1997_017:0794b13": "如是。只道得一半。或有問山僧。只對他道收。",
    "T47n1997_017:0794b14": "且道。落在什麼處。",
    "T47n1997_017:0794b15": "舉。興化一日上堂。有一同參來纔上法堂。化",
    "T47n1997_017:0794b16": "便喝。僧亦喝。僧纔行三兩步。化又喝。僧亦",
    "T47n1997_017:0794b17": "喝。僧擬進前。化拈棒。僧又喝。化云。爾看這",
    "T47n1997_017:0794b18": "瞎漢。猶作主宰在。僧擬議。化便直打下法堂。",
    "T47n1997_017:0794b19": "却歸方丈。侍者便問。適來僧有甚語句觸忤",
    "T47n1997_017:0794b20": "和尚。化云。他適來也有照也有用。也有權也",
    "T47n1997_017:0794b21": "有實。我將手向伊面前劃兩遭。到這裏便用",
    "T47n1997_017:0794b22": "不得似。這般漢不打更待何時。師拈云。辨王",
    "T47n1997_017:0794b23": "庫刀振塗毒鼓。掣電未足以擬其迅。震雷未",
    "T47n1997_017:0794b24": "足以方其威。可謂善驅耕夫之牛。能奪饑人",
    "T47n1997_017:0794b25": "之食。只如主賓互換有照有用有權有實則",
    "T47n1997_017:0794b26": "且致。甚處是興化將手向伊面前劃兩遭處。",
    "T47n1997_017:0794b27": "若這裏洞明。可以荷負臨濟正法眼藏。如或",
    "T47n1997_017:0794b28": "泥水未分。未免瞎驢隨大隊。",
    "T47n1997_017:0794b29": "舉。仰山坐次。大禪佛到翹一足云。西天二十",
    "T47n1997_017:0794c01": "八祖亦如是。唐土六祖亦如是。和尚亦如是。",
    "T47n1997_017:0794c02": "某甲亦如是。仰山下禪床打四藤條。師拈云。",
    "T47n1997_017:0794c03": "師資會遇袞芥投針。一期借路經過。不免互",
    "T47n1997_017:0794c04": "相鈍置。雪竇道。藤條未到折。因甚只打四下。",
    "T47n1997_017:0794c05": "師云。餬餅討什麼汁。雪竇云。須是箇斬釘截",
    "T47n1997_017:0794c06": "鐵漢始得。師云。大似隨邪逐惡。大禪佛後到",
    "T47n1997_017:0794c07": "霍山自云。集雲峯下四藤條天下大禪佛參。",
    "T47n1997_017:0794c08": "霍山云。維那打鐘著。禪便走。師拈云。這漢擔",
    "T47n1997_017:0794c09": "仰山一箇冬瓜印子。向人前賣弄。若不是霍",
    "T47n1997_017:0794c10": "山幾被塗糊。雖然可惜令行一半。當時不用",
    "T47n1997_017:0794c11": "喚維那。好與擒住更打四藤條。且聽這漢疑",
    "T47n1997_017:0794c12": "三十年。",
    "T47n1997_017:0794c13": "舉。雪峯會下有一僧。辭去在山中卓庵。多時",
    "T47n1997_017:0794c14": "不剃頭。自作一柄木杓。溪邊舀水喫。時有僧",
    "T47n1997_017:0794c15": "見問。如何是祖師西來意。主竪起杓子云。溪",
    "T47n1997_017:0794c16": "深杓柄長。僧歸舉似雪峯。峯云。也甚奇怪。峯",
    "T47n1997_017:0794c17": "一日與侍者將剃刀去。纔相見便問。道得即",
    "T47n1997_017:0794c18": "不剃汝頭。主便取水洗頭。峯便與伊剃却。師",
    "T47n1997_017:0794c19": "拈云。庵主雖生鐵鑄就。雪峯柰是本分鉗鎚。",
    "T47n1997_017:0794c20": "當初若一向顢頇。爭見驚天動地。還委悉麼。",
    "T47n1997_017:0794c21": "金鏃慣調曾百戰。鐵鞭多力恨無酬。",
    "T47n1997_017:0794c22": "舉。僧問保福。雪峯平生有何言句。得似羚羊",
    "T47n1997_017:0794c23": "掛角時。福云。我不可作雪峯弟子不得那。師",
    "T47n1997_017:0794c24": "拈云。翡翠羽毛麒麟頭角。重重光彩的的相",
    "T47n1997_017:0794c25": "承。要明陷虎之機。須施嶮崖之句。雖然如是。",
    "T47n1997_017:0794c26": "只知與麼來。不知與麼去。或有問山僧。五祖",
    "T47n1997_017:0794c27": "平生有何言句。得似羚羊掛角時。只對道。不",
    "T47n1997_017:0794c28": "敢孤負先師。委悉麼。山高豈礙白雲飛。",
    "T47n1997_017:0794c29": "舉。玄沙和尚到莆田縣。眾以百戲迎之。次日",
    "T47n1997_017:0795a01": "玄沙遂問小塘長老。昨日許多喧鬧。向什麼",
    "T47n1997_017:0795a02": "處去。小塘提起袈裟角示之。沙云。料掉沒交",
    "T47n1997_017:0795a03": "涉。大溈真如拈云。大溈即不然。或有問昨日",
    "T47n1997_017:0795a04": "許多喧鬧向什麼處去。遂鳴指一下。或有箇",
    "T47n1997_017:0795a05": "衲僧出云。料掉沒交涉。大溈却肯伊。何故。大",
    "T47n1997_017:0795a06": "丈夫漢捋虎鬚也是本分。且道。利害在什麼",
    "T47n1997_017:0795a07": "處。師拈云。二老宿雖是提振綱宗。要且貪觀",
    "T47n1997_017:0795a08": "天上月。而今或有箇出問道林。適來許多喧",
    "T47n1997_017:0795a09": "鬧向什麼處去。只對他道。又是從頭起。他若",
    "T47n1997_017:0795a10": "道料掉沒交涉。劈脊便棒。何故。曹溪波浪如",
    "T47n1997_017:0795a11": "相似。無限平人被陸沈。",
    "T47n1997_017:0795a12": "舉。僧問投子。如何是一大事因緣。子云。尹司",
    "T47n1997_017:0795a13": "空與老僧開堂。師拈云。人道投子實頭。不妨",
    "T47n1997_017:0795a14": "忒殺淳朴。若是山僧即不然。或有問。如何是",
    "T47n1997_017:0795a15": "一大事因緣。只對他道。弄潮須是弄潮人。",
    "T47n1997_017:0795a16": "舉。藥山一夜無燈燭。示眾云。我有一句子。待",
    "T47n1997_017:0795a17": "犢牛生兒即向汝道。時有僧出云。犢牛生兒",
    "T47n1997_017:0795a18": "也。自是和尚不道。山云。把燈來。其僧便歸",
    "T47n1997_017:0795a19": "眾。洞山云。這僧會則會。只是不肯禮拜。法燈",
    "T47n1997_017:0795a20": "云。當時不要索燈。但問他道。生底是特牛兒",
    "T47n1997_017:0795a21": "牸牛兒。又代云。雙生也。師拈云。藥山垂釣意",
    "T47n1997_017:0795a22": "在鯤鯨。這僧吞釣三千浪激。洞山眼正千里",
    "T47n1997_017:0795a23": "同風。法燈重整鎗旗。再裝甲冑。雖然如是。山",
    "T47n1997_017:0795a24": "僧即不然。夾山有一句子。威音王已前與諸",
    "T47n1997_017:0795a25": "人道了也。或有問明頭合暗頭合。只對他道。",
    "T47n1997_017:0795a26": "龍得水時添意氣。虎逢山勢長威獰。",
    "T47n1997_017:0795a27": "舉。巖頭參德山。入門便問。是凡是聖。山便",
    "T47n1997_017:0795a28": "喝。頭禮拜。洞山云。若不是奯公。大難承當。",
    "T47n1997_017:0795a29": "巖頭聞云。洞山老漢不識好惡。錯下名言。殊",
    "T47n1997_017:0795b01": "不知。我當時一手擡一手搦。師拈云。德山據",
    "T47n1997_017:0795b02": "令而行。只得一半。洞山通方有眼。千里同風。",
    "T47n1997_017:0795b03": "巖頭既善據虎頭。又能收虎尾。大似作家戰",
    "T47n1997_017:0795b04": "將臨陣扣敵。七事俱全不妨奇特。敢問。那箇",
    "T47n1997_017:0795b05": "是一手擡一手搦處。謂言侵早起。更有夜行",
    "T47n1997_017:0795b06": "人。",
    "T47n1997_017:0795b07": "舉。僧問曹山。恁麼熱向什麼處回避。山云。鑊",
    "T47n1997_017:0795b08": "湯爐炭裏回避。僧云。鑊湯爐炭裏作麼生回",
    "T47n1997_017:0795b09": "避。山云。眾苦不能到。師拈云。回機轉位宛爾",
    "T47n1997_017:0795b10": "通方。直下似臘月蓮華。雖然如是。斬釘截鐵",
    "T47n1997_017:0795b11": "更饒一路。或有問碧巖。恁麼熱向什麼處回",
    "T47n1997_017:0795b12": "避。只向他道。鑊湯爐炭裏回避。他若云鑊湯",
    "T47n1997_017:0795b13": "爐炭裏如何回避。只向他道。熱殺也何妨。且",
    "T47n1997_017:0795b14": "道。還有為人處也無。",
    "T47n1997_017:0795b15": "舉。陸亘大夫問南泉。肇法師道。天地與我同",
    "T47n1997_017:0795b16": "根。萬物與我一體。也甚奇怪。南泉指庭前華",
    "T47n1997_017:0795b17": "召大夫云。時人見此一株華如夢相似。師拈",
    "T47n1997_017:0795b18": "云。陸亘手攀金鎖。南泉八字打開。直得七珍",
    "T47n1997_017:0795b19": "八寶羅列目前。乃竪起拂子云。天地一指萬",
    "T47n1997_017:0795b20": "物一馬。通身是眼分疎不下。",
    "T47n1997_017:0795b21": "舉。興化示眾云。今日不用如之若何。便請單",
    "T47n1997_017:0795b22": "刀直入。興化與爾證明。時有旻德長老。出眾",
    "T47n1997_017:0795b23": "禮拜起便喝。化亦喝。德又喝。化亦喝。德便禮",
    "T47n1997_017:0795b24": "拜。化云。旻德今日却校興化二十棒。若是別",
    "T47n1997_017:0795b25": "人一棒也少不得。何故。蓋為他旻德會一喝",
    "T47n1997_017:0795b26": "不作一喝用。師拈云。作家相見須是恁麼。機",
    "T47n1997_017:0795b27": "如掣電眼似流星。原始要終扶頭接尾。所謂",
    "T47n1997_017:0795b28": "羽毛相似言氣相合。只如兩家互換相喝。且",
    "T47n1997_017:0795b29": "作麼生辨得。一喝不作一喝用。要承當臨濟",
    "T47n1997_017:0795c01": "正法眼藏。須明取二老宿意。且道。意作麼生。",
    "T47n1997_017:0795c02": "百尺竿頭須進步。紫羅帳裏撒真珠。",
    "T47n1997_017:0795c03": "舉。僧問雲門。如何是清淨法身。門云。六不",
    "T47n1997_017:0795c04": "收。師拈云。只道得一半。若問道林。只對他",
    "T47n1997_017:0795c05": "道。一不立。遂成頌。一不立六不收。突然那",
    "T47n1997_017:0795c06": "更有蹤由。無限青山留不住。落華流水太悠",
    "T47n1997_017:0795c07": "悠。",
    "T47n1997_017:0795c08": "舉。僧問長慶。如何是合聖之言。長慶云。山僧",
    "T47n1997_017:0795c09": "被闍梨一問。直得口似匾檐。師拈云。是則是。",
    "T47n1997_017:0795c10": "應機無差。爭奈大驚小怪。或有問道林。如何",
    "T47n1997_017:0795c11": "是合聖之言。只對他道。誌公不是閑和尚。剪",
    "T47n1997_017:0795c12": "刀只在臥床頭。",
    "T47n1997_017:0795c13": "舉。臨濟道。一喝分賓主。照用一時行。師喝一",
    "T47n1997_017:0795c14": "喝云。且道。是賓是主。是照是用。還委悉麼。",
    "T47n1997_017:0795c15": "千峯勢到嶽邊止。萬派聲歸海上消。",
    "T47n1997_017:0795c16": "舉。玄沙見鼓山來作一圓相。山云。人人出這",
    "T47n1997_017:0795c17": "箇不得。沙云。情知汝向驢胎馬腹裏作活計。",
    "T47n1997_017:0795c18": "山云。和尚又作麼生。沙云。人人出這箇不得。",
    "T47n1997_017:0795c19": "山云。和尚與麼道得。某甲却與麼道不得。沙",
    "T47n1997_017:0795c20": "云。我得汝不得。師拈云。酌然這一條路。作者",
    "T47n1997_017:0795c21": "方知。直得窮天地亘萬古而不移。消劫石空",
    "T47n1997_017:0795c22": "芥城而不盡。便是透關底也。須急著眼始得。",
    "T47n1997_017:0795c23": "一等是與麼時節。為什麼我得汝不得。切忌",
    "T47n1997_017:0795c24": "向驢胎馬腹裏作活計。",
    "T47n1997_017:0795c25": "舉。休靜在洞山作維那。一日普請白槌云。上",
    "T47n1997_017:0795c26": "間鋤地下間搬柴。首座遂問云。聖僧作箇什",
    "T47n1997_017:0795c27": "麼。靜云。當堂不正坐。那赴兩頭機。師拈云。",
    "T47n1997_017:0795c28": "珠鑽九曲。休靜可謂神功。玉解連環。山僧更",
    "T47n1997_017:0795c29": "資一路。或有問聖僧作箇什麼。只對他道。廓",
    "T47n1997_017:0796a01": "如明鏡當堂照。不動形聲應萬緣。",
    "T47n1997_017:0796a02": "圓悟佛果禪師語錄卷第十七"
}