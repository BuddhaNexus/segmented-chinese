{
    "T09n0278_020:0524b15": "大方廣佛華嚴經卷第二十",
    "T09n0278_020:0524b17": "東晉天竺三藏佛馱跋陀羅譯",
    "T09n0278_020:0524b18": "金剛幢菩薩十迴向品第二十一之七",
    "T09n0278_020:0524b19": "「◎佛子！何等為菩薩摩訶薩第八如相迴向？",
    "T09n0278_020:0524b20": "佛子！此菩薩摩訶薩成就念智安住不動，",
    "T09n0278_020:0524b21": "離癡正念直心不動，成就堅固不可壞業，",
    "T09n0278_020:0524b22": "一切智境界得不退轉，得大乘勇猛無畏之",
    "T09n0278_020:0524b23": "心，修習無盡善根，積集勝妙善根，修白淨",
    "T09n0278_020:0524b24": "法，增長大悲，得正直寶，常能正念一切諸",
    "T09n0278_020:0524b25": "佛白淨法迴向，心不退轉。樂求菩薩道，巧",
    "T09n0278_020:0524b26": "妙方便，出生清淨堅固善根，正念修習智慧",
    "T09n0278_020:0524b27": "功德，為調御師，具足出生一切善根智慧",
    "T09n0278_020:0524b28": "方便，迴向眾生，慧眼清淨，悉能觀察一切善",
    "T09n0278_020:0524b29": "根，長養無量種種善根：分別境界善根、具",
    "T09n0278_020:0524c01": "足善根、清淨善根、一向善根、修習善根、行善",
    "T09n0278_020:0524c02": "根、思惟善根、平等廣說善根。菩薩摩訶薩",
    "T09n0278_020:0524c03": "如是善根有種種門、種種境界、種種相、種",
    "T09n0278_020:0524c04": "種事、種種分別、無量行、無量語言道、出生",
    "T09n0278_020:0524c05": "無量分別、修行種種莊嚴善根，悉能正持",
    "T09n0278_020:0524c06": "十力諸乘。「菩薩摩訶薩修習如是種種善",
    "T09n0278_020:0524c07": "根，一觀無二一切智境。菩薩摩訶薩以如",
    "T09n0278_020:0524c08": "是等善根迴向，欲令具滿無礙身，修菩薩",
    "T09n0278_020:0524c09": "行；欲令口業清淨無礙，修菩薩行；欲令",
    "T09n0278_020:0524c10": "具足無礙心業，安住大乘，具無礙心，令菩",
    "T09n0278_020:0524c11": "薩行皆悉清淨。得無量大施心，充滿一切眾",
    "T09n0278_020:0524c12": "生；得法自在心，照一切法普示世間；得最",
    "T09n0278_020:0524c13": "勝不可壞心，得清淨一切種智發菩薩心，",
    "T09n0278_020:0524c14": "普照一切正念，三世一切諸佛念佛三昧，悉",
    "T09n0278_020:0524c15": "得具足。滿足離害正直之心，遠離怨敵，任",
    "T09n0278_020:0524c16": "持眾生，充滿一切而無休息。於十力智悉",
    "T09n0278_020:0524c17": "得安住，得深三昧，悉能遍遊一切世界，無",
    "T09n0278_020:0524c18": "所染著，悉住一切剎而無厭足。化度眾生",
    "T09n0278_020:0524c19": "未曾休息，出生無量巧便思慧，具足成就",
    "T09n0278_020:0524c20": "一切菩薩不思議慧，得離癡智，悉能分別一",
    "T09n0278_020:0524c21": "切世界。於一念中，悉能嚴淨一切佛剎，於",
    "T09n0278_020:0524c22": "諸通慧而得自在，入一切法真實之相，示",
    "T09n0278_020:0524c23": "現嚴淨一切世間。於一剎中見一切剎，究",
    "T09n0278_020:0524c24": "竟不壞智，能持一切剎，以菩薩莊嚴具而",
    "T09n0278_020:0524c25": "莊嚴之，應現一切，悉能調伏無量眾生。一",
    "T09n0278_020:0524c26": "佛世界廣大如法界，一切世界亦復如是，",
    "T09n0278_020:0524c27": "得究竟智，詣一切剎，一切普持。菩薩摩訶",
    "T09n0278_020:0524c28": "薩以此善根迴向佛剎，令眾生充滿迴",
    "T09n0278_020:0524c29": "向，分別受持智慧，如為己身；為眾生迴向，",
    "T09n0278_020:0525a01": "亦復如是：令一切眾生永離地獄、餓鬼、畜",
    "T09n0278_020:0525a02": "生、閻羅王處；令一切眾生悉能除滅諸障",
    "T09n0278_020:0525a03": "礙業；令一切眾生悉得等心，平等智慧；令",
    "T09n0278_020:0525a04": "諸怨敵具慈心樂，清淨智慧；令一切眾生",
    "T09n0278_020:0525a05": "智慧現前，圓滿具足，普照一切；令一切眾生",
    "T09n0278_020:0525a06": "具真實智，離垢正直，菩提心無量，智慧滿足；",
    "T09n0278_020:0525a07": "令一切眾生示現平等安隱善趣。「菩薩摩訶",
    "T09n0278_020:0525a08": "薩如是迴向，修習善根及一切願，如大雲",
    "T09n0278_020:0525a09": "雨：令一切眾生皆悉清淨；令一切眾生為",
    "T09n0278_020:0525a10": "功德福田；令一切眾生守護受持菩提內",
    "T09n0278_020:0525a11": "藏；令一切眾生離諸障礙，安住無礙清淨",
    "T09n0278_020:0525a12": "法界；令一切眾生滿足無礙諸通智慧；令",
    "T09n0278_020:0525a13": "一切眾生得自在身，遊行十方，如應示現；",
    "T09n0278_020:0525a14": "令一切眾生得無癡善根一切種智；令一",
    "T09n0278_020:0525a15": "切眾生攝取一切，悉令清淨；令一切眾生",
    "T09n0278_020:0525a16": "遠離障礙瞋恚之心，究竟成就一切種智。「復",
    "T09n0278_020:0525a17": "次，菩薩摩訶薩若見可樂國土，林樹華果；或",
    "T09n0278_020:0525a18": "見可樂名香上服，珍寶財物諸莊嚴具；或",
    "T09n0278_020:0525a19": "見可樂園觀、村邑、聚落、王都；或見可樂自在",
    "T09n0278_020:0525a20": "帝王；或見可樂阿練若處。菩薩摩訶薩見",
    "T09n0278_020:0525a21": "如是已，修巧方便，出生無量淨妙功德，樂",
    "T09n0278_020:0525a22": "求實義，為眾生故，而不放逸。善能修習一",
    "T09n0278_020:0525a23": "切善根，猶如大海難可測量，具足善根不",
    "T09n0278_020:0525a24": "可窮盡，一切功德皆悉滿足，亦不分別種",
    "T09n0278_020:0525a25": "種善根，巧妙方便，清淨迴向。示現無量諸行",
    "T09n0278_020:0525a26": "善根，常念一切未曾忘失眾生境界如善",
    "T09n0278_020:0525a27": "根、平等善根。菩薩摩訶薩善根如是迴向，",
    "T09n0278_020:0525a28": "令一切眾生志常樂見無量諸佛，如法不",
    "T09n0278_020:0525a29": "取，法性無數，眾生平等清淨，亦復如是；令",
    "T09n0278_020:0525b01": "一切眾生悉得諸佛隨意愛樂，供給侍者；",
    "T09n0278_020:0525b02": "令一切佛國除滅煩惱，清淨可樂；令一切",
    "T09n0278_020:0525b03": "眾生悉得見聞無量佛法，心常愛樂，常樂",
    "T09n0278_020:0525b04": "守護諸菩薩行，樂以愛眼觀善知識；令一",
    "T09n0278_020:0525b05": "切眾生見可樂法；令一切眾生樂持正法；",
    "T09n0278_020:0525b06": "令一切眾生於佛法中得可樂明；令一切",
    "T09n0278_020:0525b07": "菩薩悉得可樂大施之心，於諸法中得無",
    "T09n0278_020:0525b08": "所畏，樂為眾生分別廣說，得菩薩可樂三",
    "T09n0278_020:0525b09": "昧諸陀羅尼，得一切菩薩授記智慧，得一",
    "T09n0278_020:0525b10": "切菩薩甚可愛樂，自在示現，具足諸佛圓滿",
    "T09n0278_020:0525b11": "說法，得可樂方便，分別說法，得可樂大悲，",
    "T09n0278_020:0525b12": "發菩薩心，諸根悅豫，得可愛樂諸如來家，",
    "T09n0278_020:0525b13": "教化眾生，心不休息，得菩薩可樂無盡法",
    "T09n0278_020:0525b14": "藏，於無量劫一一世界，化度眾生。「於現在",
    "T09n0278_020:0525b15": "佛所，得可愛樂巧妙方便，得可愛樂深妙方",
    "T09n0278_020:0525b16": "便，無所障礙，永離愚癡；具足可樂平等離",
    "T09n0278_020:0525b17": "欲，一切諸法，斷諸障礙，決定深解不二法",
    "T09n0278_020:0525b18": "界；具足可樂離欲際，等一切諸法，入真實",
    "T09n0278_020:0525b19": "際，得菩薩可樂無諍滿足之法；具足可樂金",
    "T09n0278_020:0525b20": "剛藏心，一切種智勇猛精進，清淨成滿；具足",
    "T09n0278_020:0525b21": "可樂清淨善根，摧伏怨敵，滅障道法；具足",
    "T09n0278_020:0525b22": "可樂無上菩提，一切種智常現在前，充滿眾",
    "T09n0278_020:0525b23": "生。如是，菩薩摩訶薩長養善根，得淨慧明，",
    "T09n0278_020:0525b24": "常為善知識之所攝護，如來慧日，明照其",
    "T09n0278_020:0525b25": "心，滅除癡闇，淨修正法，入諸智業，善學智",
    "T09n0278_020:0525b26": "地，分別法界一切善根，善能迴向一切菩薩",
    "T09n0278_020:0525b27": "諸善根海，盡其原底，成就智慧，深入堅固，",
    "T09n0278_020:0525b28": "明解善根，了達諸度。菩薩摩訶薩善根如是",
    "T09n0278_020:0525b29": "迴向，不著世界，不著眾生界，心無所依，",
    "T09n0278_020:0525c01": "寂然不亂，正念諸法，具足諸佛無選擇智，",
    "T09n0278_020:0525c02": "不違三世一切諸佛正迴向門，不違一切",
    "T09n0278_020:0525c03": "平等正法，不壞佛相，等觀三世。了眾生空，",
    "T09n0278_020:0525c04": "無所依住，順如來道，普照諸法，解真實義，",
    "T09n0278_020:0525c05": "漸至諸地。如實分別一切諸法，智慧周滿，具",
    "T09n0278_020:0525c06": "足堅固，未曾忘失。修習正業，常樂寂靜，正",
    "T09n0278_020:0525c07": "趣離生。了一切法猶如幻化，解一切法無",
    "T09n0278_020:0525c08": "有自體，觀一切義及種種行，於語言道而",
    "T09n0278_020:0525c09": "無所著，所有諸法皆從緣起；觀甚深法生",
    "T09n0278_020:0525c10": "實智迴向，觀察寂滅一切諸法，皆入一觀，",
    "T09n0278_020:0525c11": "不違諸法種種異相，善解迴向，修菩薩道善",
    "T09n0278_020:0525c12": "根迴向，攝取眾生，長養三世菩薩一切迴向。",
    "T09n0278_020:0525c13": "「如是菩薩摩訶薩以無恐怖心善根，迴向",
    "T09n0278_020:0525c14": "一切佛法；以無量心善根，迴向一切眾生，皆",
    "T09n0278_020:0525c15": "悉清淨；以無我、無我所心善根，迴向於十",
    "T09n0278_020:0525c16": "方界無所染著；以無餘心善根，迴向於一",
    "T09n0278_020:0525c17": "切境界世界無所染著；行離世間法善根，",
    "T09n0278_020:0525c18": "迴向得出世法、不著眾生善根；迴向見諸勝",
    "T09n0278_020:0525c19": "道善根；迴向離虛妄法、出生真實善根；迴向",
    "T09n0278_020:0525c20": "如法門至一切道、無量無邊善根；迴向如",
    "T09n0278_020:0525c21": "如善根亦爾；迴向眾生，解了諸法，如性如",
    "T09n0278_020:0525c22": "善根亦爾；迴向一切法自性，無有自性，如",
    "T09n0278_020:0525c23": "相如善根亦爾；迴向一切法無相真實相，",
    "T09n0278_020:0525c24": "如法如善根亦爾；迴向佛法不退轉，如行",
    "T09n0278_020:0525c25": "如善根亦爾；迴向一切如來所行，如境界",
    "T09n0278_020:0525c26": "如善根亦爾；迴向三世諸佛滿足境界，如",
    "T09n0278_020:0525c27": "安立如善根亦爾；迴向安立一切眾生，如",
    "T09n0278_020:0525c28": "隨順如善根亦爾；迴向盡未來劫，隨順不斷，",
    "T09n0278_020:0525c29": "如量如善根亦爾；迴向眾生心與虛空等，",
    "T09n0278_020:0526a01": "如充滿如善根亦爾；迴向一念滿一切世",
    "T09n0278_020:0526a02": "界，如久住如善根亦爾；迴向離一切世間",
    "T09n0278_020:0526a03": "住，住究竟住，如不生如善根亦爾；迴向不",
    "T09n0278_020:0526a04": "生滿足一切佛法，如堅固如善根亦爾；迴",
    "T09n0278_020:0526a05": "向壞散一切煩惱，如不壞如善根亦爾；迴",
    "T09n0278_020:0526a06": "向一切眾生不可破壞，如明如善根亦爾；",
    "T09n0278_020:0526a07": "迴向普照一切，如一切處如善根亦爾；迴",
    "T09n0278_020:0526a08": "向至一切處道，如一切時如善根亦爾；迴",
    "T09n0278_020:0526a09": "向隨順一切時，如一切如善根亦爾；迴向",
    "T09n0278_020:0526a10": "一切眾生隨順清淨，如一切平等如善根亦",
    "T09n0278_020:0526a11": "爾；迴向一切行平等，如一切法眼如善根",
    "T09n0278_020:0526a12": "亦爾；迴向一切眾生悉得法眼，如不倦如",
    "T09n0278_020:0526a13": "善根亦爾；迴向一切行菩薩道而無疲倦，如",
    "T09n0278_020:0526a14": "甚深如善根亦爾；迴向一切第一深法，如",
    "T09n0278_020:0526a15": "無所有如善根亦爾；迴向知一切無所有，",
    "T09n0278_020:0526a16": "如不出如善根亦爾；迴向一切無所顯",
    "T09n0278_020:0526a17": "現，如離曀如善根亦爾；迴向明眼離曀清",
    "T09n0278_020:0526a18": "淨，如無比如善根亦爾；迴向菩薩無比之",
    "T09n0278_020:0526a19": "行，如寂靜如善根亦爾；迴向一切常樂寂",
    "T09n0278_020:0526a20": "靜，如無根如善根亦爾；迴向究竟無根之",
    "T09n0278_020:0526a21": "法，如無量無邊如善根亦爾；迴向一切無",
    "T09n0278_020:0526a22": "量無邊眾生，皆悉清淨，如無著如善根亦爾；",
    "T09n0278_020:0526a23": "迴向究竟無所著際，如無礙如善根亦爾；",
    "T09n0278_020:0526a24": "迴向滅除一切障礙，如非世間行如善根亦",
    "T09n0278_020:0526a25": "爾；迴向遠離一切世間行法，如不繫如善",
    "T09n0278_020:0526a26": "根亦爾；迴向不繫一切生死，如無行如善",
    "T09n0278_020:0526a27": "根亦爾；迴向遠離一切諸行，如住如善根",
    "T09n0278_020:0526a28": "亦爾；迴向一切住於如住，如一切法成如",
    "T09n0278_020:0526a29": "善根亦爾；迴向眾生所學成就，如一切法平",
    "T09n0278_020:0526b01": "等如善根亦爾；迴向一切具平等行，如一",
    "T09n0278_020:0526b02": "切法不捨如善根亦爾；迴向不捨盡未來際",
    "T09n0278_020:0526b03": "一切眾生，如一切法不盡如善根亦爾；迴",
    "T09n0278_020:0526b04": "向一切無盡眾生，如不違一切法如善根亦",
    "T09n0278_020:0526b05": "爾；迴向一切眾生不違三世諸佛，如攝一切",
    "T09n0278_020:0526b06": "法如善根亦爾；迴向一切眾生悉攝善根，",
    "T09n0278_020:0526b07": "令無有餘，如一切法同如善根亦爾；迴",
    "T09n0278_020:0526b08": "向悉同三世諸佛，如一切法不離如善根亦",
    "T09n0278_020:0526b09": "爾；迴向悉攝世間及離世間，如不可壞如",
    "T09n0278_020:0526b10": "善根亦爾；迴向一切眾生不可沮壞，如無",
    "T09n0278_020:0526b11": "恚如善根亦爾；迴向一切眾生，一切魔業所",
    "T09n0278_020:0526b12": "不能動，如不濁如善根亦爾；迴向一切菩",
    "T09n0278_020:0526b13": "薩行，無有垢濁，如不亂如善根亦爾；迴向",
    "T09n0278_020:0526b14": "一切眾生離諸塵亂，如不可盡如善根亦爾；",
    "T09n0278_020:0526b15": "迴向一切世間法所不能盡，如菩提如善",
    "T09n0278_020:0526b16": "根亦爾；迴向覺悟一切諸法，如不失如善",
    "T09n0278_020:0526b17": "根亦爾；迴向一切眾生不失直心，如照如",
    "T09n0278_020:0526b18": "善根亦爾；迴向一切眾生，悉以大智光明普",
    "T09n0278_020:0526b19": "照一切，如不可說如善根亦爾；迴向一切",
    "T09n0278_020:0526b20": "不可說智，如持一切眾生如善根亦爾；迴",
    "T09n0278_020:0526b21": "向一切持菩薩行，如隨順一切語言如善根",
    "T09n0278_020:0526b22": "亦爾；迴向一切無言智慧，如離一切種種法",
    "T09n0278_020:0526b23": "如善根亦爾；迴向示現一切佛剎及諸如來，",
    "T09n0278_020:0526b24": "成最正覺，示現無量神力自在，如離虛妄",
    "T09n0278_020:0526b25": "如善根亦爾；迴向世間，悉離虛妄，如一切",
    "T09n0278_020:0526b26": "身遍至如善根亦爾；迴向無量身，遍一切剎，",
    "T09n0278_020:0526b27": "如不受生如善根亦爾；迴向無生巧妙方便，",
    "T09n0278_020:0526b28": "示現受生，如無不有如善根亦爾；迴向三",
    "T09n0278_020:0526b29": "世一切諸佛自在神力及一切剎，在身內現，",
    "T09n0278_020:0526c01": "如夜如善根亦爾；迴向一切夜，施作佛事，得",
    "T09n0278_020:0526c02": "無上明，如晝如善根亦爾；迴向一切在晝",
    "T09n0278_020:0526c03": "眾生，悉令善覺，見諸如來自在神力，住不退",
    "T09n0278_020:0526c04": "法輪，離癡清淨，如半月及一月如善根亦",
    "T09n0278_020:0526c05": "爾；迴向一切眾生住一切時，巧妙方便，於一",
    "T09n0278_020:0526c06": "念中，悉能分別一切時節，如年歲如善根亦",
    "T09n0278_020:0526c07": "爾；迴向受持種種諸劫，嚴淨諸根，了達諸根，",
    "T09n0278_020:0526c08": "如一切劫成敗如善根亦爾；迴向一切劫，淨",
    "T09n0278_020:0526c09": "住無染一切眾生，清淨調伏眾生，如未來如",
    "T09n0278_020:0526c10": "善根亦爾；迴向盡一切未來際，修習菩薩清",
    "T09n0278_020:0526c11": "淨妙行，悉能滿足無量大願，如世如善根亦",
    "T09n0278_020:0526c12": "爾；迴向一切眾生，於一念中見一切佛，乃至",
    "T09n0278_020:0526c13": "未曾一念遠離，如至一切處道如善根亦爾；",
    "T09n0278_020:0526c14": "迴向一切眾生，得不壞道，超出三界，如有無",
    "T09n0278_020:0526c15": "如善根亦爾；迴向一切諸有清淨，知無所",
    "T09n0278_020:0526c16": "有，如淨如善根亦爾；迴向一切菩薩淨行，",
    "T09n0278_020:0526c17": "出生無上菩提之具，如明淨如善根亦爾；迴",
    "T09n0278_020:0526c18": "向得菩薩一切三昧明淨之心，如離垢如善",
    "T09n0278_020:0526c19": "根亦爾；迴向離一切垢，淨心滿足，如無我所",
    "T09n0278_020:0526c20": "如善根亦爾；迴向攝取無我、我所清淨之心，",
    "T09n0278_020:0526c21": "充滿十方一切佛剎，如平等如善根亦爾；",
    "T09n0278_020:0526c22": "迴向得無盡一切智，永離癡愛，普照一切，如",
    "T09n0278_020:0526c23": "無數如善根亦爾；迴向一切智乘力，住巧方",
    "T09n0278_020:0526c24": "便法雲，普覆一切世界，如平等住如善根亦",
    "T09n0278_020:0526c25": "爾；迴向一切眾生，具菩薩行，住一切智，如分",
    "T09n0278_020:0526c26": "別一切眾生界如善根亦爾；迴向一切善根",
    "T09n0278_020:0526c27": "現前，滿無礙智，如一切眾生語言如善根亦",
    "T09n0278_020:0526c28": "爾；迴向解了一切諸語言法，如不離一切",
    "T09n0278_020:0526c29": "眾生如善根亦爾；迴向攝取一切眾生，具足",
    "T09n0278_020:0527a01": "善根，遠離生死，如廣如善根亦爾；迴向受",
    "T09n0278_020:0527a02": "持三世佛所說法，修習菩薩離癡之行，如不",
    "T09n0278_020:0527a03": "休息如善根亦爾；迴向一切劫，修菩薩行，未",
    "T09n0278_020:0527a04": "曾休息，安處眾生於摩訶衍，如一切法第一",
    "T09n0278_020:0527a05": "如善根亦爾；迴向開淨法門無礙淨念，攝一",
    "T09n0278_020:0527a06": "切法，如無量讚歎如善根亦爾；迴向得無",
    "T09n0278_020:0527a07": "量讚歎智慧菩薩實行，如離熾然如善根亦",
    "T09n0278_020:0527a08": "爾；迴向離熾然法，滅除眾生熾然，令得清淨，",
    "T09n0278_020:0527a09": "如不動如善根亦爾；迴向善根安住不動，滿",
    "T09n0278_020:0527a10": "足普賢菩薩願行，如諸佛境界如善根亦爾；",
    "T09n0278_020:0527a11": "迴向一切眾生智慧境界，皆悉滿足，除滅一",
    "T09n0278_020:0527a12": "切煩惱境界，如不可壞如善根亦爾；迴向善",
    "T09n0278_020:0527a13": "根，一切魔業所不能壞，悉能調伏眾邪外道，",
    "T09n0278_020:0527a14": "如非可修、非不可修如善根亦爾；迴向離一",
    "T09n0278_020:0527a15": "切修、非修虛妄，斷一切虛妄，如不退如善根",
    "T09n0278_020:0527a16": "亦爾；迴向常見一切諸佛未曾中退修習莊",
    "T09n0278_020:0527a17": "嚴菩提之心，如一切語言如善根亦爾；迴",
    "T09n0278_020:0527a18": "向分別一切語言，如不著一切法如善根亦",
    "T09n0278_020:0527a19": "爾；迴向一切眾生悉無所著，令一切眾生行",
    "T09n0278_020:0527a20": "普賢行，如一切地如善根亦爾；迴向一切",
    "T09n0278_020:0527a21": "眾生，悉得隨順智慧之地，普賢莊嚴，如不可",
    "T09n0278_020:0527a22": "斷如善根亦爾；迴向一切法中得無畏無斷，",
    "T09n0278_020:0527a23": "一切語言周滿具足，能廣演說，如無漏如善",
    "T09n0278_020:0527a24": "根亦爾；迴向一切眾生，皆令具足無漏善根",
    "T09n0278_020:0527a25": "菩提之心，逮得法智，解了分別，如無有覺法、",
    "T09n0278_020:0527a26": "無有滅法如善根亦爾；迴向覺悟一切諸法，",
    "T09n0278_020:0527a27": "於一念頃，皆悉充滿無量法界，如過去非同、",
    "T09n0278_020:0527a28": "未來非故、現在非異如善根亦爾；迴向發",
    "T09n0278_020:0527a29": "起新新菩提心願，除滅生死，清淨眾生，如",
    "T09n0278_020:0527b01": "三世中不取虛妄如善根亦爾；迴向過去、未",
    "T09n0278_020:0527b02": "來皆悉清淨，現在念念現成正覺，如一切諸",
    "T09n0278_020:0527b03": "佛菩薩具足如善根亦爾；迴向一切眾生具",
    "T09n0278_020:0527b04": "足佛智，大願方便，如常淨無染污如善根亦",
    "T09n0278_020:0527b05": "爾；迴向一切眾生悉除煩惱，一切種智清淨",
    "T09n0278_020:0527b06": "滿足。「菩薩摩訶薩如是迴向時，等一切佛",
    "T09n0278_020:0527b07": "剎，淨一切世界故；等一切世間，轉不可壞",
    "T09n0278_020:0527b08": "清淨法輪故；等一切菩薩，出生一切智願",
    "T09n0278_020:0527b09": "故；等觀諸佛無有二故；等觀諸法不壞",
    "T09n0278_020:0527b10": "自性故；等觀三世巧方便智，解語言道故；",
    "T09n0278_020:0527b11": "一切菩薩行等，所種善根，悉能迴向故；知一",
    "T09n0278_020:0527b12": "切時，隨時修習，不捨佛事故；一切業報平",
    "T09n0278_020:0527b13": "等，不著世間，出生離世善根故；神力自在，",
    "T09n0278_020:0527b14": "與諸佛等，隨順世間，等現佛事故。佛子！",
    "T09n0278_020:0527b15": "是名菩薩摩訶薩第八如相迴向。「菩薩摩訶",
    "T09n0278_020:0527b16": "薩安住此迴向：得無量無邊清淨法門，",
    "T09n0278_020:0527b17": "為人中雄而無所畏，大師子吼，成就無量",
    "T09n0278_020:0527b18": "無數菩薩，於一切時未曾休息；得佛無量",
    "T09n0278_020:0527b19": "無邊滿足身，一身充滿一切世界；得佛無量",
    "T09n0278_020:0527b20": "無邊滿足音聲，發一音聲，一切眾生無不",
    "T09n0278_020:0527b21": "聞者；得佛無量無邊滿足力，於一毛道安",
    "T09n0278_020:0527b22": "置一切世界；得佛無量無邊滿足自在神",
    "T09n0278_020:0527b23": "力，置一切眾生於一微塵；得一切佛無量無",
    "T09n0278_020:0527b24": "邊滿足解脫，於一眾生身中，現一切佛剎",
    "T09n0278_020:0527b25": "一切如來，成最正覺；得一切佛無量無數滿",
    "T09n0278_020:0527b26": "足三昧，正受善方便力，於一三昧中，悉能",
    "T09n0278_020:0527b27": "出生一切三昧；得一切佛無量無邊滿足辯",
    "T09n0278_020:0527b28": "才，說一句法，盡未來劫而不窮盡，悉除",
    "T09n0278_020:0527b29": "一切眾生疑惑；得一切佛無量無邊滿足勝",
    "T09n0278_020:0527c01": "眾生法，示現一切眾生、薩婆若、十力、等覺。佛",
    "T09n0278_020:0527c02": "子！是為菩薩摩訶薩以一切善根隨順如相",
    "T09n0278_020:0527c03": "迴向。」爾時，金剛幢菩薩承佛神力，普觀十",
    "T09n0278_020:0527c04": "方，以偈頌曰：",
    "T09n0278_020:0527c05": "「菩薩心安住，　　離癡常正念，",
    "T09n0278_020:0527c06": "　忍辱離惱害，　　修集無量德。",
    "T09n0278_020:0527c07": "　其心無嫌恨，　　正直常清淨，",
    "T09n0278_020:0527c08": "　諸業莊飾世，　　悉能善分別。",
    "T09n0278_020:0527c09": "　菩薩思惟業，　　種種無有量，",
    "T09n0278_020:0527c10": "　若益眾生業，　　修習常履行。",
    "T09n0278_020:0527c11": "　善能順世間，　　普令一切喜，",
    "T09n0278_020:0527c12": "　隨應眾生業，　　菩薩分別行。",
    "T09n0278_020:0527c13": "　永離諸恚礙，　　知法亦知義，",
    "T09n0278_020:0527c14": "　安住調御地，　　饒益一切眾。",
    "T09n0278_020:0527c15": "　覺悟諸善法，　　無量不可數，",
    "T09n0278_020:0527c16": "　悉能分別知，　　迴向益眾生。",
    "T09n0278_020:0527c17": "　以此深方便，　　具足諸地智，",
    "T09n0278_020:0527c18": "　滅除眾煩惱，　　如如善迴向。",
    "T09n0278_020:0527c19": "　普攝一切趣，　　安住如實法，",
    "T09n0278_020:0527c20": "　如是業迴向，　　悉令無所著。",
    "T09n0278_020:0527c21": "　深樂至處道，　　修習真如法，",
    "T09n0278_020:0527c22": "　無性無所有，　　明德者迴向。",
    "T09n0278_020:0527c23": "　日夜及半月，　　一月年數劫，",
    "T09n0278_020:0527c24": "　一切皆悉如，　　功德亦如是。",
    "T09n0278_020:0527c25": "　如世及諸剎，　　眾生一切法，",
    "T09n0278_020:0527c26": "　趣非趣如實，　　迴向悉無餘。",
    "T09n0278_020:0527c27": "　如如性如實，　　思惟如是性，",
    "T09n0278_020:0527c28": "　諸功德迴向，　　悉皆順真如。",
    "T09n0278_020:0527c29": "　如如性如是，　　諸法無所有，",
    "T09n0278_020:0528a01": "　如如離自性，　　智者業迴向，",
    "T09n0278_020:0528a02": "　如諸相如實，　　諸生亦如是，",
    "T09n0278_020:0528a03": "　如如自性實，　　諸業亦如是，",
    "T09n0278_020:0528a04": "　如如無有量，　　一切業如是，",
    "T09n0278_020:0528a05": "　無縛亦無解，　　諸業悉清淨。",
    "T09n0278_020:0528a06": "　如是真佛子，　　安住不可動，",
    "T09n0278_020:0528a07": "　成就智慧力，　　入佛方便藏。",
    "T09n0278_020:0528a08": "　覺悟法王法，　　無縛亦無著，",
    "T09n0278_020:0528a09": "　無礙無轉心，　　亦復無所轉。",
    "T09n0278_020:0528a10": "　法身所攝業，　　隨順眾生相，",
    "T09n0278_020:0528a11": "　深入真實相，　　相亦非是相。",
    "T09n0278_020:0528a12": "　如是不思議，　　思議不可盡，",
    "T09n0278_020:0528a13": "　深入不思議，　　思非思寂滅。",
    "T09n0278_020:0528a14": "　如是思惟法，　　分別一切業，",
    "T09n0278_020:0528a15": "　除滅諸煩惱，　　是名功德王。",
    "T09n0278_020:0528a16": "　菩薩一切報，　　無盡智所印，",
    "T09n0278_020:0528a17": "　盡法無盡性，　　無盡方便滅。",
    "T09n0278_020:0528a18": "　心不在內外，　　心亦無所有，",
    "T09n0278_020:0528a19": "　妄取故有法，　　不取則寂滅。",
    "T09n0278_020:0528a20": "　佛子如是知，　　法空無自性，",
    "T09n0278_020:0528a21": "　諸法無自在，　　最勝覺無我。",
    "T09n0278_020:0528a22": "　如如等眾生，　　覺法性如是，",
    "T09n0278_020:0528a23": "　彼見不思議，　　無相智不惑。",
    "T09n0278_020:0528a24": "　如是深修習，　　一向求菩提，",
    "T09n0278_020:0528a25": "　所願不退轉，　　饒益眾生故。",
    "T09n0278_020:0528a26": "　菩薩捨此身，　　無死虛妄想，",
    "T09n0278_020:0528a27": "　解了心如化，　　調伏一切眾。",
    "T09n0278_020:0528a28": "　觀彼順正念，　　世間業報起，",
    "T09n0278_020:0528a29": "　菩薩悉救護，　　三界無有餘。",
    "T09n0278_020:0528b01": "　了知眾想行，　　皆悉是虛妄，",
    "T09n0278_020:0528b02": "　菩薩知非實，　　亦不壞法性。",
    "T09n0278_020:0528b03": "　彼如是迴向，　　智慧妙善根，",
    "T09n0278_020:0528b04": "　憐愍一切眾，　　令入深方便。◎",
    "T09n0278_020:0528b05": "「◎佛子！何等為菩薩摩訶薩第九無縛無著",
    "T09n0278_020:0528b06": "解脫心迴向？此菩薩摩訶薩於一切善根，不",
    "T09n0278_020:0528b07": "生輕心，不輕出生死心，不輕攝善根心，不輕",
    "T09n0278_020:0528b08": "專求一切善根心，不輕悔過心，不輕隨喜善",
    "T09n0278_020:0528b09": "根心，不輕禮他方佛心，不輕恭敬合掌業心，",
    "T09n0278_020:0528b10": "不輕禮拜塔廟尊重業心，不輕勸請他方諸",
    "T09n0278_020:0528b11": "佛轉法輪業心。菩薩摩訶薩常樂攝受彼諸",
    "T09n0278_020:0528b12": "善根，堅固不壞；彼善根安住，彼善根思惟，",
    "T09n0278_020:0528b13": "彼善根長養，彼善根不著，彼善根具",
    "T09n0278_020:0528b14": "正直心具，彼善根不選擇，彼善根隨順",
    "T09n0278_020:0528b15": "彼諸佛境界善根，見彼善根得自在力。菩",
    "T09n0278_020:0528b16": "薩摩訶薩以無縛無著解脫心，彼善根迴",
    "T09n0278_020:0528b17": "向，具足普賢身、口、意業；以無縛無著解脫",
    "T09n0278_020:0528b18": "心，修習普賢勇猛精進；以無縛無著解脫",
    "T09n0278_020:0528b19": "心，具足普賢無礙音聲陀羅尼門，充滿十",
    "T09n0278_020:0528b20": "方；以無縛無著解脫心，具足普賢得見",
    "T09n0278_020:0528b21": "一切佛諸陀羅尼；以無縛無著解脫心，具",
    "T09n0278_020:0528b22": "足普賢妙音陀羅尼，分別一切音聲，悉能",
    "T09n0278_020:0528b23": "演說無量法雲；以無縛無著解脫心，得",
    "T09n0278_020:0528b24": "持普賢一切劫行陀羅尼，於一切世界，具",
    "T09n0278_020:0528b25": "足修習諸菩薩行；以無縛無著解脫心，於",
    "T09n0278_020:0528b26": "一眾生身盡未來劫，示現普賢菩薩一切",
    "T09n0278_020:0528b27": "自在神力，如一眾生身，一切眾生身亦復",
    "T09n0278_020:0528b28": "如是；以無縛無著解脫心，悉得普賢自",
    "T09n0278_020:0528b29": "在神力，示現現在一切諸佛菩薩眾中，修",
    "T09n0278_020:0528b30": "菩薩行；以無縛無著解脫心，得普賢一法",
    "T09n0278_020:0528c01": "門，於無量無數劫，示現諸佛無盡自在，悉",
    "T09n0278_020:0528c02": "能度脫一切眾生；以無縛無著解脫心，得",
    "T09n0278_020:0528c03": "普賢種種法門自在，於無量無數劫，示現諸",
    "T09n0278_020:0528c04": "佛無盡自在，悉能度脫一切眾生；以無縛",
    "T09n0278_020:0528c05": "無著解脫心，得普賢自在，於念念中，令無",
    "T09n0278_020:0528c06": "量眾生安住十力，心無厭足；以無縛無著",
    "T09n0278_020:0528c07": "解脫心，得普賢菩薩自在，於一切眾生身，",
    "T09n0278_020:0528c08": "皆悉得見諸佛自在，修普賢行；以無縛無",
    "T09n0278_020:0528c09": "著解脫心，得普賢自在，於一言中，悉能分",
    "T09n0278_020:0528c10": "別一切眾生音聲語言，調伏一切眾生，安住",
    "T09n0278_020:0528c11": "薩婆若地；以無縛無著解脫心，得普賢自",
    "T09n0278_020:0528c12": "在，於一眾生身中，悉能容受一切眾生，彼",
    "T09n0278_020:0528c13": "悉自謂逮得佛身；以無縛無著解脫心，得",
    "T09n0278_020:0528c14": "普賢自在，於一華中，令一切嚴淨世界皆悉",
    "T09n0278_020:0528c15": "安住。「菩薩摩訶薩復作是念：『以此無縛無",
    "T09n0278_020:0528c16": "著解脫心善根，出生普賢微妙音聲，充滿法",
    "T09n0278_020:0528c17": "界，十方佛剎隨其所應，皆悉得聞。「『以此普",
    "T09n0278_020:0528c18": "賢無縛無著解脫心善根，如普賢於念念",
    "T09n0278_020:0528c19": "中，見盡過去際無量無邊世界諸佛，聞所說",
    "T09n0278_020:0528c20": "法，受持不忘，莊嚴佛家。「『以此無縛無著解",
    "T09n0278_020:0528c21": "脫心善根，如普賢盡未來劫於一切世界",
    "T09n0278_020:0528c22": "中，演說諸法皆悉究竟。「『以此無縛無著解",
    "T09n0278_020:0528c23": "脫心善根，於一切世界成最正覺，出興于",
    "T09n0278_020:0528c24": "世。「『以此無縛無著解脫心善根，能以一光",
    "T09n0278_020:0528c25": "普照虛空等一切世界，修習普賢菩薩所行。",
    "T09n0278_020:0528c26": "「『以此無縛無著解脫心善根，得無量無邊智",
    "T09n0278_020:0528c27": "慧，皆能隨順諸地神通，成就普賢菩薩所",
    "T09n0278_020:0528c28": "行。「『以此無縛無著解脫心善根，悉得究竟",
    "T09n0278_020:0528c29": "如來智慧，於一切劫說如來智，諸劫悉盡",
    "T09n0278_020:0529a01": "而智無窮盡，具足普賢菩薩所行。「『以此無",
    "T09n0278_020:0529a02": "縛無著解脫心善根，於法界等一切如來、菩",
    "T09n0278_020:0529a03": "薩所行，悉能修習身、口、意業而無懈怠，猶",
    "T09n0278_020:0529a04": "如普賢。「『以此無縛無著解脫心善根，得一",
    "T09n0278_020:0529a05": "切佛無上菩提，義身不違法身，辭辯淨地",
    "T09n0278_020:0529a06": "而不可壞，樂說辯才無盡之藏，調伏一切眾",
    "T09n0278_020:0529a07": "生，具普賢願。「『以此無縛無著解脫心善根，",
    "T09n0278_020:0529a08": "入一一法門，普照無量不可思議世界，於",
    "T09n0278_020:0529a09": "一切法門盡其原底，修習普賢菩薩所行，",
    "T09n0278_020:0529a10": "逮得究竟薩婆若地。「『以此無縛無著解脫心",
    "T09n0278_020:0529a11": "善根，於一一境界中，悉以一切種智，分別",
    "T09n0278_020:0529a12": "了知一切種智，猶無窮盡，究竟普賢莊嚴彼",
    "T09n0278_020:0529a13": "岸，修菩薩行，具足成就方便大王。「『以此無",
    "T09n0278_020:0529a14": "縛無著解脫心善根，從此生盡未來際生，",
    "T09n0278_020:0529a15": "具足普賢菩薩所行，及一切種智離癡法王。",
    "T09n0278_020:0529a16": "「『以此無縛無著解脫心善根，得無礙法明，普",
    "T09n0278_020:0529a17": "照一切諸菩薩行，常修正業，具足普賢自",
    "T09n0278_020:0529a18": "在方便。「『以此無縛無著解脫心善根，悉得無",
    "T09n0278_020:0529a19": "量方便：不可思議方便、菩薩方便、一切智方",
    "T09n0278_020:0529a20": "便、調伏菩薩方便、轉無量法輪方便、不可說",
    "T09n0278_020:0529a21": "不可說時方便、種種說法方便、無分際無畏",
    "T09n0278_020:0529a22": "方便、說一切法無餘方便，得如是等一切隨",
    "T09n0278_020:0529a23": "順方便智，修習普賢菩薩所行。「『以此無縛無",
    "T09n0278_020:0529a24": "著解脫心善根，具足身業，令一切眾生皆",
    "T09n0278_020:0529a25": "悉歡喜，得菩薩不退轉清淨善根，究竟安住",
    "T09n0278_020:0529a26": "普賢諸業。「『以此無縛無著解脫心善根，得清",
    "T09n0278_020:0529a27": "淨智，悉能分別眾生語言，一切口業清淨莊",
    "T09n0278_020:0529a28": "嚴，音辭微妙言無能及，修習受持普賢所",
    "T09n0278_020:0529a29": "行。「『以此無縛無著解脫心善根，悉能分別一",
    "T09n0278_020:0529b01": "切佛剎、一切眾生、一切諸法、一切莊嚴，其",
    "T09n0278_020:0529b02": "心清淨，出生一切如來法藏，究竟一切智，善",
    "T09n0278_020:0529b03": "能隨順普賢所行。「『以此無縛無著解脫心善",
    "T09n0278_020:0529b04": "根，清淨直心，得一切佛無礙法身，具足解",
    "T09n0278_020:0529b05": "脫，修如來法，攝佛功德，住佛境界，大智普",
    "T09n0278_020:0529b06": "照，修習菩薩清淨之行，隨順方便，悉能分",
    "T09n0278_020:0529b07": "別一切法藏，出生無量大乘自在，悉能示現",
    "T09n0278_020:0529b08": "無量無邊一切眾生無上大道，具足普賢行",
    "T09n0278_020:0529b09": "願迴向。「『以此無縛無著解脫心善根，得明",
    "T09n0278_020:0529b10": "利根，善調伏根，於一切法自在根，無窮",
    "T09n0278_020:0529b11": "盡根，修習一切善根根，一切佛境界平等",
    "T09n0278_020:0529b12": "根，授一切菩薩不退轉記大精進根，分別一",
    "T09n0278_020:0529b13": "切佛法金剛界根，一切如來智慧光照金剛",
    "T09n0278_020:0529b14": "焰根，分別一切諸根自在根，令一切眾生",
    "T09n0278_020:0529b15": "安住一切智根，無量根，滿足一切根，無礙",
    "T09n0278_020:0529b16": "清淨根，平等修習諸願根。「『以此無縛無著解",
    "T09n0278_020:0529b17": "脫心善根，得一切菩薩神力：住持無量身神",
    "T09n0278_020:0529b18": "力；無量智慧境界神力；不離一處，悉能示現",
    "T09n0278_020:0529b19": "一切佛剎神力；菩薩無礙不可制持自在神",
    "T09n0278_020:0529b20": "力；示現攝取一切佛剎，安置一處自在神力；",
    "T09n0278_020:0529b21": "一身充滿一切佛剎自在神力；菩薩無礙解",
    "T09n0278_020:0529b22": "脫自在神力；少方便一念自在神力；依無所",
    "T09n0278_020:0529b23": "有自在神力；以一毛悉縛無量世界，悉持遊",
    "T09n0278_020:0529b24": "行法界等佛剎，示現眾生，令得究竟妙智慧",
    "T09n0278_020:0529b25": "門自在神力，修習普賢菩薩所行。「『以此無",
    "T09n0278_020:0529b26": "縛無著解脫心善根，於一念頃，悉能往詣無",
    "T09n0278_020:0529b27": "量佛剎；於一身中，悉能容受無量佛剎；逮",
    "T09n0278_020:0529b28": "得甚深微妙智地，善能分別諸佛世界，得無",
    "T09n0278_020:0529b29": "生心，悉入普賢菩薩法門，生菩薩行。「『以此",
    "T09n0278_020:0529c01": "無縛無著解脫心善根，生如來家，修菩薩",
    "T09n0278_020:0529c02": "行；具足無量無數不思議法，無量大願皆悉",
    "T09n0278_020:0529c03": "成滿，分別一切法界及三世法界而無懈",
    "T09n0278_020:0529c04": "怠，隨順普賢菩薩諸行，究竟智界。「『以此無",
    "T09n0278_020:0529c05": "縛無著解脫心善根，於一毛道，分別無量無",
    "T09n0278_020:0529c06": "數佛剎，悉能包容一切法界，究竟空界；如一",
    "T09n0278_020:0529c07": "毛道，一切法界、虛空界等一切毛道，亦復如",
    "T09n0278_020:0529c08": "是，以普賢菩薩清淨法門，開智慧眼。「『以此",
    "T09n0278_020:0529c09": "無縛無著解脫心善根，能以無量無數阿僧",
    "T09n0278_020:0529c10": "祇劫以為一念，能以一切眾生諸念以為",
    "T09n0278_020:0529c11": "一念，此諸方便，皆由普賢菩薩深心究竟。",
    "T09n0278_020:0529c12": "「『以此無縛無著解脫心善根，於一身內，悉",
    "T09n0278_020:0529c13": "能容受無量諸身；如一身，一切身亦復如",
    "T09n0278_020:0529c14": "是，具足普賢菩薩迴向。「『以此無縛無著解脫",
    "T09n0278_020:0529c15": "心善根，悉入一切諸佛境界，常見諸佛虛空",
    "T09n0278_020:0529c16": "界等清淨法身，相好莊嚴，神力自在，梵音微",
    "T09n0278_020:0529c17": "妙，具足廣說無礙正法，聞彼佛法悉能受",
    "T09n0278_020:0529c18": "持，於彼佛身了無所有，悉得普賢菩薩無",
    "T09n0278_020:0529c19": "量大願，永離眾生心想見倒。「『以此無縛無著",
    "T09n0278_020:0529c20": "解脫心善根，入一切世界，入翻覆世界，",
    "T09n0278_020:0529c21": "入伏世界，於一念中，悉能遍入十方世界",
    "T09n0278_020:0529c22": "一切佛剎，分別因那網世界，分別一切平",
    "T09n0278_020:0529c23": "等法界，令雜世界悉為一形，無量種種世界，",
    "T09n0278_020:0529c24": "無量方便入深法界，皆如虛空，而亦不壞",
    "T09n0278_020:0529c25": "世界之性，修普賢行，住菩薩地。「『以此無縛",
    "T09n0278_020:0529c26": "無著解脫心善根，悉能分別一切諸想：眾生",
    "T09n0278_020:0529c27": "想、法想、佛剎想、方想、佛想、世想、業想、行想、",
    "T09n0278_020:0529c28": "解脫想、根想、時想、受持想、煩惱想、清淨想、",
    "T09n0278_020:0529c29": "成熟想、見諸佛想、轉法輪想、聞法解想、調伏",
    "T09n0278_020:0530a01": "想、種種方便出生想、種種地想、入菩薩想、修",
    "T09n0278_020:0530a02": "習菩薩功德想、菩薩三昧正受想、菩薩三昧",
    "T09n0278_020:0530a03": "起想、菩薩境界想、劫成壞想、明想、闇想、晝",
    "T09n0278_020:0530a04": "想、夜想、半月一月年歲時變想、去想、來想、",
    "T09n0278_020:0530a05": "坐想、立想、覺想、睡想，如是等一切諸想，於",
    "T09n0278_020:0530a06": "一念中悉能了知；心無虛妄悉離諸想，心無",
    "T09n0278_020:0530a07": "所著遠離障礙，一切如來智慧充滿，一切佛",
    "T09n0278_020:0530a08": "法長養善根；以一切佛身以熏其身，常為",
    "T09n0278_020:0530a09": "諸佛之所攝取，於白淨法未曾退失，善能",
    "T09n0278_020:0530a10": "修學等正覺法，究竟彼岸，修行諸佛普賢",
    "T09n0278_020:0530a11": "所行，具足諸願，受如來記，於一念中得",
    "T09n0278_020:0530a12": "入方便地究竟智，滿足安住。「『以此無縛無",
    "T09n0278_020:0530a13": "著解脫心善根，以一一心觀無量心，離諸",
    "T09n0278_020:0530a14": "虛妄而無所依，心不一故，所行各異，業相",
    "T09n0278_020:0530a15": "不同，令一切眾生勇猛精進，出生普賢智",
    "T09n0278_020:0530a16": "慧之寶，猶如普賢。「『以此無縛無著解脫心善",
    "T09n0278_020:0530a17": "根，於一處悉能分別無量諸處；如一處，一",
    "T09n0278_020:0530a18": "切處亦復如是，悉決定知滿足普賢大願智",
    "T09n0278_020:0530a19": "寶。◎",
    "T09n0278_020:0530a20": "大方廣佛華嚴經卷第二十"
}