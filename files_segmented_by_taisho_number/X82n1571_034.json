{
    "X82n1571_034:0001a05": "五燈全書卷第三十四",
    "X82n1571_034:0001a07": "京都聖感禪寺住持(臣)僧　(超永)　編輯",
    "X82n1571_034:0001a08": "京都古華嚴寺住持(臣)僧　(超揆)　較閱　進",
    "X82n1571_034:0001a09": "呈",
    "X82n1571_034:0001a10": "雲門宗",
    "X82n1571_034:0001a11": "南嶽下十世下",
    "X82n1571_034:0001a12": "雪竇顯禪師法嗣",
    "X82n1571_034:0001a13": "越州天衣義懷禪師永嘉樂清陳氏子。世以漁為業。",
    "X82n1571_034:0001a14": "母夢星殞于屋。乃孕。及產尤多吉祥。兒時坐船尾。父",
    "X82n1571_034:0001a15": "得魚付師貫之。師不忍。乃私投江中。父怒笞之。師恬",
    "X82n1571_034:0001a16": "然如故。長遊京師。依景德寺為童行。宋仁宗天聖中。",
    "X82n1571_034:0001a17": "試經得度。謁金鑾善葉縣省。皆蒙印可。遂由洛抵龍",
    "X82n1571_034:0001a18": "門。復至都下。欲繼宗風。意有未決。忽遇言法華于市",
    "X82n1571_034:0001a19": "井中。拊師背曰。雲門臨濟去。及至姑蘇。禮明覺于翠",
    "X82n1571_034:0001a20": "峰。覺問。汝名甚麼。師曰義懷。覺曰。何不名懷義。師曰。",
    "X82n1571_034:0001a21": "當時致得。覺曰。誰為汝立名。師曰。受戒來十年矣。覺",
    "X82n1571_034:0001a22": "曰。汝行脚。費却多少草鞋。師曰。和尚莫瞞人好。覺曰。",
    "X82n1571_034:0001a23": "我也沒量罪過。汝也沒量罪過。你作麼生。師無語。覺",
    "X82n1571_034:0001a24": "打曰。脫空謾語漢。出去。入室次。覺曰。恁麼也不得。不",
    "X82n1571_034:0001b01": "恁麼也不得。恁麼不恁麼總不得。師擬議。覺又打出。",
    "X82n1571_034:0001b02": "如是者數四。尋為水頭。因汲水折擔忽悟。作投機偈",
    "X82n1571_034:0001b03": "曰。一二三四五六七。萬仞峰頭獨足立。驪龍頷下奪",
    "X82n1571_034:0001b04": "明珠。一言勘破維摩詰。覺聞。拊几稱善。後七坐道場。",
    "X82n1571_034:0001b05": "化行海內。嗣法者甚眾　住後。僧問。如何是佛。師曰。",
    "X82n1571_034:0001b06": "布髮掩泥。橫身臥地。曰意旨如何。師曰。任是波旬也",
    "X82n1571_034:0001b07": "皺眉。曰恁麼則謝師指示。師曰。西天此土　問學人",
    "X82n1571_034:0001b08": "上來。請師說法。師曰。林間鳥噪。水底魚行　上堂。須",
    "X82n1571_034:0001b09": "彌頂上。不扣金鐘。畢鉢巖中。無人聚會。山僧倒騎佛",
    "X82n1571_034:0001b10": "殿。諸人反著草鞋。朝遊檀特。暮到羅浮。拄杖針筒。自",
    "X82n1571_034:0001b11": "家收取　上堂。衲僧橫說豎說。未知有頂門上眼。時",
    "X82n1571_034:0001b12": "有僧問。如何是頂門上眼。師曰。衣穿瘦骨露。屋破看",
    "X82n1571_034:0001b13": "星眠　上堂。大眾集定。乃曰。上來道箇不審。能銷萬",
    "X82n1571_034:0001b14": "兩黃金。下去道箇珍重。亦銷得四天下供養。若作佛",
    "X82n1571_034:0001b15": "法話會。滴水難消。若作無事商量。眼中著屑。且作麼",
    "X82n1571_034:0001b16": "生即是。良久曰。還會麼。珍重　上堂。夫為宗師。須是",
    "X82n1571_034:0001b17": "驅耕夫之牛。奪饑人之食。遇賤即貴。遇貴即賤。驅耕",
    "X82n1571_034:0001b18": "夫之牛。令他苗稼豐登奪饑人之食。令他永絕饑渴。",
    "X82n1571_034:0001b19": "遇賤即貴。握土成金。遇貴即賤。變金成土。老僧亦不",
    "X82n1571_034:0001b20": "驅耕夫之牛。亦不奪饑人之食。何謂。耕夫之牛。我復",
    "X82n1571_034:0001b21": "何用。饑人之食。我復何餐。我也不握土成金。也不變",
    "X82n1571_034:0001b22": "金作上。何也。金是金。土是土。玉是玉。石是石。僧是僧。",
    "X82n1571_034:0001b23": "俗是俗。古今天地。古今日月。古今山河。古今人倫。雖",
    "X82n1571_034:0001b24": "然如此。打破大散關幾箇。迷逢達磨　上堂。雁過長",
    "X82n1571_034:0001c01": "空。影沈寒水。雁無遺踪之意。水無留影之心。若能如",
    "X82n1571_034:0001c02": "是。方解向異類中行。不用續鳧截鶴。彝嶽盈壑。放行",
    "X82n1571_034:0001c03": "也百醜千拙。收來也攣攣拳拳。用之則敢與八大龍",
    "X82n1571_034:0001c04": "王鬬富。不用都來不直半分錢。參　上堂。髑髏甞干",
    "X82n1571_034:0001c05": "世界。鼻孔摩觸家風。芭蕉聞雷開。葵花隨日轉。諸仁",
    "X82n1571_034:0001c06": "者。芭蕉聞雷開。還有耳麼。葵花隨日轉。還有眼麼。若",
    "X82n1571_034:0001c07": "也會得。西天即是此土。若也不會。七九六十三。收",
    "X82n1571_034:0001c08": "　上堂。靈源絕朕。普現色身。法離斷常。有無堪示。所以",
    "X82n1571_034:0001c09": "道。塵塵不見佛。剎剎不聞經。要會靈山親授記。晝見",
    "X82n1571_034:0001c10": "日夜見星。良久曰。若到諸方。不得錯舉。參　上堂。夜",
    "X82n1571_034:0001c11": "來寒霜凜冽。黃河凍結。陝府銕牛腰折。盡道女媧煉",
    "X82n1571_034:0001c12": "石補天。爭奈西北一缺。如今欲與他補却。又恐大地",
    "X82n1571_034:0001c13": "人無出氣處。且留這一竅。與大地人出氣。參　上堂。",
    "X82n1571_034:0001c14": "虗明自照。不勞心力。上士見之。鬼神茶飯。中下得之。",
    "X82n1571_034:0001c15": "狂心頓息。更有一人。切忌道著　上堂。光透日月。明",
    "X82n1571_034:0001c16": "暗不收。智出聖凡。賢愚不歷。所以道。不用低頭思量",
    "X82n1571_034:0001c17": "難得。良久曰。是甚麼　上堂。青蘿夤緣。直上寒松之",
    "X82n1571_034:0001c18": "頂。白雲淡泞。出沒太虗之中。何似南山起雲。北山下",
    "X82n1571_034:0001c19": "雨。若也會得。甜瓜徹蔕甜。若也不會。苦瓠連根苦",
    "X82n1571_034:0001c20": "　上堂。無邊剎境。自他不隔於毫端。且道。妙喜世界不",
    "X82n1571_034:0001c21": "動如來。說甚麼法。十世古今。始終不離於當念。祇如",
    "X82n1571_034:0001c22": "威音王佛。最初一會。度多少人。若是通方作者。試為",
    "X82n1571_034:0001c23": "道看。良久曰。行路難行路難。萬仞峰頭君自看　上",
    "X82n1571_034:0001c24": "堂。枯桑知天風。海水知天寒。金色頭陀。見處不真。雞",
    "X82n1571_034:0002a01": "足山中。與他看守衣鉢。三千大喻。八百小喻。大似泥",
    "X82n1571_034:0002a02": "裏洗土塊。四十九年三百六十餘會。摩竭提國。猶較",
    "X82n1571_034:0002a03": "些子。德山臨濟。雖然丈夫。爭似罽賓國王一刀兩段。",
    "X82n1571_034:0002a04": "如今若有箇人鼻孔遼天。山僧性命何在。良久曰。太",
    "X82n1571_034:0002a05": "平本是將軍致。不許將軍見太平。喝一喝。下座　問",
    "X82n1571_034:0002a06": "天不能葢。地不能載。未審是甚麼人。師曰。掘地深埋。",
    "X82n1571_034:0002a07": "曰此人還受安排也無。師曰。土上更加泥　問牛頭",
    "X82n1571_034:0002a08": "未見四祖時如何。師曰。長江無六月。曰見後如何。師",
    "X82n1571_034:0002a09": "曰。一年一度春　室中問僧。無手人能行拳。無舌人",
    "X82n1571_034:0002a10": "解言語。忽然無手人打無舌人。無舌人道箇甚麼。又",
    "X82n1571_034:0002a11": "曰。蜀魄連宵呌。鵽鳭終夜啼。圓通門大啟。何事隔雲",
    "X82n1571_034:0002a12": "泥　晚年。以疾居池陽杉山菴。門弟子智才。住臨平",
    "X82n1571_034:0002a13": "之佛日。迎歸侍奉。才如蘇城未還。師速其歸。及踵門。",
    "X82n1571_034:0002a14": "師告之曰。時至吾行矣。才曰。師有何語示徒。乃說偈",
    "X82n1571_034:0002a15": "曰。紅日照扶桑。寒雲封華嶽。三更過鐵圍。拶折驪龍",
    "X82n1571_034:0002a16": "角。才問。卵塔已成。如何是畢竟事。師舉拳示之。遂就",
    "X82n1571_034:0002a17": "寢推枕而寂。塔全身寺東之原。徽宗崇寧中。敕諡振",
    "X82n1571_034:0002a18": "宗禪師。",
    "X82n1571_034:0002a19": "越州稱心省倧禪師僧問。如何是祖師西來意。師曰。",
    "X82n1571_034:0002a20": "行人念路。僧曰不會。師曰。緊峭草鞋　上堂。佛種從",
    "X82n1571_034:0002a21": "緣起。是故說一乘。拈拄杖曰。拄杖是緣。那箇是佛種。",
    "X82n1571_034:0002a22": "拄杖是一乘法。那箇是緣。這裏參見釋迦老子了。却",
    "X82n1571_034:0002a23": "買草鞋行脚。不得向衲僧門下過。打折汝腰。且道。衲",
    "X82n1571_034:0002a24": "僧據箇甚麼。良久曰。三十年後。莫孤負人。卓拄杖下",
    "X82n1571_034:0002b01": "座。",
    "X82n1571_034:0002b02": "泉州承天傳宗禪師僧問。大用現前。不存軌則時如",
    "X82n1571_034:0002b03": "何。師曰。承天今日高豎降旗。僧便喝。師曰。臨濟兒孫。",
    "X82n1571_034:0002b04": "僧又喝。師便打　問如何是般若體。師曰。雲籠碧嶠。",
    "X82n1571_034:0002b05": "曰如何是般若用。師曰。月在清池。",
    "X82n1571_034:0002b06": "處州南明日慎禪師僧問。祖意教意。是同是別。師曰。",
    "X82n1571_034:0002b07": "水天影交碧。曰畢竟是同是別。師曰。松竹聲相寒。",
    "X82n1571_034:0002b08": "舒州投子法宗禪師僧問。如何是道者家風。師曰。袈",
    "X82n1571_034:0002b09": "裟裹草鞋。曰意旨如何。師曰。赤脚下桐城。",
    "X82n1571_034:0002b10": "天台實相蘊觀禪師僧問。如何是佛。師曰。堂堂八尺",
    "X82n1571_034:0002b11": "餘。",
    "X82n1571_034:0002b12": "岳州君山顯昇禪師上堂。大方無外。含裹十虗。至理",
    "X82n1571_034:0002b13": "不形。圓融三際。高超名相。妙體全彰。迥出古今。真機",
    "X82n1571_034:0002b14": "獨露。握驪珠而鑑物。物物流輝。擲寶以劒揮空。空空",
    "X82n1571_034:0002b15": "絕迹。把定則摩竭掩室。淨名杜詞。放行則拾得搖頭。",
    "X82n1571_034:0002b16": "寒山拊掌。且道。是何人境界。拈拄杖卓一下曰。瞬目",
    "X82n1571_034:0002b17": "揚眉處。憑君子細看。",
    "X82n1571_034:0002b18": "平江府水月寺惠金典座依明覺于雪竇。聞舉須彌",
    "X82n1571_034:0002b19": "山話。默有契。一日欲往訊。遇之殿軒。覺問。汝名甚麼。",
    "X82n1571_034:0002b20": "曰惠金。覺曰。阿誰惠汝金。曰容少間去方丈致謝。覺",
    "X82n1571_034:0002b21": "曰。即今聻。曰這裏容和尚不得。",
    "X82n1571_034:0002b22": "揚州儀真長蘆祖印智福禪師江州夏氏子。參雪竇。",
    "X82n1571_034:0002b23": "頓明祖意。道行才智。灑然超邁。出世長蘆。上堂。僧問",
    "X82n1571_034:0002b24": "寶劒未出匣時如何。師曰澁。曰出後如何。師曰利。問",
    "X82n1571_034:0002c01": "如何是第一機。師曰。不為鼷鼠而發。曰豈無方便。師",
    "X82n1571_034:0002c02": "曰。靜處薩婆訶。乃曰。問在答處。答在問處。一任諸人",
    "X82n1571_034:0002c03": "點頭。忽若問不在答處。答不在問處。作麼生摸索。乃",
    "X82n1571_034:0002c04": "展兩手曰。無遺絲髮。一時分付。",
    "X82n1571_034:0002c05": "瑞州洞山慧圓禪師幼參雪竇。便得旨。一時聲名籍",
    "X82n1571_034:0002c06": "甚。後依開先暹。會洞山闕人。暹舉之以應。遂出世。上",
    "X82n1571_034:0002c07": "堂。學非稽古。道愧當時。俛仰無門。乃隨眾意。古人道。",
    "X82n1571_034:0002c08": "無事上山行一轉。借問時人會也無。祇如山僧與諸",
    "X82n1571_034:0002c09": "人。從廬阜來。遇夜便宿。逢曉便行。直至此間。一脚在",
    "X82n1571_034:0002c10": "前。一脚在後。如今箇箇高挂鉢囊。閣却拄杖。更有什",
    "X82n1571_034:0002c11": "麼事。然雖如是。若不登樓望。焉知滄海深。",
    "X82n1571_034:0002c12": "鳳陽鳳棲仲卿禪師上堂。僧問。古佛出世。為一大事",
    "X82n1571_034:0002c13": "因緣。和尚出世。所為何事。師張口吐舌示之。曰祇者",
    "X82n1571_034:0002c14": "箇。別更有。師曰。朝三千暮八百。乃曰。巍巍堂堂。三界",
    "X82n1571_034:0002c15": "無雙。磊磊落落。十方寥廓。擬議則喪身失命。思量則",
    "X82n1571_034:0002c16": "千差萬錯。喝一喝。下座。",
    "X82n1571_034:0002c17": "長沙龍興智傳禪師僧問。久處湖湘。擬伸一問。師還",
    "X82n1571_034:0002c18": "答否。師曰。何得拖泥帶水。僧便喝。師曰。一陣雨。一陣",
    "X82n1571_034:0002c19": "凉。僧禮拜。師曰。有頭無尾　宋英宗治平中。示寂。平",
    "X82n1571_034:0002c20": "生行住坐臥之處。悉涌舍利。禪徒唱得衣物者。舍利",
    "X82n1571_034:0002c21": "日生。有於真前至誠求者。隨念示應。",
    "X82n1571_034:0002c22": "汝寧乾明則禪師僧問。如何是海印三昧。師曰。但向",
    "X82n1571_034:0002c23": "己求。曰學人不會。師曰。莫從他覓　問如何是祖師",
    "X82n1571_034:0002c24": "西來意。師曰。清風生碧落。曰意旨如何。師曰。明月映",
    "X82n1571_034:0003a01": "長江。",
    "X82n1571_034:0003a02": "常德乾明知應禪師上堂。僧問。蓮花未出水時如何。",
    "X82n1571_034:0003a03": "師曰。撐天拄地。曰出水後如何。師曰。塞壑填溝。乃曰。",
    "X82n1571_034:0003a04": "馬祖陞堂。百丈捲席。火動烟生。雲擎雨色。覿面相呈。",
    "X82n1571_034:0003a05": "一何輕擲。重賞三千。輕酬八百。",
    "X82n1571_034:0003a06": "衡州南嶽雲峰元益禪師李林宗問。意欲出塵今未",
    "X82n1571_034:0003a07": "出。請師今日決疑情。師曰。作麼生是出塵底事。李惘",
    "X82n1571_034:0003a08": "然。師曰。還會麼。李忽有省。呈偈曰。心鏡從來瑩。洪河",
    "X82n1571_034:0003a09": "本是深。祇因師問後。沙石化為金。師曰。正趣地獄。李",
    "X82n1571_034:0003a10": "曰。人我無相。何為地獄。師曰。汝今何在。李曰。覿面不",
    "X82n1571_034:0003a11": "識。師曰。祇此是黃金。",
    "X82n1571_034:0003a12": "修撰曾會居士幼與明覺同舍。及冠異途。天禧間。公",
    "X82n1571_034:0003a13": "守池州。一日會于景德寺。公遂引中庸大學。參以楞",
    "X82n1571_034:0003a14": "嚴符宗門語句。質明覺。覺曰。這箇尚不與教乘合。況",
    "X82n1571_034:0003a15": "中庸大學耶。學士要徑捷理會此事。乃彈指一下曰。",
    "X82n1571_034:0003a16": "但恁麼薦取。公於言下領旨。天聖初。公守四明。以書",
    "X82n1571_034:0003a17": "幣迎師。補雪竇。既至。公曰。某近與清長老。商量趙州",
    "X82n1571_034:0003a18": "勘婆子話。未審端的有勘破處也無。覺曰。清長老道",
    "X82n1571_034:0003a19": "箇甚麼。公曰。又與麼去也。覺曰。清長老且放過一著。",
    "X82n1571_034:0003a20": "學士還知天下衲僧。出這婆子圈[袖-由+貴]不得麼。公曰。這",
    "X82n1571_034:0003a21": "裏別有箇道處。趙州若不勘破。婆子一生受屈。覺曰。",
    "X82n1571_034:0003a22": "勘破了也。公大笑。",
    "X82n1571_034:0003a23": "延慶榮禪師法嗣",
    "X82n1571_034:0003a24": "廬山圓通居訥祖印禪師梓州蹇氏子。生而英特。讀",
    "X82n1571_034:0003b01": "書過目成誦。十一出家。十七試法華得度。受具後。肄",
    "X82n1571_034:0003b02": "業講肆。耆年多下之。會禪者南遊回。力勉其行。於是。",
    "X82n1571_034:0003b03": "徧參荊楚間。迄無所得。至襄州洞山。留止十年。因讀",
    "X82n1571_034:0003b04": "華嚴論有省。後游廬山。道價日起。由歸宗而遷圓通。",
    "X82n1571_034:0003b05": "宋仁宗聞其名。皇祐初。詔住十方淨因禪院。師稱目",
    "X82n1571_034:0003b06": "疾不能奉詔。有旨合舉自代。遂舉大覺璉應詔。及引",
    "X82n1571_034:0003b07": "對問佛法大意稱旨。天下賢師知人也。僧問。祖剎重",
    "X82n1571_034:0003b08": "興時如何。師曰。人在破頭山。曰一朝權在手。師便打",
    "X82n1571_034:0003b09": "　一日忽往辭江州牧劉公歸。沐浴端坐示寂。當神",
    "X82n1571_034:0003b10": "宗熈寧辛亥三月十六日也。壽六十二。臘四十五。茶",
    "X82n1571_034:0003b11": "毗火燄中。白氣上貫太陽。歐陽文忠公。尤獨尊重。",
    "X82n1571_034:0003b12": "百丈映禪師法嗣",
    "X82n1571_034:0003b13": "臨安府慧因懷祥禪師上堂。南山高北山低。日出東",
    "X82n1571_034:0003b14": "方夜落西。白牛上樹覓不得。烏鷄入水大家知。且道。",
    "X82n1571_034:0003b15": "覓得後又如何。良久曰。堪作甚麼。",
    "X82n1571_034:0003b16": "臨安府慧因義寧禪師僧問。佛未出世時如何。師曰。",
    "X82n1571_034:0003b17": "摩耶夫人。曰出世後如何。師曰。悉達太子。",
    "X82n1571_034:0003b18": "南華緣禪師法嗣",
    "X82n1571_034:0003b19": "齊州興化延慶禪師上堂。言前薦得。孤負平生。句後",
    "X82n1571_034:0003b20": "投機。全乖道體。離此二途。祖宗門下又且如何。良久",
    "X82n1571_034:0003b21": "曰。眼裏瞳兒吹木笛。",
    "X82n1571_034:0003b22": "韶州寶壽行德禪師冬日在南華受請。示眾曰。新冬",
    "X82n1571_034:0003b23": "新寶壽。言是舊時言。若會西來意。波斯上舶船。",
    "X82n1571_034:0003b24": "韶州白虎山守昇禪師僧問。如何是佛。師曰有眼無",
    "X82n1571_034:0003c01": "鼻孔。",
    "X82n1571_034:0003c02": "韶州佛陀山崇欽禪師僧問。如何是直截為人一句。",
    "X82n1571_034:0003c03": "師打一拂子曰。會麼。曰不會。師曰。逢人莫錯舉。",
    "X82n1571_034:0003c04": "韶州延祥法寧禪師僧問。牛頭未見四祖時如何。師",
    "X82n1571_034:0003c05": "曰。拄杖子。曰見後如何。師便打。曰今日親見和尚。師",
    "X82n1571_034:0003c06": "曰。再犯不容。",
    "X82n1571_034:0003c07": "韶州舜峰慧寶禪師僧問。步步登高時如何。師曰險。",
    "X82n1571_034:0003c08": "曰不進不退時如何。師曰喪。曰如何即是。師曰。蘇嚕",
    "X82n1571_034:0003c09": "蘇嚕。",
    "X82n1571_034:0003c10": "北禪賢禪師法嗣",
    "X82n1571_034:0003c11": "潭州興化紹銑禪師上堂。拈拄杖曰。一大藏教。是拭",
    "X82n1571_034:0003c12": "不淨故紙。超佛越祖之談。是誑&#;閭閻漢。若論衲僧",
    "X82n1571_034:0003c13": "門下。一點也用不得。作麼生是衲僧門下事。良久曰。",
    "X82n1571_034:0003c14": "多虗不如少實。擊香臺下座。",
    "X82n1571_034:0003c15": "洪州法昌倚遇禪師漳州林氏子。幼棄家。依郡之崇",
    "X82n1571_034:0003c16": "福得度。有大志。自受具游方。名著叢席。浮山遠。甞謂",
    "X82n1571_034:0003c17": "人曰。此後學行脚樣子也。參北禪。禪問。近離甚處。師",
    "X82n1571_034:0003c18": "曰福嚴。禪曰。思大鼻孔長多少。師曰。與和尚當時見",
    "X82n1571_034:0003c19": "底一般。禪曰。汝道我見時長多少。師曰。和尚大似不",
    "X82n1571_034:0003c20": "曾到福嚴。禪曰。學語之流。又問。來時馬大師安樂否。",
    "X82n1571_034:0003c21": "師曰安樂。禪曰。向汝道甚麼。師曰。教和尚莫亂統。禪",
    "X82n1571_034:0003c22": "曰。念汝新到。不能打得你。師曰。某甲亦放和尚過。茶",
    "X82n1571_034:0003c23": "罷。禪問。鄉里甚處。師曰漳州。禪曰。三平在彼作甚麼。",
    "X82n1571_034:0003c24": "師曰。說禪說道。禪曰。年多少。師曰。與露柱齊年。禪曰。",
    "X82n1571_034:0004a01": "有露柱且從。無露柱。年多少。師曰。無露柱。一年也不",
    "X82n1571_034:0004a02": "少。禪曰。夜半放烏雞。師留北禪最久。於是。師資敲唱。",
    "X82n1571_034:0004a03": "妙出一時。晚至西山睠雙嶺。深邃棲息三年。始應法",
    "X82n1571_034:0004a04": "昌之請　師在雙嶺受請。於英勝二首座。相別曰。三",
    "X82n1571_034:0004a05": "年聚首。無事不知。檢點將來。不無滲漏。以拄杖畫一",
    "X82n1571_034:0004a06": "畫曰。這箇即且止。宗門事作麼生。英曰。須彌安鼻孔。",
    "X82n1571_034:0004a07": "師曰。恁麼則臨崖看滸眼。特地一場愁。英曰。深沙努",
    "X82n1571_034:0004a08": "眼睛。師曰。爭奈聖凡無異路。方便有多門。英曰。銕蛇",
    "X82n1571_034:0004a09": "鑽不入。師曰。這般漢。有甚共語處。英曰。自緣根力淺。",
    "X82n1571_034:0004a10": "莫怨太陽春。却畫一畫曰。宗門事且止。這箇事作麼",
    "X82n1571_034:0004a11": "生。師便掌。英曰。這漳州子。莫無去就。師曰。你這般見",
    "X82n1571_034:0004a12": "解不打。更待何時。又打。英曰。也是我招得　上堂。祖",
    "X82n1571_034:0004a13": "師西來。特唱此事。祇要時人知有。如貧子衣珠。不從",
    "X82n1571_034:0004a14": "人得。三世諸佛。祇是弄珠底人。十地菩薩。祇是求珠",
    "X82n1571_034:0004a15": "底人。汝等正是竛竮乞丐。懷寶迷邦。靈利漢纔聞舉",
    "X82n1571_034:0004a16": "著。眨上眉毛。便知落處。若更踏步向前。不如策杖歸",
    "X82n1571_034:0004a17": "山去。長嘯一聲烟霧深　示眾。我要一箇不會禪底",
    "X82n1571_034:0004a18": "作國師　上堂。汝若退身千尺。我便當處生芽。汝若",
    "X82n1571_034:0004a19": "覿面相呈。我便藏身露影。汝若春池拾礫。我便撒下",
    "X82n1571_034:0004a20": "明珠。直得水灑不著。風吹不入。如箇無孔鐵鎚相似。",
    "X82n1571_034:0004a21": "且道。法昌還有為人處也無。良久曰。利刀割肉瘡猶",
    "X82n1571_034:0004a22": "合。惡語傷人恨不銷　上堂。春山青。春水綠。一覺南",
    "X82n1571_034:0004a23": "柯夢初足。擕笻縱步出松門。是處桃英香馥郁。因思",
    "X82n1571_034:0004a24": "昔日靈雲老。三十年來無處討。如今競愛摘楊花。紅",
    "X82n1571_034:0004b01": "香滿地無人掃　上堂。拈起拄杖曰。我若拈起。你便",
    "X82n1571_034:0004b02": "喚作先照後用。我若放下。你便喚作先用後照。我若",
    "X82n1571_034:0004b03": "擲下。你便喚作照用同時。忽然不拈不放。你向甚麼",
    "X82n1571_034:0004b04": "處卜度。直饒會得倜儻分明。若遇臨濟德山。便須腦",
    "X82n1571_034:0004b05": "門著地。且道。伊有甚麼長處。良久曰。曾經大海休誇",
    "X82n1571_034:0004b06": "水。除却須彌不是山　上堂。夜半烏雞誰捉去。石女",
    "X82n1571_034:0004b07": "無端遭指注。空王令下急搜求。唯心便作軍中主。雲",
    "X82n1571_034:0004b08": "門長驅。溈山隊伍。列五位槍旗。布三元戈弩。藥山持",
    "X82n1571_034:0004b09": "刀。青原荷斧。石鞏彎弓。禾山打鼓陣排。雪嶺長蛇兵",
    "X82n1571_034:0004b10": "屯。黃檗飛虎。木馬帶毛烹。泥牛和角煑。賞三軍。犒師",
    "X82n1571_034:0004b11": "旅。打葛藤。分露布。截海颺塵。橫山簸土。擊元關。除徼",
    "X82n1571_034:0004b12": "路。多少平人受辛苦。無邊剎海競紛紛。三界聖凡無",
    "X82n1571_034:0004b13": "覓處。無覓處還知否。昨夜雲收天宇寬。依然帶月啼",
    "X82n1571_034:0004b14": "高樹　上堂。閒來祇麼坐。拍手誰賡和。回頭忽見簸",
    "X82n1571_034:0004b15": "箕星。水墨觀音解推磨。拍手一下曰。還會麼。八十翁",
    "X82n1571_034:0004b16": "翁雖皓首。看看不見老人容　法昌在分寧之北。千",
    "X82n1571_034:0004b17": "峰萬壑。老屋數間。師力耕火種。殊安樂之。衲子不堪",
    "X82n1571_034:0004b18": "枯淡多棄去。開爐日。以一力撾鼓。陞座曰。法昌今日",
    "X82n1571_034:0004b19": "開爐。行脚僧無一箇。唯有十八高人。緘口圍爐打坐。",
    "X82n1571_034:0004b20": "不是規矩嚴。難免見諸人話墮。直饒硬似秤鎚。未免",
    "X82n1571_034:0004b21": "燈籠勘破。不知道絕功勳。妄自修因證果。喝曰。但能",
    "X82n1571_034:0004b22": "一念回光。即脫二乘羈鎖　黃龍南至。上堂。拏雲攫",
    "X82n1571_034:0004b23": "浪數如麻。點著銅睛眼便花。除却黃龍頭角外。自餘",
    "X82n1571_034:0004b24": "渾是赤斑蛇。法昌小剎。路遠山遙。景物蕭疎。游人罕",
    "X82n1571_034:0004c01": "到。敢謂黃龍禪師。曲賜光臨。不唯泉石生輝。亦乃人",
    "X82n1571_034:0004c02": "天欣悅。然雲行雨施。自古自今。其奈爐鞴之所。鈍銕",
    "X82n1571_034:0004c03": "尤多。良醫之門。病者愈甚。瘥病須求靈藥。銷頑必藉",
    "X82n1571_034:0004c04": "金錘。法昌這裏。有幾箇垛根阿師。病者病在膏肓。頑",
    "X82n1571_034:0004c05": "者頑入骨隨。若非黃龍老漢到來。總是虗生浪死。拈",
    "X82n1571_034:0004c06": "拄杖曰。要會麼。打麵還他州土麥。唱歌須是帝鄉人",
    "X82n1571_034:0004c07": "　問古鏡未磨時如何。師曰。却須磨取。曰未審如何",
    "X82n1571_034:0004c08": "下手。師曰。鏡在甚麼處。僧遂作一圓相。師便打曰。這",
    "X82n1571_034:0004c09": "漆桶。碌甎也不識　師與感首座。歲夜喫湯次。座曰。",
    "X82n1571_034:0004c10": "昔日北禪師分歲。曾烹露地白牛。和尚今分歲。有何",
    "X82n1571_034:0004c11": "施設。師曰。臘雪連山白。春風透戶寒。座曰。大眾喫箇",
    "X82n1571_034:0004c12": "甚麼。師曰。莫嫌冷淡無滋味。一飽能消萬劫饑。座曰。",
    "X82n1571_034:0004c13": "未審是甚麼人置辦。師曰。無慙愧漢。來處也不知",
    "X82n1571_034:0004c14": "　英勝二首座。到山相訪。英曰。和尚尋常愛點檢諸方。",
    "X82n1571_034:0004c15": "今日因甚麼。却來古廟裏作活計。師曰。打草祇要蛇",
    "X82n1571_034:0004c16": "驚。英曰。莫塗糊人好。師曰。你又刺頭入膠盆作甚麼。",
    "X82n1571_034:0004c17": "英曰。古人道。我見兩箇泥牛鬬入海。所以住此山。未",
    "X82n1571_034:0004c18": "審和尚見箇甚麼。師曰。你他時異日。有把茆葢頭人",
    "X82n1571_034:0004c19": "或問。你作麼生祇對。英曰。山頭不如嶺尾。師曰。你且",
    "X82n1571_034:0004c20": "道。還當得住山事也無。英曰。使钁不及拖犁。師曰。還",
    "X82n1571_034:0004c21": "曾夢見古人麼。英曰。和尚作麼生。師展兩手。英曰。鰕",
    "X82n1571_034:0004c22": "跳不出斗。師曰。休將三寸燭。擬比太陽輝。英曰。爭奈",
    "X82n1571_034:0004c23": "公案見在。師曰。亂統禪和。如麻似粟　龍圖徐公禧",
    "X82n1571_034:0004c24": "布衣時。與師往來。為法喜之游。師將化前一日。作偈",
    "X82n1571_034:0005a01": "遺之曰。今年七十七。出行須擇日。昨夜問龜哥。報道",
    "X82n1571_034:0005a02": "明朝吉。徐覧偈聳然。邀靈源清同往。師方坐寢室。以",
    "X82n1571_034:0005a03": "院務誡知事曰。吾住此山二十三年。護惜常住。每自",
    "X82n1571_034:0005a04": "蒞之。今行矣。汝輩著精彩。言畢。舉拄杖曰。且道。這箇",
    "X82n1571_034:0005a05": "分付阿誰。徐與靈源皆屏息。遂擲杖投床。枕臂而化。",
    "X82n1571_034:0005a06": "福州廣因擇要禪師上堂。王臨寶位。大地同風。紐半",
    "X82n1571_034:0005a07": "破三佛殿倒。卓藏身句即不問。你透出一字。作麼生",
    "X82n1571_034:0005a08": "道。拈拄杖曰。春風開竹戶。夜雨滴花心　上堂。古者",
    "X82n1571_034:0005a09": "道。祇恐為僧心不了。為僧心了總輸僧。且如何是諸",
    "X82n1571_034:0005a10": "上座了底心。良久曰。漁翁睡重春潭闊。白鳥不飛舟",
    "X82n1571_034:0005a11": "自橫　僧問。如何是祖師西來意。師曰。長安東。洛陽",
    "X82n1571_034:0005a12": "西　問如何是佛。師曰。福州橄欖兩頭尖　問佛未",
    "X82n1571_034:0005a13": "出世時如何。師曰。隈巖傍壑。曰出世後如何。師曰。前",
    "X82n1571_034:0005a14": "山後山。",
    "X82n1571_034:0005a15": "開先暹禪師法嗣",
    "X82n1571_034:0005a16": "南康軍雲居山了元佛印禪師饒州浮梁林氏子。誕",
    "X82n1571_034:0005a17": "生之時。祥光上燭。鬚髮爪齒。宛然具體。風骨爽㧞。孩",
    "X82n1571_034:0005a18": "孺異常。發言成章。語合經史。閭里先生稱曰神童。年",
    "X82n1571_034:0005a19": "將頂角。博覧典墳。卷不再舒。洞明今古。才思俊邁。風",
    "X82n1571_034:0005a20": "韻飄然。志慕空宗。出家圓具。感悟夙習。即徧參尋。投",
    "X82n1571_034:0005a21": "機於開先。出為宗匠。九坐道場。四眾傾向。名動朝野。",
    "X82n1571_034:0005a22": "宋神宗。賜高麗磨衲金鉢。以旌師德　上堂。僧問。如",
    "X82n1571_034:0005a23": "何是佛。師曰。木頭雕不就。曰恁麼則皆是虗妄也。師",
    "X82n1571_034:0005a24": "曰。梵音深遠。令人樂聞。問如何是諸佛說不到底法。",
    "X82n1571_034:0005b01": "師曰。蟻子解尋腥處走。蒼蠅偏向臭邊飛。曰學人未",
    "X82n1571_034:0005b02": "曉。請師再指。師曰。九萬里鵬從海出。一千年鶴遠天",
    "X82n1571_034:0005b03": "歸。問達磨面壁。意旨如何。師曰。閉口深藏舌。曰學人",
    "X82n1571_034:0005b04": "未曉。師曰。一言已出。駟馬難追。問大修行人。還入地",
    "X82n1571_034:0005b05": "獄也無。師曰。在裏許。曰大作業人。還上天堂也無。師",
    "X82n1571_034:0005b06": "曰鰕跳不出斗。曰恁麼則鑊湯爐炭吹教滅。劒樹刀",
    "X82n1571_034:0005b07": "山喝使摧。師曰。自作自受。乃曰。適來禪客。出眾禮拜。",
    "X82n1571_034:0005b08": "各以無量珍寶。布施大眾。又於面門上。放大光明。照",
    "X82n1571_034:0005b09": "耀乾坤。令諸人普得相見。於此明得。可謂十方諸佛",
    "X82n1571_034:0005b10": "各坐其前。常為勞生。演說大法。豈假山僧重重註破。",
    "X82n1571_034:0005b11": "如或未然。不免橫身徇物。乃橫按拄杖曰。萬般草木",
    "X82n1571_034:0005b12": "根苗異。一得春風便放花　上堂。寒寒。風撼竹聲乾。",
    "X82n1571_034:0005b13": "水凍魚行澀。林疎鳥宿難。早是嚴霜威重。那堪行客",
    "X82n1571_034:0005b14": "衣單。休思紫陌山千朵。且擁紅爐火。一攢放下茱萸。",
    "X82n1571_034:0005b15": "空中竹橛倒却。迦葉門前剎竿。直下更云不會。算來",
    "X82n1571_034:0005b16": "也太無端。參　師一日與學徒入室次。適東坡居士",
    "X82n1571_034:0005b17": "到。師曰。此間無坐榻。居士來此作甚麼。士曰。暫借佛",
    "X82n1571_034:0005b18": "印四大為坐榻。師曰。山僧有一問。居士若道得。即請",
    "X82n1571_034:0005b19": "坐。道不得。即輸腰下玉帶子。士欣然曰。便請。師曰。居",
    "X82n1571_034:0005b20": "士適來道。暫借山僧四大為坐榻。祇如山僧四大本",
    "X82n1571_034:0005b21": "空。五陰非有。居士向甚麼處坐。士不能答。遂留玉帶。",
    "X82n1571_034:0005b22": "師却贈以雲山衲衣。士乃作偈曰。百千燈作一燈光。",
    "X82n1571_034:0005b23": "盡是恒沙妙法王。是故東坡不敢惜。借君四大作禪",
    "X82n1571_034:0005b24": "床。病骨難堪玉帶圍。鈍根仍落箭鋒機。會當乞食歌",
    "X82n1571_034:0005c01": "姬院。奪得雲山舊衲衣。此帶閱人如傳舍。流傳到我",
    "X82n1571_034:0005c02": "亦悠哉。錦袍錯落猶相稱。乞與佯狂老萬回　李公",
    "X82n1571_034:0005c03": "麟。為師寫照。師令作笑容。自為贊曰。李公天上石麒",
    "X82n1571_034:0005c04": "麟。傳得雲居道者真。不為拈花傳大事。等閒開口笑",
    "X82n1571_034:0005c05": "何人。泥牛漫向風前齅。木馬無端雪裏春。現對堂堂",
    "X82n1571_034:0005c06": "俱不識。太平時代自由身。哲宗元符戊寅正月四日。",
    "X82n1571_034:0005c07": "與客語。有會其心軒渠。一笑而化。其令寫笑狀而贊",
    "X82n1571_034:0005c08": "之。非苟然也。",
    "X82n1571_034:0005c09": "東京智海本逸正覺禪師福州彭氏子。僧問。古鏡未",
    "X82n1571_034:0005c10": "磨時如何。師曰。青青河畔草。曰磨後如何。師曰。鬱鬱",
    "X82n1571_034:0005c11": "園中柳。曰磨與未磨。是同是別。師曰。同別且置。還我",
    "X82n1571_034:0005c12": "鏡來。僧擬議。師便喝　上堂。開口是。合口是。眼下無",
    "X82n1571_034:0005c13": "妨更著鼻。開口錯。合口錯。眼與鼻孔都拈却。佛也打",
    "X82n1571_034:0005c14": "祖也打。真人面前不說假。佛也安。祖也安。衲僧肚皮",
    "X82n1571_034:0005c15": "似海寬。此乃一出一入。半含半開。是山僧尋常用底。",
    "X82n1571_034:0005c16": "敢問諸禪德。剎竿因甚麼頭指天。力士何故揎起拳。",
    "X82n1571_034:0005c17": "良久曰。參　上堂。拈拄杖曰。這拄杖。在天也。與日月",
    "X82n1571_034:0005c18": "並明。在地也。與山河同固。在王侯也。以代蒲鞭。在百",
    "X82n1571_034:0005c19": "姓也。防身禦惡。在衲僧也。晝橫肩上。渡水穿雲。夜宿",
    "X82n1571_034:0005c20": "旅亭。撐門拄戶。且道。在山僧手裏。用作何為。要會麼。",
    "X82n1571_034:0005c21": "有時放步東湖上。與僧遙指遠山青。擊禪床下座",
    "X82n1571_034:0005c22": "　上堂。憶得老僧年七歲時。於村校書處。得一法門。超",
    "X82n1571_034:0005c23": "情離見。絕妙絕玄。爰自染神。逾六十載。今日輙出普",
    "X82n1571_034:0005c24": "告大眾。若欲傳持。宜當諦聽。遂曰。寒原耕種罷。牽犢",
    "X82n1571_034:0006a01": "負薪歸。此夜一爐火。渾家身上衣。諸禪德。逢人不得",
    "X82n1571_034:0006a02": "錯舉　上堂。古者道。接物利生絕妙。外甥終是不肖。",
    "X82n1571_034:0006a03": "他家自有兒孫。將來應用恰好。諸禪德。還會麼。菜園",
    "X82n1571_034:0006a04": "墻倒晴方築。房店籬穿雨過修。院宇漏時隨分整。兒",
    "X82n1571_034:0006a05": "孫大小盡風流　上堂。舉暹和尚道。寒寒。地爐火暖。",
    "X82n1571_034:0006a06": "閒坐蒲團。說迦葉不是。談達磨無端。此也彼也。必然",
    "X82n1571_034:0006a07": "一般。師召大眾曰。迦葉甚處不是。達磨那裏無端。若",
    "X82n1571_034:0006a08": "檢點得出。彼之二老一場懡[怡-台+羅]。若點檢不出。三十年",
    "X82n1571_034:0006a09": "後。莫道不被人瞞好　上堂。我有這一著。人人口裏",
    "X82n1571_034:0006a10": "嚼。嚼得破者。速須吐却。嚼不破者。翻成毒藥。乃召諸",
    "X82n1571_034:0006a11": "禪德。作甚麼滋味。試請道看。良久曰。醫王不是無方",
    "X82n1571_034:0006a12": "義。千里蘇香象不回　道士問。如何是道。師曰。龍吟",
    "X82n1571_034:0006a13": "金鼎。虎嘯丹田。曰如何是道中人。師曰。吐故納新。曰",
    "X82n1571_034:0006a14": "道與道中人。相去多少。師曰。罥鶴顛崖上。冲天昧米",
    "X82n1571_034:0006a15": "民。",
    "X82n1571_034:0006a16": "越州天章元楚寶月禪師僧問。如何是佛法大意。師",
    "X82n1571_034:0006a17": "曰。一年三百六十日。曰便恁麼會時如何。師曰。迢迢",
    "X82n1571_034:0006a18": "十萬不是遠　上堂。鼓聲錯落。山色崔嵬。本既不有。",
    "X82n1571_034:0006a19": "甚處得來。良久曰。高著眼。",
    "X82n1571_034:0006a20": "南康廬山萬杉善爽禪師上堂。僧問。如何是萬杉境。",
    "X82n1571_034:0006a21": "師曰。萬株杉下千尋竹。曰如何是境中人。師曰。老僧",
    "X82n1571_034:0006a22": "义手對闍黎。曰如何是佛法大意。師曰。崑崙頭戴華",
    "X82n1571_034:0006a23": "山尖。乃曰。古即今。今即古。家家窗下有諸祖。文殊示",
    "X82n1571_034:0006a24": "現滿山川。自是時人不解悟。大眾且道。悟箇什麼。喝",
    "X82n1571_034:0006b01": "一喝。",
    "X82n1571_034:0006b02": "欽山勤禪師法嗣",
    "X82n1571_034:0006b03": "鼎州梁山圓應禪師僧問。如何是超佛越祖之談。師",
    "X82n1571_034:0006b04": "曰。喫粥喫飯。",
    "X82n1571_034:0006b05": "雲葢鵬禪師法嗣",
    "X82n1571_034:0006b06": "紹興諸暨鍾山報恩譚禪師上堂。法身無像。應物現",
    "X82n1571_034:0006b07": "形。諸禪德。作麼生說箇應物現形底道理。拈拄杖示",
    "X82n1571_034:0006b08": "眾曰。世尊身長丈六。這箇拄杖子。亦長丈六。彌勒身",
    "X82n1571_034:0006b09": "長千尺。這箇拄杖子。亦長千尺。方圓任器。隱顯從他。",
    "X82n1571_034:0006b10": "大包天地。細入微塵。如驢覷井。如井覷驢。得之者。運",
    "X82n1571_034:0006b11": "籌帷幄。把斷要津。失之者。杳杳忽忽。虗生浪死。得失",
    "X82n1571_034:0006b12": "二途。一時放却。敢問諸人。且道。山僧拄杖子。畢竟長",
    "X82n1571_034:0006b13": "多少。良久曰。笑指客從何處來。擊香几一下。",
    "X82n1571_034:0006b14": "雁宕吉禪師法嗣",
    "X82n1571_034:0006b15": "溫州淨光為覺禪師上堂。淨光紺宇。古佛祇園。聞名",
    "X82n1571_034:0006b16": "者。塵心頓息。目覩者。宛若昇天。面臨郛郭。背靠林泉。",
    "X82n1571_034:0006b17": "處處盡歌皇化。何須演妙譚元。向上一竅。又且如何。",
    "X82n1571_034:0006b18": "驀拈拄杖。卓一卓曰。鴛鴦繡出從君看。不把金鍼度",
    "X82n1571_034:0006b19": "與人。下座。",
    "X82n1571_034:0006b20": "禾山材禪師法嗣",
    "X82n1571_034:0006b21": "撫州曹山寶積雄禪師上堂。僧問。如何是佛。師曰。寒",
    "X82n1571_034:0006b22": "猫不捉鼠。問一塵一佛國。一葉一釋迦。學人如何下",
    "X82n1571_034:0006b23": "足。師曰。大地草漫漫。曰謝師答話。師曰。明眼人難暪。",
    "X82n1571_034:0006b24": "曰大眾一時記取。師曰。曹山今日失利。問法雷一震。",
    "X82n1571_034:0006c01": "龍象四來。和尚如何行令。師曰。清風不會儂家意。吹",
    "X82n1571_034:0006c02": "散白雲撩亂飛。曰學人還有安身立命處也無。師曰。",
    "X82n1571_034:0006c03": "脚踏實地。乃曰。善應羣方。萬機叢湊。相逢相見即不",
    "X82n1571_034:0006c04": "問。你拈匙把筯。為甚麼道不得。良久曰。曹山今日失",
    "X82n1571_034:0006c05": "利　上堂。山不青。水不綠。南北東西無下足。白雲片",
    "X82n1571_034:0006c06": "片嶺頭飛。夜來却入蘆花宿　上堂。千江競湊。萬派",
    "X82n1571_034:0006c07": "同源。寶月騰輝。光分沙界。山河大地。明暗自殊。坐臥",
    "X82n1571_034:0006c08": "經行。何人分上。其中莫有語言道斷函葢相應底衲",
    "X82n1571_034:0006c09": "僧麼。出來與曹山相見。時有僧出方禮拜。師曰。大眾。",
    "X82n1571_034:0006c10": "分明記取這僧話頭。",
    "X82n1571_034:0006c11": "南嶽下十一世",
    "X82n1571_034:0006c12": "雲居舜禪師法嗣",
    "X82n1571_034:0006c13": "金陵蔣山法泉佛慧禪師隨州時氏子。僧問。古人說",
    "X82n1571_034:0006c14": "不到處。請師說。師曰。夫子入太廟。曰學人未曉。師曰。",
    "X82n1571_034:0006c15": "春暖柳條青　問如何是急切一句。師曰。火燒眉毛",
    "X82n1571_034:0006c16": "　問祖師面壁。意旨如何。師曰。撐天拄地。曰便恁麼",
    "X82n1571_034:0006c17": "去時如何。師曰。落七落八　問二祖立雪齊腰。意旨",
    "X82n1571_034:0006c18": "如何。師曰。三年逢一閏。曰為甚麼付法傳衣。師曰。村",
    "X82n1571_034:0006c19": "酒足人酤　問蓮華未出水時如何。師曰。西瞿耶尼。",
    "X82n1571_034:0006c20": "曰出水後如何。師曰。泗州大聖　問如何是祖師西",
    "X82n1571_034:0006c21": "來意。師曰。髮長僧貌醜。曰未審意旨如何。師曰。閉戶",
    "X82n1571_034:0006c22": "怕天寒　問南禪結夏。為甚麼却在蔣山解。師曰。眾",
    "X82n1571_034:0006c23": "流逢海盡。曰恁麼則事同一家。師曰。夢裏到家鄉",
    "X82n1571_034:0006c24": "　上堂。來不來。去不去。脚下須彌山。腦後擎天柱。大藏",
    "X82n1571_034:0007a01": "不能宣。佛眼不能覰。諸禪德。漸老逢春解惜春。昨夜",
    "X82n1571_034:0007a02": "飛花落無數　上堂。畫一圓相。以手拓起曰。諸仁者。",
    "X82n1571_034:0007a03": "還見麼。團團離海嶠。漸漸出雲衢。諸人若也未見。莫",
    "X82n1571_034:0007a04": "道南明長老措大相。却於寶華王座上。念中秋月詩。",
    "X82n1571_034:0007a05": "若也見得。此夜一輪滿。清光何處無　上堂。要去不",
    "X82n1571_034:0007a06": "得去。要住不得住。打破大散關。脫却孃生袴。諸仁者。",
    "X82n1571_034:0007a07": "若到臘月三十日。且道。用箇甚麼。良久曰。柳絮隨風。",
    "X82n1571_034:0007a08": "自西自東　上堂。古人恁麼。南禪不恁麼。古人不恁",
    "X82n1571_034:0007a09": "麼。南禪却恁麼。大眾還委悉麼。王婆衫子短。李四帽",
    "X82n1571_034:0007a10": "簷長　聖節上堂。拈拄杖擊法座一下曰。以此功德。",
    "X82n1571_034:0007a11": "祝延聖壽。便下座　上堂。時人欲識南禪路。門前有",
    "X82n1571_034:0007a12": "箇長松樹。脚下分明不較多。無奈行人恁麼去。莫恁",
    "X82n1571_034:0007a13": "去急回顧。樓臺烟鎖鐘鳴處　因雪上堂。召大眾曰。",
    "X82n1571_034:0007a14": "還有過得此色者麼。良久曰。文殊笑。普賢嗔。眼裏無",
    "X82n1571_034:0007a15": "筋一世貧。相逢盡道休官去。林下何曾見一人　上",
    "X82n1571_034:0007a16": "堂。快人一言。快馬一鞭。若更眼睛定動。未免紙裹麻",
    "X82n1571_034:0007a17": "纏。脚下是地。頭上是天。不信但看八九月。紛紛黃葉",
    "X82n1571_034:0007a18": "滿山川　師晚奉詔。住大相國智海禪寺。問眾曰。赴",
    "X82n1571_034:0007a19": "智海。留蔣山。去就孰是。眾皆無對。師索筆書偈曰。非",
    "X82n1571_034:0007a20": "佛非心徒擬議。得皮得髓謾商量。臨行珍重諸禪侶。",
    "X82n1571_034:0007a21": "門外千山正夕陽。書畢坐逝。",
    "X82n1571_034:0007a22": "明州天童澹交禪師僧問。臨雲閣聳。太白峯高。到這",
    "X82n1571_034:0007a23": "裏如何進步。師曰。但尋荒草際。莫問白雲深。曰未審",
    "X82n1571_034:0007a24": "如何話會。師曰。寒山逢拾得。兩箇一時癡。曰向上宗",
    "X82n1571_034:0007b01": "乘。又且如何舉唱。師曰。前言不及後語　上堂。也大",
    "X82n1571_034:0007b02": "奇。也大差。十箇指頭八箇罅。由來多少分明。不用鑽",
    "X82n1571_034:0007b03": "龜打瓦。便下座。",
    "X82n1571_034:0007b04": "建州崇梵餘禪師僧問。臨濟喝。少遇知音。德山棒。難",
    "X82n1571_034:0007b05": "逢作者。和尚今日作麼生。師曰。山僧被你一問。直得",
    "X82n1571_034:0007b06": "退身三步。脊背汗流。曰作家宗師。今日遭遇。師曰。一",
    "X82n1571_034:0007b07": "語傷人。千刀攪腹。僧以手畫一畫曰。爭奈這箇何。師",
    "X82n1571_034:0007b08": "曰。草賊大敗　問恁麼來底人。師還接否。師曰。孤峰",
    "X82n1571_034:0007b09": "無宿客。曰不恁麼來底人。師還接否。師曰。灘峻不留",
    "X82n1571_034:0007b10": "船。曰恁麼不恁麼則且置。穿過髑髏一句作麼生。師",
    "X82n1571_034:0007b11": "曰。堪笑亦堪悲　上堂。直須向黑豆未生芽時搆取。",
    "X82n1571_034:0007b12": "良久。召大眾曰。劒去遠矣。",
    "X82n1571_034:0007b13": "處州慈雲院修慧圓照禪師上堂。片月浸寒潭。微雲",
    "X82n1571_034:0007b14": "滿空碧。若於達道人。好箇真消息。還有達道人麼。微",
    "X82n1571_034:0007b15": "雲穿過你髑髏。片月觸著你鼻孔。珍重。",
    "X82n1571_034:0007b16": "杭州南山長耳相子良禪師僧問。六月休歇時如何。",
    "X82n1571_034:0007b17": "師曰。在家致仕。曰忽遇客來。如何祇待。師曰。爛嚼清",
    "X82n1571_034:0007b18": "風。飽餐明月。曰學人有分也無。師曰。無下口處。乃曰。",
    "X82n1571_034:0007b19": "鶯啼綠柳。鵲噪花枝。於斯薦得。觸處光輝。更有一般",
    "X82n1571_034:0007b20": "道理。防萌杜漸。居安慮危。是何言歟。",
    "X82n1571_034:0007b21": "建寧開元瑩禪師上堂。有一面鏡。到處懸挂。凡聖不",
    "X82n1571_034:0007b22": "來。誰上誰下。遂拈拄杖曰。這箇是拄杖。那箇是鏡。良",
    "X82n1571_034:0007b23": "久曰。萬古碧潭空界月。再三撈摝始應知　上堂。倐",
    "X82n1571_034:0007b24": "忽倐忽。東涌西沒。無害無傷。穿皮透骨。平等應用。非",
    "X82n1571_034:0007c01": "心非佛。拶破面門。箇是何物。古人無端謂遼天鶻。無",
    "X82n1571_034:0007c02": "眼者看取力口希。咄咄咄。以拂子擊禪床。下座。",
    "X82n1571_034:0007c03": "大溈宥禪師法嗣",
    "X82n1571_034:0007c04": "廬山歸宗慧通禪師僧問。如何是函葢乾坤句。師曰。",
    "X82n1571_034:0007c05": "口出東方夜落西。曰如何是截斷眾流句。師曰。鐵山",
    "X82n1571_034:0007c06": "橫在路。曰如何是隨波逐浪句。師曰。船子下揚州",
    "X82n1571_034:0007c07": "　問如何是塵塵三昧。師曰。灰飛火亂　問如何是佛",
    "X82n1571_034:0007c08": "法大意。師曰。黃河水出崑崙觜　問十二時中。如何",
    "X82n1571_034:0007c09": "履踐。師曰。鐵牛步春草　問隻履西歸。當為何事。師",
    "X82n1571_034:0007c10": "曰。為緣生處樂。不是厭他鄉。曰如何是當面事。師曰。",
    "X82n1571_034:0007c11": "眼下鼻頭垂　上堂。心隨相起。見自塵生。了見本心。",
    "X82n1571_034:0007c12": "知心無相。即十方剎海。念念圓明。無量法門。心心周",
    "X82n1571_034:0007c13": "匝。夫如是者。何假覺城東際。參見文殊。樓閣門開。方",
    "X82n1571_034:0007c14": "親彌勒。所以道。一切法門無盡海。同會一法道場中。",
    "X82n1571_034:0007c15": "拈起拄杖曰。這箇是一法。那箇是道場。這箇是道場。",
    "X82n1571_034:0007c16": "那箇是一法。良久曰。看看。拄杖子。穿過諸人髑髏。須",
    "X82n1571_034:0007c17": "彌山。拶破諸人鼻孔。擊香臺一下曰。且向這裏會取",
    "X82n1571_034:0007c18": "　上堂。從無入有易。從有入無難。有無俱盡處。且莫",
    "X82n1571_034:0007c19": "自顢頇。舉來看。寒山拾得禮豐干。",
    "X82n1571_034:0007c20": "安州大安興教慧憲禪師上堂。我有一條拄杖。尋常",
    "X82n1571_034:0007c21": "將何比況。采來不在南山。亦非崑崙西嶂。拈起滿目",
    "X82n1571_034:0007c22": "光生。放下驪龍縮項同徒若也借看。卓出人中之上。",
    "X82n1571_034:0007c23": "擊香臺下座。",
    "X82n1571_034:0007c24": "饒州崇福清雅禪師僧問。如何是崇福境。師曰。磬敲",
    "X82n1571_034:0008a01": "寒夜月。香炷白雲朝。曰如何是境中人。師曰。僧是僧。",
    "X82n1571_034:0008a02": "俗是俗。曰向上更有奇特事也無。師曰。盧毗頂上金",
    "X82n1571_034:0008a03": "冠子。曰重重蒙指示。千古為流通。師曰。笑殺旁觀者。",
    "X82n1571_034:0008a04": "育王璉禪師法嗣",
    "X82n1571_034:0008a05": "臨安府佛日淨慧戒弼禪師僧問。如何是毗盧印。師",
    "X82n1571_034:0008a06": "曰。草鞋踏雪。曰學人不會。師曰。步步成蹤。",
    "X82n1571_034:0008a07": "福州天宮慎徽禪師上堂。八萬四千波羅蜜門。門門",
    "X82n1571_034:0008a08": "長開。三千大千微塵諸佛。佛佛說法。不說有。不說無。",
    "X82n1571_034:0008a09": "不說非有非無。不說亦有亦無。何也。離四句。絕百非。",
    "X82n1571_034:0008a10": "相逢舉目少人知。昨夜霜風漏消息。梅花依舊綴寒",
    "X82n1571_034:0008a11": "枝。",
    "X82n1571_034:0008a12": "杭州徑山無畏維琳禪師僧問。師唱誰家曲。宗風嗣",
    "X82n1571_034:0008a13": "阿誰。師曰。不在燃燈前。亦非釋迦後。曰莫便是育王",
    "X82n1571_034:0008a14": "兒孫也無。師曰。神嶽峰高。尾間水急　問如何是和",
    "X82n1571_034:0008a15": "尚家風。師曰。神鸞頂上軒眉坐。黃鵠岫中昂首行。曰",
    "X82n1571_034:0008a16": "未審意旨如何。師曰。會即便會。覓甚意旨。僧珍重便",
    "X82n1571_034:0008a17": "行。師曰。聽取一偈。榾柮火殘飛白灰。老僧身上白如",
    "X82n1571_034:0008a18": "雪。地爐冥坐人不知。蒼狖山西呌明月。",
    "X82n1571_034:0008a19": "杭州臨平勝因資禪師上堂。僧問。菩提不可以心得。",
    "X82n1571_034:0008a20": "和尚從何而得。師曰。齪漢。乃曰。若論此事。如日月麗",
    "X82n1571_034:0008a21": "天。八方普照。盲者不見。盆下不知。非日月不明。乃當",
    "X82n1571_034:0008a22": "人障隔。若據祖師在令。擬議千差。直須打透金鎖元",
    "X82n1571_034:0008a23": "關。一任縱橫妙用。",
    "X82n1571_034:0008a24": "溫州彌陀正彥庵主一日謁雪竇良。良問。汝是有主",
    "X82n1571_034:0008b01": "沙彌。無主沙彌。師曰。有無且置。和尚是有主禪師。無",
    "X82n1571_034:0008b02": "主禪師。良曰。却葫蘆倒纏藤。師曰。道什麼。良擬對。師",
    "X82n1571_034:0008b03": "拂袖便出曰。見面不如聞名。良呵呵大笑。",
    "X82n1571_034:0008b04": "靈隱知禪師法嗣",
    "X82n1571_034:0008b05": "臨安府靈隱正童圓明禪師僧問。如何是道。師曰。夜",
    "X82n1571_034:0008b06": "行莫踏白。曰如何是道中人。師曰。黃張三。黑李四。",
    "X82n1571_034:0008b07": "承天簡禪師法嗣",
    "X82n1571_034:0008b08": "婺州智者山利元禪師上堂。拈拄杖曰大用現前。不",
    "X82n1571_034:0008b09": "存軌則。東方一指。乾坤肅靜。西方一指。瓦解冰消。南",
    "X82n1571_034:0008b10": "方一指。南斗作竄。北方一指。北斗潛藏。上方一指。築",
    "X82n1571_034:0008b11": "著帝釋鼻孔。下方一指。穿過金剛水際。諸人面前一",
    "X82n1571_034:0008b12": "指。成得甚麼邊事。良久。卓一下曰。路上指奔鹿。門前",
    "X82n1571_034:0008b13": "打犬兒。",
    "X82n1571_034:0008b14": "溫州瑞安僧印禪師上堂。僧問。如何是法身體。師曰。",
    "X82n1571_034:0008b15": "頭大耳小。曰如何是法身用。師曰。南源耕罷者。牽犢",
    "X82n1571_034:0008b16": "負樵歸。曰恁麼則三身不分也。師曰。大蟲看水磨。乃",
    "X82n1571_034:0008b17": "曰。將心問佛如天遠。以佛求心道轉賒。若遇雲門行",
    "X82n1571_034:0008b18": "正令。管教棒下辨龍虵。良久曰。具眼者看取　宋神",
    "X82n1571_034:0008b19": "宗熙寧丁巳九月十三日。沐浴更衣。說偈曰。倚空靈",
    "X82n1571_034:0008b20": "劒冷光浮。佛祖魔軍一刃收。帶月吼風歸寶匣。銕牛",
    "X82n1571_034:0008b21": "驚散曲江頭。言訖而逝。茶毗斂骨。獲舍利五色。",
    "X82n1571_034:0008b22": "九峰韶禪師法嗣",
    "X82n1571_034:0008b23": "明州大梅法英祖鏡禪師本郡張氏子。棄儒試經得",
    "X82n1571_034:0008b24": "度。肄講延慶。凡義學。有困於宿德。輙以詰師。師縱辭",
    "X82n1571_034:0008c01": "辨之。為眾所敬。忽曰。名相迂曲。豈吾所宗哉。乃參九",
    "X82n1571_034:0008c02": "峰。峰見器之。與語若久在叢席。因痛劄之。師領旨。自",
    "X82n1571_034:0008c03": "爾得譽　住後。上堂。三十六旬之始。七十二候之初。",
    "X82n1571_034:0008c04": "末後句則且置。祇如當頭一句。又作麼生道。拈拄杖",
    "X82n1571_034:0008c05": "曰。歲朝把筆。萬事皆吉。急急如律令。大眾。山僧恁麼",
    "X82n1571_034:0008c06": "舉唱。且道。還有祖師意也無。良久曰。記得東村黑李",
    "X82n1571_034:0008c07": "四。年年親寫在門前。卓拄杖下座　宋徽宗宣和初。",
    "X82n1571_034:0008c08": "敕天下僧尼為德士。雖主法聚議。無一言以回上意。",
    "X82n1571_034:0008c09": "師肆筆解老子。詣進上覧。謂近臣曰。法英道德經解。",
    "X82n1571_034:0008c10": "言簡理詣。於古未有。宜賜入道藏流行。仍就賜冠珮",
    "X82n1571_034:0008c11": "壇誥。不知師意者往往以。其為佞諛。明年秋。詔復天",
    "X82n1571_034:0008c12": "下僧尼師獨無改志。至高宗紹興初。晨起。戴樺皮冠。",
    "X82n1571_034:0008c13": "披鶴氅。執象簡。穿朱履。使擊鼓集眾陞座。召大眾曰。",
    "X82n1571_034:0008c14": "蘭芳春谷菊秋籬。物必榮枯各有時。昔毀僧尼專奉",
    "X82n1571_034:0008c15": "道。後平道佞復僧尼。且道。僧尼形相作麼生。復取冠",
    "X82n1571_034:0008c16": "示眾曰。吾頂從來似月圓。雖冠其髮不成仙。今朝拋",
    "X82n1571_034:0008c17": "下無遮障。放出神光透碧天。擲之于地。隨易僧服。提",
    "X82n1571_034:0008c18": "鶴氅曰。如來昔日貿皮衣。數較慙將鶴氅披。還我丈",
    "X82n1571_034:0008c19": "夫調御服。須知此物不相宜。擲之。舉象簡曰。為嫌禪",
    "X82n1571_034:0008c20": "板太無端。豈料遭他象簡瞞。今日因何忽放下。普天",
    "X82n1571_034:0008c21": "致仕老仙官。擲之。提朱履曰。達磨攜將一隻歸。兒孫",
    "X82n1571_034:0008c22": "從此赤脚走。借他朱履代麻鞋。休道時難事掣肘。化",
    "X82n1571_034:0008c23": "鵬未遇不如鵾。畵虎不成反類狗。擲之。橫拄杖曰。今",
    "X82n1571_034:0008c24": "朝拄杖化為龍。分破華山千萬重。復倚肩曰。珍重佛",
    "X82n1571_034:0009a01": "心真聖主。好將堯德振吾宗。擲下拄杖。斂目而逝。",
    "X82n1571_034:0009a02": "玉泉皓禪師法嗣",
    "X82n1571_034:0009a03": "郢州林溪興教文慶禪師上堂。六六三十六。東方甲",
    "X82n1571_034:0009a04": "乙木。嘉州大像出關來。陝府鐵牛入西蜀。參。",
    "X82n1571_034:0009a05": "夾山遵禪師法嗣",
    "X82n1571_034:0009a06": "江陵福昌信禪師閩縣蕭氏子。年十二。便能行頭陀",
    "X82n1571_034:0009a07": "行。二十六得僧服。入夾山室。住後。僧問。一花開五葉。",
    "X82n1571_034:0009a08": "如何是第一葉。師提起坐具。僧曰。雲生片片。雨點霏",
    "X82n1571_034:0009a09": "霏。師曰。不痛不知傷。僧曰。這箇猶是風生雨意。如何",
    "X82n1571_034:0009a10": "是第一葉。師將坐具[打-丁+慼]一[打-丁+慼]。僧拍掌。師曰。一任[跳-兆+孛]跳",
    "X82n1571_034:0009a11": "　問如何是佛。師曰。東家兒郎。西家織女。僧曰。學人",
    "X82n1571_034:0009a12": "不會。師曰。擲筆拋梭　上堂。召大眾舉頭。師曰。南山",
    "X82n1571_034:0009a13": "風色緊。便下座　宋哲宗元祐戊辰又十二月示寂。",
    "X82n1571_034:0009a14": "壽五十九。塔于善塔之左。",
    "X82n1571_034:0009a15": "天衣懷禪師法嗣之一",
    "X82n1571_034:0009a16": "東京慧林宗本圓照禪師常州無錫管氏子。體貌厖",
    "X82n1571_034:0009a17": "碩。所事淳厚。年十九。依姑蘇承天永安昇出家。巾侍",
    "X82n1571_034:0009a18": "十載。剃度受具。又三年。禮辭遊方。至池陽謁振宗。宗",
    "X82n1571_034:0009a19": "舉天親從彌勒內宮而下。無著問曰。人間四百年。彼",
    "X82n1571_034:0009a20": "天為一晝夜。彌勒於一時中。成就五百億天子證無",
    "X82n1571_034:0009a21": "生法忍。未審說甚麼法。天親曰。祇說這箇法。如何是",
    "X82n1571_034:0009a22": "這箇法。師久而開悟。於是名播寰宇。漕使李復圭。命",
    "X82n1571_034:0009a23": "師開法瑞光。法席日盛。武林守陳襄。以承天興教二",
    "X82n1571_034:0009a24": "剎。命師擇居。蘇人擁道遮留。又以淨慈堅請。移文諭",
    "X82n1571_034:0009b01": "道俗曰。借師三年。為此邦值福。不敢久占。道俗始從。",
    "X82n1571_034:0009b02": "元豐壬戌。神宗詔闢相國寺六十四院。為八禪二律。",
    "X82n1571_034:0009b03": "召師為慧林第一祖。既至。上遣使問勞。閱三日傳旨。",
    "X82n1571_034:0009b04": "就寺之三門。為士民演法。翌日召對延和殿問道。賜",
    "X82n1571_034:0009b05": "坐。師即跏趺。帝問。卿受業何寺。奏曰。蘇州承天永安。",
    "X82n1571_034:0009b06": "帝大悅。賜茶。師即舉盞長吸。又蕩而撼之。帝曰。禪宗",
    "X82n1571_034:0009b07": "方興。宜善開導。師奏曰。陛下知有此道。如日照臨。臣",
    "X82n1571_034:0009b08": "豈敢自怠。即辭退。帝目送之。謂左右曰。真福慧僧也。",
    "X82n1571_034:0009b09": "後帝登遐。命入福寧殿說法。以老乞歸林下。得旨任",
    "X82n1571_034:0009b10": "便雲遊。州郡不得抑令住持。擊鼓辭眾。說偈曰。本是",
    "X82n1571_034:0009b11": "無家客。那堪任意遊。順風加艣棹。船子下揚州。既出",
    "X82n1571_034:0009b12": "都城。王公貴人送者。車騎相屬。師臨別誨之曰。歲月",
    "X82n1571_034:0009b13": "不可把玩。老病不與人期。唯勤修勿怠。是真相為。聞",
    "X82n1571_034:0009b14": "者莫不感涕。晚居靈巖。其嗣法傳道者。不可勝紀",
    "X82n1571_034:0009b15": "　僧問。如何是祖師西來意。師曰。韓信臨朝。曰中下之",
    "X82n1571_034:0009b16": "流如何領會。師曰。伏屍萬里。曰早知今日事。悔不慎",
    "X82n1571_034:0009b17": "當初。師曰。三皇塚上草離離　問上是天。下是地。未",
    "X82n1571_034:0009b18": "審中間是甚麼物。師曰。山河大地。曰恁麼則謝師答",
    "X82n1571_034:0009b19": "話。師曰。大地山河。曰和尚何得瞞人。師曰。却是老僧",
    "X82n1571_034:0009b20": "罪過　上元日。僧問。千燈互照。絲竹交音。正恁麼時。",
    "X82n1571_034:0009b21": "佛法在甚麼處。師曰。謝布施。曰莫便是和尚為人處",
    "X82n1571_034:0009b22": "也無。師曰。大似不齋來　上堂。於一毫端。現寶王剎。",
    "X82n1571_034:0009b23": "坐微塵裏。轉大法輪。拈起拄杖曰。這箇是塵。作麼生",
    "X82n1571_034:0009b24": "說箇轉法輪底道理。山僧今日不惜眉毛。與汝諸人",
    "X82n1571_034:0009c01": "說破。拈起也。海水騰波。須彌岌峇。放下也。四海晏清。",
    "X82n1571_034:0009c02": "乾坤肅靜。敢問諸人。且道。拈起即是。放下即是。當斷",
    "X82n1571_034:0009c03": "不斷。兩重公案。擊禪床。下座　上堂。看看。爍爍瑞光。",
    "X82n1571_034:0009c04": "照大千界。百億微塵國土。百億大海水。百億須彌山。",
    "X82n1571_034:0009c05": "百億日月。百億四天下。乃至微塵剎土。皆於光中。一",
    "X82n1571_034:0009c06": "時發現。諸仁者還見麼。若也見得。許汝親在瑞光。若",
    "X82n1571_034:0009c07": "也不見。莫道瑞光不照好。參　上堂。頭圓像天。足方",
    "X82n1571_034:0009c08": "似地。古貌稜層。丈夫意氣。趯倒須彌。踏翻海水。帝釋",
    "X82n1571_034:0009c09": "與龍王。無著身處。乃拈拄杖曰。却來拄杖上回避。咄。",
    "X82n1571_034:0009c10": "任汝神通變化。究竟須歸這裏。以拄杖卓一下　哲",
    "X82n1571_034:0009c11": "宗元符十二月。酣臥而寂。全身塔於蘇之靈巖。壽八",
    "X82n1571_034:0009c12": "十。臘五十有二。",
    "X82n1571_034:0009c13": "東京法雲寺法秀圓通禪師秦州隴城辛氏子。母夢",
    "X82n1571_034:0009c14": "老僧託宿。覺而有娠。先是。麥積山老僧。與應乾魯者",
    "X82n1571_034:0009c15": "善。甞欲從魯遊。方魯老之既去緒。語曰。他日當尋我。",
    "X82n1571_034:0009c16": "竹鋪坡前。鐵場嶺下。魯後聞其所。俄見兒生。即往觀",
    "X82n1571_034:0009c17": "焉。兒為一笑。三歲願隨魯歸。遂從魯姓。十九試經圓",
    "X82n1571_034:0009c18": "具。勵志講肆。習圓覺華嚴。妙入精義。因聞無為軍鐵",
    "X82n1571_034:0009c19": "佛懷法席之盛。徑往參謁。懷問曰。座主講甚麼經。師",
    "X82n1571_034:0009c20": "曰華嚴。曰華嚴以何為宗。師曰。法界為宗。曰法界以",
    "X82n1571_034:0009c21": "何為宗。師曰。以心為宗。曰心以何為宗。師無對。懷曰。",
    "X82n1571_034:0009c22": "毫釐有差。天地懸隔。汝當自看。必有發明。後聞僧舉",
    "X82n1571_034:0009c23": "白兆參報慈。情未生時如何。慈曰隔。師忽大悟。直詣",
    "X82n1571_034:0009c24": "方丈。陳其所證。懷曰。汝真法器。吾宗異日在汝行矣。",
    "X82n1571_034:0010a01": "初住龍舒四面。後詔居長蘆法雲為鼻祖。宋神宗上",
    "X82n1571_034:0010a02": "仙。宣就神御前說法。賜圓通號　僧問。不離生死。而",
    "X82n1571_034:0010a03": "得涅槃。不出魔界。而入佛界。此理如何。師曰。赤土塗",
    "X82n1571_034:0010a04": "牛嬭。曰謝師答話。師曰。你話頭道甚麼。僧擬議。師便",
    "X82n1571_034:0010a05": "喝　問陽春二三月。萬物盡生芽。未審道芽還增長",
    "X82n1571_034:0010a06": "也無。師曰。自家看取。曰莫便是指示處麼。師曰。芭蕉",
    "X82n1571_034:0010a07": "高多少。曰野火燒不盡。春風吹又生。師曰。這箇是白",
    "X82n1571_034:0010a08": "公底。你底作麼生。曰且待別時。師曰。看你道不出",
    "X82n1571_034:0010a09": "　上堂。看風使帆。正是隨波逐浪。截斷眾流。未免依前",
    "X82n1571_034:0010a10": "滲漏。量才補職。寧越短長。買帽相頭。難得恰好。直饒",
    "X82n1571_034:0010a11": "上不見天。下不見地。東西不辯。南北不分。有甚麼用",
    "X82n1571_034:0010a12": "處。任是純綱打就。生鐵鑄成。也須額頭汗出。總不恁",
    "X82n1571_034:0010a13": "麼。如何商量。良久曰。赤心片片誰知得。笑殺黃梅石",
    "X82n1571_034:0010a14": "女兒　上堂。山僧不會巧說。大都應箇時節。相喚喫",
    "X82n1571_034:0010a15": "椀茶湯。亦無祖師妙訣。禪人若也未相諳。踏著秤鎚",
    "X82n1571_034:0010a16": "硬似鐵　上堂。秋雲秋水。青山滿目。這裏明得。千足",
    "X82n1571_034:0010a17": "萬足。其或未然。道士倒騎牛。參　上堂。寒雨細。朔風",
    "X82n1571_034:0010a18": "高。吹沙走石。拔木鳴條。諸人盡知有。且道。風作何色。",
    "X82n1571_034:0010a19": "若識得去。許你具眼。若也不識。莫怪相瞞。參　上堂。",
    "X82n1571_034:0010a20": "少林九年冷坐。却被神光覰破。如今玉石難分。祇得",
    "X82n1571_034:0010a21": "麻纏紙裹。還會麼。笑我者多。知我者少　上堂。衲僧",
    "X82n1571_034:0010a22": "家。高揖釋迦。不拜彌勒。未為分外。祇如半偈亡軀。一",
    "X82n1571_034:0010a23": "句投火。又圖箇甚麼。良久曰。彼彼住山人。何須更說",
    "X82n1571_034:0010a24": "破　師示疾。謂眾曰。老僧六處住持。有煩知事首座",
    "X82n1571_034:0010b01": "大眾。今來四大不堅。火風將散。各宜以道自安。無違",
    "X82n1571_034:0010b02": "吾囑。遂曰。來時無物去時空。南北東西事一同。六處",
    "X82n1571_034:0010b03": "住持無所補。師良久。監寺惠當進曰。和尚何不道末",
    "X82n1571_034:0010b04": "後句。師曰。珍重珍重。言訖而逝。當哲宗元祐庚午八",
    "X82n1571_034:0010b05": "月也。壽六十四。坐四十五夏。",
    "X82n1571_034:0010b06": "東京相國慧林院若冲覺海禪師江寧府鐘氏子。上",
    "X82n1571_034:0010b07": "堂。碧落靜無雲。秋空明有月。長江瑩如練。清風來不",
    "X82n1571_034:0010b08": "歇。林下道人幽。相看情共悅。諸仁者。適來道箇清風",
    "X82n1571_034:0010b09": "明月。猶是建化門中事。作麼生是道人分上事。良久",
    "X82n1571_034:0010b10": "曰。閒來石上觀流水。欲洗禪衣未有塵　上堂。無邊",
    "X82n1571_034:0010b11": "義海。咸歸顧盼之中。萬象形容。盡入照臨之內。你諸",
    "X82n1571_034:0010b12": "人。築著磕著。因甚麼却不知。良久曰。莫怪山僧太多",
    "X82n1571_034:0010b13": "事。光陰如箭急相催。珍重。",
    "X82n1571_034:0010b14": "真州長蘆應夫廣照禪師滁州蔣氏子。僧問。古者道。",
    "X82n1571_034:0010b15": "如來禪。即許你會。祖師禪。未夢見在。未審。如來禪與",
    "X82n1571_034:0010b16": "祖師禪。是同是別。師曰。一箭過新羅。僧擬議。師便喝",
    "X82n1571_034:0010b17": "　問識得衣中寶時如何。師曰。你試拈出看。僧展一",
    "X82n1571_034:0010b18": "手。師曰。不用指東畫西。寶在甚麼處。曰爭奈學人用",
    "X82n1571_034:0010b19": "得。師曰。你試用看。僧拂坐具一下。師曰。眾人笑你",
    "X82n1571_034:0010b20": "　上堂。召眾曰。江山遶檻。宛如水墨屏風。殿閣凌空。麗",
    "X82n1571_034:0010b21": "若神仙洞府。森羅萬象。海印交參。一道神光。更無遮",
    "X82n1571_034:0010b22": "障。諸人還會麼。良久曰。寥寥天地間。獨立望何極。參",
    "X82n1571_034:0010b23": "　上堂。顧大眾曰。這箇為甚麼。擁不聚。撥不散。風吹",
    "X82n1571_034:0010b24": "不入。水灑不著。火燒不得。刀斫不斷。是箇甚麼。眾中",
    "X82n1571_034:0010c01": "莫有釘觜鐵舌底衲僧。試為山僧定當看。還有麼。良",
    "X82n1571_034:0010c02": "久曰。若無。山僧今日失利。久立。",
    "X82n1571_034:0010c03": "臨安府佛日智才禪師台州金氏子。僧問。如何是道。",
    "X82n1571_034:0010c04": "師曰。水冷生冰。曰如何是道中人。師曰。春雪易消。曰",
    "X82n1571_034:0010c05": "如何談論。師鳴指一下　問東西密相付。為甚麼眾",
    "X82n1571_034:0010c06": "人皆知。師曰。春無三日晴。曰特伸請益。師曰。拖泥帶",
    "X82n1571_034:0010c07": "水。曰學人到這裏。却不會。師曰。賊身已露　上堂。城",
    "X82n1571_034:0010c08": "裏喧繁。空山寂靜。然雖如此。動靜一如。死生不二。四",
    "X82n1571_034:0010c09": "時輪轉。物理湛然。夏不去而秋自來。風不凉而人自",
    "X82n1571_034:0010c10": "爽。今也古也。不改絲毫。誰少誰多。身無二用。諸禪德。",
    "X82n1571_034:0010c11": "既身無二用。為甚麼龍女現十八變。君不見。弄潮須",
    "X82n1571_034:0010c12": "是弄潮人。珍重　上堂。風雨蕭騷。塞汝耳根。落葉交",
    "X82n1571_034:0010c13": "加。塞汝眼根。香臭叢雜。塞汝鼻根。冷熱甘甜。塞汝舌",
    "X82n1571_034:0010c14": "根。衣綿溫冷。塞汝身根。顛倒妄想。塞汝意根。諸禪德。",
    "X82n1571_034:0010c15": "直饒汝翻得轉。也是平地骨堆。參　上堂。嚴風刮地。",
    "X82n1571_034:0010c16": "大野清寒。萬里草離衰。千山樹黯黲。蒼鷹得勢。俊鶻",
    "X82n1571_034:0010c17": "橫飛。頗稱衲僧。鉢囊高挂。獨步遐方。似猛將出荒郊。",
    "X82n1571_034:0010c18": "臨機須扣敵。今日還有麼。良久曰。匣中寶劒。袖裏金",
    "X82n1571_034:0010c19": "鎚。幸遇大平。挂向壁上。參　上堂。諸禪德還知麼。山",
    "X82n1571_034:0010c20": "僧去身父母。一時喪了。直是無依倚處。以手搥胸曰。",
    "X82n1571_034:0010c21": "蒼天蒼天。復顧大眾。良久曰。你等諸人。也是鐵打心",
    "X82n1571_034:0010c22": "肝。便下座　上堂。舉柏樹子話。師曰。趙州庭柏。說與",
    "X82n1571_034:0010c23": "禪客。黑漆屏風。松欏亮隔　問如何是無為。師曰。山",
    "X82n1571_034:0010c24": "前雪半消。曰請師方便。師曰。水聲轉嗚咽。",
    "X82n1571_034:0011a01": "北京天鉢寺重元文慧禪師青州千乘孫氏子。母夢",
    "X82n1571_034:0011a02": "於佛前吞一金果。後乃誕師。相儀殊特。迥異羣童。十",
    "X82n1571_034:0011a03": "七出家。冠歲圓具。初遊講肆。頗達教乘。甞晏坐古室。",
    "X82n1571_034:0011a04": "忽聞空中有告師。學上乘者無滯於此。驚駭出視。杳",
    "X82n1571_034:0011a05": "無人迹。翌日客至。出寒山集。師一覧之。即慕參元。至",
    "X82n1571_034:0011a06": "天衣法席。遇眾請益。豁然大悟。衣印可曰。此吾家千",
    "X82n1571_034:0011a07": "里駒也　出世後。僧問。如何是禪。師曰。入籠入檻。僧",
    "X82n1571_034:0011a08": "拊掌。師曰。跳得出是好手。僧擬議。師曰了　問如何",
    "X82n1571_034:0011a09": "是透法身句。師曰。上是天。下是地　上堂。冬不受寒。",
    "X82n1571_034:0011a10": "夏不受熱。身上衣。口中食。應時應節。既非天然自然。",
    "X82n1571_034:0011a11": "盡是人人膏血。諸禪德。山僧恁麼說話。為是世法。為",
    "X82n1571_034:0011a12": "是佛法。若也擇得分明。萬兩黃金亦消得。喝一喝",
    "X82n1571_034:0011a13": "　上堂。福勝一片地。行也任你行。住也任你住。步步踏",
    "X82n1571_034:0011a14": "著。始知落處。若未然者。直須退步脚下看取。咄　上",
    "X82n1571_034:0011a15": "堂。古今天地。萬象森然。歲歲秋收冬藏。人人道我總",
    "X82n1571_034:0011a16": "會。還端的也無。直饒端的。比他鷄足峰前。是甚麼閒",
    "X82n1571_034:0011a17": "事。良久曰。今朝十月初旬。天寒不得普請。參　師四",
    "X82n1571_034:0011a18": "易名藍。緇白仰重。示寂。正盛暑中。清風透室。異香馥",
    "X82n1571_034:0011a19": "郁。茶毗。烟燄到處。獲舍利五色。太師文彥博。以上賜",
    "X82n1571_034:0011a20": "白瑠璃瓶貯之。藉以錦褥。躬葬于塔。何震所獲。額骨",
    "X82n1571_034:0011a21": "齒牙舍利。別剏浮圖。",
    "X82n1571_034:0011a22": "台州瑞巖子鴻禪師本郡吳氏子。僧問。如何是道。師",
    "X82n1571_034:0011a23": "曰。開眼覷不見　問法爾不爾。如何指南。師曰。話墮",
    "X82n1571_034:0011a24": "也。曰乞師指示。師呵呵大笑　上堂。一不守二不向。",
    "X82n1571_034:0011b01": "上下四維無等量。大洋海裏汎鐵船。須彌頂上翻鯨",
    "X82n1571_034:0011b02": "浪。臨濟縮却舌頭。德山閣却拄杖。千古萬古獨巍巍。",
    "X82n1571_034:0011b03": "留與人間作榜樣。",
    "X82n1571_034:0011b05": "五燈全書卷第三十四"
}