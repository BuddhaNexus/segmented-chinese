{
    "X69n1359_008:0537c19": "應菴和尚語錄卷第八",
    "X69n1359_008:0537c21": "法語中",
    "X69n1359_008:0537c22": "示正首座往濠州幹修造",
    "X69n1359_008:0537c23": "本色道流參問祇要敵生死。終不向古今策子上討",
    "X69n1359_008:0537c24": "諸方舌頭邊覔。唯是退步就己。冷地裏根蒂下切切",
    "X69n1359_008:0538a01": "提撕。忽然手蹉脚跌納敗一場。便是生一參學事畢。",
    "X69n1359_008:0538a02": "於孤燈獨照時始見有力。如一座須彌山。何處更有",
    "X69n1359_008:0538a03": "生死怕怖動搖去來底道理。死心和尚問魯直。聞說",
    "X69n1359_008:0538a04": "公會禪。諸方皆許可。是否。魯直擬議。死心云老僧有",
    "X69n1359_008:0538a05": "一問問你。它時後日彼此燒作一堆灰時如何。魯直",
    "X69n1359_008:0538a06": "忙然。千千萬萬人向這裏[跳-兆+孛]跳。祇是踏不著。且道誵",
    "X69n1359_008:0538a07": "訛在什麼處。報恩一日問正首座燒作一堆灰時如",
    "X69n1359_008:0538a08": "何。正對曰惱亂春風卒未休佗如此祗對是會耶是",
    "X69n1359_008:0538a09": "不會耶。頂門具眼底試辨這漢看。",
    "X69n1359_008:0538a10": "示範化士",
    "X69n1359_008:0538a11": "西天四七唐土二三。無不以頂[寧*頁]上一著直截顯示。",
    "X69n1359_008:0538a12": "奈緣學者困於知解泥於見聞。坐在必死之地。不能",
    "X69n1359_008:0538a13": "洞明從上諸祖直截顯示之由。所以古德道學道之",
    "X69n1359_008:0538a14": "人不識真祇為從前認識神無量劫來生死本癡人",
    "X69n1359_008:0538a15": "喚作本來人。看佗得底人等閑吐露一言半句。不妨",
    "X69n1359_008:0538a16": "超宗越格。便有直截荷負之量。堪為宗門苗裔。豈不",
    "X69n1359_008:0538a17": "是大丈夫特立種草也。南泉道王老師十八上便解",
    "X69n1359_008:0538a18": "做活計。趙州道我十八上便解破家散宅。叢林商量",
    "X69n1359_008:0538a19": "道念茲在茲謂之做活計。無佛無祖謂之破家散宅。",
    "X69n1359_008:0538a20": "若如此持論。其利固無。其害甚重。欲明二大老之意。",
    "X69n1359_008:0538a21": "待應庵三十年後換却骨頭了與你說破。",
    "X69n1359_008:0538a22": "示彭道清善友",
    "X69n1359_008:0538a23": "治身之端正在己也。千里之步貴在初也。善此二者",
    "X69n1359_008:0538a24": "百千法門無量妙義畢矣。故謂之無盡藏三昧。又謂",
    "X69n1359_008:0538b01": "之虗空正體。又謂之常住不滅。在衲僧門下又且不",
    "X69n1359_008:0538b02": "然。眼觀東南意在西北。不可以無心求不可以有心",
    "X69n1359_008:0538b03": "會。不可以語言造。不可以寂默通非大法洞達。豈能",
    "X69n1359_008:0538b04": "縱步千聖頂[寧*頁]哉。",
    "X69n1359_008:0538b05": "示寶道人",
    "X69n1359_008:0538b06": "祖師巴鼻無一針頭許。祇緣學道人親近太切。所以",
    "X69n1359_008:0538b07": "不見。若要易明。但十二時中一切處放教無心去自",
    "X69n1359_008:0538b08": "然合道。道既合則內外中間了不可得。直下虗凝逈",
    "X69n1359_008:0538b09": "無依倚。古德所謂心心不觸物步步無處所。看它向",
    "X69n1359_008:0538b10": "上人行處。又何甞有絲頭取捨意路。與人湊泊。祇如",
    "X69n1359_008:0538b11": "德山。凡見僧入門。劈脊便棒。臨濟見僧劈面便喝。每",
    "X69n1359_008:0538b12": "以此顯示學者。祇貴知歸此間有等紕繆。強作主宰。",
    "X69n1359_008:0538b13": "無主孤魂。咸謂赤心片片。老婆心切。恩大難酬。且放",
    "X69n1359_008:0538b14": "過一著。將謂識痛痒。似此之類故多。不復盡舉。並不",
    "X69n1359_008:0538b15": "知二老得力處。祇一味摶量恣情卜度。師與弟子[牙-(必-心)+?]",
    "X69n1359_008:0538b16": "相印證。不惟沒溺自己。亦乃陵辱先宗。欲明二老人",
    "X69n1359_008:0538b17": "端倪。切忌狂狗趂塊。",
    "X69n1359_008:0538b18": "示忠首座",
    "X69n1359_008:0538b19": "鷲嶺拈花少林直指。至曹溪之後此道大振天下。皆",
    "X69n1359_008:0538b20": "英特俊流。克紹荷負非劣根躁進者而能操持也。大",
    "X69n1359_008:0538b21": "凡起宗之士。一動一靜一語一默逈然殊絕。終不肯",
    "X69n1359_008:0538b22": "沒溺死水中為究竟計。近年此道凋落愈甚。設有一",
    "X69n1359_008:0538b23": "箇半箇初詰之似彷彿。至下手時全無巴鼻。盖根本",
    "X69n1359_008:0538b24": "不脫。祇是學語之流也。看佗黃蘗臨濟興化大覺南",
    "X69n1359_008:0538c01": "院風穴首山汾陽諸大老說底話。豈止一機一境為",
    "X69n1359_008:0538c02": "實法繫綴來學。動是提向上鉗鎚。使從上佛祖按下",
    "X69n1359_008:0538c03": "雲頭知有向上事。安似而今青黃赤白之輩胡亂引",
    "X69n1359_008:0538c04": "人入草瞎却佗眼耶。是佗古人道悟了須是遇人始",
    "X69n1359_008:0538c05": "得。這箇說話須是大法明底方知落處。若是徐六擔",
    "X69n1359_008:0538c06": "板卒難湊泊。是故我輩沙門合行事。非世間心術而",
    "X69n1359_008:0538c07": "可擬量。又非寂然不動而能洞達。所以道寂是誑語",
    "X69n1359_008:0538c08": "是謗。向上更有事在。老僧口門窄不能為汝說得。學",
    "X69n1359_008:0538c09": "道流若不遇人如何有這箇說話。既透得這箇說話",
    "X69n1359_008:0538c10": "了。還識福州人吟雪詩麼。",
    "X69n1359_008:0538c11": "示徐國寶",
    "X69n1359_008:0538c12": "少室門風無秋毫許。至承當時不道無。直是萬中無",
    "X69n1359_008:0538c13": "一。設有一箇半箇多是栽培得底。臨撒手時恰似落",
    "X69n1359_008:0538c14": "湯螃蟹一般。何緣如此。盖末上不遇人。明見自性不",
    "X69n1359_008:0538c15": "徹。遂致斯害也。萬一宿植般若種智深厚。終不被邪",
    "X69n1359_008:0538c16": "師惑亂。而能親近真正宗匠。決擇死生大事。古德云",
    "X69n1359_008:0538c17": "參須實參悟須實悟。此之謂也。祇如六祖示明上座",
    "X69n1359_008:0538c18": "云。不思善不思惡正當恁麼時那箇是明上座本來",
    "X69n1359_008:0538c19": "面目。明言下領旨。却問六祖。上來密語密意外還別",
    "X69n1359_008:0538c20": "有意旨也無。六祖云我今與你說者却非密也。汝但",
    "X69n1359_008:0538c21": "返照自己本來面目密却在汝躬。看佗六祖揭示少",
    "X69n1359_008:0538c22": "室直指之要。何甞有秋毫許禪道佛法到人。唯直下",
    "X69n1359_008:0538c23": "揮金剛王寶劒。不獨斷明上座命根。至天下人命根",
    "X69n1359_008:0538c24": "悉皆瓦解氷消。豈不是大丈夫漢成就大丈夫事也。",
    "X69n1359_008:0539a01": "然大凡參學道人。第一不得記箇元字脚子。此是入",
    "X69n1359_008:0539a02": "道要徑。又道如經蠱毒之鄉水也莫霑佗一滴。古人",
    "X69n1359_008:0539a03": "方便無出此也。從箇裏去以透脫生死為究竟。若別",
    "X69n1359_008:0539a04": "有道理別有方便。則真西天九十六種之數無疑耳。",
    "X69n1359_008:0539a05": "示機化士",
    "X69n1359_008:0539a06": "古德山未行脚時。眼空四海。英特之氣逼人。及到南",
    "X69n1359_008:0539a07": "方首謁龍潭至吹紙燭處。漆桶子破。乃云從今日去",
    "X69n1359_008:0539a08": "更不疑天下人舌頭。跂步大方無出此老性懆。向一",
    "X69n1359_008:0539a09": "槌下便透頂透底。與迦文老漢見處不別。豈不綽綽",
    "X69n1359_008:0539a10": "然有餘裕哉。如是三十年。祇一條白棒佛來也打祖",
    "X69n1359_008:0539a11": "來也打。要且不是吹滅紙燭處道理。直是鐵眼銅睛",
    "X69n1359_008:0539a12": "覰佗不破。所謂大丈夫事非將相之所能為。此之是",
    "X69n1359_008:0539a13": "也。大底參學人須具真正知見。然後可就爐鞴煅煉。",
    "X69n1359_008:0539a14": "尚恐禁當不得遂為退志。而況拍盲不知有者而可",
    "X69n1359_008:0539a15": "語乎。縱具正知見。不遇人猶為見刺所惑。不得自在。",
    "X69n1359_008:0539a16": "其病又莫大焉。大凡參學有地頭人。多被此患攪炒",
    "X69n1359_008:0539a17": "脫不得便為滲漏。果有志與釋迦老子作苗裔。切不",
    "X69n1359_008:0539a18": "可輕結裏。決要洞達大法。則不墮邪師網中。乃第一",
    "X69n1359_008:0539a19": "人也。",
    "X69n1359_008:0539a20": "示偉化士",
    "X69n1359_008:0539a21": "真實參學衲子。二六時中卓卓地。六根門頭裸裸地。",
    "X69n1359_008:0539a22": "應世間五欲八風搖撼不動。而見聞覺知籠罩不住。",
    "X69n1359_008:0539a23": "亦不舍見聞覺知而求一法。亦不即見聞覺知而求",
    "X69n1359_008:0539a24": "解脫。如是見徹。如是洞達。逈無依倚。超出聖凡情量",
    "X69n1359_008:0539b01": "亦不依住逈無依倚超出聖凡情量去處。名為出格",
    "X69n1359_008:0539b02": "道人。然後提金剛王寶劍。隨所至處。見佛殺佛見祖",
    "X69n1359_008:0539b03": "殺祖見阿羅漢殺阿羅漢。所謂出佛身血破和合僧。",
    "X69n1359_008:0539b04": "似這般漢不必多。止得一箇半箇。足可紹續佛祖慧",
    "X69n1359_008:0539b05": "命。其臨濟正脉不患掃土。誠不虗來閻浮提打一遭。",
    "X69n1359_008:0539b06": "是故古德云。一等踏破草鞋。直須穿教透去。豈不是",
    "X69n1359_008:0539b07": "大丈夫漢說底話。焉似而今有般獃郎隈隈[毯-炎+崔][毯-炎+崔]弄",
    "X69n1359_008:0539b08": "盡鬼恠。更據曲彔木床妄自尊大。又將從上一言半",
    "X69n1359_008:0539b09": "句妄行批判誑惑後昆造地獄業。是可憐憫。大凡參",
    "X69n1359_008:0539b10": "學。末上既非正因。至竟祇成廢人。設若親近宗師亦",
    "X69n1359_008:0539b11": "是沽名譽利。其脚跟下大事無因分曉。大事既不分",
    "X69n1359_008:0539b12": "曉則惡業因緣從而和之。是以智者改過而遷善。愚",
    "X69n1359_008:0539b13": "者耻過而遂非。遷善則其德日新。遂非則其惡彌積。",
    "X69n1359_008:0539b14": "聖賢之語昭著明矣。儻不諄諄奉守所誡。則人天二",
    "X69n1359_008:0539b15": "路泯絕。驢胎馬腹無疑。豈不見汾陽云一毫頭凡聖",
    "X69n1359_008:0539b16": "情量未盡。不免入驢胎馬腹裏。白雲道直饒凡聖情",
    "X69n1359_008:0539b17": "量俱盡。亦未免入驢胎馬腹裏。二老漢雖把手上高",
    "X69n1359_008:0539b18": "山。未免傍觀者。有般瞎禿便向者裏問誰是傍觀者。",
    "X69n1359_008:0539b19": "則歸宗拄杖折也未放在。",
    "X69n1359_008:0539b20": "示儔供頭",
    "X69n1359_008:0539b21": "摩竭掩室自救不了。毗耶杜詞却成忉怛。更說箇上",
    "X69n1359_008:0539b22": "無攀仰下絕己躬壁立萬仞。也是賊過後張弓。其餘",
    "X69n1359_008:0539b23": "是甚麼破砂盆。一向與麼去。盡十方世界一切白醭",
    "X69n1359_008:0539b24": "却。且放過了與你和泥合水。祇據目前見處。畢竟以",
    "X69n1359_008:0539c01": "何為極則。灼然十箇五雙是喫殘羹餿飯漢子。要箇",
    "X69n1359_008:0539c02": "據虎頭収虎尾底。恰如天上擇月。而今祇得將錯就",
    "X69n1359_008:0539c03": "錯。咬定牙關向定盤星下信彩秤。知佗是什麼。儔禪",
    "X69n1359_008:0539c04": "者本分參學道流。相從歲久。誠不易得。法華舉和尚",
    "X69n1359_008:0539c05": "示徒云。行脚人不在觀州翫府看山門景致過時。為",
    "X69n1359_008:0539c06": "什麼事。盖為生死事大。從上古人凡到所在。見箇村",
    "X69n1359_008:0539c07": "院主也須問過。如今晚學往往蹉過不肯遞相愽問。",
    "X69n1359_008:0539c08": "古尊宿語極有深旨。若善提撕。紅塵堆裏閙市門頭",
    "X69n1359_008:0539c09": "無非是上人出身截徑也。",
    "X69n1359_008:0539c10": "示日化士",
    "X69n1359_008:0539c11": "古之老宿。問道之由不較得失。但是三尺之童有長",
    "X69n1359_008:0539c12": "處固扣之。此方謂之學道人也。近世宗徒雖云行脚",
    "X69n1359_008:0539c13": "專理究死生大事。其模樣也似古人。所存得失甚重。",
    "X69n1359_008:0539c14": "既有此患。於直指之源不可得而明矣。譬如善射者",
    "X69n1359_008:0539c15": "初欲較得失。即無精中之期。盖從無得失中習之悠",
    "X69n1359_008:0539c16": "久。然後可中其的。學道亦然。若有一念得失居懷。即",
    "X69n1359_008:0539c17": "被得失覊鎻。得失之論無它辭。故得之為喜失之為",
    "X69n1359_008:0539c18": "怒。此皆不祥中起此喜怒。其喜怒則人我之根本。若",
    "X69n1359_008:0539c19": "了人我根本初無來處。即是如來清淨大解脫門。所",
    "X69n1359_008:0539c20": "以道從無住本立一切法。修山主道。法法不隱藏。古",
    "X69n1359_008:0539c21": "今常堂堂。汝問是不是。我答當不堂。祇此便是截生",
    "X69n1359_008:0539c22": "死流底要道。佛祖頂門正眼也。",
    "X69n1359_008:0539c23": "示證化士",
    "X69n1359_008:0539c24": "洞明死生大事不是小緣。唯在當人宿植智本深厚。",
    "X69n1359_008:0540a01": "專誠參究。看是什麼道理。第一不得先立箇會處。亦",
    "X69n1359_008:0540a02": "不得作箇不會底道理。正如學射一般。久久到意盡",
    "X69n1359_008:0540a03": "情忘處驀然中的。更須知有破的自得之妙也。雲盖",
    "X69n1359_008:0540a04": "鵬參雙泉雅山主。令看芭蕉室中示僧云你有拄杖",
    "X69n1359_008:0540a05": "子我與你拄杖子你無拄杖子我奪你拄杖子。盖經",
    "X69n1359_008:0540a06": "久看之未明。一日雅向火次。雲盖侍立。雅顧示云。你",
    "X69n1359_008:0540a07": "有拄杖子我與你拄杖子。你無拄杖子我奪你拄杖",
    "X69n1359_008:0540a08": "子。盖擬開口。雅以火筯攔手一摵。雲盖豁然大悟。凡",
    "X69n1359_008:0540a09": "為善知識。若無此出格過量逸群大機。往往四稜榻",
    "X69n1359_008:0540a10": "地大家草裏輥。瞎學者眼則多矣。莫是雲盖擬開口",
    "X69n1359_008:0540a11": "被雅以火筯攔手摵處。是出格過量逸群大機麼。且",
    "X69n1359_008:0540a12": "喜沒交涉。參學人欲洞明其要。急著精彩。時不待人",
    "X69n1359_008:0540a13": "耳。",
    "X69n1359_008:0540a14": "道友孫亨仲求法語",
    "X69n1359_008:0540a15": "亨仲家居東林之右。去城七十里。營生南畆不多。而",
    "X69n1359_008:0540a16": "能辦心延供十方雲水。往歲遇大旱。其心愈確而不",
    "X69n1359_008:0540a17": "厭其來者。野有餓莩獨其家有餘。信之願力洪廣而",
    "X69n1359_008:0540a18": "動神物護助也。予領報恩院事甞憩其堂。舉家長齋",
    "X69n1359_008:0540a19": "奉佛嚴肅。真在家佛子也。每入城。首過其門。則隨眾",
    "X69n1359_008:0540a20": "衲入室。不畏奮拳。渠喜從之。予移居東湖亦來不倦。",
    "X69n1359_008:0540a21": "此皆過去有緣種。今生深信大法也。昔日甘行者家",
    "X69n1359_008:0540a22": "接待。凡有僧問。接待不易。行者甘云。譬如餧驢餧馬。",
    "X69n1359_008:0540a23": "看佗打透底人逈然殊絕。等閑拈起一莖草便是倚",
    "X69n1359_008:0540a24": "天長劒。今時流從朝至暮說盡道理。未甞有一句正",
    "X69n1359_008:0540b01": "當。琅瑘覺和尚云快把飯來。白雲端和尚云琅瑘有",
    "X69n1359_008:0540b02": "不犯之手。且道這三箇老漢病痛一般。為復有異。參",
    "X69n1359_008:0540b03": "學人到箇裏著精彩。驀地踏翻。乃和二三老人炟赫",
    "X69n1359_008:0540b04": "處佛祖不可及耳。",
    "X69n1359_008:0540b05": "示通化士",
    "X69n1359_008:0540b06": "祖師開示直指之要。非講較商確持論而能造詣。唯",
    "X69n1359_008:0540b07": "是具大根種乃可洞達。是故從上老宿親近決擇之",
    "X69n1359_008:0540b08": "暇。其履踐處真實。無片時虗弃。悠久自然純靜。豈為",
    "X69n1359_008:0540b09": "世間妄想塵勞包裹也。果如此做去。驀地一念回光",
    "X69n1359_008:0540b10": "覷透本來面目。便見世間塵勞妄想山河大地色空",
    "X69n1359_008:0540b11": "明暗理性玄妙所從來處一一分曉。既得分曉則不",
    "X69n1359_008:0540b12": "被世間與出世間法籠罩。直下打成一片。二六時更",
    "X69n1359_008:0540b13": "無第二頭。古人又道喚作如如早是變了也。者裏急",
    "X69n1359_008:0540b14": "著精彩。此事不厭純熟。愈退愈進愈晦愈明。至臨機",
    "X69n1359_008:0540b15": "大用著著有出身之路。豈可使學者平白地死在句",
    "X69n1359_008:0540b16": "下作佛法中歷劫罪人也。祇如僧問弘覺山河大地",
    "X69n1359_008:0540b17": "從何而得。弘覺云從妄想得。僧云學人想出一鋌金",
    "X69n1359_008:0540b18": "時如何。覺休去。僧不肯。雲門聞舉云。已是葛藤不能",
    "X69n1359_008:0540b19": "折合。待伊道想出一鋌金得麼。以拄杖便打。是則是。",
    "X69n1359_008:0540b20": "雲門血滴滴地。要且出佗弘覺休去一些子不得。有",
    "X69n1359_008:0540b21": "般瞎漢便道歸宗為弘覺作主。嗚呼近年此類甚盛。",
    "X69n1359_008:0540b22": "不復忉怛也。",
    "X69n1359_008:0540b23": "示章化士",
    "X69n1359_008:0540b24": "衲僧家出一叢林入一保社。須具頂門金剛正眼。不",
    "X69n1359_008:0540c01": "為邪師引入草窠裏做瞞天罪過。乃真第一等人也。",
    "X69n1359_008:0540c02": "果如此行脚。何愁行脚事不辦。是故古德撥草瞻風",
    "X69n1359_008:0540c03": "豈為遊山翫水。這邊好堂厨。那邊有施利。受用處穩",
    "X69n1359_008:0540c04": "便。唯單與死生做頭底。要透向上一段奇特大事。到",
    "X69n1359_008:0540c05": "得十成無滲漏處。更須轉向那邊千聖捫摸不著萬",
    "X69n1359_008:0540c06": "靈遐仰無門。等閑蕩蕩地似兀如癡。輕輕撥著。便解",
    "X69n1359_008:0540c07": "水裏火發。方可繼臨濟兒孫也。苟專師門格轍限量。",
    "X69n1359_008:0540c08": "則被人拶著。未免死在鬼窟裏。其隈隈[毯-炎+崔][毯-炎+崔]二十四",
    "X69n1359_008:0540c09": "氣一時現前。大丈夫事何其在哉。所以列祖出興提",
    "X69n1359_008:0540c10": "持此要無它。為此等流也。終不隨摟[打-丁+敕]入野狐群隊",
    "X69n1359_008:0540c11": "中。看佗上古德山臨濟乘一機示一境。如揭貼肉汗",
    "X69n1359_008:0540c12": "衫相似。纔見刺頭入便與一刀兩段。尚未稱從上來",
    "X69n1359_008:0540c13": "事。豈可拍盲妄自指注。年來參學人咸謂臨濟下兒",
    "X69n1359_008:0540c14": "孫機鋒峻捷。此說猶甚恠也。善章禪人有志參學。不",
    "X69n1359_008:0540c15": "憚數千里來此道集。期透生死大事。未肯端坐。固効",
    "X69n1359_008:0540c16": "古為眾持鉢繼洪州出隊目錄。袖軸求法語。揮翰聊",
    "X69n1359_008:0540c17": "書大槩。切忌作言語會。亦不容作無言語會。到箇裏",
    "X69n1359_008:0540c18": "大事為你不得。小事自家祇當。",
    "X69n1359_008:0540c19": "示岏禪人",
    "X69n1359_008:0540c20": "有志衲子。致身大叢林。決定要脚跟下事透頂透底",
    "X69n1359_008:0540c21": "與從上佛祖雪屈。豈上蝸角蠅頭而喪己身哉。看佗",
    "X69n1359_008:0540c22": "臨濟德山興化南院風穴首山汾陽的的紹續為萬",
    "X69n1359_008:0540c23": "世衲子之師。雖相去數百年。其金聲玉振龍馳虎驟",
    "X69n1359_008:0540c24": "未甞隔一絲毫許。千人萬人仰望不及。所謂羅籠不",
    "X69n1359_008:0541a01": "肯住。呼喚不回頭。古聖不安排。至今無處所。步步登",
    "X69n1359_008:0541a02": "玄不屬邪正。破的手。大鉗鎚。非諸大老而孰敢當前",
    "X69n1359_008:0541a03": "乎。至慈明黃龍翠巖楊岐唱愈高和愈峻。自圓悟已",
    "X69n1359_008:0541a04": "來天下九州兒孫遍地。盖源深而流長也。是故今日",
    "X69n1359_008:0541a05": "比丘當痛念先祖門風峻㧞活業廣大。豈敢癡坐日",
    "X69n1359_008:0541a06": "眠三覺。古人有終身之憂。無它憂道未達也。道既達",
    "X69n1359_008:0541a07": "即無累生之患。是可得而名狀耶。便能顯示七佛已",
    "X69n1359_008:0541a08": "前威音那畔一箇大脫空。五祖謂一切妄言綺語小",
    "X69n1359_008:0541a09": "脫空是也。覷見本來面目大脫空是也。且小脫空與",
    "X69n1359_008:0541a10": "大脫空是一義二義。思之。",
    "X69n1359_008:0541a11": "示信禪人",
    "X69n1359_008:0541a12": "學道人在乎猛利。一咬便斷。纔擬議即鑽頭入知見",
    "X69n1359_008:0541a13": "網中。起結角羅紋分別。欲洞明少室單傳直指之要",
    "X69n1359_008:0541a14": "遠矣。南泉示趙州云道不屬知不屬不知。知是妄覺",
    "X69n1359_008:0541a15": "不知是無記。若真達不疑之道。猶若太虗廓然。豈可",
    "X69n1359_008:0541a16": "強是非耶。看佗古人一期揭示初似刀刀。至折合處",
    "X69n1359_008:0541a17": "直使白衣拜相。苟或未暗此脉。不用敲磚打瓦祭鬼",
    "X69n1359_008:0541a18": "燒錢。但向一念未生之際。直下如桶篐脫撒一番。其",
    "X69n1359_008:0541a19": "塵劫來事一時覷透。既得這箇本柄入手。切須牢把",
    "X69n1359_008:0541a20": "住未可輕放下。何故前頭有事在。正好上門上戶求",
    "X69n1359_008:0541a21": "真正宗師。做冤家債主。期透向上關穿天下衲僧鼻",
    "X69n1359_008:0541a22": "孔。是為難乎。它時異日霜露果熟出來。與德山臨濟",
    "X69n1359_008:0541a23": "把手共行。點檢從上老宿未了底公案。俾令後之學",
    "X69n1359_008:0541a24": "者親認祖父契書。四至去處一一分曉決定無疑。然",
    "X69n1359_008:0541b01": "後承荷家業育子榮孫。所謂我本無心所有希求今",
    "X69n1359_008:0541b02": "此寶藏自然而至。豈不慶快平生。祇如德山臨濟過",
    "X69n1359_008:0541b03": "去數百年。如何却要與佗把手共行。應庵下一轉語看。",
    "X69n1359_008:0541b04": "示原禪人",
    "X69n1359_008:0541b05": "大凡行脚人。蘊成佛作祖氣槩。與流俗阿師逈然不",
    "X69n1359_008:0541b06": "同。是佗二六時中卓卓地。滴水滴凍。不妨孤峻。所謂",
    "X69n1359_008:0541b07": "先立乎其大者。其小者弗能奪也。大者既達。小者則",
    "X69n1359_008:0541b08": "如大者。大者則如小者。然後大小雙泯圓融無際。在",
    "X69n1359_008:0541b09": "今時猶是野狐窟宅。更須一槌打破透向上大機大",
    "X69n1359_008:0541b10": "用。放出焦尾大蟲作師子吼。既是焦尾大蟲。因甚却",
    "X69n1359_008:0541b11": "作師子吼。三賢固未明斯旨。十聖那能達此宗。",
    "X69n1359_008:0541b12": "示祚禪人",
    "X69n1359_008:0541b13": "古來抱道之士如癡似兀。豈有一言半句與人咬嚼。",
    "X69n1359_008:0541b14": "人自知之患乎不鳴。鳴則驚人。年來此道荒凉尤甚。",
    "X69n1359_008:0541b15": "設有留心叢林者例無正因。縱依附善知識殊無道",
    "X69n1359_008:0541b16": "念。初不異區區走山水活名要譽之徒也。苟得把茆",
    "X69n1359_008:0541b17": "盖頭。略不知分。而又狂悖欲竊如來大人境界。芘無",
    "X69n1359_008:0541b18": "似之身。謂言傳佛心宗。況如來大人境界而容妄竊",
    "X69n1359_008:0541b19": "乎。其從游者麞頭鼠目蠆尾狼心傷敗風教。比比皆",
    "X69n1359_008:0541b20": "是。可不哀哉。五湖大心衲子應須遠離。所謂見不善",
    "X69n1359_008:0541b21": "如探湯是也。",
    "X69n1359_008:0541b22": "示法化士",
    "X69n1359_008:0541b23": "祖師道心有所是必有所非者。此說話非上根大智",
    "X69n1359_008:0541b24": "孰可洞明。要須盡却今時始透向上關捩子。",
    "X69n1359_008:0541c01": "臨濟黃蘗處三遭痛棒。所謂攻乎異端斯害也已。縱",
    "X69n1359_008:0541c02": "大愚悟去其恠愈甚。然予之言知音者少。設鼻聽眼",
    "X69n1359_008:0541c03": "聞者則未與可。",
    "X69n1359_008:0541c04": "臨濟出世後示眾。老僧一生呵佛罵祖。覔罪性如針",
    "X69n1359_008:0541c05": "鋒許了不可得。且道黃蘗處喫棒底罪過向什麼處",
    "X69n1359_008:0541c06": "去也。",
    "X69n1359_008:0541c07": "凡見僧入門便喝。快如倚天利劒。鈍似無孔鐵鎚。喚",
    "X69n1359_008:0541c08": "作一喝。達磨家風一掃而盡。不喚作一喝。犯突吉羅",
    "X69n1359_008:0541c09": "罪。",
    "X69n1359_008:0541c10": "示琮侍者",
    "X69n1359_008:0541c11": "本分參學道流。末上為生死不明。正如囚禁之人。未",
    "X69n1359_008:0541c12": "得決斷。至於行住坐臥飲食之間。不得少安。若如此",
    "X69n1359_008:0541c13": "做工夫。其生死大事無有不徹底道理。往年佛果圜",
    "X69n1359_008:0541c14": "悟師翁遍扣諸方。無有不可其所得者。後見白雲演",
    "X69n1359_008:0541c15": "和尚。被詰其由元來無本分事。祇是一肚皮虗頭。白",
    "X69n1359_008:0541c16": "雲向佗道勤上座你參底是法座上禪。圜悟不肯。拂",
    "X69n1359_008:0541c17": "袖而去。至金山遭大病幾死。思量從前參問並無一",
    "X69n1359_008:0541c18": "句得力。纔得安樂復見白雲。聞舉頻呼小玉之語驀",
    "X69n1359_008:0541c19": "地打破漆桶。方始知非。信之師資緣會決非等閑。今",
    "X69n1359_008:0541c20": "時禪人亦在叢林中多年也。去見有道宗師亦甞遭",
    "X69n1359_008:0541c21": "重病。心下安與不安皆自知得。祇是不肯放下。此不",
    "X69n1359_008:0541c22": "肯放下有兩種。最初行脚不遇真正宗匠。撞入外道",
    "X69n1359_008:0541c23": "邪師火裏。中其毒藥便謂行脚事畢是一。又有一種",
    "X69n1359_008:0541c24": "雖致身叢林中名為參禪。其實無正因。一味盜聽反",
    "X69n1359_008:0542a01": "急人知。便自證據。却但言祇是箇事是其二也。此兩",
    "X69n1359_008:0542a02": "種謂之膏肓之病。除是一旦知非將來却有放下時",
    "X69n1359_008:0542a03": "節。且畢竟放下甚麼。祇放下人我檐子得失是非佛",
    "X69n1359_008:0542a04": "法玄妙。纔如此放下便覺身心輕安表裏純淨。二六",
    "X69n1359_008:0542a05": "時中胷次空勞勞地。冷地瞥然脫去。始可禁拳趯受",
    "X69n1359_008:0542a06": "烹煅。若祇守領覽為究竟。無異依草附木精靈。是它",
    "X69n1359_008:0542a07": "逸格道人逈然殊絕。觸著便解生風起草。世出世間",
    "X69n1359_008:0542a08": "得人憎。無出者一著子。謂之衲僧巴鼻是也。",
    "X69n1359_008:0542a09": "示通化士",
    "X69n1359_008:0542a10": "昔黃蘗聞百丈大智示再見馬祖深旨不覺吐舌。非",
    "X69n1359_008:0542a11": "生而知之孰能領略哉。此道至臨濟大行天下。若子",
    "X69n1359_008:0542a12": "若孫咸具殺人不眨眼手段。覔一箇半箇作將來種",
    "X69n1359_008:0542a13": "草。呵佛罵祖。猶為不唧[口*留]漢。豈況和泥合水撒土揚",
    "X69n1359_008:0542a14": "沙以當宗眼。無異一牛迹之波擬比滔天之浪。是可",
    "X69n1359_008:0542a15": "得耶。有志之士果不昧最初一步。長時放教冷湫湫",
    "X69n1359_008:0542a16": "地。一旦桶底子脫。歷劫來事頓然現前。不為邪師惑",
    "X69n1359_008:0542a17": "亂。一向硬糾糾地風吹不入水灑不著。它時異日何",
    "X69n1359_008:0542a18": "患不熏天炙地也。不唯符契前百丈大智所示再見",
    "X69n1359_008:0542a19": "馬祖深旨。亦將確然特立大方。又何啻遇大風則止",
    "X69n1359_008:0542a20": "而已矣。",
    "X69n1359_008:0542a21": "示一化士",
    "X69n1359_008:0542a22": "讓祖首起馬駒膏肓之病。示以磨甎打車殺佛之要。",
    "X69n1359_008:0542a23": "所謂差病不假驢駞藥。應平生堅執奉重澳然氷釋。",
    "X69n1359_008:0542a24": "從容父子徵酬。曾無毫髮滲漏。皎然如千日並照。臨",
    "X69n1359_008:0542b01": "機八面超情離見。到出生入死不疑之地。了無生死",
    "X69n1359_008:0542b02": "始終之患。爾後以是傳之百丈。百丈以是傳之黃蘗。",
    "X69n1359_008:0542b03": "黃蘗以是傳之臨濟。臨濟以是傳之三聖。三聖死且",
    "X69n1359_008:0542b04": "喜太平。豈謂興化忍俊不禁。向大覺棒下見徹臨濟",
    "X69n1359_008:0542b05": "在黃蘗處喫棒底意旨。此老故是聽事不真喚鍾作",
    "X69n1359_008:0542b06": "甕。就中奇恠。逮今天下老和尚無不以是褒揚。殺人",
    "X69n1359_008:0542b07": "刀活人劒。乃上古之機鋒。亦今人之樞要。摧魔破執",
    "X69n1359_008:0542b08": "不得不無。其間一箇半箇灑灑落落終不肯坐死水",
    "X69n1359_008:0542b09": "裏。與蝦蟆蚯蚓長歌細吟也。大底抽釘㧞楔解黏去",
    "X69n1359_008:0542b10": "縛手段以壽後世。從今日去斷要箇撲跌不破底點",
    "X69n1359_008:0542b11": "出來與臨濟作種草。俾綿綿亘萬世為祥為瑞為風",
    "X69n1359_008:0542b12": "為雷為雲為雨為殃為害。又豈徒然者哉。",
    "X69n1359_008:0542b13": "示慈修造",
    "X69n1359_008:0542b14": "大丈夫要截生死路頭。應平昔珍蓄諸所有物併須",
    "X69n1359_008:0542b15": "棄之。則六根門頭自然淨躶躶地。一旦瞥去不患生",
    "X69n1359_008:0542b16": "死路頭不斷也。苟不本真實履踐。而欲多知多解為",
    "X69n1359_008:0542b17": "自得之妙。返為知解風所吹增寒壯熱。常時現前鼻",
    "X69n1359_008:0542b18": "塞頭昏無日不作。盖自取之禍非它咎也。大抵少室",
    "X69n1359_008:0542b19": "正傳。直饒徹底悟去。折合到十成絕滲漏處。更禁得",
    "X69n1359_008:0542b20": "惡拳趯。受得沒滋味。過這幾重關了亦未稱平生意",
    "X69n1359_008:0542b21": "在。當知先達拈一機示一境脫羅籠碎窠臼。曾無一",
    "X69n1359_008:0542b22": "針鋒許法與人作道理。尚恐佗時異日妄生節目。搖",
    "X69n1359_008:0542b23": "動學者。將為少室正傳合有恁麼事。殊不知快鷂不",
    "X69n1359_008:0542b24": "打籬邊雀。",
    "X69n1359_008:0542c01": "示宗書記",
    "X69n1359_008:0542c02": "從上佛祖言教如敲門瓦子。事不獲已藉之以為入",
    "X69n1359_008:0542c03": "理之門。年來學者不本宗猷。反以佛祖言教為極則。",
    "X69n1359_008:0542c04": "譬如澄清百千大海棄之唯認一浮漚。是可憐憫者。",
    "X69n1359_008:0542c05": "有祖已來列派扶宗之士。揭示直指之由。初無秋毫",
    "X69n1359_008:0542c06": "許與人領略。其所示祇示當人本法。果能向一念未",
    "X69n1359_008:0542c07": "生時一刀兩段。則到臈月三十日懸崖撒手時。其五",
    "X69n1359_008:0542c08": "欲八風搖撼無門。九有四生収攝無分。所謂真大丈",
    "X69n1359_008:0542c09": "夫事。豈可與數黑豆死漢輩同時而語耶。",
    "X69n1359_008:0542c10": "示感修造",
    "X69n1359_008:0542c11": "學道人圖心要參禪。但參取涅槃堂裏孤燈獨照時",
    "X69n1359_008:0542c12": "禪。切不可立限劑。到幾時幾日什麼時辰決要悟道",
    "X69n1359_008:0542c13": "便是好笑。此禪無病痛。祇貴退步深信得及。高挂鉢",
    "X69n1359_008:0542c14": "囊拗折拄杖。硬却脊梁內同木石外同虗空。驀爾漆",
    "X69n1359_008:0542c15": "桶一脫。五聚十八界蕩然清淨。四生九有類頓時解",
    "X69n1359_008:0542c16": "脫。既見這一條大路了未是休歇處。直到大法洞明。",
    "X69n1359_008:0542c17": "方得真偽邪正一一分曉。謂之無上大自在法王。然",
    "X69n1359_008:0542c18": "後或處山林。或居城市。初無二見。所謂一種平懷泯",
    "X69n1359_008:0542c19": "然自盡。豈不是衲僧門下本分草料。苟道眼不明力",
    "X69n1359_008:0542c20": "量未充。至於逢緣遇境。切要牢捉繩頭勿令犯人苗",
    "X69n1359_008:0542c21": "稼。應須如法弘持。不患己躬大事不明白也。昔僧問",
    "X69n1359_008:0542c22": "巖頭路逢猛虎時如何。巖頭云拶。巖頭好一拶自不",
    "X69n1359_008:0542c23": "知落處。",
    "X69n1359_008:0542c24": "示任化士",
    "X69n1359_008:0543a01": "老南云說妙談玄乃太平之姧賊。行棒行喝為亂世",
    "X69n1359_008:0543a02": "之英雄。英雄姧賊棒喝玄妙皆是長物。誠哉是言也。",
    "X69n1359_008:0543a03": "大凡宗師居正位揭示本法。當如是提持。謂之褒揚",
    "X69n1359_008:0543a04": "殺人刀活人劒。為臨濟種草。苟無箇些子。未免拍盲",
    "X69n1359_008:0543a05": "妄生異端瞎人眼去。是故死心云譬如死人手持利",
    "X69n1359_008:0543a06": "刃截死人頭來呈吾。吾即肯汝。所謂善射者未彀已",
    "X69n1359_008:0543a07": "前中的早不唧[口*留]了也。伶利人聊聞徹骨徹髓。何待",
    "X69n1359_008:0543a08": "曲彔床上老比丘重疊打之遶。大抵參學儻思前顧",
    "X69n1359_008:0543a09": "後則墮坈落塹無疑矣。且如德山臨濟出世弄箇一",
    "X69n1359_008:0543a10": "著子。直是驚天動地。及到衲僧門下不滿一笑。正類",
    "X69n1359_008:0543a11": "學如牛毛得如麟角耳。",
    "X69n1359_008:0543a13": "應菴和尚語錄卷第八"
}