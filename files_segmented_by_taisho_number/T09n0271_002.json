{
    "T09n0271_002:0305c02": "佛說菩薩行方便境界神通變",
    "T09n0271_002:0305c03": "化經卷中",
    "T09n0271_002:0305c05": "宋天竺三藏法師求那跋陀羅譯",
    "T09n0271_002:0305c06": "「文殊師利！如轉輪王小功德成有盡德聚，有",
    "T09n0271_002:0305c07": "貪、有瞋、有癡、有取、有結、有使，是轉輪王，一切",
    "T09n0271_002:0305c08": "無有作怨敵者。所以者何？文殊師利！是轉輪",
    "T09n0271_002:0305c09": "王無有諍惱。文殊師利！豈況如來轉大法輪，",
    "T09n0271_002:0305c10": "無量大智，功德莊嚴具足成就，得無斷大悲，",
    "T09n0271_002:0305c11": "遊行無漏法虛空中，七助菩提法寶成就，",
    "T09n0271_002:0305c12": "以不忘法，轉大法輪，外有諍訟諸怨敵怖，無",
    "T09n0271_002:0305c13": "有是處。文殊師利當知！若見此佛剎土外道",
    "T09n0271_002:0305c14": "出家，汝善男子當知，一切安住一道，所謂佛",
    "T09n0271_002:0305c15": "道。文殊師利！喻諸禽獸無力能住師子王前。",
    "T09n0271_002:0305c16": "如是文殊師利！諸外道出家無能便入如",
    "T09n0271_002:0305c17": "來境界，亦不能與如來諍論，大人師子，持",
    "T09n0271_002:0305c18": "於十力，得四無畏，在其前吼，無有是處，惟除",
    "T09n0271_002:0305c19": "如來之所加持。文殊師利！喻日宮出放光明",
    "T09n0271_002:0305c20": "網，一切螢火皆悉隱蔽，一切珍寶火光星宿",
    "T09n0271_002:0305c21": "悉無照明。如是文殊師利！無上如來大日宮",
    "T09n0271_002:0305c22": "出時，放大智光明，諸外道出家皆悉隱蔽，無",
    "T09n0271_002:0305c23": "有照明。文殊師利！喻勝鐵王隨其地分所出",
    "T09n0271_002:0305c24": "之處，一切諸鐵無有住者，以諸鐵聚不共相",
    "T09n0271_002:0305c25": "故。如是文殊師利！若有佛土有佛出世，當知",
    "T09n0271_002:0305c26": "一切諸外道等無出家行。何以故？不共相佛",
    "T09n0271_002:0305c27": "出於世故。文殊師利！喻如意寶王隨所出處，",
    "T09n0271_002:0305c28": "不生一切偽摩尼寶。如是文殊師利！如來大",
    "T09n0271_002:0305c29": "智寶所出處，當知是處不出外道。文殊師利！",
    "T09n0271_002:0306a01": "喻如寶性有出閻浮檀金之處，是處不出下",
    "T09n0271_002:0306a02": "賤銅等。如是文殊師利！若有世界有佛出世，",
    "T09n0271_002:0306a03": "是處不出一切外道。文殊師利！當知方便隨",
    "T09n0271_002:0306a04": "佛出處，不應出諸外道出家。文殊師利！汝今",
    "T09n0271_002:0306a05": "當知，如來受持不可思議方便境界，以是緣",
    "T09n0271_002:0306a06": "故，此佛剎土現諸一切外道出家。所以者何？",
    "T09n0271_002:0306a07": "一切外道上首，皆是住於不可思議解脫，從",
    "T09n0271_002:0306a08": "般若波羅蜜出，遊戲方便，亦不捨離念佛、法、",
    "T09n0271_002:0306a09": "僧，教化眾生到於彼岸，如來受持化眾生故。」",
    "T09n0271_002:0306a10": "說是法時，八千天子依聲聞乘者，聞說一乘，",
    "T09n0271_002:0306a11": "發於無上正真道心；五百比丘得一乘燈三",
    "T09n0271_002:0306a12": "昧，千二百菩薩，得無生法忍。普此三千大千",
    "T09n0271_002:0306a13": "世界六種震動，天於空中雨天青、黃、赤、白蓮",
    "T09n0271_002:0306a14": "華，雨天末栴檀，於佛之前，百千天子，住虛",
    "T09n0271_002:0306a15": "空中，發聲唱呼，天衣空中而自迴轉。諸天作",
    "T09n0271_002:0306a16": "樂說如是言：「本未曾聞是經出世。世尊，令此",
    "T09n0271_002:0306a17": "經典久行於閻浮提，八百比丘、比丘尼，脫優",
    "T09n0271_002:0306a18": "多羅僧以奉上佛。」爾時世尊，欲重宣此義，而",
    "T09n0271_002:0306a19": "說偈言：",
    "T09n0271_002:0306a20": "「方便境界不思議，　　文殊師利當知我；",
    "T09n0271_002:0306a21": "我精練時覺菩提，　　我又示現如此時，",
    "T09n0271_002:0306a22": "時節過咎我所無，　　常恒有於妙法時，",
    "T09n0271_002:0306a23": "眾生聞我法過度，　　眾生過患我所無。",
    "T09n0271_002:0306a24": "精練劫殘功德物，　　精練福田淨無垢；",
    "T09n0271_002:0306a25": "我精練時得菩提，　　是故知我無有濁。",
    "T09n0271_002:0306a26": "我已從久多億劫，　　成就無量佛智慧，",
    "T09n0271_002:0306a27": "如我得道命亦爾，　　於是中間無滅度。",
    "T09n0271_002:0306a28": "我方便現示滅度，　　有常想故示無常，",
    "T09n0271_002:0306a29": "我今示現於餘殘，　　我壽命等未來劫。",
    "T09n0271_002:0306b01": "我惟一乘一滅度，　　我差別乘不可得，",
    "T09n0271_002:0306b02": "作如是三說三乘，　　當知方便之境界。",
    "T09n0271_002:0306b03": "有懈怠心及小心，　　聞即生於驚怖畏，",
    "T09n0271_002:0306b04": "為是等故示三乘，　　惟有一乘無有二。",
    "T09n0271_002:0306b05": "我隨欲於法者說，　　入於佛道法事故，",
    "T09n0271_002:0306b06": "以是一乘演說三，　　然於此乘無傷損。",
    "T09n0271_002:0306b07": "如巧智度到彼岸，　　以是智示現於三，",
    "T09n0271_002:0306b08": "世尊亦爾知勝法，　　以是一乘演說三。",
    "T09n0271_002:0306b09": "等心調御諸眾生，　　我都無有於異想，",
    "T09n0271_002:0306b10": "我意喜敬於下乘，　　我則有於慳悋咎。",
    "T09n0271_002:0306b11": "紺琉璃寶眾寶上，　　隨其所在住止處，",
    "T09n0271_002:0306b12": "一切皆同作一色，　　而是紺色無差別。",
    "T09n0271_002:0306b13": "調御智寶亦如是，　　一切佛土普放光，",
    "T09n0271_002:0306b14": "一切眾生作一色，　　菩提心色無差別。",
    "T09n0271_002:0306b15": "猶如小火之所燒，　　漸漸增長成大焰，",
    "T09n0271_002:0306b16": "聲聞智焰亦如是，　　斯亦放佛功德光。",
    "T09n0271_002:0306b17": "須彌山王歸向者，　　以威德故同一色，",
    "T09n0271_002:0306b18": "歸依十力亦如是，　　柔忍者得菩提色。",
    "T09n0271_002:0306b19": "喻如一切眾蜂口，　　採拾種種眾淨妙，",
    "T09n0271_002:0306b20": "一切眾物共和合，　　皆悉作於一蜜相。",
    "T09n0271_002:0306b21": "知世讚世亦如是，　　示現作於三乘已，",
    "T09n0271_002:0306b22": "一切白淨和合已，　　作菩提想無異想。",
    "T09n0271_002:0306b23": "轉輪人王無憂惱，　　無有餘方怨敵故，",
    "T09n0271_002:0306b24": "我以法界普告勅，　　云何當有外道界？",
    "T09n0271_002:0306b25": "猶如日宮初出時，　　隱蔽螢火諸星宿，",
    "T09n0271_002:0306b26": "智慧宮出亦如是，　　蔽諸外道無明照。",
    "T09n0271_002:0306b27": "隨有勝鐵所住處，　　一切餘鐵無能行，",
    "T09n0271_002:0306b28": "若有國土如來行，　　是處無有外道行。",
    "T09n0271_002:0306b29": "隨有金玉所出處，　　是處不出生餘銅，",
    "T09n0271_002:0306c01": "若有剎土證菩提，　　是處不雜外道眾。",
    "T09n0271_002:0306c02": "意珠偽珠不和雜，　　過去未來亦不雜，",
    "T09n0271_002:0306c03": "佛寶外道亦如是，　　一剎土中常不雜。",
    "T09n0271_002:0306c04": "禪定神通忍自在，　　一切智門此外道，",
    "T09n0271_002:0306c05": "慧方便行智慧者，　　示現種種諸變化。",
    "T09n0271_002:0306c06": "聞於方便境界已，　　爾時佛子甚歡喜，",
    "T09n0271_002:0306c07": "生於慶樂喜無量，　　散華供養於調御，",
    "T09n0271_002:0306c08": "此地六種大震動，　　空中伎樂而鼓作，",
    "T09n0271_002:0306c09": "億天虛空中合掌，　　讚言善哉調御說。」",
    "T09n0271_002:0306c10": "說此偈時，薩遮尼乾子與八十億諸尼乾俱，",
    "T09n0271_002:0306c11": "從南方次第遊行於諸國界，向優禪尼大城",
    "T09n0271_002:0306c12": "之所，百千大眾圍遶莊嚴唱叫喚呼。爾時旃",
    "T09n0271_002:0306c13": "茶鉢樹提王，遙見薩遮尼乾子來，於是薩",
    "T09n0271_002:0306c14": "遮，生愛樂心，生清淨心，與諸大臣內宮眷屬，",
    "T09n0271_002:0306c15": "國土人民，子息四兵，大王威德，大王神力，百",
    "T09n0271_002:0306c16": "千滿瓨以用莊嚴；鼓百千伎樂，擎幢幡寶蓋",
    "T09n0271_002:0306c17": "以為莊嚴，即出往迎薩遮尼乾。爾時薩遮尼",
    "T09n0271_002:0306c18": "乾子，遙見旃茶鉢樹提王，柔軟愛語：「善來大",
    "T09n0271_002:0306c19": "王！汝國界中無有怨敵相逼切也，無有病患",
    "T09n0271_002:0306c20": "苦惱熱也。是國臣屬諸伎卒，惡不肖之人，",
    "T09n0271_002:0306c21": "守羅關稅，是等不亂壞國土不？大王！汝國",
    "T09n0271_002:0306c22": "沙門諸婆羅門安樂行不？大王！汝常安法治",
    "T09n0271_002:0306c23": "理國不？大王！不應害於眾生獵張魚捕逼",
    "T09n0271_002:0306c24": "諸眾生。何以故？大王當知！一切眾生皆悉愛",
    "T09n0271_002:0306c25": "命。是故大王！應受不殺，不應偷奪，於自國封",
    "T09n0271_002:0306c26": "應生知足，不應邪婬自足妻色，終不妄語真",
    "T09n0271_002:0306c27": "實而言，不應兩舌有異言說，不應惡口常柔",
    "T09n0271_002:0306c28": "軟語，不應綺語隨所念語，於他財封勿生貪",
    "T09n0271_002:0306c29": "心。大王！應當離於瞋恚，以慈莊嚴於身、口、意。",
    "T09n0271_002:0307a01": "大王！不應生於邪見，行聖正見。大王！汝今不",
    "T09n0271_002:0307a02": "應放逸，善觀無常。大王當知！壽命短促速至",
    "T09n0271_002:0307a03": "他世。大王！汝今應怖畏後世，應信業報。」重說",
    "T09n0271_002:0307a04": "勝偈：",
    "T09n0271_002:0307a05": "「人主常應不放逸，　　護持境土不放逸；",
    "T09n0271_002:0307a06": "若放逸者墮惡道，　　若不放逸生善道。",
    "T09n0271_002:0307a07": "亦莫抂斷眾生命，　　一切眾生愛壽命；",
    "T09n0271_002:0307a08": "慧者不應害眾生，　　愛護眾生如己身。",
    "T09n0271_002:0307a09": "常應遠離於偷盜，　　常不應說於妄語，",
    "T09n0271_002:0307a10": "常應護持實言誓，　　大王當來生善趣。",
    "T09n0271_002:0307a11": "所說言語耳樂聞，　　不應說強麁惡語，",
    "T09n0271_002:0307a12": "常應愛語柔軟語，　　大王不應說兩舌，",
    "T09n0271_002:0307a13": "人主不應說綺語，　　有所言說隨順說；",
    "T09n0271_002:0307a14": "離於瞋恚過患惡，　　如大象王生善道。",
    "T09n0271_002:0307a15": "王不應行於邪婬，　　於他妻女離欲心，",
    "T09n0271_002:0307a16": "於自妻色常知足，　　汝當來生於善道。",
    "T09n0271_002:0307a17": "大王不應懷於見，　　當安住於妙善見；",
    "T09n0271_002:0307a18": "當修行於如是法，　　大王受天娛樂樂。",
    "T09n0271_002:0307a19": "持戒沙門婆羅門，　　及孝順供於父母，",
    "T09n0271_002:0307a20": "得遠離於惡道已，　　當受天中歡喜樂。」",
    "T09n0271_002:0307a21": "是薩遮尼乾子，以此不放逸法，勸鉢樹提王",
    "T09n0271_002:0307a22": "已。爾時栴茶鉢樹提王，向薩遮尼乾子，說",
    "T09n0271_002:0307a23": "於愛軟安樂之語，自言：「不作如是之事，汝",
    "T09n0271_002:0307a24": "婆羅門可至我家。何以故？我今請汝及諸眷",
    "T09n0271_002:0307a25": "屬，欲設飯食。」尼乾子言：「善哉，善哉！當如是",
    "T09n0271_002:0307a26": "作。何以故？大王！我來道遠飢乏所須，大王如",
    "T09n0271_002:0307a27": "是，如汝所請。」爾時大王，在薩遮尼乾子眷屬",
    "T09n0271_002:0307a28": "後行，前入王宮，入已薩遮尼乾坐御座，餘諸",
    "T09n0271_002:0307a29": "尼乾隨次而坐。爾時彼王善心恭敬手自料",
    "T09n0271_002:0307b01": "理，薩遮尼乾及其眷屬，食充足已。爾時此王",
    "T09n0271_002:0307b02": "如是思惟：「我今當少問是薩遮尼乾子，於如",
    "T09n0271_002:0307b03": "來所有信敬不？」王思是已，取小卑床，坐於薩",
    "T09n0271_002:0307b04": "遮尼乾子前，作如是言：「婆羅門！我欲少論，若",
    "T09n0271_002:0307b05": "聽許者，我當問汝，汝為我說。」薩遮尼乾語大",
    "T09n0271_002:0307b06": "王言：「隨汝所欲自恣而問，我當善答悅可汝",
    "T09n0271_002:0307b07": "心。」王聞聽已，問言：「婆羅門！世眾生中頗有",
    "T09n0271_002:0307b08": "眾生慧者明了無亂心智，然有過耶？」薩遮答",
    "T09n0271_002:0307b09": "言：「實有，大王！」王又問言：「婆羅門！此是誰也？」",
    "T09n0271_002:0307b10": "薩遮答言：「跋沙婆羅門是。」王又問言：「跋沙婆",
    "T09n0271_002:0307b11": "羅門有何過耶？」薩遮答言：「跋沙婆羅門，善瞻",
    "T09n0271_002:0307b12": "星曆，善知節會，善學唱說，善知月蝕，善知地",
    "T09n0271_002:0307b13": "動，善知豐儉，善知世俗會，善學瞻相，然實",
    "T09n0271_002:0307b14": "邪婬愛他妻婦。大王！慧人不應行於邪婬。何",
    "T09n0271_002:0307b15": "以故？大王！行邪婬者，現世來世得大苦法，乃",
    "T09n0271_002:0307b16": "至天人之所呵責。」如說偈言：",
    "T09n0271_002:0307b17": "「貪欲他婦女，　　不護惡境界；",
    "T09n0271_002:0307b18": "不足自妻色，　　世所有呵責。」",
    "T09n0271_002:0307b19": "王言：「婆羅門！世眾生中復有眾生慧者明了",
    "T09n0271_002:0307b20": "無亂心智，然有過耶？」薩遮答言：「實有，大王。」王",
    "T09n0271_002:0307b21": "言：「誰是？」薩遮答言：「此頗羅墮婆羅門是慧者",
    "T09n0271_002:0307b22": "明了知時非時，彼有過患。」王又問言：「有何過",
    "T09n0271_002:0307b23": "耶？」答言：「大王！此婆羅門多所睡眠。大王！慧",
    "T09n0271_002:0307b24": "者不應多於睡眠。何以故？大王！睡眠退失世",
    "T09n0271_002:0307b25": "出世法若智若斷。」如說偈言：",
    "T09n0271_002:0307b26": "「若多樂睡眠，　　懈怠所覆蔽，",
    "T09n0271_002:0307b27": "睡眠放逸覆，　　凡夫退諸利。」",
    "T09n0271_002:0307b28": "王復問言：「婆羅門！世眾生中復有眾生成就",
    "T09n0271_002:0307b29": "如是諸法然有過耶？」薩遮答言：「實有，大王。」王",
    "T09n0271_002:0307c01": "言：「誰是？」答言：「大王，黑王子是。」王又問言：「是",
    "T09n0271_002:0307c02": "黑王子有何過耶？」答言：「大王！多於嫉妬。大",
    "T09n0271_002:0307c03": "王！慧者不應多於嫉妬。何以故？大王！若得成",
    "T09n0271_002:0307c04": "就於封邑，行於嫉妬，是人封邑不得堅牢，空",
    "T09n0271_002:0307c05": "手而死，死已便墮於餓鬼界。」如說偈言：",
    "T09n0271_002:0307c06": "「嫉妬覆蔽心，　　彼人成封邑，",
    "T09n0271_002:0307c07": "彼有空手死，　　墮在餓鬼界。」",
    "T09n0271_002:0307c08": "王又問言：「復有眾生成就如是上功德法，有",
    "T09n0271_002:0307c09": "過患耶？」薩遮答言：「實有，大王！」王言：「誰是？」答",
    "T09n0271_002:0307c10": "言：「大王！此吉軍王子是。」王又問言：「吉軍王子",
    "T09n0271_002:0307c11": "有何過耶？」答言：「大王！是吉軍王子甚嬉殺",
    "T09n0271_002:0307c12": "生。大王！慧者不應好嬉殺生。何以故？殺生",
    "T09n0271_002:0307c13": "短壽，當墮地獄餓鬼畜生。」如說偈言：",
    "T09n0271_002:0307c14": "「人王殺生者，　　少力及短命，",
    "T09n0271_002:0307c15": "命終墮地獄，　　是故不害生。」",
    "T09n0271_002:0307c16": "王又問言：「婆羅門復有眾生慧者明了無亂",
    "T09n0271_002:0307c17": "心智，有過患耶？」薩遮答言：「實有，大王！」王言：「誰",
    "T09n0271_002:0307c18": "是？」答言：「大王！此即無畏王子是也。」王又問",
    "T09n0271_002:0307c19": "言：「無畏王子有何過耶？」答言：「大王！多悲愍",
    "T09n0271_002:0307c20": "他。大王！慧者不應多悲愍他。何以故？大王！",
    "T09n0271_002:0307c21": "多悲愍他，若自在者，是國多賊，難可降伏，",
    "T09n0271_002:0307c22": "多有過患。」如說偈言：",
    "T09n0271_002:0307c23": "「多悲愍於他，　　若人自在者，",
    "T09n0271_002:0307c24": "不能降伏是，　　不能執短己。」",
    "T09n0271_002:0307c25": "王又問言：「頗眾生中復有眾生慧者慧讚，有",
    "T09n0271_002:0307c26": "過患耶？」薩遮答言：「實有，大王。」王言：「誰是？」答",
    "T09n0271_002:0307c27": "言：「大王！此天力王子是，慧者慧讚，然實有過。」",
    "T09n0271_002:0307c28": "王言：「婆羅門！天力王子有何過耶？」答言：「大王！",
    "T09n0271_002:0307c29": "天力王子飲酒放逸。大王！慧者不應多飲酒",
    "T09n0271_002:0308a01": "也。何以故？大王！酒多失念障礙上義，亦失於",
    "T09n0271_002:0308a02": "世及出世義。」如說偈言：",
    "T09n0271_002:0308a03": "「常作放逸，　　一切王事，　　酒放逸蔽，",
    "T09n0271_002:0308a04": "退出世義。」",
    "T09n0271_002:0308a05": "王又問言：「婆羅門！復有眾生慧者慧讚，有過",
    "T09n0271_002:0308a06": "患耶？」薩遮答言：「實有，大王！」王言：「誰是？」答言：",
    "T09n0271_002:0308a07": "「大王！此天勳王子是，慧者慧讚，然有過患。」",
    "T09n0271_002:0308a08": "王言：「婆羅門！天勳王子有何過患？」答言：「大",
    "T09n0271_002:0308a09": "王！天勳王子長思慮過。大王！慧者不應有",
    "T09n0271_002:0308a10": "長思慮。何以故？大王！長思慮者妨廢失利，令",
    "T09n0271_002:0308a11": "重事起不得寂靜。是故，大王！大聰慧者不應",
    "T09n0271_002:0308a12": "長思。」如說偈言：",
    "T09n0271_002:0308a13": "「若有長思慮，　　事失不吉利，",
    "T09n0271_002:0308a14": "以是善莊嚴，　　妨廢發意事。」",
    "T09n0271_002:0308a15": "王又問言：「薩遮！復有眾生慧者慧讚，有過患",
    "T09n0271_002:0308a16": "耶？」薩遮答言：「實有，大王！」王言：「誰是？」答言：「大",
    "T09n0271_002:0308a17": "王！此大軍王子是，慧者慧讚，然有過患。」王又",
    "T09n0271_002:0308a18": "問言：「大軍王子有何過耶？」答言：「大王！有大慳",
    "T09n0271_002:0308a19": "惡覆蔽之過，劫奪他財。大王！慧者不應有大",
    "T09n0271_002:0308a20": "慳惡。」如說偈言：",
    "T09n0271_002:0308a21": "「若人主有慳，　　得封不知足，",
    "T09n0271_002:0308a22": "是所聚集財，　　至他世憂愁。」",
    "T09n0271_002:0308a23": "王又問言：「薩遮！復有慧者慧讚，然有過患？」薩",
    "T09n0271_002:0308a24": "遮答言：「實有，大王！」王言：「誰是？」答言：「大王！波",
    "T09n0271_002:0308a25": "斯匿王，慧者慧讚，然有過患。」王言：「婆羅門！波",
    "T09n0271_002:0308a26": "斯匿王有何過患？」答言：「大王！波斯匿王有多",
    "T09n0271_002:0308a27": "食過。大王！夫有慧者不應多食。何以故？大",
    "T09n0271_002:0308a28": "王！若有多食，懶怠身重所食難消。」如說偈",
    "T09n0271_002:0308a29": "言：",
    "T09n0271_002:0308b01": "「人主多食，　　懶怠身重，　　又損覺知，",
    "T09n0271_002:0308b02": "顏狀不鮮。」",
    "T09n0271_002:0308b03": "王又問言：「婆羅門！世眾生中復有慧者慧讚，",
    "T09n0271_002:0308b04": "然有過患？」薩遮答言：「實有，大王！」王言：「誰是？」",
    "T09n0271_002:0308b05": "答言：「大王！汝是。世間慧者慧讚，汝亦有過。」王",
    "T09n0271_002:0308b06": "言：「婆羅門！我有何過？」答言：「大王！汝多暴虐",
    "T09n0271_002:0308b07": "惡性卒急麁獷無慈。大王！夫有慧者不應",
    "T09n0271_002:0308b08": "麁暴，若慧者麁暴，人不多附，乃至父母亦",
    "T09n0271_002:0308b09": "不適意，況餘眾生。大王！若聰慧者不應麁",
    "T09n0271_002:0308b10": "暴。大王！有慧之人應深長思。」如說偈言：",
    "T09n0271_002:0308b11": "「若有麁暴，　　不長覺思，　　必有呵責，",
    "T09n0271_002:0308b12": "無人親附。」",
    "T09n0271_002:0308b13": "爾時栴茶鉢樹提王，面聞自過，瞋恚忿惱，不",
    "T09n0271_002:0308b14": "適其意，不能忍耐。語薩遮尼乾子言：「汝應於",
    "T09n0271_002:0308b15": "是大眾之中呵責我耶？」以瞋恚故，勅令斬",
    "T09n0271_002:0308b16": "殺。爾時薩遮驚怖，向王說如是言：「大王！不應",
    "T09n0271_002:0308b17": "作是卒暴，施我無畏，聽我所白。」王言：「與汝無",
    "T09n0271_002:0308b18": "畏，汝欲何說？」「大王！我亦有過，我王面前說王",
    "T09n0271_002:0308b19": "過惡，言多暴虐，惡性卒急，麁獷無慈，如實",
    "T09n0271_002:0308b20": "而說。大王！慧者不應於一切時說他實事。大",
    "T09n0271_002:0308b21": "王！慧者應當知時非時。何以故？大王！如實說",
    "T09n0271_002:0308b22": "他，多不適意，人不親附，無慧者呵。」如說偈",
    "T09n0271_002:0308b23": "言：",
    "T09n0271_002:0308b24": "「如實說人王，　　凡夫者所毀，",
    "T09n0271_002:0308b25": "是以智慧者，　　思量然後說。」",
    "T09n0271_002:0308b26": "爾時此王歎言善說，復重問論：「婆羅門！世眾",
    "T09n0271_002:0308b27": "生中，頗有眾生慧者明了，無亂心智，無過咎",
    "T09n0271_002:0308b28": "耶？」薩遮答言：「實有，大王！」王言：「誰是？」答言：「大",
    "T09n0271_002:0308b29": "王！此沙門瞿曇，是釋王種釋種出家，如我等",
    "T09n0271_002:0308c01": "所瞻，彼無過咎。其種貴故無有過咎，生於轉",
    "T09n0271_002:0308c02": "輪王種姓故，無有過咎。不生廝下種姓中",
    "T09n0271_002:0308c03": "故，無有過咎。釋種生故，無有過咎。色貌威德",
    "T09n0271_002:0308c04": "極端嚴故，無有過咎。相好莊嚴故，無有過咎。",
    "T09n0271_002:0308c05": "以是義故，無有過咎。是釋瞿曇若不出家，當",
    "T09n0271_002:0308c06": "作於大轉輪王，七寶成就：所謂輪寶、象寶、馬",
    "T09n0271_002:0308c07": "寶、摩尼寶、女寶、藏臣寶、主兵寶，千子具足勇",
    "T09n0271_002:0308c08": "健端正，能壞他眾，亦皆成就轉輪王相，於四",
    "T09n0271_002:0308c09": "天下統領自在。正法之王，兵仗不用，正法",
    "T09n0271_002:0308c10": "治國。既出家已，苦行六年，日日食於一麻一",
    "T09n0271_002:0308c11": "米，坐菩提樹降伏魔眾。既降伏已，一念心慧，",
    "T09n0271_002:0308c12": "如所知，如所得，如所觸，如所覺，如所證，一",
    "T09n0271_002:0308c13": "切覺知，無有眾生與等等者，何況有勝。是沙",
    "T09n0271_002:0308c14": "門瞿曇無有等者，故無過咎。何以故？大",
    "T09n0271_002:0308c15": "王！是沙門瞿曇家種無等，端正威德無與等",
    "T09n0271_002:0308c16": "者，智慧威德無與等者，是故無過。」如說偈",
    "T09n0271_002:0308c17": "言：",
    "T09n0271_002:0308c18": "「持於三十二相好，　　出生釋種人師子，",
    "T09n0271_002:0308c19": "是淨飯王之太子，　　世尊一切智無咎。」",
    "T09n0271_002:0308c20": "薩遮尼乾子如是說已，鉢樹提王言：「大婆羅",
    "T09n0271_002:0308c21": "門！汝今當說，何等是如來三十二大丈夫相？」",
    "T09n0271_002:0308c22": "婆羅門言：「我今當說。」王言：「何謂也？」「大王！是",
    "T09n0271_002:0308c23": "沙門瞿曇，善安跱立，足下平滿，輪輻圓足，手",
    "T09n0271_002:0308c24": "足柔軟，指長𦟛䑎，手足網鞔。是沙門瞿",
    "T09n0271_002:0308c25": "曇，足跟𦟛平，足骨鉤鎖。是沙門瞿曇，其𨄔",
    "T09n0271_002:0308c26": "鹿𨄔。是沙門瞿曇，其身端正。是沙門瞿曇，",
    "T09n0271_002:0308c27": "陰藏隱密。是沙門瞿曇，其毛一一右旋。是沙",
    "T09n0271_002:0308c28": "門瞿曇，毛悉上靡。是沙門瞿曇，其髮紺青。是",
    "T09n0271_002:0308c29": "沙門瞿曇，皮膚金色極上細軟。是沙門瞿曇，",
    "T09n0271_002:0309a01": "七處圓滿。是沙門瞿曇，身體𦟛滿。是沙門瞿",
    "T09n0271_002:0309a02": "曇，極好支節。是沙門瞿曇。身不逶迤。是沙",
    "T09n0271_002:0309a03": "門瞿曇，身極長廣。是沙門瞿曇，周身團圓如",
    "T09n0271_002:0309a04": "尼拘陀樹。是沙門瞿曇，身如師子王。是沙門",
    "T09n0271_002:0309a05": "瞿曇，具四十齒。是沙門瞿曇，其齒密緻。是沙",
    "T09n0271_002:0309a06": "門瞿曇，牙齒齊平。是沙門瞿曇，牙齒鮮白。是",
    "T09n0271_002:0309a07": "沙門瞿曇，得上勝味。是沙門瞿曇，其舌廣長。",
    "T09n0271_002:0309a08": "是沙門瞿曇，有梵音聲。是沙門瞿曇，眴則俱",
    "T09n0271_002:0309a09": "眴。是沙門瞿曇，其目紺青。是沙門瞿曇，白毫",
    "T09n0271_002:0309a10": "相具。是沙門瞿曇，其頂有髻。大王！是沙門瞿",
    "T09n0271_002:0309a11": "曇，具三十二大丈夫相，以是義故，無有過咎。」",
    "T09n0271_002:0309a12": "如說偈言：",
    "T09n0271_002:0309a13": "「出生釋種頂有髻，　　其髮紺青而右旋，",
    "T09n0271_002:0309a14": "目如青蓮牛王眴，　　是故世尊無過咎。",
    "T09n0271_002:0309a15": "迦陵頻伽梵音聲，　　其舌長廣淨鮮薄，",
    "T09n0271_002:0309a16": "人中世尊齒齊密，　　含齒四十而白淨，",
    "T09n0271_002:0309a17": "一切世人及諸天，　　瞻覩其美皆歡喜。",
    "T09n0271_002:0309a18": "佛世尊舌遍覆面，　　是故眾生無與等，",
    "T09n0271_002:0309a19": "一切眾味悉和集，　　世尊舌相之所出，",
    "T09n0271_002:0309a20": "一切眾味作一味，　　是故世尊無過咎。",
    "T09n0271_002:0309a21": "如師子身頻婆脣，　　其肩端嚴廣滿好，",
    "T09n0271_002:0309a22": "世尊身如尼拘樹，　　周匝團圓善安住。",
    "T09n0271_002:0309a23": "世尊莊嚴身端直，　　人師子身極長廣，",
    "T09n0271_002:0309a24": "七處旋滿無與等，　　上妙金色善鮮淨。",
    "T09n0271_002:0309a25": "人師子毛而上靡，　　其體皮膚極細軟，",
    "T09n0271_002:0309a26": "其髻各各合螺成，　　是故眾生無與等。",
    "T09n0271_002:0309a27": "又師子跱不曲垂，　　陰藏隱密如馬王，",
    "T09n0271_002:0309a28": "髀𦟛圓滿鹿王𨄔，　　其誰瞻視不歡喜。",
    "T09n0271_002:0309a29": "世尊手足有網曼，　　其指纖長赤銅爪，",
    "T09n0271_002:0309b01": "足跟𦟛平鉤鎖骨，　　足下平滿無高下。",
    "T09n0271_002:0309b02": "世尊手足莊柔軟，　　纖長指普有輪相，",
    "T09n0271_002:0309b03": "人尊足安而平跱，　　履行地時不傾動。",
    "T09n0271_002:0309b04": "無與等者如是相，　　世燈如是善莊嚴，",
    "T09n0271_002:0309b05": "處在大眾甚尊妙，　　猶如月王處眾星。",
    "T09n0271_002:0309b06": "是大丈夫色如是，　　世尊為世作燈明，",
    "T09n0271_002:0309b07": "何況其餘無漏法，　　以是法故自然覺。",
    "T09n0271_002:0309b08": "「大王！是沙門瞿曇，其色尊妙，一切眾生無與",
    "T09n0271_002:0309b09": "等者，以是義故無有過咎。大王！是沙門瞿曇",
    "T09n0271_002:0309b10": "大慈力成，於諸眾生其心無礙，常行大慈無",
    "T09n0271_002:0309b11": "礙無著，自然普到一切世界入諸眾生。大",
    "T09n0271_002:0309b12": "王！如摩尼寶能清濁水，寶性淨故，能令一切",
    "T09n0271_002:0309b13": "濁水清淨。大王！沙門瞿曇亦復如是，內清淨",
    "T09n0271_002:0309b14": "故，能淨一切眾生結使濁污淤泥，是故無過。」",
    "T09n0271_002:0309b15": "如說偈言：",
    "T09n0271_002:0309b16": "「慈心普遍世，　　三世諸世界；",
    "T09n0271_002:0309b17": "一切眾生心，　　一切智普慈。",
    "T09n0271_002:0309b18": "無處不普至，　　是慈無與等；",
    "T09n0271_002:0309b19": "普覆虛空界，　　一切智無過。",
    "T09n0271_002:0309b20": "善淨摩尼寶，　　能淨淤濁水；",
    "T09n0271_002:0309b21": "世尊淨諸有，　　淨眾生結垢。",
    "T09n0271_002:0309b22": "「大王！是沙門瞿曇，成三十二大悲之行。何等",
    "T09n0271_002:0309b23": "三十二？見世眾生沒愚癡闇，是沙門瞿曇，於",
    "T09n0271_002:0309b24": "是眾生行於大悲。見世眾生在大無明㲉，是",
    "T09n0271_002:0309b25": "沙門瞿曇，於是眾生行於大悲。見世眾生墮",
    "T09n0271_002:0309b26": "在於大生死輪迴，是沙門瞿曇，於是眾生行",
    "T09n0271_002:0309b27": "於大悲。見世眾生常勤行於不善寂法，是沙",
    "T09n0271_002:0309b28": "門瞿曇，於是眾生行於大悲。見世眾生隨於",
    "T09n0271_002:0309b29": "大流順流而去，是沙門瞿曇，於是眾生而起",
    "T09n0271_002:0309c01": "大悲。見世眾生墮於大山大苦逼切，是沙門",
    "T09n0271_002:0309c02": "瞿曇，於是眾生而起大悲。見世眾生離於聖",
    "T09n0271_002:0309c03": "道墮於邪道，是沙門瞿曇，於是眾生而起大",
    "T09n0271_002:0309c04": "悲。見世眾生閉大牢獄自然纏縛，是沙門瞿",
    "T09n0271_002:0309c05": "曇，於是眾生而起大悲。見世眾生貪於色、聲、",
    "T09n0271_002:0309c06": "香、味、觸故無厭無滿，是沙門瞿曇，於是眾生",
    "T09n0271_002:0309c07": "而起大悲。見世眾生是愛奴僕常繫屬他，是",
    "T09n0271_002:0309c08": "沙門瞿曇，於是眾生而起大悲。見世眾生老",
    "T09n0271_002:0309c09": "死逼切羸劣困悴，是沙門瞿曇，於是眾生而",
    "T09n0271_002:0309c10": "起大悲。見世眾生常病逼切，是沙門瞿曇，於",
    "T09n0271_002:0309c11": "是眾生而起大悲。見世眾生為三火燒常觸",
    "T09n0271_002:0309c12": "燋熾，是沙門瞿曇，於是眾生而起大悲。見世",
    "T09n0271_002:0309c13": "眾生下纏所纏增長生死，是沙門瞿曇，於是",
    "T09n0271_002:0309c14": "眾生而起大悲。見世眾生心常驚怖，是沙門",
    "T09n0271_002:0309c15": "瞿曇，於是眾生而起大悲。見世眾生貪嗜少",
    "T09n0271_002:0309c16": "味不見過患，是沙門瞿曇，於是眾生而起大",
    "T09n0271_002:0309c17": "悲。見世眾生久眠放逸，是沙門瞿曇，於是眾",
    "T09n0271_002:0309c18": "生而起大悲。見世眾生墮大飢餓常互相害，",
    "T09n0271_002:0309c19": "是沙門瞿曇，於是眾生而起大悲。見世眾生",
    "T09n0271_002:0309c20": "常在衰損互相劫奪，是沙門瞿曇，於是眾生",
    "T09n0271_002:0309c21": "而起大悲。見世眾生無明所盲常不明了，是",
    "T09n0271_002:0309c22": "沙門瞿曇，於是眾生而起大悲。見世眾生共",
    "T09n0271_002:0309c23": "相鬪諍惱亂不息，是沙門瞿曇，於是眾生而",
    "T09n0271_002:0309c24": "起大悲。見世眾生如芒草滋萁，是沙門瞿",
    "T09n0271_002:0309c25": "曇，於是眾生而起大悲。見世眾生不淨交會",
    "T09n0271_002:0309c26": "離於清淨，是沙門瞿曇，於是眾生而起大悲。",
    "T09n0271_002:0309c27": "見世眾生行於諸難離於無難，是沙門瞿曇，",
    "T09n0271_002:0309c28": "於是眾生而起大悲。見世眾生多於疑惑著",
    "T09n0271_002:0309c29": "諸邪見，是沙門瞿曇，於是眾生而起大悲。見",
    "T09n0271_002:0310a01": "世眾生如兜羅華依種種見，是沙門瞿曇，於",
    "T09n0271_002:0310a02": "是眾生而起大悲。見世眾生想心見倒，無常",
    "T09n0271_002:0310a03": "常想，苦有樂想，不淨淨想，無我我想，是沙門",
    "T09n0271_002:0310a04": "瞿曇，於是眾生而起大悲。見世眾生擔負重",
    "T09n0271_002:0310a05": "擔常受苦乏，是沙門瞿曇，於是眾生而起大",
    "T09n0271_002:0310a06": "悲。見世眾生依止羸劣不堅牢想，是沙門瞿",
    "T09n0271_002:0310a07": "曇，於是眾生而起大悲。見世眾生常在垢污，",
    "T09n0271_002:0310a08": "是沙門瞿曇，於是眾生而起大悲。見世眾生",
    "T09n0271_002:0310a09": "繫縛欲有而心貪著，是沙門瞿曇，於是眾生",
    "T09n0271_002:0310a10": "而起大悲。見世眾生利養覆蔽常求於利，是",
    "T09n0271_002:0310a11": "沙門瞿曇，於是眾生而起大悲。見世眾生墮",
    "T09n0271_002:0310a12": "在種種病苦，憂悲啼哭愁惱，眾苦大聚，是沙",
    "T09n0271_002:0310a13": "門瞿曇，於是眾生而起大悲。大王！此沙門瞿",
    "T09n0271_002:0310a14": "曇，成就如是三十二種大悲行故，是故無",
    "T09n0271_002:0310a15": "過。」如說偈言：",
    "T09n0271_002:0310a16": "「無明愚癡大闇黑，　　見無明㲉蔽眾生，",
    "T09n0271_002:0310a17": "見眾生趣生死獄，　　是故人尊生大悲。",
    "T09n0271_002:0310a18": "眾生常勤造眾行，　　正覺見眾生流漂；",
    "T09n0271_002:0310a19": "恒常隨順此流漂，　　十力常生大悲心。",
    "T09n0271_002:0310a20": "墜墮於極高大山，　　見眾生行於邪道，",
    "T09n0271_002:0310a21": "善安止於聖道中，　　安寂靜處無煩惱。",
    "T09n0271_002:0310a22": "諸邪見者所繫縛，　　愛怒境界無滿足，",
    "T09n0271_002:0310a23": "為生老死之所沒，　　是故十力有大悲。",
    "T09n0271_002:0310a24": "種種眾苦所逼切，　　見世三火燒熾然，",
    "T09n0271_002:0310a25": "驚怖畏之被鹿皮，　　以是緣故十力悲。",
    "T09n0271_002:0310a26": "眾生貪著嗜於味，　　放逸貪著於境界，",
    "T09n0271_002:0310a27": "見其墮於飢餓道，　　調御能救於怨害。",
    "T09n0271_002:0310a28": "見諸眾生互相害，　　為無明闇所覆蔽，",
    "T09n0271_002:0310a29": "猶如芒草蔓滋萁，　　以是緣故十力悲。",
    "T09n0271_002:0310b01": "婬欲所生諸繫縛，　　見諸眾生行難行，",
    "T09n0271_002:0310b02": "行於邪見稠林中，　　以是緣故十力悲。",
    "T09n0271_002:0310b03": "於不淨中有淨想，　　無常有常無我我，",
    "T09n0271_002:0310b04": "見諸眾生厭重擔，　　是故十力生於悲。",
    "T09n0271_002:0310b05": "見擔負於大重擔，　　凡夫常依止羸劣，",
    "T09n0271_002:0310b06": "常為諸結所污染，　　是故十力有大悲。",
    "T09n0271_002:0310b07": "見為利養所覆蔽，　　復次境界無厭足，",
    "T09n0271_002:0310b08": "墮於欲有之大海，　　是故十力有大悲。",
    "T09n0271_002:0310b09": "多於種種憂愁病，　　見諸眾生苦惱已，",
    "T09n0271_002:0310b10": "為是一切諸苦惱，　　是故十力有大悲。",
    "T09n0271_002:0310b11": "知於非有亦非無，　　彼常有於大悲心，",
    "T09n0271_002:0310b12": "一切眾生普遍心，　　是故一切智無過。",
    "T09n0271_002:0310b13": "「大王！今復略說，是沙門瞿曇成就四念處，四",
    "T09n0271_002:0310b14": "正勤，四如意足，四禪，五根，五力，七助道法，",
    "T09n0271_002:0310b15": "八聖道分。成就具足，是故，大王！是沙門瞿曇，",
    "T09n0271_002:0310b16": "無有過咎。」如說偈言：",
    "T09n0271_002:0310b17": "「常勤精進修念處，　　大覺善知於正斷，",
    "T09n0271_002:0310b18": "大仙禪定得自在，　　勝出眾生無過咎。",
    "T09n0271_002:0310b19": "調御世成諸神通，　　諸辯自在到彼岸，",
    "T09n0271_002:0310b20": "如來善知解脫呪，　　大覺善通達諸諦。",
    "T09n0271_002:0310b21": "於梵行處得自在，　　修於慈悲及喜捨，",
    "T09n0271_002:0310b22": "善安止住於定慧，　　是故常無眾過咎。",
    "T09n0271_002:0310b23": "大仙善知助菩提，　　如來善知八聖道，",
    "T09n0271_002:0310b24": "見眾生苦於聖道，　　究竟安止安樂渚。",
    "T09n0271_002:0310b25": "一切世界無眾生，　　有與世調齊等者，",
    "T09n0271_002:0310b26": "一切智成一切德，　　恒常不毀呰於他。",
    "T09n0271_002:0310b27": "「大王！是沙門瞿曇，成就十力。」王言：「大婆羅",
    "T09n0271_002:0310b28": "門！何等是名如來十力？」「大王！是佛如來，是處",
    "T09n0271_002:0310b29": "如實知是處、非處如實知非處；去來現在，作",
    "T09n0271_002:0310c01": "業受業，住處因報如實而知；無量諸界種種",
    "T09n0271_002:0310c02": "世界如實知之；若諸餘人餘眾生等種種所",
    "T09n0271_002:0310c03": "解如實而知；若餘眾生餘人等根，勝非勝根",
    "T09n0271_002:0310c04": "如實而知；一切至道如實而知；若餘眾生餘",
    "T09n0271_002:0310c05": "人諸根諸力，助道諸禪解脫定次第定，一切",
    "T09n0271_002:0310c06": "結使污染白淨，隨各各處如實了知；念於無",
    "T09n0271_002:0310c07": "量種種宿命，若於一生若無量生，如其所行",
    "T09n0271_002:0310c08": "如其所說如實而知；天眼清淨過於人眼，見",
    "T09n0271_002:0310c09": "諸眾生種種生死，乃至生於善道惡道如實",
    "T09n0271_002:0310c10": "而知；諸漏盡無漏心解脫及慧解脫如實而",
    "T09n0271_002:0310c11": "知。大王！是名如來十力成就。具足力故，名持",
    "T09n0271_002:0310c12": "十力，名無降伏，是故無過。」如說偈言：",
    "T09n0271_002:0310c13": "「是處非處，　　如實而知；　　實說大人，",
    "T09n0271_002:0310c14": "彼無有過，　　過去無障，　　彼有智慧，",
    "T09n0271_002:0310c15": "未來現在，　　知不失之。　　善知業報，",
    "T09n0271_002:0310c16": "知有因緣，　　如實不錯，　　世調御知。",
    "T09n0271_002:0310c17": "知於無量，　　種種諸界，　　善知諸界，",
    "T09n0271_002:0310c18": "世人無等。　　世種種解，　　無量諸佛，",
    "T09n0271_002:0310c19": "照世明知，　　如實不異。　　知於鈍根，",
    "T09n0271_002:0310c20": "亦知中根，　　又知熟根，　　到於彼岸。",
    "T09n0271_002:0310c21": "一切至道，　　如實而知；　　根力助道，",
    "T09n0271_002:0310c22": "神通解脫，　　污染白淨，　　各各了知。",
    "T09n0271_002:0310c23": "無有障礙，　　知見無礙，　　念於平等，",
    "T09n0271_002:0310c24": "無量稱實。　　自身及他，　　如實不異。",
    "T09n0271_002:0310c25": "天眼清淨，　　過於人眼，　　生死眾生，",
    "T09n0271_002:0310c26": "調御悉見。　　知諸漏盡，　　亦知解脫，",
    "T09n0271_002:0310c27": "無漏有異，　　亦悉知見。　　是人尊力，",
    "T09n0271_002:0310c28": "覺了自在，　　是一念有，　　心無分別。",
    "T09n0271_002:0310c29": "動發非發，　　自然而有，　　始初轉輪，",
    "T09n0271_002:0311a01": "無分別行。　　一心而知　　諸眾生思，",
    "T09n0271_002:0311a02": "及眾生心，　　無有二相。　　是故無過，",
    "T09n0271_002:0311a03": "佛得自在，　　一切善法，　　出諸德事。",
    "T09n0271_002:0311a04": "「大王！是沙門瞿曇，成就四無畏。」王又問言：",
    "T09n0271_002:0311a05": "「大婆羅門！何等如來四無畏也？」「大王！是沙門",
    "T09n0271_002:0311a06": "瞿曇自言：『我得於正遍知。』若有沙門、諸婆羅",
    "T09n0271_002:0311a07": "門、魔梵及世言：『汝於諸法不正遍知，我不見",
    "T09n0271_002:0311a08": "是相，不見相故得安隱行，得無畏行。』自言：『我",
    "T09n0271_002:0311a09": "得最勝處行，在大眾中，正師子吼，能轉梵輪。",
    "T09n0271_002:0311a10": "沙門、婆羅門及餘諸世，無有能轉是正法者。』",
    "T09n0271_002:0311a11": "佛自誓言：『我諸漏盡。』若有說言：『汝漏未盡。』佛",
    "T09n0271_002:0311a12": "不見是相，不見相故，如來得於安樂之行，得",
    "T09n0271_002:0311a13": "無畏行，得勝處行，在大眾中，正師子吼，能",
    "T09n0271_002:0311a14": "轉梵輪。沙門、婆羅門及餘諸世，無有能轉是",
    "T09n0271_002:0311a15": "正法者。佛說障道法。若有說言：『親近是法",
    "T09n0271_002:0311a16": "無有障礙。』佛不見是相，不見相故得安樂行，",
    "T09n0271_002:0311a17": "得無畏行，得勝處行。在大眾中，正師子吼，轉",
    "T09n0271_002:0311a18": "於梵輪。沙門婆羅門及餘諸世，無有能轉是",
    "T09n0271_002:0311a19": "正法者。我說聖出道。若有說言：『親近是者",
    "T09n0271_002:0311a20": "不能出世。』佛不見是相，不見相故，得安樂行，",
    "T09n0271_002:0311a21": "得無畏行，得勝處行，在大眾中，正師子吼，能",
    "T09n0271_002:0311a22": "轉梵輪。沙門婆羅門及餘諸世，無有能轉是",
    "T09n0271_002:0311a23": "正法輪。大王！此是如來四無所畏，如來成",
    "T09n0271_002:0311a24": "就是四無畏，在大眾中，正師子吼，是故無過。」",
    "T09n0271_002:0311a25": "如說偈言：",
    "T09n0271_002:0311a26": "「眾中師子吼，　　人調無所畏；",
    "T09n0271_002:0311a27": "更無與我等，　　況眾生有過。",
    "T09n0271_002:0311a28": "若我所覺法，　　是真實不虛，",
    "T09n0271_002:0311a29": "是正遍知見，　　鹿王師子吼。",
    "T09n0271_002:0311a30": "若有違逆者，　　不見有彼相；",
    "T09n0271_002:0311b01": "以不見相故，　　人調無所畏。",
    "T09n0271_002:0311b02": "我一切漏盡，　　我身是無漏，",
    "T09n0271_002:0311b03": "無有似等者，　　諸天及世人，",
    "T09n0271_002:0311b04": "有是障礙法，　　世調御所說；",
    "T09n0271_002:0311b05": "是真實空虛，　　無有可變異。",
    "T09n0271_002:0311b06": "我說出道法，　　自覺已演說；",
    "T09n0271_002:0311b07": "修行此法者，　　無有於障礙。",
    "T09n0271_002:0311b08": "大健知是已，　　如來得安樂；",
    "T09n0271_002:0311b09": "得於無畏樂，　　勝大丈夫行。",
    "T09n0271_002:0311b10": "轉於梵法輪，　　餘無有能轉；",
    "T09n0271_002:0311b11": "世間所不轉，　　惟除兩足尊。",
    "T09n0271_002:0311b12": "佛說菩薩行方便經卷中"
}