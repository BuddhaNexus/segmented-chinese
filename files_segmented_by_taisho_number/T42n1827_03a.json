{
    "T42n1827_03a:0287b02": "folio_3a 百論疏卷下",
    "T42n1827_03a:0287b04": "釋吉藏撰",
    "T42n1827_03a:0287b05": "7 破因中有果品(下之上)破因中有果品第七",
    "T42n1827_03a:0287b06": "六品三雙二雙已竟。今破第三有果無果。然",
    "T42n1827_03a:0287b07": "一異情塵攝法並盡。大有與物一體異體。破",
    "T42n1827_03a:0287b08": "此一異則外典法空。情塵是十二入。十二入",
    "T42n1827_03a:0287b09": "攝一切法。情塵既空則一切空。若爾上來二",
    "T42n1827_03a:0287b10": "雙破法已盡。今更破者凡有通別二義。通義",
    "T42n1827_03a:0287b11": "有四。一者上破法雖盡但鈍根未悟。是故重",
    "T42n1827_03a:0287b12": "立更復破之。二者受悟不同觀門各異。上已",
    "T42n1827_03a:0287b13": "明二種觀門。謂非一非異非內非外。今次說",
    "T42n1827_03a:0287b14": "非有非無非因非果悟入實相。三者造論通",
    "T42n1827_03a:0287b15": "經。經有種種異說。上以二門通之。今諸大乘",
    "T42n1827_03a:0287b16": "經如涅槃師子吼品破因有果無果義。今欲",
    "T42n1827_03a:0287b17": "釋此等經故說今品。四者此論正破於外傍",
    "T42n1827_03a:0287b18": "破於內。佛滅度後至八百年時枝流成五百",
    "T42n1827_03a:0287b19": "部。執因有果無果障翳佛經。今破僧佉衛世",
    "T42n1827_03a:0287b20": "兼洗上座僧祇。故有此品來也。次別生起者",
    "T42n1827_03a:0287b21": "亦有四義。一者神品破人四品破法。今舉因",
    "T42n1827_03a:0287b22": "果總救人法。因中之人名為作者。果中之人",
    "T42n1827_03a:0287b23": "名受者。因中之法即是善惡。果中之法謂苦",
    "T42n1827_03a:0287b24": "樂等。既有因果則人法不空。二者救上情塵。",
    "T42n1827_03a:0287b25": "情塵各有因果。如從塵生大從大成根謂情因",
    "T42n1827_03a:0287b26": "果也。微塵成色色成於瓶謂塵因果也。既有",
    "T42n1827_03a:0287b27": "因果則情塵不空。三者有為之法有體相。因",
    "T42n1827_03a:0287b28": "果是有為法體。三相是有為家相。既有體相",
    "T42n1827_03a:0287b29": "則有諸法。寧無情塵。四者接次相生從塵品",
    "T42n1827_03a:0287c01": "起。文自辨之也。又生起此二品來外云。一異",
    "T42n1827_03a:0287c02": "內外皆不可得者。因果是眾義大宗立信根本",
    "T42n1827_03a:0287c03": "不可云無。若無便是邪見死入地獄。故應有",
    "T42n1827_03a:0287c04": "因果。有因果則有內外總別。有內外總別之",
    "T42n1827_03a:0287c05": "法則有於人。故一切立也。先破有次破無者。",
    "T42n1827_03a:0287c06": "內外略同。內先有上座計三世有。次大眾計",
    "T42n1827_03a:0287c07": "二世無。先有毘曇二世有。次成實二世無。外",
    "T42n1827_03a:0287c08": "亦爾。先有僧佉出世計有。次世師計無。二者",
    "T42n1827_03a:0287c09": "四句次第。有第一無第二也。所言破因中有果",
    "T42n1827_03a:0287c10": "者。大明九十六術所計有三。一執無因無果。",
    "T42n1827_03a:0287c11": "如六師中一師云。無有黑業無黑業報。白等",
    "T42n1827_03a:0287c12": "亦爾。二計無因有果。六師之中亦有此人。三",
    "T42n1827_03a:0287c13": "執有因有果。就有因果復有四師。一僧佉執因",
    "T42n1827_03a:0287c14": "中有。二世師執因中無。三勒沙婆亦有亦無。",
    "T42n1827_03a:0287c15": "四若提子非有非無。佛法內有小乘大乘並明",
    "T42n1827_03a:0287c16": "有因果義。小乘中有於數論。數人六因五果。",
    "T42n1827_03a:0287c17": "言六因者。一相應二共有三報四遍五自分六",
    "T42n1827_03a:0287c18": "所作。言五果者。一解脫果從道諦生。若緣由",
    "T42n1827_03a:0287c19": "為言。亦從所作因有。但六因正生有為。解脫",
    "T42n1827_03a:0287c20": "果是無為非六因生也。餘四果從六因生。自分",
    "T42n1827_03a:0287c21": "遍因生於依果。報因生報果。相應共有生功",
    "T42n1827_03a:0287c22": "用果。所作因生增上果。成論三因四緣有二種",
    "T42n1827_03a:0287c23": "因果。若習報兩因前後相生。因果復有同時",
    "T42n1827_03a:0287c24": "義。如無明初念義論因果。若依因因果一時",
    "T42n1827_03a:0287c25": "而有。即相緣因果。如五陰成人四微成柱一",
    "T42n1827_03a:0287c26": "時而有。大判為言。數人執二世有義因中有",
    "T42n1827_03a:0287c27": "果。論人明二世無義因中無果。大乘明因果",
    "T42n1827_03a:0287c28": "者如地持論明十因五果。五果與數義名同。",
    "T42n1827_03a:0287c29": "十因如論說。但大乘人解出世因果有當現二",
    "T42n1827_03a:0288a01": "常。明生死中已有法身體用具足。現常義名",
    "T42n1827_03a:0288a02": "之為有。為妄所覆故不現名為無果。當常義",
    "T42n1827_03a:0288a03": "者。當有於果名為有義。即時未有名為無果。",
    "T42n1827_03a:0288a04": "問今破外因果。云何乃辨世出世因果等耶。",
    "T42n1827_03a:0288a05": "答師子吼寄乳酪而論佛性。何妨提婆約泥",
    "T42n1827_03a:0288a06": "瓶而辨法身因果。正一切世出世皆正。出世",
    "T42n1827_03a:0288a07": "即是佛性。佛性正則性佛正。性佛正則三寶",
    "T42n1827_03a:0288a08": "正。故因果事大。所以論之。問何故偏破因有",
    "T42n1827_03a:0288a09": "果無果。答有無障中道故。是諸見根故。眾生",
    "T42n1827_03a:0288a10": "多執故。盛行於世故也。又僧佉二十五諦因",
    "T42n1827_03a:0288a11": "中有果為宗。世師六諦因中無果為宗。今破",
    "T42n1827_03a:0288a12": "其大宗則枝條自破也。品開為四。一破外人",
    "T42n1827_03a:0288a13": "有不失義。二破舉因證有果義。三破各取因",
    "T42n1827_03a:0288a14": "證有果義。四破橫過論主斷滅見義。外曰諸",
    "T42n1827_03a:0288a15": "法非不住。立有三意。一彈論主二自立宗三",
    "T42n1827_03a:0288a16": "非衛世。上品末諸法念念生滅無有住時。外",
    "T42n1827_03a:0288a17": "今彈內此言故云非不住。有不失故第二自",
    "T42n1827_03a:0288a18": "立義宗。轉因為果而不失因。所以明不失者。",
    "T42n1827_03a:0288a19": "蓋是僧佉二十五諦大宗故。智度論出彼義",
    "T42n1827_03a:0288a20": "云。從冥生覺乃至從大生根。謂從細生麁。根",
    "T42n1827_03a:0288a21": "散歸大乃至從覺還冥。謂從麁歸細。雖從細",
    "T42n1827_03a:0288a22": "生麁從麁歸細而都無所失。是故立有不失",
    "T42n1827_03a:0288a23": "義。又舉有不失證非不住也。無不生故破衛",
    "T42n1827_03a:0288a24": "世也。此不釋非不住。注文釋後二句開為四",
    "T42n1827_03a:0288a25": "別。先釋有不失以彈內失。若因中無果下斥",
    "T42n1827_03a:0288a26": "於世師。但因變為果防提婆及世師二家之",
    "T42n1827_03a:0288a27": "難。因既不失果云何生。是故釋云因變為果。",
    "T42n1827_03a:0288a28": "故有果生而果體即是因體。故有不失。是故",
    "T42n1827_03a:0288a29": "有諸法第四證有情塵及一異等。內曰下破",
    "T42n1827_03a:0288b01": "上有不失也。偈本有二。若果生故有不失牒",
    "T42n1827_03a:0288b02": "外義也。因失故有失內破也。果生故有果。故",
    "T42n1827_03a:0288b03": "果有不失。因失故無因。因有應失。又因果相",
    "T42n1827_03a:0288b04": "對失不失亦相對。果既不失因則失也。又並",
    "T42n1827_03a:0288b05": "因若不失果則不生。在果若生則因應失。又",
    "T42n1827_03a:0288b06": "並因既不失因應不變。若變則失。又若不失",
    "T42n1827_03a:0288b07": "則因果不異。既因果有異則應失也。注初牒",
    "T42n1827_03a:0288b08": "外不失。瓶即是泥團正破之也。凡有四難。初",
    "T42n1827_03a:0288b09": "作即是難。若瓶果生者第二失因難。若泥團",
    "T42n1827_03a:0288b10": "不失下第三作無異難。今實見形時力知名等",
    "T42n1827_03a:0288b11": "有異者第四舉五事異驗失難。五事者。一泥",
    "T42n1827_03a:0288b12": "瓶兩形異。謂泥形滅瓶形生。謂形失也。二泥",
    "T42n1827_03a:0288b13": "時滅瓶時生。三泥力滅瓶力生。四知泥智滅",
    "T42n1827_03a:0288b14": "知瓶智生。五泥名滅瓶名生。外曰如指屈伸",
    "T42n1827_03a:0288b15": "救上因失義也。外未必發言但動搖於指。如",
    "T42n1827_03a:0288b16": "智度論法師說五戒國王興難而舉指答之。",
    "T42n1827_03a:0288b17": "今亦爾也。指雖屈伸形異而指體不失。如泥",
    "T42n1827_03a:0288b18": "瓶形異而有性不異。又上以五事異證因失。",
    "T42n1827_03a:0288b19": "指亦五事異而指不失。問外人何故舉指通",
    "T42n1827_03a:0288b20": "耶。答有三義。一者現事可見。二不必須口言",
    "T42n1827_03a:0288b21": "直動指而已。三大明有不失有二法。上來已",
    "T42n1827_03a:0288b22": "明外瓶等有不失。從此去欲明內有不失。內",
    "T42n1827_03a:0288b23": "法中有二。一別指法二少壯老。總人此二總",
    "T42n1827_03a:0288b24": "一切內事盡。內曰不然業能異故者。屈伸動",
    "T42n1827_03a:0288b25": "搖是指家之業。能是指體。所以詺體為能者。",
    "T42n1827_03a:0288b26": "以指能屈能申故名能也。然指與屈伸為異。",
    "T42n1827_03a:0288b27": "汝有性與泥瓶不異。不應以異喻於不異。若",
    "T42n1827_03a:0288b28": "屈申與指不異者凡有七難。一以屈申從指。",
    "T42n1827_03a:0288b29": "指一則屈申一。二以指從屈申。屈申既二指",
    "T42n1827_03a:0288c01": "亦應二。三指一屈申不一。指與屈申異。四屈",
    "T42n1827_03a:0288c02": "申二指不二。則屈申與指異。五者欲令體一",
    "T42n1827_03a:0288c03": "而不相從則墮亦一亦異。上已說之。第六",
    "T42n1827_03a:0288c04": "屈申與指一。屈時無復申屈時應無指。若屈",
    "T42n1827_03a:0288c05": "時猶有指則屈時猶有申。七屈申與指一。指",
    "T42n1827_03a:0288c06": "一屈申二。亦應屈申與指一指二屈申一也。",
    "T42n1827_03a:0288c07": "外曰如少壯老救上業能異之難也。雖有少",
    "T42n1827_03a:0288c08": "壯老異終是一人。雖有屈申異終是一指。雖",
    "T42n1827_03a:0288c09": "有土泥瓶異終是一體。成論師始終相續終",
    "T42n1827_03a:0288c10": "是一人。故初託胎名名色人。次名五陰人。乃",
    "T42n1827_03a:0288c11": "至少壯老人。又如心神正目為主。至佛不異",
    "T42n1827_03a:0288c12": "而名字異耳。婆沙出二種論。一物性變論。謂",
    "T42n1827_03a:0288c13": "變少為老故始終是一人。二有物性往來論。",
    "T42n1827_03a:0288c14": "云不變少作老。但年少來在老中。故老人憶",
    "T42n1827_03a:0288c15": "少時事。婆沙云。此皆八邪義非佛所說也。內",
    "T42n1827_03a:0288c16": "曰不一故者破上老少一體也。謂少形名力",
    "T42n1827_03a:0288c17": "知時五事滅前老五事生後。豈一體也。若一",
    "T42n1827_03a:0288c18": "體者老應具少五事。則是於少何名老耶。亦",
    "T42n1827_03a:0288c19": "應有五難三關。老少與人一。人一則老少一。人",
    "T42n1827_03a:0288c20": "與老少一。老少異則人異。例上可知也。復次",
    "T42n1827_03a:0288c21": "若有不失者。此破有近遠二生。遠生者就彼",
    "T42n1827_03a:0288c22": "大宗義破之。汝二十五諦皆是有法。雖從細",
    "T42n1827_03a:0288c23": "至麁從麁至細而有性不失。有既不失。虛空",
    "T42n1827_03a:0288c24": "無法。無中無失。若爾天下都無有失。本對失",
    "T42n1827_03a:0288c25": "論得。在失既無。故得亦無。二者自上已來別",
    "T42n1827_03a:0288c26": "明內外法無失竟。今總彰內外無失之過。三",
    "T42n1827_03a:0288c27": "接上破老少生。老時不失此是有法不失。無",
    "T42n1827_03a:0288c28": "老之中無無所失。破意同前。注云泥團不應",
    "T42n1827_03a:0288c29": "變為瓶者。此亦得是並。不失則不變。若變則",
    "T42n1827_03a:0289a01": "失。又相對破之。有對無失對不失。有既不失",
    "T42n1827_03a:0289a02": "無應失也。外曰無失有何咎。二十五諦有性",
    "T42n1827_03a:0289a03": "不失。是彼大宗故不以為過。注云泥團不變",
    "T42n1827_03a:0289a04": "為瓶者。馮師云。天親與外作義太過。彼但云",
    "T42n1827_03a:0289a05": "變故不失。非不變故不失。今明一義。一上以不",
    "T42n1827_03a:0289a06": "變並不失。外道滯並改宗例之。二變有二種。",
    "T42n1827_03a:0289a07": "一失滅名變。二轉變稱變。今言不變者無失",
    "T42n1827_03a:0289a08": "滅之變。故文云無無常。驗知爾也。內曰若無",
    "T42n1827_03a:0289a09": "無常無罪福等破上不失義也。罪既無失則",
    "T42n1827_03a:0289a10": "常是罪故無福。福亦爾。又若無無常亦無有",
    "T42n1827_03a:0289a11": "常則一切無。又若無有失則煩惱永不可失",
    "T42n1827_03a:0289a12": "無得解脫。又罪若不失福亦不生。則一切法",
    "T42n1827_03a:0289a13": "猶如虛空則不生不滅。外曰因中前有果下。",
    "T42n1827_03a:0289a14": "自上已來第一破彼二十五諦大宗明有不失",
    "T42n1827_03a:0289a15": "義。今第二正破因中前有果。今外前舉因有",
    "T42n1827_03a:0289a16": "證因中有果。若無果與非因不異。今既有因",
    "T42n1827_03a:0289a17": "非因異。非因既無果。則驗因中已有果。如數",
    "T42n1827_03a:0289a18": "人云因有果性。論因有果理異非性理。內曰",
    "T42n1827_03a:0289a19": "下有二。一牒二破。若因中前有果故有果牒",
    "T42n1827_03a:0289a20": "外義也。果無故因無果次破也。汝實不見因",
    "T42n1827_03a:0289a21": "中有果。但見果從因生。謂因中前有果者。亦",
    "T42n1827_03a:0289a22": "應見瓶果後時破壞。應說因中無果。若見果",
    "T42n1827_03a:0289a23": "壞不言因中無。亦見果成不說因中有。又例",
    "T42n1827_03a:0289a24": "並云。若見後時無而因中前有者。亦見後有",
    "T42n1827_03a:0289a25": "應因中無。又無非因中無乃是後時無。則無",
    "T42n1827_03a:0289a26": "自然為亦當有是自然有。又若因中本無此無",
    "T42n1827_03a:0289a27": "後方無者。亦因中本無此有後自有耳。外曰",
    "T42n1827_03a:0289a28": "因果一故救上因中無果義。我因果體一。壞",
    "T42n1827_03a:0289a29": "因為果。既不無因。今果破壞。豈是無果。如變",
    "T42n1827_03a:0289b01": "泥為瓶瓶不失土。變瓶為土亦不失瓶。雖復",
    "T42n1827_03a:0289b02": "成壞不同而常是有義。故非因中無果。內曰",
    "T42n1827_03a:0289b03": "若因果一無未來破因果一義也。明泥時本以",
    "T42n1827_03a:0289b04": "瓶為未來。泥即是瓶故無未來。捉瓶望泥泥",
    "T42n1827_03a:0289b05": "為過去。只瓶是泥亦無過去。又捉泥望於瓶",
    "T42n1827_03a:0289b06": "土名為過未。瓶土即泥故無過未。外曰名等",
    "T42n1827_03a:0289b07": "失生故。以名失名生故有三世通內難也。體",
    "T42n1827_03a:0289b08": "無生失故因果不異。自宗便成。注云瓶瓮安",
    "T42n1827_03a:0289b09": "在。瓶瓮之體安然而在。謂體不失則有宗便",
    "T42n1827_03a:0289b10": "成。但名有失生故有在不在三世立也。內曰",
    "T42n1827_03a:0289b11": "若爾無果。破上名有失生體無失生也。凡有",
    "T42n1827_03a:0289b12": "二難。一者捉名難體。本以名召體以體應名。",
    "T42n1827_03a:0289b13": "若前有果體應前有果名。若前無果名亦前",
    "T42n1827_03a:0289b14": "無果體。二者因中若前無果名體名是一物。",
    "T42n1827_03a:0289b15": "因中既前無果名。即是因中無果。外曰不定",
    "T42n1827_03a:0289b16": "故者救上因中無果難也。所以因中前有果",
    "T42n1827_03a:0289b17": "體未立果名者。以因中不定出一器。是故未",
    "T42n1827_03a:0289b18": "得為果作名。故雖無有名而有果體。內曰若",
    "T42n1827_03a:0289b19": "泥不定果亦不定。若泥不定者牒外義也。果",
    "T42n1827_03a:0289b20": "亦不定正破也。汝言不定作一物故不得為",
    "T42n1827_03a:0289b21": "瓶立名故無名者。亦應不得定作一物有義",
    "T42n1827_03a:0289b22": "亦應不定。所以有不定者。此泥或作瓶或作",
    "T42n1827_03a:0289b23": "餘物故也。外曰微形有故者。泥中定有微形",
    "T42n1827_03a:0289b24": "故有義定也。肉眼乃不見天眼既見未來則",
    "T42n1827_03a:0289b25": "見泥中微形。注為三。一釋偈本明有定。有二",
    "T42n1827_03a:0289b26": "種不可知者第二防難。難云。既是微形何由",
    "T42n1827_03a:0289b27": "可知。既不可知何得言有。是故今明二不可",
    "T42n1827_03a:0289b28": "知。一無不可知。如不知兔角。二有不可知。同",
    "T42n1827_03a:0289b29": "於八緣。如是泥團中瓶下第三舉非因推驗",
    "T42n1827_03a:0289c01": "因中有。以要從因出不從非因出。非因既無",
    "T42n1827_03a:0289c02": "則知因有。內曰若前有微形因中無果。此縱",
    "T42n1827_03a:0289c03": "細奪有也。因中有細而無有麁。當知麁果本",
    "T42n1827_03a:0289c04": "無今有。又有細無麁則亦有亦無。同勒沙婆",
    "T42n1827_03a:0289c05": "義。又因中無麁則麁果從非因生。又汝有義",
    "T42n1827_03a:0289c06": "定細亦應定因。內有細應還生細果。又若麁",
    "T42n1827_03a:0289c07": "細不定有亦不定。又因中有果麁細並有即",
    "T42n1827_03a:0289c08": "應並生。又若生麁不生細則麁有而細無。外",
    "T42n1827_03a:0289c09": "曰因中應有果各取因故第三破外人各取因",
    "T42n1827_03a:0289c10": "證有果。與前第二番異者。前直明因有故證",
    "T42n1827_03a:0289c11": "有果。此簡異因非因。今明各取因者就因簡。",
    "T42n1827_03a:0289c12": "因以諸因。以生果各異則驗因中有果。若因",
    "T42n1827_03a:0289c13": "中無果者則諸因便亂生。又果亦亂從。而因",
    "T42n1827_03a:0289c14": "不亂生果不亂從。則驗因中定有果也。注云",
    "T42n1827_03a:0289c15": "埏埴成器堪受燒故者。本起經云。埏埴調柔。",
    "T42n1827_03a:0289c16": "謂和泥也。莊子外篇馬蹄篇云柔治埴。司馬",
    "T42n1827_03a:0289c17": "彪注云。埴者土也。可以為器者也。尚書禹貢",
    "T42n1827_03a:0289c18": "赤埴亦謂土也。𡋺者和也。以手柔治之耳。其",
    "T42n1827_03a:0289c19": "輪謂之鈞。內曰若當有有若當無無破上各",
    "T42n1827_03a:0289c20": "取因證因中有果也。此與上破異者。上明眼",
    "T42n1827_03a:0289c21": "見瓶從泥出。驗因中有果。亦眼見瓶破應因",
    "T42n1827_03a:0289c22": "中無果。此就現成壞驗因中有無。今就當義",
    "T42n1827_03a:0289c23": "破之。汝果非是現有必是當有。泥中之瓶有",
    "T42n1827_03a:0289c24": "當成義復有當破義。若泥中瓶當成義遂言",
    "T42n1827_03a:0289c25": "因中有果者。亦因中瓶當破義亦應當無果。",
    "T42n1827_03a:0289c26": "二者上就體成壞破。今就相成壞破也。外曰",
    "T42n1827_03a:0289c27": "生住壞次第有故無過救上當無之難也。泥",
    "T42n1827_03a:0289c28": "中之瓶雖有當成當破。但當成在當破前當",
    "T42n1827_03a:0289c29": "破在當成後。以當成在前今從前故言因中",
    "T42n1827_03a:0290a01": "當有。當破既在後那得跨從後而言因中無",
    "T42n1827_03a:0290a02": "果。如生住壞次第有者。引相例法體也。要前",
    "T42n1827_03a:0290a03": "生次住後壞。當有瓶生時未有成壞。將何物",
    "T42n1827_03a:0290a04": "來壞瓶今瓶無耶。譬喻部明。三剎那為三相。",
    "T42n1827_03a:0290a05": "當初剎那生時未有住壞。與此義同。成實師",
    "T42n1827_03a:0290a06": "實法三相一念六十剎那。前二十為生。次二十",
    "T42n1827_03a:0290a07": "為住。後二十為滅。與此亦同。內曰若生前非",
    "T42n1827_03a:0290a08": "後無果同破上生住滅次第也。泥中之瓶但",
    "T42n1827_03a:0290a09": "有當生未有當住當滅。是則因中無住滅兩",
    "T42n1827_03a:0290a10": "相。故無果同也。此住滅兩相即是於果。既無",
    "T42n1827_03a:0290a11": "二相故名無果。又泥中之瓶具有三相。汝但",
    "T42n1827_03a:0290a12": "從有生相言因中有果者。無住滅兩相。應因",
    "T42n1827_03a:0290a13": "中無果。又三相相待既無住滅。待何說生。是",
    "T42n1827_03a:0290a14": "故無生以無三相則無法體。故因中無果。又",
    "T42n1827_03a:0290a15": "當有生時未有住滅。則法體不備三相便非",
    "T42n1827_03a:0290a16": "有為法。若非有為亦非無為即無此物。又是",
    "T42n1827_03a:0290a17": "因中無果。注為二。初破三相一時。即破毘曇",
    "T42n1827_03a:0290a18": "等義。若言泥中瓶有三相同時在未來者。何",
    "T42n1827_03a:0290a19": "故要前生後壞不前壞後生。汝言未生故下",
    "T42n1827_03a:0290a20": "第二破三相前後。即破譬喻等義。外曰汝破",
    "T42n1827_03a:0290a21": "因中有果故有斷過第四破外人橫過論主。",
    "T42n1827_03a:0290a22": "今前外過於內。一者見因果之理不出有無。",
    "T42n1827_03a:0290a23": "既見內破有即謂內執無。二者上借無破有",
    "T42n1827_03a:0290a24": "謂內執無。若因中無果則果不生。果既不生",
    "T42n1827_03a:0290a25": "無果起續。故名為斷。三者涅槃經云。眾生起",
    "T42n1827_03a:0290a26": "見凡有二種。一斷二常。前執有成常。今捨常",
    "T42n1827_03a:0290a27": "入斷。有所得心必依倚故也。內曰續故不斷",
    "T42n1827_03a:0290a28": "壞故不常。續故不斷破其斷見。壞故不常破",
    "T42n1827_03a:0290a29": "其常見。以其前執於斷故前破斷。除斷恐還",
    "T42n1827_03a:0290b01": "入常。故次破常。問舊亦云。實滅不常假續不",
    "T42n1827_03a:0290b02": "斷。與今何異。答彼義實滅不常猶是斷義。續",
    "T42n1827_03a:0290b03": "故不斷猶是常義。故乃執常為不斷。執斷為",
    "T42n1827_03a:0290b04": "不常。此乃斷常互存。猶是斷常義耳。今明蓋",
    "T42n1827_03a:0290b05": "是兩彈非雙取也。言其非常者。明其非是常。",
    "T42n1827_03a:0290b06": "非謂是非常。不斷亦爾。又常云實滅不常假",
    "T42n1827_03a:0290b07": "續不斷乃無斷常而有生滅。今明既不斷常",
    "T42n1827_03a:0290b08": "即不生滅。故中論云。深求不常不斷即是不",
    "T42n1827_03a:0290b09": "生不滅。又舊雖明不斷不常而猶執二世無",
    "T42n1827_03a:0290b10": "義。數人不斷不常執二世有義。今明不斷不常",
    "T42n1827_03a:0290b11": "即非無非有。顯在注文。問論主何故作續故",
    "T42n1827_03a:0290b12": "不斷壞故不常。答云。若論始末有二破。一就",
    "T42n1827_03a:0290b13": "緣破。如就執有求有無從。二對緣破。但對緣",
    "T42n1827_03a:0290b14": "破有二。一借無破有借邪破邪。二申正破邪。",
    "T42n1827_03a:0290b15": "即今文是也。以外通不出因中有無。有即是",
    "T42n1827_03a:0290b16": "常無即是斷。今對有無斷常明非有非無不",
    "T42n1827_03a:0290b17": "斷不常故。是中道即對偏明中。問今續故不",
    "T42n1827_03a:0290b18": "斷壞故不常云何是非有非無。答續故不斷",
    "T42n1827_03a:0290b19": "破因中無。壞故不常破因中有。僧佉執因中",
    "T42n1827_03a:0290b20": "有。因不失壞故也。",
    "T42n1827_03a:0290b21": "8 破因中無果品(下之上)破因中無果品第八",
    "T42n1827_03a:0290b22": "內外二家根本有無兩執。僧佉執有衛世計",
    "T42n1827_03a:0290b23": "無。內上座計有大眾部執無。前正破外有傍",
    "T42n1827_03a:0290b24": "破內有。今正破外無傍破內無。良以有無",
    "T42n1827_03a:0290b25": "是眾見根障中道本。所以洗之。又上破僧佉",
    "T42n1827_03a:0290b26": "之有今改宗捉無。是故破無。又上借無破有。",
    "T42n1827_03a:0290b27": "則有是所破無是能破。上破所破今破能破。",
    "T42n1827_03a:0290b28": "又破無為成除有。以有無是相待法。若不破",
    "T42n1827_03a:0290b29": "無還生有見。是以破無令有心都息。又此品",
    "T42n1827_03a:0290c01": "正破於生不正破無。但為對僧佉之有故破",
    "T42n1827_03a:0290c02": "無耳。問何故破生耶。答提婆撰論破有為法",
    "T42n1827_03a:0290c03": "凡有四門。一者破一畢竟。因有果品破有為",
    "T42n1827_03a:0290c04": "體門。此品破有為相門。體相既除則有為法",
    "T42n1827_03a:0290c05": "盡。是故破生。二者論主凡破二法從一異竟。",
    "T42n1827_03a:0290c06": "因有果破於別法。謂眾家所計不同。亦法體",
    "T42n1827_03a:0290c07": "差別為異。今次破其通法。三相通相有為故",
    "T42n1827_03a:0290c08": "名為通。又眾師通立故名為通。是故破生。三",
    "T42n1827_03a:0290c09": "者欲示諸法本自無生今亦無滅。令外道悟",
    "T42n1827_03a:0290c10": "無生忍。是故無生。四者論主上品末借果生",
    "T42n1827_03a:0290c11": "因滅破其斷常。斷常之見雖除生滅之病便",
    "T42n1827_03a:0290c12": "起。如他云實滅不常假續不斷。雖無斷常而",
    "T42n1827_03a:0290c13": "有生滅。是故今明既無斷常即不生滅。故次",
    "T42n1827_03a:0290c14": "破生滅。上破斷常破外道義。今破假實生滅",
    "T42n1827_03a:0290c15": "破內道義。故生此品。品有五段。第一破外人",
    "T42n1827_03a:0290c16": "能生證有可生因果義。第二破外可生證有",
    "T42n1827_03a:0290c17": "能生義。第三破外人雙舉生可生證有諸法",
    "T42n1827_03a:0290c18": "義。第四破舉滅證有生義。第五破引因果證",
    "T42n1827_03a:0290c19": "有生可生義。外曰生有故一當成者。生有故",
    "T42n1827_03a:0290c20": "者捉論主上明續故不斷之言也。以因滅故",
    "T42n1827_03a:0290c21": "不常果生故不斷。汝乃不立斷常而立有生",
    "T42n1827_03a:0290c22": "滅。若立有生滅則與我同。此正是數論及有",
    "T42n1827_03a:0290c23": "所得大乘人明有為之法無有斷常而有生滅",
    "T42n1827_03a:0290c24": "故言生有故也。一當成者。上立生相今立法",
    "T42n1827_03a:0290c25": "體。既有生相。於因中有果無果亦有亦無非",
    "T42n1827_03a:0290c26": "有非無四句之中必當有一。內曰生無生不",
    "T42n1827_03a:0290c27": "生。前借生滅破斷常。若玄悟者既不執斷常",
    "T42n1827_03a:0290c28": "亦不執生滅。但中下鈍根雖不執斷常更執",
    "T42n1827_03a:0290c29": "生滅。今次破生滅也。此偈本可有二義。所言",
    "T42n1827_03a:0291a01": "生者。謂因中前有果也。無生者。因中前無果",
    "T42n1827_03a:0291a02": "也。此二牒彼一當成也。不生者。明生相不能",
    "T42n1827_03a:0291a03": "生有果無果故有果無果並皆不生。即破彼",
    "T42n1827_03a:0291a04": "生有故之言也。此釋是勢破之耳。非正文意。",
    "T42n1827_03a:0291a05": "又望下釋。生者已有法體也。無生者未有法",
    "T42n1827_03a:0291a06": "體也。不生者生相不生。此二種法體已有不",
    "T42n1827_03a:0291a07": "須生相。未有則生相不能生也。次云。生者",
    "T42n1827_03a:0291a08": "明已有生相也。無生者未有生相也。不生",
    "T42n1827_03a:0291a09": "者已有生相及未有生相並不能生法體也。",
    "T42n1827_03a:0291a10": "汝何得云生有故一當成也。此釋為正。以",
    "T42n1827_03a:0291a11": "外人正舉生相證有法體。是故正破生相",
    "T42n1827_03a:0291a12": "明不能生法體。又生者離法體外別有生",
    "T42n1827_03a:0291a13": "相。如毘曇之流。無生者離法體外無別生",
    "T42n1827_03a:0291a14": "相。如即法沙門之例。又生者計生相是有",
    "T42n1827_03a:0291a15": "為也。如數論之流。無生者計生相是無為。",
    "T42n1827_03a:0291a16": "如毘婆闍婆提之流。此即法離法有為無為",
    "T42n1827_03a:0291a17": "並不能生法體。文具含此破意。注釋為二。初",
    "T42n1827_03a:0291a18": "就生相有無不能生法體。次明法體有無生",
    "T42n1827_03a:0291a19": "相不能生。以天親有此二意故前作兩義釋",
    "T42n1827_03a:0291a20": "之。若有生者。此牒偈本中生字。因中前有因",
    "T42n1827_03a:0291a21": "中前無下此釋偈本中不生字。縱汝有生相。",
    "T42n1827_03a:0291a22": "因中前有果不須生相生。因中先無果生相",
    "T42n1827_03a:0291a23": "不能生。故無生相也。何況無生下釋偈本",
    "T42n1827_03a:0291a24": "中無生字。以有生相於有果無果尚不能生",
    "T42n1827_03a:0291a25": "法體。況無生相能生法體也。汝若有瓶生下",
    "T42n1827_03a:0291a26": "第二就法體已有未有生相不能生。就此中",
    "T42n1827_03a:0291a27": "有兩復次。就瓶有二初。泥有二後。顯法體有",
    "T42n1827_03a:0291a28": "無。明生相不能生。瓶有二初者。一瓶初成竟",
    "T42n1827_03a:0291a29": "名為瓶初。此是已有不須生相生。二始造瓶",
    "T42n1827_03a:0291b01": "初名之為初。此是未有生相不能生。泥有二",
    "T42n1827_03a:0291b02": "後者。一是用泥盡竟名為泥後。此是已有不",
    "T42n1827_03a:0291b03": "須生相生。二是作泥始竟名為泥後。此是未",
    "T42n1827_03a:0291b04": "有生相不能生。而文初復次明一初一後。",
    "T42n1827_03a:0291b05": "謂瓶初成及造泥始竟。就此二門撿無生瓶",
    "T42n1827_03a:0291b06": "之生。第二復次就用泥盡後及始作瓶初。此",
    "T42n1827_03a:0291b07": "是一已一未。驗無生瓶之生。就初又三。一",
    "T42n1827_03a:0291b08": "牒二定三破。汝若有瓶生者。縱生牒外人有",
    "T42n1827_03a:0291b09": "生瓶之生也。瓶初瓶時下開二關定也。瓶初",
    "T42n1827_03a:0291b10": "者作瓶成初也。瓶時者既是瓶成即是瓶時",
    "T42n1827_03a:0291b11": "也。為泥團後者造泥始竟名為泥後。非瓶時",
    "T42n1827_03a:0291b12": "者既是泥團未有於瓶故云非瓶時也。若瓶",
    "T42n1827_03a:0291b13": "初下第三雙難。即為兩別。初又四。一牒。是事",
    "T42n1827_03a:0291b14": "不然下總非。何以故下正作難。既是瓶竟則",
    "T42n1827_03a:0291b15": "已有不須生相生也。是初中後共相因待者",
    "T42n1827_03a:0291b16": "釋成難也。此用瓶口成為初造。瓶腹成為中。",
    "T42n1827_03a:0291b17": "瓶底成為後。若無中後則無初者。無有底腹",
    "T42n1827_03a:0291b18": "即無口也。若有瓶初必有中後者。既有瓶口",
    "T42n1827_03a:0291b19": "必有底腹。是故瓶已先有者第四結難。若泥",
    "T42n1827_03a:0291b20": "團後釋第二亦四。一牒。是亦不然第二總非。",
    "T42n1827_03a:0291b21": "何以故下第三正難。若瓶無初中後者釋成",
    "T42n1827_03a:0291b22": "難。意泥既始成未有瓶口底腹也。若無瓶下",
    "T42n1827_03a:0291b23": "第四結難。復次下第二就泥後瓶初責無瓶",
    "T42n1827_03a:0291b24": "生。又三。一牒能生。若泥團後第二定。泥團後",
    "T42n1827_03a:0291b25": "者用泥盡後也。瓶時者。用泥既盡後瓶則已",
    "T42n1827_03a:0291b26": "成故云瓶時。若瓶初泥團時者。始欲造底故",
    "T42n1827_03a:0291b27": "名瓶初。猶是泥團名泥團時。泥團後下第三",
    "T42n1827_03a:0291b28": "作難破二。即二文易見也。外曰生時生故無",
    "T42n1827_03a:0291b29": "咎。上就二門已未破之。一就生相已未不能",
    "T42n1827_03a:0291c01": "生法體。次就法體明於已未生相不能生外",
    "T42n1827_03a:0291c02": "今避二種已未立生時有生。正量部人多用",
    "T42n1827_03a:0291c03": "此義。內曰生時亦如是者。點於生時還同已",
    "T42n1827_03a:0291c04": "未。生時始起未全。始起謂半有。未全則半",
    "T42n1827_03a:0291c05": "空。故還同已未。外生曰成一義故。自上已來",
    "T42n1827_03a:0291c06": "二問答。初一問答破已未生。次問答破生時",
    "T42n1827_03a:0291c07": "生。都破三時生竟。夫論有生不出三世。三世",
    "T42n1827_03a:0291c08": "既無生義盡矣。外理屈辭窮無以能救。但就",
    "T42n1827_03a:0291c09": "眼見而立見瓶現成。即是生也。內曰若爾生",
    "T42n1827_03a:0291c10": "後破生成一義也。初中後三分滿足方名為",
    "T42n1827_03a:0291c11": "成。若成是生者。成既在後則生亦在後。初中",
    "T42n1827_03a:0291c12": "既無成則初中無生。若初中無生則無初中。",
    "T42n1827_03a:0291c13": "初中無故亦無成。若初中有生則初中有成。",
    "T42n1827_03a:0291c14": "此則未成說成名為顛倒。若未成是成應成",
    "T42n1827_03a:0291c15": "是未成。亦是倒也。又初中有成則違前言。前",
    "T42n1827_03a:0291c16": "明現成為生故也。又汝本謂瓶不能自生須",
    "T42n1827_03a:0291c17": "生生瓶。即生應在前瓶應在後。而今瓶成方",
    "T42n1827_03a:0291c18": "名生者。此乃瓶在於前而生居後。此乃是瓶",
    "T42n1827_03a:0291c19": "生生。何關生生瓶也。又若瓶現成而說生者。",
    "T42n1827_03a:0291c20": "瓶成是已。汝前避於已未。何故更立已耶。外",
    "T42n1827_03a:0291c21": "曰初中後次第生故無咎。此是外道密悔前",
    "T42n1827_03a:0291c22": "言以通上生後之難也。外云。生通三分。但據",
    "T42n1827_03a:0291c23": "最後成分故說生耳。故無生在後過。又初分",
    "T42n1827_03a:0291c24": "亦生亦成。後分亦爾。如瓶底生即瓶底成乃",
    "T42n1827_03a:0291c25": "至口生即是口成。故生通三分。成亦如之。故",
    "T42n1827_03a:0291c26": "無生在後過。注為二。一立三分有生。非泥團",
    "T42n1827_03a:0291c27": "下舉三種非顯成生義。初非未有法體而有",
    "T42n1827_03a:0291c28": "於生。亦非瓶時下非已有法體方有生相。亦",
    "T42n1827_03a:0291c29": "非無瓶生下非都無法體而有生瓶之生。內",
    "T42n1827_03a:0292a01": "曰初中後非次第生。十地三十心及一切初",
    "T42n1827_03a:0292a02": "中後次第亦用今文責之。二偈本破初中後",
    "T42n1827_03a:0292a03": "是次第義。初就前後破。次一時破。前後破者。",
    "T42n1827_03a:0292a04": "如中論破相待前定有何法也。若前定有初。",
    "T42n1827_03a:0292a05": "初不因後。云何有初。若初不因後。後亦不因",
    "T42n1827_03a:0292a06": "初。若後因初而後名後者。初因於後初亦名",
    "T42n1827_03a:0292a07": "後。既互相因則互為初後。唯是次第。既無次",
    "T42n1827_03a:0292a08": "第。云何言次第生耶。注為三。初為外作相待",
    "T42n1827_03a:0292a09": "義。若離云何有下第二正破彼。有初時未有",
    "T42n1827_03a:0292a10": "中後。即是相離也。是故下第三結。次破一時",
    "T42n1827_03a:0292a11": "者。一時則皆初皆中皆後。又一時並有無初",
    "T42n1827_03a:0292a12": "中後名。外曰如生住壞救上二難也。三相既",
    "T42n1827_03a:0292a13": "前後次第。初中後亦然無初過也。既立前後",
    "T42n1827_03a:0292a14": "不立一時故無一時過也。亦得體同時用前",
    "T42n1827_03a:0292a15": "後。體同時故離於初過。用前後故離第二過。",
    "T42n1827_03a:0292a16": "亦得用前後離初過。體同時免後失。譬喻部",
    "T42n1827_03a:0292a17": "三相次第。薩婆多即法沙門體同時用前後。",
    "T42n1827_03a:0292a18": "以用前後故有次第。內曰生住壞亦如是。所",
    "T42n1827_03a:0292a19": "以破三相者。六品破有為法體。故今破三相",
    "T42n1827_03a:0292a20": "則體相俱忘有為盡矣。內有二偈本。并天親",
    "T42n1827_03a:0292a21": "義破合以為三。初例同破。二無窮破。三取意",
    "T42n1827_03a:0292a22": "破。例同破者。同上二種。一三相不得前後。二",
    "T42n1827_03a:0292a23": "亦非一時。非前後破譬喻。非一時破毘曇。又",
    "T42n1827_03a:0292a24": "非一時破體同時。非前後破用前後。文易知。",
    "T42n1827_03a:0292a25": "復次一切處有一切第二無窮破。一切處者牒",
    "T42n1827_03a:0292a26": "外義也。三相遍有為法體故云一切處也。有",
    "T42n1827_03a:0292a27": "一切者。此一切中復有一切。即捉法體破相",
    "T42n1827_03a:0292a28": "也。法體要須備三相方是有為。若不備三即",
    "T42n1827_03a:0292a29": "非有為。相亦如是。生中若不備三則非有為。",
    "T42n1827_03a:0292b01": "若生備三便有二過。一相害二無窮。若汝謂",
    "T42n1827_03a:0292b02": "下第三天親義。取意破為三。初取意二總非",
    "T42n1827_03a:0292b03": "三正破。生生共生者。生謂大生。次生是小生。",
    "T42n1827_03a:0292b04": "大小更互相生故云共生。以小生大通無為",
    "T42n1827_03a:0292b05": "難。以大生小免無窮失。如父子下譬說也。是",
    "T42n1827_03a:0292b06": "事不然第二總非。如是生生下第三正破。初",
    "T42n1827_03a:0292b07": "破法次破譬。如是生生者。諸百論師云偏牒",
    "T42n1827_03a:0292b08": "小生也。今謂不爾。雙牒大小二生故云生生。",
    "T42n1827_03a:0292b09": "此大小二生二俱有也不須相生。如其俱無",
    "T42n1827_03a:0292b10": "無可相生。半有同有半無同無。又俱有但能",
    "T42n1827_03a:0292b11": "非所。俱無但所非能。兩半還同前二。而文云",
    "T42n1827_03a:0292b12": "因中前有相待者。大小互為因果互相待也。",
    "T42n1827_03a:0292b13": "相待即是相生。故破相待即是破生。復次如",
    "T42n1827_03a:0292b14": "子前有第二破譬。有二論本。如子前有宋代",
    "T42n1827_03a:0292b15": "馮師用之。此文應是舊本。馮師云。子是眾生",
    "T42n1827_03a:0292b16": "無始已有。小生不爾。是故非喻。今明此破有",
    "T42n1827_03a:0292b17": "二義。一者如馮師。子是眾生先來已有故云",
    "T42n1827_03a:0292b18": "前有。二者子生子必先有子然後更生子。如",
    "T42n1827_03a:0292b19": "世間兒生兒必前有兒然後取婦更生兒。汝",
    "T42n1827_03a:0292b20": "小生不更生小生故非喻。是父更有父者。前",
    "T42n1827_03a:0292b21": "破子喻於小。今破父喻於大。父更從父大不",
    "T42n1827_03a:0292b22": "從大故亦非喻。若有論本如父前有。此文亦",
    "T42n1827_03a:0292b23": "是也。何以知然。彼以子喻小生父喻大生。只",
    "T42n1827_03a:0292b24": "此子能生子。即是父義故云如父先有。外曰",
    "T42n1827_03a:0292b25": "定有生可生法有故。自上已來破能生證有",
    "T42n1827_03a:0292b26": "所生竟。今第二破外可生證有能生。外立二",
    "T42n1827_03a:0292b27": "義。一舉可生而證有生。二見內借所破能便",
    "T42n1827_03a:0292b28": "謂有所。故舉所證能。內曰若有生無可生者。",
    "T42n1827_03a:0292b29": "內有二破。一有無破二三門破。有無破者。外",
    "T42n1827_03a:0292b30": "舉所相證有能相。內還捉能相有無以破可",
    "T42n1827_03a:0292c01": "相。若有生相生不孤立。必生瓶竟然後名生。",
    "T42n1827_03a:0292c02": "今既有生瓶則已成不名可生。故云若有生",
    "T42n1827_03a:0292c03": "無可生。所以然者。夫未生名為可生。今有生",
    "T42n1827_03a:0292c04": "相。瓶則已生不名可生也。無門破者。已有生",
    "T42n1827_03a:0292c05": "相尚無有可生。況無生相而有可生也。復次",
    "T42n1827_03a:0292c06": "自他共亦如是第二三門破。此三門通破體",
    "T42n1827_03a:0292c07": "相。生相自生破不展轉。若從他生破於展轉。",
    "T42n1827_03a:0292c08": "共生合破二家。法體自生破即法有相義。如",
    "T42n1827_03a:0292c09": "離法體外無別有相。即以法起為生名為自",
    "T42n1827_03a:0292c10": "生。法從他生破異法體外別有生相能生法",
    "T42n1827_03a:0292c11": "體。共生者合破二義。外曰定有生可生共成",
    "T42n1827_03a:0292c12": "故第三俱立生可生也。若有能生則有可生。",
    "T42n1827_03a:0292c13": "若有可生則有能生。一時相待而有。所以一時",
    "T42n1827_03a:0292c14": "者。內外同明體相必俱。如法在未來則相在",
    "T42n1827_03a:0292c15": "未來。二世亦爾。是故一時。內曰生可生不能",
    "T42n1827_03a:0292c16": "生。內有二破。一縱待破二奪待破。縱待破者。",
    "T42n1827_03a:0292c17": "縱能所互待則能所無定。無定則無能所。同",
    "T42n1827_03a:0292c18": "中論若法有待成偈。今文云生可生不能生",
    "T42n1827_03a:0292c19": "者。由可生有能生。則能生成可生。故能生非",
    "T42n1827_03a:0292c20": "能生。故云生可生不能生。既能成所則非復",
    "T42n1827_03a:0292c21": "能。所則成能便非復所。故無能無所。以何相",
    "T42n1827_03a:0292c22": "待。復次有無相待不然者第二奪待破。能所",
    "T42n1827_03a:0292c23": "是有無義。不得論待。如長短俱有可得待長",
    "T42n1827_03a:0292c24": "說短待短說長。今能生是有可生是無。一有一",
    "T42n1827_03a:0292c25": "無云何待耶。問能生云何有耶。答如母生子",
    "T42n1827_03a:0292c26": "必前有能生。故能生是有。則所生未有。故有",
    "T42n1827_03a:0292c27": "無不得待。問今待有說無待無說有。何故有",
    "T42n1827_03a:0292c28": "無非相待耶。答諸百論師言。此文是破有無",
    "T42n1827_03a:0292c29": "相待。是事不然。此乃是捉有無破能所相待。",
    "T42n1827_03a:0293a01": "外云有能則有所有所則有能故能所一時相",
    "T42n1827_03a:0293a02": "待。今明能有所無云何得待。如長有短無大",
    "T42n1827_03a:0293a03": "有小無。云何待耶。問云何破有無待耶。答三",
    "T42n1827_03a:0293a04": "門破。一者有無二體各成不須相待。若二體不",
    "T42n1827_03a:0293a05": "成則無有無。用何物待。二者有無為待成為",
    "T42n1827_03a:0293a06": "成待。若有無成竟而更待。則有重有重無之",
    "T42n1827_03a:0293a07": "過。若待成者則知未待時未成。用何物待。三",
    "T42n1827_03a:0293a08": "者如前破一品中三門責之。有非有中亦非",
    "T42n1827_03a:0293a09": "無中亦不在二處。云何待耶。外曰生可生相",
    "T42n1827_03a:0293a10": "待故諸法成救前二破也。由生可生相待故",
    "T42n1827_03a:0293a11": "萬法得成。今現見萬法成。故知生可生相待。",
    "T42n1827_03a:0293a12": "何故前云生可生不得互待。復何得云有無",
    "T42n1827_03a:0293a13": "相待不然。內曰若二生何以無三。上立有二",
    "T42n1827_03a:0293a14": "句。一者生可生相待。二者諸法成。若爾者離",
    "T42n1827_03a:0293a15": "生可生外應有第三法成。而離生可生外無",
    "T42n1827_03a:0293a16": "第三法。如生相是能生瓶是可生。故知生可",
    "T42n1827_03a:0293a17": "生外無第三法成。汝何得言生可生故諸法",
    "T42n1827_03a:0293a18": "成耶。若言生可生相待還生可生二法成者。",
    "T42n1827_03a:0293a19": "則漏前二破不應更立。問父母生子有第三。",
    "T42n1827_03a:0293a20": "今何故無。答父母同是能生則屬生相子屬",
    "T42n1827_03a:0293a21": "所相。故唯有二也。外曰應有生因壞故。自上",
    "T42n1827_03a:0293a22": "已來三番就生門破生。今就滅義破生。以無",
    "T42n1827_03a:0293a23": "滅故所以無生。又上是無生門。今明無滅門",
    "T42n1827_03a:0293a24": "明不生不滅義也。救意云。若無果生寧有因",
    "T42n1827_03a:0293a25": "滅。既有因滅即有果生。問破何生滅。答六道",
    "T42n1827_03a:0293a26": "三乘本不生今不滅。即顯不生死不涅槃等",
    "T42n1827_03a:0293a27": "義。內曰因壞故生亦滅。內有三破。此初縱外",
    "T42n1827_03a:0293a28": "有壞而奪彼生。以外舉壞證生故內就壞撿生。",
    "T42n1827_03a:0293a29": "對上生門求生不得。今就滅中求生不得。瓶",
    "T42n1827_03a:0293b01": "無別體用泥為瓶。泥因既壞瓶果即壞。又已",
    "T42n1827_03a:0293b02": "未二時如注二時破之。復次因中果定故第二",
    "T42n1827_03a:0293b03": "就因果定義破生。四家俱定俱不生。僧佉定",
    "T42n1827_03a:0293b04": "有。有定不須生。世師定無。無定不可生。亦有",
    "T42n1827_03a:0293b05": "同定有亦無同定無。非有同定無非無同定",
    "T42n1827_03a:0293b06": "有。注釋但明二句不生開為三門。初雙牒。二",
    "T42n1827_03a:0293b07": "俱下總標無生。何以故下雙釋無生。釋無易",
    "T42n1827_03a:0293b08": "知。釋有中云是因中是果生是事不然者。彼",
    "T42n1827_03a:0293b09": "因果既一。不得分別云此是因此是果。因生",
    "T42n1827_03a:0293b10": "於果。但得云因生因果生果耳。復次因果多",
    "T42n1827_03a:0293b11": "故第三因果多破。四家俱多。因中有多果者",
    "T42n1827_03a:0293b12": "乳中有酪。此酪中即有蘇。一時之中頓具五",
    "T42n1827_03a:0293b13": "味。乃至五味之中即應有糞。糞中亦具五味。",
    "T42n1827_03a:0293b14": "故果中多因。如涅槃云女有兒性兒有孫性。",
    "T42n1827_03a:0293b15": "又如買馬之人應責駒直。因中無果多者。如",
    "T42n1827_03a:0293b16": "乳中無五味應頓生五味。醍醐中無五味亦",
    "T42n1827_03a:0293b17": "應頓生。又乳中無一物而生一物。無一切物",
    "T42n1827_03a:0293b18": "應生一切。外曰因果不破故生可生成第五",
    "T42n1827_03a:0293b19": "舉因果證生可生。此文來有遠近。遠來者。從",
    "T42n1827_03a:0293b20": "破因中有果品竟於此文外云。汝雖種種破",
    "T42n1827_03a:0293b21": "生可生。而因果道理終不可無。若無因果則",
    "T42n1827_03a:0293b22": "成邪見。次近生者。從上三破生。汝雖作一多",
    "T42n1827_03a:0293b23": "等破。但不許定有定無及合一因多果多因",
    "T42n1827_03a:0293b24": "一果。而終不破因果。若有因果必有生可生。",
    "T42n1827_03a:0293b25": "內曰下論主既破因果將竟。廣開四門攝一",
    "T42n1827_03a:0293b26": "切執。若有因果必墮此四。此四若無則因果",
    "T42n1827_03a:0293b27": "無寄。文開為二。初總標四句無生。次偏釋初",
    "T42n1827_03a:0293b28": "句無生。初為二。一標四句。二辨不生。標四句",
    "T42n1827_03a:0293b29": "者。物物明有有不相生。非物非物明無無不",
    "T42n1827_03a:0293c01": "相生。互之一字含於二句。有不生無無不生",
    "T42n1827_03a:0293c02": "有也。不生者第二總明四句不生。此本定餘",
    "T42n1827_03a:0293c03": "本悉非。問外舉因果不破救有諸法。內明四",
    "T42n1827_03a:0293c04": "句因果並成不生。便是破一切因果。豈非邪",
    "T42n1827_03a:0293c05": "見。答一切經論明無因果有三種義。一者外",
    "T42n1827_03a:0293c06": "人作因果不成。無彼所計因果故言無因果",
    "T42n1827_03a:0293c07": "也。此是二諦外無也。二者申佛法因緣因果",
    "T42n1827_03a:0293c08": "宛然即畢竟空。此是二諦內明無因果。三者",
    "T42n1827_03a:0293c09": "外人立有。今正破其有病。論主不言無。外若",
    "T42n1827_03a:0293c10": "執無復須破無。如是四句也。注釋為三。一總",
    "T42n1827_03a:0293c11": "明四句無生。是則不然下第二總非。何以故",
    "T42n1827_03a:0293c12": "下第三釋非。破四句即四破。初句中寄三事。",
    "T42n1827_03a:0293c13": "一就母子二約老壯三就鏡像。此三事並就",
    "T42n1827_03a:0293c14": "內法明無因果。品初已來多就外法明無生",
    "T42n1827_03a:0293c15": "竟。故今就內法也。內法中事三義二。初就母",
    "T42n1827_03a:0293c16": "子明破內法之始。老少內法之終。此二明無",
    "T42n1827_03a:0293c17": "真。鏡像一門明無偽法。無偽法亦二。初明外",
    "T42n1827_03a:0293c18": "緣中無果生。次與面相似下明內因中無果。",
    "T42n1827_03a:0293c19": "此攝內法真偽事盡。故有四。則例外法亦應",
    "T42n1827_03a:0293c20": "有四也。母子中二破。初破云。汝言母是有子",
    "T42n1827_03a:0293c21": "亦有言相生者。子是眾生先來已有。寄母胎",
    "T42n1827_03a:0293c22": "出非母生子。又子有因緣。業行為因父母為",
    "T42n1827_03a:0293c23": "緣。不得偏從緣也。若謂從母血分第二取意",
    "T42n1827_03a:0293c24": "破。以攬血分為母。此乃從母生母。非從母生",
    "T42n1827_03a:0293c25": "子。又外人亦謂。本無有子。從血分變作子。亦",
    "T42n1827_03a:0293c26": "是不識子因但知現緣。又文正意外謂從母血",
    "T42n1827_03a:0293c27": "分生子。言血分與母異。故今明只血是母。云",
    "T42n1827_03a:0293c28": "何言從母血生子耶。問答爾應無君臣母子。",
    "T42n1827_03a:0293c29": "與闡提六師何異。答如前釋之。生子具有因",
    "T42n1827_03a:0294a01": "緣。今偏執緣不達其因。故壞母子義乃外成",
    "T42n1827_03a:0294a02": "闡提內非邪見。又從因緣生即寂滅性。外不",
    "T42n1827_03a:0294a03": "達此義故其生義不成。非提婆破母子也。餘",
    "T42n1827_03a:0294a04": "並如文。復次若物生物者第二重破初句凡",
    "T42n1827_03a:0294a05": "有二義。一破初類後。二惑情多計故偏破之。",
    "T42n1827_03a:0294a06": "就文為三。一牒。是應二種下第二定。若因中",
    "T42n1827_03a:0294a07": "有果下第三正破。破二。即二破無中為三。初",
    "T42n1827_03a:0294a08": "牒。是則不然下總非。何以故下正破也。因邊",
    "T42n1827_03a:0294a09": "異果不可得者二義。一泥能生瓶是因生同",
    "T42n1827_03a:0294a10": "果。泥生布等是因生異果。今泥中無同果而",
    "T42n1827_03a:0294a11": "能生同果。亦無異果應生異果。而因邊遂無",
    "T42n1827_03a:0294a12": "異果可生。故知非因無果。二者執因中無果",
    "T42n1827_03a:0294a13": "家謂因異果。今就彼泥因邊求異泥之瓶果",
    "T42n1827_03a:0294a14": "不可得。故知非因中無果。二義中此為正意。",
    "T42n1827_03a:0294a15": "何以知然。下破因中有果既破其一。則知今",
    "T42n1827_03a:0294a16": "破無果破其異也。破有果亦三。若因中前有",
    "T42n1827_03a:0294a17": "果牒也。云何生滅破也。不異故釋也。果與因",
    "T42n1827_03a:0294a18": "不異果生時因不滅。因與果不異因不應生",
    "T42n1827_03a:0294a19": "瓶。以不異故無果生因滅也。",
    "T42n1827_03a:0294a20": "百論疏卷下之上"
}