{
    "T54n2128_060:0705c16": "一切經音義卷第六十",
    "T54n2128_060:0705c18": "翻經沙門慧琳撰",
    "T54n2128_060:0705c19": "根本說一切有部毘奈耶大律三十卷",
    "T54n2128_060:0705c20": "尼律二十卷",
    "T54n2128_060:0705c21": "此卷中音大律共五十卷。",
    "T54n2128_060:0705c22": "大唐中興三藏聖教序　御製大唐中興三藏聖教序　御製",
    "T54n2128_060:0705c23": "茫茫莾光反集訓云茫茫者闊違貌也古今正字從水𦬆聲。",
    "T54n2128_060:0705c24": "激響經亦反王注楚辭云激感也考聲水奔射也或作敫敫音同上。",
    "T54n2128_060:0705c25": "竢覺事滓反爾雅云竢待也古文從來作𥏳會意字也序文從人作俟俗用從立矣聲。",
    "T54n2128_060:0705c26": "閟彩上悲媚反毛詩傳曰閟閉也孔注尚書云閟慎也或從比作毖訓義同也。",
    "T54n2128_060:0706a01": "漲曰張亮反。",
    "T54n2128_060:0706a02": "普該改來反廣雅云該包也羅也賈注國語備也從言亥聲也。",
    "T54n2128_060:0706a03": "品彙音謂廣雅彙類也古文作󲵫從市從䝿省序文作󲝛俗字也。",
    "T54n2128_060:0706a04": "瓊編上葵營反毛詩傳曰瓊美玉也說文亦玉也古今正字從玉敻聲敻音隳逈反從人從穴從目從支下畢綿反",
    "T54n2128_060:0706a05": "劉兆注公羊云編比連也顧野王編列次簡也從糸扁聲。",
    "T54n2128_060:0706a06": "並騖音󲥳字典說云馬疾行也馳騖也。",
    "T54n2128_060:0706a07": "駢蹤上瓶眠反玉篇云駢猶羅列也下足容反淮南子云行則有蹤。",
    "T54n2128_060:0706a08": "至󲠥崢革反韻詮云幽深也珠叢云玄妙也探󲠥索隱也從𦣞𦣞音夷𧵩聲𧵩字從貝從朿作𧵩。",
    "T54n2128_060:0706a09": "編甿下麥枋反廣雅云甿󲤳也編甿者民戶也從田從亾省聲。",
    "T54n2128_060:0706a10": "爰暨上音袁廣雅爰引從𠬪從於𠬪音披表反下音忌爾雅暨及序文從水作洎非此用也。",
    "T54n2128_060:0706a11": "邅迴展連反楚辭云轉也考聲移也迍邅行不前也從辵亶聲亶音旦。",
    "T54n2128_060:0706a12": "羈絆上音機說文馬絡頭也絆也連三足也拘縶繫縛之義也從𠕀從革從馬會意字也。",
    "T54n2128_060:0706a13": "無垠魚巾反廣雅垠厓也從土艮聲水涯也。",
    "T54n2128_060:0706a14": "諒屬上音亮下種辱反從尾從蜀。",
    "T54n2128_060:0706a15": "貂蟬上音彫即貂鼠也下音禪即蟲名也其翼薄妙說文云腹下鳴者晉灼曰以翠羽飾冠也形聲字。",
    "T54n2128_060:0706a16": "恬神牒兼反考聲云恬安也靜也從心舌省聲。",
    "T54n2128_060:0706a17": "摘芝陟革反蒼頡篇云摘取也採果也。",
    "T54n2128_060:0706a18": "挹清流上湮熠反考聲云挹酌也損也飲也從手邑聲熠音以挹反在入韻。",
    "T54n2128_060:0706a19": "鷙影音至謂能執服眾鳥也勇烏也。",
    "T54n2128_060:0706a20": "昇航胡岡反舟船名也。",
    "T54n2128_060:0706a21": "南溟音冥海名也莊生云北溟者極北邊去日月遠故謂之溟南溟准此也。",
    "T54n2128_060:0706a22": "聖躅重錄反躅跡也。",
    "T54n2128_060:0706a23": "邈矣尨剝反楚辭云邈遠也廣也從辵貌聲貌音皃。",
    "T54n2128_060:0706a24": "摭詞征亦反方言取也拾也或作柘序文從足作蹠非也。",
    "T54n2128_060:0706b01": "跨秦上誇化反俗字也正從𡗢𡗢音誇蒼頡篇云跨踰也過也越渡也從足夸聲也。",
    "T54n2128_060:0706b02": "屆都上音介屆至也。",
    "T54n2128_060:0706b03": "㨹曰上隨銳反考聲云㨹掃也掛也或作篲即掃帚也。",
    "T54n2128_060:0706b04": "煒煒韋鬼反說文云煒煒明盛之皃形聲字。",
    "T54n2128_060:0706b05": "于闐田峴反。胡語國名也。在安西南一千二百里。此國有山亦名于殿。出美玉。山下有水名玉河。河側有城名崑崗",
    "T54n2128_060:0706b06": "城。昔此城人獻玉於帝故云玉出崑崗諸胡呼此國為豁旦亦名地乳國於此國界有二天神。一是毘沙門天王。",
    "T54n2128_060:0706b07": "往來居于闐山頂城中亦有廟居七重樓上。一是天鼠神。其毛金色有光大者如犬小者如兔。甚有靈求福皆得名鼠王",
    "T54n2128_060:0706b08": "神也。",
    "T54n2128_060:0706b09": "璞玉普剝反韻詮云銅䥫璞也氣象未分曰璞也。",
    "T54n2128_060:0706b10": "根本說一切有部毘奈耶律1 第一卷根本說一切有部毘奈耶律第一卷",
    "T54n2128_060:0706b11": "條榦上掉遼反集訓云條小枝也下千案反韻英云樹身及大枝曰幹。",
    "T54n2128_060:0706b12": "瀑流音暴。",
    "T54n2128_060:0706b13": "芔木上暉貴反草木之總名也說文從三屮屮音恥列反今󰖊書改為三十。",
    "T54n2128_060:0706b14": "鈎策上狗侯反制象用鉤下楚革反制馬用鞭策從竹從束束音此恣反。",
    "T54n2128_060:0706b15": "隍壍上音皇城下壕坑也下七焰反壕外土壟也說文云城下有水曰池無水曰隍築土削成曰牆土壟之上栽植",
    "T54n2128_060:0706b16": "樹木為壍。",
    "T54n2128_060:0706b17": "轡勒上音祕馬轡頭也說文從絲從𨊥從車口象車軸頭䥫也𨊥音衛也。",
    "T54n2128_060:0706b18": "船橃下音伐從木從發律文作栰非也。",
    "T54n2128_060:0706b19": "梯隥上體仾反賈注國語云梯階也或以竹木為階級可以登高也下登鄧反集訓云土階層級曰隥經從山作嶝",
    "T54n2128_060:0706b20": "非也。",
    "T54n2128_060:0706b21": "漄際淼難知上音牙次音祭下弭小反考聲云水闊犬貌也從三水不見彼岸也。",
    "T54n2128_060:0706b22": "瘡庖上楚霜反說文云瘡傷也亦俗字也下彭貌反瘡之初也。",
    "T54n2128_060:0706b23": "貯貲貨上猪呂反次紫思反下火臥反並從貝形聲字。",
    "T54n2128_060:0706b24": "若𪍑昌沼反廣雅𪍑食也埤蒼云𩱈麥麵也文字集略煼麥屑也或煼米作衛宏或作󰉓古今正字從麥酋聲律文",
    "T54n2128_060:0706b25": "作󰉓俗字也。",
    "T54n2128_060:0706c01": "若鬻下終肉反文字集略云鬻淖煑米為稀鬻也古從鬲作鬻正體字也今󰋫書從省作粥律文用俗字也淖音吏",
    "T54n2128_060:0706c02": "鬲音歷鬲釜也。",
    "T54n2128_060:0706c03": "󲡜舛上初加反韻詮差錯也下川兖反顧野王云差舛不齊也從󱿙從夕󱿙音口寡反夕音竹瓦反󱿙也。",
    "T54n2128_060:0706c04": "乳哺蒲慕反許叔重注淮南子云口中嚼食吐與孩兒曰哺從口甫聲也律文從食作餔音布孤反非也。",
    "T54n2128_060:0706c05": "褓持音保古今正字云褓䙗也文字典說云小兒被也即襁褓也從衣保聲也䙗音替。",
    "T54n2128_060:0706c06": "赧客儜簡反方言云赧愧也考聲云羞慚面赤也從赤𠬩聲律文從皮作𧹞俗字也𠬩音展。",
    "T54n2128_060:0706c07": "爬爴上白麻反亦從手作把考聲云把搔也下鬼碧反相傳音用本無正字以手抓持令損也。",
    "T54n2128_060:0706c08": "跳躑上亭遙反蒼頡篇云跳踊也廣雅跳躍也下呈亦反踊身投也騰躍跳躑也二字並從足兆鄭皆聲。",
    "T54n2128_060:0706c09": "創制初壯反俗字也正從并作剏考聲云剏始也初也會意字也。",
    "T54n2128_060:0706c10": "聾瘂上祿東下鸎賈。",
    "T54n2128_060:0706c11": "咥哩迦咥哩二合字梵語或云摩怛里迦唐云本母。",
    "T54n2128_060:0706c12": "鄔波䭾耶梵語唐云親教和上訛也。",
    "T54n2128_060:0706c13": "扇侘半擇迦侘音丑加反迦音薑佉反梵語也唐曰黃門即男根不全者其類有五種一天生本無男",
    "T54n2128_060:0706c14": "根設有如嬰兒微小不能行慾二雖有根全被除去外腎設行婬欲而不能生子三見他行欲或見女根心思欲事即有",
    "T54n2128_060:0706c15": "根生不見即縮在脬中如女四半月能男半月作女五本來是男後漸漸消變變為天揵是為五種皆曰黃門也。",
    "T54n2128_060:0706c16": "褒灑陁上保毛反次沙賈反梵語也唐云長淨半月半月對眾陳懺洗滌身語意行䖍聽戒經增長淨業名",
    "T54n2128_060:0706c17": "為長淨。",
    "T54n2128_060:0706c18": "窣吐羅底迦梵語也第二重罪也。",
    "T54n2128_060:0706c19": "式叉摩拏梵語也持半戒尼也。",
    "T54n2128_060:0706c20": "滅擯卑牝反廣雅𢷤弃也從手。",
    "T54n2128_060:0706c21": "嗢逝尼國上烏骨反。",
    "T54n2128_060:0706c22": "衒色玄絹反說文云行而且賣曰衒賣。",
    "T54n2128_060:0706c23": "2 第二卷第二卷",
    "T54n2128_060:0706c24": "貲財上子思反廣雅貲貨也蒼頡貲亦財也玉篇貲產也說文從貝此聲此字正體從止從匕。",
    "T54n2128_060:0707a01": "嫩草訥鈍反新生耎弱也從女。",
    "T54n2128_060:0707a02": "鄙媟先節反孔注尚書云媟慢也言狎也說文嬻亦慢也從女枼聲嬻音獨枼音牒。",
    "T54n2128_060:0707a03": "抖捒上音㪷下桑狗反考聲云抖擻振動衣物令去塵垢也此二字無定體譯經者隨意作之。",
    "T54n2128_060:0707a04": "濯足音濁濯猶洗也。",
    "T54n2128_060:0707a05": "洗手先禮反。",
    "T54n2128_060:0707a06": "濾水閭據反漉水也。",
    "T54n2128_060:0707a07": "不諳暗甘反俗字也正體從酓作𧫧考聲云記也集訓云委知也。",
    "T54n2128_060:0707a08": "揩泄上客皆反廣雅揩摩也下先節反韻英云泄漏也。",
    "T54n2128_060:0707a09": "萎悴上音委下情遂反案萎悴者憂愁不悅也如草木黃死也並形聲字。",
    "T54n2128_060:0707a10": "悛改青緣反考聲云悛覺也止也韻英亦改也。",
    "T54n2128_060:0707a11": "齲齒區禹反考聲云齒有蟲也准經義合書齲字今律文從禺作齵音耦溝反蒼頡篇云重生齒也顧野王云齒不",
    "T54n2128_060:0707a12": "齊平也說文齒不正也兩通故存之。",
    "T54n2128_060:0707a13": "扂閉門上恬玷反門之小關也礙門扇令不開也古文作扊形聲字也。",
    "T54n2128_060:0707a14": "蟲齧上逐融反下研結反說文齧噬也從齒㓞聲也㓞音慳八反。",
    "T54n2128_060:0707a15": "𣑭籬楚革反象形字密竪柴水橫令如牆形以斷人畜往來名曰𠕋籬籬音离籬小柵也或以棘束或以樹梢竪之",
    "T54n2128_060:0707a16": "為籬。",
    "T54n2128_060:0707a17": "棚覆上白盲反廣雅棚閣也說文棚棧也從木朋聲下敷救反賈逵曰覆猶蓋也從西復聲。",
    "T54n2128_060:0707a18": "桁杆上紅浪反考聲云衣架也下音干或作竿郭注爾雅搭衣杆也。",
    "T54n2128_060:0707a19": "牀枮上狀莊反下知林反或作碪皆坐臥具也。",
    "T54n2128_060:0707a20": "謗讟下音獨考聲云毀謗也怨痛也從誩從讀省聲也誩音競。",
    "T54n2128_060:0707a21": "攢眉顰蹙上殂欒反下子育反瞋怒貌也。",
    "T54n2128_060:0707a22": "3 第三卷第三卷",
    "T54n2128_060:0707a23": "場篅市緣考聲云篅竹倉也編竹圓作盛貯穀麥倉篅也。",
    "T54n2128_060:0707a24": "窖中上音教韻英云穿地藏物也或作󲜎。",
    "T54n2128_060:0707b01": "鉤斵丁角反以銅䥫為鉤鉤斲其物俗号為搭鉤是也律文從登作鄧或作𣃆並皆誤也正從𠁁音頭厚反從斤",
    "T54n2128_060:0707b02": "𠁁聲若從豆非也󲑁字從此𠁁為正也。",
    "T54n2128_060:0707b03": "曬衣生債反曰㬥也。",
    "T54n2128_060:0707b04": "朅地羅木蹇𦽆反梵語西方堅硬木名也古譯曰佉陀羅堪為橛釘也。",
    "T54n2128_060:0707b05": "𤉢牙杙蠅即反橛也。",
    "T54n2128_060:0707b06": "衣幞音服衣幞也從巾。",
    "T54n2128_060:0707b07": "衣櫃逵位反盛衣物大木椷也或單作匱。",
    "T54n2128_060:0707b08": "鞍韉剪先反馬鞍之氈替也或作𩋋又作𦇩並通用。",
    "T54n2128_060:0707b09": "五磨灑莫賀反。下沙下反。並去聲字也。梵語是西方市金寶之名也。其金一丸如梧桐子許大名一磨灑。以",
    "T54n2128_060:0707b10": "東西兩國通貨價直約之可直此方銅錢八十。其五磨灑計當四百。彼國王法偷盜財物計直五磨灑者罪當永棄。送於",
    "T54n2128_060:0707b11": "山林任其生死。若盜一二三四磨灑量罪別科不至於󱯬。佛所制戒一准王法。比丘所盜之物價直五磨灑者即名犯重",
    "T54n2128_060:0707b12": "擯棄出眾不共住也。古人譯經錯會將一磨灑同於一錢錯之甚矣。佛言我之教法隨方國土為制。若准此國王法。上從",
    "T54n2128_060:0707b13": "五帝三王下及大唐王制。未聞盜五錢即合至死。乃至盜五匹已上万至流刑。貫百之間有杖不至流貶。而言五錢犯重",
    "T54n2128_060:0707b14": "者傷其太急難為護持。不覺破此戒者其數多矣。有部律文云四百犯重者由故嚴峻於此國王制以挍量寬猛正得其",
    "T54n2128_060:0707b15": "中合佛本制也。",
    "T54n2128_060:0707b16": "腹肋上音福肚也下音勒肚兩旁脅骨也。",
    "T54n2128_060:0707b17": "脊腿上音積象形字下土餒反兩䏶也膝已上腰已下兩股名腿從肉退聲。",
    "T54n2128_060:0707b18": "纜繫上藍淡反繫船纜索也下音計從糸𨋁聲。",
    "T54n2128_060:0707b19": "田畦惠圭反王逸注楚辭云畦區也秦孝公以二百四十步為畝以二十五畝為小畦以五十畝為大畦形聲字。",
    "T54n2128_060:0707b20": "甕船烏貢反瓦器大者也或作瓮俗字也。",
    "T54n2128_060:0707b21": "弶鹿強亮反考聲云以弓羂鳥獸曰弶。",
    "T54n2128_060:0707b22": "渠筌上即魚反梁也下七緣反捕魚竹器也形聲字。",
    "T54n2128_060:0707b23": "門檐舍擔經從閻作櫩非也。",
    "T54n2128_060:0707b24": "4 第四卷第四卷",
    "T54n2128_060:0707c01": "乞匃下垓艾反顧野王云匃亦乞也考聲云求也古今正字云人亾財則乞匃故說文從人從亾會意字也上是古",
    "T54n2128_060:0707c02": "今字。",
    "T54n2128_060:0707c03": "灑捩上沙賈反考聲云散水如雨也說文灑汛也從麗從沙省聲也下憐涅反俗字也古文正體作󲐽從幺從󱷡從",
    "T54n2128_060:0707c04": "支血亦音歷計反訓義同上或從糸作綟字書云以兩人一左一右綟去水也今取入聲。",
    "T54n2128_060:0707c05": "縷𦆠上力禹反下音匱案縷𦆠者織餘也說文縷綫也織了不截餘絲𦆠頭也或作繢。",
    "T54n2128_060:0707c06": "井蛙泓華反俗字也正從黽作鼃井中蝦蟇也能鳴者亦名青鼃或作蛙青黃色股長善跳一名黃淮顧野王云鼃",
    "T54n2128_060:0707c07": "即黽也。",
    "T54n2128_060:0707c08": "磽确上巧交反下苦角反聲類云磽确礊薄也顧野王云磽堅也地堅則瘦不冝五穀也瘠薄也礊音客瘠音籍。",
    "T54n2128_060:0707c09": "畔睇下音第梵語也唐云作禮也。",
    "T54n2128_060:0707c10": "詭誑上音鬼下俱況反詭詐也誑惑也並形聲字也。",
    "T54n2128_060:0707c11": "虵蛭鱓上射遮反次音質下音善蒼頡篇蛭水蟲也郭注山海經云蟬魚如蛇或作蟺字蒼頡篇云䖤蟺蚓",
    "T54n2128_060:0707c12": "也此等皆無足腹行也或謂之豸是養蛇人養蟲毒人之所貯蓄將充蛇食並形聲字。",
    "T54n2128_060:0707c13": "熟爆下補各反音與博同廣雅爆熱也考聲云火乾也韻英云迫近火也或作曝或從皮作󲨢並音博皆炙爆令乾",
    "T54n2128_060:0707c14": "也律文從尃作𤍿非也內外墳典並無此字譯者隨意作之。",
    "T54n2128_060:0707c15": "麞鹿上音章下音祿四足之類。",
    "T54n2128_060:0707c16": "蠐螬上音齊下音曹爾雅蝤蠐蝎也郭注云在木中蠧蟲也又云在𡊅土之中古今之正形。",
    "T54n2128_060:0707c17": "蝗蛾上音皇即螽𧈩蟊𧒿之類是也螽音終𧈩音特蟊音矛𧒿音賊下我哥反即蠶蛾蛺蝶蜂蠅之類皆名多足。",
    "T54n2128_060:0707c18": "蜂蟻上音豊下冝豈反或作螘亦是多足也。",
    "T54n2128_060:0707c19": "蜇痛知列反。",
    "T54n2128_060:0707c20": "5 第五卷第五卷",
    "T54n2128_060:0707c21": "𦝫絛討刀反爾雅云素錦絛杠考聲云織絲如繩也或作綢文字典說文辮絲也從糸條省聲。",
    "T54n2128_060:0707c22": "嫌隙上叶兼反下卿逆反顧野王云心憾也。",
    "T54n2128_060:0707c23": "修葺下侵入反杜注左傳葺補治也從草咠聲。",
    "T54n2128_060:0707c24": "6 第六卷第六卷",
    "T54n2128_060:0708a01": "澡漱上遭老反廣雅澡浴也鄭注禮記云澡洗去垢也說文洗手也從水喿聲下搜皺反廣雅漱󲢁也又云瀺灂漱",
    "T54n2128_060:0708a02": "口水聲也文字典說水淨口盪口也從水欶聲󲢁音鋤角反瀺音床咸反欶音朔皺音莊救反。",
    "T54n2128_060:0708a03": "貪餮下天結反古文作飻杜注左傳云貪食曰餮律文從列作󲦎書誤也文字典說從食殄聲也殄音殿。",
    "T54n2128_060:0708a04": "劬勞上強于反下老高反。",
    "T54n2128_060:0708a05": "畋獵上音田下廉輒反何注公羊傳云畋獵者獵狩之總名亦習戰也取也。",
    "T54n2128_060:0708a06": "麁獷上倉胡反下號猛反。",
    "T54n2128_060:0708a07": "貞操草奧反韻英云橾志也或從人作僺文字典說從手喿聲也喿音桑到反。",
    "T54n2128_060:0708a08": "策勵上楚格反說文馬箠也從竹束聲下力曳反韻英云勵勸勉說文作勱勉力也從力厲聲。",
    "T54n2128_060:0708a09": "彀以上音搆說文彀張弓也從弓𣪊聲也。",
    "T54n2128_060:0708a10": "碾殺上尼展反俗字也考聲云車轢也或作󲟶蹈也准經義門樞轉處𨋁殺毒虵正從車㞋聲㞋音同上。",
    "T54n2128_060:0708a11": "毒螫始亦反文字典說云蜂蠆行毒螫人也從虫赦聲也。",
    "T54n2128_060:0708a12": "󲜋膠上恥知反考聲云󲜋膠者擣木皮煎而作之可以黏捕鳥雀也似膠下音交顧野王云膠者黏也所以連綴物",
    "T54n2128_060:0708a13": "令相黏著也說文從肉從翏省聲也。",
    "T54n2128_060:0708a14": "7 第七卷第七卷",
    "T54n2128_060:0708a15": "傲慢上遨到反孔注尚書云慢也杜注左傳云不敬也說文倨也從人𢾕聲下蠻辨反考聲云不敬惰也不畏也或",
    "T54n2128_060:0708a16": "從女或從人作嫚僈文字典說怠也輕也從心曼聲曼音万。",
    "T54n2128_060:0708a17": "踵前上鍾勇反聲類踵足跟也楚辭繼也說文追也從足重聲也。",
    "T54n2128_060:0708a18": "悛改七緣反博雅悛更也方言云自山已東謂改曰悛說文止也從心夋聲也夋音七旬反。",
    "T54n2128_060:0708a19": "髆及厀上牓莫反周禮髆胳股骨也集訓云兩𢩌及臂也從骨從尃省聲經從肉非也。",
    "T54n2128_060:0708a20": "急㧖上今立反說文褊也從心及聲也下音厄考聲云㧖把也文字典說持也取也從木戹聲也戹音同律文作扼",
    "T54n2128_060:0708a21": "俗字也褊音必演反。",
    "T54n2128_060:0708a22": "鼈齩上鞭滅反說文介蟲也外骨而內肉從黽敝聲律文從龜或從虫作鼈蟞並非也下雅狡反考聲云齩齧也說",
    "T54n2128_060:0708a23": "文從齒交聲律文從口作咬俗字也。",
    "T54n2128_060:0708a24": "自縊伊二反韻英云自縊死也形聲字也。",
    "T54n2128_060:0708b01": "褒灑陀上保毛反次沙假反梵語也唐云長淨眾僧和合半月半月布薩是也前第一卷已釋。",
    "T54n2128_060:0708b02": "拳𢯲上倦員反下󰦥換反說文掌後節也從目從叉叉音瓜從手雖古且正體字也律文從宛作捥或從肉作腕並",
    "T54n2128_060:0708b03": "俗字非也。",
    "T54n2128_060:0708b04": "矛矟上莫侯反今之槍是也象形字古文作𢦵下霜捉反博雅兵器也韻詮長矛也形聲字也。",
    "T54n2128_060:0708b05": "輪𥎞上輪者西國有戰輪以䥫作輪上施利刀漂飛遙擊斷彼命根或傷手足或損身分其輪却迴巧妙接取名曰",
    "T54n2128_060:0708b06": "𮤟輪遠即弓弩次近用輪更近羂索刀棓及用槍矟矛𥎞𥎞音󱍮亂反考聲云𥎞短矛也即之𥎞刀薩纜子是也遙投利",
    "T54n2128_060:0708b07": "刃損彼人馬也。",
    "T54n2128_060:0708b08": "草筳下音庭案草筳者穀麥禾𥞫穟柄謂之筳眾草亦爾從竹󲉌聲也󲉌從手從辵。",
    "T54n2128_060:0708b09": "毛緂貪敢反考聲云緂織毛為之出西戎或五色暈花或云毛𦋺亦曰毛褥席等今古之正形也。",
    "T54n2128_060:0708b10": "擲甎下音專㼾甎也。",
    "T54n2128_060:0708b11": "璺裂上音問考聲云璺器物破裂而不相離也埤蒼云撕也文字典說破也裂也從玉從舋省聲也舋音忻近反也。",
    "T54n2128_060:0708b12": "8 第八卷第八卷",
    "T54n2128_060:0708b13": "痰癊上音談下邑禁反考聲云痰癊者胷膈中水病也並從疒形聲字也疒者女厄反。",
    "T54n2128_060:0708b14": "瓦甌下敺侯反聲類云瓦盌也說文小盆也形聲字也盌音椀敺音阿苟反。",
    "T54n2128_060:0708b15": "僅得上音近集訓云僅纔也廣雅少也文字典說從人堇聲堇音謹。",
    "T54n2128_060:0708b16": "梯蹬上體泥反下登鄧反。",
    "T54n2128_060:0708b17": "叱𠿒上嗔質反下訶葛反大聲訶也。",
    "T54n2128_060:0708b18": "搭鉤上音荅下苟侯反戰具也竿頭施鈎。",
    "T54n2128_060:0708b19": "9 第九卷第九卷",
    "T54n2128_060:0708b20": "黿鼉上音元說文大鼈也下䭾何反郭注山海經云鼉似蜴𧋍長文餘有鱗甲皮可以為鼓從黽音猛𠹈聲𠹈音那。",
    "T54n2128_060:0708b21": "󲙼流上袍帽反文字典說云江河水㲹漲急流也。",
    "T54n2128_060:0708b22": "足跟艮恩反釋名云足後跟也說文跟也從足艮聲也。",
    "T54n2128_060:0708b23": "靉靆上哀改反下地愛反考聲云靉靆雲盛貌楚辭云日月無光黑雲垂布也並形聲字也。",
    "T54n2128_060:0708b24": "聰叡上倉紅反律文從公作聡俗字也尚書云𦗟曰󱠰孔安國云耳聽明審也說文察也從耳怱聲怱音同上從怱",
    "T54n2128_060:0708c01": "怱音楚紅反象形字也下悅惠反洪範曰叡作聖鄭注禮記云思之精也廣雅智也古今正字深明也從󲂂從谷省從目",
    "T54n2128_060:0708c02": "󲂂音殘。",
    "T54n2128_060:0708c03": "挫折祖臥反賈注國語云折其鋒銳曰挫下戰熱反訓釋與上字同說文摧也並從手坐從斤。",
    "T54n2128_060:0708c04": "輕躁遭澇反顧野王云躁動也論語不安靜也從足喿聲。",
    "T54n2128_060:0708c05": "鋒銳上音峯下悅惠反詞辯建利若刀鋒也。",
    "T54n2128_060:0708c06": "謲𭖪上楚錦反考聲云以言陰相譏毀也從言參聲律文從土作墋非也下音桐篤反考聲云有所害也窖人草也",
    "T54n2128_060:0708c07": "恨也憎也說文從屮從毒毒亦聲也古文作󱯤從古之字從虫毒字從土從母毒音愛。",
    "T54n2128_060:0708c08": "雙蠃盧禾反爾雅曰蚹蠃音夷蝓音俞也郭璞云蝸牛也案雙蠃者樂器也海中大蝸牛磨頂上尖處令穴吹作聲",
    "T54n2128_060:0708c09": "以和樂音名曰法蠃從虫蠃聲也律文作䗍非也蠃音魯臥反雖古是正體字。",
    "T54n2128_060:0708c10": "愞頂奴管反說文溫也從火耎聲亦作㬉義同耎音而兖反。",
    "T54n2128_060:0708c11": "10 第十卷第十卷",
    "T54n2128_060:0708c12": "飢饉上几冝反顧野王云人畜須食也穀梁傳云五穀不升謂之飢說文餓也從食几聲下音近爾雅曰蔬不熟曰",
    "T54n2128_060:0708c13": "饉穀梁傳云三穀不升謂之饉形聲字也。",
    "T54n2128_060:0708c14": "青瘀於據反考聲中積血也。",
    "T54n2128_060:0708c15": "胮脹上朴邦反埤蒼云䏺亦腫脹也古今正字作胖亦作𤶞從肉夆聲下張亮反杜注左傳云脹謂腹滿也古今正",
    "T54n2128_060:0708c16": "字云䏺肛脹也從肉長聲或作痮形聲字肛音苦江反。",
    "T54n2128_060:0708c17": "憔悴上齊遙反下情遂反考聲云憔悴瘦惡也亦從頁作顦顇毛詩從言作譙誶班固從疒作癄瘁方言從心作憔",
    "T54n2128_060:0708c18": "悴漢武帝李夫人賦從女作嫶𡝵左傳從草作蕉萃蒼頡篇云憔悴者憂愁也亦無定體諸儒隨意作之並行於世未知",
    "T54n2128_060:0708c19": "孰是。",
    "T54n2128_060:0708c20": "刧掠上劒業反鄭注禮記云劫脅也人欲去以刀脅之或曰以刀止去曰刦說文從力古今正字從刀從怯省下良",
    "T54n2128_060:0708c21": "灼反韻英云強取也杜注左傳云刧掠財物也顧野王云鹵掠奪取物也又音亮訓義並同亦作剠轉注字也。",
    "T54n2128_060:0708c22": "樺樹華跨反考聲云樺樹山木名或從雩作樗音同案樺有赤白兩種皮堪為燭赤者薄妙光淨。",
    "T54n2128_060:0708c23": "畔睇上音畔下音弟梵語也唐云禮拜前第四卷已說。",
    "T54n2128_060:0708c24": "嚻匾上香󱷱反顧野王云諠譁也鄭箋毛詩云眾多貌說文云氣出頭也從頁從㗊㗊音莊立反會意字。",
    "T54n2128_060:0709a01": "鑊內黃郭反廣雅鼎也案鑊者大鼎也鄭注周禮云煑肉也有足曰鼎無足曰鑊形聲字說文󲮎也雋音畦也。",
    "T54n2128_060:0709a02": "11 第十一卷第十一卷",
    "T54n2128_060:0709a03": "箱篋上想羊反文字典說文編織籐竹作之以盛衣服或盛經書如盇或方竹下謙協反說文篋笥也從竹匧聲也",
    "T54n2128_060:0709a04": "匧音同笥音四盇音合。",
    "T54n2128_060:0709a05": "鄙媟下先烈反前第二卷中已釋。",
    "T54n2128_060:0709a06": "繫󲶥帶音宗考聲云󲶥結也案󲶥帶者繫髮之頭繻也古今正字從髟󲈄聲也髟音必遙反律作󲢚亦通。",
    "T54n2128_060:0709a07": "自縊伊計反自縊死也。",
    "T54n2128_060:0709a08": "䐡󰈷上音齊說文云膍䐡也從肉齊聲下船耎反腓膓也。",
    "T54n2128_060:0709a09": "撫拍上敷武反下普百反並俗字也正體從付作拊從手白聲考聲云安慰也撫亦拍也愛憐也。",
    "T54n2128_060:0709a10": "12 第十二卷第十二卷",
    "T54n2128_060:0709a11": "媒娉上每杯反周禮媒謀也鄭玄曰謀合異性使和合成親也下匹併反考聲問也以財娶妻並從女某甹皆聲或",
    "T54n2128_060:0709a12": "從耳作聘甹音匹丁反。",
    "T54n2128_060:0709a13": "革屣上革字正體從三十從臼作草會意字也言三十年為一世其道更也下師滓反今言革屣者毛詩傳云革皮",
    "T54n2128_060:0709a14": "也西國皮底鞋也赤色。",
    "T54n2128_060:0709a15": "傾穨上犬營反字書傾亦隤也顧野王云󱶂邪也鄭注禮記不正也古今正字仄也從人項聲也說文從阜作𨻺訓",
    "T54n2128_060:0709a16": "用並同下徒雷反廣雅󲊗壞也蒼頡篇云墜落也集訓云毀傷也說文禿貌也從禿從隤省聲也或從阜作隤亦通經文",
    "T54n2128_060:0709a17": "從頁作頹俗用非也。",
    "T54n2128_060:0709a18": "瑕隙上夏加反廣雅瑕翳也薉也顧野王云瑕亦隙也說文玉有赤色從玉叚聲叚音加雅反叚借之叚用此字也。",
    "T54n2128_060:0709a19": "噉嚼上談濫反廣雅噉食也或作啖下匠雀反正體字也廣雅嚼茹也字書咀也從口爵聲也。",
    "T54n2128_060:0709a20": "󲞭󲡾暉雲反日暮時也俗曰󲞮昏即戌時也從日熏聲。",
    "T54n2128_060:0709a21": "杷钁誑籰反韻英云钁斸也說文大鉏也從金從籰省聲也籰音王玃反斸音冡錄反鉏音助初反。",
    "T54n2128_060:0709a22": "󲜟基上伯萌反考聲云󲜟絡也案󲜟者如木匠甲墨斗法振繩也挽繩端直方正為準以為基堵也從糸笄聲也。",
    "T54n2128_060:0709a23": "13 第十三卷第十三卷",
    "T54n2128_060:0709a24": "女醫意基反集訓云醫意也以巧慧智思使藥消病也說文治病工也用藥必以酒行藥故醫字從酉酉者古文酒",
    "T54n2128_060:0709b01": "字也昔巫彭初作毉或從巫作毉。",
    "T54n2128_060:0709b02": "褓持上音保聲類云小兒被子名為襁褓形聲字也。",
    "T54n2128_060:0709b03": "醍醐上音提下音胡韻詮云酥之至精醇者以細滑故常不凝如清油香名曰醒醐。",
    "T54n2128_060:0709b04": "麋鹿美悲反考聲云麋似鹿而大說文云麋屬也冬至時解角從鹿從米省聲也。",
    "T54n2128_060:0709b05": "羈絆上凡冝反考聲云羈繫也或從奇作羇古文從冈從󲬊作𢤇󲬊音砧立反會意字也下絆音半即馬絆也",
    "T54n2128_060:0709b06": "平聲字。",
    "T54n2128_060:0709b07": "絲縈下於營反毛詩傳曰縈旋也考聲云緾也繞也說文收韏也從糸從營省聲韏音卷。",
    "T54n2128_060:0709b08": "鈹決上音披翳人之鈹針也說文大鈹也形聲字也。",
    "T54n2128_060:0709b09": "水蛭真曰日反水生蟲也𠯗人血也從䖝。",
    "T54n2128_060:0709b10": "斟酌上執壬反下章章若反字書云以意意度量也形聲字。",
    "T54n2128_060:0709b11": "14 第十四卷第十四卷",
    "T54n2128_060:0709b12": "擯㡿上賔刃反司馬彪注莊子云擯棄也史記相與排擯從手賔聲下音赤王逸注楚辞云㡿逐也廣雅推也漢書",
    "T54n2128_060:0709b13": "㡿逐不用也說文却也從广屰聲屰音逆。",
    "T54n2128_060:0709b14": "謗讟下音獨案謗讟者非理毀㡿妄說文言其惡也。",
    "T54n2128_060:0709b15": "宜挑眺彫反聲類挑抉也說文從手兆聲也。",
    "T54n2128_060:0709b16": "鷹窟上憶矝反考聲云鷙鳥也丁埤骨反說文從穴屈聲。",
    "T54n2128_060:0709b17": "15 第十五卷第十五卷",
    "T54n2128_060:0709b18": "坯器上配盃反考聲云瓦器未燒者曰坯從土從丕省聲也塼未燒者亦曰塼坯或作抷。",
    "T54n2128_060:0709b19": "矯誑上驕夭反考聲矯妄也下俱况反欺惑也前已說。",
    "T54n2128_060:0709b20": "枳吒上吉以反下摘加反西國山名也。",
    "T54n2128_060:0709b21": "阿溼薄迦梵語人名也此無正譯。",
    "T54n2128_060:0709b22": "捕㮈伐素㮈音奴葛反亦人名無正翻。",
    "T54n2128_060:0709b23": "半豆盧呬得迦此譯為黃赤色亦人名律自譯也。",
    "T54n2128_060:0709b24": "一掬弓六反手掬也。",
    "T54n2128_060:0709c01": "16 第十六卷第十六卷無字音訓",
    "T54n2128_060:0709c02": "17 第十七卷第十七卷",
    "T54n2128_060:0709c03": "嗢咀羅僧伽上溫骨反次單割反梵語也唐云七條袈裟也。",
    "T54n2128_060:0709c04": "舂擣上朿鍾反顧野王云舂者擣粟為米也考聲舂亦擣也說文擣粟也從廾廾音拱拱手也持杵以臨臼上而擣",
    "T54n2128_060:0709c05": "也杵省為午今󲖦書變體作舂古者雍父初作舂掘地為臼象形也篆書上從󲗪次從廾下從臼作󲶩󲗪古文午字也。",
    "T54n2128_060:0709c06": "十二肘梯體提反平聲梯木橙也前第八卷已具釋。",
    "T54n2128_060:0709c07": "簫笛上音霄樂器名也說文云簫象鳳翼編小管為之二十三管長一尺四寸下音狄羌樂也七孔吹象龍聲也。",
    "T54n2128_060:0709c08": "篦杓上閉迷反攪粥攪藥木篦也律文從𤰞作箄俗字也下常斫反著柄𥁄也。",
    "T54n2128_060:0709c09": "剉草上󱍮臥反顧野王云剉猶斫也剉碓剉草令細餧飤牛馬也。",
    "T54n2128_060:0709c10": "車軶音厄郭璞曰車󲠮端撗木壓牛領者俗呼為車格或作󲵟曲本是也戹正體厄字也。",
    "T54n2128_060:0709c11": "軾󲡵上音餙鄭注儀禮云古者立乘式謂小俛以禮主人也文字典說車前撗木也。",
    "T54n2128_060:0709c12": "18 第十八卷第十八卷",
    "T54n2128_060:0709c13": "蠲除上决緣反前音義中數訓釋不繁敘。",
    "T54n2128_060:0709c14": "煨燼上猥𢌞反下夕進反鄭箋毛詩云火燒之餘曰燼並形聲字說文作󱽃同。",
    "T54n2128_060:0709c15": "撩舉上音遼案撩舉者摳衣也手提衣而走也古文正字撩舉二字並從手摳音口侯反。",
    "T54n2128_060:0709c16": "觸䯗毗禮反韻英云䯗股外也即兩股是也腰已下󲑖已上㧾名為䏶從骨坒聲也律文從肉作䏶或作髀並俗字",
    "T54n2128_060:0709c17": "也。",
    "T54n2128_060:0709c18": "高詀薄迦詁音扂梵語律文自釋訖。",
    "T54n2128_060:0709c19": "19 第十九卷第十九卷",
    "T54n2128_060:0709c20": "無󱸱𣫘苦角反考聲云㲉鳥卵皮也言無明㲉者由如鳥卵能包含一切煩惱令不散滅輪轉五道受種種",
    "T54n2128_060:0709c21": "形不能出離三界皆依無明而住不得自在今以佛威神力智慧辯才破壞無明說正真道以智慧眼反照無明如破空",
    "T54n2128_060:0709c22": "殸無所任用。",
    "T54n2128_060:0709c23": "攣躄上劣專反俗字也韻英云手足筋急拘束不能行步申縮也正體從疒從臠作癵臠音劣轉反下音辟顧野王",
    "T54n2128_060:0709c24": "云躄謂足偏枯不能行也亦形聲字也從足辟聲也。",
    "T54n2128_060:0710a01": "坑穽上客庚反蒼頡篇云坑𭐋也爾雅墟也下音靖或從阜作阱阱者穿地如井陷取諸獸名之為穽從穴井聲。",
    "T54n2128_060:0710a02": "毒毒上楚錦反酷虐殺害名為謲毒前第九卷已釋。",
    "T54n2128_060:0710a03": "愚騃下崖騃反上聲字也蒼頡篇云騃謂無所識知也騃亦愚也從馬矣聲。",
    "T54n2128_060:0710a04": "擯㡿上賔刃反下音赤前第十四卷已釋。",
    "T54n2128_060:0710a05": "撚為年典反以二指一去一來相縒曰撚。",
    "T54n2128_060:0710a06": "撝面上毀為反考聲謙也揖也撝手也。",
    "T54n2128_060:0710a07": "性袪去居反𥞋猶去也。",
    "T54n2128_060:0710a08": "20 第二十卷第二十卷",
    "T54n2128_060:0710a09": "棑矟敗埋反考聲云兵仗名也案棑即盾也招戰時蔽翳其身以障刀箭也律文從爿作󲪍非也說文從木作棑省",
    "T54n2128_060:0710a10": "聲也下霜捉反前第七卷已具釋。",
    "T54n2128_060:0710a11": "攢集藏桓反鄭注周禮云攢聚也韻英集聚也從手贊聲也贊音作且反。",
    "T54n2128_060:0710a12": "󱼺性上彼錦反孔注尚書云稟受也考聲賜也文字典說承也從禾㐭聲㐭音力錦反。",
    "T54n2128_060:0710a13": "貪餮下音䥫貪食曰餐前第六卷已具釋。",
    "T54n2128_060:0710a14": "縷𦆠上錄主反下逵位反織餘也前第四卷已釋。",
    "T54n2128_060:0710a15": "跬步上窺癸反方言云半步為跬禮記云君子跬步不敢志也文字典說從𧾷圭聲。",
    "T54n2128_060:0710a16": "揩缺上客皆反下犬悅反前第二卷已具釋。",
    "T54n2128_060:0710a17": "蠶絲上雜南反爾雅蟓桑繭郭注云食桑葉者即今之民庶所養蠶也從䖵從簪省聲也蟓音象。",
    "T54n2128_060:0710a18": "衦成干旱反說文云衦者由如衦餅今摩展匹叚也從衣干聲也。",
    "T54n2128_060:0710a19": "一繭堅顯反爾雅有四繭皆蠶之類也蟓繭樗繭欒繭蚖繭說文蠶衣也從糸從虫芇聲芇音眠象蛾兩角相當也。",
    "T54n2128_060:0710a20": "或擘下音伯顧野王云擘裂破也說文分也說文從手辟聲。",
    "T54n2128_060:0710a21": "21 第二十一卷第二十一卷",
    "T54n2128_060:0710a22": "牻色上邈邦反孔注尚書云尨亂也鄭注考工記云尨雜也說文白黑雜毛牛羊皆曰牻從牛尨聲尨字從犬從彡。",
    "T54n2128_060:0710a23": "磽确上巧交反下腔角反前音義經第四卷中已釋。",
    "T54n2128_060:0710a24": "鍮石上音偷埤倉云鍮石似金似而非金西戎蕃國藥鍊銅所成有二種鍮石善惡不等惡者挍白名為灰折善者",
    "T54n2128_060:0710b01": "挍黃名為金折亦名為金折亦名真鍮俗云不愽金是也。",
    "T54n2128_060:0710b02": "22 第二十二卷第二十二卷",
    "T54n2128_060:0710b03": "毛緂貪敢反前第七卷已釋。",
    "T54n2128_060:0710b04": "輟已上轉劣反鄭注論語云輟止也止已所用惠施他人從車發聲叕音同上。",
    "T54n2128_060:0710b05": "襵為占葉反考聲襵褺也從衣聶聲褺音牃聶音尼輒反。",
    "T54n2128_060:0710b06": "摋拍上生界反考聲云有威勢也韻詮云急也顧野王云猛用力打物也從手殺聲也下音魄前第十一卷已釋。",
    "T54n2128_060:0710b07": "金𮡻下音定金銀璞未成器也。",
    "T54n2128_060:0710b08": "𧧳誕上𨀗華反謚法曰華言無實曰󲏉說文󲏉亦誕也下壇爛反孔注尚書云誕欺也慢也從言延聲也。",
    "T54n2128_060:0710b09": "鎔溼欲鍾反與容音同金銷在爐未鑄曰鎔形聲字。",
    "T54n2128_060:0710b10": "紫礦下󲘃猛反西國藥名也練木皮及膠𤋎成堪膠黏寶鈿作皆從外國來。",
    "T54n2128_060:0710b11": "鐵鍱上天涅反下音葉打銅鐵薄闊如沺素片名為鍱。",
    "T54n2128_060:0710b12": "鑽作纂官反考聲云鐫鑿也說文穿也從金贊聲贊字從貝從兟兟音所臻反俗從二夫。",
    "T54n2128_060:0710b13": "以鋦恭玉反韻英云以鐵縛物也束令合也從𡱈聲。",
    "T54n2128_060:0710b14": "頗𧧸彼列反考聲云𧧸謂審其善惡也或從竹作䇷莂猶別也形聲字。",
    "T54n2128_060:0710b15": "㒓額上坦怛反下崖格反考聲云󲠢佅󲠢也文字典說從人󲠢聲韻英云頟顙也正從各作頟說文從頁從格省經",
    "T54n2128_060:0710b16": "從客俗字已傳用久矣江東人呼頟為訝幽州人謂頟為鄂皆聲訛轉也。",
    "T54n2128_060:0710b17": "綰𩬇彎板反考聲云綰盤結也說文音夘今不取從糸官聲。",
    "T54n2128_060:0710b18": "23 第二十三卷第二十三卷",
    "T54n2128_060:0710b19": "放帚下周酉反考聲云掃地具也顧野王云帚所以掃除糞穢也古者少康初作箕帚及󰡊米酒少康即杜康也說",
    "T54n2128_060:0710b20": "文掃糞棄也從又從巾掃除冂內也冂音癸營反。",
    "T54n2128_060:0710b21": "密緻下馳利反廣雅緻補也至也郭注方言云縷密謂之緻文字典說緻亦密也從糸致聲。",
    "T54n2128_060:0710b22": "詃誘上決兖反下音酉韻略云詃󲰰誘引也玉篇云相勸動也教也並從言形聲字也。",
    "T54n2128_060:0710b23": "更無𨘤孑上音惟鄭箋毛詩遺忘也鄭注禮記云遺猶脫落也說文云從辵𨘤聲䝿正貴字也下音結毛",
    "T54n2128_060:0710b24": "詩靡有孑遺也傳曰孑然遺失也說文無右臂從了象形󲚿聲也󲚿音厥。",
    "T54n2128_060:0710c01": "無鏃箭上宗祿反韻英云箭鏑也文字典說箭頭刺也說文利也從金族聲下精綫反𠂕也從竹前聲。",
    "T54n2128_060:0710c02": "反旆而歸裴妹反爾雅繼旐曰旆郭璞曰帛續旐末為㷼尾者杜注左傳云軍門前大旗也說文云繼旐",
    "T54n2128_060:0710c03": "之旗沛然垂下從於從市省聲也。",
    "T54n2128_060:0710c04": "俘虜上撫無反孔注尚書云俘取也賈注國語取人曰俘顧野王云俘虜所謂取人馘也馘音獷麥反考聲云割取",
    "T54n2128_060:0710c05": "人耳也左傳獻俘馘是也說文軍所獲也從人孚聲下音魯考聲虜掠也強取也說文虜獲也從母從力虍聲。",
    "T54n2128_060:0710c06": "蜫蟻上音昆俗字也鄭注禮記云蜫小蟲也說文正體作䖵者蟲之總名也從二虫下冝豈反。",
    "T54n2128_060:0710c07": "24 第二十四卷第二十四卷",
    "T54n2128_060:0710c08": "蓽茇上音必蕃語西國藥名也本出波斯及婆羅門國形如桑椹緊細且長味極辛辢。",
    "T54n2128_060:0710c09": "桁竿航浪反律文作󲝬俗字也下音干󲣬第四卷已具釋。",
    "T54n2128_060:0710c10": "燈炷下音注即今之燈心也西國多撚白㲲縷為燈炷案炷者引油𤑔火為明者曰燈炷本無此字譯經者以意書",
    "T54n2128_060:0710c11": "出唯集訓切韻新集入韻玉篇說文字林字統古今正字等無此字。",
    "T54n2128_060:0710c12": "糅在女救反鄭注儀禮云糅雜色說文從丑作󲜛雜飯也形聲字也。",
    "T54n2128_060:0710c13": "25 第二十五卷第二十五卷",
    "T54n2128_060:0710c14": "愆咎上羗乹反孔注尚書云愆過也杜注左傳云愆失也說文從心衍聲衍音演下音舊古字也孔注尚書云咎惡",
    "T54n2128_060:0710c15": "也鄭箋詩云咎猶罪過也爾雅咎病說文災也古文尚書以為罪咎之字從人從各人各者相違也。",
    "T54n2128_060:0710c16": "研覈上齧堅反廣雅研熟也說文研磨也從石幵聲幵音牽下諧革反漢書云其審覈之說文云覈考實事也文字",
    "T54n2128_060:0710c17": "典說云凡考事於西窄之處邀遮其辭得實覈也從西敫聲敫音擊西音呀賈反。",
    "T54n2128_060:0710c18": "躊躇上紂流反下音除考聲云躊躇心不決定不即行也韓詩外傳云躊躇猶俳佪不進也廣雅猶豫也文字典說",
    "T54n2128_060:0710c19": "二字並從足壽著皆聲也。",
    "T54n2128_060:0710c20": "眇目妙標反方言云一目小也王注楚辞云遠視眇然也周易眇能視文字典說從目少聲。",
    "T54n2128_060:0710c21": "背傴杯妹反下音紆顧野王云傴者身曲也文字集略體不申也廣雅曲也背隆也從人區聲區音駈。",
    "T54n2128_060:0710c22": "侏儒上音朱下音乳朱反鄭注禮記云侏儒者短人也韻英矬小也古今正字並從人形聲字。",
    "T54n2128_060:0710c23": "󱠤行乖買反上聲俗字也即老人把頭杖名為柺子患脚行不得者柱雙柺策腋行名曰柺行一切字書並無此字",
    "T54n2128_060:0710c24": "說文玉篇古今正字並作󲢮象形諸字書亦同又音乖今不取從木另聲另音誇寡反。",
    "T54n2128_060:0711a01": "哆脣車者反韻詮云哆脣展垂開口也詩傳云口大貌也蒼頡篇脣縱緩也說文張口也從口從侈省聲也。",
    "T54n2128_060:0711a02": "齵齒上吾鈎反韻英云齒生不正云或內或外行仵不齊名為齵齒從齒從偶省聲也偶音藕。",
    "T54n2128_060:0711a03": "耕墾康很反蒼頡篇墾耕種也從土貇聲貇音坤穩反。",
    "T54n2128_060:0711a04": "敞庘上昌掌反考聲敞露也明也開也說文平治高土可遠望也從攴尚聲下音押集訓庘󲣦屋𤰞小也󲣦音斬甲",
    "T54n2128_060:0711a05": "反。",
    "T54n2128_060:0711a06": "鐮斫上音廉考聲云刈草曲刀也形聲字。",
    "T54n2128_060:0711a07": "新秔下音耕聲類云不黏稻也俗作粳非此也從禾亢聲亢音𡶩。",
    "T54n2128_060:0711a08": "廠內上昌兩反考聲云屋之無壁曰廠。",
    "T54n2128_060:0711a09": "其紖下陳忍反廣雅紖索也鄭注禮記云紖所謂牽牲犢之係也牛曰紖馬曰韁從糸引聲也。",
    "T54n2128_060:0711a10": "26 第二十六卷第二十六卷",
    "T54n2128_060:0711a11": "排𥎞上敗埋反顧野王云排𢪔桿也廣雅推也文字典說擠也從手非聲擠音即黎反下蒼乱反廣雅𥎞鋋也文字",
    "T54n2128_060:0711a12": "典說短矛也俗曰𥎞刀遙投矛也形聲字鋋音市延反。",
    "T54n2128_060:0711a13": "餧飤上音萎為反下音寺廣雅餧亦飤也顧野王云供設以食與人也並形聲字也。",
    "T54n2128_060:0711a14": "氍毹上具愚反下數蒭反西戎胡語考聲云織毛為文彩五色或作鳥獸人物即毛布也聲類毛席也出西戎字無",
    "T54n2128_060:0711a15": "定體或作𣯸󱮣或名毾㲪即地衣舞筵之類形聲字也。",
    "T54n2128_060:0711a16": "斧钁下鬼籰反前第十二卷已釋。",
    "T54n2128_060:0711a17": "鞍韀上音安下𤋎延反前第三卷已具釋。",
    "T54n2128_060:0711a18": "󲗋葢上桑󱁅反󲜠即盖也下正體盖字。",
    "T54n2128_060:0711a19": "噎饖上煙結反食在喉中不下曰噎從口壹聲下音穢或從口作噦文字集略噦氣啎也說文飯傷熱也。",
    "T54n2128_060:0711a20": "鄙󲟪語中仙列反前第二卷已具釋。",
    "T54n2128_060:0711a21": "爮地上音庖俗字也正體從手作捊時人多呼為孚字非也言瓟地者是牛王吼噑之時以前脚捊地從爪包聲也。",
    "T54n2128_060:0711a22": "母彪彼憂反師子母名也。",
    "T54n2128_060:0711a23": "善髆音愽亦師子名也。",
    "T54n2128_060:0711a24": "食昨殘肉藏洛反下在蘭反。",
    "T54n2128_060:0711b01": "黑黶伊琰反考聲云人身上黑子也律文從面作黶亦通。",
    "T54n2128_060:0711b02": "諠聒上香元反下古活反蒼頡篇云驚耳文字典說從耳舌聲。",
    "T54n2128_060:0711b03": "27 第二十七卷第二十七卷",
    "T54n2128_060:0711b04": "摩󲶙𭅤下卑也反梵語此云遍淨亦更有義。",
    "T54n2128_060:0711b05": "田畦下惠珪反王注楚辭云畦區也釋名云二十五畒為小畦五十畒為大畦也說文亦同此說從田圭聲。",
    "T54n2128_060:0711b06": "特敧拏伽他上騰得反次豈冝反下搦加反梵語也此云㸹施物供養三寶之義伽陀即偈頌也",
    "T54n2128_060:0711b07": "是呪願施主福德資益之意即以此方表白賢聖證明此施願增施主所施福田初引佛經偈頌後加人意所頒也。",
    "T54n2128_060:0711b08": "芸荾上音云下音雖即芸臺胡荾香菜也此等名開種其種子開析方乃得生。",
    "T54n2128_060:0711b09": "󲢃螽上音負下音終幽州謂舂箕齊魯謂之舂黍或蜙𧎎陸機毛詩蟲魚疏云青白色長股五六月能鳴似蝗而小",
    "T54n2128_060:0711b10": "多有異名方言不同文繁不錄蝗蟲之類兩股或有班點者俗語訛轉名為補鍾是也。",
    "T54n2128_060:0711b11": "蛺󲠗上兼協反下音󲌟即莊周云胡󲠙也其類甚多或黃或白或有五色。",
    "T54n2128_060:0711b12": "蛇蠍上音虵正體字也下音󲠗已前訓釋已多不能繁述。",
    "T54n2128_060:0711b13": "羹臛上音庚下音郝已見前釋甚多。",
    "T54n2128_060:0711b14": "皴皮上七恂反樹上黑皮也劈裂皴起也。",
    "T54n2128_060:0711b15": "白醭普卜反考聲云物醋其上生白毛謂之白醭蒼頡篇云醬敗生衣文字典說從酉從撲省聲也。",
    "T54n2128_060:0711b16": "28 第二十八卷第二十八卷",
    "T54n2128_060:0711b17": "我齩牙絞反前第八卷已具釋。",
    "T54n2128_060:0711b18": "雷霆下音庭蒼頡篇云霹靂也。",
    "T54n2128_060:0711b19": "坐枮知林反俗字也正體從甚作椹考聲云椹質也机屬也跗也今律以為坐物也從木甚聲也。",
    "T54n2128_060:0711b20": "聳茂息勇反正從立作竦悚竦上二俱通下音暮顧野王云茂盛也考聲美也古今正字豊也從草戊聲。",
    "T54n2128_060:0711b21": "29 第二十九卷第二十九卷",
    "T54n2128_060:0711b22": "草稕焦𨳝反即縛草為之或臥或坐即如此國草薦團薦之類是也。",
    "T54n2128_060:0711b23": "堅鞭𬱃更反韻英云堅也考聲牢固也從革更聲俗作硬或作䩕亦通。",
    "T54n2128_060:0711b24": "痰癊上音談下陰禁反前第八卷已釋。",
    "T54n2128_060:0711c01": "躓頓上知利反顧野王云躓亦頓也廣雅云蹋也文字典說云躓跆也從足質聲跲音其業反下都鈍反從頁屯聲。",
    "T54n2128_060:0711c02": "甎󱽾上拙緣反埤蒼云甎㼾也案甎即燒成土󱽾也下經亦反顧野王云甎未燒曰󱽾古今正字從土從𣪠聲也。",
    "T54n2128_060:0711c03": "30 第三十卷第三十卷",
    "T54n2128_060:0711c04": "棚上白萠反廣雅棚閣也說文棧也從木朋聲朋音蒲登反棧音柴限反比木作道也。",
    "T54n2128_060:0711c05": "用蟲水逐融反爾雅曰有足曰蟲從三䖝律文從皿作蠱音古書寫人錯不合有蟲水。",
    "T54n2128_060:0711c06": "盎甕阿浪反爾雅盎缶器也江淮吳楚之間謂之󲝘󲝘音岡或去聲下屋貢正體字瓦器之大者或瓷或瓦深而且",
    "T54n2128_060:0711c07": "圓口小而腹廣律文從公作瓮俗字也。",
    "T54n2128_060:0711c08": "崩隤上北朋反下徒回反鄭箋詩云崩毀壞也穀梁傳自高而下曰崩說文山壞也形聲字也隤字從阜。",
    "T54n2128_060:0711c09": "之厩九右反案周禮六敷為廐計一廐二百六十二匹也說文馬舍也從广既聲。",
    "T54n2128_060:0711c10": "駱駝上音洛下音陁俗字也正體本作𩧐駞北方夷狄之地胡畜也顧野王云背有宎鞍亦有獨峯者能負重日行",
    "T54n2128_060:0711c11": "三百高七尺四節項下皆有長毛黃色亦有白色者上好。",
    "T54n2128_060:0711c12": "門梐毗米反門匡是俗曰門󰛪。",
    "T54n2128_060:0711c13": "橫扂恬玷反韻英云所以止扉也小關也。",
    "T54n2128_060:0711c14": "鵂鶹上音休下音󷙚即晝伏夜飛以鳴聲為名也或曰𪇑󲴻怪鳥也並形聲字。",
    "T54n2128_060:0711c15": "㓟剝上音披俗字手執利刀剝取牛皮󲟏肉相離名為㓟剝也。",
    "T54n2128_060:0711c16": "一切經音義卷第六十"
}