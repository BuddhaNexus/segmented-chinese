{
    "T17n0766_001:0699b16": "No. 766",
    "T17n0766_001:0699b17": "佛說法身經",
    "T17n0766_001:0699b19": "西天譯經三藏朝奉大夫試光祿卿",
    "T17n0766_001:0699b20": "明教大師臣法賢奉　詔譯",
    "T17n0766_001:0699b21": "爾時，世尊於大眾中以微妙音作如是言：「諸",
    "T17n0766_001:0699b22": "佛如來有二種身，皆具河沙功德。何等為二？",
    "T17n0766_001:0699b23": "所謂化身、法身。「而化身者，示從父母所生，",
    "T17n0766_001:0699b24": "具三十二相、八十種好，莊嚴其身，以智慧眼",
    "T17n0766_001:0699b25": "普觀眾生，智者瞻仰心生適悅，三業清淨，",
    "T17n0766_001:0699b26": "一一相好百福具足，如是莊嚴百千福聚，大",
    "T17n0766_001:0699b27": "丈夫相皆色蘊攝；又復具足十力、四無所",
    "T17n0766_001:0699b28": "畏、三不空法、三念住法、三不護法、四無量",
    "T17n0766_001:0699b29": "法，具大丈夫一一最勝那羅延力，如是略說",
    "T17n0766_001:0699c01": "如來、應供、正等正覺莊嚴功德，具足圓滿，是",
    "T17n0766_001:0699c02": "名化身。「又復諸佛、如來、應供、正等正覺所有",
    "T17n0766_001:0699c03": "法身，不可思議、不可稱量，而無有人能廣宣",
    "T17n0766_001:0699c04": "說。假使緣覺及諸聲聞——舍利弗等，最上利",
    "T17n0766_001:0699c05": "根善解深法，大智明達了種種義——而亦不能",
    "T17n0766_001:0699c06": "廣大宣說法身功德。諸佛如來為三界師，是",
    "T17n0766_001:0699c07": "大悲者，為諸眾生作大利益，平等護念無所",
    "T17n0766_001:0699c08": "分別，住奢摩他、毘鉢舍那，而復善解三調伏",
    "T17n0766_001:0699c09": "法，善度四難，具四神足，而於長夜行四攝法，",
    "T17n0766_001:0699c10": "離於五慾超五趣苦，具六分法圓滿六波羅",
    "T17n0766_001:0699c11": "蜜，開七覺花演八正道，善解九種三摩鉢底，",
    "T17n0766_001:0699c12": "具十智力。以此智力，名聞十方，是故稱為",
    "T17n0766_001:0699c13": "第一義天。於時、方、處，晝三夜三常善觀察，如",
    "T17n0766_001:0699c14": "是諸佛內功德法無有能者而為廣說，是",
    "T17n0766_001:0699c15": "故我今略說此法。「是法身者，純一無二、無漏、",
    "T17n0766_001:0699c16": "無為，應當修證，諸有為法從無為生，如是真",
    "T17n0766_001:0699c17": "實，無淨、無染、無念、無依，離諸方便而與眾生",
    "T17n0766_001:0699c18": "作大依止，一切眾生所作行法無諸過失，是",
    "T17n0766_001:0699c19": "真善法離諸記念，於無邊三摩地門不動",
    "T17n0766_001:0699c20": "不搖而得解脫。以二種奢摩他、毘鉢舍那，於",
    "T17n0766_001:0699c21": "欲離欲而得解脫，無明欲法以慧解脫，學、無",
    "T17n0766_001:0699c22": "學法以念了知，以明解脫善達自性，而於諸",
    "T17n0766_001:0699c23": "法深能繫念，善以阿鉢底而生阿鉢底法，善",
    "T17n0766_001:0699c24": "以三摩鉢底而生三摩鉢底法，於一切法無",
    "T17n0766_001:0699c25": "求無證。離此二法，即無所緣，復無所修，而以",
    "T17n0766_001:0699c26": "盡智及無生智，畢竟成就三究竟法、三善",
    "T17n0766_001:0699c27": "根法、三方便門，離諸妄想得真實生。「了三種",
    "T17n0766_001:0699c28": "慧，謂聞、思、修。離三雜染，謂煩惱、業、苦。有",
    "T17n0766_001:0699c29": "三種三摩地，謂空、無相、無願；復名三解脫門，",
    "T17n0766_001:0700a01": "即空、無相、無願解脫門。三種蘊法，謂戒、定、慧",
    "T17n0766_001:0700a02": "蘊。三種學法，謂戒、定、慧學。有三種修，謂戒修、",
    "T17n0766_001:0700a03": "定修、慧修，有學、無學、非有學非無學。有三種",
    "T17n0766_001:0700a04": "道，謂見道、修道、無學道。有三種根，謂未知",
    "T17n0766_001:0700a05": "根、已知根、具知根。有三種行法，謂聖行、天",
    "T17n0766_001:0700a06": "行、梵行。有三分別，謂蘊、處、界。了三法已獲大",
    "T17n0766_001:0700a07": "福聚，證得解脫寂靜涅盤，三不空念住。如",
    "T17n0766_001:0700a08": "來於諸眾生平等覆護，三種蘊法，有三補特",
    "T17n0766_001:0700a09": "伽羅，謂上、中、下。「諸佛如來具三種大悲，謂",
    "T17n0766_001:0700a10": "無緣大悲、微妙大悲、為一切眾生大悲。有三",
    "T17n0766_001:0700a11": "種自在，謂身自在、世自在、法自在。有三不護",
    "T17n0766_001:0700a12": "法，謂諸如來身業清淨離不淨法、口業清淨",
    "T17n0766_001:0700a13": "離不淨法、意業清淨離不淨法。有三種劍，",
    "T17n0766_001:0700a14": "謂聞劍、思劍、修劍。有三種最上，謂定最上、慧",
    "T17n0766_001:0700a15": "最上、解脫最上。有三種界法，謂正斷、離欲、寂",
    "T17n0766_001:0700a16": "滅。復有三界，謂欲界、色界、無色界。有三種",
    "T17n0766_001:0700a17": "無學明，謂過去宿命明、未來天眼明、現在",
    "T17n0766_001:0700a18": "漏盡明。有三種無為法，謂諸行無常、諸法無",
    "T17n0766_001:0700a19": "我、涅盤寂靜。有三種菩提，謂聲聞菩提、緣",
    "T17n0766_001:0700a20": "覺菩提、無上菩提。有三種無學智，謂盡智、",
    "T17n0766_001:0700a21": "無生智、正見智。三寶、三歸、三最上智；四念處、",
    "T17n0766_001:0700a22": "四正斷、四神足、四信心法，四解脫句。「有四種",
    "T17n0766_001:0700a23": "善法，謂第一義善、自性善、發起善、相應善。",
    "T17n0766_001:0700a24": "四種修法、四種智法、四聖諦法、四禪定、四輪",
    "T17n0766_001:0700a25": "藏。四法，四依止，謂親近善友、聽聞正法、繫念",
    "T17n0766_001:0700a26": "思惟、如理修行。「復有四緣，謂因緣、等無間",
    "T17n0766_001:0700a27": "緣、增上緣、所緣緣。四加行位，謂煖位、頂位、忍",
    "T17n0766_001:0700a28": "位、世第一位。有四種道，謂方便道、無間道、解",
    "T17n0766_001:0700a29": "脫道、最勝道。四沙門果四種聖族，有四無量",
    "T17n0766_001:0700b01": "心，謂慈、悲、喜、捨。復有四生、四聖住、四記念、四",
    "T17n0766_001:0700b02": "威儀，有四出生門，謂出、入、寂靜、正覺。復有四",
    "T17n0766_001:0700b03": "證位。有學五蘊，五解脫處，五度生法，五聖智",
    "T17n0766_001:0700b04": "想。有五三摩地分，謂正斷分、調伏分、離過",
    "T17n0766_001:0700b05": "分、離相分、離性分。復有五種最上分、五現行，",
    "T17n0766_001:0700b06": "三摩鉢底、五蘊、五界，復五取蘊、六功德法、六",
    "T17n0766_001:0700b07": "通、六念。復六種法、五種離慾、六種修法、六",
    "T17n0766_001:0700b08": "見道位、六相續行、六證明想。七補特伽羅、七",
    "T17n0766_001:0700b09": "大丈夫行、七識住、七覺支、七無過失法、七",
    "T17n0766_001:0700b10": "三摩地受用法、七種妙法、七種界分、七善",
    "T17n0766_001:0700b11": "解處、七種修道。八正道分、八種補特伽羅、八",
    "T17n0766_001:0700b12": "種別解脫戒。復八解脫、八處、八智、八道、八戒、",
    "T17n0766_001:0700b13": "八會，及八種世法，如來相續、真常、精進、清淨",
    "T17n0766_001:0700b14": "無所染著。「復有九種過去三摩鉢底，九信心",
    "T17n0766_001:0700b15": "法、九證得法、九名色滅、九眾生住、九種依",
    "T17n0766_001:0700b16": "法、九無漏地、九修道地。十種補特伽羅，謂四",
    "T17n0766_001:0700b17": "向四果、第九緣覺、第十正等正覺。十大地",
    "T17n0766_001:0700b18": "善法、十種有學法、十如來力、十善業道、十惡",
    "T17n0766_001:0700b19": "業道、十種聖住、十如理作法。十一功德相好",
    "T17n0766_001:0700b20": "思念法、十一種起善解智具足法、十一種",
    "T17n0766_001:0700b21": "具足戒法。十二種出生言辭、十二處、十二緣、",
    "T17n0766_001:0700b22": "十二剎那會證得聖法。十三喜法、十三出生",
    "T17n0766_001:0700b23": "法、十三作業地。十四種化心。十五心見道。",
    "T17n0766_001:0700b24": "十六心正念。十七種相有學、十七樂欲相。十",
    "T17n0766_001:0700b25": "八界、十八不共法。十九分別地。二十二根。",
    "T17n0766_001:0700b26": "三十七菩提分法，謂四念處、四正斷、四神足、",
    "T17n0766_001:0700b27": "五根、五力、七覺支、八正道。四十四智法。復",
    "T17n0766_001:0700b28": "七十七智法，百六十二道，是謂修地。「如是",
    "T17n0766_001:0700b29": "等無量無邊相續真常之法，離諸煩惱，甚深",
    "T17n0766_001:0700c01": "廣大微妙難思，是大智者如實了知。而此佛",
    "T17n0766_001:0700c02": "法，乃是殑伽沙數正等正覺殊妙之法，是平",
    "T17n0766_001:0700c03": "等法，若有求證正等覺智，諸苾芻、苾芻尼、優",
    "T17n0766_001:0700c04": "婆、塞優婆夷，及諸外道尼乾子等，具正智者",
    "T17n0766_001:0700c05": "如實了知，復為眾生廣大宣說，如佛所化，令",
    "T17n0766_001:0700c06": "無量無邊阿僧祇眾生，悉皆證得寂靜無畏",
    "T17n0766_001:0700c07": "究竟涅盤。」",
    "T17n0766_001:0700c08": "佛說法身經"
}