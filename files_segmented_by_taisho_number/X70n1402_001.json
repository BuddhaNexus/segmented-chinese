{
    "X70n1402_001:0713b07": "天目中峯廣慧禪師語",
    "X70n1402_001:0713b09": "示徒",
    "X70n1402_001:0713b10": "佛印元禪師痛諭文。其略曰。一念靜心終成正覺。蛙",
    "X70n1402_001:0713b11": "步不休跛鼈千里。器有利鈍根有淺深。及其成功一",
    "X70n1402_001:0713b12": "也。獨在乎發憤立志而已矣。吾今痛諭道俗。當知四",
    "X70n1402_001:0713b13": "易四難。何名四易。自己是佛。不用別求師資。若欲供",
    "X70n1402_001:0713b14": "養佛。只供養自己。一易也。無為是佛。不用看經禮像",
    "X70n1402_001:0713b15": "行道坐禪。飢飡困臥任緣隨運。二易也。無著是佛。不",
    "X70n1402_001:0713b16": "用毀弃形體捐弃眷屬。山林市井處處自在。三易也。",
    "X70n1402_001:0713b17": "無求是佛。不用積功累善勤修苦行。福慧二嚴元無",
    "X70n1402_001:0713b18": "交涉。四易也。何名四難。能信一難。能念二難。能悟三",
    "X70n1402_001:0713b19": "難。能修四難。夫信因果。可以為小信。不可為大信。然",
    "X70n1402_001:0713b20": "猶疑者多。信者少。信而不疑者率千百人中有一二",
    "X70n1402_001:0713b21": "人耳。何況頓見自性一超直入如來之事乎。千經萬",
    "X70n1402_001:0713b22": "論奇踪異跡種種留在世間只為人無信心。眾聖慈",
    "X70n1402_001:0713b23": "悲。廣施方便開曉群迷。令其由信門入。盖有其信者",
    "X70n1402_001:0713b24": "必行之。此信之所以為難也。十二時中惟欲念念不",
    "X70n1402_001:0713c01": "忘。行時行念之。坐時坐念之。起居動止語默臥興時",
    "X70n1402_001:0713c02": "皆念之。治事接物乃至困苦患難險危之時亦皆念",
    "X70n1402_001:0713c03": "之。其身如槁木。如頑石。如死屍。如土偶。唯心心在道。",
    "X70n1402_001:0713c04": "應答於人如癡如醉。聞聲見色如聵如盲。所以喻如",
    "X70n1402_001:0713c05": "猫捕鼠。心目一於注眎。少怠則失鼠矣。如鷄抱卵。暖",
    "X70n1402_001:0713c06": "氣貴於相接。弃之則不成種子矣。此念之所以又為",
    "X70n1402_001:0713c07": "難也。念道本於持久。悟道在於須臾。因緣未熟。時節",
    "X70n1402_001:0713c08": "未到。機關屢啟。無所遇也。因緣既熟。時節既到。雖形",
    "X70n1402_001:0713c09": "聲不接。忽現前也。未悟者難與言已悟之見。如生而",
    "X70n1402_001:0713c10": "盲者。語以天日之清明。彼雖聽。不可辨也。已悟者無",
    "X70n1402_001:0713c11": "復踏未悟之迹。如寐而覺者。使其為夢中事。彼雖憶",
    "X70n1402_001:0713c12": "而不可追也。參學之士。要當以悟為準。此悟之所以",
    "X70n1402_001:0713c13": "又為難也。未悟常須憂念。已悟益須持守。如擎盤水。",
    "X70n1402_001:0713c14": "如執至寶。如護目睛。如踐危險。若對君師。是持守之",
    "X70n1402_001:0713c15": "道也。持守者修之也。見道方修。道不見何庸修。有問",
    "X70n1402_001:0713c16": "者曰。已悟矣寧修為。則應之曰。多劫薰習未遽除盡。",
    "X70n1402_001:0713c17": "惟宜修之。修到無修。然後同於諸佛。此修之所以又",
    "X70n1402_001:0713c18": "為難也。故不知四易者可使為善。不可使入道也。不",
    "X70n1402_001:0713c19": "知四難者。可與譚道。不可與進道(云云)。",
    "X70n1402_001:0713c20": "師曰。文中言念道之說。即今所謂參也。其四難。最初",
    "X70n1402_001:0713c21": "言信為難。所云信者。欲其信前之四易後之四難也。",
    "X70n1402_001:0713c22": "然此信心。慎不可苟而得之。一憑自家多生親厚般",
    "X70n1402_001:0713c23": "若之力。次憑日用念念痛為死生大事之正念。深入",
    "X70n1402_001:0713c24": "骨髓。無斯須少間。且信既如此。則所參之話。不翅飢",
    "X70n1402_001:0714a01": "人得食。寒者得衣。雖強使其放捨。終不可得也。其參",
    "X70n1402_001:0714a02": "道之心綿密。更無不悟之時。譬之行路。朝趍之。夕進",
    "X70n1402_001:0714a03": "之。安有不到之理。謂悟者何。乃悟前四易也。此四易。",
    "X70n1402_001:0714a04": "苟非悟入。皆名妄解。今人例以聰明之姿。不待悟入。",
    "X70n1402_001:0714a05": "遽以四易之說領略在識量中。自謂實證。便捐福惠",
    "X70n1402_001:0714a06": "二嚴。俱無交涉。極理之譚未甞不是。殊不知。不曾悟",
    "X70n1402_001:0714a07": "入墮在識量分別中。終日說食而不療飢也。且悟既",
    "X70n1402_001:0714a08": "不真。如人未曾親到家[這言+(序予+手)]。便欲於途路中作屋裏活",
    "X70n1402_001:0714a09": "計。可乎不可乎。由是知道既不悟。其修之為難也。必",
    "X70n1402_001:0714a10": "矣。一種是開示後學。惟佛印和尚四易四難之說深",
    "X70n1402_001:0714a11": "切著明堂中。諸學般若菩薩。皆是遠離世間種種受",
    "X70n1402_001:0714a12": "用。來此甘心寂寞。靡有不言為生死無常大事者。虗",
    "X70n1402_001:0714a13": "延歲月。豈忍為哉。文中謂如猫捕鼠。少怠則失鼠矣。",
    "X70n1402_001:0714a14": "如鷄抱卵。少間則不成種子矣。斯言可信。望同興志",
    "X70n1402_001:0714a15": "力早悟。厥躬明本。今夏臥病不能與諸兄道論。故引",
    "X70n1402_001:0714a16": "此告之。光影如流。毋貽後悔。謹言。",
    "X70n1402_001:0714a17": "示眾",
    "X70n1402_001:0714a18": "洞山過水。玄沙度嶺。太原聞角與釋迦夜半覩明星。",
    "X70n1402_001:0714a19": "同一箇時節。即今在諸人分上。無絲髮少欠。昔臨濟",
    "X70n1402_001:0714a20": "德山熱喝痛棒。眼不耐見。覿面提持。流落叢林翻成",
    "X70n1402_001:0714a21": "途轍。天下叢林說禪浩浩地。承虗接響。互相熱瞞。藥",
    "X70n1402_001:0714a22": "頭到今轉不靈驗。　先師三十年身立壁立。惟務與",
    "X70n1402_001:0714a23": "學人整治箇事。揑定咽喉。不要你說。不要你會。亦不",
    "X70n1402_001:0714a24": "要你別生第二念。單單向所參話上立定脚頭。孜孜",
    "X70n1402_001:0714b01": "而參。矻矻而究。如遇怨歒。如救頭然。外絕境緣。內忘",
    "X70n1402_001:0714b02": "情識。直待伊冷灰豆爆。絕後再甦。你若未到此箇時",
    "X70n1402_001:0714b03": "節。斷斷不肯將相似語言引人入草。須知生死無常。",
    "X70n1402_001:0714b04": "是大事因緣豈根浮脚淺者所能超詣。今之人不體",
    "X70n1402_001:0714b05": "從上佛祖建立。一味趂狂情妄識。開口便要超過佛",
    "X70n1402_001:0714b06": "祖。逮觀其向道之志。略無半點真實主宰。方一霎時",
    "X70n1402_001:0714b07": "提得箇話頭少純。便裏私自慶。才被昏散擾奪。便惟",
    "X70n1402_001:0714b08": "道根鈍業深。偶遇目前些子違情。則嗔恚毒恨之心。",
    "X70n1402_001:0714b09": "磨牙切齒而念念不息。或邪思異想起滅萬殊。而自",
    "X70n1402_001:0714b10": "不知狂醉伏心。將謂辨道之人理合如是。弄了三年",
    "X70n1402_001:0714b11": "五載既不相應。瞥起一箇退心。打入無事甲裏甘受",
    "X70n1402_001:0714b12": "輪迴。以此者滔滔皆是。或不如此。便將意識漁獵古",
    "X70n1402_001:0714b13": "今。咂噉狐涎。欺賢罔聖。萬般造作。一味虗頭。墮落那",
    "X70n1402_001:0714b14": "邊了不自覺。要求一箇穩帖帖地。三十年二十年不",
    "X70n1402_001:0714b15": "變不異。向本參中不涉識塵以悟為則者。如披沙揀",
    "X70n1402_001:0714b16": "金。於是叢林法道日就澆漓。你還知今日大開兩眼",
    "X70n1402_001:0714b17": "向孤峰絕頂受佗信心人供養。況是自家負箇辦道",
    "X70n1402_001:0714b18": "人名字。尚爾狂妄怠墮而不自撿焉。知異時流入異",
    "X70n1402_001:0714b19": "類而不為互相吞噬結業無間者耶。古者謂三途六",
    "X70n1402_001:0714b20": "慮。無量劫來又不是不曾經歷在。今生不知夙何善",
    "X70n1402_001:0714b21": "行。彼此狹路相逢。撞在七幅袈裟之下。早不離情絕",
    "X70n1402_001:0714b22": "慮廢寢忘飡。過隙光陰憑何所恃。此山自開闢以來。",
    "X70n1402_001:0714b23": "遇冬寒立箇期限。要諸人向此期限中必欲要討箇",
    "X70n1402_001:0714b24": "倒斷。不是門[這言+(序予+手)]施設。亦非強自指陳。乃先德已驗之",
    "X70n1402_001:0714c01": "方。了諸人本具之事。如教中謂。我不愛身命。但惜無",
    "X70n1402_001:0714c02": "上道你。但見佗前輩度嶺聞角悟明之易。殊不知未",
    "X70n1402_001:0714c03": "度嶺未聞角已前之難。則與今人無少異也。苟知其",
    "X70n1402_001:0714c04": "難。則何道之不我集哉。藏主維那為見眾心懈怠。請",
    "X70n1402_001:0714c05": "予警勵。明本上座說話渾無鼻孔與人扭揑。惟以死",
    "X70n1402_001:0714c06": "生無常大事與真實為道之士勉爾。言及如不見信。",
    "X70n1402_001:0714c07": "一任問取諸方。",
    "X70n1402_001:0714c08": "結夏示順心庵眾",
    "X70n1402_001:0714c09": "今日一箇四月十五為之結夏。當知二千年前。靈山",
    "X70n1402_001:0714c10": "會上亦有箇四月十五日為之結夏。自爾相延迨今。",
    "X70n1402_001:0714c11": "處處叢林不違舊例。九十日無繩自縛。曰禁足。曰安",
    "X70n1402_001:0714c12": "居。殊不知本色道流。自最初一念要決了生死無常",
    "X70n1402_001:0714c13": "大事之頃。此足於是而禁。此夏由之而結。以盡平生",
    "X70n1402_001:0714c14": "歲月併之為九十日。不多不少不減不增。必期與此",
    "X70n1402_001:0714c15": "事覿體相應。然後謂之佛懽喜僧自恣之時節也。如",
    "X70n1402_001:0714c16": "其不委。只欲效世相流布。以禮樂規矩循守而不敢",
    "X70n1402_001:0714c17": "過越。是謂坐夏。不惟孤負佛祖。而亦埋沒自己者多",
    "X70n1402_001:0714c18": "矣。今日庵居十餘。眾各各是知有此事者。不肯自孤",
    "X70n1402_001:0714c19": "負自埋沒。況當此法歲甫臨之頃。乘時奮起一片決",
    "X70n1402_001:0714c20": "定不退轉猛利無間真實身心。單單提起箇無義味",
    "X70n1402_001:0714c21": "話頭。自最初一日立定脚頭。不得分毫移動。密密與",
    "X70n1402_001:0714c22": "之做向前去。一日要見一日功程。一時要見一時應",
    "X70n1402_001:0714c23": "驗。自上首一人至最後一人。遞相警策彼此琢磨。不",
    "X70n1402_001:0714c24": "雜緣不妄(作。不共語不異)念。不隨物轉不逐境移。不循古矩",
    "X70n1402_001:0715a01": "不存新格。不厭凡不慕聖。乃至一切俱不為。單單只",
    "X70n1402_001:0715a02": "要己躬下一著子明白。忽然被你冷地透脫。方知九",
    "X70n1402_001:0715a03": "十日只是一平生。一平生即是九十日。以至二千年",
    "X70n1402_001:0715a04": "前不異今日。今日不異二千年前。鉤鎻連環了無間",
    "X70n1402_001:0715a05": "斷。是謂此是選佛場。心空及第歸之時也。苟或不爾。",
    "X70n1402_001:0715a06": "只箇順心菴無異二鐵圍。勿謂安居無事。因循九夏",
    "X70n1402_001:0715a07": "逆知其平生之志。願之不遂。於斯可見矣。菴主寄紙",
    "X70n1402_001:0715a08": "來請為眾警策之語。以大事究之。不惟眾人。庵主亦",
    "X70n1402_001:0715a09": "自照顧。",
    "X70n1402_001:0715a10": "禪是諸人本來面目。除此外別無禪可參。亦無可見",
    "X70n1402_001:0715a11": "亦無可聞。即此見聞全體是禪。離禪外亦別無見聞",
    "X70n1402_001:0715a12": "可得。諸人聚首於此。各各有一則不了公案。藏之肺",
    "X70n1402_001:0715a13": "肝甚非小緣。十二時中莫錯用心好。古者道。參禪學",
    "X70n1402_001:0715a14": "道是錯用心。成佛作祖是錯用心。除此外又何所為",
    "X70n1402_001:0715a15": "而不名錯用心。即此事且置之不問。只如諸人各各",
    "X70n1402_001:0715a16": "胸中自有一本古清規。且不要犯他苗稼。且如五更",
    "X70n1402_001:0715a17": "堂前板響起參時。便是不要洗面也須隨眾下地走",
    "X70n1402_001:0715a18": "一遍了。伺候大眾入堂時則上被位端坐。但聽開靜",
    "X70n1402_001:0715a19": "板鳴則摺被搭袈裟過鉢位喫粥。凡喫粥飯。須看上",
    "X70n1402_001:0715a20": "下眾速則速。眾遲則遲。庶幾不動他人心念。況是起",
    "X70n1402_001:0715a21": "居動靜各各有威儀隨之。莫道我是辨道人。大悟不",
    "X70n1402_001:0715a22": "拘小節。爭柰你未悟何。中間有不循規矩者無他。盖",
    "X70n1402_001:0715a23": "是為道之正念不切。所以動成麤糙。破犯律儀。自失",
    "X70n1402_001:0715a24": "正因。起他輕慢。此諸人各自體察。如巡堂法。痛為生",
    "X70n1402_001:0715b01": "死大事未即明了。如恐虗延歲月。被人打一下。不問",
    "X70n1402_001:0715b02": "自家困不困。如飲甘露。當奮起勇猛。極力向前。豈可",
    "X70n1402_001:0715b03": "返生嗔恨而懷報冤。此豈理耶。生死無常是萬劫刀",
    "X70n1402_001:0715b04": "割不開鋸解不斷底一段惡習在。今日既肯發此最",
    "X70n1402_001:0715b05": "初真心。高栖窮寒之頂。恨不得延一日光陰為十日。",
    "X70n1402_001:0715b06": "立定脚頭做去。凡見日落山時。深生嘆惜。又過了一",
    "X70n1402_001:0715b07": "日也。道業未辨。眼光落地。畢竟將何酬報佛祖檀越。",
    "X70n1402_001:0715b08": "直待手忙脚亂。何不趂今日病未及體時。早討取箇",
    "X70n1402_001:0715b09": "倒斷。(明本)上座所見如此。且不會為人打爛葛藤。但",
    "X70n1402_001:0715b10": "只如此。從實相告。本欲聽諸人過菴道話。適有西山",
    "X70n1402_001:0715b11": "之往。重煩藏主代白一遍。各自究心。切莫容易。望謹",
    "X70n1402_001:0715b12": "整精神早求解脫。亦不聽無時度水過山相尋。於道",
    "X70n1402_001:0715b13": "無益。",
    "X70n1402_001:0715b14": "示同學",
    "X70n1402_001:0715b15": "翹足讚佛。捨身求偈。辨王位而求乞。皆黃面老爺曲",
    "X70n1402_001:0715b16": "為後來做此樣子。從上諸祖草衣垢面。澗飲木食。動",
    "X70n1402_001:0715b17": "是一生不與世接。兢兢業業克荷斯道。思之豈為今",
    "X70n1402_001:0715b18": "日之難。在古人猶不易也。我輩何幸生此法中。企仰",
    "X70n1402_001:0715b19": "古人日劫相倍。詎可安居暇食。苟從妄情而肆荒逸。",
    "X70n1402_001:0715b20": "無益法門。有辜負先志。光陰瞥爾。因果歷然。各自究",
    "X70n1402_001:0715b21": "心。毋貽後悔。",
    "X70n1402_001:0715b22": "示山居徒",
    "X70n1402_001:0715b23": "學道惟要痛念生死無常之大心不退。此心若不退。",
    "X70n1402_001:0715b24": "更無不明大事之人。此箇為死生大事不退。即此便",
    "X70n1402_001:0715c01": "是第一方便。更無方便過於此者。道在一切處。道亦",
    "X70n1402_001:0715c02": "不在一切處。但是你為生死大事不退。城市山林獨",
    "X70n1402_001:0715c03": "居眾聚。皆是進道之時。你一箇為生死大事之心不",
    "X70n1402_001:0715c04": "諦當不堅密。城市則被閙奪。山林則被靜障。獨居則",
    "X70n1402_001:0715c05": "口食相煎。眾聚則是非境緣。相雜俱不相稱。所以古",
    "X70n1402_001:0715c06": "人云。參禪無秘訣。只要生死切。此箇為生死大事之",
    "X70n1402_001:0715c07": "心真切。久遠不退。雖終身在十字街頭乞食。總是心",
    "X70n1402_001:0715c08": "空及第之時。如今你三人在山中住。但一切不要造",
    "X70n1402_001:0715c09": "作。有飯喫飯無飯喫粥。工夫做得做不得。道業成辨",
    "X70n1402_001:0715c10": "成不辨。只由你自心。究竟不從人得。",
    "X70n1402_001:0715c11": "示發菩提心眾",
    "X70n1402_001:0715c12": "菩提心是梵語。此云道心。諸人若無向道之心。今日",
    "X70n1402_001:0715c13": "決不肯來此高高山頂。摩裩擦袴晝夜勤苦取究死",
    "X70n1402_001:0715c14": "生。當知此箇道心。遠從多劫之前已曾發起。只為心",
    "X70n1402_001:0715c15": "多懈怠意逐攀緣。未由取證。逗到此際。正宜剪斷眾",
    "X70n1402_001:0715c16": "緣。休息萬慮。單單提起箇所參話。向三根椽下盡其",
    "X70n1402_001:0715c17": "形命。一生了辨不為分外。此箇正念不能堅固綿密",
    "X70n1402_001:0715c18": "孜孜保任。更欲瞥生情妄。再要發菩提心。是謂虗妄",
    "X70n1402_001:0715c19": "顛倒。忘失正念向外馳求。違背真心與道懸絕。莫說",
    "X70n1402_001:0715c20": "只發一遍菩提心。便是日發千遍萬遍。不如一念保",
    "X70n1402_001:0715c21": "任所參底正念。更欲誦經禮拜披陳懺悔等。盡是逐",
    "X70n1402_001:0715c22": "妄隨邪。豈不見教中云。若欲懺悔者。端坐念實相。當",
    "X70n1402_001:0715c23": "知實相亦無念者。只是你信得有死生大事。十二時",
    "X70n1402_001:0715c24": "中提所參話。如救頭然。念實相底影子幻者。如有一",
    "X70n1402_001:0716a01": "字相誑。自甘永墮拔舌地獄。請異庵悅眾白之。要發",
    "X70n1402_001:0716a02": "菩提心之人。望各各放捨。專心辨道好。某拜白。",
    "X70n1402_001:0716a03": "冬安居示徒",
    "X70n1402_001:0716a04": "早間忽蒙首座過門。謂長期方起冬至將臨。警勵策",
    "X70n1402_001:0716a05": "勳眾心渴仰。然應時提唱諸方大有規模。本上座不",
    "X70n1402_001:0716a06": "惟行解全虧。況是素不曾作此模樣。尋常諸公以死",
    "X70n1402_001:0716a07": "生大事未即明了。據其己見每與較量。特不過遞相",
    "X70n1402_001:0716a08": "警策耳。今日未免重添注脚。切思　先師老和尚為",
    "X70n1402_001:0716a09": "此大事深臥窮山二三十年。惟將箇無義味話頭與",
    "X70n1402_001:0716a10": "人咬嚼。決不肯効諸方將成現相似語言教人隨語",
    "X70n1402_001:0716a11": "領解。當知死生大事是無量劫中自迷自惑底一種",
    "X70n1402_001:0716a12": "妄習。今古與八識五蘊念念遷流。起為愛憎。動為能",
    "X70n1402_001:0716a13": "所。粘骨綴髓極未來際。永無有自了之期。苟不奮一",
    "X70n1402_001:0716a14": "片決定真實信心。向脚跟下悟去。自餘功用俱落異",
    "X70n1402_001:0716a15": "途。由是不柰何學者墮於昏沉。流於散亂。以八十日",
    "X70n1402_001:0716a16": "立為長期。欲諸人屏除心念。蕩滌外緣。斷絕妄情。純",
    "X70n1402_001:0716a17": "一無雜。單單究此事。所云期者廼相約之義。必期成",
    "X70n1402_001:0716a18": "佛作祖。必期及第心空。必期超越死生。必期續佛慧",
    "X70n1402_001:0716a19": "命。或不與所期相應。便是過此八十日之期。亦不肯",
    "X70n1402_001:0716a20": "懡[怡台+羅]而休。須做一回倒斷。方不孤弃舍世間來此孤",
    "X70n1402_001:0716a21": "峯絕頂。駢肩接踵守此荒寒。原其所來豈在今日。二",
    "X70n1402_001:0716a22": "千年前靈山三百餘會轉大法輪之時。現前大眾皆",
    "X70n1402_001:0716a23": "在老釋迦口唇邊歷歷聽受。乃至西天四七東土二",
    "X70n1402_001:0716a24": "三諸大祖師互相演唱時。諸人亦未甞不在。或不具",
    "X70n1402_001:0716b01": "此深遠根本。今日決不能操大心弘大志。要了此生",
    "X70n1402_001:0716b02": "死大事因緣。從上好時節。諸人等閑為箇懶墮懈怠。",
    "X70n1402_001:0716b03": "日復一日。逗到此時未由超悟。豈謂今日遭逢此克",
    "X70n1402_001:0716b04": "期取證之時。更不向所參話上極力提撕盡形體究。",
    "X70n1402_001:0716b05": "如一人與萬人敵相似。早求解脫。又復為懶墮懈怠",
    "X70n1402_001:0716b06": "之舊習之所障。方走上蒲團。藏兩脚於袴中。縮雙拳",
    "X70n1402_001:0716b07": "於懷內。又以帋被通身包褁。但知安樂不覺困來。其",
    "X70n1402_001:0716b08": "巡堂人三回五度警省。略不肯少加精進。似如此參",
    "X70n1402_001:0716b09": "禪。要明心地。要敵生死。要脫略情塵。要勦除窠臼。莫",
    "X70n1402_001:0716b10": "說八十日。便是八十年八十劫。惟增業識但長癡迷。",
    "X70n1402_001:0716b11": "却步求前焉能遠到。豈有志於一人與萬人歒者當",
    "X70n1402_001:0716b12": "如是耶。豈如救頭然者果如是耶。於此可驗諸人之",
    "X70n1402_001:0716b13": "道業不可得而成就者必矣。何則。這裏是孤峯絕頂。",
    "X70n1402_001:0716b14": "無一點外緣。且是一箇箇皆是發真實為生死大事",
    "X70n1402_001:0716b15": "之心者。在此際不能奮發。則何處更有奮發之時。此",
    "X70n1402_001:0716b16": "事若非實參實悟。自餘皆是掠虗。如今有等人多引",
    "X70n1402_001:0716b17": "證道歌．信心銘乃至古人極理之談。如未了之人聽",
    "X70n1402_001:0716b18": "一言。只這如今誰動口之類。便教人以意識領覽在",
    "X70n1402_001:0716b19": "心。認此前塵喚作本來面目。更教人一切平常無事",
    "X70n1402_001:0716b20": "去。謂之保養。謂之履踐。說著箇看話頭做工夫。遽引",
    "X70n1402_001:0716b21": "信心銘謂執之失度必入邪路。剛謂直指單傳。無如",
    "X70n1402_001:0716b22": "是事。殊不思其根殊器劣。或不使瀝乾情妄。死盡偷",
    "X70n1402_001:0716b23": "心。向萬仞懸崖望空撒手。只欲使其帶泥帶水認有",
    "X70n1402_001:0716b24": "認空。總是自瞞。誠非究竟。本上座於此道自是不曾",
    "X70n1402_001:0716c01": "夢見。但生平信箇死生大事非小因緣。今朝狹路相",
    "X70n1402_001:0716c02": "逢。不覺饒舌。及此所說無倫。幸希眾悉。",
    "X70n1402_001:0716c03": "示眾",
    "X70n1402_001:0716c04": "前日之晚。首座與維那到菴言。結夏在近。請為眾道",
    "X70n1402_001:0716c05": "話。一中本曾許在三兩日有暇。當請以過菴點茶一",
    "X70n1402_001:0716c06": "杯。共語片時。以見遞相警策耳。不謂連值陰雨路滑",
    "X70n1402_001:0716c07": "不便。使更過十二日。則兩山人事又爾交接。不能遂",
    "X70n1402_001:0716c08": "幻人遠避之心。思之合堂大眾皆飽參之士。尋常到",
    "X70n1402_001:0716c09": "庵未曾不蒲團上事相扣。安有結夏解夏之為辨道",
    "X70n1402_001:0716c10": "時節。若以至理言之。最初發心向道時。此夏已曾結",
    "X70n1402_001:0716c11": "了也。十二時中看箇所參底無義味話頭。未即決了。",
    "X70n1402_001:0716c12": "便是坐夏時。三十年二十年推到神消識盡。冷地裏",
    "X70n1402_001:0716c13": "忽爾猛省得著。便是解夏之時。自恣之日。豈以區區",
    "X70n1402_001:0716c14": "九十日為限哉。凡做工夫不靈驗者。往往只是偷心",
    "X70n1402_001:0716c15": "未死。所以虗延歲月。別無他病。若是偷心死於今日",
    "X70n1402_001:0716c16": "則今日便相應。死於明日則明日便相應。何謂偷心。",
    "X70n1402_001:0716c17": "但離却箇所參底話外。別見有箇自己。是偷心。於所",
    "X70n1402_001:0716c18": "見之自己外。別見有人有我。是偷心。做得純熟時知",
    "X70n1402_001:0716c19": "道純熟。是偷心。做不純熟時知道不純熟。是偷心。面",
    "X70n1402_001:0716c20": "前見有昏沉散亂時。是偷心。不見有昏沉散亂。唯有",
    "X70n1402_001:0716c21": "箇所參底話頭與疑情交結不斷時。是偷心。但是看",
    "X70n1402_001:0716c22": "話頭處瞥生一念子。不問是凡是聖。是真是偽。總言",
    "X70n1402_001:0716c23": "之皆偷心也。忽有箇伶俐人。向予說處總不相干。別",
    "X70n1402_001:0716c24": "資一路為道為理為見為聞。此又是偷心中之偷心。",
    "X70n1402_001:0717a01": "佛亦不可救藥。但盡得許多偷心。只與麼依本分靠",
    "X70n1402_001:0717a02": "取箇所參底話。如泥塑木雕底有氣死人。外不見有",
    "X70n1402_001:0717a03": "大眾。內不見有自己。冷冰冰地絕見絕聞。如是守去",
    "X70n1402_001:0717a04": "久之。管取心空及第者必矣。謾書此以當庵中茶話。",
    "X70n1402_001:0717a05": "本上座且過山避人事數日。更不須尋問幻跡在何",
    "X70n1402_001:0717a06": "地。直饒尋見亦不共語。幸首座維那白之。",
    "X70n1402_001:0717a07": "日資須知",
    "X70n1402_001:0717a08": "教中謂初日分中日分後日分。又初夜中夜後夜。即",
    "X70n1402_001:0717a09": "古德所謂晝三夜三者也。又云日不足繼之以夜。本",
    "X70n1402_001:0717a10": "色道流。寸陰靡弃。須臾不離。日夜六時寧無資助。謂",
    "X70n1402_001:0717a11": "日資者總言二六時中之標準也。凡一日夜四次坐",
    "X70n1402_001:0717a12": "禪之際。宜各屏心絕慮忘緣息念。深究死生力窮道",
    "X70n1402_001:0717a13": "業。除大小便利外。不許共語。不許洗浣。不許補綴。不",
    "X70n1402_001:0717a14": "許看讀。乃至一應事務。非公界普請俱不許作。凡上",
    "X70n1402_001:0717a15": "床下地出堂入戶。如臨深履薄然。勿使隣單知覺動",
    "X70n1402_001:0717a16": "其道心。自然內外相資。身心寂默矣。",
    "X70n1402_001:0717a17": "警孝",
    "X70n1402_001:0717a18": "偶同參過門與夜坐達旦。忽曰。僕自遠逾鄉關數千",
    "X70n1402_001:0717a19": "里。二親埀老。其不奉音容者十有二年矣。因讀明教",
    "X70n1402_001:0717a20": "和尚孝論二十篇。獨不能無慊劬勞罔極。何以報之。",
    "X70n1402_001:0717a21": "予曰。天下父母之於子。既養之復愛之。故聖賢教之",
    "X70n1402_001:0717a22": "以孝。夫孝者効也。効其所養而報之以養。効其所愛",
    "X70n1402_001:0717a23": "而報之以愛。故孝莫甚於養而極於愛也。然養之之",
    "X70n1402_001:0717a24": "道有二。愛之之道亦有二焉。食以膏粱。衣以裘葛。養",
    "X70n1402_001:0717b01": "之在色身也。律以清禁。修以福善。養之在法性也。色",
    "X70n1402_001:0717b02": "身之養。順人倫也。法性之養。契天理也。二者雖聖賢",
    "X70n1402_001:0717b03": "不可得兼。盖在家出家之異也。且在家不為色身之",
    "X70n1402_001:0717b04": "養。不孝也。出家不為法性之養。亦不孝也。是謂養之",
    "X70n1402_001:0717b05": "道二焉。昏而定。晨而省。不敢斯須去左右者。乃有形",
    "X70n1402_001:0717b06": "之愛也。行而參。坐而究。誓盡形畢命以造乎道。而欲",
    "X70n1402_001:0717b07": "報資恩有者。乃無形之愛也。有形之愛近而易狎。無",
    "X70n1402_001:0717b08": "形之愛遠而難親者也。苟不能本乎愛。雖近者爾有",
    "X70n1402_001:0717b09": "所不逮。而況遠而難親者乎。斯易難之二由不可得",
    "X70n1402_001:0717b10": "而兼者。盖世出世之異也。世間不能盡有形之愛。不",
    "X70n1402_001:0717b11": "孝也。出世不能盡無形之愛。亦不孝也。是謂愛之道",
    "X70n1402_001:0717b12": "二焉。且效世間之養與愛。有間也。効出世間之養與",
    "X70n1402_001:0717b13": "愛。無間也。何則謂有間。父母存則行之。亡則間矣。謂",
    "X70n1402_001:0717b14": "無間者。豈以彼之存亡二吾學道之心哉。父母謂形",
    "X70n1402_001:0717b15": "生之大本。且吾之形豈特今生有之。思積劫逮今。輪",
    "X70n1402_001:0717b16": "轉三界。其受形如塵沙不可數。所謂形生之本者。充",
    "X70n1402_001:0717b17": "塞宇宙遍入寰區。凡接見聞安知其非吾夙生之本",
    "X70n1402_001:0717b18": "也。計其劬勞。殆不可勝記矣。我之不思所以報而累",
    "X70n1402_001:0717b19": "吾父母。教入諸趣備受輪迴。率未知已也。故吾聖人",
    "X70n1402_001:0717b20": "與大哀門。夜越王城。高棲雪嶺。乃申明其法性之養。",
    "X70n1402_001:0717b21": "無形之愛。以示人也。已四十九年之答問。雖詞原滾",
    "X70n1402_001:0717b22": "滾浩無邊涯。未有之語不本乎此。所以云流轉三界",
    "X70n1402_001:0717b23": "中。恩愛不能捨。弃恩入無為。真是報恩者之語。誠不",
    "X70n1402_001:0717b24": "爾欺也。道即孝也。孝即道也。不知所以孝而欲學道",
    "X70n1402_001:0717c01": "者。是猶背濕而求水也。或謂吾不能預是道。惟能為",
    "X70n1402_001:0717c02": "色身之養有形之愛。可以謂孝乎。予曰此盖在家之",
    "X70n1402_001:0717c03": "孝也。世間之孝。吾黨之不預焉者。以投迹於空寂之",
    "X70n1402_001:0717c04": "門。覆形於方服之下。其有雪山大聖人出世之孝。尚",
    "X70n1402_001:0717c05": "未能彷彿其萬一。或一念有間則二利俱失。所謂不",
    "X70n1402_001:0717c06": "孝莫甚於此。故明教之所以作也。夫論之作。非苟餝",
    "X70n1402_001:0717c07": "其文詞。乃欲昭吾聖人出世之孝於天下也。俾外教",
    "X70n1402_001:0717c08": "不能議吾徒也。亦俾吾徒之未知者。懷其教而趣其",
    "X70n1402_001:0717c09": "道。不可斯須忽忘之也。或謂大圓鏡智。融混自它未",
    "X70n1402_001:0717c10": "甞有異。豈各所謂孝乎。予曰。爾徒知鏡智之不二。而",
    "X70n1402_001:0717c11": "不知孝與道愛與養俱不二也。自非神心廓悟。洞徹",
    "X70n1402_001:0717c12": "聖人垂教之源者。不可竊議也。誠以斯言擇之。庶見",
    "X70n1402_001:0717c13": "予與同參之不妄也。",
    "X70n1402_001:0717c14": "天目山開佛光明佛事",
    "X70n1402_001:0717c15": "大眾還見　本師釋迦如來四大海清淨寶目。與菩",
    "X70n1402_001:0717c16": "薩大阿羅漢金剛正眼。交光相羅如瑤絲網。綿亘古",
    "X70n1402_001:0717c17": "今相續不斷麼。如其未委。(明本)上座今日開顯去也。",
    "X70n1402_001:0717c18": "師子巖頭日卓午。萬象森羅俱起舞。正宗樓殿倚天",
    "X70n1402_001:0717c19": "開。一會靈山耀今古。昔佛日於參天荊棘裏。建立不",
    "X70n1402_001:0717c20": "動之場。眾檀越向斬新條令中開闢至靈之府。黃金",
    "X70n1402_001:0717c21": "像豈假塗糊。白玉毫不勞斤斧。三千餘丈天目雲林",
    "X70n1402_001:0717c22": "泉石。與丹崖碧嶂頓長精神。四方萬里象龍生鐵脊",
    "X70n1402_001:0717c23": "梁。與禪板蒲團互為賓主。大光明藏靡隔纖塵。淨法",
    "X70n1402_001:0717c24": "界身不求伴侶。且即今開顯一句如何具舉。聖君福",
    "X70n1402_001:0718a01": "壽滿乾坤。古佛光明徧寰宇。",
    "X70n1402_001:0718a02": "即休歌",
    "X70n1402_001:0718a03": "道人之休即便休。不待朝暮并春秋。此休不隔第二",
    "X70n1402_001:0718a04": "念。只於當念機全收。有問道人何緣休得速。生死輪",
    "X70n1402_001:0718a05": "迴如轉轂。自恨從前不肯休。枉被塵勞苦抅束。即今",
    "X70n1402_001:0718a06": "更不肯休去。意馬情猿欄不得。隨聲逐色如跳丸。瞥",
    "X70n1402_001:0718a07": "轉機輪無覔處。即今不休何日休。壯色不停如水流。",
    "X70n1402_001:0718a08": "古今多少未休者。髑髏堆積如山岳。休復休。更休休。",
    "X70n1402_001:0718a09": "任是北鬱單越。誰管南瞻部州。只將一箇大休字。千",
    "X70n1402_001:0718a10": "古萬古為同儔。你不見。二千年前甘蔗種。走入雪山",
    "X70n1402_001:0718a11": "拖不動。等視富貴如冰花。更不打他三界閧。自從那",
    "X70n1402_001:0718a12": "時一休直到今。黃金褁面光嚴身。千葉紅蓮捧双足。",
    "X70n1402_001:0718a13": "不染世間煩惱塵。即便休來還不早。更不即休徒懊",
    "X70n1402_001:0718a14": "惱。世出世間一齊休。此時方達菩提道。休盡菩提道",
    "X70n1402_001:0718a15": "亦空。白雲壓碎須彌峯。到頭佛也不要做。從教四海",
    "X70n1402_001:0718a16": "揚真風。",
    "X70n1402_001:0718a17": "覺喜泉記",
    "X70n1402_001:0718a18": "識性之昏迷也。必期以覺。身心之煩惱也。必期以喜。",
    "X70n1402_001:0718a19": "昏迷則十二類即之而生。煩惱則八萬劫因之而續。",
    "X70n1402_001:0718a20": "其覺之至也。如日麗中天。法界不期照而照。喜之來",
    "X70n1402_001:0718a21": "也。如春回寒谷。草木不期萠而萠。人徒知覺喜為天",
    "X70n1402_001:0718a22": "下之道而競求之。而不知昏迷乃覺之源。煩惱乃喜",
    "X70n1402_001:0718a23": "之本也。能即其源而扣其本。到煩惱昏迷覺之與喜",
    "X70n1402_001:0718a24": "俱無所住。於無所住處大覺大喜。圓褁無外充塞無",
    "X70n1402_001:0718b01": "餘。若泉之出于地而止於沼也。不澄而清。不濾而潔。",
    "X70n1402_001:0718b02": "明鑑萬象。圓受十虗。觸風則波。遇決則流。其寂湛之",
    "X70n1402_001:0718b03": "體元無所住。而亦無所不住者矣。　一山首座。誅茅",
    "X70n1402_001:0718b04": "窮谷中。方憚其無水。尋而泉從地湧。乃目其泉曰覺",
    "X70n1402_001:0718b05": "喜。予因献前說而復告之曰。將使垢者濯於此。渴者",
    "X70n1402_001:0718b06": "飲於此。臨者鑑於此。則莫有不獲其覺喜者也。座曰。",
    "X70n1402_001:0718b07": "子之說但知彼而不知此也。何則。然覺自喜也。喜自",
    "X70n1402_001:0718b08": "覺也。使吾泉實有毫髮之意令其覺喜。則謗吾泉也。",
    "X70n1402_001:0718b09": "謂吾泉實無意於覺喜。亦謗吾泉也。而天下孰能審",
    "X70n1402_001:0718b10": "諸。予曰。然則如是說者。是謗耶非謗耶。良久。汲泉煑",
    "X70n1402_001:0718b11": "茗。對坐忘言。月滿窓虗。光透波底。於斯時也。覺乎喜",
    "X70n1402_001:0718b12": "耶皆不可復議其得失者矣。",
    "X70n1402_001:0718b13": "勸念阿彌陀佛",
    "X70n1402_001:0718b14": "　是心是佛是心作佛　　三世諸佛證此心佛",
    "X70n1402_001:0718b15": "　六道眾生本來是佛　　只因迷妄不肯信佛",
    "X70n1402_001:0718b16": "　智者覺悟見性成佛　　釋迦世尊開示念佛",
    "X70n1402_001:0718b17": "　彌陀有願接引念佛　　觀音菩薩頭頂戴佛",
    "X70n1402_001:0718b18": "　勢至菩薩攝受念佛　　清淨海眾皆因念佛",
    "X70n1402_001:0718b19": "　六方諸佛總讚念佛　　祖師起教勸人念佛",
    "X70n1402_001:0718b20": "　捷徑法門惟有念佛　　一代宗師箇箇念佛",
    "X70n1402_001:0718b21": "　古今名賢人人念佛　　我今有緣得遇念佛",
    "X70n1402_001:0718b22": "　念佛念心念心念佛　　口常念佛心常敬佛",
    "X70n1402_001:0718b23": "　眼常觀佛耳常聽佛　　身常禮佛鼻常數佛",
    "X70n1402_001:0718b24": "　香花燈燭常供養佛　　行住坐臥不離念佛",
    "X70n1402_001:0718c01": "　苦樂逆順不忘念佛　　著衣喫飯無不是佛",
    "X70n1402_001:0718c02": "　在在處處悉皆有佛　　動也是佛靜也是佛",
    "X70n1402_001:0718c03": "　忙也是佛閑也是佛　　橫也是佛竪也是佛",
    "X70n1402_001:0718c04": "　好也是佛惡也是佛　　生也是佛死也是佛",
    "X70n1402_001:0718c05": "　念念是佛心心是佛　　無常到來正好念佛",
    "X70n1402_001:0718c06": "　撒手便行歸家見佛　　一道圓光即性空佛",
    "X70n1402_001:0718c07": "　了此一念是名為佛　　常住不滅無量壽佛",
    "X70n1402_001:0718c08": "　法報化身同一體佛　　千佛萬佛皆同一佛",
    "X70n1402_001:0718c09": "　普勸有緣一心念佛　　佛不念佛失却本佛",
    "X70n1402_001:0718c10": "　貪瞋嫉妬自喪其佛　　酒色財氣污天真佛",
    "X70n1402_001:0718c11": "　人我是非六賊刧佛　　一息不來何處求佛",
    "X70n1402_001:0718c12": "　地獄三途永不聞佛　　萬劫千生悔不念佛",
    "X70n1402_001:0718c13": "　丁寧相勸念自己佛　　急急回光休別覔佛",
    "X70n1402_001:0718c14": "　念念不昧誰不是佛　　願一切人自歸依佛",
    "X70n1402_001:0718c15": "　回向西方發願念佛　　臨命終時親覩化佛",
    "X70n1402_001:0718c16": "　九品蓮臺禮彌陀佛　　得無礙眼見十方佛",
    "X70n1402_001:0718c17": "懷淨土",
    "X70n1402_001:0718c18": "七重樹影覆青霞。九品蓮胎孕白花。鐵壁銀山遮不",
    "X70n1402_001:0718c19": "得。眾生何事覔無涯。",
    "X70n1402_001:0718c20": "茫茫三界輥埃塵。一念貪生是苦因。無上法王悲願",
    "X70n1402_001:0718c21": "切。猶將金色臂長伸。",
    "X70n1402_001:0718c22": "終朝合掌念彌陀。舉念之間蹉過多。和箇念頭都颺",
    "X70n1402_001:0718c23": "却。全機獨脫苦娑婆。",
    "X70n1402_001:0718c24": "四十八願水投水。十萬餘程空合空。只隔眼前聲與",
    "X70n1402_001:0719a01": "色。東西兩土幾時通。",
    "X70n1402_001:0719a02": "六藝俱全美丈夫。盡堂終日醉相呼。要知不陷輪迴",
    "X70n1402_001:0719a03": "穽。莫負黃金丈六軀。",
    "X70n1402_001:0719a04": "一十二時機未瞥。百千萬劫苦難逃。雖然身在同居",
    "X70n1402_001:0719a05": "土。誰肯低頭禮玉毫。",
    "X70n1402_001:0719a06": "重重[宋木+取]勝黃金閣。疊疊莊嚴白玉池。多少眾生無夢",
    "X70n1402_001:0719a07": "到。鑊湯爐炭自覊縻。",
    "X70n1402_001:0719a08": "勢至常談母憶兒。同於形影不相違。自憐一箇彌陀",
    "X70n1402_001:0719a09": "佛。却把黃金鑄面皮。",
    "X70n1402_001:0719a10": "仰扣當來父母邦。導師遙指在西方。草鞋不是無錢",
    "X70n1402_001:0719a11": "買。惟恨家鄉路易忘。",
    "X70n1402_001:0719a12": "一尊古佛天來大。四色花池海樣寬。自是眾生無眼",
    "X70n1402_001:0719a13": "力。當機不隔一毫端。",
    "X70n1402_001:0719a14": "生老病死(總頌五首)",
    "X70n1402_001:0719a15": "恩愛縈纏與麼來。三緣和合住胞胎。鑿開混沌通身",
    "X70n1402_001:0719a16": "瑕。踏破虗空滿面埃。命若懸[糸*系]分母子。形同浮泡示",
    "X70n1402_001:0719a17": "嬰孩。遽忘赤白堆中苦。引著依前笑滿腮。",
    "X70n1402_001:0719a18": "老來終日自嗟噓。頓覺因緣與世踈。語近不聞双耳",
    "X70n1402_001:0719a19": "聵。夜深無寢寸心孤。精神密耗皮先摺。筋力潛消骨",
    "X70n1402_001:0719a20": "盡枯。飜憶少年狂未歇。那知今日費工夫。",
    "X70n1402_001:0719a21": "偶乖攝養病緣侵。未稟良醫日漸深。燈影沈空添寂",
    "X70n1402_001:0719a22": "莫。雨聲敲枕助呻吟。逢人有語惟求藥。對境無聊只",
    "X70n1402_001:0719a23": "擁衾。眾苦聚藏安樂法。惟堪哀痛不堪任。",
    "X70n1402_001:0719a24": "火風地水忽分離。正是年窮歲盡時。口裏乍無三寸",
    "X70n1402_001:0719b01": "氣。眼前徒有萬般奇。業從識變非人與。魂逐緣飛不",
    "X70n1402_001:0719b02": "自知。拋却蘊空皮袋子。茫茫三界竟何之。",
    "X70n1402_001:0719b03": "死生老病起何因。形赧縈纏古到今。觸境未能起有",
    "X70n1402_001:0719b04": "念。逢緣不肯契無心。業從必竟空中積。苦向元非實",
    "X70n1402_001:0719b05": "處深。眨眼便沉千萬劫。豈應虗喪好光陰。",
    "X70n1402_001:0719b06": "立志",
    "X70n1402_001:0719b07": "單單一味拍盲禪。枯淡肝膓似鐵堅。坐斷聖凡行正",
    "X70n1402_001:0719b08": "令。要明父母未生前。",
    "X70n1402_001:0719b09": "辭住院",
    "X70n1402_001:0719b10": "千金難買一身閑。誰肯將身入閙籃。寄語滿城諸宰",
    "X70n1402_001:0719b11": "相。鐵枷自有愛人擔。",
    "X70n1402_001:0719b12": "寄人",
    "X70n1402_001:0719b13": "林鷄處處五更啼。啼到聲乾日又西。故國有家歸未",
    "X70n1402_001:0719b14": "得。無窮憎愛尚縈迷。",
    "X70n1402_001:0719b15": "示高麗王",
    "X70n1402_001:0719b16": "人生猶如幻中幻。塵世相逢誰是誰。父母未生誰是",
    "X70n1402_001:0719b17": "我。一息不來我是誰。",
    "X70n1402_001:0719b18": "湛然即事",
    "X70n1402_001:0719b19": "一池波影浸山光。中有禪僧萬慮忘。夜半屋頭松子",
    "X70n1402_001:0719b20": "落。湛然心地絕承當。",
    "X70n1402_001:0719b21": "病中寄友",
    "X70n1402_001:0719b22": "都盧三寸氣牽抽。要斷從教即便休。夢幻死生知幾",
    "X70n1402_001:0719b23": "許。我渾不著在心頭。",
    "X70n1402_001:0719b24": "示頭陀苦行",
    "X70n1402_001:0719c01": "雪山苦行古頭陀。夜越王城為甚麼。眼裏明星藏不",
    "X70n1402_001:0719c02": "得。二千年外定誵訛。",
    "X70n1402_001:0719c03": "頭陀即是比丘名。苦行何時得暫停。壞色衣穿荷葉",
    "X70n1402_001:0719c04": "補。自從霜後日竛竮。",
    "X70n1402_001:0719c05": "頭陀獨讓老迦葉。兩眼空來徹骨窮。傳得破伽梨一",
    "X70n1402_001:0719c06": "頂。至今枯坐在雞峯。",
    "X70n1402_001:0719c07": "比丘誰肯學頭陀。苦行纔行不較多。活業蕩除空到",
    "X70n1402_001:0719c08": "底。世間那事柰伊何。",
    "X70n1402_001:0719c09": "鬔鬆短髮盖眉毛。住處惟甘守寂寥。脫却陳年烏布",
    "X70n1402_001:0719c10": "衲。展開双手赤條條。",
    "X70n1402_001:0719c11": "閑忙動靜苦中苦。聞見覺知窮外窮。無地卓錐錐亦",
    "X70n1402_001:0719c12": "盡。逢人方好展家風。",
    "X70n1402_001:0719c13": "化機展向富豪家。笑指黃金是毒蛇。轉作檀波羅蜜",
    "X70n1402_001:0719c14": "用。香風吹綻福田花。",
    "X70n1402_001:0719c15": "破鉢盂兮沒底船。頭陀活計自相宣。青茆屋住千岩",
    "X70n1402_001:0719c16": "底。雪滿柴床夜不眠。",
    "X70n1402_001:0719c17": "甘得盡生行苦行。頭陀之外百無求。束腰已辨三條",
    "X70n1402_001:0719c18": "篾。佛法從教爛了休。",
    "X70n1402_001:0719c19": "世閒惟有頭陀好。苦行之餘又若為。三界眼空忘取",
    "X70n1402_001:0719c20": "捨。便如斯去更由誰。",
    "X70n1402_001:0719c21": "示喜禪人",
    "X70n1402_001:0719c22": "參禪學道莫因循。捩轉娘生鐵面門。是聖是凡俱喝",
    "X70n1402_001:0719c23": "退。直於無佛處稱尊。",
    "X70n1402_001:0719c24": "參禪學道要真心。[拚ㄙ+ㄊ]死[拚ㄙ+ㄊ]生不顧身。捱到虗空邊底",
    "X70n1402_001:0720a01": "脫。十方世界一微塵。",
    "X70n1402_001:0720a02": "參禪學道現成事。擬剔眉毛路八千。縱使披襟能領",
    "X70n1402_001:0720a03": "略。話頭依舊不曾圓。",
    "X70n1402_001:0720a04": "參禪學道為生死。生死未明須急參。一箇話頭如不",
    "X70n1402_001:0720a05": "在。無邊生死又包含。",
    "X70n1402_001:0720a06": "參禪學道要成佛。豈比尋常兒女嬉。今日便[拚ㄙ+ㄊ]窮性",
    "X70n1402_001:0720a07": "命。較之前輩不勝遲。",
    "X70n1402_001:0720a08": "參禪學道貴忘機。切忌將心辨是非。常憶南泉好言",
    "X70n1402_001:0720a09": "語。如斯癡鈍者還稀。",
    "X70n1402_001:0720a10": "參禪學道在心傳。一大藏經曾未詮。聞見不能超象",
    "X70n1402_001:0720a11": "外。口開還墮語言邊。",
    "X70n1402_001:0720a12": "參禪學道契玄微。盡大地人爭得知。不是箇中真種",
    "X70n1402_001:0720a13": "草。等閑移步便相違。",
    "X70n1402_001:0720a14": "參禪學道古今多。一箇蒲團瞌睡窠。不解縛身言外",
    "X70n1402_001:0720a15": "者。胐臀未著已遭魔。",
    "X70n1402_001:0720a16": "參禪學道念如麻。動為情塵劈面遮。心裏一微塵未",
    "X70n1402_001:0720a17": "破。工夫添得眼中花。",
    "X70n1402_001:0720a18": "參禪學道絕馳求。只箇疑情未肯休。撞著冤家如決",
    "X70n1402_001:0720a19": "破。聖凡迷悟一齊収。",
    "X70n1402_001:0720a20": "參禪學道喜中喜。敢問闍梨喜甚麼。昨夜蟭螟虫啟",
    "X70n1402_001:0720a21": "口。吸乾千萬里禪河。",
    "X70n1402_001:0720a22": "山舟(十首)",
    "X70n1402_001:0720a23": "古云用拙存吾道。吾道何緣用拙存。三萬劫中唯扣",
    "X70n1402_001:0720a24": "己。二千年外不稱尊。雪埋古路誰親到。雷動玄關我",
    "X70n1402_001:0720b01": "獨昏。豈愛對人誇懵懂。惺惺多墮是非門。",
    "X70n1402_001:0720b02": "巧拙何須苦自誇。古今天地莫能遮。舉心旋長無明",
    "X70n1402_001:0720b03": "草。絕念頻開般若花。劒穽日長渾在我。藕池風細豈",
    "X70n1402_001:0720b04": "由佗。靈山四十九年說。一字如今不可加。",
    "X70n1402_001:0720b05": "手足班班是幾人。幻蹤無似拙為親。塔燈兩夏思同",
    "X70n1402_001:0720b06": "哲。岩事三秋肯共陳。芳樹雨餘新氣象。寒梅雪後古",
    "X70n1402_001:0720b07": "精神。道人久已忘憎愛。話到依然入夢頻。",
    "X70n1402_001:0720b08": "遠歸著我住山舟。日與毗耶話舊遊。夜掩六窓明似",
    "X70n1402_001:0720b09": "晝。夏橫一榻冷如秋。松濤輥地輥非動。雲浪飜空底",
    "X70n1402_001:0720b10": "不流。怪得篙師頻耳語。又將移掉過滄洲。",
    "X70n1402_001:0720b11": "自遠歸來欲罷參。道人留住景踈庵。眉毛罅裏堆青",
    "X70n1402_001:0720b12": "嶂。脚指頭邊擁翠嵐。六月有霜人未委。九旬無夢我",
    "X70n1402_001:0720b13": "全諳。空花影子何多事。撩捩勞生日夜貪。",
    "X70n1402_001:0720b14": "景踈庵裏景踈人。常轉金剛不住輪。有念肯求緣作",
    "X70n1402_001:0720b15": "對。無心只與道為隣。破蒲團以龜毛補。折竹笻將兔",
    "X70n1402_001:0720b16": "角伸。不把人間閑夢想。消磨十二箇時辰。",
    "X70n1402_001:0720b17": "甞與景踈庵作銘。竭來菴下暢幽情。兩山鍾在床頭",
    "X70n1402_001:0720b18": "听。萬里雲從檻外生。庭栢停霜浮冷燄。石池含月露",
    "X70n1402_001:0720b19": "清明。門前客自雲南至。献我軍持汲水瓶。",
    "X70n1402_001:0720b20": "道人住處絕安排。白晝扃門自懶開。風引竹聲穿壁",
    "X70n1402_001:0720b21": "破。雨拖雲影透山來。倚松石為誰撑拄。鋪地花應自",
    "X70n1402_001:0720b22": "剪裁。說與景踈庵主道。得忘情處且忘懷。",
    "X70n1402_001:0720b23": "自慚分薄與緣卑。縛箇茅茨已強為。佛法混融無爛",
    "X70n1402_001:0720b24": "日。虗空消長有休時。喙長三尺徒多語。身脆一漚誰",
    "X70n1402_001:0720c01": "共知。盡把聰明交保社。肯思今日致扶危。",
    "X70n1402_001:0720c02": "道力從來苦不全。塵埃滿面臥林泉。語無靈驗慵書",
    "X70n1402_001:0720c03": "字。見絕玄微懶說禪。爛碎破衣堆過頸。髼鬆亂髮養",
    "X70n1402_001:0720c04": "齊肩。休將世務頻相伴。今日居山話始圓。",
    "X70n1402_001:0720c05": "天目四時(春夏秋冬)",
    "X70n1402_001:0720c06": "深居天目底。道韻不尋常。祖意塵塵合。身心念念忘。",
    "X70n1402_001:0720c07": "雜華誰點綴。羣木自芬芳。萬物隨時變。春多水亦香。",
    "X70n1402_001:0720c08": "深居天目底。幽邃絕逢迎。一箇話頭破。千生夢眼醒。",
    "X70n1402_001:0720c09": "竹烟粘毳冷。松露滴門清。共厭人間暑。頭陀想不成。",
    "X70n1402_001:0720c10": "深居天目底。惟與萬山隣。禪外有真趣。眼中無俗塵。",
    "X70n1402_001:0720c11": "新霜傳氣候。古篆約時辰。葉落知秋者。林間有幾人。",
    "X70n1402_001:0720c12": "深居天目底。道者自忘機。念盡禪心密。情逃戒體肥。",
    "X70n1402_001:0720c13": "凍雲侵石磴。寒雪護苔衣。料想參玄者。殘冬不我歸。",
    "X70n1402_001:0720c14": "贈徑山旨曹溪",
    "X70n1402_001:0720c15": "靈源滴滴下曹溪。此事如何類得齊。向道現成千里",
    "X70n1402_001:0720c16": "隔。更言差別百生迷。怒雷驅雨迴山北。皓月拖雲過",
    "X70n1402_001:0720c17": "屋西。聲色未彰前領略。無端眼上又添眉。",
    "X70n1402_001:0720c18": "贈與雲谷(客東林)",
    "X70n1402_001:0720c19": "萬疊匡廬青入目。冉冉慈雲覆幽谷。瀑花濕透山衲",
    "X70n1402_001:0720c20": "衣。松根臥聽寒猿哭。池上藕花千片玉。屋下溪聲斷",
    "X70n1402_001:0720c21": "還續。一大藏教不能詮。八萬四千談未足。我來鴈門",
    "X70n1402_001:0720c22": "秋正高。清霜凍老囦明菊。回首人間幾丈夫。六牕野",
    "X70n1402_001:0720c23": "馬空馳逐。就手拗折七尺藤。直擬口邊生白醭。何如",
    "X70n1402_001:0720c24": "共君手提折脚鐺。地爐撥火煨黃獨。",
    "X70n1402_001:0721a01": "寄陸全之(避大覺寺請)",
    "X70n1402_001:0721a02": "自笑無端二十年。教人平地覔青天。了無人寄風前",
    "X70n1402_001:0721a03": "句。時有書催月下船。遣我去償操斧債。教誰來補買",
    "X70n1402_001:0721a04": "山錢。渾崙嚼破鐵餕饀。只憶山邊與水邊。",
    "X70n1402_001:0721a05": "贈道士張友梅",
    "X70n1402_001:0721a06": "參禪不解救頭然。蹉過工夫萬萬千。猫捕鼠非真譬",
    "X70n1402_001:0721a07": "喻。人騎牛是錯流傳。四溟絕滴猶存海。萬里無雲尚",
    "X70n1402_001:0721a08": "有天。當念一齊飜得轉。頭頭是出世間緣。",
    "X70n1402_001:0721a09": "福慶幽居",
    "X70n1402_001:0721a10": "傳家三事衲。物外一閑僧。默默持黃卷。寥寥對碧層。",
    "X70n1402_001:0721a11": "地蚕穿壞葉。山鼠撼枯藤。咲閱人間世。何時忘愛憎。",
    "X70n1402_001:0721a12": "虎溪夜話",
    "X70n1402_001:0721a13": "共客虎溪濵。交情似水深。話殘今夜月。驗盡古人心。",
    "X70n1402_001:0721a14": "禪話非干學。高詩不在吟。匡盧多白社。應是有知音。",
    "X70n1402_001:0721a15": "宿天池寺",
    "X70n1402_001:0721a16": "吉祥千古寺。一塔聳巍峩。路自天邊上。人從雲外過。",
    "X70n1402_001:0721a17": "聖灯懸木末。雷瀑下岩阿。獨愛冰池月。無心出薜蘿。",
    "X70n1402_001:0721a18": "山中(春夏秋冬)",
    "X70n1402_001:0721a19": "春到山中也太奇。淺深紅紫綴花枝。東君不管茆茨",
    "X70n1402_001:0721a20": "窄。逼塞陽和十二時。",
    "X70n1402_001:0721a21": "夏日山居味更長。蒼松翠竹繞柴床。南薰帶雨來天",
    "X70n1402_001:0721a22": "岸。整日惟聞白雪香。",
    "X70n1402_001:0721a23": "道人山舍頗宜秋。索索西風響樹頭。千嶂月寒清露",
    "X70n1402_001:0721a24": "滴。不知深夜濕緇裘。",
    "X70n1402_001:0721b01": "山深茆屋畏冬寒。雪老冰枯只自看。就地掘爐渾沒",
    "X70n1402_001:0721b02": "底。夜深誰共撥灰殘。",
    "X70n1402_001:0721b03": "春謁龍池",
    "X70n1402_001:0721b04": "林花紅雜翠。雨霽政春融。萬壑雪飜谷。三池水印空。",
    "X70n1402_001:0721b05": "錦霞迷藥徑。香霧鎻琳宮。却笑前人誤。來詢通不通。",
    "X70n1402_001:0721b06": "夏隱蓮峯",
    "X70n1402_001:0721b07": "碧蓮峯世界。熱惱不能侵。萬衲擁蒼壁。一花開少林。",
    "X70n1402_001:0721b08": "聽松忘畫箑。聞瀑認瑤琴。遙想人間暑。知誰得訪臨。",
    "X70n1402_001:0721b09": "秋登絕頂",
    "X70n1402_001:0721b10": "三千九百丈。路盡忽逢巔。板石籠珠箔。金飈老翠鈿。",
    "X70n1402_001:0721b11": "群龍橫大野。萬馬驟平川。四際閑舒目。高低總是天。",
    "X70n1402_001:0721b12": "冬倚師岩",
    "X70n1402_001:0721b13": "師子岩前路。崩騰壓半山。老禪和雪立。孤衲帶雲還。",
    "X70n1402_001:0721b14": "冰磴懸千仞。霜鍾撼兩間。擁爐思佛日。曾與死為關。",
    "X70n1402_001:0721b15": "春",
    "X70n1402_001:0721b16": "池邊細草依依綠。檻外夭桃灼灼紅。試向色前開兩",
    "X70n1402_001:0721b17": "眼。箇中無地著春風。",
    "X70n1402_001:0721b18": "夏",
    "X70n1402_001:0721b19": "萬株楊柳噪風蟬。烈烈燒空火一天。當處若能忘熱",
    "X70n1402_001:0721b20": "惱。不須重覔藕花船。",
    "X70n1402_001:0721b21": "秋",
    "X70n1402_001:0721b22": "天垂玉露月沉沉。一片清光照古心。[宋木+取]是不能遮掩",
    "X70n1402_001:0721b23": "處。亂蛩唧唧對寒砧。",
    "X70n1402_001:0721b24": "冬",
    "X70n1402_001:0721c01": "數片凍雲粘斷石。半空晴雪洒窓紗。倚欄獨自籠雙",
    "X70n1402_001:0721c02": "袖。認著梅梢又著花。",
    "X70n1402_001:0721c03": "幻海(五首)",
    "X70n1402_001:0721c04": "幻法滔滔深似海。從來無古亦無今。長鯨吐出粘天",
    "X70n1402_001:0721c05": "浪。輥入一漚何處尋。",
    "X70n1402_001:0721c06": "大幻無根深似海。百川萬派一齊收。一漚未發已前",
    "X70n1402_001:0721c07": "看。究竟何曾有實頭。",
    "X70n1402_001:0721c08": "幻深似海若為知。好看雄吞萬派時。著實究來無一",
    "X70n1402_001:0721c09": "滴。風前愁殺老波斯。",
    "X70n1402_001:0721c10": "空中花與鏡中像。木馬草人乾闥城。無底無涯深又",
    "X70n1402_001:0721c11": "闊。窮年終日怒濤傾。",
    "X70n1402_001:0721c12": "實無而有是何物。沃日洪濤萬里寬。千尺層樓粘雪",
    "X70n1402_001:0721c13": "浪。望崖誰不骨毛寒。",
    "X70n1402_001:0721c14": "題雲海亭(四首)",
    "X70n1402_001:0721c15": "雲接天兮海接天。縱眸舒望若為邊。規模更不容雕",
    "X70n1402_001:0721c16": "琢。氣象從來出自然。梅蕚冷含千古雪。栢根清吐半",
    "X70n1402_001:0721c17": "爐烟。客來借問春消息。門外幽禽話最圓。",
    "X70n1402_001:0721c18": "雲溶溶與海沉沉。自有乾坤直至今。見謝不須求祖",
    "X70n1402_001:0721c19": "意。情忘安用覔禪心。松花滿帚填虗廩。瀑韻浮空逼",
    "X70n1402_001:0721c20": "古琴。城市火塵人正苦。那知山舍雪盈襟。",
    "X70n1402_001:0721c21": "雲高海闊正當秋。物外禪包任去留。生佛既知無本",
    "X70n1402_001:0721c22": "據。悟迷安得有來由。蒼岩淨貯三更月。野壑深藏萬",
    "X70n1402_001:0721c23": "里舟。誰管清飈剪林麓。道人山衲自蒙頭。",
    "X70n1402_001:0721c24": "際天雲海廓無垠。六戶虗容一箇身。松葉擁爐煨老",
    "X70n1402_001:0722a01": "芋。竹烟凝毳接陽春。夜庭立雪情方泯。古澗敲冰意",
    "X70n1402_001:0722a02": "獨新。盟此歲寒人有幾。多於忙處喪天真。",
    "X70n1402_001:0722a03": "示一禪人(五首)",
    "X70n1402_001:0722a04": "閑處相逢閙處違。船頭曾有再來期。靈機瞥轉尋行",
    "X70n1402_001:0722a05": "路。不覺和身陷鐵圍。",
    "X70n1402_001:0722a06": "見面聞名總不親。擬思量處昧天真。隔江招手橫趍",
    "X70n1402_001:0722a07": "者。今古誰能繼後塵。",
    "X70n1402_001:0722a08": "約我再來無別意。多同要問葛藤禪。虗空有口說不",
    "X70n1402_001:0722a09": "得。鐵壁銀山面面穿。",
    "X70n1402_001:0722a10": "伽陀遠寄莫疑猜。生死牢關要打開。剔起兩莖眉自",
    "X70n1402_001:0722a11": "看。誰云幻住不重來。",
    "X70n1402_001:0722a12": "去却一兮拈却七。死生生死太無端。男兒未具超方",
    "X70n1402_001:0722a13": "眼。十二時中莫自瞞。",
    "X70n1402_001:0722a14": "遠谿雄上人求加持布衣為說偈",
    "X70n1402_001:0722a15": "吾宗大雄。曾搭此衣。寸絲不掛。一肩橫披。優鉢曇花",
    "X70n1402_001:0722a16": "綻一枝。",
    "X70n1402_001:0722a17": "為烈禪人袈裟加持",
    "X70n1402_001:0722a18": "衣名無相福田。佛祖遺風餘烈。如是而披。淨如冰雪。",
    "X70n1402_001:0722a19": "佇看一花開五葉。",
    "X70n1402_001:0722a20": "烈禪人以大布製条相衣一頂。求為加持。願世世",
    "X70n1402_001:0722a21": "不失此衣而續佛慧命。當知此衣無相。而所參之",
    "X70n1402_001:0722a22": "話亦無相。然披此衣參此話。久久不間則謂佛慧",
    "X70n1402_001:0722a23": "命。豈外事耶。宜勉之。",
    "X70n1402_001:0722a24": "無隱",
    "X70n1402_001:0722b01": "此道分明絕覆藏。森羅萬象露堂堂。西風滿院誰人",
    "X70n1402_001:0722b02": "共。山谷先生聞桂香。",
    "X70n1402_001:0722b03": "遠山",
    "X70n1402_001:0722b04": "淡烟一抹寫晴空。彷彿須彌露半峯。萬里崖州行欲",
    "X70n1402_001:0722b05": "盡。巍巍猶在白雲中。",
    "X70n1402_001:0722b06": "雪谷",
    "X70n1402_001:0722b07": "千岩萬岳玉成團。隨扣隨音孰解看。裏許有神元不",
    "X70n1402_001:0722b08": "死。我曾親到骨毛寒。",
    "X70n1402_001:0722b09": "梅谷",
    "X70n1402_001:0722b10": "陽春昨夜到寒崖。花向其中五葉開。一片白雲遮不",
    "X70n1402_001:0722b11": "斷。天風吹出暗香來。",
    "X70n1402_001:0722b12": "愚叟",
    "X70n1402_001:0722b13": "終日不違緣底事。無能多是死偷心。從來大巧只如",
    "X70n1402_001:0722b14": "拙。到老誰知是淺深。",
    "X70n1402_001:0722b15": "拙菴",
    "X70n1402_001:0722b16": "弄巧飜成錯用工。全身墮在草窠中。著衣喫飯也不",
    "X70n1402_001:0722b17": "會。那竪拳頭繼祖風。",
    "X70n1402_001:0722b18": "無相",
    "X70n1402_001:0722b19": "凡所有時皆是妄。從來絕處未全真。頂門若具超塵",
    "X70n1402_001:0722b20": "眼。草木纖毫總法身。",
    "X70n1402_001:0722b21": "古木",
    "X70n1402_001:0722b22": "飽歷風霜不計年。森森凉蔭幾多人。看佗不涉榮枯",
    "X70n1402_001:0722b23": "處。只為根沾刧外春。",
    "X70n1402_001:0722b24": "海耕",
    "X70n1402_001:0722c01": "一吸滄溟乾徹底。肯留涓滴活魚龍。分成田段都犂",
    "X70n1402_001:0722c02": "了。牛自閑眠人自忩。",
    "X70n1402_001:0722c03": "滄海",
    "X70n1402_001:0722c04": "烟茫茫又水茫茫。輥底渾潮浸八荒。夜半老龍眠未",
    "X70n1402_001:0722c05": "起。曉雲推日上扶桑。",
    "X70n1402_001:0722c06": "捷翁",
    "X70n1402_001:0722c07": "未啟口時先領略。始擡眸處已知歸。老來轉覺機輪",
    "X70n1402_001:0722c08": "活。說法猶如閃電輝。",
    "X70n1402_001:0722c09": "石榴",
    "X70n1402_001:0722c10": "久於林中觜廬都。幾被秋風著意吹。時節到來開口",
    "X70n1402_001:0722c11": "笑。滿懷都是夜明珠。",
    "X70n1402_001:0722c12": "寄朱高岡",
    "X70n1402_001:0722c13": "以忠以恕性皆然。一寸靈明廓大千。天下歸仁知絕",
    "X70n1402_001:0722c14": "學。物皆備我識無傳。鳳凰鳴上高岡月。烏兔挨開碧",
    "X70n1402_001:0722c15": "落天。極目縱心如不昧。又何須用覔佗緣。",
    "X70n1402_001:0722c16": "贈謝壺天",
    "X70n1402_001:0722c17": "道不屬知與不知。見成三昧絕離微。汞鉛豈是長生",
    "X70n1402_001:0722c18": "藥。離坎那出向上機。跨得玉鸞歸鳳闕。挽回石馬上",
    "X70n1402_001:0722c19": "天墀。若教來入空王室。拈起毫端隔鐵圍。",
    "X70n1402_001:0722c20": "贈靜居士",
    "X70n1402_001:0722c21": "靜庵居士住金陵。藉藉江湖有道聲。出水蓮花三葉",
    "X70n1402_001:0722c22": "白。帶霜松幹半生青。橫推象駕歸峩嶺。倒跨牛車出",
    "X70n1402_001:0722c23": "火城。待得度人心願足。却來叩我話無生。",
    "X70n1402_001:0722c24": "送僧",
    "X70n1402_001:0723a01": "大哉八月錢塘潮。千堆怒雪摩青霄。七尺烏藤烏律",
    "X70n1402_001:0723a02": "律。信手拈來天遙遙。臥龍山前鏡湖水。冷浸天光清",
    "X70n1402_001:0723a03": "似洗。三江九堰共經過。太白玉几清嵯峨。二十里松",
    "X70n1402_001:0723a04": "蔽天月。萬工池上三重閣。重重閣影浮清波。潮音洞",
    "X70n1402_001:0723a05": "裏觀音體。瞬目白雲千萬里。石樑五百老聲聞。鷓胡",
    "X70n1402_001:0723a06": "啼在深花裏。萬八千丈花頂峯。綠蘿千尺懸蒼松。要",
    "X70n1402_001:0723a07": "識東州只這是。何必重穿草鞋耳。當機莫做境話看。",
    "X70n1402_001:0723a08": "也要一回行到底。",
    "X70n1402_001:0723a09": "和瓶梅",
    "X70n1402_001:0723a10": "折來斜插膽瓶中。數點半開春意螎。踈影橫斜窓漏",
    "X70n1402_001:0723a11": "月。暗香浮動戶來風。既無根本那能實。徒有標姿總",
    "X70n1402_001:0723a12": "是空。莫待弃情時節至。只今便作朽枯容。",
    "X70n1402_001:0723a13": "華藏雲海亭",
    "X70n1402_001:0723a14": "雲海亭高望埜原。半空晴雪卷遙天。龍拖遠峙青螺",
    "X70n1402_001:0723a15": "濕。鯨吐寒蟾玉鏡圓。三萬頃沉吳主劒。二千年恨越",
    "X70n1402_001:0723a16": "王船。道人不管興亡事。聽罷踈鍾枕石眠。",
    "X70n1402_001:0723a17": "禮惠照大師塔",
    "X70n1402_001:0723a18": "祖印全提為指南。白雲堆裏現優曇。珠流光燄三千",
    "X70n1402_001:0723a19": "里。玉鏤文章五百函。匝地古霜埋石磴。繞簷蒼雪護",
    "X70n1402_001:0723a20": "松龕。我來此地空鳴指。多少兒孫欲罷參。",
    "X70n1402_001:0723a21": "山中訪隱者",
    "X70n1402_001:0723a22": "半生心事寄烟霞。策杖閑過隱者家。啄木鳥啼山遠",
    "X70n1402_001:0723a23": "近。採樵人語路橫斜。亂風吹落青松子。細雨蒸開白",
    "X70n1402_001:0723a24": "豆花。不是少林門下客。如何消得此生涯。",
    "X70n1402_001:0723b01": "山行",
    "X70n1402_001:0723b02": "雪梨花落豆梅青。兩袖春風杖屨輕。翠竹籬邊聞犬",
    "X70n1402_001:0723b03": "吠。紫荊花下見人行。烟收遠嶂嵐光老。雨絕前村溪",
    "X70n1402_001:0723b04": "水平。客路正長歸未得。不禁時聽杜鵑聲。",
    "X70n1402_001:0723b05": "山居",
    "X70n1402_001:0723b06": "無影到人間。逍遙自駐顏。半床清夢熟。四壁白雲閑。",
    "X70n1402_001:0723b07": "野鹿赴無出。狂猿去又還。惟應朝市客。思我住深山。",
    "X70n1402_001:0723b08": "一塢白雲藏石磴。半間茅屋掛藤蘿。銜花幽鳥不知",
    "X70n1402_001:0723b09": "處。門掩夕陽春思多。",
    "X70n1402_001:0723b10": "賀靈隱燒香侍者",
    "X70n1402_001:0723b11": "古爐烟噴紫栴檀。簾幕香風動曉寒。靈鷲山中人未",
    "X70n1402_001:0723b12": "起。金鷄啼上玉欄干。",
    "X70n1402_001:0723b13": "贈全居士(母骨)",
    "X70n1402_001:0723b14": "萬仞峯高塔影垂。黃金骨冷夕陽微。老娘面目分明",
    "X70n1402_001:0723b15": "在。泪洒東風恨附誰。",
    "X70n1402_001:0723b16": "送雲溪住九品觀",
    "X70n1402_001:0723b17": "暮雲疊疊鎻溪寒。水澁蓮華漏滴乾。九品師僧從定",
    "X70n1402_001:0723b18": "起。夜潮推月上欄干。",
    "X70n1402_001:0723b19": "廬山道友之江西",
    "X70n1402_001:0723b20": "倒卓烏藤出鴈門。摩空双眼盖乾坤。江西有底老尊",
    "X70n1402_001:0723b21": "宿。眨上眉毛一口吞。",
    "X70n1402_001:0723b22": "贈誦蓮經",
    "X70n1402_001:0723b23": "日宣一部妙蓮華。襲襲香風透齒牙。窓外日斜門半",
    "X70n1402_001:0723b24": "掩。藕絲牽動白牛車。",
    "X70n1402_001:0723c01": "贈血書蓮經",
    "X70n1402_001:0723c02": "向一針鋒顯大功。血淋淋處扇醒風。夜深吹到寶池",
    "X70n1402_001:0723c03": "月。白藕花開葉葉紅。",
    "X70n1402_001:0723c04": "血書華嚴經",
    "X70n1402_001:0723c05": "遮那真體遍塵沙。血染春風二月花。一百十城烟水",
    "X70n1402_001:0723c06": "外。善財童子不歸家。",
    "X70n1402_001:0723c07": "血書金剛經",
    "X70n1402_001:0723c08": "云何降伏云何住。問得瞿曇口似錐。印板不知文彩",
    "X70n1402_001:0723c09": "露。杜鵑啼血上花枝。",
    "X70n1402_001:0723c10": "寄義斷崖化緣",
    "X70n1402_001:0723c11": "阿爺門戶盡欹傾。舉眼誰人不動情。十字街頭伸化",
    "X70n1402_001:0723c12": "手。也須還我老師兄。",
    "X70n1402_001:0723c13": "寄天柱長老",
    "X70n1402_001:0723c14": "古風不振世波摧。萬里江湖卷怒雷。天柱峯高人起",
    "X70n1402_001:0723c15": "定。旋挑山芋撥寒灰。",
    "X70n1402_001:0723c16": "龍池菴山房",
    "X70n1402_001:0723c17": "蒼龍吟破冰池月。山翁獨對寒崖雪。人間大夢忽驚",
    "X70n1402_001:0723c18": "覺。樹頭索索吹黃葉。",
    "X70n1402_001:0723c19": "朗上人竹房",
    "X70n1402_001:0723c20": "森森綠玉排櫩立。籟籟清聲繞幽室。衲僧一片坐禪",
    "X70n1402_001:0723c21": "心。耳根不礙聞塵入。",
    "X70n1402_001:0723c22": "妙喜山前泊舟",
    "X70n1402_001:0723c23": "水滿清溪月滿天。一條歸路直如絃。不知客與何日",
    "X70n1402_001:0723c24": "歇。啼殺空山老杜鵑。",
    "X70n1402_001:0724a01": "夏日村居",
    "X70n1402_001:0724a02": "草塘拂拂水風微。凉雨初晴豆葉肥。野樹亂蟬吟未",
    "X70n1402_001:0724a03": "歇。卷桐聲裏放牛歸。",
    "X70n1402_001:0724a04": "金陵道中",
    "X70n1402_001:0724a05": "六代繁華逐水流。岸莎汀草碧悠悠。瘦藤斜倚東籬",
    "X70n1402_001:0724a06": "下。笑問黃花幾度秋。",
    "X70n1402_001:0724a07": "贈僧行脚",
    "X70n1402_001:0724a08": "七尺烏藤生鐵鑄。等閑拈起留不住。霜空月落天宇",
    "X70n1402_001:0724a09": "寬。脚頭踢出山無數。",
    "X70n1402_001:0724a10": "為道日損",
    "X70n1402_001:0724a11": "工夫未到方圓處。幾度凭欄特地愁。今日是三明日",
    "X70n1402_001:0724a12": "四。雪霜容易上人頭。",
    "X70n1402_001:0724a13": "題妙湛無為塔",
    "X70n1402_001:0724a14": "無為之體契天真。妙湛何容醫一塵。千仞蜀原高突",
    "X70n1402_001:0724a15": "兀。末山活計又重新。",
    "X70n1402_001:0724a16": "贈在別山",
    "X70n1402_001:0724a17": "天目久同參。廬山又同宿。就中一處却不同。彼此今",
    "X70n1402_001:0724a18": "年三十六。我有一把無絃琴。臨別與君彈一曲。非陽",
    "X70n1402_001:0724a19": "春。非白雪。宛若雨餘萬丈崖瀑傾。又如雪壓千株山",
    "X70n1402_001:0724a20": "竹烈。驚起赤梢錦鯉。吹動鄱陽湖底波。趂出金毛師",
    "X70n1402_001:0724a21": "子。吞却珊瑚枝上月。阿呵呵。也奇絕。草木萬象皆欣",
    "X70n1402_001:0724a22": "悅。此音不入時人耳。莫共時人分彼此。捲衣抱琴歸",
    "X70n1402_001:0724a23": "去休。自己家山任去留。三十年後忽相見。此曲不應",
    "X70n1402_001:0724a24": "輕和酬。",
    "X70n1402_001:0724b01": "立玉亭偈(并序)",
    "X70n1402_001:0724b02": "竊聞天台有華頂石橋。匡廬有天池繡谷。清凉石",
    "X70n1402_001:0724b03": "之於北臺。祝融峯之於南嶽。擷雲林泉石之勝。殆",
    "X70n1402_001:0724b04": "非人間世也。吾東西兩天目。長岡遠岫倚空入雲。",
    "X70n1402_001:0724b05": "其舞鳳飛龍勢已甞見矣。　先師高峯和尚至元",
    "X70n1402_001:0724b06": "己卯駐錫師子岩。未幾而宴坐死關。兩建道場。四",
    "X70n1402_001:0724b07": "方萬里業空寂之士肩摩踵接。咸謂茲山虗曠高",
    "X70n1402_001:0724b08": "寒。惟未有絕勝之地。越三十七白。延祐乙卯院門",
    "X70n1402_001:0724b09": "樹卒堵于龍岡之巔偶。躡空而下可數十步。忽雲",
    "X70n1402_001:0724b10": "泉松石奇恠萬狀。時覩者驚相告曰。殆造物珍護",
    "X70n1402_001:0724b11": "而有所俟於今日耶。不然則此山與天地相為開",
    "X70n1402_001:0724b12": "闢。且古之搜奇覧勝之士。未甞一寓目而何因搆",
    "X70n1402_001:0724b13": "小亭冠于危石之上。扁曰立玉亭。盖取海粟學士",
    "X70n1402_001:0724b14": "賦天目有下視群峯之立玉之句。猶至人之有所",
    "X70n1402_001:0724b15": "蘊。雖不欲聞達而一旦時緣既至遮掩不及。則聲",
    "X70n1402_001:0724b16": "名腥薌文彩發露者差似也。或謂山無心於求遇。",
    "X70n1402_001:0724b17": "而至人亦何有心於待遇哉。盖理使然也。昔僧問",
    "X70n1402_001:0724b18": "夾山境話。答云猿抱子歸青嶂裏。鳥銜花落碧岩",
    "X70n1402_001:0724b19": "前。又無盡居士問璣禪師翠岩境話。答云門近洪",
    "X70n1402_001:0724b20": "崖千尺井。石橋流水遶松杉。其二師置丹青於三",
    "X70n1402_001:0724b21": "寸舌端。濃粧淡抹描寫殆盡。今古之鮮有不為境",
    "X70n1402_001:0724b22": "所囿者。既不作境。忽有人問。立玉亭如何祗對。予",
    "X70n1402_001:0724b23": "素不能答話。謾以長偈似之。",
    "X70n1402_001:0724b24": "八百里山花簇簇。點染乾坤真畫軸。盤空師子尾吒",
    "X70n1402_001:0724c01": "沙。崖懸不停飛猿足。龍岡幻出翠浮圖。設利晶光射",
    "X70n1402_001:0724c02": "林麓。轉身忽發天所藏。咸池洞府皆塵俗。蒼松恠石",
    "X70n1402_001:0724c03": "眼未見。矮亭壁立千尋玉。雷車攧下雨餘瀑。壓碎驪",
    "X70n1402_001:0724c04": "珠幾千斛。巨靈鞭起鐵昆侖。搓牙萬丈排空谷。古竇",
    "X70n1402_001:0724c05": "幽潛劫外春。藤蘿冉冉堆寒綠。酷暑無風冰滿懷。夜",
    "X70n1402_001:0724c06": "禪不動鬼神哭。無邊宇宙一毛端。謾將心境論生熟。",
    "X70n1402_001:0724c07": "未曾來此一凭攔。莫言曾到西天目。",
    "X70n1402_001:0724c08": "東天目昭明院四軸",
    "X70n1402_001:0724c09": "院立昭明額。令人憶有梁。與其行過越。何似守平常。",
    "X70n1402_001:0724c10": "心華開佛屋。道韻啟禪房。不上東天目。難教物我忘。",
    "X70n1402_001:0724c11": "昭即明之體。明時不昧昭。理於言外得。悟向坐中消。",
    "X70n1402_001:0724c12": "遠憶麻充腹。飜思石墜腰。流光毋把玩。生死不相饒。",
    "X70n1402_001:0724c13": "西峯高崒嵂。東殿更巍峩。乳鹿臥岩穴。花禽啄薜蘿。",
    "X70n1402_001:0724c14": "繞欄霜竹老。緣砌雨苔多。未肯忘心境。區區擬若何。",
    "X70n1402_001:0724c15": "道心昭且明。安用苦論評。枯坐無閑日。凍居絕異情。",
    "X70n1402_001:0724c16": "雲粘斷石踈。樹倚危屏晴。到東天目頂。前塵分外清。",
    "X70n1402_001:0724c17": "頭陀苦行歌",
    "X70n1402_001:0724c18": "真實頭陀行苦行。不修苦行非頭陀。若有真心為道",
    "X70n1402_001:0724c19": "者。試听苦行頭陀歌。苦頭陀。無度用。陳年破衲千斤",
    "X70n1402_001:0724c20": "重。冰雪齊腰堆上肩。遇夏繩穿掛梁棟。苦頭陀。面不",
    "X70n1402_001:0724c21": "洗。夜半三更先走起。拍盲竪起鐵脊梁。誰管蓬塵過",
    "X70n1402_001:0724c22": "兩耳。苦頭陀。沒家舍。樹下塚間忘晝夜。幕天席地樂",
    "X70n1402_001:0724c23": "空閑。赤骨律窮為保社。苦頭陀。最勇猛。廢寢忘飡心",
    "X70n1402_001:0724c24": "自肯。單單提一箇話頭。面門鐵鑄冰霜冷。苦頭陀。百",
    "X70n1402_001:0725a01": "件做。誰管牽犂并拽磨。陸沉賤役心自甘。一任娘生",
    "X70n1402_001:0725a02": "皮袋破。苦頭陀。最堪惜。一切時中赤骨律。動時鐵石",
    "X70n1402_001:0725a03": "也磨穿。靜處長年惟面壁。苦頭陀。無忌諱。遭人罵辱",
    "X70n1402_001:0725a04": "如浮戲。盡形只與道為隣。任你人來欺入地。頭陀苦",
    "X70n1402_001:0725a05": "行難較量。又不驚人又久長。頭陀苦行難摸索。純是",
    "X70n1402_001:0725a06": "真心無做作。頭陀苦行難理會。一行直入如來際。頭",
    "X70n1402_001:0725a07": "陀苦行難注解。高比須彌深似海。盡說頭陀苦行時。",
    "X70n1402_001:0725a08": "不思議。不思議。忽若苦行都飜轉。便是優曇花一枝。",
    "X70n1402_001:0725a09": "托鉢歌",
    "X70n1402_001:0725a10": "道人家。真快活。萬戶千門持一鉢。不是叢林無飯飡。",
    "X70n1402_001:0725a11": "不是自家無出豁。却緣折伏我慢幢。要把眾生貪愛",
    "X70n1402_001:0725a12": "割。古佛曾離萬乘尊。日向七家垂濟拔。或受罵。或見",
    "X70n1402_001:0725a13": "喝。或遭醉象當頭踏。盡是莊嚴功德身。利佗自利稱",
    "X70n1402_001:0725a14": "菩薩。三世十方諸聖賢。靡不由斯獲通達。我持鉢。脚",
    "X70n1402_001:0725a15": "頭脚尾乾坤濶。極目無非祖父田。誰管一升并一撮。",
    "X70n1402_001:0725a16": "或與多。出門拍手笑呵呵。或與少。但得慳囊破便了。",
    "X70n1402_001:0725a17": "或言無。隨緣善巧著工夫。侍得傾倉都捨與。飜轉鉢",
    "X70n1402_001:0725a18": "盂渾不取。本來只要破爾慳。不是養身充化主。游人",
    "X70n1402_001:0725a19": "間。遍聚落。不為幻聲虗色縛。入短巷。穿長街。怛蕩身",
    "X70n1402_001:0725a20": "心任去來。逢村莊。遇山店。閑把鉢盂持一遍。謾說天",
    "X70n1402_001:0725a21": "台與五臺。管你甚茅茨與官院。渾崙一箇黑鉢盂。信",
    "X70n1402_001:0725a22": "手拈來無少欠。無少欠。絕承當。托鉢歸來萬事忘。一",
    "X70n1402_001:0725a23": "日二時需粥飯。只向鉢盂中取辨。第一不愁檀佃頑。",
    "X70n1402_001:0725a24": "又喜官司無打勘。朝托出。暮托歸。裏許有無惟自知。",
    "X70n1402_001:0725b01": "半世生涯只麼去。眼上何愁不帶眉。慳囊破。慢幢摧。",
    "X70n1402_001:0725b02": "鉢盂內外生光輝。兩手從空俱放下。茅菴四壁清風",
    "X70n1402_001:0725b03": "吹。兀坐蒲團無伴侶。閑將一年十二月從頭舉。正月",
    "X70n1402_001:0725b04": "一。鉢盂不用從人覔。二月春風吹大地。鉢盂上下千",
    "X70n1402_001:0725b05": "花綴。靈雲悟道三月春。鉢盂也解笑飜身。四月藂林",
    "X70n1402_001:0725b06": "齊禁足。鉢盂不受人抅。束光陰瞥爾交重五。黑漆鉢",
    "X70n1402_001:0725b07": "盂街上舞。六月六。鉢盂裏許無三伏。七月秋。萬象森",
    "X70n1402_001:0725b08": "羅一鉢収。人間八月中秋節。錯認鉢盂是明月。黃花",
    "X70n1402_001:0725b09": "滿地知重九。黑鉢仰天開大口。十月十。一日鉢盂兩",
    "X70n1402_001:0725b10": "度濕。月建子。無底鉢盂提不起。數到年窮并臈盡。鉢",
    "X70n1402_001:0725b11": "盂不用重安柄。人間光影急如流。明日新正又起頭。",
    "X70n1402_001:0725b12": "說甚麼。德山用棒。投子提油。香嚴上樹。雪峯輥毬。任",
    "X70n1402_001:0725b13": "你祖師西來十萬里。光吞赤縣。道播神州。爭似儂家",
    "X70n1402_001:0725b14": "持一鉢。一切時中得自由。",
    "X70n1402_001:0725b15": "行脚歌",
    "X70n1402_001:0725b16": "七尺烏藤鑄生鐵。幾向山中抝不折。橫拈倒用二十",
    "X70n1402_001:0725b17": "年。從來觸處無途轍。一双草鞋元沒底。況是龜毛穿",
    "X70n1402_001:0725b18": "兩耳。深包十箇脚指頭。踏著風雲四邊起。我有鉢盂",
    "X70n1402_001:0725b19": "惟一隻。非瓦非金亦非錫。朝朝托向十字街。具眼衲",
    "X70n1402_001:0725b20": "僧俱不識。三般道具又隨身。天上人間不隔塵。便與",
    "X70n1402_001:0725b21": "麼去當行脚。四海眼空無近隣。行脚來。行脚去。業識",
    "X70n1402_001:0725b22": "茫茫無本據。行脚東。行脚西。路在胸中孰共知。有人",
    "X70n1402_001:0725b23": "喚我作行脚。風前笑倒黃番綽。我儂不學老趙州。走",
    "X70n1402_001:0725b24": "上人門尋戲諕。縱目不知湖海寬。動步只嫌天地窄。",
    "X70n1402_001:0725c01": "掉臂拂開天外雲。轉身衝破千山色。有時行脚還不",
    "X70n1402_001:0725c02": "然。看山看水只隨緣。不留此土。不到西天。五臺不要",
    "X70n1402_001:0725c03": "訪室利。峨眉不求親普賢。了知大道如弦直。長安路",
    "X70n1402_001:0725c04": "不生荊棘。有脚要行爭柰何。佛祖至今浮逼逼。要知",
    "X70n1402_001:0725c05": "幻住行脚到何處。未跨出門機已露。更若問我幾時",
    "X70n1402_001:0725c06": "回浙西。那裏見予曾動步。",
    "X70n1402_001:0725c07": "自做得歌",
    "X70n1402_001:0725c08": "佛法混融無間隔。四聖六凡同一脉。良由迷悟瞥然",
    "X70n1402_001:0725c09": "興。昇與沉皆自做得。古人心口如絃直。突出機先無",
    "X70n1402_001:0725c10": "揀擇。看渠落處絕商量。如何是佛。自做得。莫生受。眉",
    "X70n1402_001:0725c11": "裏白毫充宇宙。古今不肯回首看。何緣只管隨人後。",
    "X70n1402_001:0725c12": "自做得。最端的。動輙由他第八識。輕輕轉作圓鏡光。",
    "X70n1402_001:0725c13": "一毫不用從人覔。自做得。難軃避。劒穽火坑遭陷墜。",
    "X70n1402_001:0725c14": "方知業不從外來。都緣自把靈光背。自做得。不可解。",
    "X70n1402_001:0725c15": "積世無明深似海。驢腮馬頷不知羞。佛也難教伊變",
    "X70n1402_001:0725c16": "改。自做得。要你知。快須識破貪嗔癡。三界無根無主",
    "X70n1402_001:0725c17": "宰。生死輪回怨阿誰。自做得。須早悟。也沒西天并此",
    "X70n1402_001:0725c18": "土。自從踏碎鐵圍山。脚跟總是無生路。自做得。宜猛",
    "X70n1402_001:0725c19": "信。覿體不須論遠近。纖毫凡聖情未消。依前輥入魔",
    "X70n1402_001:0725c20": "軍陣。自做得。真道理。達磨當門無板齒。口開露出鐵",
    "X70n1402_001:0725c21": "心肝。擬待承當還不是。自做得。是甚麼。遇境逢緣無",
    "X70n1402_001:0725c22": "不可。天下何曾有鬼神。禍福從衡皆在我。我亦自做",
    "X70n1402_001:0725c23": "得。人亦自做得。壽夭窮通動靜語默。只箇自做得。亦",
    "X70n1402_001:0725c24": "是自做得。會得自做得。也沒自做得。自不做號做不",
    "X70n1402_001:0726a01": "自得。得何曾真得得。自做得。自做得。叮嚀只為分明",
    "X70n1402_001:0726a02": "極。了事男兒更不知。請待當來問彌勒。",
    "X70n1402_001:0726a03": "紙襖歌",
    "X70n1402_001:0726a04": "道人活計無價好。一幅溪藤裁箇襖。脫白露淨光浮",
    "X70n1402_001:0726a05": "浮。絕勝形山如意寶。有時坐。冽冽風霜吹不過。有時",
    "X70n1402_001:0726a06": "行。藉藉春風動地生。有時不動亦不靜。表裏虗明照",
    "X70n1402_001:0726a07": "心鏡。蘆花明月共相親。一團雪底藏陽春。說甚秦麻",
    "X70n1402_001:0726a08": "并越苧。吳綾并蜀錦。更堪笑。在青州做底重七斤。爭",
    "X70n1402_001:0726a09": "似我寸絲不掛。萬縷橫陳。全體用。最天真。富貴如何",
    "X70n1402_001:0726a10": "說向人。",
    "X70n1402_001:0726a11": "水雲自在歌",
    "X70n1402_001:0726a12": "我愛水雲常自在。任運逍遙無變改。直下千山成遷",
    "X70n1402_001:0726a13": "流。遠對斜陽散文彩。水無心兮雲無心。只此無今蓋",
    "X70n1402_001:0726a14": "無古。膚寸長空非遠近。巨浸蹄窪何淺深。水兮雲兮",
    "X70n1402_001:0726a15": "人莫測。宇宙雖寬拘不得。萬里鯨波漲海東。千丈龍",
    "X70n1402_001:0726a16": "光照天地。水雲合配聖賢心。舒卷流行不涉塵。霖雨",
    "X70n1402_001:0726a17": "垂澤何曾外一人。水雲只合方吾道。光燁燁兮聲浩",
    "X70n1402_001:0726a18": "浩。鬼神莫測其機。起盡元無謾尋。道人住此水雲中。",
    "X70n1402_001:0726a19": "自在自在無終窮。圓湛影裏浸虗碧。明白光中藏太",
    "X70n1402_001:0726a20": "空。水合雲兮雲合水。水雲自在同天理。我見君心合",
    "X70n1402_001:0726a21": "水雲。自在應知絕倫比。客來共觀梁上題。俯仰水雲",
    "X70n1402_001:0726a22": "誰不知。自在奚止到今日。百世相傳無盡時。",
    "X70n1402_001:0726a23": "松花廩歌",
    "X70n1402_001:0726a24": "半生幻住西天目。每愛好山如骨肉。破鐺無米不下",
    "X70n1402_001:0726b01": "床。瘦腰三蔑從教束。鄰翁白日來打門。且笑且言聲",
    "X70n1402_001:0726b02": "滿屋。還知屋外老松花。絕勝農家千斗粟。堪作飯。玉",
    "X70n1402_001:0726b03": "穗金英光燦爛。堪作粥。碧雪紫霞香馥郁。壓成餅。氷",
    "X70n1402_001:0726b04": "雪蟠屈龍虵影。揑成團。烟雲磊磈牙齒寒。我聞千年",
    "X70n1402_001:0726b05": "老松花為石。肉眼凡夫有誰識。更擬尋枝摘葉看。我",
    "X70n1402_001:0726b06": "道未曾甞此食。絕耒耔。非栽培。秋濤萬里驅風雷。我",
    "X70n1402_001:0726b07": "疑烏兔推翻八角磨。盡把虗空輕碾破。不向機先信",
    "X70n1402_001:0726b08": "手拈。眨得眼來俱蹉過。毗耶謾自求香積。展手開田",
    "X70n1402_001:0726b09": "徒費力。誰知只在屋簷頭。萬劫要教飢不得。阿呵呵。",
    "X70n1402_001:0726b10": "誰辨的。苔堦掃盡廩未空。明月春風又狼藉。",
    "X70n1402_001:0726b12": "天目中峯廣慧禪師語(終)"
}