{
    "T22n1428_036:0821b06": "2四分律卷第三十六二分之十五",
    "T22n1428_036:0821b08": "姚秦罽賓三藏佛陀耶舍",
    "T22n1428_036:0821b09": "共竺佛念等譯",
    "T22n1428_036:0821b10": "說戒揵度下",
    "T22n1428_036:0821b11": "爾時說戒日，有一比丘住處心自念言：「佛",
    "T22n1428_036:0821b12": "制戒應和合集一處說戒，我今當云何？」即",
    "T22n1428_036:0821b13": "語諸比丘。諸比丘往白佛，佛言：「汝等善聽！",
    "T22n1428_036:0821b14": "若說戒日，有一比丘住者，彼比丘應詣說",
    "T22n1428_036:0821b15": "戒堂掃灑令淨，敷座具，具澡水瓶、洗足瓶、",
    "T22n1428_036:0821b16": "然燈火、具舍羅。若有客比丘來，若四、若過",
    "T22n1428_036:0821b17": "四，應先白已然後說戒。若有三人，各各相",
    "T22n1428_036:0821b18": "向說：『今僧十五日說戒，我某甲清淨。』如是三",
    "T22n1428_036:0821b19": "說。若有二人，亦相向說：『今僧十五日說戒，",
    "T22n1428_036:0821b20": "我某甲清淨。』如是三說。若有一人，應心念",
    "T22n1428_036:0821b21": "口言：『今日眾僧十五日說戒，我某甲清淨。』如",
    "T22n1428_036:0821b22": "是三說。若三人不得受第四人欲清淨白",
    "T22n1428_036:0821b23": "說戒。二人不得受第三人欲清淨，應各各",
    "T22n1428_036:0821b24": "三語說。若一人不得受第二人欲清淨，應",
    "T22n1428_036:0821b25": "心念三說。」時六群比丘，非法別眾羯磨說戒，",
    "T22n1428_036:0821b26": "非法和合眾、法別眾羯磨說戒。爾時諸比丘",
    "T22n1428_036:0821b27": "往白世尊，世尊言：「不得非法別眾羯磨說",
    "T22n1428_036:0821b28": "戒，非法和合眾。不得法別眾羯磨說戒，說",
    "T22n1428_036:0821b29": "戒有四種。」時諸比丘，非法別眾、非法和合",
    "T22n1428_036:0821c01": "眾、法別眾、法和合眾羯磨說戒。「若彼比丘，",
    "T22n1428_036:0821c02": "非法別眾羯磨說戒者，彼不成說戒。若非法",
    "T22n1428_036:0821c03": "和合眾、法別眾羯磨說戒者，不成說戒。法和",
    "T22n1428_036:0821c04": "合眾羯磨說戒者，此名為說戒。應如是說",
    "T22n1428_036:0821c05": "戒，是我所教法。」時說戒日，眾僧集有僧事，",
    "T22n1428_036:0821c06": "世尊告諸比丘：「寂靜！今僧有事。」有異比丘",
    "T22n1428_036:0821c07": "白佛言：「大德！有病比丘不來。」佛言：「自今",
    "T22n1428_036:0821c08": "已去聽與欲，受欲人當往受欲來，彼應如",
    "T22n1428_036:0821c09": "是與欲。若言：『與汝欲。』成與欲。若言：『我說欲。』",
    "T22n1428_036:0821c10": "成與欲。若言：『為我說欲。』成與欲。若現身相",
    "T22n1428_036:0821c11": "與欲，成與欲。若言：『廣說與欲。』成與欲。若不",
    "T22n1428_036:0821c12": "現身相，不口說欲者，不成與欲，當更與",
    "T22n1428_036:0821c13": "欲。若受欲比丘，往病比丘所受欲，受欲",
    "T22n1428_036:0821c14": "已便命過、若餘處行、若罷道、若入外道眾、",
    "T22n1428_036:0821c15": "若入別部眾、若至戒場上、若明相出、若自",
    "T22n1428_036:0821c16": "言犯邊罪、若犯比丘尼、若賊心作沙門、若",
    "T22n1428_036:0821c17": "破二道、若黃門、若殺父母、若殺阿羅漢、",
    "T22n1428_036:0821c18": "若鬪亂眾僧、若惡心出佛身血、若非人、若",
    "T22n1428_036:0821c19": "畜生、若二形、若被舉、若滅擯、若應滅擯、若",
    "T22n1428_036:0821c20": "神足在空、若離見聞處，不成與欲，應更",
    "T22n1428_036:0821c21": "與餘者欲。若至中道，若至僧中，亦如是。若",
    "T22n1428_036:0821c22": "受欲人，若睡、若入定、或忘，若不故作如是，",
    "T22n1428_036:0821c23": "名為成與欲。若故不說者，突吉羅。若能如",
    "T22n1428_036:0821c24": "是者善，若不能如是者，彼比丘應扶將",
    "T22n1428_036:0821c25": "病比丘，若床、若繩床，上舁來至僧中。若慮",
    "T22n1428_036:0821c26": "此病比丘，或能動病、或能死，一切眾僧應",
    "T22n1428_036:0821c27": "往病比丘所，圍遶與作羯磨。若病者眾多，",
    "T22n1428_036:0821c28": "能集一處者善。若不能者，諸比丘當出界",
    "T22n1428_036:0821c29": "外作羯磨，更無方便得別眾作羯磨。」爾時",
    "T22n1428_036:0822a01": "說戒日，眾僧集一處欲說戒。時世尊告諸",
    "T22n1428_036:0822a02": "比丘：「汝等寂靜！今欲說戒。」時有異比丘白",
    "T22n1428_036:0822a03": "世尊言：「今有病比丘不來。」佛言：「自今已去",
    "T22n1428_036:0822a04": "聽與清淨，聽比丘往受清淨。彼應如是與。",
    "T22n1428_036:0822a05": "若說清淨成與清淨，若乃至廣說與清淨，",
    "T22n1428_036:0822a06": "如上與欲法，成與清淨。若不動身、不口言",
    "T22n1428_036:0822a07": "清淨，不成與清淨，亦如上與欲法，當更",
    "T22n1428_036:0822a08": "與清淨。若受清淨人到病比丘所，受清",
    "T22n1428_036:0822a09": "淨已便命終，若餘道行、若休道、若入外道",
    "T22n1428_036:0822a10": "眾、若入別部眾、或至戒場上、若明相出、若",
    "T22n1428_036:0822a11": "自言犯邊罪、若犯比丘尼、若賊心作沙門、",
    "T22n1428_036:0822a12": "若破二道、若黃門、若殺母、殺父、若殺阿羅",
    "T22n1428_036:0822a13": "漢、若鬪亂眾僧、若惡心出佛身血、若非人、",
    "T22n1428_036:0822a14": "若畜生、若二形、若被舉、若滅擯、若應滅擯、",
    "T22n1428_036:0822a15": "若神足在空、若離見聞處，不成與清淨，",
    "T22n1428_036:0822a16": "當更與餘者。如是若至中道、若至眾中，亦",
    "T22n1428_036:0822a17": "如是。受清淨人，若眠、若入定、若忘，若不故",
    "T22n1428_036:0822a18": "作如是，成與清淨。若故不說者，突吉羅。若",
    "T22n1428_036:0822a19": "能如是者善，不能如是者，當扶病人，若",
    "T22n1428_036:0822a20": "床、若繩床、若輿上，舁來至僧中。」時諸比丘",
    "T22n1428_036:0822a21": "作是念：「若舁病比丘來，恐病增動，或不",
    "T22n1428_036:0822a22": "至便命終者，我等當往就與作羯磨說戒。」",
    "T22n1428_036:0822a23": "「若有眾多病者集一處善，若不得集，諸比",
    "T22n1428_036:0822a24": "丘應出界外作羯磨說戒。若不出界外，不",
    "T22n1428_036:0822a25": "得別眾作羯磨說戒，更無有方便得別眾",
    "T22n1428_036:0822a26": "作羯磨說戒。」爾時六群比丘，與欲不與清",
    "T22n1428_036:0822a27": "淨，僧中有事起，不得說戒。時持欲來比丘",
    "T22n1428_036:0822a28": "言：「我持欲來，不得清淨。」而稽留羯磨說戒，",
    "T22n1428_036:0822a29": "諸比丘皆疲惓。時諸比丘往白佛，佛言：「自今",
    "T22n1428_036:0822b01": "已去與欲時應與清淨。」應如是言：「我與汝",
    "T22n1428_036:0822b02": "欲、清淨。」時六群比丘稱事言：「我以此事與",
    "T22n1428_036:0822b03": "汝欲及清淨」。僧中有餘事起，時持欲比丘言：",
    "T22n1428_036:0822b04": "「我持某事欲清淨來，不持餘事欲清淨",
    "T22n1428_036:0822b05": "來。」以此事故有稽留，諸比丘皆疲惓。諸比",
    "T22n1428_036:0822b06": "丘往白佛，佛言：「不應稱事與欲清淨，聽如",
    "T22n1428_036:0822b07": "法僧事與欲清淨。」時受欲清淨比丘，或命",
    "T22n1428_036:0822b08": "終、或休道、或入外道眾、或入別部眾、或至",
    "T22n1428_036:0822b09": "戒場上、若明相出，諸比丘念言：「為失與欲",
    "T22n1428_036:0822b10": "清淨不？」佛言：「失。」時受欲清淨比丘，遇道路",
    "T22n1428_036:0822b11": "隔塞、有賊難、有惡獸難、若河水大涱不",
    "T22n1428_036:0822b12": "得至，便從界外來至僧中與欲清淨，諸",
    "T22n1428_036:0822b13": "比丘念言：「為失與欲清淨不？」佛言：「不失！自",
    "T22n1428_036:0822b14": "今已去，聽與欲清淨比丘，若命難、梵行難、若",
    "T22n1428_036:0822b15": "界內不得至僧中，聽從界外來至僧中",
    "T22n1428_036:0822b16": "與欲清淨，如是不失與欲清淨，是我所說。」",
    "T22n1428_036:0822b17": "時諸比丘，受一人與欲清淨已疑，不受二",
    "T22n1428_036:0822b18": "人欲清淨。佛言：「聽受。」彼受二人欲清淨已",
    "T22n1428_036:0822b19": "復疑，不受三人欲清淨，佛言：「聽受。」彼受三",
    "T22n1428_036:0822b20": "人欲清淨疑，不受四人欲清淨，佛言：「聽受。」",
    "T22n1428_036:0822b21": "佛言：「若能盡記識字者，隨能憶多少受。若",
    "T22n1428_036:0822b22": "不能憶字者，當稱姓。不能記識姓者，當",
    "T22n1428_036:0822b23": "稱相貌。若不能記相貌，但言眾多比丘如",
    "T22n1428_036:0822b24": "法僧事與欲清淨。」時說戒日，一處有大眾來",
    "T22n1428_036:0822b25": "集，說戒者聲音小，大眾不悉聞。諸比丘往",
    "T22n1428_036:0822b26": "白佛，佛言：「自今已去聽當在眾中立說戒。",
    "T22n1428_036:0822b27": "猶故不聞，應在眾中敷高座極令高好",
    "T22n1428_036:0822b28": "座上說戒。猶故不聞，應作轉輪高座平",
    "T22n1428_036:0822b29": "立手及在上座說戒，誦時若忘誤，次座",
    "T22n1428_036:0822c01": "比丘當授語。若故忘者，次第二比丘當代",
    "T22n1428_036:0822c02": "說，即以次說不得重說。」爾時持欲清淨比",
    "T22n1428_036:0822c03": "丘，有事起，或有僧事、佛事、法事、病比丘事。",
    "T22n1428_036:0822c04": "時諸比丘，以此事往白佛，佛言：「自今已去，",
    "T22n1428_036:0822c05": "聽轉授欲清淨與餘比丘。當作如是言：『我",
    "T22n1428_036:0822c06": "與眾多比丘受欲清淨，彼及我身如法僧",
    "T22n1428_036:0822c07": "事與欲清淨。』」時六群比丘：「汝和尚阿闍梨及",
    "T22n1428_036:0822c08": "字。」時諸比丘，以此事往白佛，佛言：「不得",
    "T22n1428_036:0822c09": "汝和尚阿闍梨稱字。」時諸比丘相問：「汝和",
    "T22n1428_036:0822c10": "尚阿闍梨字何等？」疑不敢稱字。諸比丘以",
    "T22n1428_036:0822c11": "此事往白佛，佛言：「若有問者，聽稱和尚阿",
    "T22n1428_036:0822c12": "闍梨字。若比丘，行波利婆沙、本日治、若摩",
    "T22n1428_036:0822c13": "那埵、阿浮呵那時、若羯磨、若立制時、若受",
    "T22n1428_036:0822c14": "戒時、若差人時、若解時，應稱和尚阿闍梨",
    "T22n1428_036:0822c15": "字。」時比丘，有事因緣應稱字，疑不敢稱",
    "T22n1428_036:0822c16": "和尚阿闍梨名字。時諸比丘往白佛，佛言：「若",
    "T22n1428_036:0822c17": "有事因緣，聽稱和尚阿闍梨字。」若比丘",
    "T22n1428_036:0822c18": "為事故與欲清淨，與欲已事休，便生疑不",
    "T22n1428_036:0822c19": "敢就說戒處。諸比丘以此事往白佛，佛言：",
    "T22n1428_036:0822c20": "「若事休應往，若不往當如法治。」時六群比",
    "T22n1428_036:0822c21": "丘作如是念：「不往說戒處，恐餘比丘為我",
    "T22n1428_036:0822c22": "作羯磨遮我說戒。」諸比丘往白佛，佛言：",
    "T22n1428_036:0822c23": "「不應爾。」彼復作如是念：「我不往說戒處，",
    "T22n1428_036:0822c24": "恐為我親厚知識作羯磨若遮說戒。」佛言：",
    "T22n1428_036:0822c25": "「不應爾。」彼復作如是念：「我往說戒處不",
    "T22n1428_036:0822c26": "坐，恐餘比丘為我作羯磨若遮說戒。」佛",
    "T22n1428_036:0822c27": "言：「不應爾。」若為親厚知識往說戒處不",
    "T22n1428_036:0822c28": "坐亦如是。爾時有住處，說戒日眾僧大集，",
    "T22n1428_036:0822c29": "欲說戒時聞有賊來皆恐怖，從座起去",
    "T22n1428_036:0823a01": "不成說戒。諸比丘往白佛，佛言：「自今已去",
    "T22n1428_036:0823a02": "聽八難事起、若有餘緣聽略說戒。八難者，",
    "T22n1428_036:0823a03": "若王、若賊、若火、若水、若病、若人、若非人、若惡",
    "T22n1428_036:0823a04": "虫。餘事緣者，若有大眾集床座少、若眾多",
    "T22n1428_036:0823a05": "病，聽略說戒。若有大眾集，座上覆蓋不周",
    "T22n1428_036:0823a06": "或天雨，聽略說戒。若布薩多夜已久、或鬪諍",
    "T22n1428_036:0823a07": "事、或論阿毘曇、毘尼、或說法夜已久，自今已",
    "T22n1428_036:0823a08": "去，聽一切眾未起、明相未出應作羯磨說",
    "T22n1428_036:0823a09": "戒，更無方便可得宿受欲清淨羯磨說戒。",
    "T22n1428_036:0823a10": "彼比丘作是念：『今以此難因緣聽略說戒，",
    "T22n1428_036:0823a11": "難來猶遠未至，我等可得廣說戒。』時彼比",
    "T22n1428_036:0823a12": "丘應廣說戒，不廣說者如法治。時彼比丘",
    "T22n1428_036:0823a13": "作是念：『此難事近，我曹不得廣說戒，可說",
    "T22n1428_036:0823a14": "至九十事。』彼比丘應說至九十事，若不說",
    "T22n1428_036:0823a15": "者當如法治。時諸比丘作是念：『此難事近，",
    "T22n1428_036:0823a16": "我等不得廣說至九十事，可說至三十事。』",
    "T22n1428_036:0823a17": "應廣說至三十事，不說者當如法治。時諸",
    "T22n1428_036:0823a18": "比丘作是念：『此難事近，我等不得廣說至",
    "T22n1428_036:0823a19": "三十事，可說至二不定法。』比丘應說至二",
    "T22n1428_036:0823a20": "不定法，若不說者當如法治。時諸比丘作",
    "T22n1428_036:0823a21": "是念：『難事近，我等不得廣說至二不定法，",
    "T22n1428_036:0823a22": "可說十三事。』彼應說至十三事，若不說者",
    "T22n1428_036:0823a23": "當如法治。彼諸比丘作是念：『此難事近，不",
    "T22n1428_036:0823a24": "得廣說至十三事，可說四事。』彼比丘應",
    "T22n1428_036:0823a25": "說四事，若不說者如法治。彼比丘作是念：",
    "T22n1428_036:0823a26": "『此難事近，我等不得說四事，可說戒序。』彼",
    "T22n1428_036:0823a27": "應說戒序，若不說者如法治。時諸比丘作",
    "T22n1428_036:0823a28": "是念：『此難事近，我等不得說戒序。』諸比丘",
    "T22n1428_036:0823a29": "以此難事因緣，應即從座起去。有五種",
    "T22n1428_036:0823b01": "說戒：說序已，餘者應言：『僧常聞。』若說序、四",
    "T22n1428_036:0823b02": "事已，餘者應言：『僧常聞。』若說序、四事、十三",
    "T22n1428_036:0823b03": "事已，餘者應言：『僧常聞。』若說序、四事、十三",
    "T22n1428_036:0823b04": "事、二事已，餘者應言：『僧常聞。』廣說第五，是",
    "T22n1428_036:0823b05": "謂說戒五種。復有五事：說序、四事，餘者應",
    "T22n1428_036:0823b06": "言：『僧常聞。』說序、四事、十三事已，餘者應言：",
    "T22n1428_036:0823b07": "『僧常聞。』說序、四事、十三事、二事已，餘者應",
    "T22n1428_036:0823b08": "言：『僧常聞。』說序、四事、十三事、二事、三十事",
    "T22n1428_036:0823b09": "已，餘者應言：『僧常聞。』廣說第五。復有五事：",
    "T22n1428_036:0823b10": "說序、四事、十三事已，餘者應言：『僧常聞。』",
    "T22n1428_036:0823b11": "說序、四事、十三事、二事已，餘者應言：『僧常",
    "T22n1428_036:0823b12": "聞。』說序、四事、十三事、二事、三十事已，餘者",
    "T22n1428_036:0823b13": "應言：『僧常聞。』說序、四事、十三事、二事、三十事、",
    "T22n1428_036:0823b14": "九十事已，餘者應言：『僧常聞。』廣說第五。是",
    "T22n1428_036:0823b15": "謂說戒五種。」",
    "T22n1428_036:0823b16": "爾時世尊在羅閱城耆闍崛山中。時有一比",
    "T22n1428_036:0823b17": "丘名那那由，心亂狂癡，或時憶說戒或不",
    "T22n1428_036:0823b18": "憶說戒、或時來或不來。時諸比丘以此事",
    "T22n1428_036:0823b19": "往白佛，佛言：「自今已去，與那那由比丘作",
    "T22n1428_036:0823b20": "心亂狂癡白二羯磨。作如是與。眾中應差",
    "T22n1428_036:0823b21": "堪能羯磨者如上，當作如是白：『大德僧聽！",
    "T22n1428_036:0823b22": "此那那由比丘，心亂狂癡，或憶說戒或不",
    "T22n1428_036:0823b23": "憶說戒、或來或不來。若僧時到僧忍聽，與",
    "T22n1428_036:0823b24": "此比丘作心亂狂癡羯磨，若憶若不憶、若來",
    "T22n1428_036:0823b25": "若不來，僧作羯磨說戒。白如是。』『大德僧聽！",
    "T22n1428_036:0823b26": "此那那由比丘心亂狂癡，或憶說戒或不",
    "T22n1428_036:0823b27": "憶、或來或不來，今僧與那那由比丘作心亂",
    "T22n1428_036:0823b28": "狂癡羯磨，若憶若不憶、或來或不來，作羯磨",
    "T22n1428_036:0823b29": "說戒。誰諸長老忍與此那那由比丘作",
    "T22n1428_036:0823c01": "狂癡心亂，憶不憶、或來或不來，作羯磨說戒",
    "T22n1428_036:0823c02": "者默然，誰不忍者說。』『僧已忍與那那由比",
    "T22n1428_036:0823c03": "丘作狂癡心亂，憶不憶、來不來，作羯磨竟，",
    "T22n1428_036:0823c04": "僧忍，默然故，是事如是持。』有三種狂癡：",
    "T22n1428_036:0823c05": "一者說戒時憶不憶、來不來，二者或有狂癡",
    "T22n1428_036:0823c06": "憶說戒而來，三者、或有狂癡不憶說戒",
    "T22n1428_036:0823c07": "不來，是謂三種狂癡。是中有憶說戒不憶",
    "T22n1428_036:0823c08": "說戒、有來不來，如是比丘者，眾僧應與作",
    "T22n1428_036:0823c09": "癡狂羯磨。彼憶說戒而來者，眾僧不應與",
    "T22n1428_036:0823c10": "作癡狂羯磨。彼狂癡不憶說戒亦不來者，",
    "T22n1428_036:0823c11": "不應與作癡狂羯磨。」彼比丘與作羯磨已，",
    "T22n1428_036:0823c12": "後狂癡病止，作是念言：「我今當云何？」即告",
    "T22n1428_036:0823c13": "諸比丘。諸比丘往白佛，佛言：「若狂者，與作",
    "T22n1428_036:0823c14": "羯磨已，後狂癡病止，應與作白二羯磨解。",
    "T22n1428_036:0823c15": "應作如是解。那那由比丘，應往眾僧中偏",
    "T22n1428_036:0823c16": "露右臂、脫革屣、右膝著地合掌白：『大德僧",
    "T22n1428_036:0823c17": "聽！我那那由比丘，先得狂癡病，說戒時，或",
    "T22n1428_036:0823c18": "憶或不憶、或來或不來，眾僧與我作狂癡病",
    "T22n1428_036:0823c19": "羯磨。作已還得止，今求解狂癡羯磨。』如",
    "T22n1428_036:0823c20": "是三說。眾中當差堪能作羯磨者如上，作",
    "T22n1428_036:0823c21": "如是白：『大德僧聽！此那那由比丘，先得狂",
    "T22n1428_036:0823c22": "癡病，彼說戒時，或憶或不憶、或來或不來。眾",
    "T22n1428_036:0823c23": "僧與作狂癡羯磨。與作已狂癡病還得止，",
    "T22n1428_036:0823c24": "今求解狂癡病羯磨。若僧時到僧忍聽，僧",
    "T22n1428_036:0823c25": "與解狂癡病羯磨。白如是。』『大德僧聽！此那",
    "T22n1428_036:0823c26": "那由比丘，先得狂癡病，說戒時，或憶或不",
    "T22n1428_036:0823c27": "憶、或來或不來，眾僧與作狂癡病羯磨。與作",
    "T22n1428_036:0823c28": "已狂癡病還得止，今求眾僧解狂癡病羯",
    "T22n1428_036:0823c29": "磨。誰諸長老忍聽與那那由比丘解狂癡",
    "T22n1428_036:0824a01": "病羯磨者默然，誰不忍者說。』『僧已忍與那",
    "T22n1428_036:0824a02": "那由比丘解狂癡病羯磨竟，僧忍，默然故，",
    "T22n1428_036:0824a03": "是事如是持。』」時諸比丘各心念言：「與狂癡",
    "T22n1428_036:0824a04": "病者作羯磨已，後還得止得解狂癡羯",
    "T22n1428_036:0824a05": "磨。若復更狂癡，後得與作羯磨不？」佛言：「自",
    "T22n1428_036:0824a06": "今已去，隨狂癡病時，與作羯磨，狂止還",
    "T22n1428_036:0824a07": "解。」爾時世尊在瞻婆國伽伽河側。十五日說",
    "T22n1428_036:0824a08": "戒時，世尊露地坐，眾僧前後圍遶。時阿難，初",
    "T22n1428_036:0824a09": "夜過、中夜初，從座起偏露右肩、脫革屣、右",
    "T22n1428_036:0824a10": "膝著地、合掌白佛言：「初夜已過，願世尊說",
    "T22n1428_036:0824a11": "戒。」世尊默然。阿難見世尊默然，還就座。阿",
    "T22n1428_036:0824a12": "難初夜、中夜過已，從座起偏露右肩、脫革",
    "T22n1428_036:0824a13": "屣、右膝著地、合掌白佛言：「初夜、中夜已過，",
    "T22n1428_036:0824a14": "願世尊說戒。」世尊默然。阿難見世尊默然，",
    "T22n1428_036:0824a15": "還就座。阿難初夜過、中夜過、後夜已過、明相",
    "T22n1428_036:0824a16": "出眾鳥鳴，阿難從坐起偏露右肩、脫革屣、",
    "T22n1428_036:0824a17": "右膝著地、合掌白佛言：「初、中、後夜已過，明相",
    "T22n1428_036:0824a18": "已出眾鳥鳴，眾僧坐久，願世尊說戒。」佛告",
    "T22n1428_036:0824a19": "阿難：「眾中有不淨者，若眾中有不淨者，欲",
    "T22n1428_036:0824a20": "令如來於中說戒者，無此理也。」時阿難",
    "T22n1428_036:0824a21": "默然還坐。時尊者大目連作是念：「今眾中何",
    "T22n1428_036:0824a22": "者不淨，如來乃說言：『眾中有不淨者，而於",
    "T22n1428_036:0824a23": "中說戒，無此理。』耶？」時目連即觀眾人心，",
    "T22n1428_036:0824a24": "見有不淨人，去如來不遠坐，既非沙門",
    "T22n1428_036:0824a25": "而稱沙門、非梵行而言梵行、犯戒惡法不",
    "T22n1428_036:0824a26": "淨污穢、邪見覆藏惡業、內懷腐爛猶如空",
    "T22n1428_036:0824a27": "樹，見已念言：「佛正為此人故語阿難言：『眾",
    "T22n1428_036:0824a28": "中有不淨，如來於中說戒者，終無此理。』」時",
    "T22n1428_036:0824a29": "目連即往其人所語言：「汝起！如來已見汝！",
    "T22n1428_036:0824b01": "已知汝！速起去，不須住此！」時目連捉手",
    "T22n1428_036:0824b02": "牽出門外已，還至世尊所，頭面禮足白佛",
    "T22n1428_036:0824b03": "言：「眾僧已清淨，願世尊說戒。」佛語目連：",
    "T22n1428_036:0824b04": "「汝今不應為，後亦不應為。目連！自今已去",
    "T22n1428_036:0824b05": "聽作自言治，若不自言不應治。自今已去，",
    "T22n1428_036:0824b06": "汝等自作羯磨說戒。」",
    "T22n1428_036:0824b07": "佛告目連：「此如來最後說戒。何以故？有犯",
    "T22n1428_036:0824b08": "者，不得與說戒。有犯者，不得聞說戒、不",
    "T22n1428_036:0824b09": "得向犯戒者解罪。有罪者，不得受他",
    "T22n1428_036:0824b10": "解罪。」佛告目連：「海水有八奇特法，所以阿",
    "T22n1428_036:0824b11": "修羅娛樂住者，以此八事故。何等為八？諸",
    "T22n1428_036:0824b12": "一切眾流皆往投之，是謂一奇特，阿修羅",
    "T22n1428_036:0824b13": "所娛樂。復次目連！海水常住不失潮法，是",
    "T22n1428_036:0824b14": "謂目連海水二奇特，阿修羅所娛樂。復次",
    "T22n1428_036:0824b15": "目連！今五大河：恒河、閻摩那、薩羅、阿夷羅、婆",
    "T22n1428_036:0824b16": "提摩河，皆投於海而失本名，名之為海，",
    "T22n1428_036:0824b17": "是謂目連海水三奇特，阿修羅所娛樂。復次",
    "T22n1428_036:0824b18": "目連！此五大河及天雨盡歸於海，而海水無",
    "T22n1428_036:0824b19": "有增減，是謂目連海水四奇特，阿修羅所",
    "T22n1428_036:0824b20": "娛樂。復次目連！海水盡醎同為一味，是謂",
    "T22n1428_036:0824b21": "目連海水五奇特，阿修羅所娛樂。復次目連！",
    "T22n1428_036:0824b22": "海水不受死屍，設有死屍，風飄出置岸上，",
    "T22n1428_036:0824b23": "是謂目連海水六奇特，阿修羅所娛樂。復次",
    "T22n1428_036:0824b24": "目連！海水多出珍奇異寶，陸地所無有盡",
    "T22n1428_036:0824b25": "出於海。所謂寶者，金銀、真珠、琉璃、珊瑚、車𤦲、",
    "T22n1428_036:0824b26": "馬瑙，是謂目連海水七奇特，阿修羅所娛",
    "T22n1428_036:0824b27": "樂。復次目連！大海水大形者所居處，所謂大",
    "T22n1428_036:0824b28": "形者，身有長百由旬、二百由旬、三百由旬乃",
    "T22n1428_036:0824b29": "至七百由旬，是謂目連海水八奇特，阿修羅",
    "T22n1428_036:0824c01": "所娛樂。是謂目連大海水有八奇特，阿修",
    "T22n1428_036:0824c02": "羅所娛樂。如是目連！我法中亦有八奇特，",
    "T22n1428_036:0824c03": "使諸弟子見已於中而自娛樂。何等為八？",
    "T22n1428_036:0824c04": "如彼大海水一切眾流皆往投之；如是目",
    "T22n1428_036:0824c05": "連！我諸弟子漸次學戒，皆歸我法，於中學",
    "T22n1428_036:0824c06": "諸善法，是謂目連我法中一奇特，令諸弟",
    "T22n1428_036:0824c07": "子見已而自娛樂。目連！猶如大海常住不",
    "T22n1428_036:0824c08": "失潮法；我諸弟子住於戒中，乃至於死終",
    "T22n1428_036:0824c09": "不犯戒，是謂於我法中二奇特，令諸弟子",
    "T22n1428_036:0824c10": "見已而自娛樂。目連！猶如五大河盡歸於",
    "T22n1428_036:0824c11": "海，失於本名名之為海；如是目連！於我",
    "T22n1428_036:0824c12": "法中，四種姓：剎利、婆羅門、毘舍、首陀，以信",
    "T22n1428_036:0824c13": "堅固從家捨家學道，滅本名皆稱為沙門",
    "T22n1428_036:0824c14": "釋子！是謂目連，於我法中三奇特，令諸弟",
    "T22n1428_036:0824c15": "子見已而自娛樂。目連！猶如五大河及天雨",
    "T22n1428_036:0824c16": "皆歸於海，而海水無有增減；如是目連！於",
    "T22n1428_036:0824c17": "我法中諸族姓子，以信堅固從家捨家學",
    "T22n1428_036:0824c18": "道，入無餘涅槃界，而無餘涅槃界無增無",
    "T22n1428_036:0824c19": "減，是謂目連於我法中四奇特，令諸弟子",
    "T22n1428_036:0824c20": "見已而自娛樂。猶如目連！大海水醎同一",
    "T22n1428_036:0824c21": "味；於我法中同一解脫味，是謂目連於我",
    "T22n1428_036:0824c22": "法中五奇特，令諸弟子見已而自娛樂。目連！",
    "T22n1428_036:0824c23": "猶如大海不受死屍，設有死屍大風飄置",
    "T22n1428_036:0824c24": "岸上；於我法中亦復如是，不受死屍。所謂",
    "T22n1428_036:0824c25": "死屍者，非沙門自稱為沙門、非梵行自稱",
    "T22n1428_036:0824c26": "為梵行、犯戒惡法不淨污穢邪見覆障善",
    "T22n1428_036:0824c27": "業，內懷腐爛如空中樹，雖在眾中坐，常離",
    "T22n1428_036:0824c28": "眾僧遠、眾僧亦離彼遠，是謂目連於我法",
    "T22n1428_036:0824c29": "中六奇特，令諸弟子見已而自娛樂。猶如",
    "T22n1428_036:0825a01": "目連！大海水中多出珍奇異寶陸地所無",
    "T22n1428_036:0825a02": "有，所謂珍寶者，金銀、真珠、琉璃、珊瑚、車𤦲、馬",
    "T22n1428_036:0825a03": "瑙；於我法中亦多出珍寶，所謂珍寶者，四",
    "T22n1428_036:0825a04": "念處、四正勤、四如意足、四禪、五根、五力、七覺意、",
    "T22n1428_036:0825a05": "賢聖八正道，是謂目連於我法中七奇特，",
    "T22n1428_036:0825a06": "令諸弟子見已而自娛樂。猶如目連！大海水",
    "T22n1428_036:0825a07": "大形所居處，所謂大形者，百由旬乃至七百",
    "T22n1428_036:0825a08": "由旬；如是目連！於我法中亦受大形，所謂",
    "T22n1428_036:0825a09": "大形者，眾僧中向須陀洹、得須陀洹果，乃至",
    "T22n1428_036:0825a10": "向阿羅漢、得阿羅漢果，是謂目連於我法中",
    "T22n1428_036:0825a11": "八奇特，令諸弟子見已而自娛樂。」爾時說戒",
    "T22n1428_036:0825a12": "日，眾多癡比丘集一處住，語上座言說",
    "T22n1428_036:0825a13": "戒，答言：「我先不誦戒。」次語中座、下座說",
    "T22n1428_036:0825a14": "戒，皆言不誦，即不成說戒。爾時諸比丘，以",
    "T22n1428_036:0825a15": "此事往白佛，佛言：「眾多癡比丘不應共集",
    "T22n1428_036:0825a16": "一處，既不知戒，復不知說戒、不知布薩、",
    "T22n1428_036:0825a17": "不知布薩羯磨。自今已去，制五歲比丘誦",
    "T22n1428_036:0825a18": "戒羯磨，若不誦戒羯磨者如法治。」爾時有",
    "T22n1428_036:0825a19": "眾多癡比丘，共集一處住，語上座言說戒，",
    "T22n1428_036:0825a20": "報言：「我等先誦，今者悉忘。」次問中座、下座，",
    "T22n1428_036:0825a21": "皆言：「先誦，今者悉忘。」即不成說戒。時諸比",
    "T22n1428_036:0825a22": "丘以此事往白佛，佛言：「眾多癡比丘不應",
    "T22n1428_036:0825a23": "集在一處，既不知戒，復不知說戒、不知",
    "T22n1428_036:0825a24": "布薩、不知布薩羯磨。自今已去，制五歲比",
    "T22n1428_036:0825a25": "丘，當誦戒誦羯磨使利，若不者如法治。自",
    "T22n1428_036:0825a26": "今已去，聽依能誦戒比丘夏安居。」爾時有",
    "T22n1428_036:0825a27": "比丘，依誦戒者夏安居。誦戒者安居中命",
    "T22n1428_036:0825a28": "終，諸比丘念言：「我等當云何？」即白諸比丘。",
    "T22n1428_036:0825a29": "諸比丘往白佛，佛言：「汝等善聽！若有比丘，",
    "T22n1428_036:0825b01": "依誦戒比丘夏安居。安居中誦戒者命終、若",
    "T22n1428_036:0825b02": "遠行、若休道、若至外道眾、若至別部眾中、",
    "T22n1428_036:0825b03": "若犯邊罪、若犯比丘尼、若賊心作沙門、若",
    "T22n1428_036:0825b04": "壞二道、若黃門、或殺父母、或殺阿羅漢、或",
    "T22n1428_036:0825b05": "鬪亂眾僧、或惡心出佛身血、若非人、若畜",
    "T22n1428_036:0825b06": "生、若二形，若後安居未至，當詣比近處結",
    "T22n1428_036:0825b07": "後安居，若不者當請比近能誦戒者來過",
    "T22n1428_036:0825b08": "安居。若已結後安居，諸比丘應詣比近處，",
    "T22n1428_036:0825b09": "有學誦序者若誦四事者、若十三事者、",
    "T22n1428_036:0825b10": "若二不定者、若三十事者、若九十事者、若誦",
    "T22n1428_036:0825b11": "餘殘法者，彼各誦所得已，還至本住處教",
    "T22n1428_036:0825b12": "一人使誦。若一人不能盡誦者，隨先所",
    "T22n1428_036:0825b13": "誦得，各次第誦不得重誦。若爾者善，不者",
    "T22n1428_036:0825b14": "但說法誦經已，從坐起而去。」爾時難陀，有",
    "T22n1428_036:0825b15": "弟子聰明，善能營事。時跋難陀語言：「汝與我",
    "T22n1428_036:0825b16": "人間遊行。」其人報言：「小留待我，往問和尚",
    "T22n1428_036:0825b17": "還。」即往難陀所白言：「聽我與跋難陀人間",
    "T22n1428_036:0825b18": "遊行。」難陀報言：「隨汝意。」時諸比丘聞，其中",
    "T22n1428_036:0825b19": "有少欲知足、行頭陀、樂學戒、知慚愧者，嫌",
    "T22n1428_036:0825b20": "責難陀：「汝云何聽弟子隨跋難陀人間遊行",
    "T22n1428_036:0825b21": "耶？此人癡，不知戒、不知說戒、不知布",
    "T22n1428_036:0825b22": "薩、不知布薩羯磨。」爾時諸比丘往詣佛",
    "T22n1428_036:0825b23": "所，頭面禮足在一面坐，以此事具白佛。",
    "T22n1428_036:0825b24": "佛爾時以此事集比丘僧，知而故問難陀",
    "T22n1428_036:0825b25": "言：「汝實遣弟子與跋難陀人間遊行耶？",
    "T22n1428_036:0825b26": "跋難陀癡人，不知戒、不知說戒、不知",
    "T22n1428_036:0825b27": "布薩、不知布薩羯磨。」答言：「如是。」時世尊以",
    "T22n1428_036:0825b28": "無數方便呵責難陀言：「汝所為非，非威",
    "T22n1428_036:0825b29": "儀、非沙門法、非淨行、非隨順行，所不應",
    "T22n1428_036:0825c01": "為。云何，難陀！汝遣弟子與跋難陀人間遊",
    "T22n1428_036:0825c02": "行？癡人既不知戒、不知說戒、不知布薩、",
    "T22n1428_036:0825c03": "不知布薩羯磨。」爾時世尊以無數方便呵",
    "T22n1428_036:0825c04": "責難陀已，告諸比丘：「汝等善聽！若有弟子，",
    "T22n1428_036:0825c05": "辭和尚師方面遠行。和尚當問弟子：『汝為",
    "T22n1428_036:0825c06": "何事行？同伴是誰？為詣何處？』若所營事非、",
    "T22n1428_036:0825c07": "若同伴非、其人及所詣處非者，當遮令莫",
    "T22n1428_036:0825c08": "去。若所營事非、所詣處亦非，同伴雖好，亦",
    "T22n1428_036:0825c09": "當遮令莫去。若所營事非，所詣處好，同伴",
    "T22n1428_036:0825c10": "不善，亦當遮令莫去。若所營事非，所詣處",
    "T22n1428_036:0825c11": "好，同伴善，亦當遮令莫去。若所營事好，所",
    "T22n1428_036:0825c12": "詣處不好，同伴亦不善，當遮令莫去。所營",
    "T22n1428_036:0825c13": "事好，所詣處好，同伴不好，亦遮令莫去。若",
    "T22n1428_036:0825c14": "所營事好，所詣處好，同伴亦好，當聽令去。」",
    "T22n1428_036:0825c15": "爾時有一住處，眾多癡比丘共集一處。時尊",
    "T22n1428_036:0825c16": "者優波離，為客來至此眾中，而諸癡比丘",
    "T22n1428_036:0825c17": "都不瞻視迎逆承事。優波離以不瞻視迎逆",
    "T22n1428_036:0825c18": "承事，即於其日離彼處去。時諸比丘，以此",
    "T22n1428_036:0825c19": "事往白佛，佛言：「善聽！若有住處，有眾多癡",
    "T22n1428_036:0825c20": "比丘共集一處，若有客比丘來至，能說法、",
    "T22n1428_036:0825c21": "持律、持摩夷、能說契經義。諸比丘聞，當往",
    "T22n1428_036:0825c22": "至半由旬，迎逆承事、瞻視安處浴洗、給其",
    "T22n1428_036:0825c23": "所須飲食，若不爾者當如法治。」爾時有住",
    "T22n1428_036:0825c24": "處，一比丘當說戒日犯罪，心自念言：「世尊",
    "T22n1428_036:0825c25": "制戒，犯者不得說戒、不得聞戒、不得向",
    "T22n1428_036:0825c26": "犯戒者懺悔，犯者不得受他懺悔。我今當",
    "T22n1428_036:0825c27": "云何？」即告諸比丘。諸比丘往白佛，佛言：「汝",
    "T22n1428_036:0825c28": "等善聽！若說戒日，有比丘犯罪，自念言：『世",
    "T22n1428_036:0825c29": "尊制戒，若有犯者，不得說戒、不得聞戒、",
    "T22n1428_036:0826a01": "不得向犯者懺悔，犯者不得受他懺悔。』",
    "T22n1428_036:0826a02": "彼比丘當詣清淨比丘所，偏露右臂、脫革",
    "T22n1428_036:0826a03": "屣、右膝著地合掌，若上座應禮足，自稱所",
    "T22n1428_036:0826a04": "犯名字，口作是說：『大德憶念！我某甲比丘，",
    "T22n1428_036:0826a05": "犯某甲罪。今向大德懺悔，不敢覆藏，懺悔",
    "T22n1428_036:0826a06": "則安樂，不懺悔不安樂。憶念犯發露，知而",
    "T22n1428_036:0826a07": "不覆藏，願長老憶我清淨戒身具足清淨",
    "T22n1428_036:0826a08": "布薩。』如是三說。彼應語言：『汝當生厭離心。』",
    "T22n1428_036:0826a09": "彼當報言：『爾。』作如是已，得聽說戒。」爾時說",
    "T22n1428_036:0826a10": "戒日，有一比丘，於犯中生疑，彼自念言：「世",
    "T22n1428_036:0826a11": "尊制戒，有犯者，不得說戒、不得聞戒、不",
    "T22n1428_036:0826a12": "得從犯者懺悔，犯者不得受他懺悔。我",
    "T22n1428_036:0826a13": "今當云何？」即告諸比丘。諸比丘往白佛，佛",
    "T22n1428_036:0826a14": "言：「汝等善聽！說戒日，若比丘於犯有疑者，",
    "T22n1428_036:0826a15": "自念言：『世尊制戒，若有犯者，不得說戒、不",
    "T22n1428_036:0826a16": "得聞戒、不得向犯者懺悔，犯者不得受",
    "T22n1428_036:0826a17": "他懺。』彼比丘當詣清淨比丘中，偏露右臂、",
    "T22n1428_036:0826a18": "脫革屣、右膝著地合掌，若上座禮足已，稱",
    "T22n1428_036:0826a19": "所犯名字，口作是言：『我某甲於所犯罪生",
    "T22n1428_036:0826a20": "疑，今向大德自說，須後無疑時當如法",
    "T22n1428_036:0826a21": "懺悔。』如是已得聞戒。」爾時說戒日，眾僧集",
    "T22n1428_036:0826a22": "在一處欲說戒，當欲說戒時，有比丘犯",
    "T22n1428_036:0826a23": "罪，彼即作是念：「世尊制戒，犯者不得說戒、",
    "T22n1428_036:0826a24": "不得聞戒、不得向犯者懺悔，犯者不得",
    "T22n1428_036:0826a25": "受他懺。我今當云何？」語彼說戒人言：「小止",
    "T22n1428_036:0826a26": "莫說戒，我犯某甲罪，我欲從長老懺悔。」",
    "T22n1428_036:0826a27": "作是語頃，舉眾鬧亂。時諸比丘以此事往",
    "T22n1428_036:0826a28": "白佛，佛言：「汝等善聽！若有異處，眾僧集在",
    "T22n1428_036:0826a29": "一處欲說戒。當說戒時，有比丘犯罪。彼比",
    "T22n1428_036:0826b01": "丘，若有人舉、若不舉，若作憶念、不作憶",
    "T22n1428_036:0826b02": "念，其人自憶罪而發露、自知有是罪，彼比",
    "T22n1428_036:0826b03": "丘當語邊人言：『我犯某甲罪，今向長老懺",
    "T22n1428_036:0826b04": "悔。』復作是念：『設語傍人者，恐鬧亂眾僧，不",
    "T22n1428_036:0826b05": "成說戒。』彼比丘當心念：『須罷坐已，當如法",
    "T22n1428_036:0826b06": "懺。』作如是已，得聽說戒。」爾時眾僧集在",
    "T22n1428_036:0826b07": "一處欲說戒。當說戒時，有比丘於罪有",
    "T22n1428_036:0826b08": "疑，彼作是念言：「世尊制戒，有犯者，不得",
    "T22n1428_036:0826b09": "說戒、不得聞戒、不得向犯者懺悔，犯者",
    "T22n1428_036:0826b10": "不得受他懺悔。我今當云何？」即語彼說戒",
    "T22n1428_036:0826b11": "人言：「汝小止！我疑某甲罪，欲向長老說。」作",
    "T22n1428_036:0826b12": "是語已，舉眾鬧亂。時諸比丘以此事往白",
    "T22n1428_036:0826b13": "佛，佛言：「汝等善聽！若眾僧集在一處欲說",
    "T22n1428_036:0826b14": "戒，當說戒時，有比丘於罪有疑。而彼比",
    "T22n1428_036:0826b15": "丘，有舉有不舉，有作憶念不作憶念，彼",
    "T22n1428_036:0826b16": "自憶過，當語比座言：『我於罪有疑，今向",
    "T22n1428_036:0826b17": "長老說，須罷座已無疑時，當如法懺悔。』若",
    "T22n1428_036:0826b18": "復作是念：『我向比座語，恐眾僧鬧亂，不成",
    "T22n1428_036:0826b19": "說戒。』彼應心念：『須座罷已，無疑時如法懺",
    "T22n1428_036:0826b20": "悔。』作如是者，得聞說戒。」爾時當說戒日，",
    "T22n1428_036:0826b21": "有異住處一切僧盡有犯，皆自念言：「世尊",
    "T22n1428_036:0826b22": "制戒，有犯者不得說戒、不得聞戒、不得",
    "T22n1428_036:0826b23": "從犯者懺悔，犯者不得受他懺。我等當",
    "T22n1428_036:0826b24": "云何？」即告諸比丘。諸比丘往白佛，佛言：「汝",
    "T22n1428_036:0826b25": "等善聽！若有異住處一切僧盡犯，皆自念",
    "T22n1428_036:0826b26": "言：『世尊制戒，有犯者不得說戒、不得聞",
    "T22n1428_036:0826b27": "戒、不得從犯者懺悔，犯者不得受他懺。』",
    "T22n1428_036:0826b28": "若有客比丘來，清淨無犯，當往彼所，偏露",
    "T22n1428_036:0826b29": "右肩、脫革屣、右膝著地、合掌，若上座禮足",
    "T22n1428_036:0826c01": "已，口自稱所犯戒名，作是言：『我某甲犯某",
    "T22n1428_036:0826c02": "甲罪，今向大德說。』彼當語言：『生厭離心。』此",
    "T22n1428_036:0826c03": "報言：『爾。』若無客比丘來者，即當差二、三人",
    "T22n1428_036:0826c04": "詣比近清淨比丘眾中，偏露右肩、脫革",
    "T22n1428_036:0826c05": "屣、右膝著地、合掌，自稱所犯戒名，口作是",
    "T22n1428_036:0826c06": "言：『我犯某甲罪，今向諸大德說。』彼當語",
    "T22n1428_036:0826c07": "言：『汝生厭離心。』報言：『爾。』此比丘當還來至",
    "T22n1428_036:0826c08": "所住處，所住處諸比丘當向此比丘說犯。",
    "T22n1428_036:0826c09": "作如是已當說戒。」爾時有一異住處，一切",
    "T22n1428_036:0826c10": "僧於罪有疑，各作是念：「世尊制戒，有犯者",
    "T22n1428_036:0826c11": "不得說戒、不得聞戒、不得從犯者懺悔，",
    "T22n1428_036:0826c12": "犯者不得受他懺。我等當云何？」即告諸比",
    "T22n1428_036:0826c13": "丘。諸比丘往白佛，佛言：「汝等善聽！若異住",
    "T22n1428_036:0826c14": "處一切僧於罪有疑，各作是念：『世尊制戒！",
    "T22n1428_036:0826c15": "有犯者不得說戒、不得聞戒、不得從犯",
    "T22n1428_036:0826c16": "者懺悔，犯者不得受他懺。』若有客比丘來，",
    "T22n1428_036:0826c17": "清淨無犯，當往詣彼所，偏露右肩脫革",
    "T22n1428_036:0826c18": "屣，若上座禮足已，右膝著地合掌，自稱所",
    "T22n1428_036:0826c19": "犯戒名口作是語：『我於某罪生疑，今向",
    "T22n1428_036:0826c20": "大德說，須後無疑時，當如法懺悔。』若無",
    "T22n1428_036:0826c21": "有客比丘者，當遣二、三比丘詣比近清",
    "T22n1428_036:0826c22": "淨比丘眾中，偏露右肩、脫革屣、右膝著地、",
    "T22n1428_036:0826c23": "合掌若上座禮足已，自稱所犯戒名，口作",
    "T22n1428_036:0826c24": "是語：『我於某罪生疑，今向大德說，須後",
    "T22n1428_036:0826c25": "無疑時，當如法懺悔。』彼比丘當還本住處，",
    "T22n1428_036:0826c26": "諸比丘當向此比丘說犯戒名。作如是",
    "T22n1428_036:0826c27": "已，然後說戒。」爾時眾僧集在一處欲說戒，",
    "T22n1428_036:0826c28": "當說戒時，一切眾僧盡犯罪，各作是念：「世",
    "T22n1428_036:0826c29": "尊制戒，有犯者不得說戒、不得聞戒、不",
    "T22n1428_036:0827a01": "得向犯比丘懺悔，犯者不得受他懺",
    "T22n1428_036:0827a02": "悔。我等當云何？」即告諸比丘。諸比丘往白",
    "T22n1428_036:0827a03": "佛，佛言：「汝等善聽！眾僧集在一處欲說戒，",
    "T22n1428_036:0827a04": "當說戒時一切眾僧盡犯罪，彼各各作是",
    "T22n1428_036:0827a05": "念：『世尊制戒，犯者不得說戒、不得聞戒、不",
    "T22n1428_036:0827a06": "得向犯者懺悔，犯者不得受他懺。』彼比",
    "T22n1428_036:0827a07": "丘白已當懺悔。當作如是白：『大德僧聽！此",
    "T22n1428_036:0827a08": "一切眾僧犯罪。若僧時到僧忍聽，此一切僧",
    "T22n1428_036:0827a09": "懺悔。白如是。』作是白已，然後說戒。」爾時眾",
    "T22n1428_036:0827a10": "僧集在一處欲說戒，當說戒時一切眾僧",
    "T22n1428_036:0827a11": "於罪有疑，彼各作是念：「世尊制戒有犯者，",
    "T22n1428_036:0827a12": "不得說戒、不得聞戒、不得向犯者懺悔，",
    "T22n1428_036:0827a13": "犯者不得受他懺悔。我等當云何？」即語諸",
    "T22n1428_036:0827a14": "比丘。諸比丘往白佛，佛言：「汝等善聽！若眾",
    "T22n1428_036:0827a15": "僧集在一處欲說戒，當說戒時一切僧於",
    "T22n1428_036:0827a16": "罪有疑，各念言：『世尊制戒，有犯者不得",
    "T22n1428_036:0827a17": "說戒、不得聞戒、不得向犯者懺悔，犯者",
    "T22n1428_036:0827a18": "不得受他懺。』彼一切僧，作白已應說其",
    "T22n1428_036:0827a19": "罪，當作如是白：『大德僧聽！此一切僧於罪",
    "T22n1428_036:0827a20": "有疑。若僧時到僧忍聽，此眾僧自說罪。白",
    "T22n1428_036:0827a21": "如是。』作如是白已，然後得說戒。」爾時說戒",
    "T22n1428_036:0827a22": "日，一切僧盡犯罪，然不識所犯罪名、不識",
    "T22n1428_036:0827a23": "罪相，諸比丘作是念：「我等當云何？」即告諸",
    "T22n1428_036:0827a24": "比丘。諸比丘往白佛，佛言：「汝等善聽！說戒",
    "T22n1428_036:0827a25": "日一切僧盡犯罪，而不識罪名、不識罪相。",
    "T22n1428_036:0827a26": "若有客比丘來，持法、持律、持摩夷者，當",
    "T22n1428_036:0827a27": "往彼所，偏露右肩、脫革屣、右膝著地，合掌",
    "T22n1428_036:0827a28": "白言：『大德！若有比丘，作如是如是罪者，",
    "T22n1428_036:0827a29": "犯何等？』彼持律報言：『犯如是如是罪。』客比",
    "T22n1428_036:0827b01": "丘知彼比丘易教授者，將在屏處，令餘比",
    "T22n1428_036:0827b02": "丘眼見耳不聞處立，教令如法懺悔。懺悔已",
    "T22n1428_036:0827b03": "還至彼比丘所作是言：『此比丘所犯罪者，",
    "T22n1428_036:0827b04": "今已懺悔。』餘比丘信如是比丘懺悔者善，",
    "T22n1428_036:0827b05": "若不信懺悔者，餘比丘不得強逼令懺",
    "T22n1428_036:0827b06": "悔。」爾時說戒日，有客比丘至。彼客比丘十",
    "T22n1428_036:0827b07": "四日說戒，舊比丘十五日說戒。諸比丘不知",
    "T22n1428_036:0827b08": "云何？即告諸比丘。諸比丘往白佛，佛言：「汝",
    "T22n1428_036:0827b09": "等善聽！若有住處，說戒日有客比丘來",
    "T22n1428_036:0827b10": "少，客比丘十四日，舊比丘十五日，客比丘少",
    "T22n1428_036:0827b11": "當從舊比丘，若不者如法治。爾時有住處，",
    "T22n1428_036:0827b12": "說戒日有客比丘來，與舊比丘等，客比丘",
    "T22n1428_036:0827b13": "十四日說戒，舊比丘十五日，客比丘等應從",
    "T22n1428_036:0827b14": "舊比丘，若不從當如法治。若說戒日有客",
    "T22n1428_036:0827b15": "比丘來多，客比丘十四日說戒，舊比丘十五",
    "T22n1428_036:0827b16": "日，舊比丘少，應從客比丘求和合。若彼與和",
    "T22n1428_036:0827b17": "合者善，若不與和合，舊比丘應出界外說",
    "T22n1428_036:0827b18": "戒。時說戒日，有異住處客比丘來少。客比",
    "T22n1428_036:0827b19": "丘十五日，舊比丘十四日。客比丘少，應從舊",
    "T22n1428_036:0827b20": "比丘求和合。若與和合者善。若不與和合，",
    "T22n1428_036:0827b21": "客比丘應出界外說戒。時說戒日，有異住",
    "T22n1428_036:0827b22": "處客比丘來，與舊比丘等。客比丘十五日，",
    "T22n1428_036:0827b23": "舊比丘十四日。應從舊比丘求和合。若",
    "T22n1428_036:0827b24": "與和合者善，若不與和合，客比丘應出界",
    "T22n1428_036:0827b25": "外說戒。時說戒日，有異住處客比丘來多。",
    "T22n1428_036:0827b26": "客比丘十五日，舊比丘十四日。舊比丘少，應",
    "T22n1428_036:0827b27": "從客比丘求和合。若從者善，若不從如法",
    "T22n1428_036:0827b28": "治。當說戒日客比丘來少，客比丘十六日，舊",
    "T22n1428_036:0827b29": "比丘十五日，亦如是。」時說戒日，有住處舊",
    "T22n1428_036:0827c01": "比丘集欲說戒，說戒時客比丘來少，彼作",
    "T22n1428_036:0827c02": "如是念：「我等當云何？」即告諸比丘。諸比丘",
    "T22n1428_036:0827c03": "往白佛，佛言：「若說戒日，有住處舊比丘集",
    "T22n1428_036:0827c04": "欲說戒，說戒時客比丘來少。舊比丘若已說",
    "T22n1428_036:0827c05": "戒序竟，客比丘當告清淨，餘者當次第聽。",
    "T22n1428_036:0827c06": "若說戒竟，舉眾未起、若多未起、若都已起，",
    "T22n1428_036:0827c07": "客比丘來少，當告清淨，不告者如法治。爾",
    "T22n1428_036:0827c08": "時說戒日，舊比丘欲說戒，客比丘來等，舊比",
    "T22n1428_036:0827c09": "丘當更與說戒，不說者如法治。若說戒竟，",
    "T22n1428_036:0827c10": "若舉眾未起、若多未起、若都已起，客比丘",
    "T22n1428_036:0827c11": "來等，舊比丘當更與說戒，不者應如法治。",
    "T22n1428_036:0827c12": "爾時說戒日，有一住處舊比丘集欲說戒。",
    "T22n1428_036:0827c13": "時有客比丘來多，舊比丘應更與說戒，不者",
    "T22n1428_036:0827c14": "如法治。若說戒竟，舉眾未起、若多未起、若",
    "T22n1428_036:0827c15": "都已起，客比丘來多，舊比丘應更與說戒，不",
    "T22n1428_036:0827c16": "者如法治。爾時有住處說戒日，客比丘坐欲",
    "T22n1428_036:0827c17": "說戒，舊比丘來少。客比丘若已說戒序竟，",
    "T22n1428_036:0827c18": "當告清淨，餘者當次第聽。若說戒竟，舉眾",
    "T22n1428_036:0827c19": "未起、若多未起、若都已起，舊比丘來少，當",
    "T22n1428_036:0827c20": "告清淨，不者如法治。爾時有住處說戒日，",
    "T22n1428_036:0827c21": "客比丘坐欲說戒，舊比丘來等，客比丘應更",
    "T22n1428_036:0827c22": "與說戒，不者如法治。若說戒竟，舉眾未起、",
    "T22n1428_036:0827c23": "若多未起、若都已起，舊比丘來等，客比丘",
    "T22n1428_036:0827c24": "應更與說戒，不者如法治。爾時有住處說",
    "T22n1428_036:0827c25": "戒日，客比丘坐欲說戒，舊比丘來多，客比丘",
    "T22n1428_036:0827c26": "應更與說戒，不者如法治。若說戒竟，舉眾未",
    "T22n1428_036:0827c27": "起、若多未起、若都已起，舊比丘來多，客比",
    "T22n1428_036:0827c28": "丘應更與說戒，不者如法治。舊比丘說戒，舊",
    "T22n1428_036:0827c29": "比丘來亦如是。客比丘說戒，客比丘來亦",
    "T22n1428_036:0828a01": "如是。」爾時有異住處，說戒日有客比丘來，",
    "T22n1428_036:0828a02": "知舊比丘未來，我等若有四人、若過四人，",
    "T22n1428_036:0828a03": "可作羯磨共說戒，即便作羯磨共說戒。作",
    "T22n1428_036:0828a04": "羯磨說戒時舊比丘來，客比丘作是念：「我等",
    "T22n1428_036:0828a05": "當云何？」即告諸比丘。諸比丘往白佛，佛言：",
    "T22n1428_036:0828a06": "「汝等善聽！若說戒日，有住處，有客比丘來，",
    "T22n1428_036:0828a07": "知有舊比丘未來，我等若有四人、若過四",
    "T22n1428_036:0828a08": "人，可作羯磨共說戒，彼人即共作羯磨",
    "T22n1428_036:0828a09": "說戒。作羯磨說戒時，舊比丘來少，若已說",
    "T22n1428_036:0828a10": "戒序，當語清淨，餘者當次第聽。若說戒",
    "T22n1428_036:0828a11": "竟，舉眾未起、若多未起、若都已起，舊比丘",
    "T22n1428_036:0828a12": "來少，當告清淨，不者如法治。時有住處，",
    "T22n1428_036:0828a13": "說戒日有客比丘來至，知有舊比丘未來，",
    "T22n1428_036:0828a14": "我等有四人、若過四人，可作羯磨說戒，即",
    "T22n1428_036:0828a15": "作羯磨說戒。作羯磨說戒時，舊比丘來等，",
    "T22n1428_036:0828a16": "客比丘應更說戒，若不者如法治。若說戒",
    "T22n1428_036:0828a17": "竟，舉眾未起、若多未起、若都已起，舊比丘",
    "T22n1428_036:0828a18": "來等，客比丘應更說戒，不者當如法治。爾",
    "T22n1428_036:0828a19": "時有住處，說戒日有客比丘來，知有舊比",
    "T22n1428_036:0828a20": "丘未來，我等有四人、若過四人，可作羯磨",
    "T22n1428_036:0828a21": "說戒，即作羯磨說戒。作羯磨說戒時，舊比",
    "T22n1428_036:0828a22": "丘來多，客比丘應更說戒，若不者如法治。若",
    "T22n1428_036:0828a23": "說戒竟，舉眾未起、若多未起、若都已起，舊",
    "T22n1428_036:0828a24": "比丘來多，客比丘應更說戒，不者如法治。",
    "T22n1428_036:0828a25": "爾時有住處，說戒日舊比丘來，知客比丘未",
    "T22n1428_036:0828a26": "來，若少、若等、若多，亦如是。客比丘說戒，客",
    "T22n1428_036:0828a27": "比丘來亦如是。舊比丘說戒，舊比丘來亦如",
    "T22n1428_036:0828a28": "是。或言：『應說戒。』或言：『不應說戒。』『若不來者，",
    "T22n1428_036:0828a29": "失去！滅去！』欲作種種方便破壞他，便作羯",
    "T22n1428_036:0828b01": "磨說戒，彼作羯磨羯磨不成，得偷蘭遮。」爾",
    "T22n1428_036:0828b02": "時說戒日，有客比丘來，見舊比丘住處房",
    "T22n1428_036:0828b03": "舍，舊比丘相敷繩床、木床、座具、氈褥、枕具、洗",
    "T22n1428_036:0828b04": "足石、淨水、淨水瓶，見相已不求，便作羯磨",
    "T22n1428_036:0828b05": "說戒。作羯磨說戒時，舊比丘來，客比丘",
    "T22n1428_036:0828b06": "作是念：「我等當云何？」即告諸比丘。諸比丘",
    "T22n1428_036:0828b07": "往白佛，佛言：「汝等善聽！若一住處，說戒日",
    "T22n1428_036:0828b08": "有客比丘來，見舊比丘相敷繩床、木床、敷",
    "T22n1428_036:0828b09": "具、氈褥、枕具、洗足石、淨水、淨水瓶，見有相",
    "T22n1428_036:0828b10": "不求，便作羯磨說戒。若作，不成羯磨說戒，",
    "T22n1428_036:0828b11": "有罪。見相便求，求而不得即應喚。若不喚",
    "T22n1428_036:0828b12": "便作羯磨說戒，不成羯磨說戒，有罪。見相",
    "T22n1428_036:0828b13": "便求，求而不得。求既不得，便言：『滅去！失去！』",
    "T22n1428_036:0828b14": "作種種方便，欲使他破壞，便作羯磨說戒。",
    "T22n1428_036:0828b15": "彼比丘不成羯磨，犯偷蘭遮。見相便求，求",
    "T22n1428_036:0828b16": "而不得，不得便喚，喚已作羯磨說戒。彼比",
    "T22n1428_036:0828b17": "丘羯磨不成，不犯。見相便求，求而得之，和",
    "T22n1428_036:0828b18": "合作羯磨說戒，成羯磨說戒，無犯。見疑亦",
    "T22n1428_036:0828b19": "如是。爾時有住處，舊比丘來，見客比丘相，",
    "T22n1428_036:0828b20": "見衣鉢、針筒、尼師壇、洗脚處。見已不求，便作",
    "T22n1428_036:0828b21": "羯磨說戒。彼比丘不成羯磨說戒，有罪。若",
    "T22n1428_036:0828b22": "見相便求，求而不得即應喚。若不喚便作",
    "T22n1428_036:0828b23": "羯磨說戒，不成羯磨說戒，有罪。見相便求，",
    "T22n1428_036:0828b24": "求而不得，便言：『失去！滅去！』種種方便欲使他",
    "T22n1428_036:0828b25": "破壞，便作羯磨說戒。彼比丘不成羯磨，犯",
    "T22n1428_036:0828b26": "偷蘭遮。見相便求，求而不得，不得便喚，喚",
    "T22n1428_036:0828b27": "已作羯磨說戒，彼比丘不成羯磨說戒，不",
    "T22n1428_036:0828b28": "犯。見相便求，求而得和合作羯磨說戒，彼",
    "T22n1428_036:0828b29": "比丘成羯磨說戒，無罪。見疑亦如是。」爾時",
    "T22n1428_036:0828c01": "說戒日，有一異住處，客比丘來，聞舊比丘",
    "T22n1428_036:0828c02": "聲、經行聲、謦欬聲、聞誦經聲、聞說法聲，聞",
    "T22n1428_036:0828c03": "已不求，便作羯磨說戒。作羯磨說戒時，舊",
    "T22n1428_036:0828c04": "比丘來，彼不知云何？即告諸比丘。諸比丘",
    "T22n1428_036:0828c05": "往白佛，佛言：「汝等善聽！若說戒日，有一住",
    "T22n1428_036:0828c06": "處，客比丘來，聞舊比丘聲、經行聲、謦欬聲、誦",
    "T22n1428_036:0828c07": "經聲、說法聲，聞已不求，便作羯磨說戒。彼",
    "T22n1428_036:0828c08": "比丘不成羯磨說戒，得罪。若聞已求，求已",
    "T22n1428_036:0828c09": "不得，不喚，作羯磨說戒，彼比丘不成羯磨",
    "T22n1428_036:0828c10": "說戒，得罪。若聞已求，求已不得，不得而",
    "T22n1428_036:0828c11": "復不喚，既不喚便言：『失去滅去。』種種方便",
    "T22n1428_036:0828c12": "欲使他破壞，便作羯磨說戒。彼比丘不成",
    "T22n1428_036:0828c13": "羯磨說戒，得偷蘭遮。聞已求，求已不得，不",
    "T22n1428_036:0828c14": "得便喚，喚已作羯磨說戒。彼比丘羯磨不",
    "T22n1428_036:0828c15": "成，無罪。聞已求，求已得，得已和合共作羯",
    "T22n1428_036:0828c16": "磨說戒，彼比丘成羯磨說戒，無罪。若聞疑亦",
    "T22n1428_036:0828c17": "如是。時有一住處，說戒日舊比丘來，聞客",
    "T22n1428_036:0828c18": "比丘聲、經行聲、謦欬聲、誦經聲、說法聲、抖擻衣",
    "T22n1428_036:0828c19": "聲，聞已不求，便作羯磨說戒。彼比丘不成",
    "T22n1428_036:0828c20": "羯磨說戒，有罪。聞已求，求已不得，不得已",
    "T22n1428_036:0828c21": "不喚，作羯磨說戒。彼比丘不成羯磨說戒，",
    "T22n1428_036:0828c22": "有罪。聞已求，求而不得，不得已不喚，不",
    "T22n1428_036:0828c23": "喚已便言：『失去！滅去！』種種方便欲使他破",
    "T22n1428_036:0828c24": "壞，便作羯磨說戒。彼比丘不成羯磨說戒，",
    "T22n1428_036:0828c25": "得偷蘭遮。聞已求，求已不得，不得已便喚，",
    "T22n1428_036:0828c26": "喚已作羯磨說戒。彼比丘不成羯磨說戒，",
    "T22n1428_036:0828c27": "無罪。聞已求，求已得，得已和合共作羯磨",
    "T22n1428_036:0828c28": "說戒，彼比丘成羯磨說戒，無罪。聞疑亦如",
    "T22n1428_036:0828c29": "是。」爾時有一異住處，說戒日客比丘來，見",
    "T22n1428_036:0829a01": "舊比丘在界場上，見而不求，便作羯磨說",
    "T22n1428_036:0829a02": "戒。諸比丘作是念：「我等當云何？」即告諸比",
    "T22n1428_036:0829a03": "丘。諸比丘往白佛，佛言：「汝等善聽！若有異",
    "T22n1428_036:0829a04": "住處，說戒日客比丘來，見舊比丘在界場",
    "T22n1428_036:0829a05": "上，見而不求，便作羯磨說戒，彼比丘成羯",
    "T22n1428_036:0829a06": "磨說戒，有罪。若見已便求，求不得不喚，",
    "T22n1428_036:0829a07": "便作羯磨說戒，彼比丘成羯磨說戒，有罪。",
    "T22n1428_036:0829a08": "見已求，求已喚，喚已作羯磨說戒，彼比丘",
    "T22n1428_036:0829a09": "成羯磨說戒，無罪。見疑亦如是。爾時有",
    "T22n1428_036:0829a10": "異住處，說戒日舊比丘來，見客比丘在界",
    "T22n1428_036:0829a11": "場上，見而不求便作羯磨說戒，彼比丘成",
    "T22n1428_036:0829a12": "羯磨說戒，有罪。若見已便求，求已不得，而",
    "T22n1428_036:0829a13": "不喚便作羯磨說戒，彼比丘成羯磨說戒，",
    "T22n1428_036:0829a14": "有罪。見已求，求已喚，喚已作羯磨說戒，彼",
    "T22n1428_036:0829a15": "比丘成羯磨說戒，無罪。見疑亦如是。爾時",
    "T22n1428_036:0829a16": "有異住處，說戒日客比丘來，聞舊比丘在",
    "T22n1428_036:0829a17": "界場上。聞已不求，便作羯磨說戒，彼比丘",
    "T22n1428_036:0829a18": "成羯磨說戒，有罪。聞已求，求已不喚，不喚",
    "T22n1428_036:0829a19": "已便作羯磨說戒，彼比丘成羯磨說戒，有",
    "T22n1428_036:0829a20": "罪。聞已求，求已喚，喚已作羯磨說戒，彼",
    "T22n1428_036:0829a21": "比丘成羯磨說戒，無罪。聞疑亦如是。舊比",
    "T22n1428_036:0829a22": "丘來，聞客比丘在界場上亦如是，聞疑亦",
    "T22n1428_036:0829a23": "如是。」爾時有一異住處，說戒日客比丘來，",
    "T22n1428_036:0829a24": "見舊比丘在界內，見而不求便作羯磨說",
    "T22n1428_036:0829a25": "戒。作羯磨說戒時，舊比丘來，彼作是念：「我",
    "T22n1428_036:0829a26": "等當云何？」即告諸比丘。諸比丘往白佛，佛",
    "T22n1428_036:0829a27": "言：「汝等善聽！若有一異住處，說戒日客比丘",
    "T22n1428_036:0829a28": "來，見舊比丘在界內，見而不求，便作羯磨",
    "T22n1428_036:0829a29": "說戒，彼比丘不成羯磨說戒，有罪。見而求，",
    "T22n1428_036:0829b01": "求而不喚，便作羯磨說戒，不成羯磨說戒，",
    "T22n1428_036:0829b02": "有罪。見便求，求已喚，喚已和合作羯磨說",
    "T22n1428_036:0829b03": "戒，彼比丘成羯磨說戒，無罪。見疑亦如是。",
    "T22n1428_036:0829b04": "爾時有住處，說戒日有舊比丘來，見客比",
    "T22n1428_036:0829b05": "丘在界內亦如是，見疑亦如是。客比丘聞",
    "T22n1428_036:0829b06": "舊比丘在界內亦如是，聞疑亦如是。舊比",
    "T22n1428_036:0829b07": "丘聞客比丘在界內亦如是，聞疑亦如是。」",
    "T22n1428_036:0829b08": "時六群比丘作如是念：「從有比丘有住處，",
    "T22n1428_036:0829b09": "至無比丘有住處，恐餘比丘為我等作羯",
    "T22n1428_036:0829b10": "磨若遮說戒。」時諸比丘往白佛，佛言：「不應",
    "T22n1428_036:0829b11": "作如是念：『從有比丘有住處，至無比丘",
    "T22n1428_036:0829b12": "有住處，恐餘比丘為我等作羯磨若遮說",
    "T22n1428_036:0829b13": "戒。』」彼比丘作是念：「從有比丘有住處，至無",
    "T22n1428_036:0829b14": "比丘無住處，恐餘比丘為我等作羯磨若",
    "T22n1428_036:0829b15": "遮說戒。」佛言：「不應作如是念：『從有比丘",
    "T22n1428_036:0829b16": "有住處，至無比丘無住處，恐餘比丘為我",
    "T22n1428_036:0829b17": "等作羯磨若遮說戒。』」彼比丘作是念：「我從",
    "T22n1428_036:0829b18": "有比丘有住處，至無比丘有住處無住處、若",
    "T22n1428_036:0829b19": "往比丘界場上，恐餘比丘為我作羯磨若",
    "T22n1428_036:0829b20": "遮說戒。」佛言：「不應作是念：『從有比丘有住",
    "T22n1428_036:0829b21": "處，至無比丘有住處無住處，若往比丘界場",
    "T22n1428_036:0829b22": "上，恐餘比丘為我作羯磨若遮說戒。』若無",
    "T22n1428_036:0829b23": "僧共去、若無難事去者，突吉羅。從有比丘",
    "T22n1428_036:0829b24": "無住處，至無比丘有住處，亦如是。從有比",
    "T22n1428_036:0829b25": "丘無住處，至無比丘無住處，亦如是。從有",
    "T22n1428_036:0829b26": "比丘無住處，至無比丘有住處、無住處，亦如",
    "T22n1428_036:0829b27": "是。從有比丘有住處、無住處，至無比丘有",
    "T22n1428_036:0829b28": "住處亦如是。從有比丘有住處、無住處，至",
    "T22n1428_036:0829b29": "無比丘、無住處，亦如是。從有比丘有住處、",
    "T22n1428_036:0829c01": "無住處，至無比丘有住處、無住處，亦如是。",
    "T22n1428_036:0829c02": "若為親厚知識，亦如是。」時六群比丘尼作",
    "T22n1428_036:0829c03": "如是念：「往寺內遮餘比丘言：『勿為六群比",
    "T22n1428_036:0829c04": "丘作羯磨遮說戒。』」爾時諸比丘以此事",
    "T22n1428_036:0829c05": "往白佛，佛言：「比丘尼不應作如是念：『往",
    "T22n1428_036:0829c06": "寺內遮餘比丘言：「勿為六群比丘作羯",
    "T22n1428_036:0829c07": "磨遮說戒。」』亦不應於比丘尼前作羯磨",
    "T22n1428_036:0829c08": "若遮說戒。」時諸比丘尼，遣式叉摩那、沙彌、沙",
    "T22n1428_036:0829c09": "彌尼，至寺內遮餘比丘，勿為六群比丘",
    "T22n1428_036:0829c10": "作羯磨遮說戒。諸比丘往白佛，佛言：「比丘",
    "T22n1428_036:0829c11": "尼不應作是念：『遣式叉摩那、沙彌、沙彌尼，",
    "T22n1428_036:0829c12": "至寺內遮餘比丘，勿為六群比丘作羯",
    "T22n1428_036:0829c13": "磨遮說戒。』亦不應在式叉摩那、沙彌、沙彌",
    "T22n1428_036:0829c14": "尼前作羯磨遮說戒。」彼諸比丘尼復作是",
    "T22n1428_036:0829c15": "念：「遣白衣知識往寺內遮餘比丘，勿為",
    "T22n1428_036:0829c16": "六群比丘作羯磨遮說戒。」諸比丘往白佛，",
    "T22n1428_036:0829c17": "佛言：「比丘尼不應作如是念：『遣白衣知識",
    "T22n1428_036:0829c18": "往寺內遮餘比丘，勿為六群比丘作羯",
    "T22n1428_036:0829c19": "磨若遮說戒。』不應在白衣前作羯磨若",
    "T22n1428_036:0829c20": "遮說戒。」爾時摩竭國瓶沙王，為佛眾僧故，",
    "T22n1428_036:0829c21": "遣諸將守護僧伽藍。時諸比丘語諸將言：",
    "T22n1428_036:0829c22": "「汝等且出在外，我等欲作羯磨說戒。」諸將",
    "T22n1428_036:0829c23": "報言：「王瓶沙見遣來，為佛眾僧故守護。王",
    "T22n1428_036:0829c24": "意難犯，我等不能出外。」爾時諸比丘，以此",
    "T22n1428_036:0829c25": "事往白佛，佛言：「當和喻語使出，若出者善，",
    "T22n1428_036:0829c26": "若不出者，汝等自相將出，至不見不聞處",
    "T22n1428_036:0829c27": "作羯磨共說戒，不應在未受大戒人前作",
    "T22n1428_036:0829c28": "羯磨說戒。」時有天龍鬼神來聽說戒，有得",
    "T22n1428_036:0829c29": "天眼比丘見之，皆生畏慎，心念言：「世尊制",
    "T22n1428_036:0830a01": "戒，不聽我等於未受大戒人前作羯磨說",
    "T22n1428_036:0830a02": "戒。」爾時諸比丘以此事往白佛，佛言：「自今",
    "T22n1428_036:0830a03": "已去，聽除人未受大戒，餘者聽在前作羯",
    "T22n1428_036:0830a04": "磨說戒。」爾時拘睒彌眾僧破為二部，時諸比",
    "T22n1428_036:0830a05": "丘欲於舍衛和合，佛言：「自今已去，聽白已",
    "T22n1428_036:0830a06": "然後和合。當作如是白：『大德僧聽！所由諍",
    "T22n1428_036:0830a07": "事，令僧鬪諍彼此不和，彼人犯罪，為作舉",
    "T22n1428_036:0830a08": "已還為解罪。僧塵垢已滅，若僧時到僧忍",
    "T22n1428_036:0830a09": "聽，僧和合。白如是。』應作如是白已作和",
    "T22n1428_036:0830a10": "合。」爾時尊者優波離，從座起偏露右肩、脫",
    "T22n1428_036:0830a11": "革屣、右膝著地、合掌白佛言：「世尊！所因事",
    "T22n1428_036:0830a12": "令僧鬪諍，而不和合、眾僧破壞，令僧塵垢、",
    "T22n1428_036:0830a13": "令僧別異，分為二部，而此事未決斷除滅。",
    "T22n1428_036:0830a14": "眾僧為成如法和合不？」佛告優波離：「若眾",
    "T22n1428_036:0830a15": "僧所因事令僧鬪諍，而不和合、眾僧破壞，",
    "T22n1428_036:0830a16": "令僧塵垢、令僧別異，分為二部。若能於中",
    "T22n1428_036:0830a17": "改悔，不相發舉，此則名為眾僧以法和合。",
    "T22n1428_036:0830a18": "自今已去，聽先白然後說戒。當作如是白：",
    "T22n1428_036:0830a19": "『大德僧聽！眾僧所因諍事令僧鬪諍，而不和",
    "T22n1428_036:0830a20": "合、眾僧破壞，令僧塵垢、令僧別異，分為二",
    "T22n1428_036:0830a21": "部。彼人自知犯罪事。今已改悔除滅僧垢。",
    "T22n1428_036:0830a22": "若僧時到僧忍聽，和合說戒。白如是。』作如",
    "T22n1428_036:0830a23": "是白已，然後和合說戒。」說戒揵度竟",
    "T22n1428_036:0830a24": "四分律卷第三十六"
}