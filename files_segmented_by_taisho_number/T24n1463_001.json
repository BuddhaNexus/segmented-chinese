{
    "T24n1463_001:0801a02": "No. 1463",
    "T24n1463_001:0801a03": "毘尼母經卷第一",
    "T24n1463_001:0801a05": "失譯人名今附秦錄",
    "T24n1463_001:0801a06": "母義今當說，　　汝等善聽之，",
    "T24n1463_001:0801a07": "是中文雖略，　　廣攝毘尼義。",
    "T24n1463_001:0801a08": "依初事演說，　　智慧者當知，",
    "T24n1463_001:0801a09": "一切經要藏，　　皆總在此中。",
    "T24n1463_001:0801a10": "律藏外諸義，　　母經中可得，",
    "T24n1463_001:0801a11": "律義入此經，　　如眾流入海。",
    "T24n1463_001:0801a12": "毘尼外諸義，　　如母經中得，",
    "T24n1463_001:0801a13": "一切諸經義，　　隨意皆能解。",
    "T24n1463_001:0801a14": "律能滅疑惑，　　如眾經定說，",
    "T24n1463_001:0801a15": "佛所制諸戒，　　皆在此經中。",
    "T24n1463_001:0801a16": "問曰：「何故名母經？」智者說曰：「此經能滅憍慢",
    "T24n1463_001:0801a17": "解煩惱縛，能使眾生盡諸苦際畢竟涅槃，故",
    "T24n1463_001:0801a18": "名母經。毘尼者，名滅滅諸惡法，故名毘尼。",
    "T24n1463_001:0801a19": "今當說母經義。母經義者，能決了定義，不違",
    "T24n1463_001:0801a20": "諸經所說，名為母經。此中解二種經：一比丘",
    "T24n1463_001:0801a21": "經、二比丘尼經，一切諸聚後當廣說。「初十人",
    "T24n1463_001:0801a22": "制戒因緣增一中義，皆入此經中。因初因緣",
    "T24n1463_001:0801a23": "得知初事斷人疑心，眾經中義不復惑也。若",
    "T24n1463_001:0801a24": "比丘欲善持毘尼母經中定解，能速除生死",
    "T24n1463_001:0801a25": "亦勝犯戒賊。「受具足義今當說。何故名受具",
    "T24n1463_001:0801a26": "足？智慧人受具足已不犯，所求成就，故言受",
    "T24n1463_001:0801a27": "具。能成就義名為受具。以是義故，成就眾善",
    "T24n1463_001:0801a28": "名為受具。復次能專心持戒，故言受具。能使",
    "T24n1463_001:0801a29": "成沙門義，故名受具。能使人成就意淨法故，",
    "T24n1463_001:0801b01": "名為受具。能成就寂滅法，故名受具。又成就",
    "T24n1463_001:0801b02": "比丘法，故名受具。於此律中，知見達解觸證",
    "T24n1463_001:0801b03": "得知，名為受具。「有能成就比丘五種受具，名",
    "T24n1463_001:0801b04": "為受具。何者五？一者善來比丘即得受具；二",
    "T24n1463_001:0801b05": "者三語即得受具；三者白四羯磨受戒名為",
    "T24n1463_001:0801b06": "受具；四者佛勅聽受具即得受具；五者上受",
    "T24n1463_001:0801b07": "具。何故名為上受具？佛在世時不受戒，直",
    "T24n1463_001:0801b08": "在佛邊聽法得阿羅漢，名上受具。是名比丘",
    "T24n1463_001:0801b09": "五種受具。比丘尼亦有五種受具：一者隨師",
    "T24n1463_001:0801b10": "教而行名為受具；二者白四羯磨而得受具；",
    "T24n1463_001:0801b11": "三者遣使現前而得受具；四者善來而得受",
    "T24n1463_001:0801b12": "具；五者上受具。能成就不作一切諸惡，是名",
    "T24n1463_001:0801b13": "受具。「又於毘尼藏中選擇是非能信行故，名",
    "T24n1463_001:0801b14": "為受具。又能成就斷五蓋法，名為受具。有能",
    "T24n1463_001:0801b15": "除覺觀亦名受具，能捨愛著禪心亦名受具，",
    "T24n1463_001:0801b16": "苦樂憂喜以能捨故名為受具，能過四空定",
    "T24n1463_001:0801b17": "故亦為受具，能知諸相滅亦名受具。又受三",
    "T24n1463_001:0801b18": "歸五戒亦名受具，又受八齋法亦名受具，又",
    "T24n1463_001:0801b19": "受沙彌十戒亦名受具，又分受戒名為受具。",
    "T24n1463_001:0801b20": "又能白業觀者亦名受具，成就種性地故名",
    "T24n1463_001:0801b21": "為受具。云何名種性地？有人在佛邊聽法，身",
    "T24n1463_001:0801b22": "心不懈念念成就，因此心故豁然自悟得須",
    "T24n1463_001:0801b23": "陀洹。須陀洹者，善法之種性也。四果四向第",
    "T24n1463_001:0801b24": "八地見諦地、薄地、離欲地、已作地，乃至無師獨",
    "T24n1463_001:0801b25": "覺，皆名受具。成就六度亦名受具，善語亦名",
    "T24n1463_001:0801b26": "受具。從智慧受具乃至善語受具，皆名受具。",
    "T24n1463_001:0801b27": "「復欲廣說何等人應得受具？若有善男子善",
    "T24n1463_001:0801b28": "女人，無障清淨，皆得受具。夫障有三種：業障、",
    "T24n1463_001:0801b29": "報障、煩惱障。清淨人者，聽其出家，剃除鬚髮、",
    "T24n1463_001:0801c01": "著法服，受三自歸十戒，乃至白四羯磨受具。",
    "T24n1463_001:0801c02": "當使出家者知四墮法不可犯也，依四依止",
    "T24n1463_001:0801c03": "盡形壽受行，乃至梵行營事得出家法，得法",
    "T24n1463_001:0801c04": "證果受樂，大功德成就。是餘眾事應問和上",
    "T24n1463_001:0801c05": "阿闍梨。和上阿闍梨應教毘尼中所應作",
    "T24n1463_001:0801c06": "不應作，又復勸與諸同學同業同行一切善",
    "T24n1463_001:0801c07": "法莫相違反。「何故與受具者？欲使得五通樂，",
    "T24n1463_001:0801c08": "見苦不怖少欲知足得大人覺。云何名為得",
    "T24n1463_001:0801c09": "於大覺？如佛所受行於毘尼，故名為覺。",
    "T24n1463_001:0801c10": "「云何名欲？如佛翹勤不惓，故名為欲。又復明",
    "T24n1463_001:0801c11": "欲繫念在前，如佛覺無異，以是義故名為欲",
    "T24n1463_001:0801c12": "也。何故名觸？得定故名觸；得善得惡亦名為",
    "T24n1463_001:0801c13": "觸。云何名證？不放逸故名為證。證言知義，如",
    "T24n1463_001:0801c14": "佛覺也。「此中何者是善來比丘受具？如尊者",
    "T24n1463_001:0801c15": "阿若憍陳如。當爾之時世尊遊波羅㮈，尊者",
    "T24n1463_001:0801c16": "阿若憍陳如見法得法證法、深解法性，即從",
    "T24n1463_001:0801c17": "座起，整衣服偏袒右肩，右膝著地合掌作禮，白",
    "T24n1463_001:0801c18": "佛言：『世尊！唯願如來聽我出家修於梵行。』世",
    "T24n1463_001:0801c19": "尊告曰：『善來比丘。聽汝於我法中修於梵行",
    "T24n1463_001:0801c20": "盡於苦際。』此阿若憍陳如即得出家、即得具",
    "T24n1463_001:0801c21": "足。如來言已，身上所著婆羅門服乃至鬚髮",
    "T24n1463_001:0801c22": "即皆墮落，沙門法服自然在身，威儀庠序手",
    "T24n1463_001:0801c23": "執應器，如二十年學法者也。尊者阿鉢祇婆",
    "T24n1463_001:0801c24": "犯、跋提伽、摩訶男等，亦如阿若憍陳如也。",
    "T24n1463_001:0801c25": "耶修陀同侶四人；毘摩羅修婆、侯富那伽、憍",
    "T24n1463_001:0801c26": "梵跋提、耶奢童子同侶有五十人；彌低同",
    "T24n1463_001:0801c27": "侶亦五十人；那羅陀、摩那婆、跋陀、跋期同侶",
    "T24n1463_001:0801c28": "五十人；優樓頻䗍迦葉、那提迦葉、伽耶迦葉，",
    "T24n1463_001:0801c29": "此等徒眾千人；優波提舍、駒律陀而為上首，",
    "T24n1463_001:0802a01": "徒眾二百五十人。",
    "T24n1463_001:0802a02": "「如此等皆豪貴巨富，本是外道出家。佛已出",
    "T24n1463_001:0802a03": "世受悟時至，皆來詣佛求欲出家。最後須跋",
    "T24n1463_001:0802a04": "陀羅如此人等，皆是善來比丘也。其所得果，",
    "T24n1463_001:0802a05": "皆是無學後邊身者。何以故？如來自神口所",
    "T24n1463_001:0802a06": "說故爾，餘人邊不能得也。」問曰：「世尊何以",
    "T24n1463_001:0802a07": "不與神力加波羅伽至婆梨伽富迦羅婆利",
    "T24n1463_001:0802a08": "伽使善來出家？」答：「意如此婆醯有障道業，",
    "T24n1463_001:0802a09": "是故不得善來出家。富伽羅婆利伽者，此人",
    "T24n1463_001:0802a10": "現身無學因緣故，不得善來出家。以是義故，",
    "T24n1463_001:0802a11": "雖俱在佛邊，不得一切善來出家也。「三語受",
    "T24n1463_001:0802a12": "具者，爾時世尊告諸比丘：『吾於人天羅網皆",
    "T24n1463_001:0802a13": "得解脫。汝等於此網中皆得解脫。』爾時惡魔",
    "T24n1463_001:0802a14": "聞佛此言，即語佛言：『汝於人天羅網不得",
    "T24n1463_001:0802a15": "解脫，諸比丘亦不得解脫。』佛即說偈答曰：",
    "T24n1463_001:0802a16": "「『世人於五欲，　　第六意識受，",
    "T24n1463_001:0802a17": "吾已離諸欲，　　惡魔汝自墮。』",
    "T24n1463_001:0802a18": "「惡魔聞此言已，知佛達其未離欲故，慚愧憂",
    "T24n1463_001:0802a19": "愁不樂，忽自滅去。佛告諸比丘：『汝各各二人",
    "T24n1463_001:0802a20": "共詣諸方教化，莫獨去也。』諸比丘即去。彼土",
    "T24n1463_001:0802a21": "諸人聞比丘說法，皆來詣佛。於其中路有生",
    "T24n1463_001:0802a22": "悔心者，即還歸家。以是因緣，諸比丘來白世",
    "T24n1463_001:0802a23": "尊。佛即教使就彼三語受戒，語諸比丘：『汝等",
    "T24n1463_001:0802a24": "各各還去。彼方若有求出家者，當為剃除鬚",
    "T24n1463_001:0802a25": "髮、教著法服、與三語受戒：「歸依佛、歸依法、歸依",
    "T24n1463_001:0802a26": "僧。如來應正覺是我師。」』此即三語受戒法也。",
    "T24n1463_001:0802a27": "爾時諸比丘生疑：『云何三語即是出家、即是",
    "T24n1463_001:0802a28": "具足？』佛為說曰：『歸依佛、歸依法、歸依僧即是",
    "T24n1463_001:0802a29": "出家。第二歸依佛竟、歸依法竟、歸依僧竟即是",
    "T24n1463_001:0802b01": "受具。以是義故出家受具成就也。』有人復更",
    "T24n1463_001:0802b02": "生疑：『何故優婆塞受三自歸，及以沙彌乃至",
    "T24n1463_001:0802b03": "八戒皆受三語，何故不名受具也？』佛說曰：『此",
    "T24n1463_001:0802b04": "二義各異。優婆塞者，不止在三歸，更加五戒，",
    "T24n1463_001:0802b05": "始得名為優婆塞也。沙彌乃至八戒亦復如",
    "T24n1463_001:0802b06": "是。三語受具者，與此為足，更無所加，故言受",
    "T24n1463_001:0802b07": "具。』所以無所加者，三歸有二種：一者為受五",
    "T24n1463_001:0802b08": "戒、十戒、八齋故受三歸，乃至為受二百五十戒",
    "T24n1463_001:0802b09": "故受三歸。二者直受三歸。所以爾者，當爾之",
    "T24n1463_001:0802b10": "時，佛未制二百五十戒乃至八齋。以是義故，",
    "T24n1463_001:0802b11": "直說三歸得受具也。佛制不聽三語受戒已",
    "T24n1463_001:0802b12": "後，雖有三語不成就也。佛所以後斷三語受",
    "T24n1463_001:0802b13": "戒者，因一病比丘是故斷也。於時阿若憍陳",
    "T24n1463_001:0802b14": "如即從座起，整衣服偏袒右肩，右膝著地合",
    "T24n1463_001:0802b15": "掌向佛，白佛言：『世尊！我等云何得知三歸、三",
    "T24n1463_001:0802b16": "語受具？』佛告憍陳如：『若人求出家者，當剃除",
    "T24n1463_001:0802b17": "鬚髮，教作如是言：「我今盡形壽歸依佛法僧。",
    "T24n1463_001:0802b18": "乃至說，我今依佛出家，婆伽婆是我師也。」』佛",
    "T24n1463_001:0802b19": "告憍陳如：『三語受戒，如我所說解也。』尊者憍",
    "T24n1463_001:0802b20": "陳如聞佛所說三語受戒，心開意解，即退坐",
    "T24n1463_001:0802b21": "禮佛而去。尊者阿若憍陳如遊行到毘利耆",
    "T24n1463_001:0802b22": "國，展轉復到毘舍離。毘舍離中有毘梨耆人，",
    "T24n1463_001:0802b23": "二國族姓子合在一處，一名羯羯帶遮、二名",
    "T24n1463_001:0802b24": "羯倫伽、三名毘斤帶遮、四名羯遲遮、五名遮",
    "T24n1463_001:0802b25": "賴遮、六名毘陀跋遮、七名跋陀、八名修跋陀",
    "T24n1463_001:0802b26": "遮、九名本闕、十名耶奢、十一名移須多羅、",
    "T24n1463_001:0802b27": "十二名阿梨耶。此諸人等皆生念言：『阿若",
    "T24n1463_001:0802b28": "憍陳如於大沙門法中出家行於梵行。此",
    "T24n1463_001:0802b29": "是大智見者乃能隨學，必有妙法。我等何為",
    "T24n1463_001:0802c01": "不就其出家學妙法也。彼所修行，我等亦共",
    "T24n1463_001:0802c02": "修行。』爾時族姓子共論議已，即便相將詣憍",
    "T24n1463_001:0802c03": "陳如所，頭面禮足却住一面，白尊者言：『惟",
    "T24n1463_001:0802c04": "願大德！聽我等於如來法中出家修於梵行。』",
    "T24n1463_001:0802c05": "阿若憍陳如即受其言聽其出家，為說三語",
    "T24n1463_001:0802c06": "受戒。受戒已，即共相隨詣於佛所，頭面禮足",
    "T24n1463_001:0802c07": "却住一面。尊者憍陳如即白佛言：『此諸族姓",
    "T24n1463_001:0802c08": "子等求欲出家，為其三語受戒為，得戒不？』佛",
    "T24n1463_001:0802c09": "告憍陳如：『此諸人等三語受戒，具足成就，善",
    "T24n1463_001:0802c10": "得具戒。何以故？過去諸佛亦曾與此三語受",
    "T24n1463_001:0802c11": "戒，未來諸佛亦當與此三語受戒，我今現在",
    "T24n1463_001:0802c12": "亦同彼也。』是故得有三語受戒。「白四羯磨者，",
    "T24n1463_001:0802c13": "何以要現前白四羯磨而受具者？解云：當於",
    "T24n1463_001:0802c14": "爾時，佛住王舍城。優樓頻䗍迦葉等師徒已",
    "T24n1463_001:0802c15": "出家竟。有一病比丘無供養者，病困篤已即",
    "T24n1463_001:0802c16": "便命終。諸比丘等見此比丘病篤命終，一無",
    "T24n1463_001:0802c17": "看病者、二無弟子，二俱無故苦惱如是，往白",
    "T24n1463_001:0802c18": "世尊。佛即集諸比丘僧：『從今已去，斷三語羯",
    "T24n1463_001:0802c19": "磨。於十僧中白四羯磨聽使受具。』如是一一受",
    "T24n1463_001:0802c20": "戒皆如上廣說，應當知。爾時有一惡比丘度",
    "T24n1463_001:0802c21": "人出家，出家者即於師邊生疑，往白世尊。世",
    "T24n1463_001:0802c22": "尊問言：『汝先未受戒時生疑不？』答言：『不也。』佛",
    "T24n1463_001:0802c23": "言：『汝已得具足戒也。』復有一人求師出家受",
    "T24n1463_001:0802c24": "具足戒，得受具已心中生疑，疑師不清淨為",
    "T24n1463_001:0802c25": "得戒不？往白世尊。世尊問言：『汝先知師不清",
    "T24n1463_001:0802c26": "淨不？』受戒者言：『不知也。』又復問言：『汝先知",
    "T24n1463_001:0802c27": "不清淨師邊受戒不得戒不？』答言：『不知。』佛言：",
    "T24n1463_001:0802c28": "『汝便是得具足戒也。』復有一人求師出家，師",
    "T24n1463_001:0802c29": "即為受具足。後心生疑，往白世尊。世尊問言：",
    "T24n1463_001:0803a01": "『汝先知汝師破戒不？』答言：『知也。』又復問言：",
    "T24n1463_001:0803a02": "『汝先知不清淨師邊受戒不得戒不？』答言：『知",
    "T24n1463_001:0803a03": "也。』復更問言：『汝先知汝師受戒時得戒不？』答",
    "T24n1463_001:0803a04": "言：『不知也。』佛言：『汝便得具足戒也。』又復一人",
    "T24n1463_001:0803a05": "求師出家，師即與受具足。後心生疑，往白世",
    "T24n1463_001:0803a06": "尊。世尊問言：『汝先知不清淨師邊受戒不得",
    "T24n1463_001:0803a07": "戒不？』答言：『先知。』復更問言：『汝先知汝師師邊",
    "T24n1463_001:0803a08": "受戒不得戒不？』答言：『知也。』佛言：『三事皆知，",
    "T24n1463_001:0803a09": "受戒不得也。』以是義故，名為白四羯磨。「云何",
    "T24n1463_001:0803a10": "名為勅聽受具？當於爾時。佛在舍衛國比",
    "T24n1463_001:0803a11": "舍佉鹿母園中堂上，問蘇陀耶沙彌義、沙彌",
    "T24n1463_001:0803a12": "解義。如佛所解，稱如來意，佛即告言：『汝從今",
    "T24n1463_001:0803a13": "已往若有疑惑，恣汝來問。』亦即與戒即得具",
    "T24n1463_001:0803a14": "足，故名勅聽受具。「云何上受具？如有一人盡",
    "T24n1463_001:0803a15": "一切漏，未滿二十已受具足，即於比丘法中",
    "T24n1463_001:0803a16": "自生疑心。同住諸比丘知其生疑，往白世尊。",
    "T24n1463_001:0803a17": "世尊語此漏盡比丘：『汝數胎中年乃至閏月",
    "T24n1463_001:0803a18": "皆數，滿不？』答言：『不滿。』佛即問諸比丘：『此比丘",
    "T24n1463_001:0803a19": "得阿羅漢耶？』諸比丘白佛：『得阿羅漢。』佛言：",
    "T24n1463_001:0803a20": "『此是上受具也。』又復告言：『後受戒者聽數胎",
    "T24n1463_001:0803a21": "中年。』「云何比丘尼五種受具？隨師教而行名",
    "T24n1463_001:0803a22": "為師法受具。當於爾時，佛住釋種園中。時摩",
    "T24n1463_001:0803a23": "訶波闍波提憍曇彌與五百釋種女來詣佛",
    "T24n1463_001:0803a24": "所，到已頭面著地禮佛足，白佛言：『世尊！我",
    "T24n1463_001:0803a25": "等女人於佛法中得出家不？』佛言：『吾不欲聽",
    "T24n1463_001:0803a26": "女人出家。』聞此語已低頭泣淚而去。世尊後",
    "T24n1463_001:0803a27": "時從釋種園向舍衛國祇桓精舍。憍曇彌五",
    "T24n1463_001:0803a28": "百女等聞佛向祇桓精舍，心懷悲惱自慨其",
    "T24n1463_001:0803a29": "身不在佛法之次，各自剃頭著法服，隨佛後",
    "T24n1463_001:0803b01": "而去。到祇桓精舍在外而立，見尊者阿難。",
    "T24n1463_001:0803b02": "阿難即問母及諸女言：『優婆夷等何為剃髮自",
    "T24n1463_001:0803b03": "著法衣，顏色憔悴而不悅乎？』母及諸女即答",
    "T24n1463_001:0803b04": "言：『所以不悅者，但世尊不聽女人出家，是故",
    "T24n1463_001:0803b05": "憂色也。』阿難言：『且止。當為白世尊。』阿難尋入",
    "T24n1463_001:0803b06": "即啟世尊：『是優婆夷等求欲出家。願世尊聽",
    "T24n1463_001:0803b07": "許。』佛告阿難：『吾所以不聽女人出家者，如世",
    "T24n1463_001:0803b08": "人家男少女多家業必壞。出家法中若有女",
    "T24n1463_001:0803b09": "人，必壞正法不得久住。』阿難重白佛言：『女人",
    "T24n1463_001:0803b10": "於佛法中修梵行得四果不？』佛告阿難：『能修",
    "T24n1463_001:0803b11": "梵行其志不退亦可得耳。』阿難復白佛言：『惟",
    "T24n1463_001:0803b12": "願世尊聽女人在佛法之次。』佛告阿難：『女人",
    "T24n1463_001:0803b13": "能行八敬法者聽其出家，若不能者不聽在",
    "T24n1463_001:0803b14": "道。所以為女人制八敬者，如人欲渡水先造",
    "T24n1463_001:0803b15": "橋船，後時雖有大水必能得渡。八敬法亦如",
    "T24n1463_001:0803b16": "是，怖後時壞正法故為其制耳。』佛告阿難：『汝",
    "T24n1463_001:0803b17": "今為女人求出家，後當減吾五百世正法。』",
    "T24n1463_001:0803b18": "阿難聞此之言憂愁不樂，即出外問諸優婆",
    "T24n1463_001:0803b19": "夷等：『佛說八敬之法能奉行不？』諸女聞此語",
    "T24n1463_001:0803b20": "已內懷歡喜，即請阿難還白世尊：『我等今",
    "T24n1463_001:0803b21": "日蒙世尊施法，當奉行之。譬如有人沐浴香",
    "T24n1463_001:0803b22": "湯莊飾已竟，更有人來以華鬘莊其頂上。我",
    "T24n1463_001:0803b23": "等今日亦復如是。』阿難以此之言即啟世尊。",
    "T24n1463_001:0803b24": "世尊言：『此等已得受具。』是名師法受具。「白四",
    "T24n1463_001:0803b25": "羯磨受具者，如上病比丘經中所說。「遣使受",
    "T24n1463_001:0803b26": "具者，亦如比丘尼經中所說。「云何名善來比",
    "T24n1463_001:0803b27": "丘尼受具？當於爾時，世尊在舍衛國。摩登",
    "T24n1463_001:0803b28": "祇女來到佛所，頭面著地禮世尊足，退坐一",
    "T24n1463_001:0803b29": "面。佛即為說法。深悟法性，得須陀洹果，求佛",
    "T24n1463_001:0803c01": "出家。世尊告曰：『聽汝於我法中善修梵行盡",
    "T24n1463_001:0803c02": "諸苦際。』佛言已訖，頭髮自落，法服應器忽然",
    "T24n1463_001:0803c03": "在身，威儀庠序如久服法者。是故名為善來",
    "T24n1463_001:0803c04": "受具。",
    "T24n1463_001:0803c05": "「上受具者，盡諸有漏成阿羅漢。如上沙彌，雖",
    "T24n1463_001:0803c06": "未滿二十，得阿羅漢故，名為上受具。此比丘",
    "T24n1463_001:0803c07": "尼亦復如是，是名上受具。比丘尼五種受具",
    "T24n1463_001:0803c08": "竟。「立善法上受具者，爾時王舍城中有婆羅",
    "T24n1463_001:0803c09": "門，名尼駒陀，錢財珍寶巨億無量。此婆羅門",
    "T24n1463_001:0803c10": "家生一子，字畢波羅延。父母種姓清淨，諸",
    "T24n1463_001:0803c11": "婆羅門所有經書無不悉達，乃至大人之相",
    "T24n1463_001:0803c12": "亦能達之。此畢波羅延童子，父命終後，家中",
    "T24n1463_001:0803c13": "有碎金九十六斛，錢有八十億勒沙，十萬一",
    "T24n1463_001:0803c14": "勒沙也。奴婢僕使有千聚落。其婦字跋陀，顏",
    "T24n1463_001:0803c15": "貌殊特世之無類，故能割愛斷貪捨之而去。",
    "T24n1463_001:0803c16": "默生此念：『世間若有應真羅漢者就之出家，",
    "T24n1463_001:0803c17": "詣彼苦行仙人林中修於梵行。』作是念已，故",
    "T24n1463_001:0803c18": "能割愛斷貪捨之而去，詣彼苦行仙人林中，",
    "T24n1463_001:0803c19": "十二年茹菜食菓飲清流泉修於梵行，得諸禪",
    "T24n1463_001:0803c20": "心成就五通。世尊爾時現出於世，在鹿野苑",
    "T24n1463_001:0803c21": "初轉法輪，僧已成就。與大比丘眾千人俱，如",
    "T24n1463_001:0803c22": "此人等，皆是耆舊長宿國之所重，諸根寂靜",
    "T24n1463_001:0803c23": "皆是漏盡解脫者也。世尊與諸比丘展轉遊",
    "T24n1463_001:0803c24": "行到摩竭提國，入若致林中，在尼駒樹王",
    "T24n1463_001:0803c25": "下住。爾時世尊以佛眼觀於世間，何等眾生",
    "T24n1463_001:0803c26": "生於世間，少諸煩惱有大神力，能堪聽受吾",
    "T24n1463_001:0803c27": "所說法？如來見畢波羅延童子在優吒林中，",
    "T24n1463_001:0803c28": "見已即生此念：『是人堪受吾之正法。』爾時世",
    "T24n1463_001:0803c29": "尊欲度畢波羅延童子故，與千比丘俱，從摩",
    "T24n1463_001:0804a01": "竭提國向多子塔，到已在樹下止住。一日於",
    "T24n1463_001:0804a02": "此林中，佛神力故，光明照曜林樹焰赫而皆",
    "T24n1463_001:0804a03": "大明。譬如秋月無雲翳日，如來光明亦復如",
    "T24n1463_001:0804a04": "是。此童子十二年已，自然生心欲向多子塔，",
    "T24n1463_001:0804a05": "經涉嶮難山谷林藪到多子塔。到已見此林",
    "T24n1463_001:0804a06": "中光明殊特與世超絕，默自生念：『此中或有",
    "T24n1463_001:0804a07": "諸天釋梵、大力神仙、師子王等，是故此林有",
    "T24n1463_001:0804a08": "異瑞相。』畢波羅延童子漸漸前行，見如來足",
    "T24n1463_001:0804a09": "跡有千輻相輪具足分明，即尋跡前行。遙見",
    "T24n1463_001:0804a10": "如來諸根明淨顏貌殊特眾相具足儼然而坐，",
    "T24n1463_001:0804a11": "童子即時衣毛皆竪生於信心，內自默念：『本",
    "T24n1463_001:0804a12": "出家時心中所期，今此是也。』諸天即復唱告",
    "T24n1463_001:0804a13": "語言：『不須疑也。』此童子復見諸比丘繫念坐",
    "T24n1463_001:0804a14": "禪，即生念言：『本所求者，今乃得見。』直前詣佛，",
    "T24n1463_001:0804a15": "到已頭面著地，以兩手摩佛足，口復嗚之，自",
    "T24n1463_001:0804a16": "云：『我姓迦葉，字畢波羅延童子。』如是三稱。爾",
    "T24n1463_001:0804a17": "時世尊告諸比丘：『若有煩惱結漏未盡，非一",
    "T24n1463_001:0804a18": "切智亦非人師，受成就善法人禮者，頭破作",
    "T24n1463_001:0804a19": "七分。吾今實是煩惱結漏盡者、為一切人作",
    "T24n1463_001:0804a20": "福田者、慈愍眾生者亦是一切智者，是故受",
    "T24n1463_001:0804a21": "此童子禮也。』爾時世尊告童子言：『汝今已具",
    "T24n1463_001:0804a22": "足供養信心成就，可退坐一面。』童子即受告",
    "T24n1463_001:0804a23": "勅，禮佛足已退坐一面。爾時世尊為彼童子",
    "T24n1463_001:0804a24": "種種因緣巧說諸法示教利喜。童子即悟法",
    "T24n1463_001:0804a25": "得道，獲須陀洹果。即從座起，合掌作禮前白",
    "T24n1463_001:0804a26": "佛言：『世尊是我師，我是聲聞弟子。』佛即為童",
    "T24n1463_001:0804a27": "子說如是言：『當於四念處親近修行。廣演乃",
    "T24n1463_001:0804a28": "至八聖道亦如是。』佛告童子言：『汝入諸族姓",
    "T24n1463_001:0804a29": "子聚落心莫染著，猶如月照世間無所染著，",
    "T24n1463_001:0804b01": "汝入諸聚落心無染著亦復如是。如蜂採花，",
    "T24n1463_001:0804b02": "入諸聚落亦應如是。童子！如真陀羅童子喻，",
    "T24n1463_001:0804b03": "當捨恃姓財德之心，應當謙下入於聚落。如",
    "T24n1463_001:0804b04": "牛群中大牛自恃角峯慢於餘者，後時刖角",
    "T24n1463_001:0804b05": "慢心都息，汝入聚落心無染著亦應如是。』佛",
    "T24n1463_001:0804b06": "告童子：『內六入莫取想，封著繫縛心也。外六",
    "T24n1463_001:0804b07": "入乃至中六識亦如是，色陰亦不應封著取",
    "T24n1463_001:0804b08": "想，乃至識陰亦如是。眼耳鼻舌身意及外六",
    "T24n1463_001:0804b09": "塵，得覺觀意觀亦應如是不取想也。譬如空",
    "T24n1463_001:0804b10": "中水渧，渧渧相尋無有滯礙。觀十八界、十",
    "T24n1463_001:0804b11": "二入、五陰等不取著，心無罣礙亦復如是。善",
    "T24n1463_001:0804b12": "男子！汝如此應學。』童子白佛言：『奉世尊教。』爾",
    "T24n1463_001:0804b13": "時童子聞佛世尊引諸譬喻種種說法，即悟",
    "T24n1463_001:0804b14": "取解。童子受法已，即從座起遶佛三匝禮佛",
    "T24n1463_001:0804b15": "而去。到一樹下端身繫念佛所說法七日七",
    "T24n1463_001:0804b16": "夜，至八日朝，諸漏已盡、三明六通、具八解脫、",
    "T24n1463_001:0804b17": "證阿羅漢果。得阿羅漢果已，往至佛所，頭面",
    "T24n1463_001:0804b18": "著地禮佛已却坐一面，白佛言：『世尊！我先聞",
    "T24n1463_001:0804b19": "如來所說法，七日七夜至八日朝，諸漏已盡",
    "T24n1463_001:0804b20": "心得解脫，得三明六通獲阿羅漢果。譬如有",
    "T24n1463_001:0804b21": "人說言：「有一大象高於七肘，復有一樹高六",
    "T24n1463_001:0804b22": "肘半。」說言此樹能蔭象者，無有是處。若有得",
    "T24n1463_001:0804b23": "羅漢果，三明六通具八解脫，能過我者無有",
    "T24n1463_001:0804b24": "是處。』佛告迦葉：『善哉善哉！迦葉！如汝所說。",
    "T24n1463_001:0804b25": "汝於我所說法中種種諸喻，深悟無生，得阿",
    "T24n1463_001:0804b26": "羅漢果。』即是受具足戒也。",
    "T24n1463_001:0804b27": "「爾時世尊因是事故集諸比丘告言：『我先為",
    "T24n1463_001:0804b28": "迦葉說如此法，汝等今日皆修行之。』佛復告",
    "T24n1463_001:0804b29": "諸比丘：『從今已去，聽汝等立善根上受具。』佛",
    "T24n1463_001:0804c01": "告諸比丘：『過去諸佛、未來諸佛皆立善根上",
    "T24n1463_001:0804c02": "受具，我今亦復如是。』是名立善根上受具也。",
    "T24n1463_001:0804c03": "「爾時尊者迦葉即從座起，偏袒右肩右膝著",
    "T24n1463_001:0804c04": "地合掌禮佛，白佛言：『世尊！我等於如來法中，",
    "T24n1463_001:0804c05": "住何等法？修何等法？行法之人有何差別？』佛",
    "T24n1463_001:0804c06": "言：『善哉善哉！迦葉！汝之所問甚善，如泉涌",
    "T24n1463_001:0804c07": "出不可窮盡。所問住修乃至差別，言辭義理",
    "T24n1463_001:0804c08": "所問無滯。』佛告迦葉：『四聖種是住處，十二頭",
    "T24n1463_001:0804c09": "陀名為行處，盡諸有漏名為差別。』",
    "T24n1463_001:0804c10": "「迦葉白佛言：『四聖種、十二頭陀乃至漏盡解",
    "T24n1463_001:0804c11": "脫，當頂戴奉行。若長者若長者子，沐浴香湯",
    "T24n1463_001:0804c12": "以上衣服而自莊飾，更有人來以好花鬘繫",
    "T24n1463_001:0804c13": "其頂上。我等亦復如是，頂戴如來所告勅法。』",
    "T24n1463_001:0804c14": "佛告迦葉：『汝云何復住四聖種中？』迦葉白佛：",
    "T24n1463_001:0804c15": "『一者隨前所得糞掃衣以為足想；二者見前",
    "T24n1463_001:0804c16": "人所著糞掃衣亦讚歎之；三者自見所著糞",
    "T24n1463_001:0804c17": "掃衣，不自恃譏彼；四者得飲食乃至病瘦湯",
    "T24n1463_001:0804c18": "藥，隨所得以為足想，又復不自恃譏彼。又於",
    "T24n1463_001:0804c19": "他人不生此念：「彼人勝我、彼人不如我。」復不",
    "T24n1463_001:0804c20": "念言：「彼人似我、此人不似我。」復不生心：「此人",
    "T24n1463_001:0804c21": "卑我、彼人不卑我。」復不念言：「彼人妙我、彼人",
    "T24n1463_001:0804c22": "不妙我。」世人皆與上相違，而我如上也。』佛告",
    "T24n1463_001:0804c23": "迦葉：『四聖種住應如是學。迦葉！云何復欲行",
    "T24n1463_001:0804c24": "十二頭陀？』迦葉白佛言：『一者常自行空閑靜",
    "T24n1463_001:0804c25": "處，亦當讚彼閑靜之處；二者乞食；三者糞掃",
    "T24n1463_001:0804c26": "衣；四者若有瞋心止不食，滅已乃食；五者一",
    "T24n1463_001:0804c27": "坐食；六者一時受取；七者常塚間行；八者露",
    "T24n1463_001:0804c28": "地坐；九者樹下坐；十者常坐不臥；十一者隨",
    "T24n1463_001:0804c29": "得敷具；十二者齊三衣。如此等法皆應讚歎，",
    "T24n1463_001:0805a01": "亦不自恃譏彼，乃至少欲，眾具知足、眾具廣",
    "T24n1463_001:0805a02": "示於人。』佛告迦葉：『善哉善哉！如汝所言，行十",
    "T24n1463_001:0805a03": "二頭陀正應如是。』佛復告迦葉：『汝可隨吾按",
    "T24n1463_001:0805a04": "行林藪。』迦葉答言：『奉世尊告。』佛起而去，迦葉",
    "T24n1463_001:0805a05": "即捉坐具著肩頭隨世尊後。迦葉隨佛，如師",
    "T24n1463_001:0805a06": "子子隨大師子。爾時世尊隨道而行到一樹",
    "T24n1463_001:0805a07": "下，告迦葉言：『汝可為吾於此樹下敷座。』迦葉",
    "T24n1463_001:0805a08": "即奉告，揲僧伽梨四揲敷座。如來就坐，迦",
    "T24n1463_001:0805a09": "葉禮佛足。世尊以右手按坐，告迦葉言：『此坐",
    "T24n1463_001:0805a10": "甚柔軟。』迦葉言：『世尊！此坐實柔軟。此衣是弟",
    "T24n1463_001:0805a11": "子初出家時衣，此衣新時價直迦尸一國，今",
    "T24n1463_001:0805a12": "價已退可直半國，唯願如來納受此衣。』佛告",
    "T24n1463_001:0805a13": "迦葉：『吾憐愍汝故受此衣。汝受持何等？』即白",
    "T24n1463_001:0805a14": "佛言：『我當取迦尸迦草糞掃衣中最下者求",
    "T24n1463_001:0805a15": "覓受持。』佛告迦葉：『善哉善哉！汝受持迦尸迦",
    "T24n1463_001:0805a16": "草糞掃衣者，多所利益多所安隱。』「爾時世尊",
    "T24n1463_001:0805a17": "與大比丘僧千二百五十人俱，次復遊行摩",
    "T24n1463_001:0805a18": "竭提國，在林中善立摩拘陀樹王下坐。爾時",
    "T24n1463_001:0805a19": "六群比丘於靜房中共談：『迦葉不如阿若憍",
    "T24n1463_001:0805a20": "陳如等善來受具，亦不如毘舍離拔祇子比",
    "T24n1463_001:0805a21": "丘三語受具，亦不如婆盧波斯那比丘白四",
    "T24n1463_001:0805a22": "羯磨受具，此非受具者也。",
    "T24n1463_001:0805a23": "云何與諸比丘同共布薩羯磨？』世尊爾時在",
    "T24n1463_001:0805a24": "樹下，以天耳聞諸比丘在屏處論。佛告迦葉：",
    "T24n1463_001:0805a25": "『為吾取水。』迦葉即持鉢向池取水。六群比丘",
    "T24n1463_001:0805a26": "見迦葉來到，六群即逆語言：『汝非如五人憍",
    "T24n1463_001:0805a27": "陳如等善來受具，亦不如毘舍離子三語受具，",
    "T24n1463_001:0805a28": "亦不如婆盧波斯那白四羯磨受具。汝非受",
    "T24n1463_001:0805a29": "具，云何與諸比丘同共布薩羯磨？』迦葉即答",
    "T24n1463_001:0805b01": "諸比丘言：『世尊為我在多子塔建立善法上",
    "T24n1463_001:0805b02": "受具竟。』說此言已，即持水來到佛所奉佛鉢",
    "T24n1463_001:0805b03": "水。佛飲已，餘殘持與迦葉。迦葉取水已，整",
    "T24n1463_001:0805b04": "衣服偏袒右肩，頭面著地禮佛足，合掌白佛言：",
    "T24n1463_001:0805b05": "『六群比丘見向說言：「汝非善來受具，復非三",
    "T24n1463_001:0805b06": "語受具，亦非羯磨受具。云何同僧法事？」弟子",
    "T24n1463_001:0805b07": "答諸比丘：「世尊為我在多子塔建立善法上",
    "T24n1463_001:0805b08": "受具。汝等當詣佛諮啟取足得與不得？隨",
    "T24n1463_001:0805b09": "佛所說當受行之。」』爾時世尊為欲斷未來諸",
    "T24n1463_001:0805b10": "比丘謗毀心故，告阿難言：『汝往到王舍城，此",
    "T24n1463_001:0805b11": "城中若有諸比丘盡集在大僧坊中。』阿難即",
    "T24n1463_001:0805b12": "受教而去，至彼即集諸比丘在大僧坊。眾僧",
    "T24n1463_001:0805b13": "集已即來白佛：『僧已集竟。世尊自當知時。』爾",
    "T24n1463_001:0805b14": "時世尊即詣僧坊，安庠就座右脇而臥，如象",
    "T24n1463_001:0805b15": "王觀諦視迦葉。爾時迦葉從座而起，右膝著",
    "T24n1463_001:0805b16": "地頭面禮佛，胡跪合掌白世尊言：『本在家時",
    "T24n1463_001:0805b17": "父終亡後，粟金有九十六㪶，金錢有八十億",
    "T24n1463_001:0805b18": "勒沙，自妻顏容璝瑋世之無匹。內自思惟：「若",
    "T24n1463_001:0805b19": "有真阿羅漢者當受之出家。」思惟已，即捨愛",
    "T24n1463_001:0805b20": "斷貪出家求道。世間若有弟子師者，唯佛是也。",
    "T24n1463_001:0805b21": "云何六群謗言不受具也。』又復更言：『世間若",
    "T24n1463_001:0805b22": "有奇色妙寶，不出已有。非貪財視色，久已捨",
    "T24n1463_001:0805b23": "之，云何方被謗？從出家已來，在彼林中十二",
    "T24n1463_001:0805b24": "年，得四禪心乃至五通，未有一念亂心在前。",
    "T24n1463_001:0805b25": "何以故？見此生死諸行可怖畏故。』復次言：『家",
    "T24n1463_001:0805b26": "父在時，用二十億金錢娉妻。一日三時隨時",
    "T24n1463_001:0805b27": "易服，未曾有乏。乃至病瘦醫藥及離世八",
    "T24n1463_001:0805b28": "法，恃姓豪貴不曾經心。雖娉其妻，各修梵行",
    "T24n1463_001:0805b29": "未曾有毀。』迦葉白佛言：『世尊！我過去世緣以",
    "T24n1463_001:0805c01": "食施辟支佛故，從是以來常樂出家求涅槃",
    "T24n1463_001:0805c02": "解脫。佛自證知。何以故？心中常自怖畏流轉",
    "T24n1463_001:0805c03": "五道受於生死。世尊！我初至多子塔林中",
    "T24n1463_001:0805c04": "見如來，即生此念：「此即是本出家時所求師",
    "T24n1463_001:0805c05": "也。」何以故？我於過去諸佛生於信心，今見世",
    "T24n1463_001:0805c06": "尊生於信心，等無有異。』爾時世尊告諸比丘：",
    "T24n1463_001:0805c07": "『若有煩惱結漏未盡，非一切智、復非人師，受",
    "T24n1463_001:0805c08": "此成就大士禮者，頭破作七分。吾實是煩惱",
    "T24n1463_001:0805c09": "惑累無明闇障皆已永斷、知一切法、為人作",
    "T24n1463_001:0805c10": "師，是故受此人禮。』「爾時迦葉即白佛言：『諸比",
    "T24n1463_001:0805c11": "丘雖如此謗，亦無憂惱。世尊今時雖復種種",
    "T24n1463_001:0805c12": "讚歎之德，亦不欣悅。何以故？我觀能讚所讚",
    "T24n1463_001:0805c13": "是二皆空。所以者何？我得一切無我無人諸",
    "T24n1463_001:0805c14": "法空觀故。從爾時世尊在多子塔為我說月",
    "T24n1463_001:0805c15": "光喻、水渧喻已來，心心相續常念此法更無",
    "T24n1463_001:0805c16": "餘想。所以爾者，常繫心在於善法不隨餘念。",
    "T24n1463_001:0805c17": "世尊！我未見佛時，十二年中常觀地水火風",
    "T24n1463_001:0805c18": "及與三界皆作空想，況於今日遇世尊說法",
    "T24n1463_001:0805c19": "有餘心想？亦復無有三世見聞覺知，豈於六",
    "T24n1463_001:0805c20": "群生異念乎？世尊為我說四聖種已來，我亦",
    "T24n1463_001:0805c21": "不取味觸之想，見此陰身如四毒蛇，行四威",
    "T24n1463_001:0805c22": "儀心不與俱。何以故爾，久知此是過患之本。",
    "T24n1463_001:0805c23": "觀此五陰念念生滅，亦如五拔刀賊。觀色集",
    "T24n1463_001:0805c24": "色滅、受想行識識集識滅，觀六入空聚落中",
    "T24n1463_001:0805c25": "五拔刀賊，觀於無我。世尊！我觀此身，如器盛",
    "T24n1463_001:0805c26": "不淨流出於外，身隨身觀。世尊。我觀此心，無",
    "T24n1463_001:0805c27": "常迅速如野馬疾風，心隨心觀。我觀受苦，",
    "T24n1463_001:0805c28": "生滅代謝如水流燈焰，受隨受觀。我觀法無",
    "T24n1463_001:0805c29": "我，屬諸因緣，法隨法觀。世尊！我於如來所",
    "T24n1463_001:0806a01": "說法中，無有錯謬當頂戴奉行。世尊！我於爾",
    "T24n1463_001:0806a02": "時王舍城千二百五十僧中，眾僧行籌唱言：",
    "T24n1463_001:0806a03": "「誰是應真可捉此籌。」我於爾時即拔此籌。若",
    "T24n1463_001:0806a04": "不遇如來出世，應得辟支佛而入涅槃。所以",
    "T24n1463_001:0806a05": "爾者，曾於諸佛久種善根。我於爾時在畢波",
    "T24n1463_001:0806a06": "羅石窟中卒遇小患，世尊故來問疾。但窟小",
    "T24n1463_001:0806a07": "身大，我即以手舉此石窟令大。世尊即入為",
    "T24n1463_001:0806a08": "我說苦空法也。",
    "T24n1463_001:0806a09": "爾時我在畢波羅窟中入火光三昧，是時帝",
    "T24n1463_001:0806a10": "釋梵王來禮我足，復有一人捉刀欲害。我從",
    "T24n1463_001:0806a11": "定出，觀此二人平等無異。』復言：『我在大眾及",
    "T24n1463_001:0806a12": "與私房威儀無異。佛告諸比丘：「威儀進止當",
    "T24n1463_001:0806a13": "如迦葉。」我雖聞此言不以喜悅。』「迦葉復言：『我",
    "T24n1463_001:0806a14": "夜經行及中時乞食，意中生念：「夜短中逼。」舉",
    "T24n1463_001:0806a15": "目上看日月皆住不行，諸天變為人身，前後",
    "T24n1463_001:0806a16": "圍繞供養於我。我於爾時於此事中都無喜",
    "T24n1463_001:0806a17": "歡奇特之心。我於王舍城中，與千二百五十",
    "T24n1463_001:0806a18": "比丘俱集一處，行籌唱言：「如來滅後，誰能持",
    "T24n1463_001:0806a19": "佛法？」我於爾時即拔此籌。所以爾者，於論中",
    "T24n1463_001:0806a20": "辯才無制御者，是故拔籌。若有正問：「於五欲",
    "T24n1463_001:0806a21": "中誰不重染？」應說我是。何以故？於三有中善",
    "T24n1463_001:0806a22": "得解脫故。若有人問：「於根力覺道，誰能成就？」",
    "T24n1463_001:0806a23": "我於此中能師子吼。何以故？於一切苦集，滅、出",
    "T24n1463_001:0806a24": "離、知味知過，如實見之。欲如火坑乃至喻於",
    "T24n1463_001:0806a25": "牟戟，欲之過患亦復如是。我無愛貪永已絕",
    "T24n1463_001:0806a26": "矣。心緣解脫涅槃，速疾如山頂水，捨於有漏",
    "T24n1463_001:0806a27": "如棄涕唾。我以廣修四念處乃至八聖道，於",
    "T24n1463_001:0806a28": "八解脫定自在出入，我於神通自在無礙。世",
    "T24n1463_001:0806a29": "尊！我於眾生有漏無漏種種諸心皆能悉達，",
    "T24n1463_001:0806b01": "我知眾生過去無量宿命。世尊！我以天眼過",
    "T24n1463_001:0806b02": "於人眼，見眾生生彼死此皆悉見之。我盡諸",
    "T24n1463_001:0806b03": "有漏，心得解脫慧得解脫。』「迦葉言：『諸比丘及",
    "T24n1463_001:0806b04": "餘六群大德！莫謂我自歎其德。所有功德皆",
    "T24n1463_001:0806b05": "已捨之，況復其餘虛假之名。所以說者，為欲",
    "T24n1463_001:0806b06": "利益長夜諸眾生故。』「佛告迦葉：『善哉善哉！迦",
    "T24n1463_001:0806b07": "葉！汝所利益事，除吾一人，其餘聲聞無能及",
    "T24n1463_001:0806b08": "者。汝可為諸六群，愍其癡故，當與懺悔。』",
    "T24n1463_001:0806b09": "「爾時優波離即從座起，偏袒右肩右膝著地",
    "T24n1463_001:0806b10": "合掌禮佛，問世尊言：『一切諸佛皆建立善法",
    "T24n1463_001:0806b11": "上受具不？』佛告優波離：『非一切諸佛皆建立",
    "T24n1463_001:0806b12": "之。所以立者，為五濁眾生建立之耳。五濁者，",
    "T24n1463_001:0806b13": "所謂劫濁、命濁、眾生濁、業濁、煩惱濁。過去未",
    "T24n1463_001:0806b14": "來諸佛亦復如是。我今五濁惡世，是故制之。』",
    "T24n1463_001:0806b15": "優波離問佛：『幾處得建立善法上受具滿足？』",
    "T24n1463_001:0806b16": "佛告優波離：『五處滿足。何等為五？一者最後",
    "T24n1463_001:0806b17": "邊身；二者婆醯破羅伽至婆勒伽，先得須陀",
    "T24n1463_001:0806b18": "洹果者是；三者隨順蘇陀夷，諸漏已盡心得",
    "T24n1463_001:0806b19": "解脫；四者難陀放牛兒；五者今迦葉。如來受",
    "T24n1463_001:0806b20": "具戒，非餘聲聞。優波離！此五處建立善法上",
    "T24n1463_001:0806b21": "受具而得滿足。』『世尊！有幾處白四羯磨受具",
    "T24n1463_001:0806b22": "而得滿足？』佛言：『有五處而得滿足。一者和上",
    "T24n1463_001:0806b23": "如法；二者二阿闍梨如法；三者七僧清淨；四",
    "T24n1463_001:0806b24": "者羯磨成就；五者眾僧和合與欲。優波離！此",
    "T24n1463_001:0806b25": "五處不成就，不名滿足。此中有四種受具，從",
    "T24n1463_001:0806b26": "善來乃至白四是也。",
    "T24n1463_001:0806b27": "「『比丘尼亦有四種受具：一者如摩登祇女是；",
    "T24n1463_001:0806b28": "二者師法是；三者遣使現前是；四者白四羯",
    "T24n1463_001:0806b29": "磨是。勅聽受具、上受具，此二皆作建立善法",
    "T24n1463_001:0806c01": "上受具名說，比丘尼上受具亦建立善法上",
    "T24n1463_001:0806c02": "受具名說。是名受具。不受具者，異於上受具，",
    "T24n1463_001:0806c03": "名不受具。若聲聞用善來語授人戒者，不成",
    "T24n1463_001:0806c04": "受具。用三語授人戒，亦不得受具。白四羯磨",
    "T24n1463_001:0806c05": "唱不成就者，亦不得受具。非法僧，亦不得受",
    "T24n1463_001:0806c06": "具。何者名非法僧？不就戒場、先羯磨後白，又",
    "T24n1463_001:0806c07": "復更作餘羯磨，皆名非法僧。離佛離法離毘",
    "T24n1463_001:0806c08": "尼受具，亦不得具。年不滿二十，不得受具，若",
    "T24n1463_001:0806c09": "受亦不得具。若無和上、若二和上、若三乃至",
    "T24n1463_001:0806c10": "眾多作和上，亦不得受具。",
    "T24n1463_001:0806c11": "「『若受戒者、若和上隱身不現，亦不得受具。十",
    "T24n1463_001:0806c12": "數眾僧雖滿，若一隱不現、若受戒者不現，亦",
    "T24n1463_001:0806c13": "不得受具。外更不結大界，直結小界，亦不得",
    "T24n1463_001:0806c14": "受具。若和上、眾僧、受戒人互在界內外，亦不",
    "T24n1463_001:0806c15": "得受具。有十三種人，不得作和上、受具：若在",
    "T24n1463_001:0806c16": "家受優婆塞戒若毀破一，有受八齋毀一，若",
    "T24n1463_001:0806c17": "受沙彌十戒毀一，如此人者，後出家亦不得",
    "T24n1463_001:0806c18": "戒，亦不得作和上。二者若出家在家破比丘",
    "T24n1463_001:0806c19": "尼淨行，亦不得作和上。三者為衣食故，自剃",
    "T24n1463_001:0806c20": "頭著袈裟詐入僧中與僧同法事，此亦不得",
    "T24n1463_001:0806c21": "作和上。四者若有外道人於佛法中出家，後",
    "T24n1463_001:0806c22": "時厭道，不捨戒而去，從外道中還來欲在法",
    "T24n1463_001:0806c23": "中，佛不聽此人在於僧中，亦不得作和上。五",
    "T24n1463_001:0806c24": "者黃門不得作和上。六者殺父。七者殺母。八",
    "T24n1463_001:0806c25": "者出佛身血。九者殺真人羅漢。十者破和合",
    "T24n1463_001:0806c26": "僧。十一者若非人變形為人者名為非人。十",
    "T24n1463_001:0806c27": "二者若畜生道變形為人者。十三者二根人。",
    "T24n1463_001:0806c28": "如是十三種，不任作和上。何以故？是人無戒",
    "T24n1463_001:0806c29": "故。』」",
    "T24n1463_001:0807a01": "毘尼母經卷第一"
}