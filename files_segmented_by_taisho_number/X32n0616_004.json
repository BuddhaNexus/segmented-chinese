{
    "X32n0616_004:0117a22": "妙法蓮華經台宗會義卷四之一",
    "X32n0616_004:0117a24": "古吳後學蕅益　智旭　述",
    "X32n0616_004:0117b01": "△釋化城喻品竟次釋五百弟子受記品。",
    "X32n0616_004:0117b02": "五百弟子受記品第八",
    "X32n0616_004:0117b03": "此品具記千二百而但標五百者五百得記名同",
    "X32n0616_004:0117b04": "五百口陳領解故也。△因緣說周中二授下根記",
    "X32n0616_004:0117b05": "二初此品授千二百記二學無學品授二千人記",
    "X32n0616_004:0117b06": "初中二初授滿慈子二授千二百人初又二初序",
    "X32n0616_004:0117b07": "默領解二如來述記初又二初敘其得解歡喜二",
    "X32n0616_004:0117b08": "敘其默念領解。今初。",
    "X32n0616_004:0117b09": "爾時富樓那彌多羅尼子從佛聞是智慧方便隨宜",
    "X32n0616_004:0117b10": "說法又聞授諸大弟子阿耨多羅三藐三菩提記復",
    "X32n0616_004:0117b11": "聞宿世因緣之事復聞諸佛有大自在神通之力得",
    "X32n0616_004:0117b12": "未曾有心淨踊躍即從座起到於佛前頭面禮足却",
    "X32n0616_004:0117b13": "住一面瞻仰尊顏目不暫捨。",
    "X32n0616_004:0117b14": "先敘得解之由有四一者聞法譬二周開三顯一",
    "X32n0616_004:0117b15": "智慧是領二處顯實方便隨宜是領二處開權也",
    "X32n0616_004:0117b16": "二者聞授舍利弗等五人記諸大弟子即領開權",
    "X32n0616_004:0117b17": "授菩提記即領顯實也三者復聞宿世因緣先教",
    "X32n0616_004:0117b18": "無上道今還說法華是顯實常與師俱生漸教以",
    "X32n0616_004:0117b19": "佛道是開權也四者復聞大自在神通力觀彼久",
    "X32n0616_004:0117b20": "遠猶若今日權立化城如彼導師亦各具權實二",
    "X32n0616_004:0117b21": "義也次敘內解歡喜得未曾有者從昔未聞開顯",
    "X32n0616_004:0117b22": "而今始得聞也心淨者除涅槃愛破無明惑也踊",
    "X32n0616_004:0117b23": "躍者開佛知見大樂歡喜也後敘外形恭敬如文",
    "X32n0616_004:0117b24": "若約本迹則是慶諸實行耳觀心如前說。△二敘",
    "X32n0616_004:0117c01": "其默念領解。",
    "X32n0616_004:0117c02": "而作是念世尊甚奇特所為希有隨順世間若干種",
    "X32n0616_004:0117c03": "性以方便知見而為說法拔出眾生處處貪著我等",
    "X32n0616_004:0117c04": "於佛功德言不能宣唯佛世尊能知我等深心本願。",
    "X32n0616_004:0117c05": "文有二意初明默念領解次唯佛世尊下明默求",
    "X32n0616_004:0117c06": "發迹請記問前二周得悟皆發言領解此何默念",
    "X32n0616_004:0117c07": "答前為下根未悟事須彰言勸動今下根已悟無",
    "X32n0616_004:0117c08": "所勸動故默念也(世界)又上來但領解不求發迹言",
    "X32n0616_004:0117c09": "明不嫌今亦解亦發亦解故念避物譏嫌故默默",
    "X32n0616_004:0117c10": "念允宜也(對治)又默念領解是大領解如淨名默然",
    "X32n0616_004:0117c11": "是真入不二法門也(為人)又權實不可思議非言非",
    "X32n0616_004:0117c12": "念而言而念非言而言故前來口陳領解非念而",
    "X32n0616_004:0117c13": "念故今則默念領解也(第一義)問前來何意不求發",
    "X32n0616_004:0117c14": "迹答為下根未悟故今下根已解權化事足若下",
    "X32n0616_004:0117c15": "根發迹則知中上亦權若約上中先發則于下根",
    "X32n0616_004:0117c16": "不便也世尊甚奇特所為希有領實智也隨順世",
    "X32n0616_004:0117c17": "間若干種性而為說法領權智也此領方便中開",
    "X32n0616_004:0117c18": "顯意也拔出眾生處處貪著領火宅中開顯意也",
    "X32n0616_004:0117c19": "我等於佛功德言不能宣領藥草中如來復有無",
    "X32n0616_004:0117c20": "量功德等也求發迹中言我等者通念請發諸人",
    "X32n0616_004:0117c21": "迹也深心者三世助佛宣化之本懷也本願者本",
    "X32n0616_004:0117c22": "求無上大菩提也從深心故須發迹從本願故須",
    "X32n0616_004:0117c23": "授記初敘默領解竟。△二如來述記二初長文二",
    "X32n0616_004:0117c24": "偈頌初中二初述本迹二與授記初又三初就釋",
    "X32n0616_004:0118a01": "迦世行因發迹二約過去世顯其本行三約三世",
    "X32n0616_004:0118a02": "佛所修因。今初。",
    "X32n0616_004:0118a03": "爾時佛告諸比丘汝等見是富樓那彌多羅尼子不",
    "X32n0616_004:0118a04": "我常稱其於說法人中最為第一亦常歎其種種功",
    "X32n0616_004:0118a05": "德精勤護持助宣我法能於四眾示教利喜具足解",
    "X32n0616_004:0118a06": "釋佛之正法而大饒益同梵行者自捨如來無能盡",
    "X32n0616_004:0118a07": "其言論之辯。",
    "X32n0616_004:0118a08": "標言汝等見不者有二意一見其迹為小不二見",
    "X32n0616_004:0118a09": "其本功德不眾人但見迹為聲聞而不能知本是",
    "X32n0616_004:0118a10": "菩薩故云見不也我常稱其下是標其迹迹於說",
    "X32n0616_004:0118a11": "法人中最為第一若非法身妙本無以垂於第一",
    "X32n0616_004:0118a12": "勝迹此舉迹以顯本也亦常歎其下是標其本本",
    "X32n0616_004:0118a13": "地福慧萬行莊嚴故云種種本地既有種種功德",
    "X32n0616_004:0118a14": "何但迹為一乘此舉本以明迹也精勤護持下是",
    "X32n0616_004:0118a15": "釋本迹助宣我法即是迹中助宣半滿之法也迹",
    "X32n0616_004:0118a16": "在三藏悟四真諦是護持助宣酪法迹在方等示",
    "X32n0616_004:0118a17": "受彈訶是護持助宣生酥法迹領般若轉教菩薩",
    "X32n0616_004:0118a18": "是護持助宣熟酥法迹在法華三周得悟是護持",
    "X32n0616_004:0118a19": "助宣醍醐法具足權實功德而迹起五味助佛調",
    "X32n0616_004:0118a20": "熟實行眾生故云亦常歎其種種功德也能于四",
    "X32n0616_004:0118a21": "眾示教利喜是述其迹中助宣半字法門具足解",
    "X32n0616_004:0118a22": "釋佛之正法是述其迹中助宣滿字法門而大饒",
    "X32n0616_004:0118a23": "益同梵行者是助佛饒益半滿弟子自捨如來者",
    "X32n0616_004:0118a24": "謂降妙覺已下皆無能知此即述其本地功德也。",
    "X32n0616_004:0118b01": "△二約過去世顯其本行。",
    "X32n0616_004:0118b02": "汝等勿謂富樓那但能護持助宣我法亦於過去九",
    "X32n0616_004:0118b03": "十億諸佛所護持助宣佛之正法於彼說法人中亦",
    "X32n0616_004:0118b04": "最第一又於諸佛所說空法明了通達得四無礙智",
    "X32n0616_004:0118b05": "常能審諦清淨說法無有疑惑具足菩薩神通之力",
    "X32n0616_004:0118b06": "隨其壽命常修梵行彼佛世人咸皆謂之實是聲聞",
    "X32n0616_004:0118b07": "而富樓那以斯方便饒益無量百千眾生又化無量",
    "X32n0616_004:0118b08": "阿僧祇人令立阿耨多羅三藐三菩提為淨佛土故",
    "X32n0616_004:0118b09": "常作佛事教化眾生。",
    "X32n0616_004:0118b10": "顯本有二一遠本二近本遠本冥邈為信良難故",
    "X32n0616_004:0118b11": "略而不述但舉九十億近本有宿命智能知近本",
    "X32n0616_004:0118b12": "故舉近以證遠就九十億文具明助佛宣揚權實",
    "X32n0616_004:0118b13": "之教調伏眾生護持助宣佛之正法即總明權實",
    "X32n0616_004:0118b14": "皆正法也又於空法明了等即別明助宣為實施",
    "X32n0616_004:0118b15": "權了知析空即空第一義空建立差別用擬阿含",
    "X32n0616_004:0118b16": "方等般若三味也彼佛世人咸皆謂之實是聲聞",
    "X32n0616_004:0118b17": "者于時既未發迹但謂三藏實證方等被訶般若",
    "X32n0616_004:0118b18": "被加令說不知是大菩薩也又化無量令立菩提",
    "X32n0616_004:0118b19": "即別明助宣開權顯實同今法華醍醐味也然于",
    "X32n0616_004:0118b20": "過去佛所豈不亦助單半單滿等法但由今佛出",
    "X32n0616_004:0118b21": "五濁世宜引施開廢會等化是故皆從同類以說",
    "X32n0616_004:0118b22": "例如光照東方文殊敘古豈無餘途引同類耳又",
    "X32n0616_004:0118b23": "單半單滿為化不難施開廢會方盡如來應病與",
    "X32n0616_004:0118b24": "藥之妙。△三約三世佛所修因。",
    "X32n0616_004:0118c01": "諸比丘富樓那亦於七佛說法人中而得第一今於",
    "X32n0616_004:0118c02": "我所說法人中亦為第一於賢劫中當來諸佛說法",
    "X32n0616_004:0118c03": "人中亦復第一而皆護持助宣佛法亦於未來護持",
    "X32n0616_004:0118c04": "助宣無量無邊諸佛之法教化饒益無量眾生令立",
    "X32n0616_004:0118c05": "阿耨多羅三藐三菩提為淨佛土故常勤精進教化",
    "X32n0616_004:0118c06": "眾生。",
    "X32n0616_004:0118c07": "亦例前助宣半滿五味利益大小也初述本迹竟。",
    "X32n0616_004:0118c08": "△二與授記五初明因圓果滿二明國土廣淨三",
    "X32n0616_004:0118c09": "明劫國名字四明佛壽法住五明滅後供養舍利。",
    "X32n0616_004:0118c10": "今初。",
    "X32n0616_004:0118c11": "漸漸具足菩薩之道過無量阿僧祇劫當於此土得",
    "X32n0616_004:0118c12": "阿耨多羅三藐三菩提號曰法明如來應供正徧知",
    "X32n0616_004:0118c13": "明行足善逝世間解無上士調御丈夫天人師佛世",
    "X32n0616_004:0118c14": "尊。",
    "X32n0616_004:0118c15": "初一句牒前明因圓過無量下明果滿也。△二明",
    "X32n0616_004:0118c16": "國土廣淨又五初明國大嚴淨二明純是善道三",
    "X32n0616_004:0118c17": "明人天福慧具足四明菩薩聲聞眾數甚多五總",
    "X32n0616_004:0118c18": "結莊嚴。今初。",
    "X32n0616_004:0118c19": "其佛以恒河沙等三千大千世界為一佛土七寶為",
    "X32n0616_004:0118c20": "地地平如掌無有山陵谿澗溝壑七寶臺觀充滿其",
    "X32n0616_004:0118c21": "中諸天宮殿近處虗空人天交接兩得相見。",
    "X32n0616_004:0118c22": "地平如掌者或云海底有石名掌此石無有一微",
    "X32n0616_004:0118c23": "塵許不平或云賢劫經正明如佛手掌非引人掌",
    "X32n0616_004:0118c24": "也。△二明純是善道。",
    "X32n0616_004:0119a01": "無諸惡道亦無女人一切眾生皆以化生無有淫欲。",
    "X32n0616_004:0119a02": "有女人而無惡道如阿閦佛國雖有女人而無女",
    "X32n0616_004:0119a03": "事也今惡道女人俱無則如阿彌陀國清淨最為",
    "X32n0616_004:0119a04": "第一。△三明人天福慧具足。",
    "X32n0616_004:0119a05": "得大神通身出光明飛行自在志念堅固精進智慧",
    "X32n0616_004:0119a06": "普皆金色三十二相而自莊嚴其國眾生常以二食",
    "X32n0616_004:0119a07": "一者法喜食二者禪悅食。",
    "X32n0616_004:0119a08": "聞法歡喜以資慧命名法喜食入禪適悅以持法",
    "X32n0616_004:0119a09": "身名禪悅食不須分段飲食也。△四明菩薩聲聞",
    "X32n0616_004:0119a10": "眾數甚多。",
    "X32n0616_004:0119a11": "有無量阿僧祇千萬億那由他諸菩薩眾得大神通",
    "X32n0616_004:0119a12": "四無礙智善能教化眾生之類其聲聞眾算數校計",
    "X32n0616_004:0119a13": "所不能知皆得具足六通三明及八解脫。",
    "X32n0616_004:0119a14": "△五總結莊嚴。",
    "X32n0616_004:0119a15": "其佛國土有如是等無量功德莊嚴成就。",
    "X32n0616_004:0119a16": "二明國土廣淨竟。△三明劫國名字。",
    "X32n0616_004:0119a17": "劫名寶明國名善淨。",
    "X32n0616_004:0119a18": "△四明佛壽法住。",
    "X32n0616_004:0119a19": "其佛壽命無量阿僧祇劫法住甚久。",
    "X32n0616_004:0119a20": "△五明滅後供養舍利。",
    "X32n0616_004:0119a21": "佛滅度後起七寶塔徧滿其國。",
    "X32n0616_004:0119a22": "二如來述記中長文竟。△二偈頌二初頌發迹二",
    "X32n0616_004:0119a23": "頌授記初中二初總發諸聲聞迹二頌發富樓那",
    "X32n0616_004:0119a24": "迹。今初。",
    "X32n0616_004:0119b01": "爾時世尊欲重宣此義而說偈言。",
    "X32n0616_004:0119b02": "諸比丘諦聽佛子所行道善學方便故不可得思議",
    "X32n0616_004:0119b03": "知眾樂小法而畏於大智是故諸菩薩作聲聞緣覺",
    "X32n0616_004:0119b04": "以無數方便化諸眾生類自說是聲聞去佛道甚遠",
    "X32n0616_004:0119b05": "度脫無量眾皆悉得成就雖小欲懈怠漸當令作佛",
    "X32n0616_004:0119b06": "內秘菩薩行外現是聲聞少欲厭生死實自淨佛土",
    "X32n0616_004:0119b07": "示眾有三毒又現邪見相我弟子如是方便度眾生",
    "X32n0616_004:0119b08": "若我具足說種種化現事眾生聞是者心則懷疑惑。",
    "X32n0616_004:0119b09": "小欲謂志樂小乘懈怠謂不求大乘也示眾有三",
    "X32n0616_004:0119b10": "毒等者非但示為聲聞亦作三毒凡夫及邪見外",
    "X32n0616_004:0119b11": "道也又如身子示瞋難陀示貪調達示癡等。△二",
    "X32n0616_004:0119b12": "頌發富樓那迹。",
    "X32n0616_004:0119b13": "今此富樓那於昔千億佛勤修所行道宣護諸佛法",
    "X32n0616_004:0119b14": "為求無上慧而於諸佛所現居弟子上多聞有智慧",
    "X32n0616_004:0119b15": "所說無所畏能令眾歡喜未曾有疲倦而以助佛事",
    "X32n0616_004:0119b16": "已度大神通具四無礙智知諸根利鈍常說清淨法",
    "X32n0616_004:0119b17": "演暢如是義教諸千億眾令住大乘法而自淨佛土",
    "X32n0616_004:0119b18": "未來亦供養無量無數佛護助宣正法亦自淨佛土",
    "X32n0616_004:0119b19": "常以諸方便說法無所畏度不可計眾成就一切智。",
    "X32n0616_004:0119b20": "先五偈頌約過去顯本後二偈頌約未來佛所行",
    "X32n0616_004:0119b21": "因略不頌現佛及七佛也初頌發迹竟。△二頌授",
    "X32n0616_004:0119b22": "記三初頌因圓果滿二超頌國劫名字三頌國土",
    "X32n0616_004:0119b23": "廣淨略不頌佛壽法住及滅後起塔也。今初。",
    "X32n0616_004:0119b24": "供養諸如來護持法寶藏其後得成佛號名曰法明。",
    "X32n0616_004:0119c01": "△二超頌國劫名字。",
    "X32n0616_004:0119c02": "其國名善淨七寶所合成劫名為寶明。",
    "X32n0616_004:0119c03": "△三頌國土廣淨。",
    "X32n0616_004:0119c04": "菩薩眾甚多其數無量億皆度大神通威德力具足",
    "X32n0616_004:0119c05": "充滿其國土聲聞亦無數三明八解脫得四無礙智",
    "X32n0616_004:0119c06": "以是等為僧其國諸眾生淫欲皆已斷純一變化生",
    "X32n0616_004:0119c07": "具相莊嚴身法喜禪悅食更無餘食想無有諸女人",
    "X32n0616_004:0119c08": "亦無諸惡道富樓那比丘功德悉成滿當得斯淨土",
    "X32n0616_004:0119c09": "賢聖眾甚多如是無量事我今但略說。",
    "X32n0616_004:0119c10": "初授滿慈子記竟。△二授千二百人記三初念請",
    "X32n0616_004:0119c11": "二與記三領解。今初。",
    "X32n0616_004:0119c12": "爾時千二百阿羅漢心自在者作是念我等歡喜得",
    "X32n0616_004:0119c13": "未曾有若世尊各見授記如餘大弟子者不亦快乎。",
    "X32n0616_004:0119c14": "△二與記二初長文二偈頌初中三初總記千二",
    "X32n0616_004:0119c15": "百二別記憍陳如三別記五百。今初。",
    "X32n0616_004:0119c16": "佛知此等心之所念告摩訶迦葉是千二百阿羅漢",
    "X32n0616_004:0119c17": "我今當現前次第與授阿耨多羅三藐三菩提記。",
    "X32n0616_004:0119c18": "△二別記憍陳如。",
    "X32n0616_004:0119c19": "於此眾中我大弟子憍陳如比丘當供養六萬二千",
    "X32n0616_004:0119c20": "億佛然後得成為佛號曰普明如來應供正徧知明",
    "X32n0616_004:0119c21": "行足善逝世間解無上士調御丈夫天人師佛世尊。",
    "X32n0616_004:0119c22": "陳如最初得度為僧上座故別授記。△三別記五",
    "X32n0616_004:0119c23": "百。",
    "X32n0616_004:0119c24": "其五百阿羅漢優樓頻螺迦葉伽耶迦葉那提迦葉",
    "X32n0616_004:0120a01": "迦留陀夷優陀夷阿[少/兔]樓陀離婆多劫賓那薄拘羅",
    "X32n0616_004:0120a02": "周陀莎伽陀等皆當得阿耨多羅三藐三菩提盡同",
    "X32n0616_004:0120a03": "一號名曰普明。",
    "X32n0616_004:0120a04": "迦留陀夷此云黑光佛成道後父王遣令請佛佛",
    "X32n0616_004:0120a05": "命出家者也據寶積經則善來得道以神通力轉",
    "X32n0616_004:0120a06": "化父王據阿含毗尼則是六羣比丘之一雖出家",
    "X32n0616_004:0120a07": "後仍犯多過年七十餘方得調伏證阿羅漢勸化",
    "X32n0616_004:0120a08": "第一所化夫婦俱見諦者足一千家故知大小兩",
    "X32n0616_004:0120a09": "機所見各別如此何但佛之身密不可思議即諸",
    "X32n0616_004:0120a10": "大弟子身密亦皆不可思議也優陀夷亦云優波",
    "X32n0616_004:0120a11": "離亦云鄔波離梵音輕重耳持律第一周陀此云",
    "X32n0616_004:0120a12": "大路證阿羅漢能持三藏作大法師即是兄名莎",
    "X32n0616_004:0120a13": "伽陀此云小路亦云繼道即是弟名其兄授以一",
    "X32n0616_004:0120a14": "句伽陀一百日中不能成誦兄逐出房佛親授以",
    "X32n0616_004:0120a15": "我拂塵我除垢六字猶復得前遺後得後遺前教",
    "X32n0616_004:0120a16": "以調息方證聖果具大神力降毒火龍此四尊者",
    "X32n0616_004:0120a17": "前列眾中未有名字故今釋出又列眾中有憍梵",
    "X32n0616_004:0120a18": "波提畢陵伽婆蹉摩訶拘絺羅難陀孫陀羅難陀",
    "X32n0616_004:0120a19": "凡五人不見別授或是梵文未來或總攝在五百",
    "X32n0616_004:0120a20": "人及千二百人中長文竟。△二偈頌二初頌記陳",
    "X32n0616_004:0120a21": "如及五百二頌總授一切聲聞記。今初。",
    "X32n0616_004:0120a22": "爾時世尊欲重宣此義而說偈言。",
    "X32n0616_004:0120a23": "憍陳如比丘當見無量佛過阿僧祇劫乃成等正覺",
    "X32n0616_004:0120a24": "常放大光明具足諸神通名聞徧十方一切之所敬",
    "X32n0616_004:0120b01": "常說無上道故號為普明其國土清淨菩薩皆勇猛",
    "X32n0616_004:0120b02": "咸升妙樓閣遊諸十方國以無上供具奉獻於諸佛",
    "X32n0616_004:0120b03": "作是供養已心懷大歡喜須臾還本國有如是神力",
    "X32n0616_004:0120b04": "佛壽六萬劫正法住倍壽像法復倍是法滅天人憂",
    "X32n0616_004:0120b05": "其五百比丘次第當作佛同號曰普明轉次而授記",
    "X32n0616_004:0120b06": "我滅度之後某甲當作佛其所化世間亦如我今日",
    "X32n0616_004:0120b07": "國土之嚴淨及諸神通力菩薩聲聞眾正法及像法",
    "X32n0616_004:0120b08": "壽命劫多少皆如上所說。",
    "X32n0616_004:0120b09": "長文略偈頌廣先頌授陳如中初二句明行因次",
    "X32n0616_004:0120b10": "二偈明得果次二偈半明國淨次一句明佛壽次",
    "X32n0616_004:0120b11": "二句明正像次法滅天人憂句結上起下次三偈",
    "X32n0616_004:0120b12": "半頌授五百記也。△二頌總授一切聲聞記。",
    "X32n0616_004:0120b13": "迦葉汝已知五百自在者餘諸聲聞眾亦當復如是",
    "X32n0616_004:0120b14": "其不在此會汝當為宣說。",
    "X32n0616_004:0120b15": "餘諸聲聞指千二百人中已授五百餘七百人并",
    "X32n0616_004:0120b16": "總指一切聲聞也其不在此會者無論在與不在",
    "X32n0616_004:0120b17": "得記是同也授千二百記中二與記竟。△三領解",
    "X32n0616_004:0120b18": "二初長文二偈頌初中二初經家敘喜二自陳領",
    "X32n0616_004:0120b19": "解。今初。",
    "X32n0616_004:0120b20": "爾時五百阿羅漢於佛前得受記已歡喜踊躍即從",
    "X32n0616_004:0120b21": "座起到於佛前頭面禮足悔過自責。",
    "X32n0616_004:0120b22": "歡喜踊躍是慶今得解悔過自責是愧昔不解也。",
    "X32n0616_004:0120b23": "△二自陳領解二初法說二譬說。今初。",
    "X32n0616_004:0120b24": "世尊我等常作是念自謂已得究竟滅度今乃知之",
    "X32n0616_004:0120c01": "如無智者所以者何我等應得如來智慧而便自以",
    "X32n0616_004:0120c02": "小智為足。",
    "X32n0616_004:0120c03": "自謂已得究竟滅度是悔責昔迷今乃知之如無",
    "X32n0616_004:0120c04": "智者是慶今始悟方知從前小智竟同無智亦自",
    "X32n0616_004:0120c05": "責根鈍不能早悟也所以者何下釋成無智之意",
    "X32n0616_004:0120c06": "今日乃知應得如來大智而向日便以小智為足",
    "X32n0616_004:0120c07": "封小失大豈非竟同無智乎。△二譬說二初立譬",
    "X32n0616_004:0120c08": "二法合初中二初醉酒譬譬自謂滅度小智為足",
    "X32n0616_004:0120c09": "二親友覺悟譬譬今乃知之應得如來智慧初又",
    "X32n0616_004:0120c10": "二初繫珠譬領上王子結緣二醉臥不覺譬領上",
    "X32n0616_004:0120c11": "中間退大二起已遊行譬領上接之以小。今初。",
    "X32n0616_004:0120c12": "世尊譬如有人至親友家醉酒而臥是時親友官事",
    "X32n0616_004:0120c13": "當行以無價寶珠繫其衣裏與之而去。",
    "X32n0616_004:0120c14": "有人即五百自譬也親友譬昔日第十六王子也",
    "X32n0616_004:0120c15": "家譬大乘教為家也醉酒而臥譬無明從未醒也",
    "X32n0616_004:0120c16": "醉有二義一重醉都不覺知譬一句一偈結緣未",
    "X32n0616_004:0120c17": "曾登品二輕醉微覺尋忘亦名不覺譬薄有聞慧",
    "X32n0616_004:0120c18": "在五品初未入似位也官事當行譬王子餘處機",
    "X32n0616_004:0120c19": "興逗緣往應也弘法化他非是私務故云官事無",
    "X32n0616_004:0120c20": "價寶珠譬一乘實相真如智寶也繫其衣裏者衣",
    "X32n0616_004:0120c21": "譬彼時慚愧忍辱及信樂心由聞法時微生信樂",
    "X32n0616_004:0120c22": "得成了因智願種子也。△二醉臥不覺譬。",
    "X32n0616_004:0120c23": "其人醉臥都不覺知。",
    "X32n0616_004:0120c24": "此譬無明心重尋復不憶領中間懈退不受大法。",
    "X32n0616_004:0121a01": "△三起已遊行譬。",
    "X32n0616_004:0121a02": "起已遊行到於他國為衣食故勤力求索甚大艱難",
    "X32n0616_004:0121a03": "若少有所得便以為足。",
    "X32n0616_004:0121a04": "起已遊行譬善根欲發厭苦求樂也到於他國譬",
    "X32n0616_004:0121a05": "無明覆解不知還向大乘本國也衣食譬正助二",
    "X32n0616_004:0121a06": "道也求索艱難譬未入正法時空無證獲也得少",
    "X32n0616_004:0121a07": "為足譬秉權教修行得小乘果正領中間以小接",
    "X32n0616_004:0121a08": "也初醉酒譬竟。△二親友覺悟譬領上以是本因",
    "X32n0616_004:0121a09": "緣今說法華經等賜諸子白牛大車也文亦為三",
    "X32n0616_004:0121a10": "初訶責二示珠三勸貿。今初。",
    "X32n0616_004:0121a11": "於後親友會遇見之而作是言咄哉丈夫何為衣食",
    "X32n0616_004:0121a12": "乃至如是。",
    "X32n0616_004:0121a13": "會遇見之譬大乘機發也咄哉訶責譬動執生疑",
    "X32n0616_004:0121a14": "也三周中皆有此意法說中云我令脫苦縛等譬",
    "X32n0616_004:0121a15": "說中云我先不言皆為三菩提耶因緣中云宿世",
    "X32n0616_004:0121a16": "因緣我今當說皆訶責之辭也。△二示珠。",
    "X32n0616_004:0121a17": "我昔欲令汝得安樂五欲自恣於某年日月以無價",
    "X32n0616_004:0121a18": "寶珠繫汝衣裏今故現在而汝不知勤苦憂惱以求",
    "X32n0616_004:0121a19": "自活甚為癡也。",
    "X32n0616_004:0121a20": "安樂譬無上大涅槃也五欲自恣譬大乘稱性真",
    "X32n0616_004:0121a21": "實受用如所云實報勝妙五塵能令迦葉起舞者",
    "X32n0616_004:0121a22": "是也某年日月譬大通佛覆講法華時也今故現",
    "X32n0616_004:0121a23": "在譬正顯實法說中廣明五佛譬說中等賜大車",
    "X32n0616_004:0121a24": "因緣中還為說大皆示珠之義也。△三勸貿。",
    "X32n0616_004:0121b01": "汝今可以此寶貿易所須常可如意無所乏短。",
    "X32n0616_004:0121b02": "珠雖價直無量仍須貿易方有濟用譬了因內解",
    "X32n0616_004:0121b03": "雖復究竟必以種易現以昔一解一切解而貿一",
    "X32n0616_004:0121b04": "行一切行珠體不竭貿亦無窮故須更聽更修方",
    "X32n0616_004:0121b05": "顯寶之功用如華嚴中得摩尼珠十種瑩治方能",
    "X32n0616_004:0121b06": "雨寶解行相稱方堪佛記從是以後則具有寂滅",
    "X32n0616_004:0121b07": "忍衣首楞嚴食自行化他無量眾寶無功用位彼",
    "X32n0616_004:0121b08": "此不窮故云常可如意無所乏短也法說中身子",
    "X32n0616_004:0121b09": "得記譬說中四人得記因緣中千二二千得記皆",
    "X32n0616_004:0121b10": "即勸貿之義初立譬竟。△二法合二初合醉酒二",
    "X32n0616_004:0121b11": "合覺悟初中三初合繫珠二合醉臥不知三合起",
    "X32n0616_004:0121b12": "已遊行得少為足。今初。",
    "X32n0616_004:0121b13": "佛亦如是為菩薩時教化我等令發一切智心。",
    "X32n0616_004:0121b14": "△二合醉臥不知。",
    "X32n0616_004:0121b15": "而尋廢忘不知不覺。",
    "X32n0616_004:0121b16": "△三合起已遊行得少為足。",
    "X32n0616_004:0121b17": "既得阿羅漢道自謂滅度資生艱難得少為足。",
    "X32n0616_004:0121b18": "由三界內資生艱難故於小果自謂為足也然無",
    "X32n0616_004:0121b19": "大乘功德法財則亦仍是資生艱難初合醉酒譬",
    "X32n0616_004:0121b20": "竟。△二合親友覺悟譬三初合訶責二合示珠三",
    "X32n0616_004:0121b21": "合勸貿。今初。",
    "X32n0616_004:0121b22": "一切智願猶在不失今者世尊覺悟我等作如是言",
    "X32n0616_004:0121b23": "諸比丘汝等所得非究竟滅。",
    "X32n0616_004:0121b24": "△二合示珠。",
    "X32n0616_004:0121c01": "我久令汝等種佛善根以方便故示涅槃相而汝謂",
    "X32n0616_004:0121c02": "為實得滅度。",
    "X32n0616_004:0121c03": "△三合勸貿。",
    "X32n0616_004:0121c04": "世尊我今乃知實是菩薩得受阿耨多羅三藐三菩",
    "X32n0616_004:0121c05": "提記以是因緣甚大歡喜得未曾有。",
    "X32n0616_004:0121c06": "三領解中初長文竟。△二偈頌二初頌內心得解",
    "X32n0616_004:0121c07": "二頌自陳領解。今初。",
    "X32n0616_004:0121c08": "爾時阿若憍陳如等欲重宣此義而說偈言。",
    "X32n0616_004:0121c09": "我等聞無上安隱授記聲歡喜未曾有禮無量智佛",
    "X32n0616_004:0121c10": "今於世尊前自悔諸過咎。",
    "X32n0616_004:0121c11": "初一偈頌歡喜得解次半偈頌悔過自責也。△二",
    "X32n0616_004:0121c12": "頌自陳領解二初頌法說二頌譬說。今初。",
    "X32n0616_004:0121c13": "於無量佛寶得少涅槃分如無智愚人便自以為足。",
    "X32n0616_004:0121c14": "△二頌譬說二初頌立譬二頌法合初中二初頌",
    "X32n0616_004:0121c15": "醉酒譬二頌親友覺悟譬。今初。",
    "X32n0616_004:0121c16": "譬如貧窮人往至親友家其家甚大富具設諸肴膳",
    "X32n0616_004:0121c17": "以無價寶珠繫著內衣裏默與而捨去時臥不覺知",
    "X32n0616_004:0121c18": "是人既已起遊行詣他國求衣食自濟資生甚艱難",
    "X32n0616_004:0121c19": "得少便為足更不願好者不覺內衣裏有無價寶珠。",
    "X32n0616_004:0121c20": "初七句頌繫珠譬第八一句頌醉臥不覺譬後二",
    "X32n0616_004:0121c21": "偈頌起已遊行譬也凡夫未有修德名貧窮人諸",
    "X32n0616_004:0121c22": "佛菩薩與諸眾生同一心性名為親友具足權實",
    "X32n0616_004:0121c23": "種種功德名為大富諸方便教名為肴膳一乘圓",
    "X32n0616_004:0121c24": "頓教理名為寶珠慚愧忍辱名為外衣信樂之心",
    "X32n0616_004:0122a01": "名為內衣初結緣時具足二衣退大墮惡則無外",
    "X32n0616_004:0122a02": "衣若約現無信樂乃似內衣亦無而種子仍在但",
    "X32n0616_004:0122a03": "是衣弊非全無也餘如文。△二頌親友覺悟譬。",
    "X32n0616_004:0122a04": "與珠之親友後見此貧人苦切責之己示以所繫珠",
    "X32n0616_004:0122a05": "貧人見此珠其心大歡喜富有諸財物五欲而自恣。",
    "X32n0616_004:0122a06": "初頌立譬竟。△二頌法合二初頌合醉酒二頌合",
    "X32n0616_004:0122a07": "覺悟。今初。",
    "X32n0616_004:0122a08": "我等亦如是世尊於長夜常愍見教化令種無上願",
    "X32n0616_004:0122a09": "我等無智故不覺亦不知得少涅槃分自足不求餘。",
    "X32n0616_004:0122a10": "初一偈頌合繫珠次半偈頌合醉臥不知後半偈",
    "X32n0616_004:0122a11": "頌合起已遊行得少為足也。△二頌合覺悟。",
    "X32n0616_004:0122a12": "今佛覺悟我言非實滅度得佛無上慧爾乃為真滅",
    "X32n0616_004:0122a13": "我今從佛聞授記莊嚴事及轉次授決身心徧歡喜。",
    "X32n0616_004:0122a14": "初半偈頌合訶責次半偈頌合示珠後一偈頌合",
    "X32n0616_004:0122a15": "勸貿初授千二百記竟。",
    "X32n0616_004:0122a16": "△釋五百弟子受記品竟次釋授學無學人記品。",
    "X32n0616_004:0122a17": "授學無學人記品第九",
    "X32n0616_004:0122a18": "研真斷惑慕求勝見名之為學即三果四向真無",
    "X32n0616_004:0122a19": "漏慧也真窮惑盡勝見已極無所復學名為無學",
    "X32n0616_004:0122a20": "即阿羅漢果也(學無學別即世界研真即為人斷惑即對治真窮惑盡即第一義)",
    "X32n0616_004:0122a21": "約教者析法研真名學惑盡真窮名無學三藏意",
    "X32n0616_004:0122a22": "也體法研真名學無真無惑名無學通意也自淺",
    "X32n0616_004:0122a23": "之深名學通別惑盡權實理窮名無學別意也研",
    "X32n0616_004:0122a24": "如來藏有學無學法性實相非學非無學而學而",
    "X32n0616_004:0122b01": "無學圓意也是二千人或是學或是無學同是一",
    "X32n0616_004:0122b02": "流一時受記同一名號故別為一品也本迹者阿",
    "X32n0616_004:0122b03": "難迹為學人羅睺羅迹為無學而本地不可思議",
    "X32n0616_004:0122b04": "以例餘二千人亦應各有本迹觀心者名字乃至",
    "X32n0616_004:0122b05": "分證四位名為學究竟一位名無學理即一位非",
    "X32n0616_004:0122b06": "學非無學又六即通皆非學非無學分證已去而",
    "X32n0616_004:0122b07": "學而無學又可理即學無學乃至究竟學無學。△",
    "X32n0616_004:0122b08": "授下根記中二授二千人記二初請記二授記初",
    "X32n0616_004:0122b09": "中二初二人請次二千人請初又二初默念請二",
    "X32n0616_004:0122b10": "發言請。今初。",
    "X32n0616_004:0122b11": "爾時阿難羅睺羅而作是念我等每自思惟設得授",
    "X32n0616_004:0122b12": "記不亦快乎。",
    "X32n0616_004:0122b13": "△二發言請又二初引例二引望。今初。",
    "X32n0616_004:0122b14": "即從座起到於佛前頭面禮足俱白佛言世尊我等",
    "X32n0616_004:0122b15": "於此亦應有分唯有如來我等所歸。",
    "X32n0616_004:0122b16": "△二引望。",
    "X32n0616_004:0122b17": "又我等為一切世間天人阿修羅所見知識阿難常",
    "X32n0616_004:0122b18": "為侍者護持法藏羅睺羅是佛之子若佛見授阿耨",
    "X32n0616_004:0122b19": "多羅三藐三菩提記者我願既滿眾望亦足。",
    "X32n0616_004:0122b20": "准前列眾二人皆在多知識中今與學無學二千",
    "X32n0616_004:0122b21": "人同受記者為引實故四悉檀故初二人請竟。△",
    "X32n0616_004:0122b22": "次二千人請。",
    "X32n0616_004:0122b23": "爾時學無學聲聞弟子二千人皆從座起偏袒右肩",
    "X32n0616_004:0122b24": "到於佛前一心合掌瞻仰世尊如阿難羅睺羅所願",
    "X32n0616_004:0122c01": "住立一面。",
    "X32n0616_004:0122c02": "但有引例一意而無引望故但默念請不發言也",
    "X32n0616_004:0122c03": "初請記竟。△二授記二初記二人次記二千人初",
    "X32n0616_004:0122c04": "中二初記阿難二記羅睺羅初又五初長文二重",
    "X32n0616_004:0122c05": "頌三新發意者生疑四如來釋疑五阿難述歎。",
    "X32n0616_004:0122c06": "今初。",
    "X32n0616_004:0122c07": "爾時佛告阿難汝於來世當得作佛號山海慧自在",
    "X32n0616_004:0122c08": "通王如來應供正徧知明行足善逝世間解無上士",
    "X32n0616_004:0122c09": "調御丈夫天人師佛世尊(初明得果)當供養六十二億諸",
    "X32n0616_004:0122c10": "佛護持法藏然後得阿耨多羅三藐三菩提(二明行因)教",
    "X32n0616_004:0122c11": "化二十千萬億恒河沙諸菩薩等令成阿耨多羅三",
    "X32n0616_004:0122c12": "藐三菩提(三明說法度人)國名常立勝幡其土清淨瑠璃為",
    "X32n0616_004:0122c13": "地劫名妙音徧滿(四明國劫名字)其佛壽命無量千萬億阿",
    "X32n0616_004:0122c14": "僧祇劫若人於千萬億無量阿僧祇劫中算數校計",
    "X32n0616_004:0122c15": "不能得知(五明佛壽)正法住世倍於壽命像法住世復倍",
    "X32n0616_004:0122c16": "正法(六明法住)阿難是山海慧自在通王佛為十方無量",
    "X32n0616_004:0122c17": "千萬億恒河沙等諸佛如來所共讚歎稱其功德(七明",
    "X32n0616_004:0122c18": "諸佛稱讚)。△二重頌。",
    "X32n0616_004:0122c19": "爾時世尊欲重宣此義而說偈言。",
    "X32n0616_004:0122c20": "我今僧中說阿難持法者當供養諸佛然後成正覺",
    "X32n0616_004:0122c21": "號曰山海慧自在通王佛其國土清淨名常立勝幡",
    "X32n0616_004:0122c22": "教化諸菩薩其數如恒沙佛有大威德名聞滿十方",
    "X32n0616_004:0122c23": "壽命無有量以愍眾生故正法住倍壽像法復倍是",
    "X32n0616_004:0122c24": "如恒河沙等無數諸眾生於此佛法中種佛道因緣。",
    "X32n0616_004:0123a01": "△三新發意者生疑。",
    "X32n0616_004:0123a02": "爾時會中新發意菩薩八千人咸作是念我等尚不",
    "X32n0616_004:0123a03": "聞諸大菩薩得如是記有何因緣而諸聲聞得如是",
    "X32n0616_004:0123a04": "決。",
    "X32n0616_004:0123a05": "△四如來釋疑。",
    "X32n0616_004:0123a06": "爾時世尊知諸菩薩心之所念而告之曰諸善男子",
    "X32n0616_004:0123a07": "我與阿難等於空王佛所同時發阿耨多羅三藐三",
    "X32n0616_004:0123a08": "菩提心阿難常樂多聞我常勤精進是故我已得成",
    "X32n0616_004:0123a09": "阿耨多羅三藐三菩提而阿難護持我法亦護將來",
    "X32n0616_004:0123a10": "諸佛法藏教化成就諸菩薩眾其本願如是故護斯",
    "X32n0616_004:0123a11": "記。",
    "X32n0616_004:0123a12": "△五阿難述歎。",
    "X32n0616_004:0123a13": "阿難面於佛前自聞授記及國土莊嚴所願具足心",
    "X32n0616_004:0123a14": "大歡喜得未曾有即時憶念過去無量千萬億諸佛",
    "X32n0616_004:0123a15": "法藏通達無礙如今所聞亦識本願爾時阿難而說",
    "X32n0616_004:0123a16": "偈言。",
    "X32n0616_004:0123a17": "世尊甚希有令我念過去無量諸佛法如今日所聞",
    "X32n0616_004:0123a18": "我今無復疑安住於佛道方便為侍者護持諸佛法。",
    "X32n0616_004:0123a19": "初記阿難竟。△二記羅睺羅二初長文二重頌。",
    "X32n0616_004:0123a20": "今初。",
    "X32n0616_004:0123a21": "爾時佛告羅睺羅汝於來世當得作佛號蹈七寶華",
    "X32n0616_004:0123a22": "如來應供正徧知明行足善逝世間解無上士調御",
    "X32n0616_004:0123a23": "丈夫天人師佛世尊當供養十世界微塵等數諸佛",
    "X32n0616_004:0123a24": "如來常為諸佛而作長子猶如今也是蹈七寶華佛",
    "X32n0616_004:0123b01": "國土莊嚴壽命劫數所化弟子正法像法亦如山海",
    "X32n0616_004:0123b02": "慧自在通王如來無異亦為此佛而作長子過是已",
    "X32n0616_004:0123b03": "後當得阿耨多羅三藐三菩提。",
    "X32n0616_004:0123b04": "△二重頌。",
    "X32n0616_004:0123b05": "爾時世尊欲重宣此義而說偈言。",
    "X32n0616_004:0123b06": "我為太子時羅睺為長子我今成佛道受法為法子",
    "X32n0616_004:0123b07": "於未來世中見無量億佛皆為其長子一心求佛道",
    "X32n0616_004:0123b08": "羅睺羅密行唯我能知之現為我長子以示諸眾生",
    "X32n0616_004:0123b09": "無量億千萬功德不可數安住於佛法以求無上道。",
    "X32n0616_004:0123b10": "初記二人竟。△次記二千人三初長文二重頌三",
    "X32n0616_004:0123b11": "得記歡喜。今初。",
    "X32n0616_004:0123b12": "爾時世尊見學無學二千人其意柔軟寂然清淨一",
    "X32n0616_004:0123b13": "心觀佛佛告阿難汝見是學無學二千人不唯然已",
    "X32n0616_004:0123b14": "見阿難是諸人等當供養五十世界微塵數諸佛如",
    "X32n0616_004:0123b15": "來恭敬尊重護持法藏末後同時於十方國各得成",
    "X32n0616_004:0123b16": "佛皆同一號名曰寶相如來應供正徧知明行足善",
    "X32n0616_004:0123b17": "逝世間解無上士調御丈夫天人師佛世尊壽命一",
    "X32n0616_004:0123b18": "劫國土莊嚴聲聞菩薩正法像法皆悉同等。",
    "X32n0616_004:0123b19": "△二重頌。",
    "X32n0616_004:0123b20": "爾時世尊欲重宣此義而說偈言。",
    "X32n0616_004:0123b21": "是二千聲聞今於我前住悉皆與授記未來當成佛",
    "X32n0616_004:0123b22": "所供養諸佛如上說塵數護持其法藏後當成正覺",
    "X32n0616_004:0123b23": "各於十方國悉同一名號俱時坐道場以證無上慧",
    "X32n0616_004:0123b24": "皆名為寶相國土及弟子正法與像法悉等無有異",
    "X32n0616_004:0123c01": "咸以諸神通度十方眾生名聞普周徧漸入於涅槃。",
    "X32n0616_004:0123c02": "△三得記歡喜。",
    "X32n0616_004:0123c03": "爾時學無學二千人聞佛授記歡喜踊躍而說偈言",
    "X32n0616_004:0123c04": "世尊慧燈明我聞授記音心歡喜充滿如甘露見灌。",
    "X32n0616_004:0123c05": "二迹門正說竟。",
    "X32n0616_004:0123c06": "△釋授學無學人記品竟次釋法師品。",
    "X32n0616_004:0123c07": "法師品第十",
    "X32n0616_004:0123c08": "此品明五種法師一受持二讀三誦四解說五書",
    "X32n0616_004:0123c09": "寫大論明六種法師一信力故受二念力故持三",
    "X32n0616_004:0123c10": "看文為讀四不忘為誦五宣傳為說六聖人經書",
    "X32n0616_004:0123c11": "難解須解釋今經合受持為一合解說為一足書",
    "X32n0616_004:0123c12": "寫為五若別論則四是自行解說一種是化他若",
    "X32n0616_004:0123c13": "通論則自軌五法名自行法師教他五法名化他",
    "X32n0616_004:0123c14": "法師何以言之法者軌則也師者訓匠也法雖可",
    "X32n0616_004:0123c15": "軌體不自弘通之在人五種通經皆得稱師舉法",
    "X32n0616_004:0123c16": "成其自行皆以妙法為師師於妙法自行成就故",
    "X32n0616_004:0123c17": "名法師又五種人能以妙法訓匠於他故舉法目",
    "X32n0616_004:0123c18": "師名為法師若自軌法若法匠他俱得稱法師品",
    "X32n0616_004:0123c19": "此因緣釋也(自行化他不同即世界自行成就即生善化他除惡即對治自他俱得名",
    "X32n0616_004:0123c20": "法師即第一義)約教者四教各有能詮所詮俱名為法各",
    "X32n0616_004:0123c21": "論自行化他俱得稱師今唯在圓也就圓教五種",
    "X32n0616_004:0123c22": "若作減數說者束五為四即四安樂行如後說又",
    "X32n0616_004:0123c23": "束為三即是三業受持是意業讀誦說是口業書",
    "X32n0616_004:0123c24": "寫是身業別論則口業是化他身意是自行通論",
    "X32n0616_004:0124a01": "則三業自軌即自行法師三業教詔即化他法師",
    "X32n0616_004:0124a02": "故言法師品又是三門行此五法以自熏修即福",
    "X32n0616_004:0124a03": "德門弘宣五法廣利益他即化他門自修益彼皆",
    "X32n0616_004:0124a04": "順佛教即報恩門別論則自修報恩名自行益彼",
    "X32n0616_004:0124a05": "即是化他通論則自軌軌他皆稱法師故言法師",
    "X32n0616_004:0124a06": "品又是三軌讀誦書寫是外行即如來衣受持是",
    "X32n0616_004:0124a07": "內行即如來座解說益他即如來室別論則室是",
    "X32n0616_004:0124a08": "匠他衣座自匠通論則慈悲覆物惠利歸己名之",
    "X32n0616_004:0124a09": "如室遮彼惡障己醜名之為衣安心於空方能安",
    "X32n0616_004:0124a10": "他安他安已名之為座此則自軌三法亦名法師",
    "X32n0616_004:0124a11": "化他三法亦名法師利物必以慈悲入室為首涉",
    "X32n0616_004:0124a12": "有必以忍辱為基濟他必以亡我為本能行三法",
    "X32n0616_004:0124a13": "大教宣通堪為世間依止故名法師品又束為二",
    "X32n0616_004:0124a14": "謂自行化他此易可知又束為一謂如來行具一",
    "X32n0616_004:0124a15": "切行通論則悲拔一切苦謂四趣三界二乘菩薩",
    "X32n0616_004:0124a16": "等苦慈與一切樂謂人天涅槃常住等樂柔和衣",
    "X32n0616_004:0124a17": "障一切醜謂四住無知無明等醜空座亡一切相",
    "X32n0616_004:0124a18": "謂有相無相非有非無相別論則慈悲生一切善",
    "X32n0616_004:0124a19": "柔和遮一切惡空座蕩一切相又慈忍立一切福",
    "X32n0616_004:0124a20": "德空座成一切智慧智慧是目福德是足又慈悲",
    "X32n0616_004:0124a21": "勝一切聲聞緣覺柔和勝一切凡夫外道空座勝",
    "X32n0616_004:0124a22": "析體偏等菩薩又慈悲破天魔柔和破陰魔空破",
    "X32n0616_004:0124a23": "煩惱魔死魔又慈忍故能問空座故能答具二莊",
    "X32n0616_004:0124a24": "嚴又觀空故能問慈忍故能答又慈忍故能種能",
    "X32n0616_004:0124b01": "立能資空慧故能耘能破能導又慈悲故何所隔",
    "X32n0616_004:0124b02": "柔和故何所礙空座故何所諍故經言一切善法",
    "X32n0616_004:0124b03": "慈為根本忍辱第一道無相最上(無相即諸法空)若論圓",
    "X32n0616_004:0124b04": "行說不可盡具如玄義一心五行攝一切行也問",
    "X32n0616_004:0124b05": "何故約三法明法師答若一往事論者必須登堂",
    "X32n0616_004:0124b06": "整服坐座乃可敷弘故約三耳若事理合論者迷",
    "X32n0616_004:0124b07": "惑不出三種一約苦果起惑須用慈悲與拔二約",
    "X32n0616_004:0124b08": "結業起惑須用柔忍遠離三約諦理起惑須用法",
    "X32n0616_004:0124b09": "空了達也(初二屬事後一屬理事理並是所迷之境)若單約理者迷",
    "X32n0616_004:0124b10": "真故墮苦須用慈悲門迷俗故沉空受樂須用和",
    "X32n0616_004:0124b11": "忍門迷中故成智障須用法空門也本迹觀心可",
    "X32n0616_004:0124b12": "解。",
    "X32n0616_004:0124b13": "△迹門第三流通段凡五品經非止蔭益當時復",
    "X32n0616_004:0124b14": "欲津洽來世故也一法師品二寶塔品皆明弘經",
    "X32n0616_004:0124b15": "功深福重利益廣大三達多品引往古弘經彼我",
    "X32n0616_004:0124b16": "兼益以證功德深重四持品八萬大士忍力成者",
    "X32n0616_004:0124b17": "此土弘經新得記者他土弘經五安樂行品外凡",
    "X32n0616_004:0124b18": "初心欣斯勝福見聲聞畏憚聞菩薩擯辱顧己力",
    "X32n0616_004:0124b19": "弱無益自他便生退沒佛為此人說安樂行依之",
    "X32n0616_004:0124b20": "弘法不慮危苦又法師品釋尊自說弘經功福命",
    "X32n0616_004:0124b21": "覓流通寶塔品多寶分身且證且助勸覓流通(寶塔",
    "X32n0616_004:0124b22": "證法華經故來分身助開寶塔故集)初法師品二初歎美能持法人",
    "X32n0616_004:0124b23": "二歎美所持之法及示通經方軌初中二初明稟",
    "X32n0616_004:0124b24": "道弟子功深福重二明授道師功深福重初又二",
    "X32n0616_004:0124c01": "初佛世弟子二滅後弟子。今初。",
    "X32n0616_004:0124c02": "爾時世尊因藥王菩薩告八萬大士藥王汝見是大",
    "X32n0616_004:0124c03": "眾中無量諸天龍王夜叉乾闥婆阿修羅迦樓羅緊",
    "X32n0616_004:0124c04": "那羅摩睺羅伽人與非人及比丘比丘尼優婆塞優",
    "X32n0616_004:0124c05": "婆夷求聲聞者求辟支佛者求佛道者如是等類咸",
    "X32n0616_004:0124c06": "於佛前聞妙法華經一偈一句乃至一念隨喜者我",
    "X32n0616_004:0124c07": "皆與授記當得阿耨多羅三藐三菩提。",
    "X32n0616_004:0124c08": "因者憑寄也告者普語也藥王菩薩為法焚身八",
    "X32n0616_004:0124c09": "萬大士忍力深固故今流通妙法先因藥王普告",
    "X32n0616_004:0124c10": "八萬欲其精勤護持助宣故也汝見是大眾等者",
    "X32n0616_004:0124c11": "普授記也不惟身子四人滿慈五百及千二二千",
    "X32n0616_004:0124c12": "得記而已舉凡八部四眾求三乘人但聞一偈一",
    "X32n0616_004:0124c13": "句一念隨喜皆得成佛決定無疑故今普皆與授",
    "X32n0616_004:0124c14": "記也一偈一句者舉少以況多也一念隨喜者舉",
    "X32n0616_004:0124c15": "淺以況深也所聞不論何偈何句但令義合權實",
    "X32n0616_004:0124c16": "本迹十妙四一之流功福皆爾隨喜未論讀誦修",
    "X32n0616_004:0124c17": "行但令能于一念心中深解開權顯實即是理本",
    "X32n0616_004:0124c18": "非權非實所以能權能實權實不二事理圓融具",
    "X32n0616_004:0124c19": "煩惱性能知如來秘密之藏又復即于一念心中",
    "X32n0616_004:0124c20": "廣解一切心及一切法皆是佛法無有障礙若欲",
    "X32n0616_004:0124c21": "分別辯說無窮法既如此人亦如是下文常不輕",
    "X32n0616_004:0124c22": "授四眾記即是得此意也故大經云寧願少聞多",
    "X32n0616_004:0124c23": "解義味此義至後釋隨喜品當更說之。△二滅後",
    "X32n0616_004:0124c24": "弟子。",
    "X32n0616_004:0125a01": "佛告藥王又如來滅度之後若有人聞妙法華經乃",
    "X32n0616_004:0125a02": "至一偈一句一念隨喜者我亦與授阿耨多羅三藐",
    "X32n0616_004:0125a03": "三菩提記。",
    "X32n0616_004:0125a04": "滅後聞經隨喜其功福與佛現在是同故亦同授",
    "X32n0616_004:0125a05": "記也初明稟道弟子功深福重竟。△二明授道師",
    "X32n0616_004:0125a06": "功深福重二初長文二偈頌初中二初別明二總",
    "X32n0616_004:0125a07": "明別者人有下上時有現未總者不論下上及以",
    "X32n0616_004:0125a08": "現未通明逆之得罪順之得福也初別中二初明",
    "X32n0616_004:0125a09": "現世二明來世初又二初明下品師二明上品師",
    "X32n0616_004:0125a10": "皆約凡位判也。今初。",
    "X32n0616_004:0125a11": "若復有人受持讀誦解說書寫妙法華經乃至一偈",
    "X32n0616_004:0125a12": "於此經卷敬視如佛種種供養華香瓔珞末香塗香",
    "X32n0616_004:0125a13": "燒香繒蓋幢幡衣服技樂乃至合掌恭敬。",
    "X32n0616_004:0125a14": "此先明下品師相也一受持二讀三誦四解說五",
    "X32n0616_004:0125a15": "書寫即是五種法師一華二香三瓔珞四末香五",
    "X32n0616_004:0125a16": "塗香六燒香七繒蓋幢幡八衣服九技樂十合掌",
    "X32n0616_004:0125a17": "即是十種供養。",
    "X32n0616_004:0125a18": "藥王當知是諸人等已曾供養十萬億佛於諸佛所",
    "X32n0616_004:0125a19": "成就大願愍眾生故生此人間藥王若有人問何等",
    "X32n0616_004:0125a20": "眾生於未來世當得作佛應示是諸人等於未來世",
    "X32n0616_004:0125a21": "必得作佛何以故若善男子善女人於法華經乃至",
    "X32n0616_004:0125a22": "一句受持讀誦解說書寫種種供養經卷華香瓔珞",
    "X32n0616_004:0125a23": "末香塗香燒香繒蓋幢幡衣服技樂合掌恭敬是人",
    "X32n0616_004:0125a24": "一切世間所應瞻奉應以如來供養而供養之當知",
    "X32n0616_004:0125b01": "此人是大菩薩成就阿耨多羅三藐三菩提哀愍眾",
    "X32n0616_004:0125b02": "生願生此間廣演分別妙法華經。",
    "X32n0616_004:0125b03": "此廣明下品師功報也已曾供養等是先因深愍",
    "X32n0616_004:0125b04": "眾生故等明現功大若有人問等明未來報重。△",
    "X32n0616_004:0125b05": "二明上品師。",
    "X32n0616_004:0125b06": "何況盡能受持種種供養者藥王當知是人自捨清",
    "X32n0616_004:0125b07": "淨業報於我滅度後愍眾生故生於惡世廣演此經。",
    "X32n0616_004:0125b08": "先況出上品師相次藥王當知下略明上品師功",
    "X32n0616_004:0125b09": "報也悲願牽故仍是業生眷屬未是神通應生願",
    "X32n0616_004:0125b10": "兼於業具如玄義眷屬妙說初明經世竟。△二明",
    "X32n0616_004:0125b11": "來世亦二初明下品師二明上品師。今初。",
    "X32n0616_004:0125b12": "若是善男子善女人我滅度後能竊為一人說法華",
    "X32n0616_004:0125b13": "經乃至一句當知是人則如來使如來所遣行如來",
    "X32n0616_004:0125b14": "事。",
    "X32n0616_004:0125b15": "竊為一人極言所化之少乃至一句極言所說之",
    "X32n0616_004:0125b16": "少良以有慧無聞未堪處眾廣演此明下品師相",
    "X32n0616_004:0125b17": "也然此經是如智所說說於如理今行人秉此如",
    "X32n0616_004:0125b18": "教而宣如理故即是如來使如來之所遣也又如",
    "X32n0616_004:0125b19": "智照如理為事今行人依如教行如理故是行如",
    "X32n0616_004:0125b20": "來事也又以如智如理化眾生為事今行人能有",
    "X32n0616_004:0125b21": "大悲以此經中真如之理為餘人說令得利益故",
    "X32n0616_004:0125b22": "名行如來事此明下品師功報也觀心釋者智心",
    "X32n0616_004:0125b23": "觀境境即真如境來發智智為如所使也如來所",
    "X32n0616_004:0125b24": "遣者觀智從如中來也行如來事者歷一切法無",
    "X32n0616_004:0125c01": "不真如真如即佛事也。△二明上品師。",
    "X32n0616_004:0125c02": "何況於大眾中廣為人說。",
    "X32n0616_004:0125c03": "以竊為一人況出普為大眾以乃至一句況出廣",
    "X32n0616_004:0125c04": "說此是上品師相功報之大不言可知初別明竟。",
    "X32n0616_004:0125c05": "△二總明現未下上法師逆之得罪順之得福。",
    "X32n0616_004:0125c06": "藥王若有惡人以不善心於一劫中現於佛前常毀",
    "X32n0616_004:0125c07": "罵佛其罪尚輕若人以一惡言毀訾在家出家讀誦",
    "X32n0616_004:0125c08": "法華經者其罪甚重。",
    "X32n0616_004:0125c09": "此先明逆之得罪也夫罪福重輕或時論田或時",
    "X32n0616_004:0125c10": "論心或論損益有重有輕今正約損益重輕論也",
    "X32n0616_004:0125c11": "且如惡人以不善心心既重矣現前罵佛田又尊",
    "X32n0616_004:0125c12": "矣一劫常罵業又久矣而云尚輕者非謂罪報果",
    "X32n0616_004:0125c13": "輕但尤未若毀訾讀誦法華之罪為尤重耳何以",
    "X32n0616_004:0125c14": "故佛證平等大慈恒于惡人生悲愍心又非惡人",
    "X32n0616_004:0125c15": "所能逼惱故彼罵者始則譬如以禮送人而人不",
    "X32n0616_004:0125c16": "受持禍自歸墮落三塗百千億劫終則譬如打罵",
    "X32n0616_004:0125c17": "栴檀亦染香氣反受佛化畢竟得成出世因緣今",
    "X32n0616_004:0125c18": "初心行人讀誦法華忍力未成易于退沒倘一言",
    "X32n0616_004:0125c19": "毀訾阻礙勝事是斷佛種損害尤深故其罪甚重",
    "X32n0616_004:0125c20": "也。",
    "X32n0616_004:0125c21": "藥王其有讀誦法華經者當知是人以佛莊嚴而自",
    "X32n0616_004:0125c22": "莊嚴則為如來肩所荷擔其所至方應隨向禮一心",
    "X32n0616_004:0125c23": "合掌恭敬供養尊重讚歎華香瓔珞末香塗香燒香",
    "X32n0616_004:0125c24": "繒蓋幢幡衣服肴饌作諸技樂人中上供而供養之",
    "X32n0616_004:0126a01": "應持天寶而以散之天上寶聚應以奉獻所以者何",
    "X32n0616_004:0126a02": "是人歡喜說法須臾聞之即得究竟阿耨多羅三藐",
    "X32n0616_004:0126a03": "三菩提故。",
    "X32n0616_004:0126a04": "此次明順之得福也佛以定慧莊嚴此人能修定",
    "X32n0616_004:0126a05": "慧故言以佛莊嚴而自莊嚴也在背為荷在肩為",
    "X32n0616_004:0126a06": "擔修非權非實法身之體即是為如來荷具能權",
    "X32n0616_004:0126a07": "能實二智之用即是為如來擔其所至方應隨向",
    "X32n0616_004:0126a08": "禮者此人有所趣向悉與實相相應皆可敬順順",
    "X32n0616_004:0126a09": "即是向敬即是禮教而順之及興供養也應持天",
    "X32n0616_004:0126a10": "寶等舉重況輕天寶尚應奉供況僅人中上供耶",
    "X32n0616_004:0126a11": "所以者何下釋成應禮應供之意須臾即得究竟",
    "X32n0616_004:0126a12": "以能圓顯究竟妙理故也仍須分別始從名字究",
    "X32n0616_004:0126a13": "竟乃至究竟究竟二明授道師功深福重中初長",
    "X32n0616_004:0126a14": "文竟。△二偈頌三初獎勸自行利他二重頌別總",
    "X32n0616_004:0126a15": "兩義三結歎經最第一。今初。",
    "X32n0616_004:0126a16": "爾時世尊欲重宣此義而說偈言。",
    "X32n0616_004:0126a17": "若欲住佛道成就自然智常當勤供養受持法華者",
    "X32n0616_004:0126a18": "其有欲疾得一切種智慧當受持是經并供養持者。",
    "X32n0616_004:0126a19": "△二重頌別總兩義二初頌別明二頌總明初中",
    "X32n0616_004:0126a20": "二初頌現世二頌來世。今初。",
    "X32n0616_004:0126a21": "若有能受持妙法華經者當知佛所使愍念諸眾生",
    "X32n0616_004:0126a22": "諸有能受持妙法華經者捨於清淨土愍眾故生此",
    "X32n0616_004:0126a23": "當知如是人自在所欲生能於此惡世廣說無上法",
    "X32n0616_004:0126a24": "應以天華香及天寶衣服天上妙寶聚供養說法者。",
    "X32n0616_004:0126b01": "初二句頌下品師次二句頌下品功報次二句頌",
    "X32n0616_004:0126b02": "上品師後十句頌上品功報也。△二頌來世。",
    "X32n0616_004:0126b03": "吾滅後惡世能持是經者當合掌禮敬如供養世尊",
    "X32n0616_004:0126b04": "上饌眾甘美及種種衣服供養是佛子冀得須臾聞",
    "X32n0616_004:0126b05": "若能於後世受持是經者我遣在人中行於如來事。",
    "X32n0616_004:0126b06": "初二句超頌上品師次六句明上品功報(長文不言今偈",
    "X32n0616_004:0126b07": "則有)次二句追頌下品師後二句頌下品功報也初",
    "X32n0616_004:0126b08": "頌別明竟。△二頌總明。",
    "X32n0616_004:0126b09": "若於一劫中常懷不善心作色而罵佛獲無量重罪",
    "X32n0616_004:0126b10": "其有讀誦持是法華經者須臾加惡言其罪復過彼",
    "X32n0616_004:0126b11": "有人求佛道而於一劫中合掌在我前以無數偈讚",
    "X32n0616_004:0126b12": "由是讚佛故得無量功德歎美持經者其福復過彼",
    "X32n0616_004:0126b13": "於八十億劫以最妙色聲及與香味觸供養持經者",
    "X32n0616_004:0126b14": "如是供養已若得須臾聞則應自欣慶我今獲大利。",
    "X32n0616_004:0126b15": "初二偈頌逆之得罪後四偈頌順之得福也讚佛",
    "X32n0616_004:0126b16": "功德固為無量佛不因讚而有增進若讚持法華",
    "X32n0616_004:0126b17": "經經典所在即為有佛功德已同又使持經者從",
    "X32n0616_004:0126b18": "此增進所以福倍勝也二重頌別總兩義竟。△三",
    "X32n0616_004:0126b19": "結歎經最第一。",
    "X32n0616_004:0126b20": "藥王今告汝我所說諸經而於此經中法華最第一。",
    "X32n0616_004:0126b21": "此經中猶言此諸經中通即舉一代所說始自華",
    "X32n0616_004:0126b22": "嚴終至涅槃也諸大乘經各各稱為第一之說然",
    "X32n0616_004:0126b23": "是對待第一未若此經絕待第一故名最第一也",
    "X32n0616_004:0126b24": "初歎美能持法人竟。△二歎美所持之法及示通",
    "X32n0616_004:0126c01": "經方軌二初長文二偈頌初中二初歎經法二示",
    "X32n0616_004:0126c02": "方軌初又五初約法歎二約人歎三約處歎四約",
    "X32n0616_004:0126c03": "因歎五約果歎。今初。",
    "X32n0616_004:0126c04": "爾時佛復告藥王菩薩摩訶薩我所說經典無量千",
    "X32n0616_004:0126c05": "萬億已說今說當說而於其中此法華經最為難信",
    "X32n0616_004:0126c06": "難解藥王此經是諸佛秘要之藏不可分布妄授與",
    "X32n0616_004:0126c07": "人諸佛世尊之所守護從昔已來未曾顯說而此經",
    "X32n0616_004:0126c08": "者如來現在猶多怨嫉況滅度後。",
    "X32n0616_004:0126c09": "已說指般若已前漸頓諸說也今說指同一座席",
    "X32n0616_004:0126c10": "無量義經也當說指大涅槃經也般若等漸頓諸",
    "X32n0616_004:0126c11": "經皆帶方便取信為易無量義經明一生無量未",
    "X32n0616_004:0126c12": "明無量還一取信亦易今法華經論法則一切差",
    "X32n0616_004:0126c13": "別融通歸一論人則師弟本迹俱甚久遠二門悉",
    "X32n0616_004:0126c14": "與昔反難信難解當鋒難事法華已說涅槃在後",
    "X32n0616_004:0126c15": "則易可信也秘要之藏者隱而不說名之為秘總",
    "X32n0616_004:0126c16": "一切法名之為要真如實相包蘊無外名之為藏",
    "X32n0616_004:0126c17": "不可分布者法妙難信惟有深智乃可授與無智",
    "X32n0616_004:0126c18": "益罪故不可妄授也從昔已來未曾顯說者於三",
    "X32n0616_004:0126c19": "藏中不說二乘作佛亦不明師弟本迹方等般若",
    "X32n0616_004:0126c20": "雖說實相如來藏理亦未說五乘作佛亦未發迹",
    "X32n0616_004:0126c21": "顯本頓漸諸經皆未融會故名為秘此經具說昔",
    "X32n0616_004:0126c22": "所秘法即是開秘密藏亦即是秘密藏如此秘藏",
    "X32n0616_004:0126c23": "昔為一類根熟眾生雖有密說而四十餘年未曾",
    "X32n0616_004:0126c24": "彰灼顯說也猶多怨嫉者如五千退席佛世尚爾",
    "X32n0616_004:0127a01": "何況未來理在難化也。△二約人歎。",
    "X32n0616_004:0127a02": "藥王當知如來滅後其能書持讀誦供養為他人說",
    "X32n0616_004:0127a03": "者如來則為以衣覆之又為他方現在諸佛之所護",
    "X32n0616_004:0127a04": "念是人有大信力及志願力諸善根力當知是人與",
    "X32n0616_004:0127a05": "如來共宿則為如來手摩其頭。",
    "X32n0616_004:0127a06": "此法在人則人尊貴如來衣覆者即是修學大忍",
    "X32n0616_004:0127a07": "為衣也諸佛護念者實相為佛實智為子尊崇實",
    "X32n0616_004:0127a08": "相發生實智即為諸佛所護念也圓教四不壞信",
    "X32n0616_004:0127a09": "為大信力圓四弘誓為志願力圓妙大智為善根",
    "X32n0616_004:0127a10": "力信則信理理即法身志願是立行行即解脫善",
    "X32n0616_004:0127a11": "根根固難動即是般若當知三力即三德秘藏初",
    "X32n0616_004:0127a12": "心棲此與佛不殊故名與如來共宿又信力修畢",
    "X32n0616_004:0127a13": "竟空如來智如來棲畢竟空舍此人亦學畢竟空",
    "X32n0616_004:0127a14": "故與如來共宿以志願力善根力自行權實而為",
    "X32n0616_004:0127a15": "機感機感名頭如來以化他權實二智之手開發",
    "X32n0616_004:0127a16": "此人自行權實之頭感應道交故言摩頭摩頭即",
    "X32n0616_004:0127a17": "授記也。△三約處歎。",
    "X32n0616_004:0127a18": "藥王在在處處若說若讀若誦若書若經卷所住處",
    "X32n0616_004:0127a19": "皆應起七寶塔極令高廣嚴飾不須復安舍利所以",
    "X32n0616_004:0127a20": "者何此中已有如來全身此塔應以一切華香瓔珞",
    "X32n0616_004:0127a21": "繒蓋幢幡技樂歌頌供養恭敬尊重讚歎若有人得",
    "X32n0616_004:0127a22": "見此塔禮拜供養當知是等皆近阿耨多羅三藐三",
    "X32n0616_004:0127a23": "菩提。",
    "X32n0616_004:0127a24": "此法在處即處尊貴夫佛生處得道處轉法輪處",
    "X32n0616_004:0127b01": "入涅槃處皆應起塔此經是法身生處得道之場",
    "X32n0616_004:0127b02": "法輪正體大涅槃窟故應起塔供養也不須復安",
    "X32n0616_004:0127b03": "舍利者釋論云碎骨是生身舍利經卷是法身舍",
    "X32n0616_004:0127b04": "利也已有如來全身者生身舍利有碎有全碎如",
    "X32n0616_004:0127b05": "釋迦全如多寶法身舍利亦有碎全諸方便教為",
    "X32n0616_004:0127b06": "碎法華一實為全也(四教五時委簡或純碎無全或全碎相半唯法華為純全)。",
    "X32n0616_004:0127b07": "△四約因歎。",
    "X32n0616_004:0127b08": "藥王多有人在家出家行菩薩道若不能得見聞讀",
    "X32n0616_004:0127b09": "誦書持供養是法華經者當知是人未善行菩薩道",
    "X32n0616_004:0127b10": "若有得聞是經典者乃能善行菩薩之道。",
    "X32n0616_004:0127b11": "餘經帶方便因名為拙度此經正顯圓因聞解圓",
    "X32n0616_004:0127b12": "因方名巧度巧度為善行也(大論通以衍門為巧今經別以一實為巧)。",
    "X32n0616_004:0127b13": "△五約果歎又五初明近果二立譬三法合四釋",
    "X32n0616_004:0127b14": "近五揀非。今初。",
    "X32n0616_004:0127b15": "其有眾生求佛道者若見若聞是法華經聞已信解",
    "X32n0616_004:0127b16": "受持者當知是人得近阿耨多羅三藐三菩提。",
    "X32n0616_004:0127b17": "阿耨菩提有二義一者初心菩提即圓初住二者",
    "X32n0616_004:0127b18": "後心菩提即妙覺極果今言近者正近初住菩提",
    "X32n0616_004:0127b19": "也前約因歎修通別因即是未善去圓果遠若修",
    "X32n0616_004:0127b20": "圓因即是善行去圓果近今以圓如實智為因還",
    "X32n0616_004:0127b21": "以為果道前真如雖有三因同名正因(理即)道中真",
    "X32n0616_004:0127b22": "如亦有三因同名緣因(名字即觀行即相似即)亦名了因(分證",
    "X32n0616_004:0127b23": "即)道後真如亦只三法轉名圓果(究竟即)故普賢觀",
    "X32n0616_004:0127b24": "云大乘因者諸法實相是大乘果者亦諸法實相",
    "X32n0616_004:0127c01": "是釋論云初觀實相名因觀竟名果就理而論真",
    "X32n0616_004:0127c02": "如實相不當因果亦非前後今約修行則有前後",
    "X32n0616_004:0127c03": "及以因果也。△二立譬。",
    "X32n0616_004:0127c04": "藥王譬如有人渴乏須水於彼高原穿鑿求之猶見",
    "X32n0616_004:0127c05": "乾土知水尚遠施功不已轉見濕土遂漸至泥其心",
    "X32n0616_004:0127c06": "決定知水必近。",
    "X32n0616_004:0127c07": "釋此為二一約觀門二約教門觀門者眾生之心",
    "X32n0616_004:0127c08": "具諸煩惱名高原修習觀智名穿掘方證理味如",
    "X32n0616_004:0127c09": "得清水約通觀則乾慧地如乾土性地為濕土泥",
    "X32n0616_004:0127c10": "見諦為得清水約別觀則從假入空但見于空不",
    "X32n0616_004:0127c11": "見不空斷四住惑如掘乾土去水尚遠從空入假",
    "X32n0616_004:0127c12": "先知非假今知非空因是二觀得入中道能伏無",
    "X32n0616_004:0127c13": "明轉見濕土去水則近若圓觀中道非空非假而",
    "X32n0616_004:0127c14": "照空假四住已盡無明已伏已得中道相似圓解",
    "X32n0616_004:0127c15": "故云如漸至泥若入初住發真中解即破無明如",
    "X32n0616_004:0127c16": "泥澄清得見中道如得清水故法華論云佛性水",
    "X32n0616_004:0127c17": "當知次第也教門者土譬經教水譬中道教詮中",
    "X32n0616_004:0127c18": "道如土含水三藏未詮中道猶如乾土方等般若",
    "X32n0616_004:0127c19": "帶方便說中道猶如濕土法華正直顯露說中道",
    "X32n0616_004:0127c20": "猶如泥因法華教然聞思修即悟中道真見佛性",
    "X32n0616_004:0127c21": "所發真慧不復依文如獲清水無復土相故華嚴",
    "X32n0616_004:0127c22": "云初發心時便成正覺成就慧身不由他悟也。△",
    "X32n0616_004:0127c23": "三法合。",
    "X32n0616_004:0127c24": "菩薩亦復如是若未聞未解未能修習是法華經當",
    "X32n0616_004:0128a01": "知是人去阿耨多羅三藐三菩提尚遠若得聞解思",
    "X32n0616_004:0128a02": "惟修習必知得近阿耨多羅三藐三菩提。",
    "X32n0616_004:0128a03": "於法華中獲聞思惟即是圓家三慧方能近果非",
    "X32n0616_004:0128a04": "乾濕等教中三慧也。△四釋近。",
    "X32n0616_004:0128a05": "所以者何一切菩薩阿耨多羅三藐三菩提皆屬此",
    "X32n0616_004:0128a06": "經此經開方便門示真實相是法華經藏深固幽遠",
    "X32n0616_004:0128a07": "無人能到今佛教化成就菩薩而為開示。",
    "X32n0616_004:0128a08": "一切菩薩指諸權因阿耨菩提指諸權果權因權",
    "X32n0616_004:0128a09": "果皆攝屬于此經如乾濕等土悉依于水也開方",
    "X32n0616_004:0128a10": "便門示真實相者昔所不說今皆說之昔說二觀",
    "X32n0616_004:0128a11": "為方便門今皆開之即是真實寧復是門昔說小",
    "X32n0616_004:0128a12": "乘方便及小乘果小乘果尚非實相況小方便而",
    "X32n0616_004:0128a13": "常是門今皆開之即是實相汝等所行是菩薩道",
    "X32n0616_004:0128a14": "決了聲聞法是諸經之王乃至治世語言資生業",
    "X32n0616_004:0128a15": "等昔何甞說是方便今皆開之即是實相不相違",
    "X32n0616_004:0128a16": "背咸令眾生開示悟入佛之知見一色一香無非",
    "X32n0616_004:0128a17": "佛法若門若非門悉皆開之示真實相顯佛性水",
    "X32n0616_004:0128a18": "若不開者則深固幽遠無人能到而今開之即得",
    "X32n0616_004:0128a19": "見水無乾土也。△五揀非。",
    "X32n0616_004:0128a20": "藥王若有菩薩聞是法華經驚疑怖畏當知是為新",
    "X32n0616_004:0128a21": "發意菩薩若聲聞人聞是經驚疑怖畏當知是為增",
    "X32n0616_004:0128a22": "上慢者。",
    "X32n0616_004:0128a23": "新發意菩薩增上慢聲聞既于此經驚疑怖畏悉",
    "X32n0616_004:0128a24": "是乾土尚非濕土況能見水耶初歎經法竟。△二",
    "X32n0616_004:0128b01": "示方軌二初正明方法二明五利益初中三初標",
    "X32n0616_004:0128b02": "章二解釋三勸修。今初。",
    "X32n0616_004:0128b03": "藥王若有善男子善女人如來滅後欲為四眾說是",
    "X32n0616_004:0128b04": "法華經者云何應說是善男子善女人入如來室著",
    "X32n0616_004:0128b05": "如來衣坐如來座爾乃應為四眾廣說斯經。",
    "X32n0616_004:0128b06": "△二解釋。",
    "X32n0616_004:0128b07": "如來室者一切眾生中大慈悲心是如來衣者柔和",
    "X32n0616_004:0128b08": "忍辱心是如來座者一切法空是。",
    "X32n0616_004:0128b09": "大慈悲室者若就同體即法身也若被眾生即解",
    "X32n0616_004:0128b10": "脫也能令眾生會於同體即般若也柔忍衣者若",
    "X32n0616_004:0128b11": "就所覆即法身也若就能覆嚴身即般若也若就",
    "X32n0616_004:0128b12": "和光利物即解脫也法空座者若就能坐即般若",
    "X32n0616_004:0128b13": "也若就所坐即法身也身座冥稱即解脫也又大",
    "X32n0616_004:0128b14": "慈安樂即資成軌柔和伏瞋斷惑即觀照軌坐座",
    "X32n0616_004:0128b15": "即真性軌安樂行中還廣此三法也上云以佛莊",
    "X32n0616_004:0128b16": "嚴又云以衣覆之即此衣也上云如來肩所荷擔",
    "X32n0616_004:0128b17": "又云手摩其頭即此座也上云與如來共宿即此",
    "X32n0616_004:0128b18": "室也。△三勸修。",
    "X32n0616_004:0128b19": "安住是中然後以不懈怠心為諸菩薩及四眾廣說",
    "X32n0616_004:0128b20": "是法華經。",
    "X32n0616_004:0128b21": "既勸安住三法仍勸不懈怠心然後廣說故知此",
    "X32n0616_004:0128b22": "勗觀行初心人耳至相似位任運妙音徧滿三千",
    "X32n0616_004:0128b23": "不待勸也初正明方法竟。△二明五利益。",
    "X32n0616_004:0128b24": "藥王我於餘國遣化人為其集聽法眾(一遣化人)亦遣化",
    "X32n0616_004:0128c01": "比丘比丘尼優婆塞優婆夷聽其說法是諸化人聞",
    "X32n0616_004:0128c02": "法信受隨順不逆(二遣化四眾)若說法者在空閑處我時",
    "X32n0616_004:0128c03": "廣遣天龍鬼神乾闥婆阿修羅等聽其說法(三遣八部)我",
    "X32n0616_004:0128c04": "雖在異國時時令說法者得見我身(四見佛身)若於此經",
    "X32n0616_004:0128c05": "忘失句讀我還為說令得具足(五與總持)。",
    "X32n0616_004:0128c06": "若初心未淳止可遣化人未可遣化四眾八部若",
    "X32n0616_004:0128c07": "見天龍倚此自高妨損其道故不可令見也若心",
    "X32n0616_004:0128c08": "無倚著則堪見佛兼得總持證大利益況復天龍",
    "X32n0616_004:0128c09": "等耶二歎經法及示方軌中初長文竟。△二偈頌",
    "X32n0616_004:0128c10": "三初總勸二頌長文三結勸。今初。",
    "X32n0616_004:0128c11": "爾時世尊欲重宣此義而說偈言。",
    "X32n0616_004:0128c12": "欲捨諸懈怠應當聽此經此經難得聞信受者亦難。",
    "X32n0616_004:0128c13": "△二頌長文二初但頌約果歎二頌方軌初中二",
    "X32n0616_004:0128c14": "初頌立譬二頌法合略不頌近果釋近及揀非也。",
    "X32n0616_004:0128c15": "今初。",
    "X32n0616_004:0128c16": "如人渴須水穿鑿於高原猶見乾燥土知去水尚遠",
    "X32n0616_004:0128c17": "漸見濕土泥決定知近水。",
    "X32n0616_004:0128c18": "△二頌法合。",
    "X32n0616_004:0128c19": "藥王汝當知如是諸人等不聞法華經去佛智甚遠",
    "X32n0616_004:0128c20": "若聞是深經決了聲聞法是諸經之王聞已諦思惟",
    "X32n0616_004:0128c21": "當知此人等近於佛智慧。",
    "X32n0616_004:0128c22": "初但頌約果歎竟。△二頌方軌二初頌正明方法",
    "X32n0616_004:0128c23": "二頌明五利益。今初。",
    "X32n0616_004:0128c24": "若人說此經應入如來室著於如來衣而坐如來座",
    "X32n0616_004:0129a01": "處眾無所畏廣為分別說大慈悲為室柔和忍辱衣",
    "X32n0616_004:0129a02": "諸法空為座處此為說法若說此經時有人惡口罵",
    "X32n0616_004:0129a03": "加刀杖瓦石念佛故應忍。",
    "X32n0616_004:0129a04": "初偈半頌標章次一偈頌解釋後一偈頌勸修也。",
    "X32n0616_004:0129a05": "△二頌明五利益。",
    "X32n0616_004:0129a06": "我千萬億土現淨堅固身於無量億劫為眾生說法。",
    "X32n0616_004:0129a07": "此總明如來以五事利益之意正由應身徧滿十",
    "X32n0616_004:0129a08": "方能為五事守護行人也。",
    "X32n0616_004:0129a09": "若我滅度後能說此經者我遣化四眾比丘比丘尼",
    "X32n0616_004:0129a10": "及清淨士女供養於法師。",
    "X32n0616_004:0129a11": "此超頌第二遣四眾也。",
    "X32n0616_004:0129a12": "引導諸眾生集之令聽法若人欲加惡刀杖及瓦石",
    "X32n0616_004:0129a13": "則遣變化人為之作衛護。",
    "X32n0616_004:0129a14": "此追頌第一遣化人也。",
    "X32n0616_004:0129a15": "若說法之人獨在空閑處寂寞無人聲讀誦此經典",
    "X32n0616_004:0129a16": "我爾時為現清淨光明身若忘失章句為說令通利。",
    "X32n0616_004:0129a17": "此超頌第五與總持也。",
    "X32n0616_004:0129a18": "若人具是德或為四眾說空處讀誦經皆得見我身。",
    "X32n0616_004:0129a19": "此頌第四令見佛也具是德謂室衣座三德。",
    "X32n0616_004:0129a20": "若人在空閑我遣天龍王夜叉鬼神等為作聽法眾",
    "X32n0616_004:0129a21": "是人樂說法分別無罣礙諸佛護念故能令大眾喜。",
    "X32n0616_004:0129a22": "此追頌第三遣八部也二頌長文竟。△三結勸。",
    "X32n0616_004:0129a23": "若親近法師速得菩薩道隨順是師學得見恒沙佛。",
    "X32n0616_004:0129a24": "法師品竟。",
    "X32n0616_004:0129b02": "妙法蓮華經台宗會義卷四之一",
    "X32n0616_004:0129b04": "妙法蓮華經台宗會義卷四之二",
    "X32n0616_004:0129b06": "古吳後學蕅益　智旭　述",
    "X32n0616_004:0129b07": "見寶塔品第十一",
    "X32n0616_004:0129b08": "塔具云塔婆或云偷婆新云窣堵波此翻方墳亦",
    "X32n0616_004:0129b09": "翻靈廟亦翻高顯亦翻浮圖有舍利者名塔無舍",
    "X32n0616_004:0129b10": "利者名支提舍利復論全碎如釋迦碎身為八斛",
    "X32n0616_004:0129b11": "舍利阿育王後造八萬四千寶塔以供養之徧布",
    "X32n0616_004:0129b12": "天下名山今多寶佛全身舍利不散故唯一塔又",
    "X32n0616_004:0129b13": "按律中四處起塔謂佛生處得道處轉法輪處入",
    "X32n0616_004:0129b14": "涅槃處今法華實相諸佛三身皆從此生諸佛於",
    "X32n0616_004:0129b15": "此而坐道場諸佛於此而轉法輪諸佛於此而般",
    "X32n0616_004:0129b16": "涅槃秖此法華即是三世佛之四塔先佛已居今",
    "X32n0616_004:0129b17": "佛並坐當佛亦然此塔出來明顯此事四眾皆覩",
    "X32n0616_004:0129b18": "故言見寶塔品(世界)瓔珞經云供養一佛舍利起塔",
    "X32n0616_004:0129b19": "滿四天下不如供養如來生身由色身有舍利故",
    "X32n0616_004:0129b20": "又起塔滿大千供養色身不如供養法身由法身",
    "X32n0616_004:0129b21": "有色身故當知見色不及聞經以由聞經有法身",
    "X32n0616_004:0129b22": "故經有偏圓即法身全碎功德不等今經純詮圓",
    "X32n0616_004:0129b23": "理是全法身故持經功深弘宣力大多寶佛塔從",
    "X32n0616_004:0129b24": "地涌出證明此事四眾皆覩故言見寶塔品(為人)三",
    "X32n0616_004:0129c01": "周說法已竟從地涌出出大音聲再歎善哉印成",
    "X32n0616_004:0129c02": "實說即是證前為開塔故須集分身既開塔已入",
    "X32n0616_004:0129c03": "塔並坐大聲普告召本弟子由疑地涌方明壽量",
    "X32n0616_004:0129c04": "展轉為由即是請後正為證前請後從地涌出四",
    "X32n0616_004:0129c05": "眾皆覩故言見寶塔品(對治)多寶示滅全身舍利儼",
    "X32n0616_004:0129c06": "然不散又聞其言則是滅而不滅可表法身釋尊",
    "X32n0616_004:0129c07": "入塔二身相稱如智稱境可表報身分身雲集可",
    "X32n0616_004:0129c08": "表應身三佛三身而不一異令四眾覩故言見寶",
    "X32n0616_004:0129c09": "塔品(第一義)塔出有兩意一發音聲以證前三周說",
    "X32n0616_004:0129c10": "法流通功德皆是真實不同兼但對帶之談即約",
    "X32n0616_004:0129c11": "教義二因開塔以起後聲徹下方召本弟子乃明",
    "X32n0616_004:0129c12": "長壽頓破寂場近成之疑即本迹義又久遠之塔",
    "X32n0616_004:0129c13": "從地涌出開自在神通之力顯過去世益物也發",
    "X32n0616_004:0129c14": "大音聲開師子奮迅之力顯現在十方開權顯實",
    "X32n0616_004:0129c15": "也有大誓願未來諸佛若說此經我之寶塔皆到",
    "X32n0616_004:0129c16": "其所為作證明開大勢威猛之力顯未來常住不",
    "X32n0616_004:0129c17": "滅也觀心釋者依經修觀與法身相應境智必會",
    "X32n0616_004:0129c18": "如塔來證經境智既會則大報圓滿如釋迦與多",
    "X32n0616_004:0129c19": "寶同坐一座大報圓故則隨機出應如分身皆集",
    "X32n0616_004:0129c20": "由多寶出故三佛得顯由持經故即具三身普賢",
    "X32n0616_004:0129c21": "觀云佛三種身從方等生即此義也。△迹門流通",
    "X32n0616_004:0129c22": "中第二見寶塔品為二初長文二偈頌初中三初",
    "X32n0616_004:0129c23": "明多寶涌現二明分身遠集三明釋迦唱募初又",
    "X32n0616_004:0129c24": "六初現塔之相二諸天供養三多寶稱歎四時眾",
    "X32n0616_004:0130a01": "驚疑五大樂說問六如來答。今初。",
    "X32n0616_004:0130a02": "爾時佛前有七寶塔高五百由旬縱廣二百五十由",
    "X32n0616_004:0130a03": "旬從地涌出住在空中種種寶物而莊校之五千欄",
    "X32n0616_004:0130a04": "楯龕室千萬無數幢幡以為嚴飾垂寶瓔珞寶鈴萬",
    "X32n0616_004:0130a05": "億而懸其上四面皆出多摩羅跋栴檀之香充徧世",
    "X32n0616_004:0130a06": "界其諸幡蓋以金銀琉璃硨磲碼碯真珠玫瑰七寶",
    "X32n0616_004:0130a07": "合成高至四天王宮。",
    "X32n0616_004:0130a08": "七寶表性德七覺七聖法財也塔表實相之境法",
    "X32n0616_004:0130a09": "身所依處也(四教各論七覺七財今唯在圓因位亦有七覺七財今約極果七覺七財",
    "X32n0616_004:0130a10": "皆是修得今明全性起修全修顯性故是無作性德)高五百由旬者是二萬",
    "X32n0616_004:0130a11": "里豎表因中萬行果中萬德也縱廣二百五十由",
    "X32n0616_004:0130a12": "旬者是一萬里橫表萬善莊嚴也地表無明心地",
    "X32n0616_004:0130a13": "空表第一義空以無所破破無明地以無所住住",
    "X32n0616_004:0130a14": "第一義空故言從地涌出住在空中此亦證前起",
    "X32n0616_004:0130a15": "後七方便人藏理未開無明所隱如塔在地今聞",
    "X32n0616_004:0130a16": "三周開顯開佛知見顯出法身如塔涌空此即證",
    "X32n0616_004:0130a17": "前修得法身久已明著如塔在空無能開者表本",
    "X32n0616_004:0130a18": "地久成眾所不識若發迹顯本了達無疑此即起",
    "X32n0616_004:0130a19": "後也若塔從地出表法身顯與餘經亦同亦異菩",
    "X32n0616_004:0130a20": "薩顯法身則同二乘顯法身則異若塔在空開門",
    "X32n0616_004:0130a21": "見佛表發迹顯本與餘經永異若塔來證前事已",
    "X32n0616_004:0130a22": "彰灼蓋不須疑塔來起後則密有其意眾所未知",
    "X32n0616_004:0130a23": "也種種寶物者表眾多定慧而莊校也欄楯表總",
    "X32n0616_004:0130a24": "持龕室表無量慈悲室亦表無量空舍幢幡表神",
    "X32n0616_004:0130b01": "通勝相垂諸瓔珞表四十地戒定慧陀羅尼功德",
    "X32n0616_004:0130b02": "上嚴法身下被眾生也寶鈴表八音四辯四面出",
    "X32n0616_004:0130b03": "香表無作四諦道風吹四德香也七寶幡蓋高至",
    "X32n0616_004:0130b04": "四天王宮表神通慈力皆是性德七覺七財所成",
    "X32n0616_004:0130b05": "皆窮無作四諦之理也。△二諸天供養。",
    "X32n0616_004:0130b06": "三十三天雨天曼陀羅華供養寶塔餘諸天龍夜叉",
    "X32n0616_004:0130b07": "乾闥婆阿修羅迦樓羅緊那羅摩睺羅伽人非人等",
    "X32n0616_004:0130b08": "千萬億眾以一切華香瓔珞幡蓋技樂供養寶塔恭",
    "X32n0616_004:0130b09": "敬尊重讚歎。",
    "X32n0616_004:0130b10": "事解可知更約理者三十三天即表住行向為三",
    "X32n0616_004:0130b11": "十十地為一等覺為一妙覺為一合為三十三同",
    "X32n0616_004:0130b12": "依實相第一義境也雨天曼陀羅華者初心亦具",
    "X32n0616_004:0130b13": "四十二地功德後心亦爾皆以四十地所有因華",
    "X32n0616_004:0130b14": "歸向法身也餘諸天龍下即表內凡外凡等亦依",
    "X32n0616_004:0130b15": "寶相向果行因也。△三多寶稱歎。",
    "X32n0616_004:0130b16": "爾時寶塔中出大音聲歎言善哉善哉釋迦牟尼世",
    "X32n0616_004:0130b17": "尊能以平等大慧教菩薩法佛所護念妙法華經為",
    "X32n0616_004:0130b18": "大眾說如是如是釋迦牟尼世尊如所說者皆是真",
    "X32n0616_004:0130b19": "實。",
    "X32n0616_004:0130b20": "善哉善哉歎其契理契機也平等有二義一法平",
    "X32n0616_004:0130b21": "等即中道理二生平等一切眾生同得佛慧大者",
    "X32n0616_004:0130b22": "如前高廣義也如是如是者一如法性實理之是",
    "X32n0616_004:0130b23": "二如眾生根性之是故皆是真實也此正證前開",
    "X32n0616_004:0130b24": "權顯實不虗。△四時眾驚疑。",
    "X32n0616_004:0130c01": "爾時四眾見大寶塔住在空中又聞塔中所出音聲",
    "X32n0616_004:0130c02": "皆得法喜怪未曾有從座而起恭敬合掌却住一面。",
    "X32n0616_004:0130c03": "皆得法喜顯領證前怪未曾有起住一面密助起",
    "X32n0616_004:0130c04": "後也。△五大樂說問。",
    "X32n0616_004:0130c05": "爾時有菩薩摩訶薩名大樂說知一切世間天人阿",
    "X32n0616_004:0130c06": "修羅等心之所疑而白佛言世尊以何因緣有此寶",
    "X32n0616_004:0130c07": "塔從地涌出又於其中發是音聲。",
    "X32n0616_004:0130c08": "准下答意問亦有三一問何因有此塔二問何故",
    "X32n0616_004:0130c09": "塔從地出三問何故發是音聲也。△六如來答為",
    "X32n0616_004:0130c10": "三初超答何故涌出二追答何因有塔三答何故",
    "X32n0616_004:0130c11": "發是音聲。今初。",
    "X32n0616_004:0130c12": "爾時佛告大樂說菩薩此寶塔中有如來全身乃往",
    "X32n0616_004:0130c13": "過去東方無量千萬億阿僧祇世界國名寶淨彼中",
    "X32n0616_004:0130c14": "有佛號曰多寶其佛行菩薩道時作大誓願若我成",
    "X32n0616_004:0130c15": "佛滅度之後於十方國土有說法華經處我之塔廟",
    "X32n0616_004:0130c16": "為聽是經故涌現其前為作證明讚言善哉。",
    "X32n0616_004:0130c17": "此明寶塔為證法華所以從地涌出也問前云地",
    "X32n0616_004:0130c18": "涌今曰東方何耶答東是述其本緣涌乃申其昔",
    "X32n0616_004:0130c19": "願不相乖也若約表法則東方為羣方之首所以",
    "X32n0616_004:0130c20": "表開地涌所以表顯。△二追答何因有塔由彼佛",
    "X32n0616_004:0130c21": "命令造此塔也。",
    "X32n0616_004:0130c22": "彼佛成道已臨滅度時於天人大眾中告諸比丘我",
    "X32n0616_004:0130c23": "滅度後欲供養我全身者應起一大塔。",
    "X32n0616_004:0130c24": "△三答何故發是音聲由有神通本願故也。",
    "X32n0616_004:0131a01": "其佛以神通願力十方世界在在處處若有說法華",
    "X32n0616_004:0131a02": "經者彼之寶塔皆涌出其前全身在於塔中讚言善",
    "X32n0616_004:0131a03": "哉善哉大樂說今多寶如來塔聞說法華經故從地",
    "X32n0616_004:0131a04": "涌出讚言善哉善哉。",
    "X32n0616_004:0131a05": "釋論明多寶佛不得說法而取滅度南嶽師云彼",
    "X32n0616_004:0131a06": "佛告諸比丘比丘即受化之人何謂全不說法當",
    "X32n0616_004:0131a07": "是但得施三不得顯一故云不得說法耳以是義",
    "X32n0616_004:0131a08": "故雖復滅度在在處處有說法華便皆隨喜作證",
    "X32n0616_004:0131a09": "也問十方世界豈無他佛不得開顯若不開顯皆",
    "X32n0616_004:0131a10": "應發願何獨多寶若不發願佛道不同若發願者",
    "X32n0616_004:0131a11": "皆合聽經又諸佛化皆預照機豈待成佛不得開",
    "X32n0616_004:0131a12": "顯方始發願答同與不同開與不開有願無願皆",
    "X32n0616_004:0131a13": "是隨緣若宜有願皆悉盡來何慮不集後方發願",
    "X32n0616_004:0131a14": "亦是鑑機初明多寶涌現竟。△二明分身遠集七",
    "X32n0616_004:0131a15": "初大樂說請見多寶二明應集分身三大樂說請",
    "X32n0616_004:0131a16": "集四放光遠召五諸佛同來六嚴淨國界七與欲",
    "X32n0616_004:0131a17": "開塔。今初。",
    "X32n0616_004:0131a18": "是時大樂說菩薩以如來神力故白佛言世尊我等",
    "X32n0616_004:0131a19": "願欲見此佛身。",
    "X32n0616_004:0131a20": "欲開塔須集佛集佛即付囑付囑即召下方下方",
    "X32n0616_004:0131a21": "出即應開近顯遠此是大事之由故是如來神力",
    "X32n0616_004:0131a22": "令問也。△二明應集分身。",
    "X32n0616_004:0131a23": "佛告大樂說菩薩摩訶薩是多寶佛有深重願若我",
    "X32n0616_004:0131a24": "寶塔為聽法華經故出於諸佛前時其有欲以我身",
    "X32n0616_004:0131b01": "示四眾者彼佛分身諸佛在於十方世界說法盡還",
    "X32n0616_004:0131b02": "集一處然後我身乃出現耳大樂說我分身諸佛在",
    "X32n0616_004:0131b03": "於十方世界說法者今應當集。",
    "X32n0616_004:0131b04": "須集分身乃可開塔正密示本地功德也根深則",
    "X32n0616_004:0131b05": "枝茂源遠則流長分身既爾橫徧十方本地寧不",
    "X32n0616_004:0131b06": "豎超塵劫。△三大樂說請集。",
    "X32n0616_004:0131b07": "大樂說白佛言世尊我等亦願欲見世尊分身諸佛",
    "X32n0616_004:0131b08": "禮拜供養。",
    "X32n0616_004:0131b09": "△四放光遠召。",
    "X32n0616_004:0131b10": "爾時佛放白毫一光即見東方五百萬億那由他恒",
    "X32n0616_004:0131b11": "河沙等國土諸佛彼諸國土皆以玻瓈為地寶樹寶",
    "X32n0616_004:0131b12": "衣以為莊嚴無數千萬億菩薩充滿其中徧張寶幔",
    "X32n0616_004:0131b13": "寶網覆上彼國諸佛以大妙音而說諸法及見無量",
    "X32n0616_004:0131b14": "千萬億菩薩徧滿諸國為眾說法南西北方四維上",
    "X32n0616_004:0131b15": "下白毫相光所照之處亦復如是。",
    "X32n0616_004:0131b16": "分身諸佛多是淨土惟此娑婆乃是穢土佛能于",
    "X32n0616_004:0131b17": "此娑婆穢土說法華經蓋是難中之難然因茲穢",
    "X32n0616_004:0131b18": "土所以必須為實施權又因施權所以必須開權",
    "X32n0616_004:0131b19": "顯實因此顯實方得具明如來設化之妙原始要",
    "X32n0616_004:0131b20": "終罄無不盡可謂蓮出淤泥也又復應知此土釋",
    "X32n0616_004:0131b21": "迦則指諸佛為分身各土之佛又指餘佛及釋迦",
    "X32n0616_004:0131b22": "為分身此土說法華經諸佛既來與欲開塔各土",
    "X32n0616_004:0131b23": "有說法華經處諸佛及此土釋迦亦必同往與欲",
    "X32n0616_004:0131b24": "開塔是則淨穢交徹彼此互融賓主歷然能所不",
    "X32n0616_004:0131c01": "二一乘實相之旨法界無礙之宗昭昭在視聽間",
    "X32n0616_004:0131c02": "矣。△五諸佛同來。",
    "X32n0616_004:0131c03": "爾時十方諸佛各告眾菩薩言善男子我今應往娑",
    "X32n0616_004:0131c04": "婆世界釋迦牟尼佛所并供養多寶如來寶塔。",
    "X32n0616_004:0131c05": "△六嚴淨國界三初變娑婆二變八方各二百萬",
    "X32n0616_004:0131c06": "億那由他三更變八方各二百萬億那由他。今",
    "X32n0616_004:0131c07": "初。",
    "X32n0616_004:0131c08": "時娑婆世界即變清淨瑠瑙為地寶樹莊嚴黃金為",
    "X32n0616_004:0131c09": "繩以界八道無諸聚落村營城邑大海江河山川林",
    "X32n0616_004:0131c10": "藪燒大寶香曼陀羅華徧布其地以寶網幔羅覆其",
    "X32n0616_004:0131c11": "上懸諸寶鈴唯留此會眾移諸天人置於他土是時",
    "X32n0616_004:0131c12": "諸佛各將一大菩薩以為侍者至娑婆世界各到寶",
    "X32n0616_004:0131c13": "樹下一一寶樹高五百由旬枝葉華果次第莊嚴諸",
    "X32n0616_004:0131c14": "寶樹下皆有師子之座高五由旬亦以大寶而校飾",
    "X32n0616_004:0131c15": "之爾時諸佛各於其座結加趺坐如是展轉徧滿三",
    "X32n0616_004:0131c16": "千大千世界而於釋迦牟尼佛一方所分之身猶故",
    "X32n0616_004:0131c17": "未盡。",
    "X32n0616_004:0131c18": "△二變八方各二百萬億那由他。",
    "X32n0616_004:0131c19": "時釋迦牟尼佛欲容受所分身諸佛故八方各更變",
    "X32n0616_004:0131c20": "二百萬億那由他國皆令清淨無有地獄餓鬼畜生",
    "X32n0616_004:0131c21": "及阿修羅又移諸天人置於他土所化之國亦以瑠",
    "X32n0616_004:0131c22": "璃為地寶樹莊嚴樹高五百由旬枝葉華果次第嚴",
    "X32n0616_004:0131c23": "飾樹下皆有寶師子座高五由旬種種諸寶以為莊",
    "X32n0616_004:0131c24": "校亦無大海江河及目真隣陀山摩訶目真隣陀山",
    "X32n0616_004:0132a01": "鐵圍山大鐵圍山須彌山等諸山王通為一佛國土",
    "X32n0616_004:0132a02": "寶地平正寶交露幔徧覆其上懸諸幡蓋燒大寶香",
    "X32n0616_004:0132a03": "諸天寶華徧布其地。",
    "X32n0616_004:0132a04": "△三更變八方各二百萬億那由他。",
    "X32n0616_004:0132a05": "釋迦牟尼佛為諸佛當來坐故復於八方各更變二",
    "X32n0616_004:0132a06": "百萬億那由他國皆令清淨無有地獄餓鬼畜生及",
    "X32n0616_004:0132a07": "阿修羅又移諸天人置於他土所化之國亦以瑠璃",
    "X32n0616_004:0132a08": "為地寶樹莊嚴樹高五百由旬枝葉華果次第莊嚴",
    "X32n0616_004:0132a09": "樹下皆有寶師子座高五由旬亦以大寶而校飾之",
    "X32n0616_004:0132a10": "亦無大海江河及目真隣陀山摩訶目真隣陀山鐵",
    "X32n0616_004:0132a11": "圍山大鐵圍山須彌山等諸山王通為一佛國土寶",
    "X32n0616_004:0132a12": "地平正寶交露幔徧覆其上懸諸幡蓋燒大寶香諸",
    "X32n0616_004:0132a13": "天寶華徧布其地爾時東方釋迦牟尼佛所分之身",
    "X32n0616_004:0132a14": "百千萬億那由他恒河沙等國土中諸佛各各說法",
    "X32n0616_004:0132a15": "來集於此如是次第十方諸佛皆悉來集坐於八方",
    "X32n0616_004:0132a16": "爾時一一方四百萬億那由他國土諸佛如來徧滿",
    "X32n0616_004:0132a17": "其中。",
    "X32n0616_004:0132a18": "三變土淨正由三昧三昧有三初變娑婆是背捨",
    "X32n0616_004:0132a19": "力能變穢為淨次變八方各二百萬億那由他是",
    "X32n0616_004:0132a20": "勝處力轉變自在三變八方更各二百萬億那由",
    "X32n0616_004:0132a21": "他是十一切處力廣普無礙又初一變表淨除見",
    "X32n0616_004:0132a22": "思第二變表淨除塵沙第三變表淨除無明也問",
    "X32n0616_004:0132a23": "華嚴經中十方同名諸佛菩薩來證所說法門但",
    "X32n0616_004:0132a24": "云充滿十方不云變穢為淨正顯淨穢平等淨穢",
    "X32n0616_004:0132b01": "無性又顯自他不隔大小無礙也今變穢為淨則",
    "X32n0616_004:0132b02": "淨穢未忘移諸天人則自他相隔欲容分身而更",
    "X32n0616_004:0132b03": "變土則大小宛存得無不及華嚴耶答諸經所用",
    "X32n0616_004:0132b04": "神通不論多少廣狹貴在被機顯理華嚴獨被大",
    "X32n0616_004:0132b05": "機直顯圓理故神力境界雖多且廣未是難事今",
    "X32n0616_004:0132b06": "經開小成大即偏明圓如破勁敵故為希有況淨",
    "X32n0616_004:0132b07": "穢設實有性何能變穢為淨自他設果有隔何能",
    "X32n0616_004:0132b08": "安然被移大小設果有礙何能通為一土當知融",
    "X32n0616_004:0132b09": "絕淨穢彼此大小之事而顯理者猶是事理無礙",
    "X32n0616_004:0132b10": "門也不壞淨穢彼此大小之事而即顯無淨無穢",
    "X32n0616_004:0132b11": "無彼無此無大無小之理雖顯無淨無穢無彼無",
    "X32n0616_004:0132b12": "此無大無小之理而淨穢彼此大小之事仍歷然",
    "X32n0616_004:0132b13": "者正是事事無礙門也是故若約平等大慧則華",
    "X32n0616_004:0132b14": "嚴方等般若法華不應妄計優劣若約開權顯實",
    "X32n0616_004:0132b15": "開迹顯本則法華獨擅其功善讀經者貴達體宗",
    "X32n0616_004:0132b16": "用相不當徒以事迹而妄較評致于如來所說大",
    "X32n0616_004:0132b17": "法一讚一毀如讚帝釋而毀憍尸迦也問三變土",
    "X32n0616_004:0132b18": "淨應是首楞嚴三昧力何以仍用小乘事禪答小",
    "X32n0616_004:0132b19": "乘背捨僅變小千勝處僅變中千十一切處僅變",
    "X32n0616_004:0132b20": "大千今開權顯實即小事禪是首楞嚴故名雖附",
    "X32n0616_004:0132b21": "小力用則大也問若爾則隨一三昧便能三變何",
    "X32n0616_004:0132b22": "必定用三三昧耶答亦正不壞諸法假名故也問",
    "X32n0616_004:0132b23": "若小乘三種三昧不能徧破三惑若佛果三種三",
    "X32n0616_004:0132b24": "昧不應次第破惑答既首楞嚴即理之事自能一",
    "X32n0616_004:0132c01": "一圓破三惑今約三昧正論功用復約所表故云",
    "X32n0616_004:0132c02": "破惑功用在佛所表在機機雖三根已破三惑後",
    "X32n0616_004:0132c03": "來仍當更破故也六嚴淨國界竟。△七與欲開塔",
    "X32n0616_004:0132c04": "又五初諸佛問訊說欲二釋迦開塔三四眾皆同",
    "X32n0616_004:0132c05": "見聞四二佛分座而坐五四眾請加處空。今初。",
    "X32n0616_004:0132c06": "是時諸佛各在寶樹下坐師子座皆遣侍者問訊釋",
    "X32n0616_004:0132c07": "迦牟尼佛各齎寶華滿掬而告之言善男子汝往詣",
    "X32n0616_004:0132c08": "者闍崛山釋迦牟尼佛所如我辭曰少病少惱氣力",
    "X32n0616_004:0132c09": "安樂及菩薩聲聞眾悉安隱不以此寶華散佛供養",
    "X32n0616_004:0132c10": "而作是言彼某甲佛與欲開此寶塔諸佛遣使亦復",
    "X32n0616_004:0132c11": "如是。",
    "X32n0616_004:0132c12": "諸佛同與欲開塔如僧中作法與欲意也大集明",
    "X32n0616_004:0132c13": "若干佛與欲大品亦明千佛同說般若然皆不云",
    "X32n0616_004:0132c14": "即是釋迦分身準今經者應是分身彼帶方便故",
    "X32n0616_004:0132c15": "不顯說耳今經非但數多亦直說是分身咸來與",
    "X32n0616_004:0132c16": "欲也。△二釋迦開塔。",
    "X32n0616_004:0132c17": "爾時釋迦牟尼佛見所分身佛悉已來集各各坐於",
    "X32n0616_004:0132c18": "師子之座皆聞諸佛與欲同開寶塔即從座起住虗",
    "X32n0616_004:0132c19": "空中一切四眾起立合掌一心觀佛於是釋迦牟尼",
    "X32n0616_004:0132c20": "佛以右指開七寶塔戶出大音聲如却關鑰開大城",
    "X32n0616_004:0132c21": "門。",
    "X32n0616_004:0132c22": "以右指開表用權也開塔表開權見佛表顯實即",
    "X32n0616_004:0132c23": "是證前又將開後故以如却關鑰表却障開大城",
    "X32n0616_004:0132c24": "門密表開迹也。△三四眾同皆見聞。",
    "X32n0616_004:0133a01": "即時一切眾會皆見多寶如來於寶塔中坐師子座",
    "X32n0616_004:0133a02": "全身不散如入禪定又聞其言善哉善哉釋迦牟尼",
    "X32n0616_004:0133a03": "佛快說是法華經我為聽是經故而來至此爾時四",
    "X32n0616_004:0133a04": "眾等見過去無量千萬億劫滅度佛說如是言歎未",
    "X32n0616_004:0133a05": "曾有以天寶華聚散多寶佛及釋牟尼佛上。",
    "X32n0616_004:0133a06": "△四二佛分座而坐。",
    "X32n0616_004:0133a07": "爾時多寶佛於寶塔中分半座與釋迦牟尼佛而作",
    "X32n0616_004:0133a08": "是言釋迦牟尼佛可就此座即時釋迦牟尼佛入其",
    "X32n0616_004:0133a09": "塔中坐其半座結加趺坐。",
    "X32n0616_004:0133a10": "△五四眾請加處空。",
    "X32n0616_004:0133a11": "爾時大眾見二如來在七寶塔中師子座上結加趺",
    "X32n0616_004:0133a12": "坐各作是念佛坐高遠惟願如來以神通力令我等",
    "X32n0616_004:0133a13": "輩俱處虗空即時釋迦牟尼佛以神通力接諸大眾",
    "X32n0616_004:0133a14": "皆在虗空。",
    "X32n0616_004:0133a15": "問眾俱在空分身何故猶處於地答時眾已聞迹",
    "X32n0616_004:0133a16": "門開權初入常寂光土故以空居表之分身示迹",
    "X32n0616_004:0133a17": "各有所化之土故居地以表之又釋迦不久顯本",
    "X32n0616_004:0133a18": "亦先居空以表之各有其致不須疑也二明分身",
    "X32n0616_004:0133a19": "遠集竟。△三明釋迦唱募。",
    "X32n0616_004:0133a20": "以大音聲普告四眾誰能於此娑婆國土廣說妙法",
    "X32n0616_004:0133a21": "華經今正是時如來不久當入涅槃佛欲以此妙法",
    "X32n0616_004:0133a22": "華經付囑有在。",
    "X32n0616_004:0133a23": "一募誰能廣說謂於此娑婆二明付囑時至謂當",
    "X32n0616_004:0133a24": "入涅槃三明付囑有在此復二意一者近明有在",
    "X32n0616_004:0133b01": "意指法師品初八萬大士持品之初二萬菩薩及",
    "X32n0616_004:0133b02": "世尊所視八十萬億那由他諸菩薩眾二者遠明",
    "X32n0616_004:0133b03": "有在意指地涌本弟子眾令觸處流通又發起壽",
    "X32n0616_004:0133b04": "量也初長文竟。△二偈頌三初頌多寶二頌分身",
    "X32n0616_004:0133b05": "三頌付囑。今初。",
    "X32n0616_004:0133b06": "爾時世尊欲重宣此義而說偈言。",
    "X32n0616_004:0133b07": "聖主世尊雖久滅度在寶塔中尚為法來諸人云何",
    "X32n0616_004:0133b08": "不勤為法此佛滅度無央數劫處處聽法以難遇故",
    "X32n0616_004:0133b09": "彼佛本願我滅度後在在所往常為聽法。",
    "X32n0616_004:0133b10": "△二頌分身。",
    "X32n0616_004:0133b11": "又我分身無量諸佛如恒沙等來欲聽法及見滅度",
    "X32n0616_004:0133b12": "多寶如來各捨妙土及弟子眾天人龍神諸供養事",
    "X32n0616_004:0133b13": "令法久住故來至此為坐諸佛以神通力移無量眾",
    "X32n0616_004:0133b14": "令國清淨諸佛各各詣寶樹下如清淨池蓮華莊嚴",
    "X32n0616_004:0133b15": "其寶樹下諸師子座佛坐其上光明嚴飾如夜闇中",
    "X32n0616_004:0133b16": "然大炬火身出妙香徧十方國眾生蒙熏喜不自勝",
    "X32n0616_004:0133b17": "譬如大風吹小樹枝以是方便令法久住。",
    "X32n0616_004:0133b18": "上明分身遠集共有七文今頌甚略初三偈頌第",
    "X32n0616_004:0133b19": "二應集義兼初請見多寶及三請集次一偈頌淨",
    "X32n0616_004:0133b20": "國界後四偈半頌諸佛同來。△三頌付囑二初舉",
    "X32n0616_004:0133b21": "三佛以勸流通二舉難持之法以勸流通初中三",
    "X32n0616_004:0133b22": "初募覓其人二正舉三佛以勸持經三釋勸意。",
    "X32n0616_004:0133b23": "今初。",
    "X32n0616_004:0133b24": "告諸大眾我滅度後誰能護持讀說斯經今於佛前",
    "X32n0616_004:0133c01": "自說誓言。",
    "X32n0616_004:0133c02": "△二正舉三佛以勸持經。",
    "X32n0616_004:0133c03": "其多寶佛雖久滅度以大誓願而師子吼多寶如來",
    "X32n0616_004:0133c04": "及與我身所集化佛當知此意諸佛子等誰能護法",
    "X32n0616_004:0133c05": "當發大願令得久住。",
    "X32n0616_004:0133c06": "△三釋勸意。",
    "X32n0616_004:0133c07": "其有能護此經法者則為供養我及多寶此多寶佛",
    "X32n0616_004:0133c08": "處於寶塔當遊十方為是經故亦復供養諸來化佛",
    "X32n0616_004:0133c09": "莊嚴光飾諸世界者若說此經則為見我多寶如來",
    "X32n0616_004:0133c10": "及諸化佛。",
    "X32n0616_004:0133c11": "能護持經即為供養三佛若說此經即為具見三",
    "X32n0616_004:0133c12": "佛所以釋勸意也初舉三佛以勸流通竟。△二舉",
    "X32n0616_004:0133c13": "難持之法以勸流通二初正舉勸二釋勸意初中",
    "X32n0616_004:0133c14": "三初誠勸二正舉難持以勸三釋難持意。今初。",
    "X32n0616_004:0133c15": "諸善男子各諦思惟此為難事宜發大願。",
    "X32n0616_004:0133c16": "△二正舉難持以勸。",
    "X32n0616_004:0133c17": "諸餘經典數如恒沙雖說此等未足為難若接須彌",
    "X32n0616_004:0133c18": "擲置他方無數佛土亦未為難若以足指動大千界",
    "X32n0616_004:0133c19": "遠擲他國亦未為難若立有頂為眾演說無量餘經",
    "X32n0616_004:0133c20": "亦未為難若佛滅後於惡世中能說此經是則為難",
    "X32n0616_004:0133c21": "假使有人手把虗空而以遊行亦未為難於我滅後",
    "X32n0616_004:0133c22": "若自書持若使人書是則為難若以大地置足甲上",
    "X32n0616_004:0133c23": "升於梵天亦未為難佛滅度滅於惡世中暫讀此經",
    "X32n0616_004:0133c24": "是則為難假使劫燒擔負乾草入中不燒亦未為難",
    "X32n0616_004:0134a01": "我滅度後若持此經為一人說是則為難若持八萬",
    "X32n0616_004:0134a02": "四千法藏十二部經為人演說令諸聽者得六神通",
    "X32n0616_004:0134a03": "雖能如是亦未為難於我後後聽受此經問其義趣",
    "X32n0616_004:0134a04": "是則為難若人說法令千萬億無量無數恒沙眾生",
    "X32n0616_004:0134a05": "得阿羅漢具六神通雖有是益亦未為難於我滅後",
    "X32n0616_004:0134a06": "若能奉持如斯經典是則為難。",
    "X32n0616_004:0134a07": "八萬四千法藏十二部經俱通大小弘通前四味",
    "X32n0616_004:0134a08": "教皆帶方便故猶易持說此經純明一實故倍難",
    "X32n0616_004:0134a09": "也。△三釋難持意。",
    "X32n0616_004:0134a10": "我為佛道於無量土從始至今廣說諸經而於其中",
    "X32n0616_004:0134a11": "此經第一若有能持則持佛身。",
    "X32n0616_004:0134a12": "不但此土四十餘年未曾顯說即無量土中從始",
    "X32n0616_004:0134a13": "至今所說雖多亦未有如此經之深談佛意者此",
    "X32n0616_004:0134a14": "經體宗用三衣座室三即是佛之三身能持即持",
    "X32n0616_004:0134a15": "佛身此意豈易初正舉勸竟。△二釋勸意三初重",
    "X32n0616_004:0134a16": "募持經之人二明能持難持則諸佛喜歎三明即",
    "X32n0616_004:0134a17": "成自行化他勝行。今初。",
    "X32n0616_004:0134a18": "諸善男子於我滅後誰能受持讀誦此經今於佛前",
    "X32n0616_004:0134a19": "自說誓言。",
    "X32n0616_004:0134a20": "△二明能持難持則諸佛喜歎。",
    "X32n0616_004:0134a21": "此經難持若暫持者我則歡喜諸佛亦然如是之人",
    "X32n0616_004:0134a22": "諸佛所歎。",
    "X32n0616_004:0134a23": "△三明即成自行化他勝行。",
    "X32n0616_004:0134a24": "是則勇猛是則精進是名持戒行頭陀者則為疾得",
    "X32n0616_004:0134b01": "無上佛道能於來世讀持此經是真佛子住淳善地。",
    "X32n0616_004:0134b02": "此自行勝行也。",
    "X32n0616_004:0134b03": "佛滅度後能解其義是諸天人世間之眼於恐畏世",
    "X32n0616_004:0134b04": "能須臾說一切天人皆應供養。",
    "X32n0616_004:0134b05": "此化他勝行也見寶塔品竟。",
    "X32n0616_004:0134b06": "提婆達多品第十二",
    "X32n0616_004:0134b07": "提婆達多亦言達兜亦云調達此翻天熱以其應",
    "X32n0616_004:0134b08": "行三逆所以生時人天心熱因此立名即因緣釋",
    "X32n0616_004:0134b09": "也(問惡人出世何名感應答令無量人不敢造惡亦具四悉見者喜己身不作即世界不作生善",
    "X32n0616_004:0134b10": "即為人不作惡即對治無障果事即第一義)約教者前三教逆秖是逆",
    "X32n0616_004:0134b11": "今即逆而順是圓教意本迹者本地清涼眾生煩",
    "X32n0616_004:0134b12": "惱故菩薩示熱同其病行而度脫之大經云提婆",
    "X32n0616_004:0134b13": "達多必不破僧報恩經云若有人言提婆達多實",
    "X32n0616_004:0134b14": "是惡人入阿鼻獄者無有是處大雲經云提婆達",
    "X32n0616_004:0134b15": "多不可思議所有行業同於如來觀心者究竟斷",
    "X32n0616_004:0134b16": "彼異相諸陰和合積集名為破僧究竟斷彼諸使",
    "X32n0616_004:0134b17": "習氣種子名為害阿羅漢究竟斷彼七種識身煩",
    "X32n0616_004:0134b18": "惱所知種種染汙名為惡心出佛身血(出楞伽經第三)什",
    "X32n0616_004:0134b19": "師譯經竟宮人請此品淹留在內江東僅傳二十",
    "X32n0616_004:0134b20": "七品梁有滿法師講經百徧於長沙郡燒身仍以",
    "X32n0616_004:0134b21": "此品安持品前南岳大師亦以此品次寶塔品後",
    "X32n0616_004:0134b22": "後見長安舊本方知二師深得經意。△此迹門流",
    "X32n0616_004:0134b23": "通第三品來意引古弘經傳益非謬明今宣化事",
    "X32n0616_004:0134b24": "驗不虗舉往勸今使流通也文為二初明昔日達",
    "X32n0616_004:0134c01": "多通經釋迦成道二明今日文殊通經龍女作佛",
    "X32n0616_004:0134c02": "稟教尚然宣通之功益豈不大故達多受記文殊",
    "X32n0616_004:0134c03": "可以意知初中三初明往昔師弟持經之相二結",
    "X32n0616_004:0134c04": "會古今三勸信初又二初長文二偈頌長文又四",
    "X32n0616_004:0134c05": "初明求法時節二正明求法三求得法師四受法",
    "X32n0616_004:0134c06": "奉行。今初。",
    "X32n0616_004:0134c07": "爾時佛告諸菩薩及天人四眾吾於過去無量劫中",
    "X32n0616_004:0134c08": "求法華經無有懈倦。",
    "X32n0616_004:0134c09": "△二正明求法又二初明發願二明修行。今初。",
    "X32n0616_004:0134c10": "於多劫中常作國王發願求於無上菩提心不退轉。",
    "X32n0616_004:0134c11": "△二明修行又二初明欲滿檀那勤行布施二明",
    "X32n0616_004:0134c12": "為滿般若勤求妙法。今初。",
    "X32n0616_004:0134c13": "為欲滿足六波羅蜜勤行布施心無悋惜象馬七珍",
    "X32n0616_004:0134c14": "國城妻子奴婢僕從頭目髓腦身肉手足不惜軀命。",
    "X32n0616_004:0134c15": "△二明為滿般若勤求妙法。",
    "X32n0616_004:0134c16": "時世人民壽命無量為於法故捐捨國位委政太子",
    "X32n0616_004:0134c17": "掣鼓宣令四方求法誰能為我說大乘者吾當終身",
    "X32n0616_004:0134c18": "供給走使。",
    "X32n0616_004:0134c19": "二正明求法竟。△三求得法師。",
    "X32n0616_004:0134c20": "時有仙人來白王言我有大乘名妙法華經若不違",
    "X32n0616_004:0134c21": "我當為宣說。",
    "X32n0616_004:0134c22": "△四受法奉行。",
    "X32n0616_004:0134c23": "王聞仙言歡喜踊躍即隨仙人供給所須采果汲水",
    "X32n0616_004:0134c24": "拾薪設食乃至以身而為牀座身心無倦于時奉事",
    "X32n0616_004:0135a01": "經於千歲為於法故精勤給侍令無所乏。",
    "X32n0616_004:0135a02": "初長文竟。△二偈頌四初頌時節及正求法二頌",
    "X32n0616_004:0135a03": "求得法師三頌受法奉行四結證勸信。今初。",
    "X32n0616_004:0135a04": "爾時世尊欲重宣此義而說偈言。",
    "X32n0616_004:0135a05": "我念過去劫為求大法故雖作世國王不貪五欲樂",
    "X32n0616_004:0135a06": "椎鐘告四方誰有大法者若為我解說身當為奴僕。",
    "X32n0616_004:0135a07": "△二頌求得法師。",
    "X32n0616_004:0135a08": "時有阿私仙來白於大王我有微妙法世間所希有",
    "X32n0616_004:0135a09": "若能修行者吾當為汝說。",
    "X32n0616_004:0135a10": "△三頌受法奉行。",
    "X32n0616_004:0135a11": "時王聞仙言心生大喜悅即便隨仙人供給於所須",
    "X32n0616_004:0135a12": "采薪及果蓏隨時恭敬與情存妙法故身心無懈倦",
    "X32n0616_004:0135a13": "普為諸眾生勤求於大法。",
    "X32n0616_004:0135a14": "△四結證勸信。",
    "X32n0616_004:0135a15": "亦不為己身及以五欲樂故為大國王勤求獲此法",
    "X32n0616_004:0135a16": "遂致得成佛今故為汝說。",
    "X32n0616_004:0135a17": "初明往昔師弟持經之相竟。△二結會古今二初",
    "X32n0616_004:0135a18": "正結會二明師弟功報俱滿。今初。",
    "X32n0616_004:0135a19": "佛告諸比丘爾時王者則我身是時仙人者今提婆",
    "X32n0616_004:0135a20": "達多是。",
    "X32n0616_004:0135a21": "△二明師弟功報俱滿又二初明弟子圓因報滿",
    "X32n0616_004:0135a22": "二明法師妙果當成。今初。",
    "X32n0616_004:0135a23": "由提婆達多善知識故令我具足六波羅蜜慈悲喜",
    "X32n0616_004:0135a24": "捨。",
    "X32n0616_004:0135b01": "此先明因圓也問提婆達多世世為佛怨云何而",
    "X32n0616_004:0135b02": "言是善知識答入大乘論云若是怨者云何能得",
    "X32n0616_004:0135b03": "世世相值如二人行東西各去步步轉遠豈得為",
    "X32n0616_004:0135b04": "伴耶六度義甚多今當略說如大論云捨依正名",
    "X32n0616_004:0135b05": "檀防止七支名戒打罵不報名忍為事始終名精",
    "X32n0616_004:0135b06": "進四禪八定名禪分地息諍名般若又束十善為",
    "X32n0616_004:0135b07": "六度者不殺至不妄語是檀不兩舌是尸不惡口",
    "X32n0616_004:0135b08": "是忍不綺語是進不貪瞋是禪不邪見是般若又",
    "X32n0616_004:0135b09": "菩薩善戒經第十云六波羅蜜有三種一對治謂",
    "X32n0616_004:0135b10": "慳惡瞋怠亂癡二相生謂捨家持戒遇辱須忍忍",
    "X32n0616_004:0135b11": "已精進進已調五根根調知法界三果報謂大富",
    "X32n0616_004:0135b12": "饒財諸根具足容色端正有大威力壽命安康辯",
    "X32n0616_004:0135b13": "才無礙又餘經云施報富戒報善道忍報端正進",
    "X32n0616_004:0135b14": "報神通禪報生天慧報破煩惱如是等例皆是三",
    "X32n0616_004:0135b15": "藏明六度相也若施者受者財物三事皆空名檀",
    "X32n0616_004:0135b16": "不見持犯名戒能忍所忍不可得名忍身心不動",
    "X32n0616_004:0135b17": "名精進不亂不味名禪非智非愚名般若如此流",
    "X32n0616_004:0135b18": "例即通教中六度相若言檀有十利一伏慳煩惱",
    "X32n0616_004:0135b19": "二捨心相續三與眾生同資產四生豪富家五生",
    "X32n0616_004:0135b20": "生施心現前六四眾愛樂七處眾不怯畏八勝名",
    "X32n0616_004:0135b21": "徧布九手足柔軟十乃至詣道場恒值善知識戒",
    "X32n0616_004:0135b22": "有十利一滿一切智二如佛所學三智者不毀四",
    "X32n0616_004:0135b23": "誓願不退五安住正行六棄捨生死七慕樂涅槃",
    "X32n0616_004:0135b24": "八得無纏心九得勝三昧十不乏信財忍有十利",
    "X32n0616_004:0135c01": "一二三四火刀毒水皆不能害五非人所護六身",
    "X32n0616_004:0135c02": "相莊嚴七閉惡道八生梵天九晝夜常安十身不",
    "X32n0616_004:0135c03": "離喜樂精進有十利一他不能折伏二佛所攝三",
    "X32n0616_004:0135c04": "非人所護四聞法不忘五未聞能聞六增長辯才",
    "X32n0616_004:0135c05": "七得三昧性八少病惱九隨食能消十如優鉢華",
    "X32n0616_004:0135c06": "增長禪有十利一安住儀式二行慈境界三無悔",
    "X32n0616_004:0135c07": "熱四守護諸根五得無食喜六離愛欲七修禪不",
    "X32n0616_004:0135c08": "空八解脫魔羂九安住佛境十解脫成熟般若有",
    "X32n0616_004:0135c09": "十利一不取施相二不依戒三不住忍力四不離",
    "X32n0616_004:0135c10": "身心精進五禪無所住六魔不能擾七他言論不",
    "X32n0616_004:0135c11": "能動八達生死底九起增上慈十不樂二乘地復",
    "X32n0616_004:0135c12": "次四事應修檀一破慳貪故二莊嚴菩提故三自",
    "X32n0616_004:0135c13": "他利益故欲施施時施已皆歡喜名自利饑渴者",
    "X32n0616_004:0135c14": "得除名利他四得後世大善果謂尊貴饒財故四",
    "X32n0616_004:0135c15": "事應持戒一自修善法滅惡戒二莊嚴菩提攝眾",
    "X32n0616_004:0135c16": "生三臥安覺安不悔恨於諸眾生無害心四後受",
    "X32n0616_004:0135c17": "人天得涅槃樂四事應修忍一除不忍二莊嚴菩",
    "X32n0616_004:0135c18": "提攝眾生三彼此離怖畏後世無瞋眷屬不壞不",
    "X32n0616_004:0135c19": "受苦惱四得人天涅槃樂四事應修精進一破懈",
    "X32n0616_004:0135c20": "怠二莊嚴菩提攝眾生三增善法是自利不惱他",
    "X32n0616_004:0135c21": "是利他四後得大力致菩提四事應修禪一破亂",
    "X32n0616_004:0135c22": "心二莊嚴菩提攝眾生三身心寂靜是自利不惱",
    "X32n0616_004:0135c23": "眾生是利他四後受清淨身安隱得涅槃四事應",
    "X32n0616_004:0135c24": "修般若一破無明二莊嚴菩提攝眾生三智慧自",
    "X32n0616_004:0136a01": "樂是自利能教眾生是利他四能壞煩惱及智障",
    "X32n0616_004:0136a02": "是大果如此流例是別教明六度相也月藏第一",
    "X32n0616_004:0136a03": "云若眾生唯依讀誦求菩提是人為著世俗尚不",
    "X32n0616_004:0136a04": "調己煩惱何能調他是人著嫉妬名利富貴高心",
    "X32n0616_004:0136a05": "自是輕慢毀他尚不得欲界善根況色無色善根",
    "X32n0616_004:0136a06": "況二乘菩提況無上菩提如星火不能乾海口氣",
    "X32n0616_004:0136a07": "不能動山蕅絲不能稱岳當知世俗不能滿菩提",
    "X32n0616_004:0136a08": "何等是第一義謂造一切福事及修身修心修慧",
    "X32n0616_004:0136a09": "以第一義熏修則速滿六波羅蜜若行若坐捨攀",
    "X32n0616_004:0136a10": "緣想是檀捨攀緣不犯是尸於境界不生瘡疣是",
    "X32n0616_004:0136a11": "羼不捨於離是精進於事中不放逸是禪於諸法",
    "X32n0616_004:0136a12": "體性無生是般若復次於陰捨是檀不計念陰是",
    "X32n0616_004:0136a13": "尸於陰無我想是羼於陰起怨想是進於陰不熾",
    "X32n0616_004:0136a14": "然是禪於陰畢竟棄是般若於界捨是檀於界不",
    "X32n0616_004:0136a15": "擾濁是尸於界捨因緣是羼於界數數捨是進於",
    "X32n0616_004:0136a16": "界不起發是禪於界如幻想是般若如是等是名",
    "X32n0616_004:0136a17": "第一義諦善巧方便甚深法要能滿六波羅蜜以",
    "X32n0616_004:0136a18": "此法自為為他三世菩薩悉修是法成菩提故非",
    "X32n0616_004:0136a19": "世俗也此法能息眾生煩惱道苦道安置菩提道",
    "X32n0616_004:0136a20": "又華嚴明七地菩薩念念具足十波羅蜜當知諸",
    "X32n0616_004:0136a21": "地皆悉念念具足為存教道故至七地說之諸如",
    "X32n0616_004:0136a22": "此例是圓教六度相也今明釋迦因行須知迹示",
    "X32n0616_004:0136a23": "四相本行惟圓次慈悲喜捨各有生緣法緣無緣",
    "X32n0616_004:0136a24": "三種不同三藏生緣二乘但為自調止可攝入定",
    "X32n0616_004:0136b01": "學菩薩為度一切別修四無量心若至果成得名",
    "X32n0616_004:0136b02": "大慈大悲大喜大捨通教法緣三乘同修而亦自",
    "X32n0616_004:0136b03": "他利別別教次第修三圓教一心圓具迹四本一",
    "X32n0616_004:0136b04": "例前六度可知。",
    "X32n0616_004:0136b05": "三十二相八十種好紫磨金色十力四無所畏四攝",
    "X32n0616_004:0136b06": "法十八不共神通道力成等正覺廣度眾生。",
    "X32n0616_004:0136b07": "此次明果圓也三十二相具在法界次第初門及",
    "X32n0616_004:0136b08": "法數等文句亦略出之茲不暇錄三藏以精進持",
    "X32n0616_004:0136b09": "戒而為相本若不持戒尚不能得人天之身況佛",
    "X32n0616_004:0136b10": "身相通教以空無生為相本別教以道種智為相",
    "X32n0616_004:0136b11": "本圓教以實相為相本今聞法華令我具足即是",
    "X32n0616_004:0136b12": "稱性發得亦能迹修前三也八十種好十力神通",
    "X32n0616_004:0136b13": "等具如法數例須先識四教不同之相然後結歸",
    "X32n0616_004:0136b14": "圓宗。",
    "X32n0616_004:0136b15": "皆因提婆達多善知識故。",
    "X32n0616_004:0136b16": "此結證由通經者益也初明弟子圓因報滿竟。△",
    "X32n0616_004:0136b17": "二明法師妙果當成三初明正果成二明所化度",
    "X32n0616_004:0136b18": "三明滅後利益。今初。",
    "X32n0616_004:0136b19": "告諸四眾提婆達多却後過無量劫當得成佛號曰",
    "X32n0616_004:0136b20": "天王如來應供正徧知明行足善逝世間解無上士",
    "X32n0616_004:0136b21": "調御丈夫天人師佛世尊世界名天道。",
    "X32n0616_004:0136b22": "因名天熱果名天王國名天道總由徹悟性德第",
    "X32n0616_004:0136b23": "一義天非逆非順而逆而順故也非逆而逆其逆",
    "X32n0616_004:0136b24": "不可思議即逆而順故名天熱非順而順其順不",
    "X32n0616_004:0136c01": "可思議統逆成順故名天王行於非道通達佛道",
    "X32n0616_004:0136c02": "故名天道也問毗尼藏中明調達臨入獄時得無",
    "X32n0616_004:0136c03": "根信口稱南無未及稱佛身即陷墜佛記其三劫",
    "X32n0616_004:0136c04": "罪畢出獄為人當得辟支佛果號曰南無既悟道",
    "X32n0616_004:0136c05": "已持鉢受供甫得食時以宿命通自觀宿行知是",
    "X32n0616_004:0136c06": "臨終一稱南無善根之力愧不受食遂取滅度與",
    "X32n0616_004:0136c07": "此經授記何碩異耶答諸大菩薩遊戲神通普門",
    "X32n0616_004:0136c08": "示現三十二應具十界身徧于法界盡于未來例",
    "X32n0616_004:0136c09": "如央掘魔羅薩遮尼犍迦留陀夷等事大小兩機",
    "X32n0616_004:0136c10": "所見碩異皆由分得如來三密故也若知此意則",
    "X32n0616_004:0136c11": "知釋尊久遠成佛仍於大通威音等世示行因行",
    "X32n0616_004:0136c12": "乃至今品之明求法然燈之得受記一一無非垂",
    "X32n0616_004:0136c13": "迹利生善權方便殷勤稱歎方便良有以也。△二",
    "X32n0616_004:0136c14": "明所化度。",
    "X32n0616_004:0136c15": "時天王佛住世二十中劫廣為眾生說於妙法恒河",
    "X32n0616_004:0136c16": "沙眾生得阿羅漢果無量眾生發緣覺心恒河沙眾",
    "X32n0616_004:0136c17": "生發無上道心得無生忍至不退轉。",
    "X32n0616_004:0136c18": "△三明滅後利益。",
    "X32n0616_004:0136c19": "時天王佛般涅槃後正法住世二十中劫全身舍利",
    "X32n0616_004:0136c20": "起七寶塔高六十由旬縱廣四十由旬諸天人民悉",
    "X32n0616_004:0136c21": "以雜華末香燒香塗香衣服瓔珞幢幡寶蓋技樂歌",
    "X32n0616_004:0136c22": "頌禮拜供養七寶妙塔無量眾生得阿羅漢果無量",
    "X32n0616_004:0136c23": "眾生悟辟支佛不可思議眾生發菩提心至不退轉。",
    "X32n0616_004:0136c24": "二結會古今竟。△三勸信。",
    "X32n0616_004:0137a01": "佛告諸比丘未來世中若有善男子善女人聞妙法",
    "X32n0616_004:0137a02": "華經提婆達多品淨心信敬不生疑惑者不墮地獄",
    "X32n0616_004:0137a03": "餓鬼畜生生十方佛前所生之處常聞此經若生人",
    "X32n0616_004:0137a04": "天中受勝妙樂若在佛前蓮華化生。",
    "X32n0616_004:0137a05": "淨心信敬者不于善惡之迹妄生分別名為淨心",
    "X32n0616_004:0137a06": "深知生生示現為怨正是成就作佛之大爐鞴名",
    "X32n0616_004:0137a07": "之為信于彼為怨為惱之人能起真實善知識想",
    "X32n0616_004:0137a08": "名之為敬了達鐘以扣鳴刀以磨利金以練精梅",
    "X32n0616_004:0137a09": "以寒香但取其益不計其非如子食乳不譏母醜",
    "X32n0616_004:0137a10": "如人採果不嫌枝曲名不生疑惑如是方是聞慧",
    "X32n0616_004:0137a11": "思慧修慧方能永離三塗常奉諸佛恒聞妙法蓮",
    "X32n0616_004:0137a12": "華化生也初明昔日達多通經釋迦成道竟。△二",
    "X32n0616_004:0137a13": "明今日文殊通經龍女作佛二初明通經二明利",
    "X32n0616_004:0137a14": "益初中五初智積請退二釋尊止之三文殊尋來",
    "X32n0616_004:0137a15": "四智積問五文殊答。今初。",
    "X32n0616_004:0137a16": "於時下方多寶世尊所從菩薩名曰智積白多寶佛",
    "X32n0616_004:0137a17": "當還本土。",
    "X32n0616_004:0137a18": "問多寶已示入滅何得尚有所從菩薩答應是彼",
    "X32n0616_004:0137a19": "土奉侍供養寶塔之人能以神通願力隨從寶塔",
    "X32n0616_004:0137a20": "處處聽經亦由多寶如來神力所引攝故。△二釋",
    "X32n0616_004:0137a21": "尊止之。",
    "X32n0616_004:0137a22": "釋迦牟尼佛告智積曰善男子且待須臾此有菩薩",
    "X32n0616_004:0137a23": "名文殊師利可與相見論說妙法可還本土。",
    "X32n0616_004:0137a24": "智積意謂多寶佛塔秪為證經故出今勸物流通",
    "X32n0616_004:0137b01": "既訖是故請還釋迦則以迹門雖訖本門未彰故",
    "X32n0616_004:0137b02": "托在文殊以留多寶佛之密意非菩薩所知也。△",
    "X32n0616_004:0137b03": "三文殊尋來。",
    "X32n0616_004:0137b04": "爾時文殊師利坐千葉蓮華大如車輪俱來菩薩亦",
    "X32n0616_004:0137b05": "坐寶蓮華從於大海娑竭羅龍宮自然涌出住虗空",
    "X32n0616_004:0137b06": "中詣靈鷲山從蓮華下至於佛所頭面敬禮二世尊",
    "X32n0616_004:0137b07": "足修敬已畢往智積所共相慰問却坐一面。",
    "X32n0616_004:0137b08": "問序中文殊在座今何自海而來答凡有三義一",
    "X32n0616_004:0137b09": "者不起此會於海化物聖境隱顯非凡所測二者",
    "X32n0616_004:0137b10": "在序一時益訖去時豈必白知來時大益方生與",
    "X32n0616_004:0137b11": "眾自海而至三者梵文甚廣傳譯甚略彼處或具",
    "X32n0616_004:0137b12": "有出會之語例如華嚴入法界品等也問三千之",
    "X32n0616_004:0137b13": "外各有四百萬億那由他土無復大海文殊何故",
    "X32n0616_004:0137b14": "仍云海來答事釋未爽況不思議今以三義通之",
    "X32n0616_004:0137b15": "一者既移天人及變大海今神通力遠從所移處",
    "X32n0616_004:0137b16": "來應無遠弊二者海眾縱移而龍宮不動龍謂不",
    "X32n0616_004:0137b17": "動而所居已變從變而不變處來有何不可三者",
    "X32n0616_004:0137b18": "無緣者被徙有緣者今來此不思議山海宛然令",
    "X32n0616_004:0137b19": "眾不見但是變見非謂改體文殊既不起而往其",
    "X32n0616_004:0137b20": "土亦即穢而淨故淨名云移置他土都不使人有",
    "X32n0616_004:0137b21": "往來相此中乃使有往來相而本不移故知應有",
    "X32n0616_004:0137b22": "機者則土變眾移而尚來其無緣者則土復眾來",
    "X32n0616_004:0137b23": "而不至所以理雖無動化事成規故使所見不同",
    "X32n0616_004:0137b24": "來往時異菩薩化儀尚爾豈佛設變同凡問不起",
    "X32n0616_004:0137c01": "而往何故云來答示彼此眾知經功力識稟教益",
    "X32n0616_004:0137c02": "故須云來不往而往不來而來皆為利物何須此",
    "X32n0616_004:0137c03": "難故知此土雖云移去他土未必見來彼不見來",
    "X32n0616_004:0137c04": "此不見去不來不去而移事灼然如淨名經中如",
    "X32n0616_004:0137c05": "來足指按地是時大眾自見坐寶蓮華而土穢如",
    "X32n0616_004:0137c06": "故。△四智積問。",
    "X32n0616_004:0137c07": "智積菩薩問文殊師利仁往龍宮所化眾生其數幾",
    "X32n0616_004:0137c08": "何。",
    "X32n0616_004:0137c09": "△五文殊答又四初答利益甚多二蒙益者集證",
    "X32n0616_004:0137c10": "三文殊結益四智積偈讚。今初。",
    "X32n0616_004:0137c11": "文殊師利言其數無量不可稱計非口所宣非心所",
    "X32n0616_004:0137c12": "測且待須臾自當證知。",
    "X32n0616_004:0137c13": "△二蒙益者集證。",
    "X32n0616_004:0137c14": "所言未竟無數菩薩坐寶蓮華從海涌出詣靈鷲山",
    "X32n0616_004:0137c15": "住在虗空此諸菩薩皆是文殊師利之所化度具菩",
    "X32n0616_004:0137c16": "薩行皆共論說六波羅蜜本聲聞人在虗空中說聲",
    "X32n0616_004:0137c17": "聞行令皆修行大乘空義。",
    "X32n0616_004:0137c18": "坐寶蓮華無數菩薩具有二種一者本發大心二",
    "X32n0616_004:0137c19": "者本是聲聞今蒙文殊法化同歸一實也大乘空",
    "X32n0616_004:0137c20": "義即諸法實相。△三文殊結益。",
    "X32n0616_004:0137c21": "文殊師利謂智積曰於海教化其事如是。",
    "X32n0616_004:0137c22": "△四智積偈讚。",
    "X32n0616_004:0137c23": "爾時智積菩薩以偈讚曰。",
    "X32n0616_004:0137c24": "大智德勇健化度無量眾今此諸大會及我皆已見",
    "X32n0616_004:0138a01": "演暢實相義開闡一乘法廣導諸眾生令速成菩提。",
    "X32n0616_004:0138a02": "初明通經竟。△二明利益九初文殊自敘二智積",
    "X32n0616_004:0138a03": "問三文殊答四智積執別教為疑五龍女明圓釋",
    "X32n0616_004:0138a04": "疑六身子挾三藏權難七龍女以一實除疑八時",
    "X32n0616_004:0138a05": "眾聞見得益九智積身子默然信受。今初。",
    "X32n0616_004:0138a06": "文殊師利言我於海中唯常宣說妙法華經。",
    "X32n0616_004:0138a07": "△二智積問。",
    "X32n0616_004:0138a08": "智積問文殊師利言此經甚深微妙諸經中寶世所",
    "X32n0616_004:0138a09": "希有頗有眾生勤加精進修行此經速得佛不。",
    "X32n0616_004:0138a10": "△三文殊答。",
    "X32n0616_004:0138a11": "文殊師利言有娑竭羅龍王女年始八歲智慧利根",
    "X32n0616_004:0138a12": "善知眾生諸根行業得陀羅尼諸佛所說甚深秘藏",
    "X32n0616_004:0138a13": "悉能受持深入禪定了達諸法於剎那頃發菩提心",
    "X32n0616_004:0138a14": "得不退轉辯才無礙慈念眾生猶如赤子功德具足",
    "X32n0616_004:0138a15": "心念口演微妙廣大慈悲仁讓志意和雅能至菩提。",
    "X32n0616_004:0138a16": "智慧善知眾生總持能受佛藏皆圓慧也深入禪",
    "X32n0616_004:0138a17": "定了達諸法即圓定也定慧平等故能於剎那頃",
    "X32n0616_004:0138a18": "發菩提心所謂悟無生者方見剎那即是剎那際",
    "X32n0616_004:0138a19": "三昧也達此剎那無生無性頓入不可思議法界",
    "X32n0616_004:0138a20": "所謂介爾有心三千具足三千即空得位不退三",
    "X32n0616_004:0138a21": "千即假得行不退三千即中得念不退了知不縱",
    "X32n0616_004:0138a22": "不橫雙照橫豎故辯才無礙自悟心性與諸佛同",
    "X32n0616_004:0138a23": "愍念眾生同體在迷故慈念猶如赤子既能上合",
    "X32n0616_004:0138a24": "諸佛下同眾生所以功德具足能至菩提也心念",
    "X32n0616_004:0138b01": "口演四句皆是歎其圓行。△四智積執別教為疑。",
    "X32n0616_004:0138b02": "智積菩薩言我見釋迦如來於無量劫難行苦行積",
    "X32n0616_004:0138b03": "功累德求菩提道未曾止息觀三千大千世界乃至",
    "X32n0616_004:0138b04": "無有如芥子許非是菩薩捨身命處為眾生故然後",
    "X32n0616_004:0138b05": "乃得成菩提道不信此女於須臾頃便成正覺。",
    "X32n0616_004:0138b06": "智積侍從寶塔專證圓經豈應不信蓋是為物騰",
    "X32n0616_004:0138b07": "疑耳釋迦苦行示迹同別乃化他之權龍女發心",
    "X32n0616_004:0138b08": "即登不退乃自行之實(此但對偏為權以圓為實也)須臾即上",
    "X32n0616_004:0138b09": "文所云剎那頃也然權實不二事理互融釋迦埀",
    "X32n0616_004:0138b10": "迹徧行難事既先久證圓理龍女示現剎那發心",
    "X32n0616_004:0138b11": "亦必久積資糧況無量劫解之元即一念而須臾",
    "X32n0616_004:0138b12": "頃性具十世古今如瞿目仙人執善財手于一念",
    "X32n0616_004:0138b13": "間備歷剎塵數劫承事諸佛行菩薩道理性不動",
    "X32n0616_004:0138b14": "佛事灼然若謂別教一向屬事圓教一向屬理則",
    "X32n0616_004:0138b15": "事理分張仍墮邊執事非理何以自立理非事何",
    "X32n0616_004:0138b16": "以自彰願讀經者思之。△五龍女明圓釋疑。",
    "X32n0616_004:0138b17": "言論未訖時龍王女忽現於前頭面禮敬却住一面",
    "X32n0616_004:0138b18": "以偈讚曰。",
    "X32n0616_004:0138b19": "深達罪福相徧照於十方微妙淨法身具相三十二",
    "X32n0616_004:0138b20": "以八十種好用莊嚴法身天人所戴仰龍神咸恭敬",
    "X32n0616_004:0138b21": "一切眾生類無不宗奉者又聞成菩提唯佛當證知",
    "X32n0616_004:0138b22": "我闡大乘教度脫苦眾生。",
    "X32n0616_004:0138b23": "此由龍女持經得解故矢口讚佛即所以明圓而",
    "X32n0616_004:0138b24": "釋疑也初兩偈半讚佛明圓後一偈引證釋疑初",
    "X32n0616_004:0138c01": "言深達罪福相徧照於十方者罪福相秖是十法",
    "X32n0616_004:0138c02": "界相三塗為罪人天為福有漏為罪無漏為福偏",
    "X32n0616_004:0138c03": "空為罪出假為福二邊為罪中道為福但中為罪",
    "X32n0616_004:0138c04": "圓中為福既舉十法界相則性體乃至果報無不",
    "X32n0616_004:0138c05": "全收此十法界罪福相等皆是因緣生法當體即",
    "X32n0616_004:0138c06": "空即假即中三藏秖達因緣一句照六而不照十",
    "X32n0616_004:0138c07": "達則不深照則不徧通教秖達六界因緣即空達",
    "X32n0616_004:0138c08": "亦不深照亦不徧別次第達亦次第照猶不得名",
    "X32n0616_004:0138c09": "深達徧照唯有圓人了知現前一念豎徹三諦之",
    "X32n0616_004:0138c10": "底橫該十界之邊無一諦而非十界則豎非豎無",
    "X32n0616_004:0138c11": "一界而非三諦則橫非橫非豎非橫而橫而豎故",
    "X32n0616_004:0138c12": "言深達罪福相徧照於十方也又束此橫豎同名",
    "X32n0616_004:0138c13": "性德性德非橫非豎以諸凡聖常平等故且說為",
    "X32n0616_004:0138c14": "橫攬性成修須明六即修亦非橫非豎以無為法",
    "X32n0616_004:0138c15": "而有差別且說為豎理即在迷達而不達照而不",
    "X32n0616_004:0138c16": "照名字已去得達照名至究竟時達乃最深照乃",
    "X32n0616_004:0138c17": "最徧今讚究竟佛德故言深達罪福相徧照於十",
    "X32n0616_004:0138c18": "方也微妙淨法身者三千即假故微三千即中故",
    "X32n0616_004:0138c19": "妙三千即空故淨三德不縱橫不並別即是諸佛",
    "X32n0616_004:0138c20": "所證法身法身無相無所不相實相為大小相海",
    "X32n0616_004:0138c21": "之本故具三十二相八十種好一一相好皆即法",
    "X32n0616_004:0138c22": "界本是法身所具還用莊嚴法身所謂全性成修",
    "X32n0616_004:0138c23": "全修顯性也天人等四句如文可知又聞成菩提",
    "X32n0616_004:0138c24": "者牒上文殊稱讚龍女於剎那頃能至菩提也唯",
    "X32n0616_004:0139a01": "佛當證知者引佛為證釋寶積之疑問也我闡大",
    "X32n0616_004:0139a02": "乘教度脫苦眾生者意顯不久當往南方無垢世",
    "X32n0616_004:0139a03": "界成等正覺轉大法輪也。△六身子挾三藏權難。",
    "X32n0616_004:0139a04": "時舍利弗語龍女言汝謂不久得無上道是事難信",
    "X32n0616_004:0139a05": "所以者何女身垢穢非是法器云何能得無上菩提",
    "X32n0616_004:0139a06": "佛道懸曠經無量劫勤苦積行具修諸度然後乃成",
    "X32n0616_004:0139a07": "又女人身猶有五障一者不得作梵天王二者帝釋",
    "X32n0616_004:0139a08": "三者魔王四者轉輪聖王五者佛身云何女身速得",
    "X32n0616_004:0139a09": "成佛。",
    "X32n0616_004:0139a10": "身子於淨名經中曾與天女問答便已了知男女",
    "X32n0616_004:0139a11": "無有定相況今初周得悟登圓初住已與龍女所",
    "X32n0616_004:0139a12": "證是同何得實有此難亦是為物騰問耳。△七龍",
    "X32n0616_004:0139a13": "女以一實除疑。",
    "X32n0616_004:0139a14": "爾時龍女有一寶珠價直三千大千世界持以上佛",
    "X32n0616_004:0139a15": "佛即受之龍女謂智積菩薩尊者舍利弗言我獻寶",
    "X32n0616_004:0139a16": "珠世尊納受是事疾不答言甚疾女言以汝神力觀",
    "X32n0616_004:0139a17": "我成佛復速於此。",
    "X32n0616_004:0139a18": "寶珠表修得圓因上佛表將因尅果佛即受之表",
    "X32n0616_004:0139a19": "獲果甚速也觀心釋者始覺為寶珠本覺為佛始",
    "X32n0616_004:0139a20": "覺合乎本覺為以珠上佛佛即受之。",
    "X32n0616_004:0139a21": "當時眾會皆見龍女忽然之間變成男子具菩薩行",
    "X32n0616_004:0139a22": "即往南方無垢世界坐寶蓮華成等正覺三十二相",
    "X32n0616_004:0139a23": "八十種好普為十方一切眾生演說妙法。",
    "X32n0616_004:0139a24": "問胎經云魔梵釋女皆不捨身不受身悉於現身",
    "X32n0616_004:0139b01": "得成佛今乃變成男子然後成佛權實云何答胎",
    "X32n0616_004:0139b02": "經明現身成佛者約自行破無明惑言也實也此",
    "X32n0616_004:0139b03": "經明變成男子者約化他八相成道言也權也須",
    "X32n0616_004:0139b04": "知依圓頓教而修妙行的可立地成佛故云法性",
    "X32n0616_004:0139b05": "如大海不說有是非凡夫賢聖人平等無高下唯",
    "X32n0616_004:0139b06": "在心垢滅取證如反掌由其實行甚疾故以權行",
    "X32n0616_004:0139b07": "示現而證成之令人深信不疑也問女變成男即",
    "X32n0616_004:0139b08": "坐道場既無降神住胎出家等相何名八相成道",
    "X32n0616_004:0139b09": "答淨穢土別八相何必盡同又法身示現不可思",
    "X32n0616_004:0139b10": "議此土自見變女成男彼土仍見始終八相亦奚",
    "X32n0616_004:0139b11": "不可問舍利弗等已登圓住亦能八相作佛何以",
    "X32n0616_004:0139b12": "授記猶在曠劫之後答自行從實則所證理齊化",
    "X32n0616_004:0139b13": "他從權則物機不等況諸大弟子並是法身應現",
    "X32n0616_004:0139b14": "處處垂迹不同安知不于他界示成佛耶問設使",
    "X32n0616_004:0139b15": "舍利弗等已於他界作佛何必此中又示受記答",
    "X32n0616_004:0139b16": "此中受記使物見聞更結來緣令于未來得度如",
    "X32n0616_004:0139b17": "此橫則周徧十方豎則番番不已廣度眾生眾生",
    "X32n0616_004:0139b18": "之界仍不可盡安可以情計心測度法界大事。△",
    "X32n0616_004:0139b19": "八時眾見聞得益。",
    "X32n0616_004:0139b20": "爾時娑婆世界菩薩聲聞天龍八部人與非人皆遙",
    "X32n0616_004:0139b21": "見彼龍女成佛普為時會人天說法心大歡喜悉遙",
    "X32n0616_004:0139b22": "敬禮(彼土)無量眾生聞法解悟得不退轉無量眾生得",
    "X32n0616_004:0139b23": "受道記無垢世界六反震動娑婆世界三千眾生住",
    "X32n0616_004:0139b24": "不退地三千眾生發菩提心而得受記。",
    "X32n0616_004:0139c01": "先明遙見遙聞故遙敬禮次明彼土得益後明此",
    "X32n0616_004:0139c02": "土得益蓋南方緣熟宜以八相作佛此土緣薄秖",
    "X32n0616_004:0139c03": "以龍女教化皆是從體起用普現色身三昧之力",
    "X32n0616_004:0139c04": "得一身一切身能隨宜示現也。△九智積身子默",
    "X32n0616_004:0139c05": "然信受。",
    "X32n0616_004:0139c06": "智積菩薩及舍利弗一切眾會默然信受。",
    "X32n0616_004:0139c07": "提婆達多品竟。",
    "X32n0616_004:0139c08": "持品第十三",
    "X32n0616_004:0139c09": "二萬菩薩奉命弘經故名持品重勸八十萬億那",
    "X32n0616_004:0139c10": "由他弘經故名勸持品。△此迹門流通第四品也",
    "X32n0616_004:0139c11": "文分為二初明受持二明勸持初中三初二萬菩",
    "X32n0616_004:0139c12": "薩奉命此土持經二聲聞發誓他國流通三諸尼",
    "X32n0616_004:0139c13": "請記。今初。",
    "X32n0616_004:0139c14": "爾時藥王菩薩摩訶薩及大樂說菩薩摩訶薩與二",
    "X32n0616_004:0139c15": "萬菩薩眷屬俱皆於佛前作是誓言惟願世尊不以",
    "X32n0616_004:0139c16": "為慮我等於佛滅後當奉持讀誦說此經典後惡世",
    "X32n0616_004:0139c17": "眾生善根轉少多增上慢貪利供養增不善根遠離",
    "X32n0616_004:0139c18": "解脫雖難可教化我等當起大忍力讀誦此經持說",
    "X32n0616_004:0139c19": "書寫種種供養不惜身命。",
    "X32n0616_004:0139c20": "△二聲聞發誓他國流通。",
    "X32n0616_004:0139c21": "爾時眾中五百阿羅漢得受記者白佛言世尊我等",
    "X32n0616_004:0139c22": "亦自誓願於異國土廣說此經復有學無學八千人",
    "X32n0616_004:0139c23": "得受記者從座而起合掌向佛作是誓言世尊我等",
    "X32n0616_004:0139c24": "亦當於他國土廣說此經所以者何是娑婆國中人",
    "X32n0616_004:0140a01": "多弊惡懷增上慢功德淺薄瞋濁諂曲心不實故。",
    "X32n0616_004:0140a02": "問此諸聲聞已成大士何故不能此土弘經答為",
    "X32n0616_004:0140a03": "引初心始行菩薩未能惡世苦行通經復欲開於",
    "X32n0616_004:0140a04": "安樂行品也。△三諸尼請記四初記大愛道及六",
    "X32n0616_004:0140a05": "千尼二記耶輸陀羅三諸尼領解四諸尼發願。",
    "X32n0616_004:0140a06": "今初。",
    "X32n0616_004:0140a07": "爾時佛姨母摩訶波闍波提比丘尼與學無學比丘",
    "X32n0616_004:0140a08": "尼六千人俱從座而起一心合掌瞻仰尊顏目不暫",
    "X32n0616_004:0140a09": "捨於時世尊告憍曇彌何故憂色而視如來汝心將",
    "X32n0616_004:0140a10": "無謂我不說汝名授阿耨多羅三藐三菩提記耶憍",
    "X32n0616_004:0140a11": "曇彌我先總說一切聲聞皆已授記今汝欲知記者",
    "X32n0616_004:0140a12": "將來之世當於六萬八千億諸佛法中為大法師及",
    "X32n0616_004:0140a13": "六千學無學比丘尼俱為法師汝如是漸漸具菩薩",
    "X32n0616_004:0140a14": "道當得作佛號一切眾生喜見如來應供正徧知明",
    "X32n0616_004:0140a15": "行足善逝世間解無上士調御丈夫天人師佛世尊",
    "X32n0616_004:0140a16": "憍曇彌是一切眾生喜見佛及六千菩薩轉次授記",
    "X32n0616_004:0140a17": "得阿耨多羅三藐三菩提。",
    "X32n0616_004:0140a18": "憍曇彌亦云喬答摩即瞿曇也梵音輕重耳此翻",
    "X32n0616_004:0140a19": "地最勝乃是剎利尊姓故以呼之。△二記耶輸陀",
    "X32n0616_004:0140a20": "羅。",
    "X32n0616_004:0140a21": "爾時羅睺羅母耶輸陀羅比丘尼作是念世尊於授",
    "X32n0616_004:0140a22": "記中獨不說我名佛告耶輸陀羅汝於來世百千萬",
    "X32n0616_004:0140a23": "億諸佛法中修菩薩行為大法師漸具佛道於善國",
    "X32n0616_004:0140a24": "中當得作佛號具足千萬光相如來應供正徧知明",
    "X32n0616_004:0140b01": "行足善逝世間解無上士調御丈夫天人師佛世尊",
    "X32n0616_004:0140b02": "佛壽無量阿僧祇劫。",
    "X32n0616_004:0140b03": "△三諸尼領解。",
    "X32n0616_004:0140b04": "爾時摩訶波闍波提比丘尼及耶輸陀羅比丘尼并",
    "X32n0616_004:0140b05": "其眷屬皆大歡喜得未曾有即於佛前而說偈言。",
    "X32n0616_004:0140b06": "世尊導師安隱天人我等聞記心安具足。",
    "X32n0616_004:0140b07": "△四諸尼發願。",
    "X32n0616_004:0140b08": "諸比丘尼說是偈已白佛言世尊我等亦能於他方",
    "X32n0616_004:0140b09": "國廣宣此經。",
    "X32n0616_004:0140b10": "謙讓此土意與上聲聞同又或尼及聲聞皆是他",
    "X32n0616_004:0140b11": "方緣熟故也初明受持竟。△二明勸持二初長文",
    "X32n0616_004:0140b12": "二偈頌初中四初佛眼視二菩薩請敕三念佛默",
    "X32n0616_004:0140b13": "然四順佛意發誓。今初。",
    "X32n0616_004:0140b14": "爾時世尊視八十萬億那由他諸菩薩摩訶薩。",
    "X32n0616_004:0140b15": "眼視默勸而不告敕者上來雖不別命而舉持經",
    "X32n0616_004:0140b16": "功德深厚引證分明多寶分身遠來勸發此之殷",
    "X32n0616_004:0140b17": "勤事義已足有欲應命宜即發誓不煩復言又為",
    "X32n0616_004:0140b18": "將護聲聞他方之願故不稱揚也。△二菩薩請敕。",
    "X32n0616_004:0140b19": "是諸菩薩皆是阿惟越致轉不退法輪得諸陀羅尼",
    "X32n0616_004:0140b20": "即從座起至於佛前一心合掌而作是念若世尊告",
    "X32n0616_004:0140b21": "敕我等持說此經者當如佛教廣宣斯法。",
    "X32n0616_004:0140b22": "△三念佛默然。",
    "X32n0616_004:0140b23": "復作是念佛今默然不見告敕我當云何。",
    "X32n0616_004:0140b24": "△四順佛意發誓。",
    "X32n0616_004:0140c01": "時諸菩薩敬順佛意并欲自滿本願便於佛前作師",
    "X32n0616_004:0140c02": "子吼而發誓言世尊我等於如來滅後周旋往反十",
    "X32n0616_004:0140c03": "方世界能令眾生書寫此經受持讀誦解說其義如",
    "X32n0616_004:0140c04": "法修行正憶念皆是佛之威力惟願世尊在於他方",
    "X32n0616_004:0140c05": "遙見守護。",
    "X32n0616_004:0140c06": "二明勸持中初長文竟。△二偈頌是孤起諸菩薩",
    "X32n0616_004:0140c07": "等請護弘經所以自述弘經方軌蓋由佛於法師",
    "X32n0616_004:0140c08": "品中說方軌竟寶塔募覓用方軌人達多引往用",
    "X32n0616_004:0140c09": "方軌者釋迦即是稟法軌眾故云以身為牀坐等",
    "X32n0616_004:0140c10": "今品即是惡世方軌安樂行是始行方軌故云住",
    "X32n0616_004:0140c11": "忍辱地等如後廣明若不爾者則弘經無軌如赤",
    "X32n0616_004:0140c12": "身入陣自損不虗被鎧之言不徒設也就文為四",
    "X32n0616_004:0140c13": "初明著衣弘經二明入室弘經三明坐座弘經四",
    "X32n0616_004:0140c14": "總結請知初中三初總論時節以明著衣二別明",
    "X32n0616_004:0140c15": "所忍之境三明著衣意。今初。",
    "X32n0616_004:0140c16": "即時諸菩薩俱同發聲而說偈言。",
    "X32n0616_004:0140c17": "惟願不為慮於佛滅度後恐怖惡世中我等當廣說。",
    "X32n0616_004:0140c18": "△二別明所忍之境三初通明邪人即俗眾也二",
    "X32n0616_004:0140c19": "明道門增上慢者三明僭聖增上慢者於中初猶",
    "X32n0616_004:0140c20": "可忍第二過前第三最甚以後後者轉難識故。",
    "X32n0616_004:0140c21": "今初。",
    "X32n0616_004:0140c22": "有諸無智人惡口罵詈等及加刀杖者我等皆當忍。",
    "X32n0616_004:0140c23": "△二明道門增上慢者。",
    "X32n0616_004:0140c24": "惡世中比丘邪智心諂曲未得謂為得我慢心充滿。",
    "X32n0616_004:0141a01": "△三明僭聖增上慢者。",
    "X32n0616_004:0141a02": "或有阿練若納衣在空閑自謂行真道(遂乃)輕賤(在)人",
    "X32n0616_004:0141a03": "間(弘法華)者(彼為)貪著利養故(誑妄)與白衣說(相似)法為世(間無",
    "X32n0616_004:0141a04": "知人之)所恭敬(外現威儀猶)如六通羅漢(然而)是人(雖居阿練若實)懷",
    "X32n0616_004:0141a05": "惡心常念世俗(名利之)事(但是)假名阿練若(耳彼偏)好出我",
    "X32n0616_004:0141a06": "等(弘通大乘人之)過而作如是(謗)言此諸比丘等為貪利養",
    "X32n0616_004:0141a07": "故說外道論議自作此經典誑惑世間人為求名聞",
    "X32n0616_004:0141a08": "故分別於是經(彼等)常在大眾(之)中欲毀我等(弘法華人)故",
    "X32n0616_004:0141a09": "向國王大臣婆羅門居士及餘比丘眾誹謗說我惡",
    "X32n0616_004:0141a10": "謂是邪見人說外道論義。",
    "X32n0616_004:0141a11": "阿練若亦阿蘭若亦阿蘭那亦阿練兒此翻無諍",
    "X32n0616_004:0141a12": "亦翻無喧雜處凡居阿練若處為調煩惱今自舉",
    "X32n0616_004:0141a13": "蔑他非無諍行故云假名阿練若也毗尼藏中及",
    "X32n0616_004:0141a14": "大寶積經寶梁聚會并寶雲經佛藏經等一一廣",
    "X32n0616_004:0141a15": "明阿練若行若未相應且宜尋師進道何遽守愚",
    "X32n0616_004:0141a16": "自是願諸行者審自思之二別明所忍之境竟。△",
    "X32n0616_004:0141a17": "三明著衣意。",
    "X32n0616_004:0141a18": "我等敬佛故悉忍是諸惡(雖)為斯(人之)所輕言汝等(自作",
    "X32n0616_004:0141a19": "此經悉)皆是佛(然於)如此輕慢(之)言皆當忍受之(又)濁劫",
    "X32n0616_004:0141a20": "惡世中多有諸恐怖惡鬼入其身罵詈毀辱我我等",
    "X32n0616_004:0141a21": "敬信佛當著忍辱鎧為說是經故忍此諸難事我不",
    "X32n0616_004:0141a22": "愛身命但惜無上道我等於來世護持佛所囑世尊",
    "X32n0616_004:0141a23": "自當知濁惡世比丘不知佛方便隨宜所說法惡口",
    "X32n0616_004:0141a24": "而嚬蹙數數見擯出遠離於塔寺如是等眾惡念佛",
    "X32n0616_004:0141b01": "告敕故皆當忍是事。",
    "X32n0616_004:0141b02": "鎧者甲也忍辱鎧者以能忍辱則雖入惡世而不",
    "X32n0616_004:0141b03": "受傷猶入陣有甲不被刀箭之所害也須知四教",
    "X32n0616_004:0141b04": "皆各有忍辱鎧如中阿含經黑齒比丘訴佛云舍",
    "X32n0616_004:0141b05": "利弗罵我說我佛即喚舍利弗問之汝實罵說黑",
    "X32n0616_004:0141b06": "齒比丘不舍利弗言心不定者或說罵我心已定",
    "X32n0616_004:0141b07": "云何說罵如折牛角不觸嬈人如殘童子恥不惱",
    "X32n0616_004:0141b08": "彼我心如地水火風淨與不淨大小便利涕唾受",
    "X32n0616_004:0141b09": "而不罵心如掃箒淨不淨俱掃又如破器盛脂置",
    "X32n0616_004:0141b10": "之日中渧渧恒漏自觀九孔常漏不淨云何罵說",
    "X32n0616_004:0141b11": "於他又如死蛇狗等繫淨童子頸慚恥自愧不罵",
    "X32n0616_004:0141b12": "說他佛問如是惡人汝云同觀舍利弗答言人有",
    "X32n0616_004:0141b13": "五一身善口意不善但念其善不念不善如納衣",
    "X32n0616_004:0141b14": "比丘見糞聚弊帛左捉右舒截棄不淨而取於淨",
    "X32n0616_004:0141b15": "念用其身淨以規我身棄其口意以誡我口意二",
    "X32n0616_004:0141b16": "口行淨身意不淨亦念其口棄其身意如熱渴者",
    "X32n0616_004:0141b17": "值多草池披草掬水涼身止渴三意淨身口不淨",
    "X32n0616_004:0141b18": "亦念其意不用其身口如行路熱渴唯牛跡少水",
    "X32n0616_004:0141b19": "若用手掬水則渾濁應兩膝跪兩手憑地口就吸",
    "X32n0616_004:0141b20": "之以除熱渴四三業皆不淨者雖無可用當痛念",
    "X32n0616_004:0141b21": "之如路見病人安置使穩念此不淨使得值善知",
    "X32n0616_004:0141b22": "識治其三業勿令墮落三塗五三業皆淨常念是",
    "X32n0616_004:0141b23": "人以自訓況念齊願齊如清涼池多諸華草熱渴",
    "X32n0616_004:0141b24": "入中以自蘇息常念境界以去我惡此是三藏教",
    "X32n0616_004:0141c01": "中用苦無常不淨無我空為鎧也儒者云見賢思",
    "X32n0616_004:0141c02": "齊見不賢而內自省又云三人行必有我師擇其",
    "X32n0616_004:0141c03": "善者而從之其不善者而改之亦此義也毗婆沙",
    "X32n0616_004:0141c04": "云念罵是一語餘皆喚聲終日喚聲於我何為(阿拘",
    "X32n0616_004:0141c05": "盧奢此言罵拘盧奢此言喚聲我今不應念其阿字若有阿字是名為罵若無阿字即是喚聲)又",
    "X32n0616_004:0141c06": "此方是卑陋語他方是稱讚語我若念此卑語無",
    "X32n0616_004:0141c07": "處得樂(此例甚多如尸羅羼提於此未為美辭彼方乃是二波羅蜜又就此土南北異稱浙",
    "X32n0616_004:0141c08": "閩殊喚於彼為讚於此為毀不可枚舉)又觀此字罵若顛倒此字即",
    "X32n0616_004:0141c09": "成讚(如見客去若云去早即名為留若云早去即名發遣發遣是罵留即是讚又如正食遇客",
    "X32n0616_004:0141c10": "若云來早即是罵也若云早來即是讚也世人執覽定有前後共為讚罵妄情積聚言聲性空)又",
    "X32n0616_004:0141c11": "罵是一界少分一入少分一陰少分罵少不罵多",
    "X32n0616_004:0141c12": "(十八界中是聲界少分十二入中是聲入少分于五陰中是色陰少分縱此少分是罵其餘非罵)",
    "X32n0616_004:0141c13": "又誰成就罵罵是我就成就自彼於我何為(彼自攬聲",
    "X32n0616_004:0141c14": "以成名句而謂是罵如醜在彼面於鏡何干)又罵是一字一字不成罵",
    "X32n0616_004:0141c15": "二字成罵無有一時稱二字者若稱後字前字已",
    "X32n0616_004:0141c16": "滅又能罵所罵一時同一剎那俱滅於我何為如",
    "X32n0616_004:0141c17": "是等用析空為鎧也又能罵所罵皆同幻人罵字",
    "X32n0616_004:0141c18": "罵聲皆同谷響諦觀實我實法了不可得云何不",
    "X32n0616_004:0141c19": "忍此即空為鎧也又凡夫不了罵空起諸憂惱增",
    "X32n0616_004:0141c20": "長三毒故有三塗法界或強制安忍故有人天法",
    "X32n0616_004:0141c21": "界聖人了罵是空自斷結使故有二乘法界復于",
    "X32n0616_004:0141c22": "罵者生大悲心念拔其苦如子狂迷而罵其母母",
    "X32n0616_004:0141c23": "常憐念冀子病愈故有諸佛菩薩法界如此次第",
    "X32n0616_004:0141c24": "觀察罵中出生十界差別不同用即假為鎧也今",
    "X32n0616_004:0142a01": "經明念佛告敕故皆當忍是事佛即佛寶告敕即",
    "X32n0616_004:0142a02": "法寶佛法不二即僧寶一體三寶凡聖平等諸佛",
    "X32n0616_004:0142a03": "已悟眾生尚迷我為眾生翻迷歸悟持說此經了",
    "X32n0616_004:0142a04": "知我心上等諸佛下等眾生諸佛之悟即我心悟",
    "X32n0616_004:0142a05": "眾生之迷即我心迷如此之鎧即慈悲室即法空",
    "X32n0616_004:0142a06": "座一鎧一切鎧乃圓教鎧也初明著衣弘經竟。△",
    "X32n0616_004:0142a07": "二明入室弘經。",
    "X32n0616_004:0142a08": "諸聚落城邑其有求法者我皆到其所說佛所囑法。",
    "X32n0616_004:0142a09": "△三明坐座弘經。",
    "X32n0616_004:0142a10": "我是世尊使處眾無所畏我當善說法願佛安隱住。",
    "X32n0616_004:0142a11": "△四總結請知。",
    "X32n0616_004:0142a12": "我於世尊前諸來十方佛發如是誓言佛自知我心。",
    "X32n0616_004:0142a13": "持品竟。",
    "X32n0616_004:0142a15": "妙法蓮華經台宗會義卷四之二"
}