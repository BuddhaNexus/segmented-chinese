{
    "T17n0748_001:0564c24": "No. 748",
    "T17n0748_001:0564c25": "佛說護淨經",
    "T17n0748_001:0564c27": "失譯人今附東晉錄",
    "T17n0748_001:0564c28": "往昔，佛共阿難行，遇值一池，東西四十里，",
    "T17n0748_001:0564c29": "南北四十里，深四十里。池中有虫，其形似",
    "T17n0748_001:0565a01": "科蚪，形黑如墨。佛語阿難：「識此池中虫不？」",
    "T17n0748_001:0565a02": "答言：「不識。」佛語阿難：「此池中虫者，十方世界",
    "T17n0748_001:0565a03": "大眾僧，食不淨食，墮此臭穢糞屎池中，常",
    "T17n0748_001:0565a04": "食不淨，五百萬世中受此苦惱竟；後五百世",
    "T17n0748_001:0565a05": "中復墮餓狗中，常食不淨；復墮猪中，五百",
    "T17n0748_001:0565a06": "世常食不淨；復墮蜣蜋中常食不淨。亦五",
    "T17n0748_001:0565a07": "百世得出為人，常生貧窮家，衣不覆形，食",
    "T17n0748_001:0565a08": "不充口，常食糠飯，恒飢不足。」佛語諸比丘：",
    "T17n0748_001:0565a09": "「有如是者，受罪尤苦，無量無邊。誡語後世",
    "T17n0748_001:0565a10": "末法中，諸比丘不可不慎，一切眾僧有住止",
    "T17n0748_001:0565a11": "處，作不淨食不足往食。欲淨食者，一切白。",
    "T17n0748_001:0565a12": "衣食如法，著衣持鉢，稱四威儀，如法往造",
    "T17n0748_001:0565a13": "乞，是真比丘，除其邪命，如法活命。「佛不妄",
    "T17n0748_001:0565a14": "言，福報如影響。往昔比丘，新得阿羅漢，",
    "T17n0748_001:0565a15": "有結業身，有便利患。夜闇上廁，見一比丘",
    "T17n0748_001:0565a16": "在廁邊呻吟，阿羅漢語是比丘：『汝本好用意",
    "T17n0748_001:0565a17": "人，云何墮餓鬼中呻吟如是？』餓鬼比丘答言：",
    "T17n0748_001:0565a18": "『我餓渴來久，五百餘年不見漿水，正欲趣",
    "T17n0748_001:0565a19": "廁用食不淨，護廁鬼神鐵杖打我，不得近",
    "T17n0748_001:0565a20": "廁。憶念本曾作比丘知僧事時，是用觸",
    "T17n0748_001:0565a21": "眾僧淨食，以不淨食食眾僧，故致此殃。』遇",
    "T17n0748_001:0565a22": "值阿羅漢善知識，阿羅漢為比丘僧中燒",
    "T17n0748_001:0565a23": "香呪願，即免餓鬼，還復人道。」佛語諸比丘：",
    "T17n0748_001:0565a24": "「不可不慎，一切不得觸眾僧淨食。佛不虛言，",
    "T17n0748_001:0565a25": "福報如影響，十八地獄經中出罪福。此餓鬼",
    "T17n0748_001:0565a26": "本從人道中來，以不清淨手觸眾僧淨器；",
    "T17n0748_001:0565a27": "以不淨手觸沙門淨食，以不淨食著沙門",
    "T17n0748_001:0565a28": "淨食中。以不淨食食眾僧故，後五百世中，",
    "T17n0748_001:0565a29": "墮餓鬼中，常食不淨；欲趣廁上食糞，于時廁",
    "T17n0748_001:0565b01": "神手捉鐵杖打之，令不得近。此鬼食人膿",
    "T17n0748_001:0565b02": "血、涕唾及蕩滌惡汁，常伺捕婦女產血不",
    "T17n0748_001:0565b03": "淨，以為飲食。復經五百世，墮猪、狗、蜣蜋之",
    "T17n0748_001:0565b04": "中，常食臭糞不淨。受斯苦劇，累世如此，",
    "T17n0748_001:0565b05": "於百千劫，無有出期，難得解脫，痛不可言。",
    "T17n0748_001:0565b06": "「以不淨手觸男根，或觸女根，觸沙門淨器，",
    "T17n0748_001:0565b07": "觸沙門淨食；以不淨食，著沙門淨食中；以",
    "T17n0748_001:0565b08": "不淨食食眾僧故，致此殃，一切人肉眼不",
    "T17n0748_001:0565b09": "知罪福。自今以後，欲得福祐，佐眾僧作食，",
    "T17n0748_001:0565b10": "以清淨手捉眾僧淨器、淨手淘米、及以",
    "T17n0748_001:0565b11": "淨米著眾僧淨食中者，得福無量。自今以",
    "T17n0748_001:0565b12": "後，以此為常，一切眾人普使聞知。一切檀",
    "T17n0748_001:0565b13": "越施設法會，供齋調度，持齋者得食，不持齋",
    "T17n0748_001:0565b14": "者不得食。此飯一日持齋，得六十萬世餘糧；",
    "T17n0748_001:0565b15": "不持齋者，六十萬世墮餓鬼中。何以故？此信",
    "T17n0748_001:0565b16": "施難銷故。寧吞熱鐵丸，不食此飯。吞熱鐵丸，",
    "T17n0748_001:0565b17": "須臾間耳，食此信施，久受大苦，五百萬世",
    "T17n0748_001:0565b18": "中受餓鬼苦。「諸有設食之處，一切如法作齋，",
    "T17n0748_001:0565b19": "不得懷挾餘殘食，歸給妻子。若食此飯，若腋",
    "T17n0748_001:0565b20": "底挾擔，後五百世，常挾熱鐵輪，左腋底入",
    "T17n0748_001:0565b21": "從右腋底出。一切齋飯不可不慎，一米化作",
    "T17n0748_001:0565b22": "熱丸。「一切賢者施設福會，於先嘗啜此食，都",
    "T17n0748_001:0565b23": "作殘食，唐作此會，不如不作。何以故？諸天不",
    "T17n0748_001:0565b24": "歡，鬼神不喜。此人於先甞者，亦五百世中受",
    "T17n0748_001:0565b25": "餓鬼苦。自今已後，欲得福者，如法作齋食，可",
    "T17n0748_001:0565b26": "得福德，諸天歡喜，百神慶悅，天神擁護。經不",
    "T17n0748_001:0565b27": "虛言，福報如影響。」",
    "T17n0748_001:0565b28": "佛說護淨經"
}