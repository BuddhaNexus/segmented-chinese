{
    "T85n2743_001:0156c24": "持誦金剛經靈驗功德記",
    "T85n2743_001:0156c26": "昔梁時招提寺僧琰師。初作沙彌。時有相師。",
    "T85n2743_001:0156c27": "語琰曰。師子雖大聰明智慧無那相王短命",
    "T85n2743_001:0156c28": "如何琰聞此語。遂請大德。共詳其福。修何功",
    "T85n2743_001:0156c29": "德。更得延年。大德云。佛教聖言。依法受持",
    "T85n2743_001:0157a01": "金剛般若。功德最大。必得延年。琰時奉命遂",
    "T85n2743_001:0157a02": "即入山受持般若經。六年出來。更見前相師",
    "T85n2743_001:0157a03": "云。法師比來修何功德。長壽殊相頓能如此。",
    "T85n2743_001:0157a04": "琰便具說前者被相壽短命。遂以入山受持",
    "T85n2743_001:0157a05": "金剛般若。更無餘業。師曰。不可思議。因茲功",
    "T85n2743_001:0157a06": "德。遂為大德。法師年過百歲。方始受終。",
    "T85n2743_001:0157a07": "梁時開善寺僧藏師講說知名時有胤師。何",
    "T85n2743_001:0157a08": "胤之善能占相。過見謂曰藏師。須聰明為講",
    "T85n2743_001:0157a09": "說。信手依經藏中撰取一卷擬長壽。持乃得",
    "T85n2743_001:0157a10": "金剛般若。藏在房誦持三年不出。後見胤之",
    "T85n2743_001:0157a11": "喜而言曰師有何法改容貌。弟子所相無驗。",
    "T85n2743_001:0157a12": "藏云。檀越相大有驗。是時度厄難為得受持",
    "T85n2743_001:0157a13": "金剛般若經力如此。胤之言曰大不可思議",
    "T85n2743_001:0157a14": "功德果報。今得相百年餘。歲果如所說記。",
    "T85n2743_001:0157a15": "隋時有婆羅僧藏法師。能持金剛經禁呪斷",
    "T85n2743_001:0157a16": "除一切諸惡。有小僧就學成呪法。數年堪伏",
    "T85n2743_001:0157a17": "之耶。來詣江畔見有一胡神之廟宮庭。即於",
    "T85n2743_001:0157a18": "此中坐心宿誦禁呪其犯遂殯。藏聞弟子身",
    "T85n2743_001:0157a19": "死忿恨自來到神所。亦於廟坐誦呪因即致死。",
    "T85n2743_001:0157a20": "于時同寺有一僧。每恒受持金剛般若經。聞",
    "T85n2743_001:0157a21": "藏師師徒並為神打死遂來神所。亦於廟坐",
    "T85n2743_001:0157a22": "誦般若經。至夜來聞有風聲極大迅速。須臾",
    "T85n2743_001:0157a23": "見一物。其形懷異壯麗奇特可畏倍常種種",
    "T85n2743_001:0157a24": "形容眼光似電。師坐正念誦金剛經不息亦",
    "T85n2743_001:0157a25": "無恐懼。神來至前攝諸威勢。右膝著地合掌",
    "T85n2743_001:0157a26": "恭敬。聽誦經訖師問神。檀越是何神祇。初來",
    "T85n2743_001:0157a27": "猛迅後乃寂然不動。神即答曰。弟子是此宮",
    "T85n2743_001:0157a28": "庭胡神。為性剛強。戾見師習大乘經典不可",
    "T85n2743_001:0157a29": "思議。是以伏聽。檀越既能如此信敬。前者",
    "T85n2743_001:0157b01": "二僧誦呪何緣打殺。神言。彼二僧者不能持",
    "T85n2743_001:0157b02": "大乘經典。見弟子來逆頭罵詈口誦惡語呪",
    "T85n2743_001:0157b03": "術。弟子不伏。此二僧見弟子形貌並自怕死。",
    "T85n2743_001:0157b04": "亦非弟子故違殺害。側近之人。知師入其神",
    "T85n2743_001:0157b05": "廟止宿。恐同前者二僧被打殺。至旦諸人共",
    "T85n2743_001:0157b06": "相率往神所看迎乃見平安。問師因緣所有",
    "T85n2743_001:0157b07": "事意具答諸人諸人因此發心受持金剛般若",
    "T85n2743_001:0157b08": "經者不少。",
    "T85n2743_001:0157b09": "開皇十一年。太府寺丞趙文昌身死唯一上",
    "T85n2743_001:0157b10": "願。家人不敢即斂。然昌遂至閻羅王。問昌曰。",
    "T85n2743_001:0157b11": "從生已來作何福業。昌曰。更無餘功德。唯常",
    "T85n2743_001:0157b12": "誦持金剛般若經。王聞合掌恭敬讚言。善哉",
    "T85n2743_001:0157b13": "受持金剛般若。功德最大不可思議。即語執",
    "T85n2743_001:0157b14": "人曰。汝更勘案勿錯將來。不其人實錯將來",
    "T85n2743_001:0157b15": "不聞。即語昌曰。可向經藏中取金剛般若經",
    "T85n2743_001:0157b16": "來令一人引。昌西南下至經藏。所見大舍數",
    "T85n2743_001:0157b17": "十餘間甚精麗。其中經滿。並金軸寶袟廣嚴",
    "T85n2743_001:0157b18": "妙好華飾不復可言。昌乃一心閉目云。大德",
    "T85n2743_001:0157b19": "最為弟子一經昌怕懼此非般若。求其使人",
    "T85n2743_001:0157b20": "請換不肯。昌即開看乃是金剛般若。將至王",
    "T85n2743_001:0157b21": "所令執人在西。昌在東立誦金剛般若經一",
    "T85n2743_001:0157b22": "遍。並得通利。王即放還約束。昌受持此經實",
    "T85n2743_001:0157b23": "莫廢忘。仍令一人引。昌送出門便見周武帝",
    "T85n2743_001:0157b24": "禁在門東房內喚言。汝是我國人也。暫來至",
    "T85n2743_001:0157b25": "此須共語。昌即便見武帝再拜。武帝曰。汝識我",
    "T85n2743_001:0157b26": "以不。昌言。臣昔曾任伏事衛陛下。武帝喜云。",
    "T85n2743_001:0157b27": "卿乃是我故舊也。汝可還家為我向。今帝",
    "T85n2743_001:0157b28": "論說道我諸罪並了。唯有滅佛法事未了當時",
    "T85n2743_001:0157b29": "為衛元嵩讒言不得久禁在。此未知了其。昌",
    "T85n2743_001:0157c01": "問武帝。衛元嵩是三界外人。非閻羅王所管",
    "T85n2743_001:0157c02": "攝。為此不能追得。汝還家為我從。今帝乞",
    "T85n2743_001:0157c03": "少許功德救拔苦難始敢望了。昌還家更得",
    "T85n2743_001:0157c04": "甦活。已經五日其患漸損。具以此事奏聞。文",
    "T85n2743_001:0157c05": "帝知即為出勅國內諸寺師僧。為周武帝三",
    "T85n2743_001:0157c06": "日持齋行道。轉誦金剛般若經。亦錄入史記。",
    "T85n2743_001:0157c07": "遂州有一人。貞觀元年死經三日得活。說言。",
    "T85n2743_001:0157c08": "初死之時被人遮逐同伴數人至閻羅王所。",
    "T85n2743_001:0157c09": "中有一僧王見先喚。師來一生已來修何功",
    "T85n2743_001:0157c10": "德。師答言。唯誦金剛般若波羅蜜經。王聞即",
    "T85n2743_001:0157c11": "起合掌讚言。善哉既是受持金剛般若波羅",
    "T85n2743_001:0157c12": "蜜經。當得昇天。何因錯將來至此。王言未訖。",
    "T85n2743_001:0157c13": "即見天衣下來引師上天去也。王乃覆坐次",
    "T85n2743_001:0157c14": "問。遂州人汝等從昔已來作何福報。云一生",
    "T85n2743_001:0157c15": "已來所誦經典好習庾信文章諸子集錄。近",
    "T85n2743_001:0157c16": "來學誦金剛般若經。猶自未得。王曰大罪人汝",
    "T85n2743_001:0157c17": "見識不。報云。雖讀庾信文章實不識面。王",
    "T85n2743_001:0157c18": "即遣示苦人乃見大龜。一身數頭。人言此是",
    "T85n2743_001:0157c19": "庚信。龜去少時王言。此人學誦金剛般若。且",
    "T85n2743_001:0157c20": "令放出。來見一人云。我是庚信生存之日。好",
    "T85n2743_001:0157c21": "引諸經用作文章。或生誹謗毀呰經文。今受",
    "T85n2743_001:0157c22": "大罪報向見龜刑。是以甦活。說此因緣。眾",
    "T85n2743_001:0157c23": "人傷悲。悉知是實。其遂州人土地多是移人",
    "T85n2743_001:0157c24": "獵生害命充食。當時知見共相識斷除殺害",
    "T85n2743_001:0157c25": "因。得發心悉共受持金剛般若經。信受供人",
    "T85n2743_001:0157c26": "恭敬。",
    "T85n2743_001:0157c27": "渭州畦彥通一生已來常誦金剛般若。先於",
    "T85n2743_001:0157c28": "李蜜下任武牢縣。令為賊破城求覓欲殺。彥",
    "T85n2743_001:0157c29": "通怕急。即踰城東下投澗取死。其澗深峻百",
    "T85n2743_001:0158a01": "丈有餘。從空而下如人扶接不覺到底。乃",
    "T85n2743_001:0158a02": "於盤石安然端坐。良久而起都無損傷。彥通",
    "T85n2743_001:0158a03": "自怪喜懼非常歎息不已。從已來自知大德",
    "T85n2743_001:0158a04": "金剛般若威力。委知經力極大不可思議功",
    "T85n2743_001:0158a05": "德。加心信敬精勤受持不敢輕慢。常獲果報",
    "T85n2743_001:0158a06": "得福無量。",
    "T85n2743_001:0158a07": "鄜州寶室寺僧法藏。戒行精淳。為性質直。隋",
    "T85n2743_001:0158a08": "開皇十三年。於洛交縣蔞川城造一所僧房。二",
    "T85n2743_001:0158a09": "十餘間佛堂三口並架塼瓦嚴麗彩飾精茅。丈",
    "T85n2743_001:0158a10": "六素像總有部部別各有十一事。等身觀世",
    "T85n2743_001:0158a11": "音石像一軀千屏風像等。至大業年得寺千。",
    "T85n2743_001:0158a12": "時舍像並令移就州墎伽藍安置破壞補缺並",
    "T85n2743_001:0158a13": "得成就。更造一切經寫得八百餘卷別造長",
    "T85n2743_001:0158a14": "張。於京城月愛寺令人抄寫。並檀香為軸莊",
    "T85n2743_001:0158a15": "嚴妙好。藏至武德二年四月淬患經二旬。乃",
    "T85n2743_001:0158a16": "見一人青衣在高閣上。手把一卷經告言。法",
    "T85n2743_001:0158a17": "師藏作一生已來所造功德悉皆妙好。唯有",
    "T85n2743_001:0158a18": "少互用三寶物得罪未除。我手中者金剛般",
    "T85n2743_001:0158a19": "若最為第一大乘經典。汝自造一卷。所有諸",
    "T85n2743_001:0158a20": "罪悉得除滅。藏聞此教應聲答言。若得病差。",
    "T85n2743_001:0158a21": "即發決定心造百部般若。弟子自省一生已",
    "T85n2743_001:0158a22": "來雖修功德實未寫金剛般若。諸佛菩薩今",
    "T85n2743_001:0158a23": "見學悟必不懈怠。弟子唯有三衣瓶鉢。偏袒",
    "T85n2743_001:0158a24": "右肩時盡將付囑。大德弟子親知用造金剛",
    "T85n2743_001:0158a25": "般若。三五日能起依願即造婆伽娑舍衛國",
    "T85n2743_001:0158a26": "中第一部寫訖。並散付諸人流傳讀誦。深知",
    "T85n2743_001:0158a27": "金剛般若大乘經典威力最大不可思議奇情",
    "T85n2743_001:0158a28": "有緣遞相勸率持金剛般若經者。見獲果報",
    "T85n2743_001:0158a29": "功德無量。",
    "T85n2743_001:0158b01": "隋朝有一僧靈寂。有兩箇弟子。僧主忽一日",
    "T85n2743_001:0158b02": "喚此弟子等。向前我聞。五臺山中有大文殊",
    "T85n2743_001:0158b03": "師利。每有人禮謁者。現其相貌接引蒼生。我",
    "T85n2743_001:0158b04": "等三人往彼禮謁。豈不善。意將兩頭驢一馱",
    "T85n2743_001:0158b05": "生絹二百疋。遣弟子等驅一頭僧自乘騎便即",
    "T85n2743_001:0158b06": "進發。其僧生一年唯持金剛般若經更無別",
    "T85n2743_001:0158b07": "業。當所之時柴箇篋中只將此經卷去。行經",
    "T85n2743_001:0158b08": "數月因歇息草澤中放驢畜。僧即於一樹下",
    "T85n2743_001:0158b09": "歇息鋪之氈睡著。其弟子二人平章我等擬",
    "T85n2743_001:0158b10": "殺和尚。各取絹一百疋取驢一頭。入京遊縱",
    "T85n2743_001:0158b11": "豈不是一生樂矣。興心既了一箇弟子把刀",
    "T85n2743_001:0158b12": "一口當腰即斫。已下三刀至於血下。第四刀",
    "T85n2743_001:0158b13": "便乃各著空中取刀不得平亦不離。刀上如",
    "T85n2743_001:0158b14": "兩食頃其和尚睡覺見此弟子。跪膝兩手扶",
    "T85n2743_001:0158b15": "刀默然無對。僧乃問。汝等何生惡意。其",
    "T85n2743_001:0158b16": "弟子雙跪向前具陳本意。和尚亦可為果過。",
    "T85n2743_001:0158b17": "便即索筒取經擬讀其經。腰間有三箇刀痕。",
    "T85n2743_001:0158b18": "並被斫斷直至經軸。僧人腰間令人看時。為",
    "T85n2743_001:0158b19": "有三道赤色三笙數重衣裳。亦不得透過破",
    "T85n2743_001:0158b20": "損。豈非金剛般若經神力致也。",
    "T85n2743_001:0158b21": "昔長安溫國寺僧靈幽忽死。經七日見平等",
    "T85n2743_001:0158b22": "王。王問和尚曰在生有何經業。靈幽答曰。持",
    "T85n2743_001:0158b23": "金剛經。王遂合掌請念。須臾念竟王又問。和",
    "T85n2743_001:0158b24": "尚曰雖誦得此經少一偈者何。靈幽答王曰。",
    "T85n2743_001:0158b25": "小師只依本念不知缺何偈。王曰和尚壽命",
    "T85n2743_001:0158b26": "已盡。更放十年活。此經在濠州城西石碑上。",
    "T85n2743_001:0158b27": "自有真本令天下傳。其僧劫活。具說事由矣。",
    "T85n2743_001:0158b28": "漢州孔目典陳昭死經兩日再甦。具說云。初",
    "T85n2743_001:0158b29": "到冥間判官問。汝為劉尚書事殺牛四十七",
    "T85n2743_001:0158c01": "頭。昭何故取他牛一頭。昭諱不取。須臾有一",
    "T85n2743_001:0158c02": "人出來稱甲送牛頭使昭即知諱不得。遂諮",
    "T85n2743_001:0158c03": "判官如何得免此罪。判官問曰。在生有何功",
    "T85n2743_001:0158c04": "德。昭答曰。常持金剛經。語未了其經從空而",
    "T85n2743_001:0158c05": "至。便得放歸一十八年活矣。",
    "T85n2743_001:0158c06": "苟居士樂善專誦持金剛經乃發心。於新繁",
    "T85n2743_001:0158c07": "縣西北村中以筆書空為天寫金剛經。其處",
    "T85n2743_001:0158c08": "每有雨下不濕。初不知。村人在彼放牛。復於",
    "T85n2743_001:0158c09": "彼處避雨。後有一胡僧。從此過見乃告村人",
    "T85n2743_001:0158c10": "曰。此是經壇空中有經。齋日有化寶。蓋往往",
    "T85n2743_001:0158c11": "出現爾。此壇者縣城西北三十里至今見在。",
    "T85n2743_001:0158c12": "昔王陀一生殺害無數。乃發心專持金剛經",
    "T85n2743_001:0158c13": "一萬遍誦得五千遍。忽於一日午時見數十",
    "T85n2743_001:0158c14": "鬼向前來曰。王有牒追汝。汝且莫持經。陀",
    "T85n2743_001:0158c15": "即告念使鬼從後更有鬼使走馬而來告諭鬼",
    "T85n2743_001:0158c16": "曰。王勅持經人且放王陀遂即免死。壽至九",
    "T85n2743_001:0158c17": "十八終矣。",
    "T85n2743_001:0158c18": "昔王綽為天水郡司法薛舉作亂殺兵士。次",
    "T85n2743_001:0158c19": "至王綽刀乃寸折。又使力士宋羅持刀斬之",
    "T85n2743_001:0158c20": "刀亦寸折。薛舉怪曰。汝有何法。王綽答曰。幼",
    "T85n2743_001:0158c21": "年持金剛經。應是經力。薛舉遂放王綽。綽怕懼",
    "T85n2743_001:0158c22": "入一廁中藏。念此經廁中有光見賊眾尋光",
    "T85n2743_001:0158c23": "至廁。見人問曰是誰。廁人答曰。被刀刑不死",
    "T85n2743_001:0158c24": "者王綽。賊曰汝不須藏。諸軍盡知。促往歸家。",
    "T85n2743_001:0158c25": "從此得免此難。",
    "T85n2743_001:0158c26": "昔有朱士衡。為性麁惡不敬三寶。為梁國左",
    "T85n2743_001:0158c27": "僕射。其妻常樂善專持金剛經。其夫不在正",
    "T85n2743_001:0158c28": "持金剛經。次其夫從外而歸見。乃於妻手中",
    "T85n2743_001:0158c29": "奪得經卷。拋入火中及至火滅經亦不損。遂",
    "T85n2743_001:0159a01": "夫妻二人却收經卷。於佛前懺悔。",
    "T85n2743_001:0159a02": "昔崔善冲為携州判官遇反叛次刺史被殺。善",
    "T85n2743_001:0159a03": "冲領二十餘人全弓劍走投昆明城至夜不知",
    "T85n2743_001:0159a04": "路處。善冲告兵士曰。至心念佛。冲自念金剛",
    "T85n2743_001:0159a05": "經。信馬前行忽見一火炬前引而行。行至數",
    "T85n2743_001:0159a06": "里火滅無明。遂得達昆明城。皆是經力者也。",
    "T85n2743_001:0159a07": "昔唐晏者梓州悽縣吏人也。常持金剛經。緣",
    "T85n2743_001:0159a08": "為事不謹迴被官中行至遂州路本縣使人捕",
    "T85n2743_001:0159a09": "捉。晏空中聞有人聲曰。唐晏汝急急去。晏遂",
    "T85n2743_001:0159a10": "舉頭見有一胡僧。晏即映樹至心念經。捕者",
    "T85n2743_001:0159a11": "數十人對面不見。即免此難。",
    "T85n2743_001:0159a12": "魏昫者秦人也。常持金剛經。冥使三度追不",
    "T85n2743_001:0159a13": "得。王勅使來報且放汝。",
    "T85n2743_001:0159a14": "李延者南陽郡人也。為德州縣尉。一生持金",
    "T85n2743_001:0159a15": "剛經。每到持經時有神光現。",
    "T85n2743_001:0159a16": "昔竇氏夜患頭痛。令婢厨中取火言無忽見",
    "T85n2743_001:0159a17": "堦前有一炬火。遂上堦來如晝日。夫人頭痛",
    "T85n2743_001:0159a18": "便愈。莫不精心已。此皆是常持金剛經力也",
    "T85n2743_001:0159a19": "　更有持金剛經得驗者挍多。文繁不具多載",
    "T85n2743_001:0159a20": "者也。",
    "T85n2743_001:0159a21": "以此前件驗之。假令有人將三千大千世界",
    "T85n2743_001:0159a22": "七寶持用布施者。不如流傳此經功德最勝。",
    "T85n2743_001:0159a23": "若有人書寫金剛經受持讀誦。亦令餘人書",
    "T85n2743_001:0159a24": "寫流布。譬如一燈燃。百千萬燈幽冥皆照明",
    "T85n2743_001:0159a25": "終不絕。若能抄寫此文牓於寺壁上者功德",
    "T85n2743_001:0159a26": "無量無邊不可思議。",
    "T85n2743_001:0159a27": "開元皇帝讚金剛經功德",
    "T85n2743_001:0159a28": "　金剛一卷重須彌　　所以我皇偏受持",
    "T85n2743_001:0159a29": "　八萬法門皆了達　　惠眼他心踰得知",
    "T85n2743_001:0159b01": "　比日談歌是舊曲　　聽取金剛般若詞",
    "T85n2743_001:0159b02": "　開元皇帝親自註　　至心頂禮莫生疑",
    "T85n2743_001:0159b03": "　此經能除一切苦　　發心天眼預觀知",
    "T85n2743_001:0159b04": "　莫被無明六賊引　　昏昏中日執愚癡",
    "T85n2743_001:0159b05": "　世尊涅槃無量劫　　過去百億阿僧祇",
    "T85n2743_001:0159b06": "　國王大臣傳聖教　　我皇敬信世間希",
    "T85n2743_001:0159b07": "　每月十齋斷宰殺　　廣修善業度僧尼",
    "T85n2743_001:0159b08": "　胎生卵生懃念佛　　勇猛精進大慈悲",
    "T85n2743_001:0159b09": "　厭見宮中五欲樂　　了知身相是虛危",
    "T85n2743_001:0159b10": "　一國帝主猶覺悟　　何況凡俗不思惟",
    "T85n2743_001:0159b11": "　昔日提娑是國主　　為求妙法捨嬪妃",
    "T85n2743_001:0159b12": "　苦行精懃大乘教　　身為奴僕何斯仕",
    "T85n2743_001:0159b13": "　今帝聖明超萬國　　舉心動念預觀知",
    "T85n2743_001:0159b14": "　文武聖威遍天下　　萬姓安寧定四夷",
    "T85n2743_001:0159b15": "　自注金剛深妙義　　蠢動含靈皆受持",
    "T85n2743_001:0159b16": "　護法神專善當應　　諸天讚歎不隨宜",
    "T85n2743_001:0159b17": "　白象馳來敬壽寺　　寶車幡蓋數重圍",
    "T85n2743_001:0159b18": "　明僧手執香花引　　仙人駕鶴滿空飛",
    "T85n2743_001:0159b19": "　八難迴生極樂國　　五濁翻成七寶池",
    "T85n2743_001:0159b20": "　開元永定恒沙劫　　摩王外道總降依",
    "T85n2743_001:0159b21": "　萬歲千秋傳聖教　　猶如劫不拂天衣",
    "T85n2743_001:0159b22": "　只是眾生多有福　　得逢諸佛重器時",
    "T85n2743_001:0159b23": "　金剛妙理實難詮　　一切經中我總懸",
    "T85n2743_001:0159b24": "　佛布黃金遍地滿　　擬買祇陀太子園",
    "T85n2743_001:0159b25": "　八部鬼神隨從佛　　雁塔龍宮滿化天",
    "T85n2743_001:0159b26": "　祇樹引枝承鳥語　　下有金砂洗足泉",
    "T85n2743_001:0159b27": "　食事持鉢舍衛國　　廣引眾生作福田",
    "T85n2743_001:0159b28": "　世尊爾時無我相　　須菩提瞻仰受斯言",
    "T85n2743_001:0159b29": "　四果六通為上品　　龍宮受樂是生天",
    "T85n2743_001:0159c01": "　轉輪聖王處仙位　　神武皇帝亦如然",
    "T85n2743_001:0159c02": "　又說昔為歌利王　　割截身肉得生天",
    "T85n2743_001:0159c03": "　尸毘捨身救鳩鴿　　阿羅漢身過及三千",
    "T85n2743_001:0159c04": "　閻浮眾生戀火宅　　我皇引出遣生天",
    "T85n2743_001:0159c05": "　一切有情如赤子　　但是百姓悉皆怜",
    "T85n2743_001:0159c06": "　既得阿耨多羅果　　又共諸佛結因緣",
    "T85n2743_001:0159c07": "　百劫千生不退轉　　功德無量亦無邊",
    "T85n2743_001:0159c08": "　非但如影諸寺觀　　十方世界亦如然",
    "T85n2743_001:0159c09": "　總是金剛深妙義　　弟子豈敢謾虛傳",
    "T85n2743_001:0159c10": "凡欲轉念金剛般若波羅蜜經者。先須啟請",
    "T85n2743_001:0159c11": "八大金剛名字。發至誠心然後轉念經。此八",
    "T85n2743_001:0159c12": "金剛自來常當擁護持經之人。",
    "T85n2743_001:0159c13": "第一奉請青除災金剛。能除一切眾生宿災",
    "T85n2743_001:0159c14": "殃咎悉令消滅(主大海)。",
    "T85n2743_001:0159c15": "第二奉請僻毒金剛。能除一切眾生熱毒病",
    "T85n2743_001:0159c16": "苦(主除災毒)。",
    "T85n2743_001:0159c17": "第三奉請黃隨求金剛。能令一切眾生所求",
    "T85n2743_001:0159c18": "如願所願皆得(主堈灑功德)。",
    "T85n2743_001:0159c19": "第四奉請白淨水金剛。能除一切眾生熱惱",
    "T85n2743_001:0159c20": "苦悉得消除(主一切寶)。",
    "T85n2743_001:0159c21": "第五奉請赤聲金剛。能照一切眾生光明所",
    "T85n2743_001:0159c22": "得見佛(主能生風)。",
    "T85n2743_001:0159c23": "第六奉請定災除金剛。能除一切眾生三災八",
    "T85n2743_001:0159c24": "難之苦(主瑠璃寶)。",
    "T85n2743_001:0159c25": "第七奉請紫賢金剛。能令一切眾生心開悟",
    "T85n2743_001:0159c26": "解發菩提心(主堅牢藏)。",
    "T85n2743_001:0159c27": "第八奉請大神金剛。能令一切眾生智牙成",
    "T85n2743_001:0159c28": "就惠力增具(主龍王)。",
    "T85n2743_001:0159c29": "大身真言",
    "T85n2743_001:0160a01": "那謨婆伽筏帝　鉢羅壤(二)波羅蜜多曳(三)唵",
    "T85n2743_001:0160a02": "(四)伊利底(五)伊室利(六)輸盧駄(七)毘舍耶(八)毘",
    "T85n2743_001:0160a03": "舍耶(九)娑婆訶(十)",
    "T85n2743_001:0160a04": "隨心真言",
    "T85n2743_001:0160a05": "那謨薄迦筏帝(一)鉢喇惹(二)波羅蜜多曳(三)怛",
    "T85n2743_001:0160a06": "姪他(四)唵呼(五)筏折羅(六)襪麗(七)娑婆訶(八)",
    "T85n2743_001:0160a07": "心中心真言唵嗚倫泥沙莎婆訶",
    "T85n2743_001:0160a08": "金剛兒呪南無跋折鳩魔囉迦儞度闇莎",
    "T85n2743_001:0160a09": "訶",
    "T85n2743_001:0160a10": "佛母呪南謨陀舍南無陀俱南唵戶嚕戶嚕",
    "T85n2743_001:0160a11": "死陀盧遮儞薩囉娑囉他娑達儞莎訶",
    "T85n2743_001:0160a12": "文殊菩薩心中真言阿羅波遮那",
    "T85n2743_001:0160a13": "凡人至心誦此真言者。猶誦天下藏經一遍",
    "T85n2743_001:0160a14": "也。",
    "T85n2743_001:0160a15": "梵音云何於此經究竟到彼岸。願佛開微蜜。",
    "T85n2743_001:0160a16": "廣為眾生說轉大法輪。",
    "T85n2743_001:0160a17": "于唐天復八載歲在戊辰四月九日。布衣",
    "T85n2743_001:0160a18": "翟奉達寫。此經讚驗功德記添之流布。後",
    "T85n2743_001:0160a19": "為信士兼往亡靈及見在父母合邑等福。",
    "T85n2743_001:0160a20": "同春草罪若秋苗必定當來俱發佛會。"
}