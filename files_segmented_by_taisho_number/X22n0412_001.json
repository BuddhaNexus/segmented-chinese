{
    "X22n0412_001:0419a03": " 序",
    "X22n0412_001:0419a05": "淨慧居士刻觀經成。有議之者。謂禪非意想。觀經純",
    "X22n0412_001:0419a06": "以想得往生。居士既已身在宗門。便當力持祖道。今",
    "X22n0412_001:0419a07": "毋乃使人滯於蹊逕歟。余謂茲屬淺視淨土之猥談。",
    "X22n0412_001:0419a08": "並不知真禪之旨歸也。夫參徹至明心見性。斷必繫",
    "X22n0412_001:0419a09": "念一處。不令走漏到利欲界內。與五濁相磅礡。久則",
    "X22n0412_001:0419a10": "心行處滅。情想俱空。法不存。佛不立。方成大解脫。奚",
    "X22n0412_001:0419a11": "獨如來佛。是甚乾屎橛。即祖師禪。喚作盌躂丘。邇來",
    "X22n0412_001:0419a12": "陰識依通。而悟者比比。肯向靜寂中淘去邪思。練成",
    "X22n0412_001:0419a13": "正覺。雖不待十六觀鏡像現前。九品蓮托胎見佛。諒",
    "X22n0412_001:0419a14": "曾打併一番。日用自然清淨。寂光自得現前。強似徒",
    "X22n0412_001:0419a15": "向冊本上學言記語。造謗大般若之業。居士覩今禪",
    "X22n0412_001:0419a16": "敝。痛傷祖道凌夷。盡皆向外馳求。攘成傾奪惡習。特",
    "X22n0412_001:0419a17": "拈出此經以鋮砭之。使各於斯返照。殆乃挽回風化",
    "X22n0412_001:0419a18": "之急助也。何可議哉。",
    "X22n0412_001:0419a19": "順治乙未秋日南湖老人褎翁行盛譔",
    "X22n0412_001:0419b06": " 敘",
    "X22n0412_001:0419b08": "釋迦如來。為一大事因緣。出現於世。大事者何。生死",
    "X22n0412_001:0419b09": "大事也。故始於說法。終於拈華。不過欲諸眾生。各證",
    "X22n0412_001:0419b10": "成等正覺而已。然歸元無二路。方便有多門。求其速",
    "X22n0412_001:0419b11": "了生死。最捷徑者。莫過於參禪了道。而捷中之捷。徑",
    "X22n0412_001:0419b12": "中之徑。為異方便者。尤莫尚於念佛往生。乃世有聰",
    "X22n0412_001:0419b13": "明才智之士。往往鄙之為愚夫愚婦之所為者。夫口",
    "X22n0412_001:0419b14": "誦彌陀。而心存塵垢。志希安養。而念繫娑婆。誠可鄙",
    "X22n0412_001:0419b15": "矣。至於真能念佛之人。則淵寂通微。冥心入妙。能所",
    "X22n0412_001:0419b16": "兩忘。事理一致。如此而亦鄙之。真天如禪師。所謂非",
    "X22n0412_001:0419b17": "鄙愚夫愚婦。乃鄙文殊普賢。及馬鳴龍樹耳。此佛說",
    "X22n0412_001:0419b18": "觀無量壽佛經。不可以不誦也。經中雖具有十六觀",
    "X22n0412_001:0419b19": "法。尤以觀佛為一經宗要。善觀者。觀一切相為非相。",
    "X22n0412_001:0419b20": "則能見彌陀之全體。觀一切法如幻法。則能入淨土",
    "X22n0412_001:0419b21": "之真境。觀我身之無我。則能具如來之正見。是以從",
    "X22n0412_001:0419b22": "一如來。而見無量如來。入一境土。而周無量淨土。悟",
    "X22n0412_001:0419b23": "一法身。而融無量法身。無念而念。無修而修。無證而",
    "X22n0412_001:0419b24": "證。豈非善了大事因緣者哉。天台無盡法師。教中義",
    "X22n0412_001:0419c01": "虎。精通三觀。搆圖精工。攝頌爾雅。惜年久湮蕪。傳布",
    "X22n0412_001:0419c02": "甚少。故特重梓流通。復為麤釋一二典故。以便初機。",
    "X22n0412_001:0419c03": "俾見聞者。因相以寓目。因文而動懷。歡喜讚歎。發無",
    "X22n0412_001:0419c04": "上心。同結淨土勝緣。即有疑者謗者。亦植善因不淺。",
    "X22n0412_001:0419c05": "譬之城東老母。誓不見佛。以手障面。終莫能逃。況乎",
    "X22n0412_001:0419c06": "一歷識田。永為道種耶。是知此事。不問親疎。無分利",
    "X22n0412_001:0419c07": "鈍。各有自性彌陀。自現惟心淨土。所以十惡五逆。尚",
    "X22n0412_001:0419c08": "且十念往生。散心持名。亦可同登樂國。獨彼疑謗之",
    "X22n0412_001:0419c09": "人。籠鳥鼎魚。翻稱快樂。隙駒泡影。妄計久長。但恐一",
    "X22n0412_001:0419c10": "旦色力痿羸。神識迷亂。文章無靈。錢神莫挽。去路茫",
    "X22n0412_001:0419c11": "茫。無本可據。是使聰明才智之士。反見笑於愚夫愚",
    "X22n0412_001:0419c12": "婦也。敢請直下承當。共入彌陀願海。",
    "X22n0412_001:0419c13": "歲次乙未秋日武林菩薩戒弟子張文嘉仲嘉甫薰",
    "X22n0412_001:0419c14": "沐拜述",
    "X22n0412_001:0420a06": "佛說觀無量壽佛經(附圖頌)",
    "X22n0412_001:0420a08": "宋元嘉中畺良耶舍　譯",
    "X22n0412_001:0420a09": "如是我聞(至)文殊師利法王子而為上首。",
    "X22n0412_001:0420a10": "圖經攝頌　　天台無盡法師傳燈　述",
    "X22n0412_001:0420a11": "靈山嘉會",
    "X22n0412_001:0420a12": "　如來趺坐耆闍崛　　三乘八部眾圍繞",
    "X22n0412_001:0420a13": "　寂而常照鑒機宜　　猶若洪鐘以待扣",
    "X22n0412_001:0420a14": "　久修久證真三昧　　心境如如清淨方",
    "X22n0412_001:0420a15": "　一得往生不退轉　　應為圓機稱性說",
    "X22n0412_001:0420a16": "爾時王舍大城(至)一不得往。",
    "X22n0412_001:0420a17": "闍王幽父",
    "X22n0412_001:0420a18": "　闍王名為未生怨　　生來已有怨害相",
    "X22n0412_001:0420a19": "　隨順調達惡友教　　汝弑頻婆作新王",
    "X22n0412_001:0420a20": "　我弑牟尼作新佛　　共化世間亦快哉",
    "X22n0412_001:0420a21": "　依教幽王重室內　　制諸羣臣不得往",
    "X22n0412_001:0420a22": "按梵語阿闍世。此云未生怨。母懷之日。有冤惡相。",
    "X22n0412_001:0420a23": "占者預記。因以為名。○調達。佛堂弟。一名提婆達",
    "X22n0412_001:0420a24": "多。與佛世世為仇。以種種變幻。動王子心。立大精",
    "X22n0412_001:0420b01": "舍。得大供養。為王子云。我殺牟尼。以作新佛。汝殺",
    "X22n0412_001:0420b02": "頻婆。以作新王。共化世間。不亦快哉。乃教王子。放",
    "X22n0412_001:0420b03": "五百醉象。蹋殺如來。佛入慈定。舒手示之。即於五",
    "X22n0412_001:0420b04": "指。出五師子。象見怖畏。投地敬禮。佛為眾云。我於",
    "X22n0412_001:0420b05": "爾時。手五指頭。實無師子。乃是慈善根力。故令彼",
    "X22n0412_001:0420b06": "伏。後復以惡毒著指抓中。欲因禮拜。以中傷佛。往",
    "X22n0412_001:0420b07": "而未到。地自然裂。火車來迎。生入地獄。",
    "X22n0412_001:0420b08": "國太夫人(至)顏色和悅。",
    "X22n0412_001:0420b09": "夫人密往",
    "X22n0412_001:0420b10": "　國太夫人韋提希　　恭敬大王時密往",
    "X22n0412_001:0420b11": "　身塗麨蜜纓盛漿　　日日用以奉大王",
    "X22n0412_001:0420b12": "　食已漱口向佛禮　　尊者授戒為說法",
    "X22n0412_001:0420b13": "　三七日中顏和悅　　怡然清淨得不死",
    "X22n0412_001:0420b14": "時阿闍世(至)不令復出。",
    "X22n0412_001:0420b15": "加惡弑母",
    "X22n0412_001:0420b16": "　闍王來問守門人　　父王今猶存在耶",
    "X22n0412_001:0420b17": "　閽人具白如上事　　闍世瞋欲弑其母",
    "X22n0412_001:0420b18": "　月光耆婆二大臣　　按劒苦諫怒方息",
    "X22n0412_001:0420b19": "　勅語內官幽禁之　　跼蹐深宮不令出",
    "X22n0412_001:0420b20": "時韋提希(至)云何當見阿彌陀佛極樂世界。",
    "X22n0412_001:0420b21": "緣起弑逆韋提哀請",
    "X22n0412_001:0420b22": "　此經發起因弑逆　　令人深厭娑婆苦",
    "X22n0412_001:0420b23": "　親所生子尚復然　　他人能不按劒起",
    "X22n0412_001:0420b24": "　極樂蓮華為父母　　無冤無親法平等",
    "X22n0412_001:0420c01": "　大哉善權方便力　　普使羣生獲安養",
    "X22n0412_001:0420c02": "　韋提遙向耆闍請　　如來山沒宮中現",
    "X22n0412_001:0420c03": "　我昔何罪生斯子　　惟願往生無憂處",
    "X22n0412_001:0420c04": "　即時放光現諸土　　極樂世界當其根",
    "X22n0412_001:0420c05": "　三種福業先其緣　　十六觀門次其說",
    "X22n0412_001:0420c06": "佛告韋提希(至)名曰初觀。",
    "X22n0412_001:0420c07": "落曰懸鼓",
    "X22n0412_001:0420c08": "　剏始先當觀落日　　狀如懸鼓繫其心",
    "X22n0412_001:0420c09": "　制心一處辦大事　　況復西向示生方",
    "X22n0412_001:0420c10": "　久久寂靜心不移　　靜極明生觀易成",
    "X22n0412_001:0420c11": "　開目閉目常明了　　是為淨土之初門",
    "X22n0412_001:0420c12": "次作水想(至)名第二觀。",
    "X22n0412_001:0420c13": "大水結冰",
    "X22n0412_001:0420c14": "　極樂國地琉璃寶　　始欲觀之不易成",
    "X22n0412_001:0420c15": "　大水結冰麤似之　　琉璃境界已現前",
    "X22n0412_001:0420c16": "　下有寶幢以承擎　　八方八楞皆具足",
    "X22n0412_001:0420c17": "　一一方面百寶成　　種種莊嚴難具說",
    "X22n0412_001:0420c18": "按八風者。四維八方。有八種風。致自然之樂。演妙",
    "X22n0412_001:0420c19": "法之音。世有八苦。謂生苦。老苦。病苦。死苦。愛別",
    "X22n0412_001:0420c20": "離苦。怨憎會苦。求不得苦。五陰盛苦。佛謂憍陳",
    "X22n0412_001:0420c21": "如等五比丘曰。汝知色受想行色。為是常。為無常",
    "X22n0412_001:0420c22": "也。為是苦。為非苦也。為是空。為非空也。為有我。為",
    "X22n0412_001:0420c23": "非我也。五比丘眾聞之。漏盡意解。成阿羅漢。",
    "X22n0412_001:0420c24": "此想成時(至)名為邪觀。",
    "X22n0412_001:0421a01": "琉璃寶地",
    "X22n0412_001:0421a02": "　水想成時地已成　　一一觀之令明了",
    "X22n0412_001:0421a03": "　閉目開目無散失　　惟除食時恒憶事",
    "X22n0412_001:0421a04": "　是為麤見極樂地　　若得三昧難思議",
    "X22n0412_001:0421a05": "　除八十億劫重罪　　作是觀者名正觀",
    "X22n0412_001:0421a06": "佛告阿難及韋提希(至)名第四觀。",
    "X22n0412_001:0421a07": "七重行樹",
    "X22n0412_001:0421a08": "　行樹八千由旬高　　七寶華葉作異色",
    "X22n0412_001:0421a09": "　妙真珠網彌覆上　　七重行樹并諸網",
    "X22n0412_001:0421a10": "　妙華宮殿居天童　　眾寶光嚴百千日",
    "X22n0412_001:0421a11": "　諸華涌生諸妙果　　厥狀猶如帝釋缾",
    "X22n0412_001:0421a12": "按大本云。又其國土。七寶諸樹。周滿世界。金樹。銀",
    "X22n0412_001:0421a13": "樹。琉璃樹。玻瓈樹。珊瑚樹。碼碯樹。硨磲之樹。梵",
    "X22n0412_001:0421a14": "語釋迦毗楞伽。此云能勝。梵語摩尼。此翻離垢。言",
    "X22n0412_001:0421a15": "此寶光淨。不為垢染。又翻增長。謂有此寶處。增其",
    "X22n0412_001:0421a16": "威德。又或翻為隨意。如意。閻浮檀金。此云勝金。",
    "X22n0412_001:0421a17": "閻浮者。梵語云染部捺陀。乃須彌西南西域河。有",
    "X22n0412_001:0421a18": "此樹。形高大。其果甘美。果汁入水。沙石成金。一粒",
    "X22n0412_001:0421a19": "置常金中。皆失色。佛身似之。如帝釋缾者。帝釋",
    "X22n0412_001:0421a20": "梵語釋迦因陀羅。此云能主。謂其能為天主。言缾",
    "X22n0412_001:0421a21": "者。昔有貧人。常供養天。滿十二歲。求索富貴。天慜",
    "X22n0412_001:0421a22": "此人。自與一器。名曰德缾。而語之言。所須之物。從",
    "X22n0412_001:0421a23": "此缾出。其人應意所欲。無所不得。今以妙華涌出",
    "X22n0412_001:0421a24": "諸果。如彼天缾。出種種物。故以喻之。",
    "X22n0412_001:0421b01": "次當想水(至)名第五觀。",
    "X22n0412_001:0421b02": "八功德水",
    "X22n0412_001:0421b03": "　極樂世界八池水　　一一池水七寶成",
    "X22n0412_001:0421b04": "　其寶柔輭珠王生　　涌出分為十四支",
    "X22n0412_001:0421b05": "　黃金為渠金剛沙　　七寶蓮華六十億",
    "X22n0412_001:0421b06": "　水注華樹尋上下　　演法化鳥讚三寶",
    "X22n0412_001:0421b07": "按八功德水。一澄淨。二清冷。三甘美。四輕輭。五潤",
    "X22n0412_001:0421b08": "澤。六安和。七除饑渴。八長養諸根。具八種功德。利",
    "X22n0412_001:0421b09": "益眾生也。",
    "X22n0412_001:0421b10": "眾寶國土(至)名為邪觀。",
    "X22n0412_001:0421b11": "總觀依報",
    "X22n0412_001:0421b12": "　琉璃寶地八交道　　一一界以黃金繩",
    "X22n0412_001:0421b13": "　界上五百億寶樓　　諸天於中作妓樂",
    "X22n0412_001:0421b14": "　又有樂器懸虗空　　不鼓自鳴念三寶",
    "X22n0412_001:0421b15": "　此想成已名麤見　　寶樹寶地及寶池",
    "X22n0412_001:0421b16": "佛告阿難(至)及二菩薩。",
    "X22n0412_001:0421b17": "佛住空中",
    "X22n0412_001:0421b18": "　如來將欲說佛觀　　西方三聖忽現前",
    "X22n0412_001:0421b19": "　彌陀身如閻浮金　　相好光明無比論",
    "X22n0412_001:0421b20": "　觀音侍左勢至右　　皆令韋提大眾見",
    "X22n0412_001:0421b21": "　我今因佛得覩之　　未來眾生云何見",
    "X22n0412_001:0421b22": "佛告韋提希(至)名為邪觀。",
    "X22n0412_001:0421b23": "蓮華寶座　頌二",
    "X22n0412_001:0421b24": "　蓮華八萬四千葉　　脈光具數正與等",
    "X22n0412_001:0421c01": "　葉大一萬二千里　　五百億珠為暎飾",
    "X22n0412_001:0421c02": "　一一尼珠放千光　　其光猶如七寶蓋",
    "X22n0412_001:0421c03": "　毘楞伽寶以為臺　　二寶珍網為莊校",
    "X22n0412_001:0421c04": "　臺上自然有寶幢　　四柱猶如須彌山",
    "X22n0412_001:0421c05": "　幢上寶幔如天宮　　五百億珠為暎飾",
    "X22n0412_001:0421c06": "　珠放八萬四千光　　一一光作異種色",
    "X22n0412_001:0421c07": "　金剛珍珠襍華雲　　十二隨意作佛事",
    "X22n0412_001:0421c08": "按西域。有甄叔迦樹。具七寶色。形大須彌。此寶色",
    "X22n0412_001:0421c09": "似此等。因以名焉。須彌山者。上云妙高。如夜摩",
    "X22n0412_001:0421c10": "天者。此云善時。以彼見光明。無晝夜之別。故云善",
    "X22n0412_001:0421c11": "時。阿彌陀佛。以昔因中。作菩薩比丘。名為法藏。",
    "X22n0412_001:0421c12": "於世界法王佛所。發四十八願。取此淨土。攝諸善",
    "X22n0412_001:0421c13": "念。今願力成。故令所依。華座若此。",
    "X22n0412_001:0421c14": "佛告阿難(至)三藐三佛陀。",
    "X22n0412_001:0421c15": "次當想佛",
    "X22n0412_001:0421c16": "　華座既成當想佛　　眾生何以可得見",
    "X22n0412_001:0421c17": "　諸佛如來法界身　　常入行人之世界",
    "X22n0412_001:0421c18": "　是故汝等心想佛　　是心即相好光明",
    "X22n0412_001:0421c19": "　是心作佛心是佛　　三號悉從心想生",
    "X22n0412_001:0421c20": "想彼佛者(至)得念佛三昧。",
    "X22n0412_001:0421c21": "先作像觀",
    "X22n0412_001:0421c22": "　未觀真佛先想像　　佛身猶如閻浮金",
    "X22n0412_001:0421c23": "　坐彼華上心眼開　　極樂嚴飾極明了",
    "X22n0412_001:0421c24": "　觀音坐左勢至右　　三像皆放大光明",
    "X22n0412_001:0422a01": "　一一樹下三蓮華　　三聖恒俱宣妙法",
    "X22n0412_001:0422a02": "按正徧知。如來十號之一。無量甚深。故喻如海。",
    "X22n0412_001:0422a03": "梵語多陀阿伽度。此云如來。梵語阿羅訶。此云應",
    "X22n0412_001:0422a04": "供。梵語三藐三佛陀。即此云正徧知。皆諸佛之總",
    "X22n0412_001:0422a05": "號。心感諸佛。心即諸佛。心尚能作諸佛。豈不感於",
    "X22n0412_001:0422a06": "彌陀。心尚即是諸佛。豈不即是彌陀。應知彌陀與",
    "X22n0412_001:0422a07": "一切佛。不多不少。諸佛乃即一之多。彌陀乃即多",
    "X22n0412_001:0422a08": "之一也。十二部經教。總稱修多羅。同名為經。",
    "X22n0412_001:0422a09": "佛告阿難(至)名為邪觀。",
    "X22n0412_001:0422a10": "佛真法身　頌二",
    "X22n0412_001:0422a11": "　佛身高六十萬億　　那由他恒沙由旬",
    "X22n0412_001:0422a12": "　色如萬億夜摩天　　閻浮檀樹紫磨金",
    "X22n0412_001:0422a13": "　白毫宛轉五須彌　　紺目澄清四大海",
    "X22n0412_001:0422a14": "　身諸毛孔演光明　　猶如須彌山王勝",
    "X22n0412_001:0422a15": "　圓光百億大千界　　化佛無量數最多",
    "X22n0412_001:0422a16": "　身具八萬四千相　　相具八萬四千好",
    "X22n0412_001:0422a17": "　好具八萬四千光　　其光徧攝念佛人",
    "X22n0412_001:0422a18": "　見此即見於諸佛　　念佛三昧名已得",
    "X22n0412_001:0422a19": "按佛於八萬四千塵勞。皆見實相。理智冥合。故能",
    "X22n0412_001:0422a20": "示現相好光明。故節節云八萬四千。無緣慈者。",
    "X22n0412_001:0422a21": "無心攀緣。自然現益也。皆是如來慈善根力。自然",
    "X22n0412_001:0422a22": "成就。慈雲懺主云。欲修觀者。當於一處。繩牀西",
    "X22n0412_001:0422a23": "向。加趺端坐。項脊相對。不昂不傴。調和氣息。定住",
    "X22n0412_001:0422a24": "其心。直想阿彌陀佛丈六金軀。坐於華上。專繫眉",
    "X22n0412_001:0422b01": "間白毫一相。其毫長一丈五尺。周圍五寸。外有八",
    "X22n0412_001:0422b02": "稜。其毫中空。右旋宛轉。在眉中間。瑩靜明徹。顯暎",
    "X22n0412_001:0422b03": "金顏。停心注想。堅固勿移。然復應觀想念所見。若",
    "X22n0412_001:0422b04": "成未成。皆想念因緣。無實性相。所有皆空。如鏡像",
    "X22n0412_001:0422b05": "月影。如夢如幻。雖空而亦可見。此皆心性所現。不",
    "X22n0412_001:0422b06": "一不異。非縱非橫。不可思議。心想寂靜。則能成就。",
    "X22n0412_001:0422b07": "念佛三昧。久而乃起。蓋因相有八萬。都想難成。故",
    "X22n0412_001:0422b08": "令但觀眉間毫相。如五須彌。此觀若成。八萬皆現。",
    "X22n0412_001:0422b09": "而此丈五觀法。更便初機。",
    "X22n0412_001:0422b10": "佛告阿難(至)名為邪觀。",
    "X22n0412_001:0422b11": "觀音法身　頌二",
    "X22n0412_001:0422b12": "　觀音身量長八十　　萬億那由他由旬",
    "X22n0412_001:0422b13": "　身體紫磨黃金色　　頂有肉髻項圓光",
    "X22n0412_001:0422b14": "　每面各百千由旬　　五百化身如釋迦",
    "X22n0412_001:0422b15": "　每佛五百化侍者　　五道眾生於中現",
    "X22n0412_001:0422b16": "　毗楞伽寶為天冠　　天冠中有立化佛",
    "X22n0412_001:0422b17": "　眉毫相備七寶色　　流出八萬四千光",
    "X22n0412_001:0422b18": "　光中化佛化侍者　　譬如紅蓮無量光",
    "X22n0412_001:0422b19": "　手足莊嚴諸相好　　一一如經之所說",
    "X22n0412_001:0422b20": "按寶積經中。應持菩薩。用神力上觀三十二恒河",
    "X22n0412_001:0422b21": "沙世界。不能見佛頂。故曰無見頂相。不及世尊。",
    "X22n0412_001:0422b22": "次觀大勢至菩薩(至)大勢至。",
    "X22n0412_001:0422b23": "勢至法身　頌二",
    "X22n0412_001:0422b24": "　勢至身量等觀音　　舉身光照十方國",
    "X22n0412_001:0422c01": "　但見菩薩毛孔光　　即見諸佛淨妙光",
    "X22n0412_001:0422c02": "　以智慧光照一切　　是故號為無邊光",
    "X22n0412_001:0422c03": "　令離三途得上力　　又復號為大勢至",
    "X22n0412_001:0422c04": "　天冠五百寶蓮華　　佛國廣長於中現",
    "X22n0412_001:0422c05": "　肉髻猶如鉢頭華　　寶缾內盛諸光明",
    "X22n0412_001:0422c06": "　行時世界咸震動　　寶華莊嚴如極樂",
    "X22n0412_001:0422c07": "　坐時國土悉動搖　　西方三聖皆雲集",
    "X22n0412_001:0422c08": "見此事時(至)常來至此行人之所。",
    "X22n0412_001:0422c09": "普觀當生",
    "X22n0412_001:0422c10": "　見此事時作生想　　自心生於極樂國",
    "X22n0412_001:0422c11": "　趺坐蓮華合門想　　五百色光來照身",
    "X22n0412_001:0422c12": "　見佛菩薩滿空中　　水鳥樹林宣妙法",
    "X22n0412_001:0422c13": "　出定之時與定合　　如是見時名普觀",
    "X22n0412_001:0422c14": "佛告阿難(至)名第十三觀。",
    "X22n0412_001:0422c15": "雜觀三聖",
    "X22n0412_001:0422c16": "　若欲至心生西方　　先當觀於丈六像",
    "X22n0412_001:0422c17": "　觀音侍左勢至右　　十方變現得自在",
    "X22n0412_001:0422c18": "　或現丈六或八尺　　所現之形真金色",
    "X22n0412_001:0422c19": "　但觀首相知二尊　　是為西方雜想觀",
    "X22n0412_001:0422c20": "按觀首相者。頂上有化佛者。觀音也。頂上有寶缾",
    "X22n0412_001:0422c21": "者。勢至也。餘相皆同。",
    "X22n0412_001:0422c22": "佛告阿難(至)是名上品上生者。",
    "X22n0412_001:0422c23": "九品總圖",
    "X22n0412_001:0422c24": "　三輩往生分九品　　同生淨土寶池中",
    "X22n0412_001:0423a01": "　一者進道有遲疾　　二者所乘有殊異",
    "X22n0412_001:0423a02": "　三者華開有早晚　　四者見佛有明昧",
    "X22n0412_001:0423a03": "　但使獲預下下流　　亦得永階於不退",
    "X22n0412_001:0423a04": "上品上生　頌二",
    "X22n0412_001:0423a05": "　若有眾生欲往生　　應當發其三種心",
    "X22n0412_001:0423a06": "　至誠深心迴向心　　具此三心即往生",
    "X22n0412_001:0423a07": "　復有三種之眾生　　慈心不殺具諸戒",
    "X22n0412_001:0423a08": "　讀誦大乘方等經　　修行六念願往生",
    "X22n0412_001:0423a09": "　此人精進勇猛故　　西方三聖現其前",
    "X22n0412_001:0423a10": "　化佛比丘諸天眾　　放大光明照其身",
    "X22n0412_001:0423a11": "　授手接以金剛臺　　一彈指頃生彼國",
    "X22n0412_001:0423a12": "　見佛相好悟無生　　即得無量總持門",
    "X22n0412_001:0423a13": "上品中生者(至)是名上品中生者。",
    "X22n0412_001:0423a14": "上品中生　頌二",
    "X22n0412_001:0423a15": "　不必持誦方等經　　善解義趣心不動",
    "X22n0412_001:0423a16": "　深信因果不謗法　　以此迴向而求生",
    "X22n0412_001:0423a17": "　臨終三聖來接引　　持紫金臺至其前",
    "X22n0412_001:0423a18": "　一千化佛俱授手　　即見身坐寶蓮臺",
    "X22n0412_001:0423a19": "　合掌叉手讚諸佛　　如一念頃生池中",
    "X22n0412_001:0423a20": "　寶華經宿方乃開　　即見其身真金色",
    "X22n0412_001:0423a21": "　足蹈蓮華佛放光　　普聞眾聲說妙法",
    "X22n0412_001:0423a22": "　七日於道不退轉　　經一小劫得無生",
    "X22n0412_001:0423a23": "上品下生者(至)名第十四觀。",
    "X22n0412_001:0423a24": "上品下生　頌二",
    "X22n0412_001:0423b01": "　亦信因果不謗法　　但發無上菩提心",
    "X22n0412_001:0423b02": "　以此功德而迴向　　發願求生極樂國",
    "X22n0412_001:0423b03": "　行者臨欲命終時　　三聖手持金蓮華",
    "X22n0412_001:0423b04": "　化五百佛來至此　　一時授手而接引",
    "X22n0412_001:0423b05": "　讚言法子發道心　　是故我今來迎汝",
    "X22n0412_001:0423b06": "　即見自身坐金蓮　　華合隨從世尊後",
    "X22n0412_001:0423b07": "　一日一夜華方開　　三七日後見了了",
    "X22n0412_001:0423b08": "　供佛更經三小劫　　得百法門歡喜地",
    "X22n0412_001:0423b09": "佛告阿難(至)是名中品上生者。",
    "X22n0412_001:0423b10": "中品上生　頌二",
    "X22n0412_001:0423b11": "　受持五八并諸戒　　不造五逆無眾過",
    "X22n0412_001:0423b12": "　以此善根普迴向　　發願求生極樂國",
    "X22n0412_001:0423b13": "　阿彌陀佛來接引　　與諸比丘共圍繞",
    "X22n0412_001:0423b14": "　至其人前為說法　　讚歎出家離眾苦",
    "X22n0412_001:0423b15": "　行者見已心歡喜　　自身趺坐蓮華臺",
    "X22n0412_001:0423b16": "　長跪合掌禮彌陀　　未舉頭頃生華中",
    "X22n0412_001:0423b17": "　蓮華尋開聞法音　　讚歎苦集滅道法",
    "X22n0412_001:0423b18": "　應時即得阿羅漢　　三明六通八解脫",
    "X22n0412_001:0423b19": "按八戒齋者。一名八關齋戒。謂不殺。不盜。不淫。不",
    "X22n0412_001:0423b20": "妄語。不飲酒。不坐高廣大牀。不著華鬘瓔珞。及香",
    "X22n0412_001:0423b21": "油塗身熏衣。不自歌舞往聽。不過中食。關者。禁閉",
    "X22n0412_001:0423b22": "八罪。不令犯也。齋以不過中食為體。以八事助成",
    "X22n0412_001:0423b23": "齋體。共相支持。故又名八支齋法。是故言八不言",
    "X22n0412_001:0423b24": "九也。此通俗人受。以一日一夜為期。",
    "X22n0412_001:0423c01": "中品中生者(至)是名中品中生者。",
    "X22n0412_001:0423c02": "中品中生　頌二",
    "X22n0412_001:0423c03": "　若人一日與一夜　　受持八關之齋戒",
    "X22n0412_001:0423c04": "　或持沙彌之十戒　　或持比丘具足戒",
    "X22n0412_001:0423c05": "　三千威儀八萬行　　一一護持無缺犯",
    "X22n0412_001:0423c06": "　以此迴向并發願　　戒香熏修以為因",
    "X22n0412_001:0423c07": "　行者臨欲命終時　　見佛眷屬放光明",
    "X22n0412_001:0423c08": "　手持七寶蓮華臺　　俱時來至行者前",
    "X22n0412_001:0423c09": "　自聞空中讚歎言　　隨順佛教來迎汝",
    "X22n0412_001:0423c10": "　七日華開證初果　　經半劫成阿羅漢",
    "X22n0412_001:0423c11": "按具足戒者。即菩薩戒。十重四十八輕也。",
    "X22n0412_001:0423c12": "中品下生者(至)名第十五觀。",
    "X22n0412_001:0423c13": "中品下生　頌二",
    "X22n0412_001:0423c14": "　若人孝養於父母　　行世仁慈眾善行",
    "X22n0412_001:0423c15": "　命終得遇善知識　　為其演說淨土事",
    "X22n0412_001:0423c16": "　極樂世界妙莊嚴　　彌陀四十八大願",
    "X22n0412_001:0423c17": "　聞已歡喜即命終　　而得往生安養土",
    "X22n0412_001:0423c18": "　譬如壯土伸臂頃　　即時已生彼世界",
    "X22n0412_001:0423c19": "　生彼土已經七日　　得遇觀音大勢至",
    "X22n0412_001:0423c20": "　菩薩為說種種法　　爾時即證須陀洹",
    "X22n0412_001:0423c21": "　過此更經一小劫　　得成四果阿羅漢",
    "X22n0412_001:0423c22": "佛告阿難(至)是名下品上生者。",
    "X22n0412_001:0423c23": "下品上生　頌二",
    "X22n0412_001:0423c24": "　此人雖不謗方等　　多造惡業無慚愧",
    "X22n0412_001:0424a01": "　命終得遇善知識　　為說十二部經卷",
    "X22n0412_001:0424a02": "　以聞如是經名故　　除却千劫重惡業",
    "X22n0412_001:0424a03": "　復教叉手稱彌陀　　除五十劫生死罪",
    "X22n0412_001:0424a04": "　彼佛即遣化三聖　　至行者前讚歎言",
    "X22n0412_001:0424a05": "　以汝稱佛滅諸罪　　是故我今來迎汝",
    "X22n0412_001:0424a06": "　見光即生華池中　　七七華開見聖尊",
    "X22n0412_001:0424a07": "　放光說法發道心　　經十小劫登初地",
    "X22n0412_001:0424a08": "佛告阿難(至)是名下品中生者。",
    "X22n0412_001:0424a09": "下品中生　頌二",
    "X22n0412_001:0424a10": "　五戒八戒具足戒　　如是愚人都毀犯",
    "X22n0412_001:0424a11": "　盜僧祇物現前物　　不淨說法無慚愧",
    "X22n0412_001:0424a12": "　惡業莊嚴應墮獄　　善友慈悲為讚佛",
    "X22n0412_001:0424a13": "　十力威德及光明　　五分法身皆讚說",
    "X22n0412_001:0424a14": "　是人聞已滅重罪　　地獄火化清涼風",
    "X22n0412_001:0424a15": "　吹諸天華華坐佛　　三聖俱來接引之",
    "X22n0412_001:0424a16": "　如一頃念生彼國　　經於六劫華方敷",
    "X22n0412_001:0424a17": "　為說大乘甚深經　　應時即發大道心",
    "X22n0412_001:0424a18": "佛告阿難(至)名第十六觀。",
    "X22n0412_001:0424a19": "下品下生　頌二",
    "X22n0412_001:0424a20": "　或有眾生作不善　　五逆十惡備眾惡",
    "X22n0412_001:0424a21": "　如此愚人應墮獄　　經歷多劫受諸苦",
    "X22n0412_001:0424a22": "　善友安慰說妙法　　教令念佛生西方",
    "X22n0412_001:0424a23": "　是人苦迫不遑念　　復勸高聲稱佛名",
    "X22n0412_001:0424a24": "　高聲稱佛盡一氣　　具足十念稱佛名",
    "X22n0412_001:0424b01": "　念念滅除多劫罪　　即乘佛力生淨土",
    "X22n0412_001:0424b02": "　十二大劫蓮華開　　二大菩薩為宣說",
    "X22n0412_001:0424b03": "　諸法實相除罪法　　聞已即發菩提心",
    "X22n0412_001:0424b04": "說是語時(至)逮無生忍。",
    "X22n0412_001:0424b05": "夫人悟道",
    "X22n0412_001:0424b06": "　韋提聞佛說是法　　應時即見極樂國",
    "X22n0412_001:0424b07": "　廣長之相極分明　　亦見彌陀二大士",
    "X22n0412_001:0424b08": "　心生歡喜未曾有　　豁然大悟裂惑網",
    "X22n0412_001:0424b09": "　登圓初位發心住　　發三德性證無生",
    "X22n0412_001:0424b10": "五百侍女(至)發無上道心。",
    "X22n0412_001:0424b11": "侍女發心",
    "X22n0412_001:0424b12": "　五百侍女大因緣　　夙有善根預茲會",
    "X22n0412_001:0424b13": "　聞法而思思而修　　十六觀門悉成就",
    "X22n0412_001:0424b14": "　皆發無上菩提心　　各各願生極樂國",
    "X22n0412_001:0424b15": "　世尊授記當往生　　獲得現前真三昧",
    "X22n0412_001:0424b16": "　無量諸天亦同發　　無上正等菩提心",
    "X22n0412_001:0424b17": "按夫人悟道。侍女發心。阿闍父王。亦證阿那含果。",
    "X22n0412_001:0424b18": "獨阿闍世。未彰報應。心竊疑之。後閱涅槃梵行品",
    "X22n0412_001:0424b19": "云。阿闍世。殺父害母。至涅槃會。身瘡腫熱。生重慚",
    "X22n0412_001:0424b20": "愧。悔過自責。耆婆勸往佛所。佛為說法。得無根信。",
    "X22n0412_001:0424b21": "又大彌陀經。亦載阿闍世王太子。與五百長者子。",
    "X22n0412_001:0424b22": "聞說阿彌陀佛功德。皆大歡喜。願如阿彌陀佛。佛",
    "X22n0412_001:0424b23": "即授記。皆當作佛。由是觀之。如來法門廣大。不拒",
    "X22n0412_001:0424b24": "來者。亦足以為十惡往生之一證云。而或又謂調",
    "X22n0412_001:0424c01": "達闍世。頻婆韋提。皆是大權菩薩。現逆現順。利益",
    "X22n0412_001:0424c02": "眾生。理容有之。",
    "X22n0412_001:0424c03": "十惡之人。臨終遇善知識。十念往生者。皆是宿善",
    "X22n0412_001:0424c04": "業彊。始得成就。樂邦文類云。世有十種臨命。不得",
    "X22n0412_001:0424c05": "念佛。一善友不遇。無人勸念。二病苦纏身。不遑念",
    "X22n0412_001:0424c06": "佛。三或偏風失語。不能念佛。四或狂亂失心。注想",
    "X22n0412_001:0424c07": "難成。五遭水火。不暇志誠。六遇豺狼。無復善友。七",
    "X22n0412_001:0424c08": "臨終惡友。壞彼信心。八飽食過度。昏迷致死。九軍",
    "X22n0412_001:0424c09": "陣鬭戰。奄忽而亡。十忽墜高巖。傷壞性命。如是十",
    "X22n0412_001:0424c10": "種。斷不能念。應須預為修持。使淨業先成。縱遇難",
    "X22n0412_001:0424c11": "緣。必得彌陀接引而往也。",
    "X22n0412_001:0424c12": "爾時阿難(至)皆大歡喜。",
    "X22n0412_001:0424c13": "王宮流通　頌二",
    "X22n0412_001:0424c14": "　阿難問佛當何名　　此法之要云何持",
    "X22n0412_001:0424c15": "　佛答名觀極樂國　　無量壽佛二大士",
    "X22n0412_001:0424c16": "　亦名除障生佛前　　汝當受持無忘失",
    "X22n0412_001:0424c17": "　若有行此三昧者　　現身得見三聖尊",
    "X22n0412_001:0424c18": "　若善男子善女人　　但聞佛名菩薩名",
    "X22n0412_001:0424c19": "　除無量劫生死罪　　何況憶念而受持",
    "X22n0412_001:0424c20": "　世間若有念佛者　　即是人中芬陀華",
    "X22n0412_001:0424c21": "　二大菩薩為勝友　　當坐道場生佛家",
    "X22n0412_001:0424c22": "按梵語分陀利。此云白蓮華。涅槃云。水生華中。分",
    "X22n0412_001:0424c23": "陀利最為第一。",
    "X22n0412_001:0424c24": "爾時世尊(至)還耆闍崛山。",
    "X22n0412_001:0425a01": "足步虗還",
    "X22n0412_001:0425a02": "　如來神通具隱顯　　隨機所現各不同",
    "X22n0412_001:0425a03": "　韋提哀請化將成　　是故山沒宮中現",
    "X22n0412_001:0425a04": "　今者觀法已周圓　　足步虗空還耆崛",
    "X22n0412_001:0425a05": "　普令見者知斯事　　各各仰遵於法化",
    "X22n0412_001:0425a06": "爾時阿難(至)禮佛而退。",
    "X22n0412_001:0425a07": "崛山流通",
    "X22n0412_001:0425a08": "　如來王宮說法已　　足步虗空還耆山",
    "X22n0412_001:0425a09": "　慶喜廣為大眾說　　天龍聞法歡喜去",
    "X22n0412_001:0425a10": "　遂令大法永流通　　正像末法受其施",
    "X22n0412_001:0425a11": "　蓮宗一脈傳至今　　無量眾生生淨土",
    "X22n0412_001:0425a12": "繪圖攝頌二",
    "X22n0412_001:0425a13": "　我今未能即忘筌　　按圖索馬為準的",
    "X22n0412_001:0425a14": "　如此繪像差得真　　而我攝頌多遺漏",
    "X22n0412_001:0425a15": "　普願信者讀誦者　　見聞歡喜讚美者",
    "X22n0412_001:0425a16": "　皆作人中白蓮華　　當坐道場生佛家",
    "X22n0412_001:0425a17": "　見佛見土及見圖　　三見同用此一見",
    "X22n0412_001:0425a18": "　見佛即見真法身　　見土即見常寂光",
    "X22n0412_001:0425a19": "　豈不見圖同此二　　圖圖見佛妙依正",
    "X22n0412_001:0425a20": "　我願見此圖經者　　應當志心如是觀",
    "X22n0412_001:0425a22": "佛說觀無量壽佛經(圖頌終)"
}