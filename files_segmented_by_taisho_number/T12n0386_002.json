{
    "T12n0386_002:1074a02": "蓮華面經卷下",
    "T12n0386_002:1074a04": "隨天竺三藏那連提耶舍譯",
    "T12n0386_002:1074a05": "爾時，世尊離菩提樹。毘沙門王共百萬億夜",
    "T12n0386_002:1074a06": "叉之眾，同時舉聲悲啼雨淚以手抆淚，而說",
    "T12n0386_002:1074a07": "偈言：",
    "T12n0386_002:1074a08": "「如來容色甚微妙，　　超勝眾生無比者；",
    "T12n0386_002:1074a09": "　如是莊嚴殊特身，　　不久之間當滅度。」",
    "T12n0386_002:1074a10": "爾時，帝釋天王復與百千億三十三天眾，同",
    "T12n0386_002:1074a11": "時舉聲悲泣雨淚以手抆淚，而說偈言：",
    "T12n0386_002:1074a12": "「如來面相正圓滿，　　形色殊勝於日月；",
    "T12n0386_002:1074a13": "　一切人天應供者，　　我等不復得瞻見。」",
    "T12n0386_002:1074a14": "爾時，須焰摩天王與百萬億須焰摩天眾，同",
    "T12n0386_002:1074a15": "時舉聲悲泣雨淚以手抆淚而說偈言：",
    "T12n0386_002:1074a16": "「人中精進最雄猛，　　威力能破諸魔軍；",
    "T12n0386_002:1074a17": "　苷蔗種中釋師子，　　今為無常所食噉。」",
    "T12n0386_002:1074a18": "爾時，刪兜率陀天復與百萬億刪兜率陀天",
    "T12n0386_002:1074a19": "眾，同時舉聲悲泣雨淚以手抆淚，而說偈言：",
    "T12n0386_002:1074a20": "「見者無厭如藥王，　　出世猶如大明燈；",
    "T12n0386_002:1074a21": "　如是智眼今滅度，　　世間當復皆闇冥。」",
    "T12n0386_002:1074a22": "是時，化樂天王復與百萬億化樂天眾，同時",
    "T12n0386_002:1074a23": "舉聲悲泣雨淚以手抆淚，而說偈言：",
    "T12n0386_002:1074a24": "「安步不動勝師子，　　面貌圓滿過月形；",
    "T12n0386_002:1074a25": "　更不履行於此地，　　千輻相跡不復見。」",
    "T12n0386_002:1074a26": "是時，魔王他化自在天王，心大歡喜安隱快",
    "T12n0386_002:1074a27": "樂，復與百萬億他化自在天眾，疾至佛所合",
    "T12n0386_002:1074a28": "掌向佛。而說偈言：",
    "T12n0386_002:1074a29": "「諸惡眾生已調伏，　　大麁獷盡永無餘；",
    "T12n0386_002:1074b01": "　何故猶住於世間，　　唯願如來速涅槃。」",
    "T12n0386_002:1074b02": "是時，大梵天王瞋彼魔王，作如是言：「咄哉！魔",
    "T12n0386_002:1074b03": "王大惡眾生。諸佛如來是最勝寶，汝今云何",
    "T12n0386_002:1074b04": "欲令世尊速入涅槃？」爾時，大梵天王復與百",
    "T12n0386_002:1074b05": "萬億諸梵天眾，同時舉聲悲泣雨淚以手抆",
    "T12n0386_002:1074b06": "淚，而說偈言：",
    "T12n0386_002:1074b07": "「於此現在及未來，　　梵天世界餘天處；",
    "T12n0386_002:1074b08": "　初未曾見如佛身，　　清淨滿足端嚴面。」",
    "T12n0386_002:1074b09": "爾時，毘摩質多阿修羅王復與百萬億阿修",
    "T12n0386_002:1074b10": "羅眾，同時舉聲悲泣雨淚以手抆淚，而說偈",
    "T12n0386_002:1074b11": "言：",
    "T12n0386_002:1074b12": "「佛色功德無有量，　　無有能盡其邊際；",
    "T12n0386_002:1074b13": "　利益修羅及餘趣，　　今若滅度世間空。」",
    "T12n0386_002:1074b14": "是時，娑伽羅龍王與百萬億諸龍眾等，同時",
    "T12n0386_002:1074b15": "舉聲悲泣雨淚以手抆淚，而說偈言：",
    "T12n0386_002:1074b16": "「伊羅鉢象數滿千，　　不比如來一節力；",
    "T12n0386_002:1074b17": "　如是大力雄猛者，　　今為無常所破壞。」",
    "T12n0386_002:1074b18": "是時，毘留勒叉天王與百萬億鳩槃荼眾，同",
    "T12n0386_002:1074b19": "時舉聲悲泣雨淚以手抆淚，而說偈言：",
    "T12n0386_002:1074b20": "「南無大覺妙蓮花，　　從彼清淨戒池生；",
    "T12n0386_002:1074b21": "　示現無常不久相，　　今當傾墜永寂滅。」",
    "T12n0386_002:1074b22": "是時，毘留博叉天王與百萬億諸龍眾等，同",
    "T12n0386_002:1074b23": "時舉聲悲泣雨淚以手抆淚，而說偈言：",
    "T12n0386_002:1074b24": "「如來面形如滿月，　　光明照曜猶日輪；",
    "T12n0386_002:1074b25": "　如是不久住於世，　　示為無常所吞食。」",
    "T12n0386_002:1074b26": "是時，毘沙門天王與百萬億夜叉眾，同時舉",
    "T12n0386_002:1074b27": "聲悲泣雨淚以手抆淚，而說偈言：",
    "T12n0386_002:1074b28": "「佛身金色最殊妙，　　三十二相自莊嚴；",
    "T12n0386_002:1074b29": "　不久當為無常力，　　破壞清淨大牟尼。」",
    "T12n0386_002:1074c01": "爾時，提頭賴吒天王與百萬億龍眾，同時舉",
    "T12n0386_002:1074c02": "聲悲泣雨淚以手抆淚，而說偈言：",
    "T12n0386_002:1074c03": "「如來身色甚希有，　　於三界中無有比；",
    "T12n0386_002:1074c04": "　如是不久當滅度，　　為彼無常之所羂。」",
    "T12n0386_002:1074c05": "爾時，大夜叉將名般脂迦與百萬億夜叉眾",
    "T12n0386_002:1074c06": "等，同時舉聲悲泣雨淚以手抆淚，而說偈言：",
    "T12n0386_002:1074c07": "「佛聲殊勝踰梵天，　　出過迦陵頻伽聲；",
    "T12n0386_002:1074c08": "　如來不久當涅槃，　　不復更聞甘露法。」",
    "T12n0386_002:1074c09": "爾時，夜叉大將名般遮羅與百萬億夜叉眾",
    "T12n0386_002:1074c10": "等，同時舉聲悲泣雨淚以手抆淚，而說偈言：",
    "T12n0386_002:1074c11": "「世尊金色光明身，　　功德莊嚴滿月面；",
    "T12n0386_002:1074c12": "　眉間白毫殊特相，　　我今最後歸命禮。」",
    "T12n0386_002:1074c13": "爾時，大夜叉將摩尼跋陀羅與百萬億夜叉",
    "T12n0386_002:1074c14": "眾等，同時舉聲悲泣雨淚以手抆淚，而說偈",
    "T12n0386_002:1074c15": "言：",
    "T12n0386_002:1074c16": "「三十有二上妙相，　　八十種好自莊嚴；",
    "T12n0386_002:1074c17": "　當為無常金剛主，　　摧碎大聖牟尼尊。」",
    "T12n0386_002:1074c18": "爾時，大夜叉將富那跋陀與百萬億夜叉眾",
    "T12n0386_002:1074c19": "等，同時舉聲悲泣雨淚以手抆淚，而說偈言：",
    "T12n0386_002:1074c20": "「過去世中一切佛，　　及以未來諸世尊；",
    "T12n0386_002:1074c21": "　大力釋種師子王，　　無常師子之所害。」",
    "T12n0386_002:1074c22": "是時，大夜叉將摩俟利地迦與百萬億夜叉",
    "T12n0386_002:1074c23": "眾等，同時舉聲悲泣雨淚以手抆淚，而說偈",
    "T12n0386_002:1074c24": "言：",
    "T12n0386_002:1074c25": "「我今最後見牟尼，　　於是不復更奉覲；",
    "T12n0386_002:1074c26": "　最後禮佛千輻輪，　　丘墟悉平脚足者。」",
    "T12n0386_002:1074c27": "是時，大夜叉將佉陀羅迦與百萬億夜叉眾",
    "T12n0386_002:1074c28": "等，同時舉聲悲泣雨淚以手抆淚，而說偈言：",
    "T12n0386_002:1074c29": "「咄哉大惡無常相，　　破壞一切諸眾生；",
    "T12n0386_002:1075a01": "　如是眾生無上寶，　　亦入寂滅不久住。」",
    "T12n0386_002:1075a02": "是時，大夜叉將名金毘羅與百萬億夜叉眾",
    "T12n0386_002:1075a03": "等，同時舉聲悲泣雨淚以手抆淚，而說偈言：",
    "T12n0386_002:1075a04": "「我今歸依禮佛樹，　　生於持戒大地中；",
    "T12n0386_002:1075a05": "　乃為無常之斧鉞，　　不久斫倒大牟尼。」",
    "T12n0386_002:1075a06": "爾時，大夜叉將娑多姞利與百萬億夜叉眾，",
    "T12n0386_002:1075a07": "悲泣雨淚以手抆淚，而說偈言：",
    "T12n0386_002:1075a08": "「眉間白毫相，　　照曜如月輪；",
    "T12n0386_002:1075a09": "　目淨如青蓮，　　希有不復見。」",
    "T12n0386_002:1075a10": "爾時，地神天與百萬億夜叉眾，悲泣雨淚以",
    "T12n0386_002:1075a11": "手抆淚，而說偈言：",
    "T12n0386_002:1075a12": "「我今禮雄猛，　　人中最殊勝；",
    "T12n0386_002:1075a13": "　兩足中最上，　　南無大牟尼。」",
    "T12n0386_002:1075a14": "爾時，菩提樹天悲泣雨淚以手抆淚，而說偈",
    "T12n0386_002:1075a15": "言：",
    "T12n0386_002:1075a16": "「此處破魔王，　　及破魔眷屬；",
    "T12n0386_002:1075a17": "　大牟尼不久，　　無常魔所滅。」",
    "T12n0386_002:1075a18": "爾時，祇林神悲泣雨淚以手抆淚，而說偈言：",
    "T12n0386_002:1075a19": "「祇神林當空，　　竹林亦如是；",
    "T12n0386_002:1075a20": "　無常坑極深，　　如來入不現。」",
    "T12n0386_002:1075a21": "爾時，金剛密迹與百萬億夜叉眾，悲泣雨淚",
    "T12n0386_002:1075a22": "以手抆淚，而說偈言：",
    "T12n0386_002:1075a23": "「如是最勝城，　　亦是大豐地；",
    "T12n0386_002:1075a24": "　捨釋迦種姓，　　當向何方所。」",
    "T12n0386_002:1075a25": "爾時，藍毘尼林神悲泣雨淚以手抆淚，而說",
    "T12n0386_002:1075a26": "偈言：",
    "T12n0386_002:1075a27": "「淨飯國王先已滅，　　摩耶夫人亦滅度；",
    "T12n0386_002:1075a28": "　如來今欲入涅槃，　　如是寂滅不可見。」",
    "T12n0386_002:1075a29": "爾時，迦毘羅城神疾至佛所，悲泣雨淚夗轉",
    "T12n0386_002:1075b01": "在地，作如是言：「如來涅槃何其太速，世尊涅",
    "T12n0386_002:1075b02": "槃一何疾哉！世間眼滅。」而說偈言：",
    "T12n0386_002:1075b03": "「藍毘尼園佛生處，　　長大在於迦毘城；",
    "T12n0386_002:1075b04": "　其光出過於千日，　　今最後見更不見。」",
    "T12n0386_002:1075b05": "爾時，菩提樹神與諸天、阿修羅、迦樓羅、緊陀",
    "T12n0386_002:1075b06": "羅、摩睺羅伽，於虛空中出大音聲，悲啼號哭",
    "T12n0386_002:1075b07": "而作是言：「佛是眾生最勝之寶，不久當沒。」爾",
    "T12n0386_002:1075b08": "時，世尊出乎梵音，而告諸天、阿修羅、迦樓羅、",
    "T12n0386_002:1075b09": "乾闥婆、摩睺羅伽眾言：「汝等莫啼，莫作異語，",
    "T12n0386_002:1075b10": "莫生憂惱以手椎胸令心迷悶。何有世間而",
    "T12n0386_002:1075b11": "受生者，因緣和合有為之法而得久住？若欲",
    "T12n0386_002:1075b12": "強令無常之法不滅壞者，無有是處。」爾時，世",
    "T12n0386_002:1075b13": "尊示教利喜諸天、阿修羅、迦樓羅、乾闥婆、摩睺",
    "T12n0386_002:1075b14": "羅伽等生歡喜已，是時諸天乃至摩睺羅伽",
    "T12n0386_002:1075b15": "等，右繞世尊還向本處。",
    "T12n0386_002:1075b16": "佛告阿難：「我昔於彼阿波羅龍王處，記罽賓",
    "T12n0386_002:1075b17": "國，我涅槃後其國熾盛安隱豐樂如欝怛羅",
    "T12n0386_002:1075b18": "越，佛法熾盛多有羅漢而住彼國，亦有無量",
    "T12n0386_002:1075b19": "如來弟子。此閻浮提所有羅漢皆往彼國，猶",
    "T12n0386_002:1075b20": "如兜率天處。如來所有名身、句身，謂：",
    "T12n0386_002:1075b21": "修多羅　祇夜　鞞迦曷羅那　伽他　優陀",
    "T12n0386_002:1075b22": "那　尼陀那　阿波陀那　伊帝鼻利多劍",
    "T12n0386_002:1075b23": "伽闍多迦裴富略　阿浮陀達摩　優波提舍，",
    "T12n0386_002:1075b24": "彼諸羅漢，結集如來十二部經，廣造諸論。彼",
    "T12n0386_002:1075b25": "罽賓國猶如帝釋歡喜之園，亦如阿耨清涼",
    "T12n0386_002:1075b26": "之池。復有頗羅墮逝、賓頭樓等，皆樂住彼罽",
    "T12n0386_002:1075b27": "賓國土。不退佛乘阿羅漢等，亦住彼國。復有",
    "T12n0386_002:1075b28": "因陀羅摩那阿羅漢、白項阿羅漢等，復於如",
    "T12n0386_002:1075b29": "來所說法藏，有漏無漏之法，皆悉撰集廣行",
    "T12n0386_002:1075c01": "流布。阿難！我涅槃已最後法身，彼等建立於",
    "T12n0386_002:1075c02": "未來。復有金毘羅等五諸天子，生罽賓國，",
    "T12n0386_002:1075c03": "廣令我法流布於世，大設供養，我諸弟子於",
    "T12n0386_002:1075c04": "閻浮提，初未曾有如是大會。」佛告阿難：「於未",
    "T12n0386_002:1075c05": "來世罽賓國土，當作如是大法之會。阿難！彼",
    "T12n0386_002:1075c06": "五天子滅度之後，有富蘭那外道弟子，名蓮",
    "T12n0386_002:1075c07": "花面，聰明智慧，善解天文二十八宿五星諸",
    "T12n0386_002:1075c08": "度，身如金色，此大癡人，已曾供養四阿羅漢，",
    "T12n0386_002:1075c09": "當供養時作如是誓：『願我未來破壞佛法，以",
    "T12n0386_002:1075c10": "其供養阿羅漢故，世世受於端正之身。』於最",
    "T12n0386_002:1075c11": "後身生國王家，身為國王名寐吱曷羅俱邏，",
    "T12n0386_002:1075c12": "而滅我法。此大癡人破碎我鉢，既破鉢已",
    "T12n0386_002:1075c13": "生於阿鼻大地獄中。此大癡人命終之後，有",
    "T12n0386_002:1075c14": "七天子次第捨身生罽賓國，復更建立如來",
    "T12n0386_002:1075c15": "正法，大設供養。阿難！以破鉢故，我諸弟子",
    "T12n0386_002:1075c16": "漸污淨戒。鉢初破時，諸比丘等雖污清淨戒，",
    "T12n0386_002:1075c17": "智如牛王能破外道。經第二時，此閻浮提諸",
    "T12n0386_002:1075c18": "比丘等，破清淨戒樂作不善，身行偷盜耕田",
    "T12n0386_002:1075c19": "墾植，多貪貯畜好衣好鉢，不樂讀誦修多羅、",
    "T12n0386_002:1075c20": "毘尼、阿毘曇。如是，阿難！樂讀樂誦智慧之人",
    "T12n0386_002:1075c21": "悉皆滅度。是時多有諸比丘等，諂曲嫉妬多",
    "T12n0386_002:1075c22": "起非法。以諸比丘不如法故，諸國王等不依",
    "T12n0386_002:1075c23": "王法。以王不如王法治故，其國人民多行增",
    "T12n0386_002:1075c24": "上十不善業。以惡業故，此地多生荊棘毒草",
    "T12n0386_002:1075c25": "土沙礫石。阿難！當於爾時，此閻浮提五種精",
    "T12n0386_002:1075c26": "味失力失味，所謂酥、油、鹽、石蜜、蜜。如是五種",
    "T12n0386_002:1075c27": "失力味故，爾時眾生復更多行增上惡業，以",
    "T12n0386_002:1075c28": "其多行惡不善故，佛破碎鉢當至北方。爾時，",
    "T12n0386_002:1075c29": "北方諸眾生等，見佛破鉢大設供養，以種種",
    "T12n0386_002:1076a01": "花、燒香、塗香、燈明、華鬘、種種音樂，供養此鉢，",
    "T12n0386_002:1076a02": "有發阿耨多羅三藐三菩提心者，有發聲聞心",
    "T12n0386_002:1076a03": "者，有發辟支佛心者。彼破碎鉢當向波羅鉢",
    "T12n0386_002:1076a04": "多國，彼國人民見佛碎鉢，以種種花、燒香、末",
    "T12n0386_002:1076a05": "香、塗香、燈明、花鬘、種種音樂，供養此鉢，有發",
    "T12n0386_002:1076a06": "阿耨多羅三藐三菩提心者，有發聲聞心者，",
    "T12n0386_002:1076a07": "有發辟支佛心者。「阿難！此佛碎鉢以佛力故，",
    "T12n0386_002:1076a08": "亦是眾生善根感故，我此碎鉢自然還復如",
    "T12n0386_002:1076a09": "本不異，於後不久我鉢即於閻浮提沒，現於",
    "T12n0386_002:1076a10": "娑伽龍王宮中。當沒之時，此閻浮提七日七",
    "T12n0386_002:1076a11": "夜皆大黑闇，日月威光悉不復現，地大震動，",
    "T12n0386_002:1076a12": "惡雷掣電於虛空中而出惡聲，黑風卒起極",
    "T12n0386_002:1076a13": "大怖畏。天、人、阿修羅、迦樓羅、乾闥婆、摩睺羅",
    "T12n0386_002:1076a14": "伽等，皆大號哭淚下如雨。如是，阿難！此鉢當",
    "T12n0386_002:1076a15": "爾初沒之時，如來法律亦沒不現。爾時魔王",
    "T12n0386_002:1076a16": "見法律滅，心大歡喜心大安隱，於虛空中作",
    "T12n0386_002:1076a17": "如是言：『瞿曇法滅，我當教化諸眾生等，自作",
    "T12n0386_002:1076a18": "諸惡亦教他作。』以魔教故，城邑聚落迭相",
    "T12n0386_002:1076a19": "殺害。爾時魔王以教眾生廣作惡故，生身陷",
    "T12n0386_002:1076a20": "入阿鼻地獄。「爾時，娑伽羅龍王見佛鉢已，以",
    "T12n0386_002:1076a21": "種種寶因陀尼羅寶、摩訶尼羅寶、火珠寶、清水",
    "T12n0386_002:1076a22": "寶，如是大寶，大設供養，至于七日禮拜右繞。",
    "T12n0386_002:1076a23": "是諸龍等，有發無上菩提心者，有發聲聞心",
    "T12n0386_002:1076a24": "者，有發辟支佛心者。爾時，娑伽羅龍王以手",
    "T12n0386_002:1076a25": "捧鉢，而說偈言：",
    "T12n0386_002:1076a26": "「『諸相莊嚴手，　　受種種味食；",
    "T12n0386_002:1076a27": "　　盛置於此鉢，　　如是持用食。』」",
    "T12n0386_002:1076a28": "佛告阿難：「如是我鉢於娑伽羅龍王宮沒，於",
    "T12n0386_002:1076a29": "四天王宮出。爾時四天王——毘留勒叉、毘留博",
    "T12n0386_002:1076b01": "叉、毘沙門、提頭賴吒——七日七夜大設供養，以",
    "T12n0386_002:1076b02": "種種花、種種華鬘、種種塗香、種種燒香、種種",
    "T12n0386_002:1076b03": "燈明、種種音樂，供養禮拜已。時諸天眾有發",
    "T12n0386_002:1076b04": "無上菩提心者，有發聲聞心者，有發辟支佛",
    "T12n0386_002:1076b05": "心者。爾時，毘留勒鳩槃荼王以手捧鉢，而說",
    "T12n0386_002:1076b06": "偈言：",
    "T12n0386_002:1076b07": "「『如來最後食，　　在於鐵師家；",
    "T12n0386_002:1076b08": "　　鉢為化眾生，　　而來於此處。』」",
    "T12n0386_002:1076b09": "佛告阿難：「如是我鉢過七日已，於四天宮沒，",
    "T12n0386_002:1076b10": "三十三天宮出。爾時，佛母摩耶夫人見佛鉢",
    "T12n0386_002:1076b11": "已憂愁苦惱，如箭入心難可堪忍，夗轉于地",
    "T12n0386_002:1076b12": "猶如圓木，作如是言：『如來涅槃一何疾哉！修",
    "T12n0386_002:1076b13": "伽陀滅何其太速！世間眼滅，佛樹傾倒，佛須",
    "T12n0386_002:1076b14": "彌山崩，佛燈亦滅，法泉枯竭，無常魔日萎佛",
    "T12n0386_002:1076b15": "蓮花。』爾時佛母摩耶夫人，以手捧鉢告於一",
    "T12n0386_002:1076b16": "切諸天、阿修羅、迦樓羅、乾闥婆、緊那羅、摩睺",
    "T12n0386_002:1076b17": "羅伽等言：『諸天諦聽！此是釋迦如來常受用",
    "T12n0386_002:1076b18": "鉢，第一勇猛面貌圓滿過日月者，影現此鉢。",
    "T12n0386_002:1076b19": "復次，諸天！如是之鉢復於王舍大城之中，受",
    "T12n0386_002:1076b20": "於尸利堀多毒食。諸天諦聽！釋迦牟尼大雄",
    "T12n0386_002:1076b21": "猛者，滿腹城內修摩伽陀家用此鉢食。諸天",
    "T12n0386_002:1076b22": "諦聽！如來為化優樓頻螺迦葉及大毒龍，以",
    "T12n0386_002:1076b23": "彼惡龍內此鉢中。諸天諦聽！以業緣故，於裴",
    "T12n0386_002:1076b24": "連多國四月之中，復以此鉢受馬麥食。天眾",
    "T12n0386_002:1076b25": "諦聽！釋迦如來以大悲故，復以此鉢受於最",
    "T12n0386_002:1076b26": "下極貧者食。諸天諦聽！釋迦如來復以此鉢，",
    "T12n0386_002:1076b27": "於娑伽羅龍王宮內受種種食。諸天諦聽！釋",
    "T12n0386_002:1076b28": "迦如來於夏四月，復以此鉢受我等食。諸天",
    "T12n0386_002:1076b29": "諦聽！釋迦如來復以此鉢，覆於訶利鬼母最",
    "T12n0386_002:1076c01": "小之子，名必利鹽迦羅夜叉，以其惡心常食",
    "T12n0386_002:1076c02": "人血，故調伏之。』于時佛母摩耶夫人以手捧",
    "T12n0386_002:1076c03": "鉢，而說偈言：",
    "T12n0386_002:1076c04": "「『隨佛心欲受，　　皆入於鉢中；",
    "T12n0386_002:1076c05": "　　佛於我腹內，　　滿足於十月。』",
    "T12n0386_002:1076c06": "「爾時，帝釋天王，七日七夜以種種天花、天香、",
    "T12n0386_002:1076c07": "天栴檀香，大設供養禮拜右繞。作是供已，時",
    "T12n0386_002:1076c08": "諸天眾有發無上菩提心者，有發聲聞心者，",
    "T12n0386_002:1076c09": "有發辟支佛心者。爾時，天王以手捧鉢，而說",
    "T12n0386_002:1076c10": "偈言：",
    "T12n0386_002:1076c11": "「『今此殊勝鉢，　　能長眾生智；",
    "T12n0386_002:1076c12": "　　佛身亦如是，　　成就諸功德。』」",
    "T12n0386_002:1076c13": "佛告阿難：「如是我鉢過七日已，於三十三天",
    "T12n0386_002:1076c14": "中沒，焰摩天中出。爾時焰摩天主見佛鉢已，",
    "T12n0386_002:1076c15": "七日七夜種種供養，以天曼陀花、天栴檀香、",
    "T12n0386_002:1076c16": "種種花、種種音樂，供養佛鉢禮拜右繞。是時",
    "T12n0386_002:1076c17": "諸天有發無上菩提心者，有發聲聞心者，有",
    "T12n0386_002:1076c18": "發辟支佛心者。爾時，焰摩天主以手捧鉢，而",
    "T12n0386_002:1076c19": "說偈言：",
    "T12n0386_002:1076c20": "「『千萬億眾生，　　見鉢皆歡喜，",
    "T12n0386_002:1076c21": "　　能生勝妙果，　　牟尼使來此。』」",
    "T12n0386_002:1076c22": "佛告阿難：「如是我鉢過七日已，於焰摩天沒，",
    "T12n0386_002:1076c23": "兜率陀天出。爾時，兜率陀天王見佛鉢已，七",
    "T12n0386_002:1076c24": "日七夜以天曼陀華、摩訶曼陀華，及餘種種",
    "T12n0386_002:1076c25": "妙華、種種香、種種音樂，大設供養禮拜右繞，",
    "T12n0386_002:1076c26": "以手捧鉢，而說偈言：",
    "T12n0386_002:1076c27": "「『上中下眾生，　　佛起慈悲心；",
    "T12n0386_002:1076c28": "　　此鉢受食已，　　佛使至於此。』」",
    "T12n0386_002:1076c29": "佛告阿難：「如是我鉢過七日已，於兜率天沒，",
    "T12n0386_002:1077a01": "化樂天出。爾時，化樂天王見佛鉢已，七日七",
    "T12n0386_002:1077a02": "夜以種種天花、種種天香、種種天音樂，大設",
    "T12n0386_002:1077a03": "供養禮拜右繞。是時天眾，有發無上大菩提",
    "T12n0386_002:1077a04": "心者，有發聲聞心者，有發辟支佛心者。爾時，",
    "T12n0386_002:1077a05": "天王以手捧鉢，而說偈言：",
    "T12n0386_002:1077a06": "「『希有大道師，　　悲愍於眾生；",
    "T12n0386_002:1077a07": "　　為利眾生故，　　使鉢來於此。』」",
    "T12n0386_002:1077a08": "佛告阿難：「時諸天、阿修羅、迦樓羅、乾闥婆、緊",
    "T12n0386_002:1077a09": "陀羅、摩睺羅伽，以天曼陀花、摩訶曼陀花，及",
    "T12n0386_002:1077a10": "餘種種華、種種香、天栴檀香、末香，供養鉢已，",
    "T12n0386_002:1077a11": "即以此鉢送至娑伽羅龍王宮中。」佛言：「阿難！",
    "T12n0386_002:1077a12": "此閻浮提及餘十方，所有佛鉢及佛舍利，皆",
    "T12n0386_002:1077a13": "在娑伽羅龍王宮中。」佛告阿難：「如是我鉢及",
    "T12n0386_002:1077a14": "我舍利，於未來世於此地沒，直過八萬由旬",
    "T12n0386_002:1077a15": "住金剛際。阿難！我今語汝，未來之世諸眾生",
    "T12n0386_002:1077a16": "等，壽命八萬四千歲時，彌勒如來、應供、正遍",
    "T12n0386_002:1077a17": "知，三十二相八十種好，身紫金色圓光一尋，",
    "T12n0386_002:1077a18": "其聲猶如大梵天鼓、迦陵伽音。爾時，我鉢及",
    "T12n0386_002:1077a19": "我舍利，從金剛際出，至閻浮提彌勒佛所，鉢",
    "T12n0386_002:1077a20": "及舍利住虛空中放五色光，所謂青、黃、赤、白、",
    "T12n0386_002:1077a21": "頗梨雜色。如是，阿難！彼五色光復至其餘一",
    "T12n0386_002:1077a22": "切天處，到彼天已，於其光中出聲說偈：",
    "T12n0386_002:1077a23": "「『一切行無常，　　一切法無我，",
    "T12n0386_002:1077a24": "　　及寂滅涅槃，　　此三是法印。』",
    "T12n0386_002:1077a25": "「其光復至一切地獄，而說偈言：",
    "T12n0386_002:1077a26": "「『一切行無常，　　一切法無我，",
    "T12n0386_002:1077a27": "　　及寂滅涅槃，　　此三是法印。』」",
    "T12n0386_002:1077a28": "佛告阿難：「佛鉢、舍利所放光明，復更至於十",
    "T12n0386_002:1077a29": "方世界，於其光中而說偈言：",
    "T12n0386_002:1077b01": "「『一切行無常，　　一切法無我，",
    "T12n0386_002:1077b02": "　　及寂滅涅槃，　　此三是法印。』」",
    "T12n0386_002:1077b03": "佛告阿難：「如是我鉢及我舍利所放光明，十",
    "T12n0386_002:1077b04": "方世界作佛事已，還至本處，在於舍利佛鉢",
    "T12n0386_002:1077b05": "之上，於虛空中成大光明雲蓋而住。阿難！舍",
    "T12n0386_002:1077b06": "利及鉢現大希有如是等事，現此神通希有",
    "T12n0386_002:1077b07": "事時，八十百億眾生得阿羅漢果，千億眾生",
    "T12n0386_002:1077b08": "剃髮出家信心清淨，一萬眾生發阿耨多羅",
    "T12n0386_002:1077b09": "三藐三菩提心皆不退轉。阿難！此鉢、舍利廣",
    "T12n0386_002:1077b10": "行教化諸眾生已，於彌勒前虛空中住。爾時，",
    "T12n0386_002:1077b11": "彌勒佛以手捧鉢及佛舍利，告諸天、人、阿修",
    "T12n0386_002:1077b12": "羅、迦樓羅、乾闥婆、緊那羅、摩睺羅伽言：『汝等",
    "T12n0386_002:1077b13": "當知！此鉢、舍利，乃是釋迦牟尼如來雄猛大",
    "T12n0386_002:1077b14": "士信戒多聞精進定智之所熏修。汝等當知，",
    "T12n0386_002:1077b15": "釋迦牟尼雄猛大士，能令無量百千那由他",
    "T12n0386_002:1077b16": "億諸眾生等住涅槃城，出過優曇鉢花百千",
    "T12n0386_002:1077b17": "億倍，鉢及舍利故來至此。』爾時，彌勒三藐三",
    "T12n0386_002:1077b18": "佛陀，為我此鉢及我舍利起四寶塔，以舍利",
    "T12n0386_002:1077b19": "鉢置此塔中。爾時，彌勒佛及諸天、人、阿修羅、",
    "T12n0386_002:1077b20": "迦樓羅、乾闥婆、緊那羅、摩睺羅伽等，大設供",
    "T12n0386_002:1077b21": "養恭敬禮拜鉢舍利塔等。」",
    "T12n0386_002:1077b22": "佛告阿難：「如來、應供、正遍知，舍利及鉢有大",
    "T12n0386_002:1077b23": "威德。阿難！汝以給侍如來生身，所生功德，無",
    "T12n0386_002:1077b24": "量無邊不可思議阿僧祇。」爾時佛為阿難說未",
    "T12n0386_002:1077b25": "來事已，復告阿難：「吾當與汝往諸國土，如來",
    "T12n0386_002:1077b26": "不久却後七日當入涅槃。」阿難白佛言：「唯然",
    "T12n0386_002:1077b27": "受教。」爾時佛與阿難，次第至諸國土城邑，度",
    "T12n0386_002:1077b28": "脫無量百千萬億那由他諸眾生已，往鐵師",
    "T12n0386_002:1077b29": "子純陀之家，此是如來最後食處。爾時，世尊",
    "T12n0386_002:1077c01": "受其食已，而說偈言：",
    "T12n0386_002:1077c02": "「我今最後食，　　在於純陀家；",
    "T12n0386_002:1077c03": "　如是五眾身，　　不久當滅度。」",
    "T12n0386_002:1077c04": "爾時，佛與阿難至拘尸那城，種種方便教化",
    "T12n0386_002:1077c05": "拘尸那力士已，從拘尸那城出，至優波跋多",
    "T12n0386_002:1077c06": "那娑羅雙樹間。爾時，世尊北首而臥，時須跋",
    "T12n0386_002:1077c07": "陀羅來至佛所，頂禮如來向佛而坐，佛為說",
    "T12n0386_002:1077c08": "法得阿羅漢果。",
    "T12n0386_002:1077c09": "蓮華面經卷下"
}