{
    "T46n1912_06d:0350b14": "folio_6d 止觀輔行傳弘決卷第六之四",
    "T46n1912_06d:0350b16": "唐毘陵沙門湛然述",
    "T46n1912_06d:0350b17": "第三正修中觀者。初文先舉難知難觀。",
    "T46n1912_06d:0350b18": "若云初心直令觀中。破細無明顯於實相。",
    "T46n1912_06d:0350b19": "凡尚不識欲界無明。故云懸絕。非前四眼",
    "T46n1912_06d:0350b20": "二智所及。豈肉眼見情慮知耶。文中隔字故",
    "T46n1912_06d:0350b21": "云眼慮見知。二智四眼既未知見中道之",
    "T46n1912_06d:0350b22": "理。是故斥之非眼慮等。例如下例釋。例易",
    "T46n1912_06d:0350b23": "況難引難從易故以空假二觀況於中觀。",
    "T46n1912_06d:0350b24": "何但中道難觀。二觀應知不易。雖曰不易",
    "T46n1912_06d:0350b25": "亦由觀成。故知中觀亦可例之。初舉真況",
    "T46n1912_06d:0350b26": "云。觀真之時。亦無色像方所可觀。但觀現",
    "T46n1912_06d:0350b27": "在麁陰入心。止觀研窮三假四句。漸生燸",
    "T46n1912_06d:0350b28": "解發真無漏見真分明。名真智發。如是所",
    "T46n1912_06d:0350b29": "見良由觀陰。次以假況者。恒沙佛法無量",
    "T46n1912_06d:0350c01": "三昧。云何可觀。為發眼智但觀真空。於",
    "T46n1912_06d:0350c02": "空心中漸思諸法。諸法漸發漸深漸廣漸利",
    "T46n1912_06d:0350c03": "漸明。洞曉藥病種智開發。故俗智發但由",
    "T46n1912_06d:0350c04": "研真。今觀下正舉中觀。例前二觀今使",
    "T46n1912_06d:0350c05": "可觀。但研二智漸見中理。何者。夫見中",
    "T46n1912_06d:0350c06": "道須識無明。二智之體既是無明。以觀研",
    "T46n1912_06d:0350c07": "之中理可顯。即下三重觀法是也。但觀二",
    "T46n1912_06d:0350c08": "智體是無明。無明法性非一非異。觀之不",
    "T46n1912_06d:0350c09": "已。自然雙亡自然雙照。如此竪說。中尚非",
    "T46n1912_06d:0350c10": "遙。況觀陰入一切皆實。故知二智能破所",
    "T46n1912_06d:0350c11": "破。並是中道所觀之境。於中先釋智障。言",
    "T46n1912_06d:0350c12": "智障者。有三重釋。初重釋者。二智即是中",
    "T46n1912_06d:0350c13": "智家障。故名智障。次又此智障下。明中智",
    "T46n1912_06d:0350c14": "被障名為智障。次又能障下。明能所相對",
    "T46n1912_06d:0350c15": "得智障名。初重釋者。智障兩字全屬能障。",
    "T46n1912_06d:0350c16": "次重釋者。智障兩字全屬所障。後重釋者。障",
    "T46n1912_06d:0350c17": "字屬能智字屬所。至此卷末引達磨欝多",
    "T46n1912_06d:0350c18": "羅雖有多解不出此三。準文合在此中",
    "T46n1912_06d:0350c19": "引釋。彼解稍煩恐妨文旨。故在後明。云何",
    "T46n1912_06d:0350c20": "下欲觀中道先審觀意。云何觀此二智無",
    "T46n1912_06d:0350c21": "明。以觀審之知非智相。既非智相即是無",
    "T46n1912_06d:0350c22": "明。故下用觀雖分三別。秖是為破無明",
    "T46n1912_06d:0350c23": "顯中。觀此下正明用觀。先列三番。三番秖",
    "T46n1912_06d:0350c24": "是三假異名。一一假中亦用四句推檢研覈。",
    "T46n1912_06d:0350c25": "初觀無明即成因成假。言空假之智與心相",
    "T46n1912_06d:0350c26": "應者。法性為因二智為緣與心相應。名所",
    "T46n1912_06d:0350c27": "生法。法即無明。即重立無明以為觀境。觀",
    "T46n1912_06d:0350c28": "此下正用觀也。四句推檢二智叵得。問。既",
    "T46n1912_06d:0350c29": "云二智即是無明。應以自他推此無明。何",
    "T46n1912_06d:0351a01": "故復云為從無明為從法性。答。中智望",
    "T46n1912_06d:0351a02": "之名為無明。今觀無明但推二智。為從法",
    "T46n1912_06d:0351a03": "性為從無明。乃至共離複推雙責。具如破",
    "T46n1912_06d:0351a04": "見因成中說。作此等者。次明能推止觀之相。",
    "T46n1912_06d:0351a05": "初明觀相有法譬合。法說可見。至此亦應",
    "T46n1912_06d:0351a06": "結成二空二諦等也。止文亦爾並是文略。",
    "T46n1912_06d:0351a07": "次譬如下譬說中。云遙望等者。大論十四",
    "T46n1912_06d:0351a08": "云。如夜見杌謂之為人。是不實中能令心",
    "T46n1912_06d:0351a09": "生謂之為人。人又疑無六分動相。杌如法",
    "T46n1912_06d:0351a10": "性人如無明。人之與杌俱未審定。故云不",
    "T46n1912_06d:0351a11": "了。起四句下合。既云起於四句執等。故知即",
    "T46n1912_06d:0351a12": "是初心觀中為成次第。故二觀後明於中",
    "T46n1912_06d:0351a13": "也。若執四句不會中理。故成無常。若離",
    "T46n1912_06d:0351a14": "性執即於無明見於中道生法二空。故名",
    "T46n1912_06d:0351a15": "為常。前見思等者。更重述於所破不同。二",
    "T46n1912_06d:0351a16": "觀但破見思塵沙。故今所破唯二觀智。即是",
    "T46n1912_06d:0351a17": "無明。言金剛者。亦用大經利钁斸地。唯至",
    "T46n1912_06d:0351a18": "金剛不能穿徹。即喻無明非前二觀之所",
    "T46n1912_06d:0351a19": "能破。能破即是中智龜甲白羊角也。觀破下",
    "T46n1912_06d:0351a20": "結名也。二觀如文。此理不可下即不觀觀。",
    "T46n1912_06d:0351a21": "故云非智非不智。復次下明三止也。初總",
    "T46n1912_06d:0351a22": "明用止。亦用四句推檢無明。乃至二空與",
    "T46n1912_06d:0351a23": "觀不別。故略引而已。但體是即寂與前為",
    "T46n1912_06d:0351a24": "異。故須辨相。如持下舉譬也。故大經第八",
    "T46n1912_06d:0351a25": "云。譬如持戒比丘觀無蟲水見塵似蟲。即",
    "T46n1912_06d:0351a26": "作是念。此中動者蟲耶塵耶。久觀不已雖",
    "T46n1912_06d:0351a27": "知是塵亦不明了。十住見性亦復如是。今",
    "T46n1912_06d:0351a28": "全未見義同不了。故得借用彼十住喻。無",
    "T46n1912_06d:0351a29": "明如蟲法性如塵。雖用四句推檢叵得。亦",
    "T46n1912_06d:0351b01": "未了了見於法性。前人杌喻意亦如之。若",
    "T46n1912_06d:0351b02": "謂下合喻可知。前生死下結名。可知。復次",
    "T46n1912_06d:0351b03": "下用六十四番。如是下重示四句方法之相。",
    "T46n1912_06d:0351b04": "句即是門門名能通。由一一句皆能通理。",
    "T46n1912_06d:0351b05": "隨用一門咸應見實。為不了者及以多人",
    "T46n1912_06d:0351b06": "施設多門。雖立多門見必隨一。即以四",
    "T46n1912_06d:0351b07": "句為修觀處。非所觀理名之為處。故第五",
    "T46n1912_06d:0351b08": "卷中正以四句為修觀法。法謂方法。即是",
    "T46n1912_06d:0351b09": "能通入理之法。是故此法亦可名處。因能",
    "T46n1912_06d:0351b10": "通處至所通處。故云因門。二處名同能所",
    "T46n1912_06d:0351b11": "別也。隨用一句既得見理。無復餘句故",
    "T46n1912_06d:0351b12": "名為融。自行既爾化他亦然。他機不同隨",
    "T46n1912_06d:0351b13": "句見理。即名得入。以之為融。故須諸句",
    "T46n1912_06d:0351b14": "一一研試。會有相應相應即融。若執等者更",
    "T46n1912_06d:0351b15": "判用觀得失之相。雖破四句必離能執。執",
    "T46n1912_06d:0351b16": "即門壞故名為燒。次觀法性即相續假。何",
    "T46n1912_06d:0351b17": "者。由觀無明謂無明滅但有法性。雖作",
    "T46n1912_06d:0351b18": "此解未破無明。當知此是情想之解。是故",
    "T46n1912_06d:0351b19": "更觀法性之計為從何生。無明為前念。法",
    "T46n1912_06d:0351b20": "性為後念。於中先牒前法性解。此解成惑",
    "T46n1912_06d:0351b21": "為所觀境。先法。次譬。譬中云塵杌等者。雙",
    "T46n1912_06d:0351b22": "指前來觀無明譬。前觀無明即是法性。如",
    "T46n1912_06d:0351b23": "觀塵杌蟲人叵得。今觀法性如觀塵杌",
    "T46n1912_06d:0351b24": "復非明了。即當下正示觀法。應須觀破不",
    "T46n1912_06d:0351b25": "了之相。所以移觀而推法性。具如破見相",
    "T46n1912_06d:0351b26": "續假中。準前亦應結成三觀三止等相。文",
    "T46n1912_06d:0351b27": "略不說。如是下用六十四番。亦應如前",
    "T46n1912_06d:0351b28": "明得失等。文略不說。雖未等者勸於行",
    "T46n1912_06d:0351b29": "者勤用止觀。雖六十四不出止觀。故勸常",
    "T46n1912_06d:0351c01": "學不得餘途。三觀真緣即相待假。初明自",
    "T46n1912_06d:0351c02": "行。先出待相為所觀境。即前觀於無明法",
    "T46n1912_06d:0351c03": "性之觀智也。為智為非智者總立也。應知此",
    "T46n1912_06d:0351c04": "智未見中理即是無明。無明非智。此之非",
    "T46n1912_06d:0351c05": "智待誰得名。故有自他橫竪二待。諸佛在",
    "T46n1912_06d:0351c06": "現對我為橫。我悟在當望今為竪。如是下",
    "T46n1912_06d:0351c07": "次列句觀法。若緣修下約句破執。但破真",
    "T46n1912_06d:0351c08": "緣共離自壞。緣在地前故云無常。非謂分",
    "T46n1912_06d:0351c09": "段生死無常。若言緣修生智明者。義當無",
    "T46n1912_06d:0351c10": "常生於常也。無此理故故云云何生常。若",
    "T46n1912_06d:0351c11": "彼諸佛及我將來是真修者。真即是證證不",
    "T46n1912_06d:0351c12": "名修。釋此下寄彼異釋以辨性過。真自下",
    "T46n1912_06d:0351c13": "正判。四句下略明觀成無四句計。求橫竪相",
    "T46n1912_06d:0351c14": "皆不可得。故智障亦不可得。何以故下釋",
    "T46n1912_06d:0351c15": "也。何故無明體不可得。待諸佛智說為無",
    "T46n1912_06d:0351c16": "明。佛智本無無明叵得。所觀無明既不可",
    "T46n1912_06d:0351c17": "得能觀觀智亦復非有。故云亦無。若執下",
    "T46n1912_06d:0351c18": "辨得失也。初判屬智障即是失也。次若不",
    "T46n1912_06d:0351c19": "執下即是得也。初云四門即能通門。以成",
    "T46n1912_06d:0351c20": "門故名能通得。若得契下明所通理。契此",
    "T46n1912_06d:0351c21": "理。故名所通得。雖觀四句理實非四。此",
    "T46n1912_06d:0351c22": "中闕六十四番者但是略耳。若有下次明化",
    "T46n1912_06d:0351c23": "他。問。觀前二假何故不明化他相耶。答。",
    "T46n1912_06d:0351c24": "前觀法未周自行未滿。是故至此方名利",
    "T46n1912_06d:0351c25": "他。初文總舉。所謂下別釋。初釋緣修中。先",
    "T46n1912_06d:0351c26": "法次喻。初法中云無常生常如前所說。前",
    "T46n1912_06d:0351c27": "為破故故云不應無常生常。今明隨機",
    "T46n1912_06d:0351c28": "宜聞得益。語同意異不可一準。無常望常",
    "T46n1912_06d:0351c29": "無常是他。故大經破十仙中云。如汝法中",
    "T46n1912_06d:0352a01": "因是常果是無常。何妨我法因是無常而果",
    "T46n1912_06d:0352a02": "是常。今亦如是。因於緣修無常因故。生於",
    "T46n1912_06d:0352a03": "真修常住果也。又云下譬他生。伊蘭如無",
    "T46n1912_06d:0352a04": "明栴檀如法性故。是故大經闍王聞法",
    "T46n1912_06d:0352a05": "得授記已。自述歎云。我見世間從伊蘭子",
    "T46n1912_06d:0352a06": "生伊蘭樹。不見伊蘭生栴檀樹。我今得見",
    "T46n1912_06d:0352a07": "從伊蘭子生栴檀樹。栴檀樹者。即是我心",
    "T46n1912_06d:0352a08": "無根信也。言無根者。我初不知恭敬如來。",
    "T46n1912_06d:0352a09": "今蒙生信故曰無根。如來望我如來為他。",
    "T46n1912_06d:0352a10": "法王種性自也。從穀生穀故名為種。穀種",
    "T46n1912_06d:0352a11": "不變。故名為性。從我身中法性而生義之",
    "T46n1912_06d:0352a12": "如種。無始至今其種不變。故名為性。不",
    "T46n1912_06d:0352a13": "同從佛而生信心。故名為自。因滅等共生",
    "T46n1912_06d:0352a14": "也。由內法性及外觀智無明滅已。即得菩",
    "T46n1912_06d:0352a15": "提。故名為共。或言下離生也。非內謂非法",
    "T46n1912_06d:0352a16": "性。非外謂非緣修。離此二故名為無因。而",
    "T46n1912_06d:0352a17": "得是等者。雖非內外不無所得中道之智。",
    "T46n1912_06d:0352a18": "言云云者。一一句末皆應結云得是智慧。",
    "T46n1912_06d:0352a19": "以離執故名為得智。無得等者結釋前文",
    "T46n1912_06d:0352a20": "以成三觀。離性過故名為無得。離過得智",
    "T46n1912_06d:0352a21": "故云之得。證無得故名得無得。即此無得",
    "T46n1912_06d:0352a22": "假名為得。得與無得皆不可得。義兼雙遮",
    "T46n1912_06d:0352a23": "復能雙照得與無得。諸菩薩下次明菩薩作",
    "T46n1912_06d:0352a24": "論利他。即是菩薩作論申門。天親地論法",
    "T46n1912_06d:0352a25": "性依持。即屬自生。是論正意故云正主。他",
    "T46n1912_06d:0352a26": "共無因例此可知。中論申空。空為正主。餘",
    "T46n1912_06d:0352a27": "有等三準此亦爾。豈離四門者攝教顯門。",
    "T46n1912_06d:0352a28": "一切諸教四門攝盡。四門雖殊通理不異。",
    "T46n1912_06d:0352a29": "若得此意無所乖違。牟楯者。牟字應作",
    "T46n1912_06d:0352b01": "矛。或作𨥨。兵器也。長二丈建於兵車。楯字",
    "T46n1912_06d:0352b02": "應作盾。亦是兵器。即旁牌也。此楯是欄楯字",
    "T46n1912_06d:0352b03": "耳。此牟是牛鳴也。並非文意如楚有賣矛",
    "T46n1912_06d:0352b04": "及賣盾者。有來買矛。語買者言。此矛壞千",
    "T46n1912_06d:0352b05": "盾。有來買盾者語買者言。此盾壞千矛。",
    "T46n1912_06d:0352b06": "買矛者猶在。買盾者復至。買矛者語賣者",
    "T46n1912_06d:0352b07": "言。還與汝矛而壞汝盾為得幾盾。賣者無",
    "T46n1912_06d:0352b08": "答自相違故。若用下用四門中四論四悉。以",
    "T46n1912_06d:0352b09": "修止觀。經論下明門功能。如此下明門中",
    "T46n1912_06d:0352b10": "觀行之功能也。允亦合也。明眼下舉得辨",
    "T46n1912_06d:0352b11": "失。問下料簡也。初問中無明法性既其相即。",
    "T46n1912_06d:0352b12": "法性即無明。故應當俱破。無明即法性故應",
    "T46n1912_06d:0352b13": "當俱顯。二法不二故俱破顯。二法若二為理",
    "T46n1912_06d:0352b14": "不成。答意者。二法無體但有假名。雖俱假",
    "T46n1912_06d:0352b15": "名必無並住。故法性顯無明已傾。無明傾時",
    "T46n1912_06d:0352b16": "法性尚無。況復更立無明之名。故無破顯",
    "T46n1912_06d:0352b17": "而破而顯。次問意者。如向所答。無明既其",
    "T46n1912_06d:0352b18": "即是法性。但唯法性何有無明。而前文云。二",
    "T46n1912_06d:0352b19": "法相即。若相即者。何但無明即是法性。復有",
    "T46n1912_06d:0352b20": "法性即是無明。今文但舉一邊為問。故云",
    "T46n1912_06d:0352b21": "無復無明與誰相即。亦應更云。法性即無明。",
    "T46n1912_06d:0352b22": "無復法性與誰相即。所以不論後一邊",
    "T46n1912_06d:0352b23": "者。於迷示理明理不二。是故相即。推不二",
    "T46n1912_06d:0352b24": "理一對即足。何須重並下一對耶。若示迷",
    "T46n1912_06d:0352b25": "性應存後對。答中二喻。初喻意者具用二",
    "T46n1912_06d:0352b26": "對。無明如水法性如氷。如為不識一句冠",
    "T46n1912_06d:0352b27": "下兩句。為迷氷者指水為氷。為迷水者",
    "T46n1912_06d:0352b28": "指氷為水。如迷法性即指無明。如迷無",
    "T46n1912_06d:0352b29": "明即指法性。若失此意俱迷二法。故知世",
    "T46n1912_06d:0352c01": "人非但不識即無明之法性。亦乃不識",
    "T46n1912_06d:0352c02": "即法性之無明。猶如濕性本無二名。假立",
    "T46n1912_06d:0352c03": "二名以示迷者。為計二名不了無二。故",
    "T46n1912_06d:0352c04": "以二法更互相即。恐迷氷水更引珠喻。珠",
    "T46n1912_06d:0352c05": "非水火遇緣故生。理性非二從緣故說。次",
    "T46n1912_06d:0352c06": "明位者。初釋中位修相證相。亦為且存次",
    "T46n1912_06d:0352c07": "第文故。故云兩觀以為方便。地相體真及",
    "T46n1912_06d:0352c08": "以隨緣。能為入地雙遮方便。故至初地任",
    "T46n1912_06d:0352c09": "運雙遮。地前空假能為入地雙照方便。故至",
    "T46n1912_06d:0352c10": "初地任運雙照。故體真止以止見思。即以",
    "T46n1912_06d:0352c11": "空觀。而照真諦。假觀隨緣准此可知。是故",
    "T46n1912_06d:0352c12": "初地名中道位。次修此下斥權位也。先立",
    "T46n1912_06d:0352c13": "三位。謂通教八地別教初地圓教初住。若別",
    "T46n1912_06d:0352c14": "接下兼序通別修證之位。欲斥於權。是故",
    "T46n1912_06d:0352c15": "重序。初明通教以別接者。方乃得云七地",
    "T46n1912_06d:0352c16": "論修八地論證。問。第三卷明別接通中。何",
    "T46n1912_06d:0352c17": "故乃云八地聞中道。九地伏無明。十地破",
    "T46n1912_06d:0352c18": "無明。方得名為佛。以何義故。與此不同。",
    "T46n1912_06d:0352c19": "答。始從四地終至九地咸受接名。三根",
    "T46n1912_06d:0352c20": "不同故位不等。四地為上六七為中八九",
    "T46n1912_06d:0352c21": "為下。文從中說故云七地。前為銷經故從",
    "T46n1912_06d:0352c22": "下說。故大品云。十地菩薩為如佛。經從下",
    "T46n1912_06d:0352c23": "者其位定故。故諸經論多從下說。言如佛",
    "T46n1912_06d:0352c24": "者。通第十地名為佛地。被接之人能破無",
    "T46n1912_06d:0352c25": "明。無明破已。如彼佛地同得八相。故名為",
    "T46n1912_06d:0352c26": "如。如此下斥權位也通別二意雖破無明。",
    "T46n1912_06d:0352c27": "權位猶高故須斥破。問。乾慧正是初心所",
    "T46n1912_06d:0352c28": "修。云何斥言初不得修。答。舉劣況勝一",
    "T46n1912_06d:0352c29": "往斥之。如乾慧中總含三賢。初心但可修",
    "T46n1912_06d:0353a01": "五停心尚無念處。況有八地道觀雙流。即",
    "T46n1912_06d:0353a02": "今被接破無明耶。又初心下次斥別教",
    "T46n1912_06d:0353a03": "初立信心。尚未入信豈論回向。文中但云",
    "T46n1912_06d:0353a04": "至回向者文略故也。故彼權位凡夫無分。",
    "T46n1912_06d:0353a05": "言修中者亦寄次第。實而言之三觀圓修。",
    "T46n1912_06d:0353a06": "以二觀心修於中道。是故至此即名圓修。",
    "T46n1912_06d:0353a07": "故四念處云。別向圓修即此意也。次今明下",
    "T46n1912_06d:0353a08": "正顯圓位。初立五品。引法華經釋成三觀。",
    "T46n1912_06d:0353a09": "空座中衣假室。復以定慧助釋忍衣。座畢",
    "T46n1912_06d:0353a10": "竟故所以空圓。衣寂滅故所以中圓。室慈大",
    "T46n1912_06d:0353a11": "故所以假圓。又室衣座三皆云如來。是故圓",
    "T46n1912_06d:0353a12": "也。始從下相似位也。見鶴下舉譬似也。大經",
    "T46n1912_06d:0353a13": "十四云。見有二種。一相貌見二了了見。相貌",
    "T46n1912_06d:0353a14": "見者。如遠見煙名為見火。雖不見火實",
    "T46n1912_06d:0353a15": "非虛妄。空中見鶴便言見水。若見蓮華便",
    "T46n1912_06d:0353a16": "言見根。籬間見角便言見牛。見女懷妊",
    "T46n1912_06d:0353a17": "便言見欲。若見身口便言見心。一一句",
    "T46n1912_06d:0353a18": "下廣如初句。如是並名相貌見也。了了",
    "T46n1912_06d:0353a19": "見者。如眼見色菩薩見道。菩提涅槃亦復",
    "T46n1912_06d:0353a20": "如是。及觀掌果義亦同之。如是並名了了",
    "T46n1912_06d:0353a21": "見也。若相貌見名相似見。了了見者名究",
    "T46n1912_06d:0353a22": "竟見。分證亦得分了之名。故此似位引彼相",
    "T46n1912_06d:0353a23": "貌者相似見。實非見性。雖未見性不",
    "T46n1912_06d:0353a24": "同凡夫虛妄稱見。故諸譬云。實非虛妄。五",
    "T46n1912_06d:0353a25": "品尚得觀行名見。況復相似而非見耶。例",
    "T46n1912_06d:0353a26": "如下次引例釋成。今五品下正明中位。次",
    "T46n1912_06d:0353a27": "引華嚴以證初住。六根淨位界內惑盡。且",
    "T46n1912_06d:0353a28": "名無餘。進破無明方過牟尼。三藏牟尼未",
    "T46n1912_06d:0353a29": "斷別惑。教門觀行復劣於圓。故初住心過",
    "T46n1912_06d:0353b01": "牟尼也。始自下顯觀功能。不待等者。重斥",
    "T46n1912_06d:0353b02": "通教七地方接。何暇歡喜者。斥別初地始證",
    "T46n1912_06d:0353b03": "中者。故楞伽第五云。菩薩摩訶薩住如如",
    "T46n1912_06d:0353b04": "已升歡喜地。如是次第乃至法雲。故知並是",
    "T46n1912_06d:0353b05": "初地已上教道之說。前教下正判權實。教彌",
    "T46n1912_06d:0353b06": "實。位彌下。教彌權。位彌高。故通在八地別",
    "T46n1912_06d:0353b07": "在初地。圓在初住。法華下引證權實也。方",
    "T46n1912_06d:0353b08": "便證權實事證實。我即釋迦。諸謂十方三",
    "T46n1912_06d:0353b09": "世等也。借彼發迹之語。以成開權之文。復",
    "T46n1912_06d:0353b10": "次下更歷教判也。前但列二雙流入中。今",
    "T46n1912_06d:0353b11": "更通說故兼三藏。其教更下其位極高。故雙",
    "T46n1912_06d:0353b12": "流位唯在於佛。應明當分跨節二義。雖言",
    "T46n1912_06d:0353b13": "去至略語者。明圓實位。其位雖下破惑功",
    "T46n1912_06d:0353b14": "多。至初住時一攝一切。雖云一品品實無",
    "T46n1912_06d:0353b15": "量。次舉譬如文。次又下引例釋也。如四",
    "T46n1912_06d:0353b16": "禪是一入者不同。以是而言。品不啻九。故",
    "T46n1912_06d:0353b17": "知初住破品應多。前兩觀後等者。准文次",
    "T46n1912_06d:0353b18": "第。至此方可結竪破遍恐迷遠文。故預",
    "T46n1912_06d:0353b19": "於前二觀後結。今至此中正當結處。故但",
    "T46n1912_06d:0353b20": "略結還却指前。今中道觀下更略結前三番",
    "T46n1912_06d:0353b21": "中觀。以成二空。名破法遍。無明是結前初",
    "T46n1912_06d:0353b22": "番。法性是結前次番。不依等結前第三。不",
    "T46n1912_06d:0353b23": "依四句結成性空。無倚無著結成相空。",
    "T46n1912_06d:0353b24": "准前破見在三假後。方結二空。故今亦應",
    "T46n1912_06d:0353b25": "然。次引淨名以證二空。佛具二空故稽首",
    "T46n1912_06d:0353b26": "禮。具二空故盡淨諸法。以空喻空故曰如",
    "T46n1912_06d:0353b27": "空。無復性相故曰無依。若入初住攝一切",
    "T46n1912_06d:0353b28": "住。住既破惑是故一破攝一切破。從初至",
    "T46n1912_06d:0353b29": "後皆除一分。故名一破一切破也。次約橫",
    "T46n1912_06d:0353c01": "門者。初明來意。先法。次譬。從淺至深故",
    "T46n1912_06d:0353c02": "名徑直。門門意等故名為齊。俱列意等故名",
    "T46n1912_06d:0353c03": "為並。若橫等者次說門意。橫竪雖異無不",
    "T46n1912_06d:0353c04": "見實。亦是類通。通一切行皆至於極。○",
    "T46n1912_06d:0353c05": "橫門者下正釋橫門。先列八不。一論具列故",
    "T46n1912_06d:0353c06": "先明之。故論第一歸敬序云。不生亦不滅。不",
    "T46n1912_06d:0353c07": "常亦不斷。不一亦不異。不來亦不去。能說是",
    "T46n1912_06d:0353c08": "因緣善滅諸戲論。我稽首禮佛諸法中第",
    "T46n1912_06d:0353c09": "一。此之八不。明佛所說第一義諦。一論下",
    "T46n1912_06d:0353c10": "舉例指廣。中論下引論攝相。以二攝六及",
    "T46n1912_06d:0353c11": "垢淨等。論問曰。諸法無量。何故但以此八",
    "T46n1912_06d:0353c12": "破耶。答。法雖無量此八破盡。當知諸文所",
    "T46n1912_06d:0353c13": "列門相不出此八。赴緣名異是故廣明。故",
    "T46n1912_06d:0353c14": "論云。言不生者一切邪計及四性等。生與",
    "T46n1912_06d:0353c15": "無生皆不可得。不生無生何得有滅。滅無",
    "T46n1912_06d:0353c16": "生故。故生本無。餘之六句准此說之。問。不",
    "T46n1912_06d:0353c17": "生不滅既已總破一切諸法。何須更列餘六",
    "T46n1912_06d:0353c18": "句耶。答。為成初二故列餘六。又信樂不",
    "T46n1912_06d:0353c19": "同隨宜說異。故本業瓔珞下卷。大經大論第",
    "T46n1912_06d:0353c20": "六。明破諸法並列八不與中論同。故瓔",
    "T46n1912_06d:0353c21": "珞云。八不相即聖智不二。不二故是諸佛菩",
    "T46n1912_06d:0353c22": "薩母。諸佛皆說八不故也。故知八不攝門",
    "T46n1912_06d:0353c23": "義盡。又今竪門三諦義足。度入橫門門門",
    "T46n1912_06d:0353c24": "三諦。故使橫門無橫不竪。以竪望橫無竪",
    "T46n1912_06d:0353c25": "不橫。從始至終並有橫故。如一無生一切",
    "T46n1912_06d:0353c26": "無生。乃至不出亦復如是。攝此橫竪皆入",
    "T46n1912_06d:0353c27": "一心。具如後說。此八既爾諸門例然。是故今",
    "T46n1912_06d:0353c28": "文度入諸門。具如中論初二入六。是故今",
    "T46n1912_06d:0353c29": "文先以諸法悉入無生。餘七展轉更互相",
    "T46n1912_06d:0354a01": "入乃至一切橫門亦然是故且明無生度入。",
    "T46n1912_06d:0354a02": "初云若無生門至亦如是者。是將無生門",
    "T46n1912_06d:0354a03": "中陰入界境十雙互發。來入諸門。次若無生",
    "T46n1912_06d:0354a04": "門觀心下。是將無生門中十法成乘初文。及",
    "T46n1912_06d:0354a05": "不思議境。境中十如十界三千。來入諸門。此",
    "T46n1912_06d:0354a06": "中存略但云種種五陰。即是略舉五陰世",
    "T46n1912_06d:0354a07": "間。一性相等即是略舉三世間中十如文。來",
    "T46n1912_06d:0354a08": "入諸門。次若無生門發真正等。是將無生",
    "T46n1912_06d:0354a09": "門中發菩提心。來入諸門。若無生門安心下",
    "T46n1912_06d:0354a10": "是將安心止觀來入諸門。此前法三列文",
    "T46n1912_06d:0354a11": "並略。唯至破遍文相稍廣者。正約破遍明",
    "T46n1912_06d:0354a12": "度入故。自餘諸文相承來耳。既相承來。無",
    "T46n1912_06d:0354a13": "住無行理亦應具。彼二門中或時無者是闕",
    "T46n1912_06d:0354a14": "略耳。次若無生門識有無等下。是將破遍中",
    "T46n1912_06d:0354a15": "竪三觀中入空文來。但是空中破見文耳。猶",
    "T46n1912_06d:0354a16": "略破思及以諸位四門料簡等。若無生門破",
    "T46n1912_06d:0354a17": "見等下。是將入假中知病。知病中重數。重數",
    "T46n1912_06d:0354a18": "中知見重數文來。餘知病中諸義及識藥",
    "T46n1912_06d:0354a19": "授藥等文並略。若無生門觀智障等下。是",
    "T46n1912_06d:0354a20": "將入中初觀無明文來。前文既以四句推",
    "T46n1912_06d:0354a21": "破。破已乃云。若於一觀得悟。餘句即融。故",
    "T46n1912_06d:0354a22": "知一句得悟。悟即三觀現前。帶前二觀修中",
    "T46n1912_06d:0354a23": "故也。餘三句如文。從自滅下是將入中觀",
    "T46n1912_06d:0354a24": "法性文來。從自待下是將入中觀真緣文",
    "T46n1912_06d:0354a25": "來。初無生門中明因成假。約無明法性以",
    "T46n1912_06d:0354a26": "為自他共無因等。今入中道。中道文初攬",
    "T46n1912_06d:0354a27": "前空假與中相即。已具三諦。故今四句一一",
    "T46n1912_06d:0354a28": "句內皆結三諦。相續相待亦復如是。又一一",
    "T46n1912_06d:0354a29": "假中皆初明自生次明三句。在文可見。相",
    "T46n1912_06d:0354b01": "續文中言自滅等者。前觀法性中云。為當",
    "T46n1912_06d:0354b02": "無明滅法性生等。故此文中以滅為名。無明",
    "T46n1912_06d:0354b03": "滅生。無明即是自滅。法性生。即是他生。不",
    "T46n1912_06d:0354b04": "滅而生。即是他滅。法性名自。滅不滅生。",
    "T46n1912_06d:0354b05": "即是共。滅離滅不滅。即是無因。法性亦爾。",
    "T46n1912_06d:0354b06": "何者。不滅生是自。不滅望滅滅即成他。今",
    "T46n1912_06d:0354b07": "通無明言之。故皆云滅。相待中云自待等",
    "T46n1912_06d:0354b08": "者。前相待中。云待智說無智待於諸佛。名",
    "T46n1912_06d:0354b09": "為他待。待我當來名為自待。共與無因例",
    "T46n1912_06d:0354b10": "此可知。若無生門三觀結成下。是將結破",
    "T46n1912_06d:0354b11": "法遍文來。前於二觀後結竟。至第三觀後。",
    "T46n1912_06d:0354b12": "但指前結之。今度入文。既於第三觀後說",
    "T46n1912_06d:0354b13": "之。第二觀後故略不出。故知結遍正應合",
    "T46n1912_06d:0354b14": "在第三觀末若無生門如上等者。總結若得",
    "T46n1912_06d:0354b15": "下次明二經。初通明入相。次所以者何下正",
    "T46n1912_06d:0354b16": "明二經。先明無行。次明金剛。初無行中云",
    "T46n1912_06d:0354b17": "諦無行者。即是妙境。智是依境起解。菩提",
    "T46n1912_06d:0354b18": "是發心。安心如文破見思等者即是破遍生",
    "T46n1912_06d:0354b19": "死涅槃中間即是通舉始終。行位教等指下",
    "T46n1912_06d:0354b20": "文中通塞道品及以正助。位是次位。通攝安",
    "T46n1912_06d:0354b21": "忍及以離愛。並在位中。過離愛已入初住",
    "T46n1912_06d:0354b22": "位。必有起教故云教也。次金剛者。初且引",
    "T46n1912_06d:0354b23": "經六塵不住。次境智下明十乘也。不住境智",
    "T46n1912_06d:0354b24": "乃至見思無明等者。且舉十乘初三文也。",
    "T46n1912_06d:0354b25": "以破遍文是元度入故也。不住地等者。更",
    "T46n1912_06d:0354b26": "引經中不住之文。入地尚乃云不應住。以",
    "T46n1912_06d:0354b27": "未極故。況復住於初心境智。乃至若未破",
    "T46n1912_06d:0354b28": "遍故不應住。即是無住而住。是則亦名不",
    "T46n1912_06d:0354b29": "應住。故云雖諸法不住以無住法住般若",
    "T46n1912_06d:0354c01": "中。是則三諦復通初後。六即皆得名無住",
    "T46n1912_06d:0354c02": "住。此無住下更判位也。故仁王下釋判也。",
    "T46n1912_06d:0354c03": "通途言之。此之三處皆破無明。是故分得",
    "T46n1912_06d:0354c04": "金剛無住。釋迦下明究竟金剛。若爾下釋",
    "T46n1912_06d:0354c05": "疑常途所釋但云金剛唯在伏道。故云斷",
    "T46n1912_06d:0354c06": "道無金剛耳故以等覺為金剛位。妙覺唯",
    "T46n1912_06d:0354c07": "斷無金剛也。仁王既云釋迦所入。故今引",
    "T46n1912_06d:0354c08": "之。佛有金剛通至初住極在於佛。無非",
    "T46n1912_06d:0354c09": "金剛不住義也。為破他解故引佛有從容",
    "T46n1912_06d:0354c10": "釋之。有無無在用在等覺。功歸妙覺。二論",
    "T46n1912_06d:0354c11": "所說亦不出於十乘不住。言度曲者。曲謂",
    "T46n1912_06d:0354c12": "音曲。以無生義度入餘門。如世絃管。絃管",
    "T46n1912_06d:0354c13": "不殊而曲各異。絃管如橫。諸曲如竪。初章",
    "T46n1912_06d:0354c14": "根本妙慧旨歸。度曲之功曠大若是。入道為",
    "T46n1912_06d:0354c15": "理餘三屬事。千從之解少分為言。次更料",
    "T46n1912_06d:0354c16": "簡者。初問可知。答意者。無生對餘名為二",
    "T46n1912_06d:0354c17": "義。初正示自行能通之門。故云三十二菩",
    "T46n1912_06d:0354c18": "薩。各各說己所入之門。若言下出他解。今",
    "T46n1912_06d:0354c19": "解下出今家正解。初示能通之門。此菩薩下",
    "T46n1912_06d:0354c20": "明自行。又他緣下次明化他。前明諸菩薩",
    "T46n1912_06d:0354c21": "各自說己所入之門。故成自行。此中明三",
    "T46n1912_06d:0354c22": "十二菩薩各各說者。非獨述己亦為利他。",
    "T46n1912_06d:0354c23": "他緣不同故須各說。是則等者。歎門無量",
    "T46n1912_06d:0354c24": "無不益他。云何等者。結酬前難。復次下更",
    "T46n1912_06d:0354c25": "於門門以明四悉。得四悉益即是其宜。若",
    "T46n1912_06d:0354c26": "無四悉應須度入。歎喜即世界。信善即為",
    "T46n1912_06d:0354c27": "人。執破即對治。欲悟即第一義。當更下次明",
    "T46n1912_06d:0354c28": "無滅等門有四悉益從喜生下八字即四悉",
    "T46n1912_06d:0354c29": "門也。譬結如文。○次明一心者。初明來",
    "T46n1912_06d:0355a01": "意。始從外外終至佛法。皆有邪執及以諸",
    "T46n1912_06d:0355a02": "思。並皆觀破。破立兼申一切經論。故見思破",
    "T46n1912_06d:0355a03": "位大小不同。四門料簡所入各異。出假藥病",
    "T46n1912_06d:0355a04": "及授藥等遍歷一切。入中復有諸位不同。",
    "T46n1912_06d:0355a05": "度入橫門門又無量。是故一一皆云一切。",
    "T46n1912_06d:0355a06": "其相既廣。欲修觀者厝心難當。故須結撮",
    "T46n1912_06d:0355a07": "示其正意。名為一心。此即正明一心無生",
    "T46n1912_06d:0355a08": "門之來意也。從若無生門千萬等者。次明",
    "T46n1912_06d:0355a09": "橫竪諸門。度入一心。雖種種下結成一心。",
    "T46n1912_06d:0355a10": "但一心下分門解釋。先釋總門。對下貪等",
    "T46n1912_06d:0355a11": "一一相別。故名為總。利者舉總已了於別。",
    "T46n1912_06d:0355a12": "為未了者下更別云。於中初略示觀法。",
    "T46n1912_06d:0355a13": "若不得等者。次明度入意。尋文可見。言懸",
    "T46n1912_06d:0355a14": "超者。一心中具無復次第。不同前竪故曰",
    "T46n1912_06d:0355a15": "懸超。出假度入中云複疎到入者。自行雖",
    "T46n1912_06d:0355a16": "破未委分別。故名為疎。次為利他更廣分",
    "T46n1912_06d:0355a17": "別。故名為複。破已復來故名到入。亦名却",
    "T46n1912_06d:0355a18": "入。未前進故。如是等相亦入一心。故云",
    "T46n1912_06d:0355a19": "妙空乃至雙照等。一切雙非意亦如是。言雙",
    "T46n1912_06d:0355a20": "照二諦之假者。以假即中故也。何以故下",
    "T46n1912_06d:0355a21": "釋結。如是等者。次約一心開佛知見。既於",
    "T46n1912_06d:0355a22": "念念止觀現前。約此心念名為眾生。何者。",
    "T46n1912_06d:0355a23": "總撮前來若橫若竪既入一心。凡一念起",
    "T46n1912_06d:0355a24": "不離於我。我即眾生。違念念心而寂而照。",
    "T46n1912_06d:0355a25": "寂故名止照故名觀。一心既爾。諸心例然。",
    "T46n1912_06d:0355a26": "止觀為因眼智為果。一一念中無非止觀",
    "T46n1912_06d:0355a27": "眼智故也。何必初住方名開耶。如開三乘",
    "T46n1912_06d:0355a28": "但是開彼執近之謂。謂即眾生亦是點示謂",
    "T46n1912_06d:0355a29": "情寂照。即是三乘佛知見開。今此但是開許",
    "T46n1912_06d:0355b01": "開通之開。未是開發開見之開。故下文云此",
    "T46n1912_06d:0355b02": "觀成等。以判開位。故法華云下引證六根",
    "T46n1912_06d:0355b03": "淨中。但引意根者。由意淨故諸根清淨。故",
    "T46n1912_06d:0355b04": "但引意以攝餘根。三賢十聖等引仁王者。",
    "T46n1912_06d:0355b05": "賢聖居因故有果報。佛無報故。故名為淨。",
    "T46n1912_06d:0355b06": "今通論之淨穢既殊。有報義別可證究竟。",
    "T46n1912_06d:0355b07": "大經亦云下借小明大證妙覺報。小乘亦以",
    "T46n1912_06d:0355b08": "有現報故。名為有報。故二十七云。眾生",
    "T46n1912_06d:0355b09": "繫縛名色。名色繫縛眾生等。師子吼難言。",
    "T46n1912_06d:0355b10": "若有名色是繫縛者。諸阿羅漢未離名色。",
    "T46n1912_06d:0355b11": "亦應繫縛。佛言。善男子。解脫二種。一者子",
    "T46n1912_06d:0355b12": "斷。二者果斷。言子斷者諸阿羅漢已斷煩",
    "T46n1912_06d:0355b13": "惱諸結爛壞。未斷果故名果繫縛。不得說",
    "T46n1912_06d:0355b14": "言名色繫縛。雖未斷果必定斷故。煩惱即",
    "T46n1912_06d:0355b15": "是果家之子。陰果即是子家之果。大乘雖不",
    "T46n1912_06d:0355b16": "同彼小乘入無餘時永斷於果。但有現報",
    "T46n1912_06d:0355b17": "無生後報。其義稍同故得相顯也。有報身",
    "T46n1912_06d:0355b18": "故同於子果。不招後報名無果子次引金",
    "T46n1912_06d:0355b19": "光明亦證報身雖同名報報義復別。不同",
    "T46n1912_06d:0355b20": "小乘隔世報故。故重引之。境名法身。智名",
    "T46n1912_06d:0355b21": "報身。境智相應能起化用。名為應身。准彼",
    "T46n1912_06d:0355b22": "經意應字平呼。智應於境名為應身。彼經",
    "T46n1912_06d:0355b23": "即以報身為應。起化用者可去聲呼。即化",
    "T46n1912_06d:0355b24": "身是。故彼經三身品云。化身應身法身。隨諸",
    "T46n1912_06d:0355b25": "眾生現種種身。名為化身。相應如如如如",
    "T46n1912_06d:0355b26": "智願力故。得現具足相好。名為應身。斷一",
    "T46n1912_06d:0355b27": "切煩惱具一切法。唯有如如如如智也。如",
    "T46n1912_06d:0355b28": "如法身為如如智所應依故。次引寶性釋",
    "T46n1912_06d:0355b29": "金光明。○次歷餘一心者。以向橫竪不二",
    "T46n1912_06d:0355c01": "一心。歷於諸心。一切諸心無非無明。是故",
    "T46n1912_06d:0355c02": "初且總觀無明。總既非宜開總出別。無明",
    "T46n1912_06d:0355c03": "心中具諸心故。問。前文但云觀於識陰。何",
    "T46n1912_06d:0355c04": "故得有欲等心耶。答。一者諸心不出於識。",
    "T46n1912_06d:0355c05": "二者為對便宜之人。故須兼列。問貪等即",
    "T46n1912_06d:0355c06": "是煩惱所攝何名觀陰。答。雖是煩惱善惡",
    "T46n1912_06d:0355c07": "陰攝。況此但觀欲等心王。若爾。與煩惱境",
    "T46n1912_06d:0355c08": "有何別耶。答。此是煩惱非煩惱境。彼由觀",
    "T46n1912_06d:0355c09": "發昔此過現習生。與下不同故合在此。其",
    "T46n1912_06d:0355c10": "實煩惱非報陰也雖即屬陰攝陰不盡。是",
    "T46n1912_06d:0355c11": "故下文復例餘陰。所言歷者謂巡檢也以",
    "T46n1912_06d:0355c12": "別望總故名為餘。不出無明故云一心。",
    "T46n1912_06d:0355c13": "○次前來下例餘陰入等者。問。應在第七",
    "T46n1912_06d:0355c14": "卷末明十乘竟例餘陰入皆修十乘。何故",
    "T46n1912_06d:0355c15": "於此即例餘耶。答。以義便故。從初至此",
    "T46n1912_06d:0355c16": "單約識心。從此已去乃至離愛。具約五陰",
    "T46n1912_06d:0355c17": "方成法相。故通塞中既檢校諦緣。諦緣必",
    "T46n1912_06d:0355c18": "須具足五陰。道品念處不可獨明一識陰",
    "T46n1912_06d:0355c19": "故。正助秖是助於道品。下三秖是明於觀陰",
    "T46n1912_06d:0355c20": "次位等耳。故須於此例餘陰入。將餘陰入",
    "T46n1912_06d:0355c21": "共為觀境。問。歷餘一心與四陰何別。答。",
    "T46n1912_06d:0355c22": "有同有異具如向簡。又歷餘一心。以心對",
    "T46n1912_06d:0355c23": "心而論總別。若例餘陰以陰對陰而論",
    "T46n1912_06d:0355c24": "麁細報非報異。法相別故。故須別明。雖復",
    "T46n1912_06d:0355c25": "別明應知同異。陰不出心心不離陰。陰",
    "T46n1912_06d:0355c26": "從能覆。心從能造。造親覆疎並心為境。次",
    "T46n1912_06d:0355c27": "問答料簡。問如文。答中先答入空因緣。於",
    "T46n1912_06d:0355c28": "中先總答。何者下別列。夫生死下釋也。初文",
    "T46n1912_06d:0355c29": "釋為自脫。自既有下釋為脫他。賢聖以下",
    "T46n1912_06d:0356a01": "釋為慧命。諸神通下釋為無漏。又法位下",
    "T46n1912_06d:0356a02": "釋為法位。然須思擇例同出假因緣相者。",
    "T46n1912_06d:0356a03": "自脫同大悲。脫他同本誓。慧命同利智。無",
    "T46n1912_06d:0356a04": "漏同方便。法位同精進。一一細會令義相",
    "T46n1912_06d:0356a05": "當。假在空後故云例後。欲以前後一例五",
    "T46n1912_06d:0356a06": "緣故亦五耳。夫空觀下次答入假無四門。",
    "T46n1912_06d:0356a07": "意。空通大小等者。小藏大衍偏三圓一。此等",
    "T46n1912_06d:0356a08": "皆破見思入空。能破之觀依門不同。故列",
    "T46n1912_06d:0356a09": "十六門使析體不濫。如體空中諸空復別。",
    "T46n1912_06d:0356a10": "見思斷處三乘共有。別教入空雖獨在菩薩。",
    "T46n1912_06d:0356a11": "智斷復同。標心永異。今文明竪相似別教。",
    "T46n1912_06d:0356a12": "文意復殊。故今文云所為處別。故對別簡",
    "T46n1912_06d:0356a13": "使與別異。以立次第本顯不次。故云料",
    "T46n1912_06d:0356a14": "簡閑也。恐人迷故寄四教簡。文意本在唯",
    "T46n1912_06d:0356a15": "一圓融。智障者下寄此文後以引達磨欝多",
    "T46n1912_06d:0356a16": "羅釋智障義。達磨欝多羅此云法尚。佛滅",
    "T46n1912_06d:0356a17": "度後八百年出。是阿羅漢於婆沙中取三百",
    "T46n1912_06d:0356a18": "偈以為一部。名雜阿毘曇。此論主凡有釋",
    "T46n1912_06d:0356a19": "義文多委悉。大師引用全無破斥。亦如玄",
    "T46n1912_06d:0356a20": "文釋十二部經。雖不正用具存彼意。今文",
    "T46n1912_06d:0356a21": "初從煩惱至云何說智為障。即徵起也。智",
    "T46n1912_06d:0356a22": "有二種云。答也。既述彼義且順彼宗。勿",
    "T46n1912_06d:0356a23": "將今文以雜彼意。初徵可解。答中言證智",
    "T46n1912_06d:0356a24": "者。是佛菩薩智。言識智者是二乘智。二乘",
    "T46n1912_06d:0356a25": "之智雖得智名未順實相。義當於識。能",
    "T46n1912_06d:0356a26": "破煩惱義當於智。言體違等者釋識智。識",
    "T46n1912_06d:0356a27": "順於想性是分別。此智違體故曰體違。此",
    "T46n1912_06d:0356a28": "智順想故曰想順。順二乘智違於佛智。與",
    "T46n1912_06d:0356a29": "佛菩薩智而作障故。故云智障。又佛於二",
    "T46n1912_06d:0356b01": "障等者。佛煩惱障先已除竟。無明復盡名離",
    "T46n1912_06d:0356b02": "二障。故引涅槃證二解脫。心謂無漏智謂",
    "T46n1912_06d:0356b03": "證智。智不被障名智解脫。次引地持釋涅",
    "T46n1912_06d:0356b04": "槃意。地持名慧涅槃名智。名異義同。次若",
    "T46n1912_06d:0356b05": "以下轉釋地持慧解脫也。地持中云。於一",
    "T46n1912_06d:0356b06": "切所知知無障礙。名為智淨。故釋云。以無",
    "T46n1912_06d:0356b07": "明故於知有礙。若破無明知無障礙。即",
    "T46n1912_06d:0356b08": "是無明障於證智。名為智障。破無明故得",
    "T46n1912_06d:0356b09": "智無障。次引入大乘。以證無明是智障義。",
    "T46n1912_06d:0356b10": "然無明名同是故須簡。出世無明方名智障。",
    "T46n1912_06d:0356b11": "二障俱是煩惱下。更轉難也。無明與愛俱是",
    "T46n1912_06d:0356b12": "煩惱。何故獨以無明煩惱。而為智障。從無",
    "T46n1912_06d:0356b13": "明下釋也。愛是煩惱煩惱異智。無明雖亦名",
    "T46n1912_06d:0356b14": "為煩惱。煩惱即智。是故無明不同於愛。所",
    "T46n1912_06d:0356b15": "以分於二障不同。次引例釋智障。分段是",
    "T46n1912_06d:0356b16": "生死生死非無為。若無為生死生死即無為。",
    "T46n1912_06d:0356b17": "無明亦如是。即體得名智。是故說無明",
    "T46n1912_06d:0356b18": "得名為智障。愛即四住下釋煩惱非即智",
    "T46n1912_06d:0356b19": "之惑。故有智慧時則無煩惱。有煩惱時則",
    "T46n1912_06d:0356b20": "無智慧。是故文云。解惑不俱。煩惱即障名",
    "T46n1912_06d:0356b21": "煩惱障。言無為生死者。攝大乘立七種生",
    "T46n1912_06d:0356b22": "死中。有方便生死即無為生死。有因緣生",
    "T46n1912_06d:0356b23": "死即法界生死。此二生死在變易土。故彼生",
    "T46n1912_06d:0356b24": "死即是無為。故借例今即智之惑。復次愛能",
    "T46n1912_06d:0356b25": "令諸有相續去。更重釋出愛與無明。其體",
    "T46n1912_06d:0356b26": "不同。愛從果起能續後果。故云能令諸有",
    "T46n1912_06d:0356b27": "相續。此明愛之功能。能令心煩下釋愛功能",
    "T46n1912_06d:0356b28": "秖是煩惱。雖無明覆蔽下。出無明功能以",
    "T46n1912_06d:0356b29": "望煩惱。招生彊者不過於愛。故從彊受",
    "T46n1912_06d:0356c01": "名。是故愛但名為煩惱。不名智障。無明不",
    "T46n1912_06d:0356c02": "了下。正釋無明功能是智障義。無明與愛俱",
    "T46n1912_06d:0356c03": "違解脫。而無明與愛枝本不同。無明為本",
    "T46n1912_06d:0356c04": "正違解脫。違即是障。次愛性下明愛是枝。",
    "T46n1912_06d:0356c05": "本既已受智障之名。是故愛但名為煩惱。次",
    "T46n1912_06d:0356c06": "無明性迷下。重釋無明親能障智。體性復",
    "T46n1912_06d:0356c07": "迷。迷即是障。親障智故。是故名為障智義",
    "T46n1912_06d:0356c08": "顯。次無明有二種下。重簡無明名同體異。以",
    "T46n1912_06d:0356c09": "辨二障體相不同。先問云。雖有迷事迷理",
    "T46n1912_06d:0356c10": "之殊。二既同得名為無明。云何無明得名",
    "T46n1912_06d:0356c11": "智障。次引地持答。若通論者。所障既其俱",
    "T46n1912_06d:0356c12": "名智。故使能障俱名障。今別論者。所障智",
    "T46n1912_06d:0356c13": "體既不同。故令能障無明別。是故二乘人無",
    "T46n1912_06d:0356c14": "我智。而為所障。即以煩惱而為能障。諸佛",
    "T46n1912_06d:0356c15": "菩薩法無我智。而為所障。人無我智而為能",
    "T46n1912_06d:0356c16": "障。以二乘之所障。為佛菩薩之能障。於二",
    "T46n1912_06d:0356c17": "乘人得名為智。於佛菩薩但名為障。此亦",
    "T46n1912_06d:0356c18": "即智是障名為智障。若爾下判向地持。人",
    "T46n1912_06d:0356c19": "法無我俱是所迷。人法無我二俱名理。二無",
    "T46n1912_06d:0356c20": "我智俱名淨智。煩惱及智俱是理智家障。從",
    "T46n1912_06d:0356c21": "又智所知去。即是事智被障為智障。次若",
    "T46n1912_06d:0356c22": "爾下徵向所解。迷事迷理俱名智障。何者為",
    "T46n1912_06d:0356c23": "定。從照事照理去。會向二解並有道理。",
    "T46n1912_06d:0356c24": "以古人釋有二不同。或以諸法被障。名為",
    "T46n1912_06d:0356c25": "智障。或以無明障於佛智。名為智障。論主",
    "T46n1912_06d:0356c26": "俱許故云雖二二無二也。何者。秖是一智能",
    "T46n1912_06d:0356c27": "照事理。事理雖殊智體無別。又心智為障",
    "T46n1912_06d:0356c28": "下又出異解。有人云。心智為障者。心是分",
    "T46n1912_06d:0356c29": "別。分別為事。事礙如實。此釋即取以迷理",
    "T46n1912_06d:0357a01": "者。名為智障。以滅想滅心去。舉小乘法對",
    "T46n1912_06d:0357a02": "釋於大。如小乘人入滅盡定滅想滅心。亦",
    "T46n1912_06d:0357a03": "名滅智。此是斷滅。今滅智障心不可滅。即",
    "T46n1912_06d:0357a04": "捨分別入無分別。故知分別實不可捨。又",
    "T46n1912_06d:0357a05": "非條然下重釋智障與中道智。非條然別。",
    "T46n1912_06d:0357a06": "智障是無明無明是法性。是故智障不可斷",
    "T46n1912_06d:0357a07": "也。次是以下引經為證。福尚一毫無不趣",
    "T46n1912_06d:0357a08": "極。當知分別智體無捨。為助道故先破煩",
    "T46n1912_06d:0357a09": "惱。煩惱若破。此破惑智。體是證智。是故無",
    "T46n1912_06d:0357a10": "失。人作一向下次破執見。見者自謂有斷",
    "T46n1912_06d:0357a11": "不斷之別。論其智體體本無殊。如上眾釋",
    "T46n1912_06d:0357a12": "意顯無明雖云智障。障體即智。又前來諸解",
    "T46n1912_06d:0357a13": "亦不出前釋中觀初明智障義。開為三釋。",
    "T46n1912_06d:0357a14": "初云說智為障。即是智為能障。智障兩字俱",
    "T46n1912_06d:0357a15": "屬能也。次云從所障故。名為智障者。即",
    "T46n1912_06d:0357a16": "是證智被障。名為智障。智障兩字俱屬所",
    "T46n1912_06d:0357a17": "障。次云又智所知礙。名為智障者。即障字",
    "T46n1912_06d:0357a18": "為能智字為所。次問答者重釋妨也。初問",
    "T46n1912_06d:0357a19": "意者。瓔珞經中列位始終。唯云初地三觀現",
    "T46n1912_06d:0357a20": "前前雙流文。何故得有三處雙流。答意者。",
    "T46n1912_06d:0357a21": "借義相成於理無失。借別八地成通教下。",
    "T46n1912_06d:0357a22": "借別初住成圓教高。不可專執瓔珞別位",
    "T46n1912_06d:0357a23": "定在初地。明位委悉不過瓔珞。是故借",
    "T46n1912_06d:0357a24": "之以成高下。此一問答拾遺故來。文亦非",
    "T46n1912_06d:0357a25": "次。",
    "T46n1912_06d:0357a26": "止觀輔行傳弘決卷第六之四"
}