{
    "T13n0397_007:0040b23": "大方等大集經卷第七",
    "T13n0397_007:0040b25": "北涼天竺三藏曇無讖於姑臧譯",
    "T13n0397_007:0040b26": "4 不眴菩薩品不眴菩薩品第四",
    "T13n0397_007:0040b27": "爾時，世尊故在欲色二界中間大寶坊中，與",
    "T13n0397_007:0040b28": "諸大眾圍遶說法。爾時，眾中有金色光，其光",
    "T13n0397_007:0040b29": "明淨遍照三千大千世界，悉蔽一切日月四",
    "T13n0397_007:0040c01": "天釋梵光明；照已即滅，一切大眾瞻覩如來",
    "T13n0397_007:0040c02": "目未曾眴。當爾之時，寂然無聲亦無謦欬、出",
    "T13n0397_007:0040c03": "入氣息。爾時，大德須菩提白佛言：「世尊！今何",
    "T13n0397_007:0040c04": "因緣有是光明，一切大眾瞻覩如來，目未曾",
    "T13n0397_007:0040c05": "眴？」爾時，佛告須菩提言：「東方過於無量世界，",
    "T13n0397_007:0040c06": "彼有菩薩名曰不眴，與萬菩薩俱共發來，欲",
    "T13n0397_007:0040c07": "聽如來微妙方等大集經典，是其光明。」所言",
    "T13n0397_007:0040c08": "未訖，不眴菩薩已至佛所大寶坊中，齎持種",
    "T13n0397_007:0040c09": "種香花伎樂供養於佛，頭面禮足恭敬右遶，",
    "T13n0397_007:0040c10": "却坐一面寶蓮華上。爾時，須菩提復白佛言：",
    "T13n0397_007:0040c11": "「世尊！不眴菩薩所來世界去此遠近、國土何",
    "T13n0397_007:0040c12": "名、佛號何等？」佛言：「須菩提！東方去此七萬",
    "T13n0397_007:0040c13": "二千恒河沙等諸佛世界，土名不眴，佛號普",
    "T13n0397_007:0040c14": "賢如來、應供、正遍知、明行足、善逝、世間解、無",
    "T13n0397_007:0040c15": "上士、調御丈夫、天人師、佛、世尊。不眴菩薩從",
    "T13n0397_007:0040c16": "彼而來。」爾時，不眴菩薩摩訶薩長跪合掌，說",
    "T13n0397_007:0040c17": "偈讚佛：",
    "T13n0397_007:0040c18": "「如來世尊眾寶聚，　　具足一切波羅蜜，",
    "T13n0397_007:0040c19": "無上法師天中天，　　為眾生故我敬禮。",
    "T13n0397_007:0040c20": "寂靜戒定不可動，　　無上智慧調諸根，",
    "T13n0397_007:0040c21": "為諸眾生說大集，　　故我歸依師子王。",
    "T13n0397_007:0040c22": "樂施天人諸安樂，　　眾生喜見如滿月，",
    "T13n0397_007:0040c23": "具足力勢破魔眾，　　我今歸依大藥樹。",
    "T13n0397_007:0040c24": "成就善根施甘露，　　能度眾生生死海，",
    "T13n0397_007:0040c25": "我今歸依無上尊，　　具足妙相三十二，",
    "T13n0397_007:0040c26": "世尊莊嚴此大眾，　　猶如須彌顯四域，",
    "T13n0397_007:0040c27": "名稱無礙遍十方，　　人中象王我敬禮。",
    "T13n0397_007:0040c28": "如來智慧如虛空，　　通達三世無障礙，",
    "T13n0397_007:0040c29": "隨眾生根而說法，　　我今敬禮自在王。",
    "T13n0397_007:0041a01": "過無量劫勤精進，　　超勝同業諸菩薩，",
    "T13n0397_007:0041a02": "所得佛法如先佛，　　我今敬禮一切覺。",
    "T13n0397_007:0041a03": "十方諸佛悉讚歎，　　精進殊勝無邊量，",
    "T13n0397_007:0041a04": "無量眾生得聞已，　　悉皆同發菩提心。",
    "T13n0397_007:0041a05": "於正法中無厭足，　　兼以勸化諸眾生，",
    "T13n0397_007:0041a06": "能說清淨法之性，　　我今稽首大法王。」",
    "T13n0397_007:0041a07": "爾時，不眴菩薩偈讚佛已，白佛言：「世尊！我等",
    "T13n0397_007:0041a08": "於此大集經中欲少發問，唯願如來垂哀聽",
    "T13n0397_007:0041a09": "許。」佛言：「善哉，善哉！善男子！隨意發問，吾當",
    "T13n0397_007:0041a10": "為汝分別宣說，除却汝等疑網之心。」不眴菩",
    "T13n0397_007:0041a11": "薩既蒙聽許，心大歡喜，白佛言：「世尊！菩薩摩",
    "T13n0397_007:0041a12": "訶薩修何三昧，速得成就阿耨多羅三藐三菩",
    "T13n0397_007:0041a13": "提，得大念心、大智、大意，慚愧勇健修施教戒，",
    "T13n0397_007:0041a14": "被忍辱鎧建精進幢，遊戲神通莊嚴慈悲。深",
    "T13n0397_007:0041a15": "樂法喜登陟捨山，能說能答摧伏魔怨、壞諸",
    "T13n0397_007:0041a16": "邪見，不離諸佛，菩薩善友常得化身。不失念",
    "T13n0397_007:0041a17": "心深信大乘，樂施眾生無上智光，不為世法",
    "T13n0397_007:0041a18": "之所染污同於四大，如地利益一切眾生，如",
    "T13n0397_007:0041a19": "水能洗一切垢穢，如火能熟眾生善根，如風",
    "T13n0397_007:0041a20": "能於戒聞慧等無所障礙。修集慈悲猶如虛",
    "T13n0397_007:0041a21": "空，慧眼無量猶如帝釋，心得自在如自在天，",
    "T13n0397_007:0041a22": "正法化世如轉輪王，聚大福德如須彌山，於",
    "T13n0397_007:0041a23": "善無厭聚眾珍寶猶如大海。思惟十二因緣",
    "T13n0397_007:0041a24": "深義亦復如是：無所畏懼如師子王，具善法",
    "T13n0397_007:0041a25": "財猶如商主，一切依止如大醫王，能作光明",
    "T13n0397_007:0041a26": "猶如庭燎，破闇如日清涼如月，煩惱不污猶",
    "T13n0397_007:0041a27": "如蓮華，具足一切諸佛妙法猶如滿月。」佛言：",
    "T13n0397_007:0041a28": "「善哉，善哉！善男子！能以此義諮啟如來，至",
    "T13n0397_007:0041a29": "心諦聽，吾當為汝分別解說。「善男子！有三昧",
    "T13n0397_007:0041b01": "名一切法自在，菩薩修集是三昧者，則能獲",
    "T13n0397_007:0041b02": "得如是等事，亦得無量無邊福德，疾成阿耨",
    "T13n0397_007:0041b03": "多羅三藐三菩提，成佛之時，世界所有一切",
    "T13n0397_007:0041b04": "具足。「善男子！一切法自在三昧者，所謂信佛",
    "T13n0397_007:0041b05": "法僧，苦集滅道，陰入界等空無相願，出生",
    "T13n0397_007:0041b06": "滅沒十二因緣，內外因果業及果報，信於開",
    "T13n0397_007:0041b07": "塞；觀一切法如幻如化如焰如響，如水中月",
    "T13n0397_007:0041b08": "龜毛兔角、空中之花石女之子，如著影衣夢",
    "T13n0397_007:0041b09": "乘白象，若有若無及以有無，非有非無非常",
    "T13n0397_007:0041b10": "非斷，非生非滅非內非外，非見非斷。信如是",
    "T13n0397_007:0041b11": "等，則能信佛菩薩大事而不自輕。「菩薩事業",
    "T13n0397_007:0041b12": "雖復廣大，我亦能知，心得自在，能大惠施，護",
    "T13n0397_007:0041b13": "持禁戒不妨外事，憐愍眾生常修忍辱，為不",
    "T13n0397_007:0041b14": "退故勤行精進，為令眾生離煩惱故修集智",
    "T13n0397_007:0041b15": "慧，為壞一切分別想故修集三昧，得妙音聲",
    "T13n0397_007:0041b16": "一切樂聞。「修於念佛，觀諸如來平等無二；修",
    "T13n0397_007:0041b17": "於念法，觀一切法同一性相；修於念僧，觀一",
    "T13n0397_007:0041b18": "切僧無有退轉；修於念捨，捨諸煩惱；修於念",
    "T13n0397_007:0041b19": "戒，常念佛戒；修於念天，念後邊身。淨身口意",
    "T13n0397_007:0041b20": "不隨他人，戒定智慧清淨施已，能得具足三",
    "T13n0397_007:0041b21": "十二相，施種種物具足成就八十種好。為欲",
    "T13n0397_007:0041b22": "莊嚴出世智慧具四念處，為欲遠離一切煩",
    "T13n0397_007:0041b23": "惱故具四正勤，為令其心得自在故具四如",
    "T13n0397_007:0041b24": "意，為欲壞破諸魔怨故修集信根，為不顛倒",
    "T13n0397_007:0041b25": "一切法故修精進根，勸令憶念諸罪過故修",
    "T13n0397_007:0041b26": "集念根。為諸眾生心清淨故修集定根，為於",
    "T13n0397_007:0041b27": "一切諸法頂故修集慧根，為無壞故修集五",
    "T13n0397_007:0041b28": "力，為真實知一切法故修七覺分，為真實知",
    "T13n0397_007:0041b29": "道非道故修八正道。「樂於寂靜少欲知足遠",
    "T13n0397_007:0041c01": "離惡友。雖復通達一切事業，終不於中生獨",
    "T13n0397_007:0041c02": "師想。於諸煩惱心不貪著，不瞋眾生不疑諸",
    "T13n0397_007:0041c03": "見，於我我所心不生著。常修欲度眾生之心。",
    "T13n0397_007:0041c04": "於師和上父母善友生念恩心，常思報答",
    "T13n0397_007:0041c05": "往昔之恩。見毀禁者不生譏刺，捨棄重擔",
    "T13n0397_007:0041c06": "真觀陰故，不競不諍護法持戒，攝取持戒及",
    "T13n0397_007:0041c07": "護法者，聽法念法供養於法。「於正法中心無",
    "T13n0397_007:0041c08": "疑網，凡所演說不為飲食，至心演說說時不",
    "T13n0397_007:0041c09": "輕亦不自高。為出善芽所聞不失，瞻病所",
    "T13n0397_007:0041c10": "須供給走使，供養法師不說其短，不觀種姓",
    "T13n0397_007:0041c11": "戒與非戒，常樂聞法至心不忘，不失時節常",
    "T13n0397_007:0041c12": "請法師敷揚道化，有所講說不生憍慢，聞",
    "T13n0397_007:0041c13": "已解義亦不自大，不觀他人所有過失。所可",
    "T13n0397_007:0041c14": "聽法為知足故，為不斷絕三寶種故，為得無",
    "T13n0397_007:0041c15": "礙宿命智故，為得真實見法性故，為發無上",
    "T13n0397_007:0041c16": "菩提心故，為護如來真實法故，為得上族好",
    "T13n0397_007:0041c17": "種姓故，為見佛法比丘僧故，為得堅固不退",
    "T13n0397_007:0041c18": "心故，為行聖行入聖數故，為得無盡大財寶",
    "T13n0397_007:0041c19": "故，為得無邊大功德故，為得清淨梵音聲故，",
    "T13n0397_007:0041c20": "為得具足佛功德故，為得具足菩薩法故，為",
    "T13n0397_007:0041c21": "欲受持讀誦書寫菩薩法藏及摩夷故，為欲",
    "T13n0397_007:0041c22": "受持如是等法廣宣說故。「善男子！菩薩摩訶",
    "T13n0397_007:0041c23": "薩獲得一切法自在三昧者，於一切事無能",
    "T13n0397_007:0041c24": "教者。」爾時，世尊即說頌曰：",
    "T13n0397_007:0041c25": "「其心敬信佛法僧，　　亦復明信四真諦，",
    "T13n0397_007:0041c26": "若得智慧無罣礙，　　是名諸法自在定。",
    "T13n0397_007:0041c27": "能知於苦第一諦，　　亦能遠離於集因，",
    "T13n0397_007:0041c28": "證獲第三真滅諦，　　修集無上聖道諦。",
    "T13n0397_007:0041c29": "具足成就大念心，　　真實觀陰如虛空，",
    "T13n0397_007:0042a01": "其身威儀大寂靜，　　是名諸法自在定。",
    "T13n0397_007:0042a02": "能觀六入性相空，　　亦能調柔於諸根，",
    "T13n0397_007:0042a03": "能壞眾生疑網心，　　是名諸法自在定。",
    "T13n0397_007:0042a04": "能修集空無相願，　　破壞一切諸憍慢，",
    "T13n0397_007:0042a05": "所行諸行無黑闇，　　是名諸法自在定。",
    "T13n0397_007:0042a06": "遠離斷見及我見，　　令身口意業寂靜，",
    "T13n0397_007:0042a07": "其心不著有無法，　　是名諸法自在定。",
    "T13n0397_007:0042a08": "所說正義無顛倒，　　調伏一切眾生心，",
    "T13n0397_007:0042a09": "既說法已無憍慢，　　是名諸法自在定。",
    "T13n0397_007:0042a10": "修集一切諸善根，　　不為煩惱之所污，",
    "T13n0397_007:0042a11": "其心無熱亦無濁，　　是名諸法自在定。",
    "T13n0397_007:0042a12": "不為他喜求菩提，　　亦不虛誑修善法，",
    "T13n0397_007:0042a13": "十方諸佛觀其心，　　是名諸法自在定。",
    "T13n0397_007:0042a14": "常樂惠施護持戒，　　憐愍心故忍諸惡，",
    "T13n0397_007:0042a15": "精進修定及智慧，　　是名諸法自在定。",
    "T13n0397_007:0042a16": "為諸眾生修慈心，　　亦無分別怨親想，",
    "T13n0397_007:0042a17": "樂施眾生無上樂，　　是名諸法自在定。",
    "T13n0397_007:0042a18": "調伏眾生於菩提，　　修捨離欲得安樂，",
    "T13n0397_007:0042a19": "常樂修集五神通，　　是名諸法自在定。",
    "T13n0397_007:0042a20": "所說正法眾樂聞，　　其義難盡如大海，",
    "T13n0397_007:0042a21": "真實了知於法性，　　是名諸法自在定。",
    "T13n0397_007:0042a22": "觀察佛身如諸法，　　佛性法性無差別，",
    "T13n0397_007:0042a23": "護法之心無退轉，　　是名諸法自在定。",
    "T13n0397_007:0042a24": "身口意業得寂靜，　　具足戒定心無為，",
    "T13n0397_007:0042a25": "遠離一切煩惱習，　　是名諸法自在定。",
    "T13n0397_007:0042a26": "能證無上真解脫，　　亦能獲得實知見，",
    "T13n0397_007:0042a27": "修集定慧無有邊，　　是名諸法自在定。",
    "T13n0397_007:0042a28": "不淨之物不以施，　　不受一切不淨戒，",
    "T13n0397_007:0042a29": "三十二相具足成，　　是名諸法自在定。",
    "T13n0397_007:0042b01": "修行種種諸惠施，　　是故獲得八十好，",
    "T13n0397_007:0042b02": "於佛法中得自在，　　是名諸法自在定。",
    "T13n0397_007:0042b03": "修集具足四念處，　　正勤能壞諸煩惱，",
    "T13n0397_007:0042b04": "為調眾生修如意，　　是名諸法自在定。",
    "T13n0397_007:0042b05": "為入佛法修信根，　　為壞魔眾修五力，",
    "T13n0397_007:0042b06": "為知諸法修七覺，　　是名諸法自在定。",
    "T13n0397_007:0042b07": "修八正道破邪徑，　　施於眾生無上樂，",
    "T13n0397_007:0042b08": "心無憍慢一師想，　　是名諸法自在定。",
    "T13n0397_007:0042b09": "若得修集自在定，　　是人則能離煩惱，",
    "T13n0397_007:0042b10": "親近諸佛菩薩等，　　樂修少欲知足行，",
    "T13n0397_007:0042b11": "為在無上聖人數，　　以眾生故修大悲，",
    "T13n0397_007:0042b12": "不為飲食演說法，　　是名諸法自在定。",
    "T13n0397_007:0042b13": "為法不惜於身命，　　護持正法不悋財，",
    "T13n0397_007:0042b14": "常樂修行二種施，　　是名諸法自在定。",
    "T13n0397_007:0042b15": "常勸眾生令聽法，　　如其未解心不輕，",
    "T13n0397_007:0042b16": "不為勝他護持戒，　　是名諸法自在定。",
    "T13n0397_007:0042b17": "無量世中所聞法，　　至心受持為他說，",
    "T13n0397_007:0042b18": "無上法師大名稱，　　不觀時節戒非戒，",
    "T13n0397_007:0042b19": "演說不休亦不息，　　不失時節隨意說，",
    "T13n0397_007:0042b20": "所說諸法如幻相，　　是名諸法自在定。",
    "T13n0397_007:0042b21": "所言真實甘樂聞，　　聞已如說而安住，",
    "T13n0397_007:0042b22": "其心無貪無妬嫉，　　是名諸法自在定。",
    "T13n0397_007:0042b23": "有問無瞋無輕慢，　　常修憐愍無二相，",
    "T13n0397_007:0042b24": "能自淨除諸過失，　　是名諸法自在定。",
    "T13n0397_007:0042b25": "具足七種無上財，　　成就壽命無上命，",
    "T13n0397_007:0042b26": "具足十力四無畏，　　是名諸法自在定。",
    "T13n0397_007:0042b27": "常樂聞法善思惟，　　善思惟已如法住，",
    "T13n0397_007:0042b28": "如法住已為眾說，　　是名諸法自在定。",
    "T13n0397_007:0042b29": "不忘菩提上種性，　　供養三寶得化身，",
    "T13n0397_007:0042c01": "勸化大眾具菩提，　　是名諸法自在定。",
    "T13n0397_007:0042c02": "其目清淨見諸佛，　　得梵音聲無上邊，",
    "T13n0397_007:0042c03": "其音遍滿十方界，　　是名諸法自在定。",
    "T13n0397_007:0042c04": "財寶惠施無有盡，　　智慧演說無窮竭，",
    "T13n0397_007:0042c05": "供養父母師和上，　　是名諸法自在定。",
    "T13n0397_007:0042c06": "成就具足宿命智，　　不失無上菩提心，",
    "T13n0397_007:0042c07": "六波羅蜜無厭足，　　是名諸法自在定。",
    "T13n0397_007:0042c08": "為欲利益眾生故，　　受菩薩藏及摩夷，",
    "T13n0397_007:0042c09": "樂為眾生廣分別，　　是名諸法自在定。",
    "T13n0397_007:0042c10": "遠離一切惡思惟，　　了了覩見十方界，",
    "T13n0397_007:0042c11": "一心能知無量心，　　是名諸法自在定。",
    "T13n0397_007:0042c12": "一心了知三世事，　　修集無量諸神通，",
    "T13n0397_007:0042c13": "得後邊身智無礙，　　是名諸法自在定。",
    "T13n0397_007:0042c14": "憐愍眾生修大悲，　　觀察諸根隨意說，",
    "T13n0397_007:0042c15": "一切佛法得自在，　　是名諸法自在定。",
    "T13n0397_007:0042c16": "若有得聞如是事，　　至心受持生信順，",
    "T13n0397_007:0042c17": "即能獲得無上道，　　亦如往世諸世尊。」",
    "T13n0397_007:0042c18": "爾時，不眴菩薩白佛言：「世尊！菩薩摩訶薩成",
    "T13n0397_007:0042c19": "就何法，獲得如是一切諸法自在三昧？」佛言：",
    "T13n0397_007:0042c20": "「善男子！菩薩摩訶薩具足一法則能獲得如",
    "T13n0397_007:0042c21": "是三昧，所謂不著一切諸法。「復有一法不著",
    "T13n0397_007:0042c22": "於戒。何以故？若不著戒則能不著一切善法，",
    "T13n0397_007:0042c23": "具足戒故則能成就一切佛法，得大利益無",
    "T13n0397_007:0042c24": "上大道。是故我言，戒是一切善法根本，戒名",
    "T13n0397_007:0042c25": "大燈。若著戒者，是人則於菩提障礙、非菩提",
    "T13n0397_007:0042c26": "道。若於諸法生貪著者，去菩提道則為大遠。",
    "T13n0397_007:0042c27": "若不貪著，則為隣近。「復有二法，菩薩具足則",
    "T13n0397_007:0042c28": "能獲得如是三昧：一者、為於菩提方便，修集",
    "T13n0397_007:0042c29": "舍摩他；二者、為於善法方便，修集毘婆舍那。",
    "T13n0397_007:0043a01": "「復有三法，菩薩具足得是三昧。何等為三？一",
    "T13n0397_007:0043a02": "者、不捨眾生修空三昧；二者、不捨於法修無",
    "T13n0397_007:0043a03": "相三昧；三者、求於諸有修無願三昧。」爾時世",
    "T13n0397_007:0043a04": "尊即說頌曰：",
    "T13n0397_007:0043a05": "「調伏眾生修集空，　　護持法故修無相，",
    "T13n0397_007:0043a06": "不捨諸有修無願，　　是人則得是三昧。",
    "T13n0397_007:0043a07": "「復次，善男子！復有四法，菩薩具足則能獲得",
    "T13n0397_007:0043a08": "如是三昧。何等為四？一者、具足四諦方便；二",
    "T13n0397_007:0043a09": "者、具足四無量心；三者、具足四無礙智；四者、",
    "T13n0397_007:0043a10": "具足四攝之法。「復有五法，菩薩具足得是",
    "T13n0397_007:0043a11": "三昧。何等為五？一者、具足五神通；二者、具",
    "T13n0397_007:0043a12": "足五根；三者、具足五力；四者、具足真智觀",
    "T13n0397_007:0043a13": "於五陰；五者、具足五眼。「復有六法，菩薩具",
    "T13n0397_007:0043a14": "足得是三昧。何等為六？一者、具足六波羅",
    "T13n0397_007:0043a15": "蜜；二者、具足六念；三者、具足智慧觀於六",
    "T13n0397_007:0043a16": "入；四者、具足遠離六道；五者、具足六通；六",
    "T13n0397_007:0043a17": "者、具足六和敬法。「復有七法，菩薩具足得",
    "T13n0397_007:0043a18": "是三昧。何等為七？一者、無貪遠離煩惱；二者、",
    "T13n0397_007:0043a19": "於眾生所無有瞋恚；三者、於諸法中無有疑",
    "T13n0397_007:0043a20": "心；四者、具無礙智無有五蓋；五者、觀十二因",
    "T13n0397_007:0043a21": "緣無有疑網；六者、成就無上智慧；七者、成就",
    "T13n0397_007:0043a22": "無上三昧。「復有八法，菩薩具足得是三昧。何",
    "T13n0397_007:0043a23": "等為八？一者、修集八正道分；二者、離八邪道；",
    "T13n0397_007:0043a24": "三者、遠離八難；四者、具足八大人覺；五者、具",
    "T13n0397_007:0043a25": "八解脫；六者、具八勝處；七者、專念菩提；八",
    "T13n0397_007:0043a26": "者、斷煩惱習。「復有九法，菩薩具足得是三昧。",
    "T13n0397_007:0043a27": "何等為九？一者、不失念心；二者、解甚深義；三",
    "T13n0397_007:0043a28": "者、破壞魔業；四者、具佛三昧；五者、淨身口意；",
    "T13n0397_007:0043a29": "六者、具足方便；七者、威儀純善；八者、勤行精",
    "T13n0397_007:0043b01": "進具六波羅蜜；九者、遠離聲聞辟支佛道。「復",
    "T13n0397_007:0043b02": "有十法，菩薩具足得是三昧。何等為十？一者、",
    "T13n0397_007:0043b03": "具足佛智；二者、具足法界無分別智；三者、於",
    "T13n0397_007:0043b04": "真實性無有動轉；四者、具足三世平等智慧；",
    "T13n0397_007:0043b05": "五者、具足眾生心平等智；六者、具知諸根上",
    "T13n0397_007:0043b06": "中下智；七者、具足四無礙智；八者、具足三解",
    "T13n0397_007:0043b07": "脫門；九者、具足諸法同一味智；十者、具足諸",
    "T13n0397_007:0043b08": "法無生滅智。」說是法時，三萬二千菩薩摩訶",
    "T13n0397_007:0043b09": "薩得是三昧。爾時，須菩提語不眴菩薩言：「是",
    "T13n0397_007:0043b10": "大眾中三萬二千諸菩薩等，皆悉獲得如是",
    "T13n0397_007:0043b11": "三昧。善男子！汝今得耶！」不眴菩薩言：「大德！",
    "T13n0397_007:0043b12": "乃至無有一法可得，名為三昧。我云何得？凡",
    "T13n0397_007:0043b13": "言得者，即是顛倒；夫顛倒者，即我我所；菩薩",
    "T13n0397_007:0043b14": "若著我、我所者，則不能得如是三昧。」須菩提",
    "T13n0397_007:0043b15": "言：「菩薩摩訶薩住於何處得是三昧？」不眴菩",
    "T13n0397_007:0043b16": "薩言：「如須菩提所住之法得解脫者，我如是",
    "T13n0397_007:0043b17": "住得是三昧。」須菩提言：「我實不住一切法中",
    "T13n0397_007:0043b18": "而得解脫。」「大德！菩薩摩訶薩亦復如是，不住",
    "T13n0397_007:0043b19": "諸法得是三昧。」須菩提言：「善男子！菩薩摩",
    "T13n0397_007:0043b20": "訶薩將不住於空無相願得三昧耶！」不眴菩",
    "T13n0397_007:0043b21": "薩言：「空無相願可得住耶？」「不也。善男子！」「大",
    "T13n0397_007:0043b22": "德！是故空無相願所住之處，得是三昧。」「善",
    "T13n0397_007:0043b23": "男子！如是三昧住在何處？」不眴菩薩言：「如一",
    "T13n0397_007:0043b24": "切法真實性住，住是三昧者亦如是，住一切",
    "T13n0397_007:0043b25": "諸法真實性者名聖解脫；聖解脫者，名無所",
    "T13n0397_007:0043b26": "住；無住之住住一切法；一切諸法不住煩惱、",
    "T13n0397_007:0043b27": "不住解脫。大德！得解脫者，為具煩惱、不具煩",
    "T13n0397_007:0043b28": "惱？」「善男子！我亦不具非不具也。」「大德！若仁",
    "T13n0397_007:0043b29": "不具非不具者，為何所得言解脫也？」須菩提",
    "T13n0397_007:0043c01": "言：「善男子！若使法界有縛繫者，我則解脫，",
    "T13n0397_007:0043c02": "而法界性無縛解相，非相非非相，非種種",
    "T13n0397_007:0043c03": "相，非一相非多相，如法界相解脫亦爾。」時須",
    "T13n0397_007:0043c04": "菩提說是法時，八千比丘得阿羅漢果。須菩",
    "T13n0397_007:0043c05": "提語不眴菩薩言：「善男子！如佛所說，若能具",
    "T13n0397_007:0043c06": "足如是等法得是三昧，汝今具足是三昧不？」",
    "T13n0397_007:0043c07": "不眴菩薩言：「大德！一切諸法無有根住。若",
    "T13n0397_007:0043c08": "法無根，即是無住；夫無住者，名為無作。若無",
    "T13n0397_007:0043c09": "作者，云何可住？」須菩提言：「若無住者，何故如",
    "T13n0397_007:0043c10": "來常作是言，住如是法得無生忍？」不眴菩薩",
    "T13n0397_007:0043c11": "言：「大德！無所住者亦名為住，是故如來亦",
    "T13n0397_007:0043c12": "說住貪而得解脫，而智慧性不能壞貪住於",
    "T13n0397_007:0043c13": "解脫。若有菩薩能知如是不住之住，是名無",
    "T13n0397_007:0043c14": "生智慧；住是無生智慧中已，則能獲得無生",
    "T13n0397_007:0043c15": "法忍。「復次，大德！若有菩薩不離凡夫能知聖",
    "T13n0397_007:0043c16": "法，以凡夫心觀察聖法，以聖法性觀察於忍，",
    "T13n0397_007:0043c17": "忍性觀忍，復以是忍觀一切法，知如是等名",
    "T13n0397_007:0043c18": "無生忍。",
    "T13n0397_007:0043c19": "「復次，大德！若有菩薩觀二種界：一、眾生界；二",
    "T13n0397_007:0043c20": "者、法界。以法界性觀眾生性，以眾生性觀法",
    "T13n0397_007:0043c21": "界性，若離法界無眾生界，法界眾生界無生",
    "T13n0397_007:0043c22": "無滅。若能如是通達知者名無生智，無生智",
    "T13n0397_007:0043c23": "者即無生忍。「復次，大德！菩薩摩訶薩知從十",
    "T13n0397_007:0043c24": "二因緣生法，從六境界作六因緣若善不善，",
    "T13n0397_007:0043c25": "是善不善，即無生滅。何以故？境界之性不能",
    "T13n0397_007:0043c26": "生法，六入亦爾不能生法。何以故？無生性故。",
    "T13n0397_007:0043c27": "如其六入能生法者，則應常生不須外緣；若",
    "T13n0397_007:0043c28": "外境界性能生者，亦應常生不假於內；若俱",
    "T13n0397_007:0043c29": "生者則有二相，二相之法性無真實。通達了",
    "T13n0397_007:0044a01": "知如是等者名無生忍。若得如是真智慧者，",
    "T13n0397_007:0044a02": "是名菩薩得無生忍。「復次，大德！若有菩薩具",
    "T13n0397_007:0044a03": "足成就二種莊嚴功德智慧，觀是二事平等無",
    "T13n0397_007:0044a04": "二，雖如是知不言我知，亦於此知不生貪著。",
    "T13n0397_007:0044a05": "是名無生忍。「復次，大德！菩薩摩訶薩身意寂",
    "T13n0397_007:0044a06": "靜觀法寂靜，法寂靜已觀菩提靜，菩提靜",
    "T13n0397_007:0044a07": "已觀忍寂靜，亦不隨他不著內外，是名菩薩",
    "T13n0397_007:0044a08": "無生法忍。」說是法時，不眴菩薩等五百菩薩",
    "T13n0397_007:0044a09": "得無生法忍。爾時，世尊讚不眴菩薩言：「善哉，",
    "T13n0397_007:0044a10": "善哉！善男子！汝所演說無生法忍，即是真實，",
    "T13n0397_007:0044a11": "如先佛說。「復次，善男子！菩薩若得心自在者，",
    "T13n0397_007:0044a12": "即得諸法自在三昧。云何名為心自在耶？善",
    "T13n0397_007:0044a13": "男子！若有菩薩遠離貪愛，得帝釋身或轉輪",
    "T13n0397_007:0044a14": "王身，雖為無量諸眾生等說五欲樂，而其內",
    "T13n0397_007:0044a15": "心實不貪著，是名菩薩心得自在。「復次，善男",
    "T13n0397_007:0044a16": "子！若有菩薩修集三昧、四無量心求諸有時，",
    "T13n0397_007:0044a17": "不以有心以智慧心，雖生欲界不因欲心，其",
    "T13n0397_007:0044a18": "心常不遠離三寶，修集莊嚴諸波羅蜜，以四",
    "T13n0397_007:0044a19": "攝法攝取眾生調伏眾生，修三十七助道之",
    "T13n0397_007:0044a20": "法，是名菩薩心得自在。「復次，善男子！若有菩",
    "T13n0397_007:0044a21": "薩修空無相願，自不證於空無相願，亦為眾",
    "T13n0397_007:0044a22": "生說如是法，為調聲聞、辟支佛等入於無生",
    "T13n0397_007:0044a23": "正定之聚而為說法。彼既聞已即得解脫，自",
    "T13n0397_007:0044a24": "不證之，亦令眾生不捨菩提，是名菩薩心得",
    "T13n0397_007:0044a25": "自在。「復次，善男子！若有菩薩為調聲聞、辟支",
    "T13n0397_007:0044a26": "佛故，入無生滅正定之聚，亦得滅定，又能",
    "T13n0397_007:0044a27": "通達一切三昧出入相行。雖得如是通達自",
    "T13n0397_007:0044a28": "在，亦不證於滅盡三昧。何以故？未具佛法",
    "T13n0397_007:0044a29": "故，是名菩薩心得自在。「復次，善男子！若有菩",
    "T13n0397_007:0044b01": "薩以平等智觀於法界，種種世間、種種眾生、",
    "T13n0397_007:0044b02": "種種說法、種種方便，是名菩薩心得自在。「復",
    "T13n0397_007:0044b03": "次，善男子！若有菩薩生長壽天未盡天壽，其",
    "T13n0397_007:0044b04": "身亦生短命之中，為欲調伏諸眾生故，是名",
    "T13n0397_007:0044b05": "菩薩心得自在。「復次，善男子！若有菩薩具足",
    "T13n0397_007:0044b06": "快樂，捨是樂已為諸眾生受大苦惱，護眾生",
    "T13n0397_007:0044b07": "故、護菩提故，是名菩薩心得自在。「復次，善男",
    "T13n0397_007:0044b08": "子！若有菩薩同於聲聞、辟支佛行，而心護念",
    "T13n0397_007:0044b09": "菩提之道，亦修菩提微妙之行，為諸聲聞、緣",
    "T13n0397_007:0044b10": "覺之人隨意說法而亦不證，是名菩薩心得",
    "T13n0397_007:0044b11": "自在。「復次，善男子！若有菩薩解八萬四千",
    "T13n0397_007:0044b12": "法門，亦復通達煩惱行處，為斷眾生諸煩惱",
    "T13n0397_007:0044b13": "故處中說法，亦不為諸煩惱所污，是名菩",
    "T13n0397_007:0044b14": "薩心得自在。「復次，善男子！若有菩薩具足神",
    "T13n0397_007:0044b15": "通，若有眾生盲聾跛躄，菩薩摩訶薩自變其",
    "T13n0397_007:0044b16": "身，亦同其像而為說法，是名菩薩心得自在。",
    "T13n0397_007:0044b17": "「復次，善男子！若有菩薩具足智慧，通達外典",
    "T13n0397_007:0044b18": "善解邪論，而其內心不為邪見，為欲調伏諸",
    "T13n0397_007:0044b19": "眾生故修集其道，是名菩薩心得自在。「善男",
    "T13n0397_007:0044b20": "子！菩薩具足如是等事，名心自在，亦名得一",
    "T13n0397_007:0044b21": "切法自在三昧。」須菩提言：「世尊！不眴菩薩",
    "T13n0397_007:0044b22": "得是三昧，為久近耶？」佛言：「過去無量阿僧",
    "T13n0397_007:0044b23": "祇劫，爾時有佛號自在王如來、應、正遍知、明",
    "T13n0397_007:0044b24": "行足、善逝、世間解、無上士、調御丈夫、天人師、佛、",
    "T13n0397_007:0044b25": "世尊。世界名淨，劫亦名淨。其佛國土地平如",
    "T13n0397_007:0044b26": "掌，金銀琉璃頗梨莊嚴，常有幡蓋，如兜率",
    "T13n0397_007:0044b27": "天多饒飲食。爾時，眾生所有貪欲瞋恚愚癡",
    "T13n0397_007:0044b28": "無有勢力，多有利智能解佛語，一切悉樂無",
    "T13n0397_007:0044b29": "上大乘。爾時，世尊與八萬四千大菩薩眾，三",
    "T13n0397_007:0044c01": "萬二千聲聞大眾。「爾時世有轉輪聖王，名曰",
    "T13n0397_007:0044c02": "廣持號曰法士，成就七寶：輪寶、象寶、馬寶、女",
    "T13n0397_007:0044c03": "寶、珠寶、兵寶、主藏之臣，千子具足王四天下。",
    "T13n0397_007:0044c04": "治以正法不加刀杖，憐愍眾生教以十善，一",
    "T13n0397_007:0044c05": "切眾生亦樂受之。爾時，千子悉發阿耨多羅",
    "T13n0397_007:0044c06": "三藐三菩提心。爾時，聖王供養如來菩薩聲",
    "T13n0397_007:0044c07": "聞一切大眾，衣服、飲食、臥具、湯藥、房舍資生，",
    "T13n0397_007:0044c08": "經萬歲已發阿耨多羅三藐三菩提心，為無",
    "T13n0397_007:0044c09": "上道修三十七助道之法。爾時，彼佛壽命滿",
    "T13n0397_007:0044c10": "足八萬四千歲。「王有一子名曰法語，於彼佛",
    "T13n0397_007:0044c11": "法信心出家，勤行精進清淨持戒，為得無上",
    "T13n0397_007:0044c12": "菩提道故。爾時法語比丘二萬年中無有睡",
    "T13n0397_007:0044c13": "眠，如彈指頃不生貪心、瞋心、癡心、不善覺觀，",
    "T13n0397_007:0044c14": "不念父母、宗親、眷屬、飲食、衣服、房舍、臥具資生",
    "T13n0397_007:0044c15": "之物，亦不覺知晝夜之相，二萬年中常修念",
    "T13n0397_007:0044c16": "佛。「須菩提！法語比丘勤精進故，獲得四禪、四",
    "T13n0397_007:0044c17": "無量心、四無色定。過二萬年已往詣佛所，頭",
    "T13n0397_007:0044c18": "面禮敬右遶三匝，却住一面，白佛言：『世尊！我",
    "T13n0397_007:0044c19": "發阿耨多羅三藐三菩提心，為施一切眾生",
    "T13n0397_007:0044c20": "安樂，為欲調伏一切眾生，唯願世尊哀愍示",
    "T13n0397_007:0044c21": "導。云何令我化諸眾生宣說正法？』佛言：『比丘！",
    "T13n0397_007:0044c22": "有八陀羅尼門，若成就者得無礙語，則能為",
    "T13n0397_007:0044c23": "諸眾生說法。何等為八？一者、念佛知法身故；",
    "T13n0397_007:0044c24": "二者、念法知淨法故；三者、念僧知無礙故；四",
    "T13n0397_007:0044c25": "者、真實思惟破惡覺觀故；五者、知字不可說",
    "T13n0397_007:0044c26": "故；六者、修舍摩他，為知諸法同一味故；七者、",
    "T13n0397_007:0044c27": "修毘婆舍那，為知諸法本性淨故；八者、修方",
    "T13n0397_007:0044c28": "便智，為得忍故。比丘！具如是八陀羅尼門，則",
    "T13n0397_007:0044c29": "能堪任宣說正法化諸眾生。「『比丘！復有八精",
    "T13n0397_007:0045a01": "進，菩薩具者能宣說法化諸眾生：一者、求法",
    "T13n0397_007:0045a02": "勤行精進；二者、持法勤行精進；三者、觀法勤",
    "T13n0397_007:0045a03": "行精進；四者、說法勤行精進；五者、護法勤行",
    "T13n0397_007:0045a04": "精進；六者、供養法師勤行精進；七者、護受法",
    "T13n0397_007:0045a05": "者勤行精進；八者、如法而住勤行精進，是名",
    "T13n0397_007:0045a06": "為八。「『復有八法，菩薩具足能化眾生。何等",
    "T13n0397_007:0045a07": "為八？一者、修慈等觀眾生故；二者、修悲調伏",
    "T13n0397_007:0045a08": "眾生故；三者、觀法得無上法故；四者、觀智破",
    "T13n0397_007:0045a09": "憍慢故；五者、護諸眾生施安樂故；六者、善思",
    "T13n0397_007:0045a10": "惟壞諸煩惱故；七者、修助道法莊嚴菩提故；",
    "T13n0397_007:0045a11": "八者、護法具足六度故。』「須菩提！菩薩摩訶薩",
    "T13n0397_007:0045a12": "若能具足如是等法，則能教化一切眾生。爾",
    "T13n0397_007:0045a13": "時比丘聞是法已，於十千年繫心思惟，勤行",
    "T13n0397_007:0045a14": "精進為得是法，以精進故即得無盡器陀羅",
    "T13n0397_007:0045a15": "尼，善解一切眾生語言隨語為說。得是持已",
    "T13n0397_007:0045a16": "復有無盡辯才，成就如是陀羅尼已，周遍城",
    "T13n0397_007:0045a17": "國村邑聚落，化無量眾於三乘道，為其父母、",
    "T13n0397_007:0045a18": "兄弟、眷屬、宗族說法，悉令獲得隨順法忍。「須",
    "T13n0397_007:0045a19": "菩提！爾時比丘復往佛所，頭面敬禮右遶三",
    "T13n0397_007:0045a20": "匝，却住一面白佛言：『世尊！如佛先說我已",
    "T13n0397_007:0045a21": "證得，佛神力故得聖智慧。世尊！頗有三昧，菩",
    "T13n0397_007:0045a22": "薩修已心不退轉增長善法？』佛言：『比丘！有三",
    "T13n0397_007:0045a23": "昧名一切法自在。菩薩修已其心不退，亦得",
    "T13n0397_007:0045a24": "增長無量善法。』「爾時，比丘聞三昧名，即白佛",
    "T13n0397_007:0045a25": "言：『世尊！菩薩云何行、云何修、云何學，而",
    "T13n0397_007:0045a26": "能獲得如是三昧？』「『比丘！有八法、八莊嚴、八發",
    "T13n0397_007:0045a27": "心，菩薩具已得是三昧。何等為八？一者、淨",
    "T13n0397_007:0045a28": "心；二者、至心；三者、施心；四者、離煩惱心；五者、",
    "T13n0397_007:0045a29": "觀六界；六者、修忍；七者、勤精進；八者、修定身",
    "T13n0397_007:0045b01": "心寂靜。是名八法。「『八莊嚴者：一者、捨；二者、",
    "T13n0397_007:0045b02": "戒；三者、功德；四者、智；五者、舍摩他；六者、毘",
    "T13n0397_007:0045b03": "婆舍那；七者、發菩提心；八者、莊嚴一切佛法。",
    "T13n0397_007:0045b04": "是名八莊嚴。「『八發心者：一者、發心無有眾生",
    "T13n0397_007:0045b05": "壽命士夫，一切諸法亦復如是；二者、發心一",
    "T13n0397_007:0045b06": "切諸法無常苦無我；三者、發心一切諸法空",
    "T13n0397_007:0045b07": "無相願；四者、發心未來之法無有住處；五者、",
    "T13n0397_007:0045b08": "發心現在之法無有住處；六者、發心一切諸",
    "T13n0397_007:0045b09": "法無業果報；七者、發心一切諸法無有作者、",
    "T13n0397_007:0045b10": "無有受者；八者、發心一切諸法無有繫屬。菩",
    "T13n0397_007:0045b11": "薩具足如是等法得是三昧。』比丘聞已進修",
    "T13n0397_007:0045b12": "不久，即得如是一切法自在三昧。得三昧已",
    "T13n0397_007:0045b13": "即放光明，遍照三千大千世界。「爾時，比丘即",
    "T13n0397_007:0045b14": "往佛所，頭面作禮右遶三匝，上昇虛空一多",
    "T13n0397_007:0045b15": "羅樹，結加趺坐滿一千年，不動不搖法喜為",
    "T13n0397_007:0045b16": "食，獲得比智樂說無礙，令三萬六千億眾生",
    "T13n0397_007:0045b17": "得不退心，無量眾生安住三乘。「爾時，法語比",
    "T13n0397_007:0045b18": "丘，過千年已從座而起，作如是言：『如來、世尊！",
    "T13n0397_007:0045b19": "勤精進故得阿耨多羅三藐三菩提，非懈怠",
    "T13n0397_007:0045b20": "也。』『善男子！汝於無量無邊世中，成就無量無",
    "T13n0397_007:0045b21": "邊功德，故能速得如是神通。善男子！汝已於",
    "T13n0397_007:0045b22": "往七萬六千億佛所，種諸善根淨修梵行，是",
    "T13n0397_007:0045b23": "故因此過去善根，獲得如是現在善果。』」佛告",
    "T13n0397_007:0045b24": "須菩提：「汝知爾時法語比丘得三昧者，豈異",
    "T13n0397_007:0045b25": "人乎？即是今之不眴菩薩，成就如是無量功",
    "T13n0397_007:0045b26": "德。」爾時，世尊為須菩提說是菩薩往因緣時，",
    "T13n0397_007:0045b27": "三萬二千眾生發阿耨多羅三藐三菩提心。",
    "T13n0397_007:0045b28": "虛空之中諸天龍神乾闥婆等，雨諸華香以",
    "T13n0397_007:0045b29": "用供養不眴菩薩，而作是言：「我等今日見此",
    "T13n0397_007:0045c01": "菩薩得大利益。」爾時，須菩提語不眴菩薩言：",
    "T13n0397_007:0045c02": "「善男子！汝已久修清淨梵行。」不眴菩薩言：「大",
    "T13n0397_007:0045c03": "德！夫梵行者，非是過去未來現在。若非過去",
    "T13n0397_007:0045c04": "未來現在即是無作，若無作者即名為行；如",
    "T13n0397_007:0045c05": "是行者，名為無生、名為無諍，無有言說及以",
    "T13n0397_007:0045c06": "威儀。「大德！非眼行故名為梵行，非耳鼻舌",
    "T13n0397_007:0045c07": "身意行故，名為梵行。非色聲香味觸法行故，",
    "T13n0397_007:0045c08": "名為梵行。亦非色受想行識行故，名為梵行。",
    "T13n0397_007:0045c09": "非相非緣、非見非聞、非知非覺。大德！如是等",
    "T13n0397_007:0045c10": "法無去來住，無牽無挽、無有數量、無上無下，",
    "T13n0397_007:0045c11": "是名梵行。」須菩提言：「善男子！夫梵行者，名八",
    "T13n0397_007:0045c12": "正道。」不眴菩薩言：「大德！云何八正道名為",
    "T13n0397_007:0045c13": "梵行？若以正見為梵行者，不見諸法名為正",
    "T13n0397_007:0045c14": "見，等見諸法名為正見，不見之見乃名正",
    "T13n0397_007:0045c15": "見。若不見者，云何得名為正見耶？若無正見，",
    "T13n0397_007:0045c16": "云何得名為梵行乎？無有思惟名正思惟。夫",
    "T13n0397_007:0045c17": "思惟者名為顛倒，若顛倒者，云何得言正思",
    "T13n0397_007:0045c18": "惟耶？一切音聲皆悉平等，若善、若惡、若一、若",
    "T13n0397_007:0045c19": "二、若過去、若未來、若現在、若一切字、若一切",
    "T13n0397_007:0045c20": "聲，是名為響。若是響者，云何得言為正語",
    "T13n0397_007:0045c21": "耶？聲平等者，一切行法皆悉無常，是苦、無我、",
    "T13n0397_007:0045c22": "涅槃寂靜。若能等觀一切諸法如涅槃相，及",
    "T13n0397_007:0045c23": "演說者，是名正語。無身、無身業、無口、無口業、",
    "T13n0397_007:0045c24": "無意、無意業。何以故？無業處故。若有業處則",
    "T13n0397_007:0045c25": "有我我所，若無我我所則無業果。若如是觀，",
    "T13n0397_007:0045c26": "名為正業。若為壽命行於邪命，遠離邪命故",
    "T13n0397_007:0045c27": "名正命，若觀是等無我我所，無有眾生、壽命、",
    "T13n0397_007:0045c28": "士夫。如其無者，何故得名為正命耶？於眼識",
    "T13n0397_007:0045c29": "色不生染著，眼識性空，以識性空故眼色亦",
    "T13n0397_007:0046a01": "空，若眼色識空，至意識法亦復如是。若如是",
    "T13n0397_007:0046a02": "觀，是名正命。無有顛倒，斷諸精進名正精進。",
    "T13n0397_007:0046a03": "無精進法、無精進者、無有具足成就精進、無",
    "T13n0397_007:0046a04": "有精進為利益者。若能觀察如是等法，是名",
    "T13n0397_007:0046a05": "正精進。若能等念一切諸法平等如空，一切",
    "T13n0397_007:0046a06": "諸法亦復如是，如一切法，陰、入、界等亦復如",
    "T13n0397_007:0046a07": "是。若能觀於如是等法，是名正念。觀一切法",
    "T13n0397_007:0046a08": "皆悉平等無我我所，若能如是平等觀者，是",
    "T13n0397_007:0046a09": "名正定。「大德！若能如是觀一切法性平等者，",
    "T13n0397_007:0046a10": "名八正道，是名梵行。非以數故名八正道，非",
    "T13n0397_007:0046a11": "八正道名為梵行，非世道故名為梵行，非著",
    "T13n0397_007:0046a12": "心故名為梵行，非二相故名為梵行，非作相",
    "T13n0397_007:0046a13": "故名為梵行，若見諸法無有住處乃名梵行。」",
    "T13n0397_007:0046a14": "爾時，不眴菩薩為諸大眾說如是等梵行法",
    "T13n0397_007:0046a15": "時，五百比丘離諸煩惱，得阿羅漢果。須菩提",
    "T13n0397_007:0046a16": "言：「善哉，善哉！善男子！快說是法，如離煩惱阿",
    "T13n0397_007:0046a17": "羅漢人，其所宣說等無有異。」「大德！我今亦",
    "T13n0397_007:0046a18": "是遠離煩惱，亦是阿羅漢，我亦遠離聲聞、緣",
    "T13n0397_007:0046a19": "覺煩惱諸法，我如法住故名阿羅漢。」爾時，須",
    "T13n0397_007:0046a20": "菩提白佛言：「世尊！是不眴菩薩，樂說無礙不",
    "T13n0397_007:0046a21": "可思議，辯才利智隨問而答。」佛言：「須菩提！不",
    "T13n0397_007:0046a22": "眴菩薩得一切法自在三昧，以是故能隨問",
    "T13n0397_007:0046a23": "而答。若有菩薩得是三昧，一切世間人天魔",
    "T13n0397_007:0046a24": "梵，不能障其樂說無礙。」爾時，帝釋白佛言：「世",
    "T13n0397_007:0046a25": "尊！若有人於無量世中具足功德，乃能得見",
    "T13n0397_007:0046a26": "不眴菩薩聞其所說。世尊！若有比丘、比丘尼、",
    "T13n0397_007:0046a27": "優婆塞、優婆夷，受持是經，讀誦書寫為人解",
    "T13n0397_007:0046a28": "說及聞法者，悉發阿耨多羅三藐三菩提心，",
    "T13n0397_007:0046a29": "當知是輩一切皆當如不眴菩薩作師子吼。",
    "T13n0397_007:0046b01": "世尊！我當擁護如是等人。」佛言：「善哉，善哉！憍",
    "T13n0397_007:0046b02": "尸迦！汝今至心護持正法。」爾時，梵王復白佛",
    "T13n0397_007:0046b03": "言：「世尊！我當樂修捨定三昧，捨禪定樂來",
    "T13n0397_007:0046b04": "護佛法及說法者令離病苦，隨何國土有說",
    "T13n0397_007:0046b05": "法處，我當往彼至心聽受。若有國土信受此",
    "T13n0397_007:0046b06": "經供養三寶，我亦當為除滅惡相，令其土境",
    "T13n0397_007:0046b07": "清淨安怗正法治化。」佛言：「善哉，善哉！梵王！汝",
    "T13n0397_007:0046b08": "真護法。若有人能如是護法，當知是人終不",
    "T13n0397_007:0046b09": "遠離三寶之寶。」爾時，四天王復白佛言：「世尊！",
    "T13n0397_007:0046b10": "我亦能護受持讀誦書寫解說如是法者。」佛",
    "T13n0397_007:0046b11": "言：「善哉，善哉！善男子！若知法者是人乃能擁",
    "T13n0397_007:0046b12": "護是法，汝於我所得聞法已，即獲法眼斷諸",
    "T13n0397_007:0046b13": "惡道。若復至心護持正法，不久當斷一切諸",
    "T13n0397_007:0046b14": "有。」爾時，世尊告阿難言：「汝當受持如是經典，",
    "T13n0397_007:0046b15": "為四部眾廣說其義。」阿難白佛言：「世尊！我能",
    "T13n0397_007:0046b16": "受持如是經典，如佛所說等無有異，廣為四",
    "T13n0397_007:0046b17": "眾宣釋分別。」爾時，人、天、阿修羅、乾闥婆，一切",
    "T13n0397_007:0046b18": "大眾聞經歡喜，讚歎：「善哉！」",
    "T13n0397_007:0046b19": "大方等大集經卷第七"
}