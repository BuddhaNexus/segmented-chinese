{
    "X65n1295_009:0521c04": "禪宗頌古聯珠通集卷第九",
    "X65n1295_009:0521c06": "宋池州報恩光孝禪寺沙門法應　集",
    "X65n1295_009:0521c07": "元紹興天衣萬壽禪寺沙門普會續集",
    "X65n1295_009:0521c08": "　　祖師機緣",
    "X65n1295_009:0521c09": "六祖下第一世",
    "X65n1295_009:0521c10": "南嶽懷讓禪師(嗣六祖)初往曹溪參六祖。祖問",
    "X65n1295_009:0521c11": "什處來。師曰。蒿山來。曰什麼物恁麼來。師曰。說",
    "X65n1295_009:0521c12": "似一物即不中。曰還可修證否。師曰。修證即不",
    "X65n1295_009:0521c13": "無污染即不得。曰只此不污染。諸佛之所護念。",
    "X65n1295_009:0521c14": "汝既如是。吾亦如是。　頌曰。",
    "X65n1295_009:0521c15": "因師顧問自何來。報道嵩山意不回。修證不無不染",
    "X65n1295_009:0521c16": "污。撥雲見日便心開。(汾陽昭)。",
    "X65n1295_009:0521c17": "玉在池中蓮出水。污染不能絕方比。大家如是若承",
    "X65n1295_009:0521c18": "當。洞庭一夜秋風起。(佛印元)。",
    "X65n1295_009:0521c19": "戴角擎頭與麼來。鐵圍山嶽盡衝開。閻浮踏殺人無",
    "X65n1295_009:0521c20": "數。驀鼻深雲拽不回。(保寧勇)。",
    "X65n1295_009:0521c21": "嵩頂來來恁麼來。不中一物早塵埃。便歸南嶽磨甎",
    "X65n1295_009:0521c22": "片。照得追風馬子回。(佛國白)。",
    "X65n1295_009:0521c23": "【續收】是什麼物恁麼來。此中何假拂塵埃。瞪目看時還",
    "X65n1295_009:0521c24": "不見。謾將明鏡掛高臺。(大洪恩　二)。",
    "X65n1295_009:0522a01": "說似一物即不中。風從虎兮雲從龍。此事由來非草",
    "X65n1295_009:0522a02": "草。休言無法是真宗。",
    "X65n1295_009:0522a03": "什麼堂堂與麼來。當機覿面不迂回。經行坐臥非他",
    "X65n1295_009:0522a04": "物。自是時人眼不開。(本覺一)。",
    "X65n1295_009:0522a05": "當堂古路白雲漫。碧眼黃頭尚未諳。無孔笛兒氈拍",
    "X65n1295_009:0522a06": "板。輕輕吹破御街寒。(正堂辯)。",
    "X65n1295_009:0522a07": "說似一物即不中。八年方契賣柴翁。大都模樣無多",
    "X65n1295_009:0522a08": "子。歷劫如何用得窮。(朴翁銛)。",
    "X65n1295_009:0522a09": "直言發足自嵩山。蕩蕩乾坤任往還。一物尚無寧有",
    "X65n1295_009:0522a10": "似。倚天長劒逼人寒。(無際派)。",
    "X65n1295_009:0522a11": "讓和尚居南嶽。時馬祖住傳法院。常日坐禪。師",
    "X65n1295_009:0522a12": "知是法器。往問曰。大德坐禪圖什麼。曰圖作佛。",
    "X65n1295_009:0522a13": "師一日乃取一甎。於彼菴前磨曰。磨此何為。師",
    "X65n1295_009:0522a14": "曰磨作鏡。曰磨甎豈得成鏡。師曰。坐禪豈得成",
    "X65n1295_009:0522a15": "佛。曰如何即是。師曰。如人駕車。車若不行。打車",
    "X65n1295_009:0522a16": "即是。打牛即是。於是悟旨於言下。遂印心傳法。",
    "X65n1295_009:0522a17": "符西祖讖馬駒踏殺天下人之語。南宗闡於江",
    "X65n1295_009:0522a18": "西。　頌曰。",
    "X65n1295_009:0522a19": "磨甎作鏡慕同音。來問分明示本心。纔喚木人回面",
    "X65n1295_009:0522a20": "指。犁牛耕出古黃金。(汾陽昭)。",
    "X65n1295_009:0522a21": "磨甎作鏡不為難。忽地生光照大千。堪笑坐禪求佛",
    "X65n1295_009:0522a22": "者。至今牛上更加鞭。(佛印元)。",
    "X65n1295_009:0522a23": "死馬醫來無用處。車牛腦後更加鞭。皮穿骨綻還知",
    "X65n1295_009:0522a24": "否。任重應知角力全。(保寧勇)。",
    "X65n1295_009:0522b01": "磨甎作鏡。相席打令。一切魚龍。知水為命。(旻古佛)。",
    "X65n1295_009:0522b02": "坐禪成佛心中病。作鏡磨甎眼裏華。一掣牢關金鎻",
    "X65n1295_009:0522b03": "斷。等閒信步便歸家。馬駒子實堪誇。自從胡亂後。著",
    "X65n1295_009:0522b04": "處是生涯。(佛燈珣)。",
    "X65n1295_009:0522b05": "【續收】打車即是打牛是。鼻孔遼天也被穿。已向人前輸",
    "X65n1295_009:0522b06": "肺府。可憐今古妄加鞭。(懶菴需)。",
    "X65n1295_009:0522b07": "車牛腦後痛加鞭。棄却黃金抱碌甎。逐惡隨邪至今",
    "X65n1295_009:0522b08": "日。即非心佛錯流傳。(笑翁堪)。",
    "X65n1295_009:0522b09": "平生心膽向人傾。過犯彌天已不輕。帶累馬師胡亂",
    "X65n1295_009:0522b10": "後。至今錯認定盤星。(松源岳)。",
    "X65n1295_009:0522b11": "坐禪成佛生妄見。磨甎成鏡妄尤多。打車打牛俱是",
    "X65n1295_009:0522b12": "妄。攪得心腸沒奈何。(橫川珙)。",
    "X65n1295_009:0522b13": "萬法俱忘百念灰。等閑驀鼻拽將回。鏡光一點明如",
    "X65n1295_009:0522b14": "日。直得木人心眼開。(雪巖欽)。",
    "X65n1295_009:0522b15": "【增收】讓和尚因僧問。如鏡鑄像。像成後鏡明向什麼。",
    "X65n1295_009:0522b16": "處去。師曰。如大德為童子時。相貌何在。曰只如",
    "X65n1295_009:0522b17": "像成後為什麼不鑒照。師曰。雖然不鑒照。謾他",
    "X65n1295_009:0522b18": "一點不得。　頌曰。",
    "X65n1295_009:0522b19": "髑髏裏眼見猶在。枯木中龍聲更狂。打破虗空光境",
    "X65n1295_009:0522b20": "盡。箇中別有好商量。(慈受深)。",
    "X65n1295_009:0522b21": "問處鉤深答更幽。就身打劫最風流。要知一點難謾",
    "X65n1295_009:0522b22": "處。江上數峯青欲浮。(掩室開)。",
    "X65n1295_009:0522b23": "【增收】讓和尚因馬大師闡化江西。師問眾曰。道一為",
    "X65n1295_009:0522b24": "眾說法否。眾曰。已為眾說法。師曰。總未見人持",
    "X65n1295_009:0522c01": "箇消息來。眾無對。因遣一僧去云。待伊上堂時",
    "X65n1295_009:0522c02": "但問作麼生。伊道底言語。記將來。僧去一如師",
    "X65n1295_009:0522c03": "旨。回謂師曰。馬師云。自從胡亂後三十年。不曾",
    "X65n1295_009:0522c04": "缺鹽醬喫。師然之。　頌曰。",
    "X65n1295_009:0522c05": "胡亂三十年。不曾少鹽醬。江西馬大師。南嶽讓和尚。",
    "X65n1295_009:0522c06": "(鼓山珪)。",
    "X65n1295_009:0522c07": "見得分明識得親。舉來猶自涉途程。直饒不犯毫芒",
    "X65n1295_009:0522c08": "者。也是拈[飢几+追]舐指人。(徑山杲)。",
    "X65n1295_009:0522c09": "家貧連子屈。事急不由人。開口露拴索。郎當累近鄰。",
    "X65n1295_009:0522c10": "(或菴體)。",
    "X65n1295_009:0522c11": "做得些兒活計成。人前賣弄逞才能。直饒踏殺人無",
    "X65n1295_009:0522c12": "數。也是西川老鬼精。(中菴空)。",
    "X65n1295_009:0522c13": "自從胡亂後。更不少鹽醬。開口便見膽。豈在語言上。",
    "X65n1295_009:0522c14": "(月林觀)。",
    "X65n1295_009:0522c15": "石火光中驗正邪。等閒拈却眼中沙。自從不曾少鹽",
    "X65n1295_009:0522c16": "醬。敢保渠儂未到家。(木菴永)。",
    "X65n1295_009:0522c17": "昔年高甲已登科。讀盡人間萬卷書。今日一身天地",
    "X65n1295_009:0522c18": "窄。思量好事不如無。(雪菴瑾)。",
    "X65n1295_009:0522c19": "老婆心切日忡忡。恐墮他家虀甕中。消息得來胡亂",
    "X65n1295_009:0522c20": "後。江西宗派好流通。(虗堂愚)。",
    "X65n1295_009:0522c21": "吉州清源行思禪師(嗣六祖)初參六祖。問當何",
    "X65n1295_009:0522c22": "所務即不落階級。祖曰。汝曾作什麼來。師曰。聖",
    "X65n1295_009:0522c23": "諦亦不為。祖曰。落何階級。師曰。聖諦尚不為。何",
    "X65n1295_009:0522c24": "階級之有。祖深器之。　頌曰。",
    "X65n1295_009:0523a01": "無見頂露雲攢急。劫外靈枝不帶春。那邊不坐空王",
    "X65n1295_009:0523a02": "殿。爭肯耘田向日輪。(投子青)。",
    "X65n1295_009:0523a03": "卓爾難將正眼窺。迥超今古類難齊。苔封古殿無人",
    "X65n1295_009:0523a04": "侍。月鎻蒼梧鳳不棲。(丹霞淳)。",
    "X65n1295_009:0523a05": "無階無級見何求。奪得曹溪第一籌。却向廬陵言米",
    "X65n1295_009:0523a06": "價。百行千市競相酬。(佛國白)。",
    "X65n1295_009:0523a07": "【續收】劫外相逢那畔行。靈苗叢裏鐵牛耕。東風吹散千",
    "X65n1295_009:0523a08": "巖雪。空界無雲孤月明。(成枯木)。",
    "X65n1295_009:0523a09": "一掬澄潭鏡樣磨。無風何必自生波。轉身縱不離初",
    "X65n1295_009:0523a10": "際。子細看來較幾何。(雪巖欽)。",
    "X65n1295_009:0523a11": "【增收】清源既得法。往吉州清源山靜居寺。六祖將示",
    "X65n1295_009:0523a12": "滅。有沙彌希遷(即南嶽石頭和尚)問曰。和尚百年後。希",
    "X65n1295_009:0523a13": "遷未審當依附何人。祖曰。尋思去。及祖順世。遷",
    "X65n1295_009:0523a14": "每於靜處端坐。寂若忘生。第一座問曰。汝師已",
    "X65n1295_009:0523a15": "逝。空坐奚為。遷曰。我稟遺誡。故尋思爾。座曰。汝",
    "X65n1295_009:0523a16": "有師兄行思和尚。今住吉州。汝因緣在彼。師言",
    "X65n1295_009:0523a17": "甚直。汝自迷耳。遷聞語便辭祖龕。直詣靜居。",
    "X65n1295_009:0523a18": "　頌曰。",
    "X65n1295_009:0523a19": "尋思去此地。清涼離煩暑。暮雨朝雲樂太平。青山綠",
    "X65n1295_009:0523a20": "水人難覩。不難覩深林有箇白額蟲。元來却是玄沙",
    "X65n1295_009:0523a21": "虎。(高菴悟)。",
    "X65n1295_009:0523a22": "【增收】清源因石頭問。和尚出嶺多少時。師曰。我却不",
    "X65n1295_009:0523a23": "知。汝早晚離曹溪。曰希遷不從曹溪來。師曰。我",
    "X65n1295_009:0523a24": "亦知汝去處也。曰和尚幸是大人莫造次。　頌",
    "X65n1295_009:0523b01": "曰。",
    "X65n1295_009:0523b02": "木人來問青霄路。石女年尊似不聞。攜手相將歸故",
    "X65n1295_009:0523b03": "國。暮山岌岌鎻重雲。(丹霞淳)。",
    "X65n1295_009:0523b04": "【增收】清源問石頭。汝什麼處來。曰曹溪。師乃舉拂子",
    "X65n1295_009:0523b05": "曰。曹溪還有這箇麼。曰非但曹溪。西天亦無。師",
    "X65n1295_009:0523b06": "曰。子莫曾到西天否。曰若到即有也。師曰。未在",
    "X65n1295_009:0523b07": "更道。曰和尚也須道取一半。莫全靠學人。師曰。",
    "X65n1295_009:0523b08": "不辭向汝道。恐已後無人承當。　頌曰。",
    "X65n1295_009:0523b09": "白雲藏玉鳳。紅日照無遼。隱隱星攢。處無私鎮九霄。",
    "X65n1295_009:0523b10": "(投子青)。",
    "X65n1295_009:0523b11": "相見錦江頭。相携上酒樓。月闌歌咲罷。回首上扁舟。",
    "X65n1295_009:0523b12": "(遯菴演)。",
    "X65n1295_009:0523b13": "清源令石頭持書。與南嶽讓和尚曰。汝達書了",
    "X65n1295_009:0523b14": "速回。吾有鈯斧子與汝住山。頭至彼未呈書。便",
    "X65n1295_009:0523b15": "問。不慕諸聖不重己靈時如何。嶽曰。子問太高",
    "X65n1295_009:0523b16": "生。何不向下問。曰寧可永劫沉淪。不慕諸聖解",
    "X65n1295_009:0523b17": "脫。嶽便休。頭回至靜居。師問曰。子去未久。送書",
    "X65n1295_009:0523b18": "達否。曰信亦不通。書亦不達。師曰。作麼生。頭舉",
    "X65n1295_009:0523b19": "前話了却曰。發時蒙和尚許斧子。便請取。師垂",
    "X65n1295_009:0523b20": "一足。頭禮拜尋辭往南嶽。　頌曰。",
    "X65n1295_009:0523b21": "諸聖不求己靈不重。一問太高天驚地動。拂袖而回。",
    "X65n1295_009:0523b22": "音書肯開。從茲盤石上。更不過山來。(佛印元)。",
    "X65n1295_009:0523b23": "從來祖上作君王。子子孫孫代代昌。文武百僚都不",
    "X65n1295_009:0523b24": "識。只應金殿有尊堂。(保寧勇)。",
    "X65n1295_009:0523c01": "千里迢迢信不通。歸來何事太匇匇。白雲鎻斷巖前",
    "X65n1295_009:0523c02": "石。掛角羚羊不見蹤。(成枯木)。",
    "X65n1295_009:0523c03": "鈯斧持來便住山。斫開南嶽好峯巒。兒孫失利將何",
    "X65n1295_009:0523c04": "用。又被[口*胡]嚧笑魯般。(佛國白)。",
    "X65n1295_009:0523c05": "【續收】順水使船猶自可。逆風把舵世間稀。雖然好箇擔",
    "X65n1295_009:0523c06": "板漢。到頭未免落便宜。(海印信)。",
    "X65n1295_009:0523c07": "千里親傳事不同。須憑鈯斧賞優功。相如奪璧來還",
    "X65n1295_009:0523c08": "趙。可擬當時一信通。(投子舒)。",
    "X65n1295_009:0523c09": "清源因僧問。如何是佛法大意。師曰。廬陵米作",
    "X65n1295_009:0523c10": "麼價。　頌曰。",
    "X65n1295_009:0523c11": "出家學道未心開。請問宗師大意來。却問廬陵米幾",
    "X65n1295_009:0523c12": "價。當時心境一時灰。(汾陽昭)。",
    "X65n1295_009:0523c13": "烏龜三眼赤。祥麟一角尖。騰雲生暮雨。溪月夜明簾。",
    "X65n1295_009:0523c14": "(法昌遇)。",
    "X65n1295_009:0523c15": "巨宋山河四百州。交關物物有來由。盧陵米價依然",
    "X65n1295_009:0523c16": "在。天下衲僧語路綢。(正覺逸)。",
    "X65n1295_009:0523c17": "廬陵米價逐年新。道聽虗傳未必真。大意不須岐路",
    "X65n1295_009:0523c18": "問。高低宜見本來人。(黃龍南)。",
    "X65n1295_009:0523c19": "廬陵米價越尖新。那箇商量不掛唇。無限清風生閫",
    "X65n1295_009:0523c20": "外。休將升斗計踈親。(白雲端)。",
    "X65n1295_009:0523c21": "廬陵米價知不知。合下相酬兩莫虧。君信入鄽空返",
    "X65n1295_009:0523c22": "者。到頭只是愛便宜。(三祖宗)。",
    "X65n1295_009:0523c23": "太平治業無象。野老家風至淳。只管村歌社飲。那知",
    "X65n1295_009:0523c24": "舜德堯仁。(天童覺)。",
    "X65n1295_009:0524a01": "豐儉時年各不同。豈教浮俗妄爭功。廬陵米價誰增",
    "X65n1295_009:0524a02": "減。貴賤宜當見祖翁。(草堂清)。",
    "X65n1295_009:0524a03": "廬陵米價播諸方。高唱輕酬力未當。覿面不干升斗",
    "X65n1295_009:0524a04": "事。悠悠南北謾猜量。(長靈卓)。",
    "X65n1295_009:0524a05": "廬陵米價若為酬。入市知行趣自由。借問年來何所",
    "X65n1295_009:0524a06": "直。大宋山河四百州。(佛燈珣)。",
    "X65n1295_009:0524a07": "老清源沒縫罅。問佛法酬米價。衲僧一粒若沾唇。拄",
    "X65n1295_009:0524a08": "杖橫擔繞天下。(高菴悟)。",
    "X65n1295_009:0524a09": "廬陵米價少知音。佛法商量古到今。繡出鴛央任人",
    "X65n1295_009:0524a10": "看。無端却要覔金鍼。(鼓山珪)。",
    "X65n1295_009:0524a11": "老清源沒縫罅。問佛法酬米價。差毫釐成話霸。無面",
    "X65n1295_009:0524a12": "目得人怕。(徑山杲)。",
    "X65n1295_009:0524a13": "【續收】廬陵米價走禪徒。五老嵯峨矗太虗。堪笑華山圖",
    "X65n1295_009:0524a14": "籍上。又添潘閬到騎驢。(海印信)。",
    "X65n1295_009:0524a15": "自古廬陵是吉州。至今米價沒人酬。青山綠水依前",
    "X65n1295_009:0524a16": "在。黃葉西風又一秋。(佛陀遜)。",
    "X65n1295_009:0524a17": "清源佛法意如何。米價酬來太老婆。眨上眉毛行大",
    "X65n1295_009:0524a18": "道。莫於平地起風波。(照堂一)。",
    "X65n1295_009:0524a19": "廬陵米價報君知。浩浩塵中識者稀。回首不知何處",
    "X65n1295_009:0524a20": "去。白雲流水共依依。(妙峯善)。",
    "X65n1295_009:0524a21": "衝開碧落松千尺。截斷紅塵水一溪。飽食高眠人不",
    "X65n1295_009:0524a22": "到。日從東出又沉西。(無準範)。",
    "X65n1295_009:0524a23": "一派清源出少林。信衣到此只傳心。尋常示眾無人",
    "X65n1295_009:0524a24": "會。盡向廬陵米價尋。(張無盡)。",
    "X65n1295_009:0524b01": "六祖下第二世(南嶽下第一世)",
    "X65n1295_009:0524b02": "江西道一禪師。時號馬祖(嗣南嶽讓)示眾曰。汝",
    "X65n1295_009:0524b03": "等諸人。各信自心是佛。此心即是佛心。達磨南",
    "X65n1295_009:0524b04": "天竺國來至中華。傳上乘一心之法。令法等開",
    "X65n1295_009:0524b05": "悟。有僧問云。和尚為什麼說即心即佛。祖曰。為",
    "X65n1295_009:0524b06": "止小兒啼。僧曰。啼止後如何。祖曰。非心非佛僧",
    "X65n1295_009:0524b07": "曰。除此一種人來如何指示祖曰。向伊道。不是",
    "X65n1295_009:0524b08": "物。曰忽遇其中人來時如何。祖曰。且教伊體會",
    "X65n1295_009:0524b09": "大道。　頌曰。",
    "X65n1295_009:0524b10": "百萬雄兵出。將軍獵渭城。不閑弓矢力。斜漢月初生。",
    "X65n1295_009:0524b11": "(翠嵓真)。",
    "X65n1295_009:0524b12": "心心即佛佛心心。佛佛心心即佛心。心佛悟來無一",
    "X65n1295_009:0524b13": "物。將軍止渴望梅林。(佛國白)。",
    "X65n1295_009:0524b14": "兔角不用有。牛角不用無。有無不是處。馨香滿道途。",
    "X65n1295_009:0524b15": "(草堂清)。",
    "X65n1295_009:0524b16": "風勁葉頻落。山高日易沉。坐中人不見。窗外白雲深。",
    "X65n1295_009:0524b17": "(長靈卓)。",
    "X65n1295_009:0524b18": "素琴張午月。流水落花深。寂聽希聲徹。泠泠太古音。",
    "X65n1295_009:0524b19": "(佛心才)。",
    "X65n1295_009:0524b20": "韶光三月景和融。錦綉山川處處同。碧瓦曉煙寒食",
    "X65n1295_009:0524b21": "雨。朱簾晴卷杏花風。(慈受深)。",
    "X65n1295_009:0524b22": "敲之即響聽則無。聲嚴冬汗濕酷熱。冰清試問道途",
    "X65n1295_009:0524b23": "來。往客長安去此幾多程。(黃龍震)。",
    "X65n1295_009:0524b24": "江西馬祖據通津。隻漿孤帆度世人。不是大梅看得",
    "X65n1295_009:0524c01": "破。也應虗度嶺頭春。(張無盡)。",
    "X65n1295_009:0524c02": "無鬚鎻子八面玲瓏。不撥自轉南北西東。海神知貴",
    "X65n1295_009:0524c03": "不知價。留與人間光照夜。(圓悟勤)。",
    "X65n1295_009:0524c04": "美如西子離金閤。嬌似楊妃倚玉樓。猶把琵琶半遮",
    "X65n1295_009:0524c05": "面。不令人見轉風流。(佛鑑懃)。",
    "X65n1295_009:0524c06": "即心是佛一家風。馬祖聲傳四海中。靈利衲僧纔一",
    "X65n1295_009:0524c07": "顧。娘生賦性出天聰。(佛燈珣)。",
    "X65n1295_009:0524c08": "即心即佛莫妄求。非心非佛休別討。紅爐燄上雪花",
    "X65n1295_009:0524c09": "飛。一點清涼除熱惱。(徑山杲)。",
    "X65n1295_009:0524c10": "【續收】鐵牛耕破洞中天。桃花片片出深源。秦人一去無",
    "X65n1295_009:0524c11": "消息。千古峯巒色轉鮮。(雪竇宗)。",
    "X65n1295_009:0524c12": "即心即佛眉拖地。非心非佛雙眼橫。蝴蝶夢中家萬",
    "X65n1295_009:0524c13": "里。子規枝上月三更。(瞎堂遠)。",
    "X65n1295_009:0524c14": "即心是佛外忘求。心佛圓明不假修。雲淨遠山千點",
    "X65n1295_009:0524c15": "翠。水和明月一天秋。(足菴鑒)。",
    "X65n1295_009:0524c16": "馬祖非心非佛。直下更無窠窟。今年樹上胡桃。勝似",
    "X65n1295_009:0524c17": "去年柑橘。(正堂辯)。",
    "X65n1295_009:0524c18": "一簇人烟島外村。落花流水月黃昏。百川到海應須",
    "X65n1295_009:0524c19": "住。畢竟何曾別有源。(鐵山仁)。",
    "X65n1295_009:0524c20": "金毛師子。生鐵稱槌。渾侖無縫。切忌針錐。(無準範)。",
    "X65n1295_009:0524c21": "馬祖一日陞堂。百丈收却面前席。祖便下座。",
    "X65n1295_009:0524c22": "　頌曰。",
    "X65n1295_009:0524c23": "百丈當時侍馬師。對師卷席更無私。人天不測為奇",
    "X65n1295_009:0524c24": "特。恰是攢鴉捉鳳兒。上士瞥然全體現。太陽出照岳",
    "X65n1295_009:0525a01": "峯低。(汾陽昭)。",
    "X65n1295_009:0525a02": "陞堂馬祖卷席百丈。得人半斤還他八兩。直饒縫罅",
    "X65n1295_009:0525a03": "全無。未免傍觀拊掌。(泉大道)。",
    "X65n1295_009:0525a04": "百萬雄師陣相覩。何人却會回戈鼓。將頭不猛悞三",
    "X65n1295_009:0525a05": "軍。可憐正令無行處。(佛印元)。",
    "X65n1295_009:0525a06": "陞堂卷席迥難儔。杲日騰輝處處周。堪笑忽雷驚宇",
    "X65n1295_009:0525a07": "宙。井中之物不擡頭。(海印信)。",
    "X65n1295_009:0525a08": "高登猊座已圓成。大智仙陀卷便行。師子嚬呻猶似",
    "X65n1295_009:0525a09": "可。象王回首更堪驚。(淨照臻)。",
    "X65n1295_009:0525a10": "野鴨飛鼻頭裂。卷席更來呈醜拙。直饒獨坐大雄峯。",
    "X65n1295_009:0525a11": "也是天邊第二月。(楊無為)。",
    "X65n1295_009:0525a12": "昨日東風偶然惡。桃花亂落如紅雨。昨夜東風又發",
    "X65n1295_009:0525a13": "狂。滿地不知何處去。(白雲端)。",
    "X65n1295_009:0525a14": "誰將秦鏡掛高臺。妍醜分明皆顯露。石女溪邊努目",
    "X65n1295_009:0525a15": "嗔。相逢對面難回互。(成枯木)。",
    "X65n1295_009:0525a16": "夜深認得歸時路。不待天明便出關。三尺鏌鋣橫在",
    "X65n1295_009:0525a17": "手。至今坐斷大雄山。(上方益)。",
    "X65n1295_009:0525a18": "潮來潮子上潮頭。手把紅旗逆水流。忽被猛風吹退",
    "X65n1295_009:0525a19": "浪。此時伎倆一時休。(佛鑑懃)。",
    "X65n1295_009:0525a20": "掛得帆來遇便風。須臾千里到家鄉。臨門上岸逢妻",
    "X65n1295_009:0525a21": "子。懽喜情懷不可當。(龍門遠)。",
    "X65n1295_009:0525a22": "卷起堂堂露眼睛。拈來覿面更相呈。鼻頭脫盡誰能",
    "X65n1295_009:0525a23": "覷。把手歸來相並行。(楚安方)。",
    "X65n1295_009:0525a24": "【續收】馬祖陞堂。百丈卷席。正令不從。拗曲作直。(雪竇顯)。",
    "X65n1295_009:0525b01": "馬駒千里行。卷席相隨逐。秋風一夜生。處處開黃菊。",
    "X65n1295_009:0525b02": "(石□□)。",
    "X65n1295_009:0525b03": "鬼子掛起那吒面。赤脚跨定須彌盧。鐵牛鞭起黃河",
    "X65n1295_009:0525b04": "岸。大洋海底食珊瑚。(雪竇宗)。",
    "X65n1295_009:0525b05": "馬祖陞堂。百丈卷席。現成公案。不用尋覓。(草堂清)。",
    "X65n1295_009:0525b06": "馬祖纔始陞堂。百丈卷席歸去。不是拾得寒山。有理",
    "X65n1295_009:0525b07": "也無雪處。(石窻恭)。",
    "X65n1295_009:0525b08": "風定五湖寬。收帆恣意觀。波光隨水靜。練色逼人寒。",
    "X65n1295_009:0525b09": "舉棹逗雲塢。移舟上碧灣。聲華光祖域。千載與人看。",
    "X65n1295_009:0525b10": "(龍門遠)。",
    "X65n1295_009:0525b11": "馬祖纔陞堂。百丈便卷席。春風一陣來。滿地花狼藉。",
    "X65n1295_009:0525b12": "(高菴悟)。",
    "X65n1295_009:0525b13": "浩浩長江碧際空。片帆高掛便乘風。快哉不費纖毫",
    "X65n1295_009:0525b14": "力。萬里家山只尺通。(開善謙)。",
    "X65n1295_009:0525b15": "捲席因緣也大奇。諸方聞舉盡攢眉。臺盤趯倒人星",
    "X65n1295_009:0525b16": "散。直漢從來不受欺。(張無垢)。",
    "X65n1295_009:0525b17": "百丈卷席。馬祖陞堂。作麼作麼。驗盡當行。(月林觀)。",
    "X65n1295_009:0525b18": "一柄無情雪刃刀。當鋒誰敢犯秋毫。馬師父子親提",
    "X65n1295_009:0525b19": "掇。血噴千山風怒號。(無準範)。",
    "X65n1295_009:0525b20": "【增收】馬祖因僧問。如何是佛。祖云。即心即佛。　頌曰。",
    "X65n1295_009:0525b21": "即心是佛鐵牛無骨。戲海獰龍摩天俊鶻。西江吸盡",
    "X65n1295_009:0525b22": "未為奇。火裏生蓮香拂拂。(南堂興)。",
    "X65n1295_009:0525b23": "即心即佛。龍入蛇窟。出將入相。安邦定國。(石頭回)。",
    "X65n1295_009:0525b24": "誰家飯掛空梁。指與小兒令看。解開即是灰囊。當下",
    "X65n1295_009:0525c01": "命根便斷。(開善謙)。",
    "X65n1295_009:0525c02": "美如西子離金闕。嬌似楊妃下玉樓。終日與君花下",
    "X65n1295_009:0525c03": "醉。更嫌何處不風流。(肯堂充)。",
    "X65n1295_009:0525c04": "即心是佛顢頇淈[泳永+盾]。菽麥不分光陰飄忽。三杯兩盌",
    "X65n1295_009:0525c05": "背爺娘。百怪千妖同一窟(咄　或菴體)。",
    "X65n1295_009:0525c06": "大海波濤闊。千峯氣象雄。古今無間斷。南北路頭通。",
    "X65n1295_009:0525c07": "(密菴傑)。",
    "X65n1295_009:0525c08": "即心便是佛。姮娥不畫眉。纔將脂粉污。妍好却成媸。",
    "X65n1295_009:0525c09": "(天目禮)。",
    "X65n1295_009:0525c10": "即心是佛。砒霜狼毒。起死回生。不消一服。(環溪一)。",
    "X65n1295_009:0525c11": "【增收】馬祖因僧問。如何是佛。祖云。非心非佛。　頌曰。",
    "X65n1295_009:0525c12": "碧海珠荊山璧。耀乾坤誰別識。利刀剪却無根樹。萬",
    "X65n1295_009:0525c13": "疊峯巒斂烟霧。(圓悟勤)。",
    "X65n1295_009:0525c14": "賣盡田園徹骨貧。不知何處可容身。樓頭浪蕩無拘",
    "X65n1295_009:0525c15": "檢。鐵笛橫吹過洞庭。(開善謙)。",
    "X65n1295_009:0525c16": "二月風光景氣浮。少年公子御街遊。銀牀鋸坐傾杯",
    "X65n1295_009:0525c17": "樂。三個孩童打馬毬。(牧菴忠)。",
    "X65n1295_009:0525c18": "非佛非心絕謂情。玄途鳥道急回程。爍迦羅眼存機",
    "X65n1295_009:0525c19": "變。莫守寒巖異草青。(南巖勝)。",
    "X65n1295_009:0525c20": "分明與麼無無無。釋迦彌勒是他奴。茫茫宇宙人無",
    "X65n1295_009:0525c21": "數。幾個男兒是丈夫。(月林觀)。",
    "X65n1295_009:0525c22": "路逢劒客須呈。不遇詩人莫獻。逢人且說三分。未可",
    "X65n1295_009:0525c23": "全拋一片。(無門開)。",
    "X65n1295_009:0525c24": "馬祖與百丈西堂南泉玩月次。祖曰。正與麼時",
    "X65n1295_009:0526a01": "如何。丈曰。正好修行。堂曰。正好供養。泉拂袖便",
    "X65n1295_009:0526a02": "行。祖曰。經入藏禪歸海。唯有普願獨超物外。",
    "X65n1295_009:0526a03": "　頌曰。",
    "X65n1295_009:0526a04": "三獸渡河深淺別。不勞精辨迥然分。爭如巨浸張帆",
    "X65n1295_009:0526a05": "者。不顧波濤過海門。(海印信)。",
    "X65n1295_009:0526a06": "經入藏禪歸海。唯有普願獨超物外。(咄)只有照璧月。",
    "X65n1295_009:0526a07": "且無吹葉風。(照覺總)。",
    "X65n1295_009:0526a08": "經入藏禪歸海。稽首皈依合掌頂戴。王老師超物外。",
    "X65n1295_009:0526a09": "二十年前恁麼來。而今去盡閒光彩。(天童覺)。",
    "X65n1295_009:0526a10": "馬師曾玩月。三子左右侍。吹箇無孔笛。清音聒天地。",
    "X65n1295_009:0526a11": "(真如〔詰〕)。",
    "X65n1295_009:0526a12": "皎皎凝虗碧。沉沉發皓彩。秋色共澄清。永夜臨寰海。",
    "X65n1295_009:0526a13": "修行供養逗圓機。聊聞便行超方外。馬駒兒端的別。",
    "X65n1295_009:0526a14": "萬古定乾坤。一言全殺活。(圓悟勤)。",
    "X65n1295_009:0526a15": "經入藏禪歸海。未是衲僧親道底。拂袖前行歸去來。",
    "X65n1295_009:0526a16": "擊碎重關門大啟。(開福寧)。",
    "X65n1295_009:0526a17": "國清才子貴。家富小兒嬌。大家出隻手。彼此不相饒。",
    "X65n1295_009:0526a18": "(徑山杲)。",
    "X65n1295_009:0526a19": "張公養得三箇兒。長大不知誰立志。呼來月下問蹤",
    "X65n1295_009:0526a20": "由。眼睛箇箇皆相似。(佛性泰)。",
    "X65n1295_009:0526a21": "【續收】大機大用。銀山鐵壁。供養修行。眼橫鼻直。拂袖便",
    "X65n1295_009:0526a22": "行。萬象絕跡。敢問諸人。誰是端的。(楮衲秀)。",
    "X65n1295_009:0526a23": "一箇翁翁三箇兒。威音路上偶相擕。風前唱起玄中",
    "X65n1295_009:0526a24": "曲。千古同聲和莫齊。彼一時此一時。指鹿為馬證鱉",
    "X65n1295_009:0526b01": "成龜。雖然弄巧翻成拙。免教閑却兩片皮。(雪竇宗)。",
    "X65n1295_009:0526b02": "古渡無風下直鉤。絲綸意在得鯨鰲。馬師言下揚家",
    "X65n1295_009:0526b03": "醜。千古兒孫草裏遊。(湛堂深)。",
    "X65n1295_009:0526b04": "諸子營家各自肥。就中一箇最堪悲。滿籃盛墨無人",
    "X65n1295_009:0526b05": "買。半夜持歸染皁衣。(大歇謙)。",
    "X65n1295_009:0526b06": "諸子生涯各有成。從來孝順兩邊生。貪懽一夜渾家",
    "X65n1295_009:0526b07": "樂。失曉連忙打五更。(無準範)。",
    "X65n1295_009:0526b08": "馬祖不安。院主問。和尚近日尊位如何。祖曰。日",
    "X65n1295_009:0526b09": "面佛月面佛。　頌曰。",
    "X65n1295_009:0526b10": "日面佛月面佛。五帝三皇是何物。二十年來曾苦辛。",
    "X65n1295_009:0526b11": "為君直下蒼龍窟。屈。堪述。明眼衲僧莫輕忽。(雪竇顯)。",
    "X65n1295_009:0526b12": "日面月面。左旋右轉。大唐擊鼓。新羅發箭。流水前溪",
    "X65n1295_009:0526b13": "後溪。落花三片五片。聾人不聽忽靁聲。空向雲中看",
    "X65n1295_009:0526b14": "閃電。(佛慧泉)。",
    "X65n1295_009:0526b15": "少年公子忽猖狂。半夜穿雲入洞房。二八仙娥百般",
    "X65n1295_009:0526b16": "巧。眼睛之上繡鴛鴦。(野軒遵)。",
    "X65n1295_009:0526b17": "日面佛月面佛。夜夜朝朝好風物。馬駒踏殺天下人。",
    "X65n1295_009:0526b18": "軒轅照破精靈窟。(揚無為)。",
    "X65n1295_009:0526b19": "大地山河俱是寶。不識之人入荒艸。日面月面佛現",
    "X65n1295_009:0526b20": "前。閃爍珊瑚光杲杲。(白雲端)。",
    "X65n1295_009:0526b21": "蒲團上端坐。鍼眼裏穿線。西風一陣來。落葉兩三片。",
    "X65n1295_009:0526b22": "(保寧勇)。",
    "X65n1295_009:0526b23": "日面月面佛無私。誰薦驪龍頷下珠。滿握光明耀牛",
    "X65n1295_009:0526b24": "斗。何須按劒立階除。(照覺總)。",
    "X65n1295_009:0526c01": "日面月面。胡來漢現。一點靈光。萬化千變。(真淨文)。",
    "X65n1295_009:0526c02": "日面月面。星流電卷。鏡對像而無私。珠在盤而自轉。",
    "X65n1295_009:0526c03": "君不見。鉗槌前百鍊之金。刀尺下一絲之絹。(天童覺)。",
    "X65n1295_009:0526c04": "日面東兮月面西。誰言任運落前溪。山桃落盡春歸",
    "X65n1295_009:0526c05": "去。猶有子規枝上啼。(上方益)。",
    "X65n1295_009:0526c06": "什邡駒子氣生獰。蹴踏毗盧頂上行。正患脾疼却頭",
    "X65n1295_009:0526c07": "痛。病來猶有巧心情。(張無盡)。",
    "X65n1295_009:0526c08": "日面佛。月面佛。大海波翻。須彌突兀。磕破腦門。額頭",
    "X65n1295_009:0526c09": "汗出。明眼衲僧未辨明。擡頭好看冲天鶻。(長靈卓)。",
    "X65n1295_009:0526c10": "丫鬟女子畫娥眉。鸞鏡臺前語似癡。自說玉顏難比",
    "X65n1295_009:0526c11": "竝。却來架上著羅衣。(五祖演)。",
    "X65n1295_009:0526c12": "東街柳色拖煙翠。西巷桃華相暎紅。左顧右盻看不",
    "X65n1295_009:0526c13": "足。一時分付與春風。(佛鑑懃)。",
    "X65n1295_009:0526c14": "近日尊位復如何。日面月面哩來囉。自從舞得三臺",
    "X65n1295_009:0526c15": "後。拍拍元來總是歌。(佛燈珣)。",
    "X65n1295_009:0526c16": "日面月面。空中閃電。顧杼停機。垛成招箭。(南華昺)。",
    "X65n1295_009:0526c17": "日面月面靈光洞現。大地山河南州北縣。雖是老婆",
    "X65n1295_009:0526c18": "心切。那知疑殺監院。(踈山如)。",
    "X65n1295_009:0526c19": "日面月面。頭頭出現。揑聚放開。成團成片。(楚安方)。",
    "X65n1295_009:0526c20": "【續收】金烏纔唱日方中。王道平平觸處通。爭奈馬駒生",
    "X65n1295_009:0526c21": "太早。依前踏殺太虗空。(正覺逸)。",
    "X65n1295_009:0526c22": "日面月面。星移斗轉。失曉波斯。討頭不見。(翠巖真)。",
    "X65n1295_009:0526c23": "日面月面。突出難辨。繡出巧鴛鴦。雙雙誰不羨。戴月",
    "X65n1295_009:0526c24": "宿蘆華。隨波戲水面。瞥然飛起碧霄空。舉首銀河橫",
    "X65n1295_009:0527a01": "素練。(雪竇宗)。",
    "X65n1295_009:0527a02": "日面月面。虗空閃電。雖然截斷天下衲僧舌頭。分明",
    "X65n1295_009:0527a03": "也只道得一半。(金陵俞道婆)。",
    "X65n1295_009:0527a04": "打殺黃鶯兒。莫教枝上啼。幾回驚妾夢。不得到遼西。",
    "X65n1295_009:0527a05": "(典牛游)。",
    "X65n1295_009:0527a06": "尊位如何。澄潭影裏探秋波。日面月面。鐵眼銅睛安",
    "X65n1295_009:0527a07": "可辨。君不見。一聲霹靂兮霧罩長空。千眼頓開兮雲",
    "X65n1295_009:0527a08": "收嶽面。(瞎堂遠)。",
    "X65n1295_009:0527a09": "朱沙鏡裏開顏笑。白玉盤中展脚眠。大抵人生難得",
    "X65n1295_009:0527a10": "共。得團圓處且團圓。(佛性泰)。",
    "X65n1295_009:0527a11": "兩輪舉處煙塵起。電急星馳擬何止。目前不礙往來",
    "X65n1295_009:0527a12": "機。正令全施無表裏。丈夫意氣自衝天。我是我兮你",
    "X65n1295_009:0527a13": "是你。(信相修)。",
    "X65n1295_009:0527a14": "古殿無人到者稀。蒲團端坐有誰知。不因院主通消",
    "X65n1295_009:0527a15": "息。爭得寒光萬里輝。(中際能)。",
    "X65n1295_009:0527a16": "尊位如何問最親。攢簇不得病源深。等閒提起軒轅",
    "X65n1295_009:0527a17": "鏡。扁鵲盧醫無處尋。(退菴奇)。",
    "X65n1295_009:0527a18": "漢州生得馬駒兒。病在膏肓不可醫。院主無端問安",
    "X65n1295_009:0527a19": "好。引他賣弄口脣皮。(鐵山仁)。",
    "X65n1295_009:0527a20": "日面佛月面佛。西巖樹色含煙。東谷華光暎日。仰視",
    "X65n1295_009:0527a21": "莫窮。俯看已老。一時分付主林神。明眼衲僧無處討。",
    "X65n1295_009:0527a22": "(天目禮)。",
    "X65n1295_009:0527a23": "日面月面。突出難辨。擬欲擡眸。空中兩片。(無準範)。",
    "X65n1295_009:0527a24": "馬祖因僧問。離四句絕百非。請師直指西來意。",
    "X65n1295_009:0527b01": "祖曰。我今日勞倦。不能為汝說得。問取智藏去",
    "X65n1295_009:0527b02": "僧去問藏。藏云。何不問和尚。僧云。和尚教來問。",
    "X65n1295_009:0527b03": "藏云。我今日頭疼。不能為汝說得。問取海兄。僧",
    "X65n1295_009:0527b04": "去問海。海云。我到這裏却不會。僧回舉似馬祖。",
    "X65n1295_009:0527b05": "祖曰。藏頭白海頭黑。　頌曰。",
    "X65n1295_009:0527b06": "藏頭白海頭黑。明眼衲僧會不得。馬駒踏殺天下人。",
    "X65n1295_009:0527b07": "臨濟未是白拈賊。離四句絕百非。天上人間唯我知。",
    "X65n1295_009:0527b08": "(雪竇顯)。",
    "X65n1295_009:0527b09": "不知何所問人覔。將寶示渠渠不識。持來持去問商",
    "X65n1295_009:0527b10": "人。不別東西徒費力。依舊回自惆悵。踏破草鞋多少",
    "X65n1295_009:0527b11": "輛。(海印信)。",
    "X65n1295_009:0527b12": "百非四句絕何言。黑白分明定正偏。師子窟中無異",
    "X65n1295_009:0527b13": "獸。驪龍行處浪滔天。(照覺總)。",
    "X65n1295_009:0527b14": "湘靈二女神仙格。笑倚朱門香陌陌。一抹臙脂透臉",
    "X65n1295_009:0527b15": "紅。更加十分天真色。(佛鑑懃)。",
    "X65n1295_009:0527b16": "四句百非皆杜絕。陽春白雪唱彌高。風清月皎無雲",
    "X65n1295_009:0527b17": "夜。誰把吹毛換寶刀。(南華昺)。",
    "X65n1295_009:0527b18": "百非四句絕疎親。馬駒踏殺天下人。藏頭白兮海頭",
    "X65n1295_009:0527b19": "黑。門外金剛笑又嗔。(圓覺演)。",
    "X65n1295_009:0527b20": "【續收】却似暗地箭。半夜飛來人不見。又似藏鋒筆。白日",
    "X65n1295_009:0527b21": "堂堂明不出。藏頭白海頭黑。瑠璃殿上加金碧。反思",
    "X65n1295_009:0527b22": "達磨見梁王。對面者誰還不識。(佛鑑懃)。",
    "X65n1295_009:0527b23": "短帽輕衫宮樣窄。舞徧胡笳十八拍。曲罷酒闌猶未",
    "X65n1295_009:0527b24": "歸。歸來月色和雲白。(瞎堂遠)。",
    "X65n1295_009:0527c01": "百非路絕透離微。四句情忘發上機。竹密不妨流水",
    "X65n1295_009:0527c02": "過。山高豈礙白雲飛。(足菴鑒)。",
    "X65n1295_009:0527c03": "離四句絕百非。西來祖意太離披。藏頭白海頭黑。尀",
    "X65n1295_009:0527c04": "耐馬師這老賊。千古萬古黑漫漫。填溝塞壑無人識。",
    "X65n1295_009:0527c05": "(無禪才)。",
    "X65n1295_009:0527c06": "父為子隱。子為父隱。一火白拈。誰敢親近。藏頭白海",
    "X65n1295_009:0527c07": "頭黑。不動刀鎗斷人性命。(退菴奇)。",
    "X65n1295_009:0527c08": "離四句兮絕百非。遞相推過幾曾知。這僧擔一檐懵",
    "X65n1295_009:0527c09": "懂。換得兩頭[泳永+盾]淈歸。(月坡明)。",
    "X65n1295_009:0527c10": "【增收】馬祖示眾云。凡有言句是提婆宗。以此箇為主。",
    "X65n1295_009:0527c11": "　頌曰。",
    "X65n1295_009:0527c12": "玉轉珠回著眼看。有相干處沒相干。只將此箇以為",
    "X65n1295_009:0527c13": "主。(喝一喝云)一劒倚天星斗寒。(石溪月)。",
    "X65n1295_009:0527c14": "【增收】馬祖一日。封三甕醬。令僧馳書寄與百丈。百丈",
    "X65n1295_009:0527c15": "集眾上堂。開書了。拈拄杖指甕曰。道得即不打",
    "X65n1295_009:0527c16": "破。道不得即打破。眾無語。丈打破。歸方丈。　頌",
    "X65n1295_009:0527c17": "曰。",
    "X65n1295_009:0527c18": "送醬三瓶通遠信。當時打破眾還驚。父慈子孝誰相",
    "X65n1295_009:0527c19": "委。莫道禪家太不情。(本覺一)。",
    "X65n1295_009:0527c20": "六祖下第二世(清源下第一世)",
    "X65n1295_009:0527c21": "【增收】石頭希遷大師。(嗣清源思)因清源曰。有人道嶺",
    "X65n1295_009:0527c22": "南有消息。師曰。有人不云云。曰若恁麼。大藏小",
    "X65n1295_009:0527c23": "藏從何而來。師曰。盡從這裏去。終不少他事。源",
    "X65n1295_009:0527c24": "甚然之。　頌曰。",
    "X65n1295_009:0528a01": "有消息太沉屈。無消息轉埋沒。大藏小藏從茲出。撒",
    "X65n1295_009:0528a02": "沙撒土無終極。甜如蜜苦如蘗。明如日黑如漆。擊碎",
    "X65n1295_009:0528a03": "千年野狐窟。填溝塞壑無人識。(圓悟勤)。",
    "X65n1295_009:0528a04": "【增收】石頭因。僧問。如何是解脫。師曰誰縛汝。　頌曰。",
    "X65n1295_009:0528a05": "未息狐疑問上流。如何解脫得心休。承君解脫從誰",
    "X65n1295_009:0528a06": "起。直得無生是石頭。(汾陽昭)。",
    "X65n1295_009:0528a07": "曾把疑情問解脫。擬意投師示一訣。興慈旨意應機",
    "X65n1295_009:0528a08": "酬。是汝當觀第二月。(般若柔)。",
    "X65n1295_009:0528a09": "【增收】石頭因僧問。如何是祖師西來意。師曰。問取露",
    "X65n1295_009:0528a10": "柱。曰某甲不會。師曰。我更不會。　頌曰。",
    "X65n1295_009:0528a11": "覿面相呈便相罵。兩箇中有一人嗔。要識是非須看",
    "X65n1295_009:0528a12": "取。鐵牛耕出玉麒麟。(靈源清)。",
    "X65n1295_009:0528a13": "北宗",
    "X65n1295_009:0528a14": "【增收】終南山惟政禪師。(嗣北宗秀下嵩山寂)因唐文",
    "X65n1295_009:0528a15": "宗大和中嗜蛤蜊。一日御饌中有擘不張者。帝",
    "X65n1295_009:0528a16": "以為異。焚香禱之。俄變為菩薩形。梵相具足。即",
    "X65n1295_009:0528a17": "貯以金粟檀香合。覆以美錦。賜興善寺。令眾僧",
    "X65n1295_009:0528a18": "瞻禮。因問羣臣。斯何祥也。或言。太一山有惟政",
    "X65n1295_009:0528a19": "禪師。深明佛法。博聞強識。帝即令召至問其事。",
    "X65n1295_009:0528a20": "師曰。臣聞物無虗應。此乃啟陛下信心耳。契經",
    "X65n1295_009:0528a21": "曰。應以此身得度者。即現此身而為說法。帝曰。",
    "X65n1295_009:0528a22": "菩薩身已現。且未聞說法。師曰。陛下覩此。為常",
    "X65n1295_009:0528a23": "耶。非常耶。為信耶。非信耶。帝曰。希奇之事。朕深",
    "X65n1295_009:0528a24": "信焉。師曰。陛下已聞說法竟。皇情大悅。詔天下",
    "X65n1295_009:0528b01": "寺院各立觀音像。以答殊休。　頌曰。",
    "X65n1295_009:0528b02": "螺螄蚌蛤類。大唐天子心。嗜好即深信。南無觀世音。",
    "X65n1295_009:0528b03": "(西巖惠)。",
    "X65n1295_009:0528b04": "合水和泥底事忙。被渠點破太乖張。雖然嘿契君王",
    "X65n1295_009:0528b05": "意。已是全身陷鑊湯。(北海心)。",
    "X65n1295_009:0528b06": "一點悲心擘不開。鑊湯袞處笑盈腮。希奇之事朕深",
    "X65n1295_009:0528b07": "信。見與君王說法來。(石溪月)。",
    "X65n1295_009:0528b08": "蚌蛤之中有應身。更言說法亦非真。補陀大士唐天",
    "X65n1295_009:0528b09": "子。橫眼人無隔宿恩。(閒極雲)。",
    "X65n1295_009:0528b11": "禪宗頌古聯珠通集卷第九"
}