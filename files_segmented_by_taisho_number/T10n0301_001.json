{
    "T10n0301_001:0909a02": "No. 301 [No. 300]",
    "T10n0301_001:0909a03": "大方廣如來不思議境界經一卷",
    "T10n0301_001:0909a05": "大唐于闐三藏實叉難陀",
    "T10n0301_001:0909a06": "奉　制譯",
    "T10n0301_001:0909a07": "如是我聞：一時，佛在摩竭提國菩提樹下，成",
    "T10n0301_001:0909a08": "正等覺。其菩提樹名阿攝波，磐根深固，擢本",
    "T10n0301_001:0909a09": "修直，周圓無節，如栴檀柱——常於其上，飛禽迴",
    "T10n0301_001:0909a10": "翼，無能過者——皮膚細潤，眾色間發，猶如羅",
    "T10n0301_001:0909a11": "綺；密葉青翠，繁枝布濩；周匝皆有妙花開",
    "T10n0301_001:0909a12": "敷，吐曜飛芳，甚可愛樂；除俱鞞羅波利質",
    "T10n0301_001:0909a13": "多，餘無比者；復有無量小樹圍繞。而此樹王，",
    "T10n0301_001:0909a14": "森蔚頴秀，如妙高山，俯冠群岳，一由旬外，靡",
    "T10n0301_001:0909a15": "不齊覩。香氣周流，榮光照曜，遠夜望之，疑大",
    "T10n0301_001:0909a16": "火聚。其下嚴麗，如歡喜園，四面夷敞，芳草",
    "T10n0301_001:0909a17": "󰀕茂，如孔雀王頸𧆑靡芬馥，觀者無厭。如來",
    "T10n0301_001:0909a18": "於此，端嚴而坐，大眾環繞，如星中月。時有十",
    "T10n0301_001:0909a19": "佛剎微塵等他方諸佛，為欲莊嚴毘盧遮那",
    "T10n0301_001:0909a20": "道場眾故，示菩薩形來在會坐。其名曰觀自",
    "T10n0301_001:0909a21": "在菩薩、文殊師利菩薩、地藏菩薩、虛空藏菩",
    "T10n0301_001:0909a22": "薩、金剛藏菩薩、維摩詰菩薩、善威光菩薩、滅",
    "T10n0301_001:0909a23": "諸蓋菩薩、寶手菩薩、大慧菩薩、普賢菩薩，如",
    "T10n0301_001:0909a24": "是等菩薩摩訶薩而為上首。復有無量千億",
    "T10n0301_001:0909a25": "菩薩現聲聞形，亦來會坐。其名曰舍利弗、大",
    "T10n0301_001:0909a26": "目揵連、須菩提、羅睺羅、阿若憍陳如、摩訶迦",
    "T10n0301_001:0909a27": "葉、優波離、阿那律、離婆多、阿難、提婆達多、",
    "T10n0301_001:0909a28": "跋難陀等，而為上首，皆已久修六波羅蜜，近",
    "T10n0301_001:0909a29": "佛菩提，為化眾生，於雜染土現聲聞形。復有",
    "T10n0301_001:0909b01": "無量千比丘尼，摩訶波闍波提而為上首，皆",
    "T10n0301_001:0909b02": "已成就大丈夫業，為欲調伏下劣眾生故現",
    "T10n0301_001:0909b03": "女身。復有無量釋、梵、護世、天、龍、夜叉、乾闥婆、",
    "T10n0301_001:0909b04": "阿修羅、迦樓羅、緊那羅、摩睺羅伽、人非人等，",
    "T10n0301_001:0909b05": "此中皆是大菩薩眾，無凡夫者。",
    "T10n0301_001:0909b06": "爾時，世尊坐菩提樹，嚴淨微妙，譬於質多樹",
    "T10n0301_001:0909b07": "下置如意珠，正念不動如須彌山。為令諸菩",
    "T10n0301_001:0909b08": "薩眾及一切眾生，了知諸佛深密禪定威神",
    "T10n0301_001:0909b09": "力故，入於三昧，名如來不思議境界。即時世",
    "T10n0301_001:0909b10": "尊三十二相，一一相中，皆現十方無量佛剎",
    "T10n0301_001:0909b11": "及彼諸佛，猶如明鏡顯現眾色；又隨好中，一",
    "T10n0301_001:0909b12": "一復現如來往修菩薩行時，從光明王乃至",
    "T10n0301_001:0909b13": "最後然燈佛所，難行苦行，悉捨一切頭目身",
    "T10n0301_001:0909b14": "體、皮肉手足、妻子僕從，及國王位、宮殿等",
    "T10n0301_001:0909b15": "事。由是三昧有大勢力，一切諸佛食時、行",
    "T10n0301_001:0909b16": "時、說法時、涅槃時常入此定。何以故？一切",
    "T10n0301_001:0909b17": "如來依此三昧，成就無量大威神力，乃至證",
    "T10n0301_001:0909b18": "入一切法空，能於十方一切佛剎，示現種種",
    "T10n0301_001:0909b19": "自在事故。譬如有人，夢見種種變異等事，及",
    "T10n0301_001:0909b20": "其覺已，所見皆無；凡夫亦爾，無明夢故，妄於",
    "T10n0301_001:0909b21": "諸法生實體想。諸佛覺已皆無所著，故能十",
    "T10n0301_001:0909b22": "方一切世界，一念示現無量佛事，自在無礙，",
    "T10n0301_001:0909b23": "利益成就一切眾生，皆令悟入無量深妙解",
    "T10n0301_001:0909b24": "脫門故。爾時，德藏菩薩修菩提行，未成滿故，",
    "T10n0301_001:0909b25": "問普賢菩薩摩訶薩言：「如來今者所入三昧，",
    "T10n0301_001:0909b26": "其名云何？復云何得十方一切世界，自在示",
    "T10n0301_001:0909b27": "現種種佛事度脫眾生？」爾時，普賢菩薩告德",
    "T10n0301_001:0909b28": "藏菩薩言：「諦聽，諦聽！當為汝說。」時諸菩薩一",
    "T10n0301_001:0909b29": "心瞻仰，同聲歎言：「善哉所問！甚深微妙，尊者",
    "T10n0301_001:0909c01": "普賢一切知見，今當演說。」即時大地六種震",
    "T10n0301_001:0909c02": "動，天雨妙花，一切眾生煩惱眾苦皆少休息。",
    "T10n0301_001:0909c03": "普賢菩薩言：「佛子！此三昧名如來不思議境",
    "T10n0301_001:0909c04": "界，即是一切諸佛菩提，以諸如來常依住故。",
    "T10n0301_001:0909c05": "世尊始從然燈佛所得受記已，即入此定，常",
    "T10n0301_001:0909c06": "無功用，自然應現無量佛事，謂於虛空一毛",
    "T10n0301_001:0909c07": "端處，有一切佛剎微塵等諸佛世界。於中或",
    "T10n0301_001:0909c08": "現生兜率天，或從彼沒下生入胎，或現適生",
    "T10n0301_001:0909c09": "遊行七步，自言我今即為生死邊際，或現在",
    "T10n0301_001:0909c10": "宮、出家苦行，或現降魔、成等正覺、轉妙法輪，",
    "T10n0301_001:0909c11": "或現住世經無量劫度諸眾生皆令離苦，或",
    "T10n0301_001:0909c12": "復示現入於涅槃，或一切劫為一剎那，或一",
    "T10n0301_001:0909c13": "剎那為一切劫，劫與剎那無增無減。乃至一",
    "T10n0301_001:0909c14": "切眾生未盡解脫，剎那剎那一時普於此諸",
    "T10n0301_001:0909c15": "世界，常作如是種種佛事，未曾休息而無功",
    "T10n0301_001:0909c16": "用。如彼虛空一毛端處無量剎中，念念普現",
    "T10n0301_001:0909c17": "諸佛種種威儀法則，而無功用；乃至遍空毛",
    "T10n0301_001:0909c18": "端量處，亦復如是。又是諸剎一切微塵，一一",
    "T10n0301_001:0909c19": "塵中復有過一切佛剎微塵等土，亦一剎那",
    "T10n0301_001:0909c20": "一一土中，自然普現一切諸佛威儀所行，或",
    "T10n0301_001:0909c21": "生天宮乃至滅度，解脫無量阿僧祇眾生。如",
    "T10n0301_001:0909c22": "是念念窮未來際，常作佛事，利益眾生，乃至",
    "T10n0301_001:0909c23": "虛空眾生界盡，常不休息，而佛剎不減、微塵",
    "T10n0301_001:0909c24": "不增。何以故？以一切法猶如幻焰，不堅牢故。",
    "T10n0301_001:0909c25": "譬如此會十佛世界微塵數等大菩薩眾，皆",
    "T10n0301_001:0909c26": "共住此摩竭提國十二由旬，不相障礙。彼一",
    "T10n0301_001:0909c27": "一塵各受無數諸佛世界，或仰、或覆、或相向",
    "T10n0301_001:0909c28": "背、或復傍住、或相涉入而無障礙，亦復如",
    "T10n0301_001:0909c29": "是。如人夢中，見於一處有種種事，以非實",
    "T10n0301_001:0910a01": "故而無所礙。是一切剎，靡不唯其心之所現，",
    "T10n0301_001:0910a02": "或見劫燒、或已燒盡、或風所成、或淨、或穢、",
    "T10n0301_001:0910a03": "或復無佛，皆由眾生隨自心業，見如是等種",
    "T10n0301_001:0910a04": "種不同。譬如餓鬼飢渴所逼，詣恒河所，或有",
    "T10n0301_001:0910a05": "見水，或有見灰、膿血、便痢，不淨充滿。眾生亦",
    "T10n0301_001:0910a06": "爾，各各隨業，見其佛土或淨、或穢、或佛在世、",
    "T10n0301_001:0910a07": "或入涅槃、或處道場為眾說法、或有聞說第",
    "T10n0301_001:0910a08": "一義諦、或復聞說讚歎施法、或見行住、或見",
    "T10n0301_001:0910a09": "坐食、或見身長世人一倍，乃至七倍，或一由",
    "T10n0301_001:0910a10": "旬、或百由旬、或千由旬，或見威光如日初出、",
    "T10n0301_001:0910a11": "或如滿月，或由業障值佛世尊久已滅度、或",
    "T10n0301_001:0910a12": "有不聞諸佛名字，如彼餓鬼於恒河中都不",
    "T10n0301_001:0910a13": "見水，但見種種雜穢之物。或見諸佛各從本",
    "T10n0301_001:0910a14": "土，示現威德大菩薩形，來入此會。或一剎中，",
    "T10n0301_001:0910a15": "眾生唯見劫火所燒，或一剎中，眾生充滿咸",
    "T10n0301_001:0910a16": "共見佛。或見如來攝一切剎入一佛剎，以一",
    "T10n0301_001:0910a17": "佛剎入一切剎，如眾翳者，同於一處見各差",
    "T10n0301_001:0910a18": "別，互不相礙，皆由眼翳不見正色。眾生亦爾，",
    "T10n0301_001:0910a19": "色性無礙，心緣異故，蔽於正見，不了真實。「佛",
    "T10n0301_001:0910a20": "子！今更為汝略說住此三昧之法，如佛世尊",
    "T10n0301_001:0910a21": "住此三昧，於一念中，遍虛空界毛端量處無",
    "T10n0301_001:0910a22": "量佛土，及彼佛土一一塵中，各有法界微塵",
    "T10n0301_001:0910a23": "等剎，為欲利益諸眾生故，剎那剎那遍一",
    "T10n0301_001:0910a24": "一剎，現十佛剎微塵等諸佛方便威儀所行。",
    "T10n0301_001:0910a25": "如是乃至一切眾生，未盡證得無上菩提，常",
    "T10n0301_001:0910a26": "無斷絕。如此一佛，第二、第三，乃至十方一切",
    "T10n0301_001:0910a27": "諸佛，一一所現大威德力，亦復如是。」時德藏",
    "T10n0301_001:0910a28": "菩薩聞是說已，即於座上得此三昧，即時見",
    "T10n0301_001:0910a29": "彼無量諸佛及知諸佛威德方便，以三昧力",
    "T10n0301_001:0910b01": "亦能如是調伏眾生。百恒河沙諸菩薩眾，各",
    "T10n0301_001:0910b02": "別證得種種三昧忍及諸地。觀自在等諸大",
    "T10n0301_001:0910b03": "菩薩住十地者，功德妙行悉圓滿故，皆已久",
    "T10n0301_001:0910b04": "遠得此三昧，一剎那中攝無量劫，一微塵中納",
    "T10n0301_001:0910b05": "無量土，於一念中遍一切剎，度無量眾生，常",
    "T10n0301_001:0910b06": "無功用，自然示現諸佛事故。雖聞此法，更無",
    "T10n0301_001:0910b07": "所進。如滿瓶水置於雨中，不容一渧，斯諸菩",
    "T10n0301_001:0910b08": "薩，亦復如是。爾時世尊在三昧中，放眉間",
    "T10n0301_001:0910b09": "光，名大顯發，所有一切有功用行、未證十地",
    "T10n0301_001:0910b10": "諸菩薩等，遇斯光已，悉見空中諸毛端處及",
    "T10n0301_001:0910b11": "微塵中無量佛剎，如琉璃瓶盛白芥子，觀者",
    "T10n0301_001:0910b12": "悉見彼諸菩薩，見微塵中一切佛剎，亦復如",
    "T10n0301_001:0910b13": "是。及見彼剎一切諸佛，於一一佛身見一切",
    "T10n0301_001:0910b14": "佛身，一一諸佛有無量名，皆為利益一一眾",
    "T10n0301_001:0910b15": "生，念念常於一一佛剎，自然應現成阿耨多",
    "T10n0301_001:0910b16": "羅三藐三菩提。譬於高幢置如意珠，自然普",
    "T10n0301_001:0910b17": "雨種種珍寶，隨眾生意，悉令滿足。如來亦爾，",
    "T10n0301_001:0910b18": "現正等覺，自然度脫無量眾生。是諸剎中眾",
    "T10n0301_001:0910b19": "生各異，而不相礙，如神力者遊行虛空，山河",
    "T10n0301_001:0910b20": "石壁無所罣礙。何以故？一切諸趣皆如幻",
    "T10n0301_001:0910b21": "焰，無堅實故。諸菩薩眾既覩是已，各見其",
    "T10n0301_001:0910b22": "身遍一切剎，於一念中一一佛前，或經一劫、",
    "T10n0301_001:0910b23": "二劫、三劫、或百千劫、或一念頃、或一須臾，恭",
    "T10n0301_001:0910b24": "敬供養。或聞佛說諸波羅蜜陀羅尼門，或說",
    "T10n0301_001:0910b25": "諸地，或現神變，以一切劫入一念中，生甚奇",
    "T10n0301_001:0910b26": "特難遭之想，作是念言：「云何世尊威德自在，",
    "T10n0301_001:0910b27": "於一剎那，令我具足無量劫中善根福德，速",
    "T10n0301_001:0910b28": "證如來不思議境界三昧大威神力？」",
    "T10n0301_001:0910b29": "爾時德藏菩薩為欲利益諸眾生故，復問普",
    "T10n0301_001:0910c01": "賢菩薩言：「其有欲證此三昧者，修何福德、施、",
    "T10n0301_001:0910c02": "戒、智慧？」時普賢菩薩遍於十方一切淨剎，現",
    "T10n0301_001:0910c03": "成正覺化眾生者，告德藏菩薩言：「佛子！若欲",
    "T10n0301_001:0910c04": "證得此三昧者，先應修福，集諸善根，謂常供",
    "T10n0301_001:0910c05": "養佛、法、僧眾，及以父母，所有一切貧窮苦惱、",
    "T10n0301_001:0910c06": "無救無歸、可悲愍者，攝取不捨，乃至身肉無",
    "T10n0301_001:0910c07": "所悋惜。何以故？供養佛者，得大福德，速成阿",
    "T10n0301_001:0910c08": "耨多羅三藐三菩提，令諸眾生，皆獲安樂；供",
    "T10n0301_001:0910c09": "養法者，增長智慧，證法自在，能正了知諸法",
    "T10n0301_001:0910c10": "實性；供養僧者，增長無量福智資糧，致成佛",
    "T10n0301_001:0910c11": "道。供養父母和上尊師，及世間中曾致饒益",
    "T10n0301_001:0910c12": "賴其恩者，應念倍增報恩供養。何以故？以知",
    "T10n0301_001:0910c13": "恩者，雖在生死，不壞善根；不知恩者，善根斷",
    "T10n0301_001:0910c14": "滅，作諸惡業。故諸如來，稱讚知恩，毀背恩",
    "T10n0301_001:0910c15": "者。又常愍濟諸苦眾生，菩薩由此廣大善根，",
    "T10n0301_001:0910c16": "永不退失。若人有能勤修福德，常念報恩，悲",
    "T10n0301_001:0910c17": "愍眾生，則為菩提已在其手。應知佛說，能隨",
    "T10n0301_001:0910c18": "供養此三種田，一一成就無量善根。「德藏當",
    "T10n0301_001:0910c19": "知，菩薩次應植廣大種，由是故生此三昧",
    "T10n0301_001:0910c20": "牙，成菩提果。云何植種？謂持種種微妙花",
    "T10n0301_001:0910c21": "鬘、塗香、末香、及眾伎樂，恭敬供養現在諸",
    "T10n0301_001:0910c22": "佛，或佛形像，作是思惟：『如上所說，遍於虛空",
    "T10n0301_001:0910c23": "毛端量處及微塵內無量剎中，一一所見，諸",
    "T10n0301_001:0910c24": "佛威力及菩薩眾，我悉於彼諸佛會中，一心",
    "T10n0301_001:0910c25": "正念，普皆供養。如所供養一佛法性，即是一",
    "T10n0301_001:0910c26": "切諸佛法性，若我供養一如來者，即為供養",
    "T10n0301_001:0910c27": "一切如來。隨彼一一諸佛神力，能以幾劫入",
    "T10n0301_001:0910c28": "於一念，亦爾所劫，供養如來。』若有眾生信解",
    "T10n0301_001:0910c29": "此法，種植大種，即能得是如來不思議境界",
    "T10n0301_001:0911a01": "廣大三昧。故，善男子！應以此法，日日供養，由",
    "T10n0301_001:0911a02": "是下至於諸佛所，但一敬禮，亦能令此種子",
    "T10n0301_001:0911a03": "增長三昧牙生。又應常以布施、持戒、大願、智",
    "T10n0301_001:0911a04": "慧而溉灌之。又復菩薩為灌三昧，修行施時，",
    "T10n0301_001:0911a05": "不簡福田、怨親、善惡、持戒破戒、富貴貧窮。又",
    "T10n0301_001:0911a06": "復思惟：『施於富者雖無所用，然我自應修習",
    "T10n0301_001:0911a07": "施行。』菩薩又應清淨持戒，見毀禁者起大悲",
    "T10n0301_001:0911a08": "愍，不應於彼生嫌恚心。又應深發大菩提願：",
    "T10n0301_001:0911a09": "『我當決定念念普於遍滿虛空毛端量處，乃",
    "T10n0301_001:0911a10": "至一切佛剎塵中無量世界，成等正覺，轉妙",
    "T10n0301_001:0911a11": "法輪，度諸眾生，如今世尊毘盧遮那，等無有",
    "T10n0301_001:0911a12": "異，不起功用，攝無量劫入於一念。』即於如是",
    "T10n0301_001:0911a13": "一一剎中，各現佛剎微塵等諸佛威儀，一一",
    "T10n0301_001:0911a14": "威儀各度恒河沙等眾生，皆令離苦，乃至虛",
    "T10n0301_001:0911a15": "空眾生界盡，常無休息。「佛子！修智慧者，一心",
    "T10n0301_001:0911a16": "諦聽，今為汝說。若善男子、善女人為求無上",
    "T10n0301_001:0911a17": "菩提，發心欲證此三昧者，是人要須先修智",
    "T10n0301_001:0911a18": "慧，以此三昧由慧得故。修智慧者，應當遠離",
    "T10n0301_001:0911a19": "妄語、綺語、及諸散亂無益之事，於諸眾生雖",
    "T10n0301_001:0911a20": "起大悲而常攝心，不染、不散。詣精舍中覩佛",
    "T10n0301_001:0911a21": "形像，金色莊嚴，或純金成，身相具足，無量化",
    "T10n0301_001:0911a22": "佛入於三昧，在圓光中次第而坐。即於像",
    "T10n0301_001:0911a23": "前頭面禮足，作是思惟：『我聞十方無量諸佛",
    "T10n0301_001:0911a24": "今現在世，所謂一切義成佛、阿彌陀佛、寶幢",
    "T10n0301_001:0911a25": "佛、阿閦佛、毘盧遮那佛、寶月佛、寶光佛等。』",
    "T10n0301_001:0911a26": "於彼諸佛隨心所樂尊重之處，生大淨信。想",
    "T10n0301_001:0911a27": "佛形像，作彼如來真實之身，恭敬尊重如現",
    "T10n0301_001:0911a28": "前見，上下諦觀一心不亂。往空閑處端坐思",
    "T10n0301_001:0911a29": "惟，如佛現前，一手量許，心常繫念，不令忘",
    "T10n0301_001:0911b01": "失；若暫忘失，復應往觀。如是觀時，生極尊",
    "T10n0301_001:0911b02": "重恭敬之心，如佛真身現在其前，了了明見，",
    "T10n0301_001:0911b03": "不復於彼作形像解。見已，即應於彼佛所，以",
    "T10n0301_001:0911b04": "妙花鬘、末香、塗香恭敬右繞，種種供養。彼應",
    "T10n0301_001:0911b05": "如是一心繫念，常如世尊現其前住。然佛世",
    "T10n0301_001:0911b06": "尊一切見者、一切聞者、一切知者，悉知我",
    "T10n0301_001:0911b07": "心。如是審復，想見成已，還詣空處，繫念在前，",
    "T10n0301_001:0911b08": "不令忘失。一心勤修，滿三七日，若福德者，即",
    "T10n0301_001:0911b09": "見如來現在其前；其有先世造惡業障不得",
    "T10n0301_001:0911b10": "見者，若能一心精勤不退，更無異想，還得",
    "T10n0301_001:0911b11": "速見。何以故？若有為求無上菩提，於一事中",
    "T10n0301_001:0911b12": "專心修習，無不成辦。若於所修數數怯退，彼",
    "T10n0301_001:0911b13": "尚不能自得解脫，何況度脫諸苦眾生？若遇",
    "T10n0301_001:0911b14": "如是，疾得菩提正真之道，不能勤修，當知",
    "T10n0301_001:0911b15": "徒是地之重擔。譬如有人於大海中，飲一掬",
    "T10n0301_001:0911b16": "水，即為已飲閻浮提中一切河水。菩薩如是，",
    "T10n0301_001:0911b17": "若能修習此菩提海，則為已修一切三昧諸",
    "T10n0301_001:0911b18": "忍、諸地、諸陀羅尼，是故常應勤修匪懈，離於",
    "T10n0301_001:0911b19": "放逸，繫念一心，要令自得現前見佛。「如是修",
    "T10n0301_001:0911b20": "習初見佛時，作是思惟：『為真佛耶？為形像耶？』",
    "T10n0301_001:0911b21": "若知所見是真佛者，便於佛前，兩膝著地，合",
    "T10n0301_001:0911b22": "掌恭敬，憶念虛空毛端量處及微塵中一切",
    "T10n0301_001:0911b23": "諸佛無量威德、大慈悲故，來現我前，即應啟",
    "T10n0301_001:0911b24": "請：『唯願世尊為我演說如來不思議境界大",
    "T10n0301_001:0911b25": "三昧法。』若聞如來一切所說，應決定信，勿生",
    "T10n0301_001:0911b26": "疑惑，即於是處得此三昧。若先業障不能問",
    "T10n0301_001:0911b27": "者，則應思惟：『一切諸法，如幻、如焰、如翳、如",
    "T10n0301_001:0911b28": "影、如像、如夢，如是諦觀法性空寂。然知如來",
    "T10n0301_001:0911b29": "了一切法，皆如幻夢，如來自性非幻、非夢，猶",
    "T10n0301_001:0911c01": "如虛空，能以智悲出現我前，願為我放大悲",
    "T10n0301_001:0911c02": "青光，滅除眾苦。』時佛即為放眉間光，名曰青",
    "T10n0301_001:0911c03": "焰，其光纔照，諸苦銷除，即坐證得法光明忍，",
    "T10n0301_001:0911c04": "悉能了達無量三昧。第七日夜，夢見如來為",
    "T10n0301_001:0911c05": "授阿耨多羅三藐三菩提記。若知所見是形",
    "T10n0301_001:0911c06": "像者，應思諸佛及諸眾生皆亦如像，但隨想",
    "T10n0301_001:0911c07": "見，無實體性。既知如來如幻、如化、如夢、如焰，",
    "T10n0301_001:0911c08": "如是自然現前見佛，亦如夢中，無實可得，非",
    "T10n0301_001:0911c09": "生而生、非滅而滅、非去而去、非識而識、非有",
    "T10n0301_001:0911c10": "為而現諸行、非言說而演諸法、非我、非壽、非",
    "T10n0301_001:0911c11": "眾生、非養育、非趣生、非想、非作、非知、非食，",
    "T10n0301_001:0911c12": "非即蘊、非在蘊而示諸蘊，乃至界、處亦復如",
    "T10n0301_001:0911c13": "是。一切非有，亦復非無，是故諸佛及一切法，",
    "T10n0301_001:0911c14": "真實平等，皆同一相，如陽焰等。一切眾生諸",
    "T10n0301_001:0911c15": "佛及土，皆唯自心識想所現。識想為緣，所生",
    "T10n0301_001:0911c16": "諸色，畢竟非有。如來已離一切識想，是故不",
    "T10n0301_001:0911c17": "應以色像見。知所見像，隨想生故，乃至虛空",
    "T10n0301_001:0911c18": "毛端量處一切真佛，皆亦如是，猶如虛空，平",
    "T10n0301_001:0911c19": "等無異。若我分別即見於佛，若離分別即無",
    "T10n0301_001:0911c20": "所見，自心作佛，離心無佛，乃至三世一切諸",
    "T10n0301_001:0911c21": "佛，亦復如是，皆無所有，唯依自心。菩薩若",
    "T10n0301_001:0911c22": "能了知諸佛及一切法，皆唯心量，得隨順忍，",
    "T10n0301_001:0911c23": "或入初地，捨身速生妙喜世界，或生極樂淨",
    "T10n0301_001:0911c24": "佛土中，常見如來，親承供養。」",
    "T10n0301_001:0911c25": "爾時，德藏菩薩復白普賢菩薩言：「若有眾生",
    "T10n0301_001:0911c26": "聞此法門，受持、讀誦、解說、書寫，得幾所福？」普",
    "T10n0301_001:0911c27": "賢菩薩言：「佛子諦聽！若有人能攝三界中一",
    "T10n0301_001:0911c28": "切眾生，令脫生死得阿羅漢，一一羅漢各於",
    "T10n0301_001:0911c29": "百劫，以天上妙衣服、臥具、飲食、湯藥種種供",
    "T10n0301_001:0912a01": "養；般涅槃後，一一復為起七寶塔，恭敬供養。",
    "T10n0301_001:0912a02": "若復有人一百劫中，淨持禁戒，或修忍辱、精",
    "T10n0301_001:0912a03": "進、禪定，是人雖復得無量福，不如有人聞此",
    "T10n0301_001:0912a04": "法門尊重信受，不生毀謗，其福勝彼，速成正",
    "T10n0301_001:0912a05": "覺。」是時，十方一切剎土無量諸佛皆自現身，",
    "T10n0301_001:0912a06": "讚普賢菩薩言：「善哉，善哉！佛子！如汝所說。」時",
    "T10n0301_001:0912a07": "釋迦牟尼如來，從其面門放無量色光，遍照",
    "T10n0301_001:0912a08": "三有，雨種種花，諸妙音樂不鼓自鳴，大地微",
    "T10n0301_001:0912a09": "動。於光中，而說偈言：",
    "T10n0301_001:0912a10": "「若聞此法心清淨，　　得諸地定陀羅尼，",
    "T10n0301_001:0912a11": "戒忍自在神通力，　　速證無上佛菩提。",
    "T10n0301_001:0912a12": "轉未曾有妙法輪，　　亦如過去大仙等，",
    "T10n0301_001:0912a13": "於一念中攝多劫，　　一塵普現無量剎。",
    "T10n0301_001:0912a14": "無量眾生沒三界，　　諸苦所惱常逼切，",
    "T10n0301_001:0912a15": "邪見纏縛失正道，　　念念皆令得解脫。」",
    "T10n0301_001:0912a16": "普賢菩薩於此法門，久已證故，為眾說時，億",
    "T10n0301_001:0912a17": "千天人度一切苦，皆於阿耨多羅三藐三菩",
    "T10n0301_001:0912a18": "提得不退轉。德藏菩薩及餘一切菩薩眾會，",
    "T10n0301_001:0912a19": "世間天、龍、阿修羅等，皆大歡喜，信受奉行。"
}