{
    "T45n1861_007:0358c17": "大乘法苑義林章卷第七",
    "T45n1861_007:0358c19": "基撰",
    "T45n1861_007:0358c20": "三身義林",
    "T45n1861_007:0358c21": "三身義。略以五門分別。一辨名。二出體。三",
    "T45n1861_007:0358c22": "開合廢立。四因起果相。五諸門分別。",
    "T45n1861_007:0358c23": "第一辨名者。佛地經說。自性法．受用．變化",
    "T45n1861_007:0358c24": "差別轉。金光明經第二卷三身品說。一切如",
    "T45n1861_007:0358c25": "來有三種身。一者化身。二者應身。三者法",
    "T45n1861_007:0358c26": "身。如是三身攝受阿耨多羅三藐三菩提。",
    "T45n1861_007:0358c27": "佛地論說。自性即是初自性身。體常不變",
    "T45n1861_007:0358c28": "名自性身。成唯識言。是一切法平等實性。",
    "T45n1861_007:0358c29": "無性攝論第九卷言。非假所立故名自性。",
    "T45n1861_007:0359a01": "非如餘身合集成故。是所依止故名為身。",
    "T45n1861_007:0359a02": "自性即身。是持業釋。法謂差別諸功德義。性",
    "T45n1861_007:0359a03": "謂本體。義之體故名為法性。無性釋言。法性",
    "T45n1861_007:0359a04": "即身故名法身。或法即是諸有為德。此是彼",
    "T45n1861_007:0359a05": "體法之性故。名為法性。無性釋言。或是諸法",
    "T45n1861_007:0359a06": "所依止處。成唯識言。大功德法所依止故。",
    "T45n1861_007:0359a07": "佛地論言。力無畏等諸功德法所依止故。名",
    "T45n1861_007:0359a08": "為法性。是依主釋。身有三義。成唯識言。體",
    "T45n1861_007:0359a09": "依聚義。總說名身。法性即身。是持業釋。佛",
    "T45n1861_007:0359a10": "地論說。受用即是次受用身。能令自他受",
    "T45n1861_007:0359a11": "用種種大法樂故。此義總顯自．他受用身竝",
    "T45n1861_007:0359a12": "名受用身。自受用身自受法樂。他受用身",
    "T45n1861_007:0359a13": "令他受用。成唯識說。自受用身恒自受用廣",
    "T45n1861_007:0359a14": "大法樂。他受用身為十地眾現通說法。決",
    "T45n1861_007:0359a15": "眾疑網令他受樂。合此二種名受用身。自",
    "T45n1861_007:0359a16": "受用身是持業釋。受用即身故。他受用身是",
    "T45n1861_007:0359a17": "依主釋。受用之身故。金光明經亦名應身。",
    "T45n1861_007:0359a18": "但說他受用。不說自受用名為應身。應宜",
    "T45n1861_007:0359a19": "現身名應身故。如彼經說。善男子。是諸",
    "T45n1861_007:0359a20": "如來。為諸菩薩得通達故。說於真諦。乃",
    "T45n1861_007:0359a21": "至廣說。是身能現三十二相．八十種好．項背",
    "T45n1861_007:0359a22": "圓光。是名應身。自受用身定慧功德。彼經",
    "T45n1861_007:0359a23": "說是法身攝故。佛地論說。變化即是後變化",
    "T45n1861_007:0359a24": "身。為欲利益安樂眾生。示現種種變化事",
    "T45n1861_007:0359a25": "故。轉換舊形名變。無而忽有名化。變與化",
    "T45n1861_007:0359a26": "異。是相違釋。變化即身。是持業釋。此舉神",
    "T45n1861_007:0359a27": "境勝作用名變化身。多為變化事故。金光",
    "T45n1861_007:0359a28": "明經單名化身。能導引故。受樂劣故。勝獨",
    "T45n1861_007:0359a29": "得名。或脫略名化。變化即身。是持業釋。總",
    "T45n1861_007:0359b01": "名三身。是帶數釋。",
    "T45n1861_007:0359b02": "第二出體者。略有六文。一者有義。唯識佛",
    "T45n1861_007:0359b03": "地皆說。如來功德身土。甚深微妙。非有",
    "T45n1861_007:0359b04": "非無。離諸分別。絕諸戲論。非界處等法門",
    "T45n1861_007:0359b05": "所攝。故勝義諦。非身非不身。詎有三種。",
    "T45n1861_007:0359b06": "依世俗諦隨機所現。說有三身。法身空理。",
    "T45n1861_007:0359b07": "報身空智。利物所現名變化身。清辨等師",
    "T45n1861_007:0359b08": "皆有此義。二者有義法身但以真如為性。",
    "T45n1861_007:0359b09": "十八界中唯有後三通無漏攝。由此佛身",
    "T45n1861_007:0359b10": "大定．智．悲三法增上。六七八識及相應品為",
    "T45n1861_007:0359b11": "自受用身。平等性智隨十地宜。現他受用身",
    "T45n1861_007:0359b12": "淨土相。成所作智隨三乘宜。能起變化身淨",
    "T45n1861_007:0359b13": "土相。此二身土妙定生故。法界色攝。非佛五",
    "T45n1861_007:0359b14": "識雖依此變。然麁細異。非五境攝。成所作",
    "T45n1861_007:0359b15": "智。或是第六第七相應。六相應者觀自共相",
    "T45n1861_007:0359b16": "等名妙觀察智。起化用者名成事智。前後",
    "T45n1861_007:0359b17": "別起於理無違。同體用分。俱亦無失。第七",
    "T45n1861_007:0359b18": "俱者變他受用名平等智。起變化者名成",
    "T45n1861_007:0359b19": "事智。佛恒在定。五識性散。前十五界在佛",
    "T45n1861_007:0359b20": "非有。雖轉五識得成事智。然成事智體非",
    "T45n1861_007:0359b21": "五識。如轉生死言得涅槃。然彼涅槃非",
    "T45n1861_007:0359b22": "五蘊攝。三者有義如來功德身土。如應攝在",
    "T45n1861_007:0359b23": "蘊．處．界中。彼三皆通有漏無漏。乃至廣說。",
    "T45n1861_007:0359b24": "於此說中略有四義。一者有義唯識．佛地",
    "T45n1861_007:0359b25": "皆作是說。清淨法界是自性身。佛地經說清",
    "T45n1861_007:0359b26": "淨真如是自性身。攝大乘論智殊勝說。轉去",
    "T45n1861_007:0359b27": "阿賴耶識得自性身。莊嚴論說。轉第八識",
    "T45n1861_007:0359b28": "得圓鏡智。故合二法為自性身。平等性智",
    "T45n1861_007:0359b29": "妙觀察智為受用身。莊嚴等說平等性智於",
    "T45n1861_007:0359c01": "純淨土為諸菩薩現佛身故。說觀察智大",
    "T45n1861_007:0359c02": "集會中。說法斷疑現自在故。此顯二智為",
    "T45n1861_007:0359c03": "他受用。莊嚴又說轉諸轉識得受用身。此",
    "T45n1861_007:0359c04": "顯二智為自受用。成所作智為變化身。佛",
    "T45n1861_007:0359c05": "地經說。成所作智於十方土。現無量種難",
    "T45n1861_007:0359c06": "思化故。又智殊勝具攝三身。故知三身皆",
    "T45n1861_007:0359c07": "有實智。此義不然。佛地經說。清淨法界為",
    "T45n1861_007:0359c08": "自性身。諸佛共有。是自性常。於十地中",
    "T45n1861_007:0359c09": "分皆證得。若圓鏡智是自性身。便無是義。",
    "T45n1861_007:0359c10": "金光明說如如如如智皆名法身。若有為",
    "T45n1861_007:0359c11": "德本說圓鏡智是法身者。應同彼經四實",
    "T45n1861_007:0359c12": "智品皆是法身。又說轉諸轉識得受用身。",
    "T45n1861_007:0359c13": "若成事智非受用者。應非轉識。若成事",
    "T45n1861_007:0359c14": "智為變化者。解深密經問變化身為有心",
    "T45n1861_007:0359c15": "為無心。經應定答言化身有心。說佛五識",
    "T45n1861_007:0359c16": "為此身故。如何經說不得言有心無自",
    "T45n1861_007:0359c17": "依心故。不得言無心有依他心故。由此",
    "T45n1861_007:0359c18": "化身體非實智。然觀佛身。理事有殊。麁細",
    "T45n1861_007:0359c19": "德別。體一用異。別說為三。寧分四智各別",
    "T45n1861_007:0359c20": "成身。二者有義成唯識說。清淨法界為自",
    "T45n1861_007:0359c21": "性身。莊嚴論等說。自性身本性常故。讚佛論",
    "T45n1861_007:0359c22": "說。佛自性身無生滅故。無著金剛般若論",
    "T45n1861_007:0359c23": "說。受持演說彼經功德。於佛法身為證得",
    "T45n1861_007:0359c24": "因。於餘二身為生起因。故彼經云。一切諸",
    "T45n1861_007:0359c25": "佛法。皆從此經出。一切如來從此經生。",
    "T45n1861_007:0359c26": "諸經論說究竟轉依以為法身。轉依即是清",
    "T45n1861_007:0359c27": "淨真如。故知法身法界為性。然說轉去藏",
    "T45n1861_007:0359c28": "識得者。謂由轉滅第八識中二障麁重。證",
    "T45n1861_007:0359c29": "得真如顯法身故。智殊勝中。說法身者是",
    "T45n1861_007:0360a01": "彼依止。彼實性故。實非智攝。受用身有二。",
    "T45n1861_007:0360a02": "一自受用。二他受用。四智品中真實功德。鏡",
    "T45n1861_007:0360a03": "智所起常遍色身。為自受用。莊嚴論中說。",
    "T45n1861_007:0360a04": "大圓鏡智是受用佛。攝大乘說。轉諸轉識",
    "T45n1861_007:0360a05": "得受用故。雖轉藏識實得受用。攝大乘",
    "T45n1861_007:0360a06": "中。由說轉彼顯法身故。於得受用略",
    "T45n1861_007:0360a07": "不說之。既說法身無生無滅。唯證因得非",
    "T45n1861_007:0360a08": "色心等。圓鏡智品與此相違。若非受用屬",
    "T45n1861_007:0360a09": "何身攝。此受用身攝佛不共有為實德。故四",
    "T45n1861_007:0360a10": "智品實有色心。皆自受用。平等智品所現。佛",
    "T45n1861_007:0360a11": "身是他受用。成事智品所現。隨類種種身相",
    "T45n1861_007:0360a12": "為變化身。雖說化身智殊勝攝。而似智現。",
    "T45n1861_007:0360a13": "或智所起。彼說智名體實非智。但說平等",
    "T45n1861_007:0360a14": "智能現受用。成所作智現三業化身。不說",
    "T45n1861_007:0360a15": "二身即是二智。故二實智自受用攝。二所現",
    "T45n1861_007:0360a16": "相說為二身。雖此二身皆四智相。四智所現。",
    "T45n1861_007:0360a17": "為十地聖．地前三乘所現。身相麁細有殊。",
    "T45n1861_007:0360a18": "別為二身。然平等智現身。相似無我平",
    "T45n1861_007:0360a19": "等。顯法樂增令他受用。但說平等所現佛",
    "T45n1861_007:0360a20": "身為他受用。成所作智現三業化增。但說",
    "T45n1861_007:0360a21": "成事智所現身相為變化身。故不違理。三",
    "T45n1861_007:0360a22": "者有義金光明經第一卷說。云何菩薩了別",
    "T45n1861_007:0360a23": "化身。善男子。如來昔在修行地中。為諸眾",
    "T45n1861_007:0360a24": "生修種種法至修行滿。乃至廣說。隨眾生",
    "T45n1861_007:0360a25": "意及隨行．界不待過時。乃至能現種種身",
    "T45n1861_007:0360a26": "相。是名化身。善男子是諸如來。為諸菩薩",
    "T45n1861_007:0360a27": "得通達故說於真諦。乃至廣說。為無邊佛",
    "T45n1861_007:0360a28": "法而作本故。如來相應如如．如如智願力",
    "T45n1861_007:0360a29": "故是身得現。具足三十二相．八十種好．項",
    "T45n1861_007:0360b01": "背圓光。是名應身。善男子。為欲滅除一切",
    "T45n1861_007:0360b02": "諸煩惱等障。為欲具足一切諸善法故。唯",
    "T45n1861_007:0360b03": "有如如．如如智。是名法身。前二種身是假",
    "T45n1861_007:0360b04": "名有。是第三身名為真有。為前二身作於",
    "T45n1861_007:0360b05": "本故。由離法如如離無分別智。一切諸佛",
    "T45n1861_007:0360b06": "無有別法。何以故。一切諸佛智慧具足。一",
    "T45n1861_007:0360b07": "切煩惱究竟滅盡故。得清淨佛地故。是故",
    "T45n1861_007:0360b08": "法如如．如如智。攝一切佛法。彼經意說。清",
    "T45n1861_007:0360b09": "淨法界．及四智品．常遍色身真實有為無為",
    "T45n1861_007:0360b10": "功德。名為法身。有為無為功德本故。如",
    "T45n1861_007:0360b11": "來相應如如．如如智願力故。所現相好．",
    "T45n1861_007:0360b12": "項背圓光。為地前．三乘．及十地菩薩。所現",
    "T45n1861_007:0360b13": "之身名為應身。為化三乘所現佛身。及化",
    "T45n1861_007:0360b14": "十地他受用身竝名應身。應他機宜現佛",
    "T45n1861_007:0360b15": "身故。修願行滿不待時處。隨眾生類現",
    "T45n1861_007:0360b16": "五趣身。是名化身。不現佛形而顯化故。佛",
    "T45n1861_007:0360b17": "地經中五趣化身亦化身攝。多現神通變化",
    "T45n1861_007:0360b18": "事故。他受用身亦名應身。自受用身自受",
    "T45n1861_007:0360b19": "法樂。非應機宜而顯現故。他受用身能令",
    "T45n1861_007:0360b20": "菩薩受法樂故。自他雖殊受樂無別。合名",
    "T45n1861_007:0360b21": "受用。自受用身雖是有為功德法本。非佛",
    "T45n1861_007:0360b22": "共有。是各別體。非法真性。非自性身。非是",
    "T45n1861_007:0360b23": "無為界功德本。不名法身。與金光明各",
    "T45n1861_007:0360b24": "據一義亦不相違。四者有義佛地論說。清",
    "T45n1861_007:0360b25": "淨法界為自性身。四智自性相應共有。常",
    "T45n1861_007:0360b26": "遍色身真實功德。為自受用身。三無數劫",
    "T45n1861_007:0360b27": "所修成故。天親般若上卷論說。亦名報佛。",
    "T45n1861_007:0360b28": "此為十地菩薩所現。一分細相為他受用。",
    "T45n1861_007:0360b29": "為諸菩薩受法樂故。若為三乘有情所現。",
    "T45n1861_007:0360c01": "一分麁相為變化身。地前三乘所應見麁。",
    "T45n1861_007:0360c02": "非是修成真實功德。但化用故。然此二身皆",
    "T45n1861_007:0360c03": "四智相所化有情宜見麁細分成二類。地前",
    "T45n1861_007:0360c04": "三乘但依化用。發心修行而未能證廣大",
    "T45n1861_007:0360c05": "法樂。故此化身不名受用。此六義中。其初",
    "T45n1861_007:0360c06": "三說義理相違。如論自顯。其第四義與第",
    "T45n1861_007:0360c07": "六說。文雖小異兩理無違。第四說中隨二",
    "T45n1861_007:0360c08": "智增說二身攝。非說二身唯二智現。乍觀",
    "T45n1861_007:0360c09": "文別義實無異。第五經文義理無爽。由是",
    "T45n1861_007:0360c10": "褒貶雖成六說。三理無謬。",
    "T45n1861_007:0360c11": "第三開合廢立者。諸經論中或總名一佛寶。",
    "T45n1861_007:0360c12": "覺性．覺相．覺用三種同覺滿故。合名為佛。",
    "T45n1861_007:0360c13": "涅槃經等唯說三寶真體同故。說一法身。",
    "T45n1861_007:0360c14": "或說為二。寶性論第三說。有二種法身。一",
    "T45n1861_007:0360c15": "寂靜法界身。二得彼因身。所謂說法。彼習氣",
    "T45n1861_007:0360c16": "故。一麁。二細。由依法界。為諸菩薩說深",
    "T45n1861_007:0360c17": "密法。依真諦說。名之為細。若說契經及應",
    "T45n1861_007:0360c18": "頌等種種差別。依世諦說名之為麁。皆",
    "T45n1861_007:0360c19": "依法身。及由此說。當得法身。法身因故亦",
    "T45n1861_007:0360c20": "名法身。即餘二身所起作用。同唯識說在",
    "T45n1861_007:0360c21": "大牟尼名法身故。佛地論又說。一生身。二",
    "T45n1861_007:0360c22": "法身。自性實報皆名法身。實功德故。諸功",
    "T45n1861_007:0360c23": "德法所依止故。諸功德法所集成故。他受．",
    "T45n1861_007:0360c24": "化身俱名生身。隨有情宜現受生故。彼論",
    "T45n1861_007:0360c25": "又說。一世俗佛。即變化身。二勝義佛。即法報",
    "T45n1861_007:0360c26": "身。前隨劣意現麁相故。後隨勝心或現",
    "T45n1861_007:0360c27": "細相。或實體故。天親般若論說。一真佛。二非",
    "T45n1861_007:0360c28": "真佛。初是法身。後餘二身。本末異故。解深密",
    "T45n1861_007:0360c29": "經．瑜伽七十八等亦說有二。一法身。二解",
    "T45n1861_007:0361a01": "脫身。曼殊室利白言。世尊。聲聞．獨覺所得",
    "T45n1861_007:0361a02": "轉依名法身不。善男子。不名法身。名解脫",
    "T45n1861_007:0361a03": "身。解脫身故說彼二乘與佛平等。由法身",
    "T45n1861_007:0361a04": "故說有差別。此說二乘二轉依果菩提．涅",
    "T45n1861_007:0361a05": "槃。皆名解脫身。離煩惱障縛故。如來所得",
    "T45n1861_007:0361a06": "二轉依果菩提．涅槃合名法身。無量功德勝",
    "T45n1861_007:0361a07": "所依故。成唯識云。安樂解脫身。大牟尼名法。",
    "T45n1861_007:0361a08": "或說為三。金光明說。一化身。二應身。三",
    "T45n1861_007:0361a09": "法身。即彼經中有七復次。說三所由。一者",
    "T45n1861_007:0361a10": "依應化身說有餘涅槃。所現之身相似苦",
    "T45n1861_007:0361a11": "諦。有餘依故。依後法身說無餘涅槃。一切",
    "T45n1861_007:0361a12": "餘依究竟盡故。二者依三身說無住涅槃。",
    "T45n1861_007:0361a13": "二身不實。念念不住。數數出現。以不定",
    "T45n1861_007:0361a14": "故。不住涅槃。法身真實。離相寂然。曾不",
    "T45n1861_007:0361a15": "出現。以常定故不住生死。前二義中。說有",
    "T45n1861_007:0361a16": "餘依．不住涅槃。分應．化身。由住無餘依。",
    "T45n1861_007:0361a17": "及不住生死中。有法如如．如如智二故亦",
    "T45n1861_007:0361a18": "分二。然彼但是功德法本。合名法身。此為",
    "T45n1861_007:0361a19": "生類。現佛．非佛二相有殊。分為應．化。三者",
    "T45n1861_007:0361a20": "一切凡夫為三相故。有縛有障。遠離三身。",
    "T45n1861_007:0361a21": "為翻彼故但說三身。一思惟分別相。謂遍",
    "T45n1861_007:0361a22": "計所執二法二我相當情現故。遠離化身。",
    "T45n1861_007:0361a23": "二依他起相。能取所取雜染相現遠離應身。",
    "T45n1861_007:0361a24": "三成就相。於真理智未泯相故遠離法身。",
    "T45n1861_007:0361a25": "如其次第如是諸相。不能解故。不能滅",
    "T45n1861_007:0361a26": "故。不能淨故。不至三身。若於三相能解．",
    "T45n1861_007:0361a27": "滅．淨具足三身。四者凡夫未能拔除三心。",
    "T45n1861_007:0361a28": "遠離三身。一起事心。二依根本心。三根本",
    "T45n1861_007:0361a29": "心。依諸伏道起事心盡。起事心滅故得顯",
    "T45n1861_007:0361b01": "化身。此說見修一切煩惱諸相應心名起",
    "T45n1861_007:0361b02": "事心。發生諸業及諸果故名起事心。生死",
    "T45n1861_007:0361b03": "本故障隨類身。修道伏除煩惱折伏。故說",
    "T45n1861_007:0361b04": "依諸伏道。起事心盡。起事心滅。故得顯隨",
    "T45n1861_007:0361b05": "類化身。善不善業相應心名依根本心。業",
    "T45n1861_007:0361b06": "是趣生所依本故。若修聖道便斷諸業。故",
    "T45n1861_007:0361b07": "說依諸斷道。依根本心盡。依根本心滅故。",
    "T45n1861_007:0361b08": "得顯現佛應身。三有苦果相應心名根本",
    "T45n1861_007:0361b09": "心。生死根本自體性故。無漏道圓。二空智",
    "T45n1861_007:0361b10": "滿。有漏根本苦果方滅。故說依勝拔道。根",
    "T45n1861_007:0361b11": "本心盡。根本心滅故。得至如如如如智法",
    "T45n1861_007:0361b12": "身。彼經意說。煩惱熾盛不悔滅者。不見",
    "T45n1861_007:0361b13": "五趣隨類化身。若悔滅者得見化身。雖悔",
    "T45n1861_007:0361b14": "煩惱業熾盛者。不見應身。息惡業者見佛",
    "T45n1861_007:0361b15": "應身。二死苦果未分．未全能滅除者。不見",
    "T45n1861_007:0361b16": "法身。若分．全除。隨應得見佛之法身。由",
    "T45n1861_007:0361b17": "分．或全能成二智證二理故。五者一切諸",
    "T45n1861_007:0361b18": "佛。於第一身與諸佛同事。皆隨生類同",
    "T45n1861_007:0361b19": "能現彼變化事故。令折伏惑。於第二身",
    "T45n1861_007:0361b20": "與諸佛同意。同現佛身。令三乘者隨應",
    "T45n1861_007:0361b21": "入道斷諸業故。於第三身與諸佛同體。",
    "T45n1861_007:0361b22": "有為無為諸功德體。一切諸佛同無異故。",
    "T45n1861_007:0361b23": "六者煩惱障淨故能現應身。業障淨故能現",
    "T45n1861_007:0361b24": "化身。智障淨故能現法身。七者譬如依空",
    "T45n1861_007:0361b25": "出電。依電出光。如是依於法身故出應",
    "T45n1861_007:0361b26": "身。依於應身故出化身。是故性極清淨攝",
    "T45n1861_007:0361b27": "受法身。智慧清淨攝受應身。三昧清淨攝",
    "T45n1861_007:0361b28": "受化身。今助釋義復有四解。觀佛之身但",
    "T45n1861_007:0361b29": "應說二。一者內自真德。即如如．如如智合",
    "T45n1861_007:0361c01": "名法身。二者為所化生應宜而現。合名",
    "T45n1861_007:0361c02": "應身。然所化生。有宜見佛身而入道者。",
    "T45n1861_007:0361c03": "有不宜見潛受化者。故分二種。名為應．",
    "T45n1861_007:0361c04": "化。合成三身。二者又觀彼意應說四身。",
    "T45n1861_007:0361c05": "如如名自性。如如智名報身。理事別故。法",
    "T45n1861_007:0361c06": "實性故。因修生故。為他利現二身如前。",
    "T45n1861_007:0361c07": "然以真德義同。理智冥合。自利無別。自性．",
    "T45n1861_007:0361c08": "報佛合名法身。假德相殊。隨機現異。利他",
    "T45n1861_007:0361c09": "顯隱。分成應．化。故成三佛不減不增。三",
    "T45n1861_007:0361c10": "者又諸障品略有二類。一煩惱障品。二所知",
    "T45n1861_007:0361c11": "障品。為欲伏滅二障品現行。故顯化身。",
    "T45n1861_007:0361c12": "為欲斷除二障品種子。故顯應身。為欲永",
    "T45n1861_007:0361c13": "滅二障品習氣。故顯法身。有彼三者不至",
    "T45n1861_007:0361c14": "三身。為斷三故佛現三身。四者又准金光",
    "T45n1861_007:0361c15": "明說。入如來地者為三種淨故得極清淨。",
    "T45n1861_007:0361c16": "一煩惱淨。能起化身。由無鬪諍隨類化",
    "T45n1861_007:0361c17": "故。二者苦淨。能起應身。由離諸苦現等",
    "T45n1861_007:0361c18": "覺故。三者相淨。能顯法身。離能所執證理",
    "T45n1861_007:0361c19": "智故。前二惑障。後一智障。佛地經等說。三",
    "T45n1861_007:0361c20": "身者略有四釋。一者由昔有情觀虛妄境。",
    "T45n1861_007:0361c21": "心常迷闇。起業受苦。翻對彼故說初二",
    "T45n1861_007:0361c22": "身。一翻妄顯真。二返愚成智。真境離纏名",
    "T45n1861_007:0361c23": "曰法身。實智離闇名受用身。理智難測非",
    "T45n1861_007:0361c24": "略能知。方為有情現麁理智名變化身。令",
    "T45n1861_007:0361c25": "初知麁後證細故。二者煩惱障品能障涅",
    "T45n1861_007:0361c26": "槃。即此涅槃亦名法身。故勝鬘說。一乘即大",
    "T45n1861_007:0361c27": "乘。大乘即佛性。佛性即法身。法身即涅槃界。",
    "T45n1861_007:0361c28": "煩惱性縛。涅槃性解。性相違故。斷得法身。",
    "T45n1861_007:0361c29": "所知障品障受用身。除無明增方為實智。",
    "T45n1861_007:0362a01": "愚智相返斷所知障得受用身。此受用身亦",
    "T45n1861_007:0362a02": "名菩提。菩薩地說菩提．菩提斷皆名菩提",
    "T45n1861_007:0362a03": "故。為令三乘得此二種方顯化身。三者佛",
    "T45n1861_007:0362a04": "有三德謂智．斷．恩。為顯此三故說法．報．",
    "T45n1861_007:0362a05": "及化三身。四者所修成果略有二種。一所",
    "T45n1861_007:0362a06": "受法樂。二能受法樂。自既得已。及為令他",
    "T45n1861_007:0362a07": "得之方便。故說三身。無著金剛般若論說。",
    "T45n1861_007:0362a08": "有三種身。一言說法身。即般若教。二智相至",
    "T45n1861_007:0362a09": "得法身。即菩提智。三福相至得法身。除智餘",
    "T45n1861_007:0362a10": "施等果。餘定．餘善。彼論意說。由於化身聽",
    "T45n1861_007:0362a11": "聞言教。言說法身因故。當成佛果能生智．",
    "T45n1861_007:0362a12": "福二種法身。此三住處。即無相理真如法身。",
    "T45n1861_007:0362a13": "前因果身俱依此身方能證得。雖彼亦說",
    "T45n1861_007:0362a14": "色身住處化身之體。經言不應以相具足",
    "T45n1861_007:0362a15": "得見如來。遮破色身非佛真體。故此不說。",
    "T45n1861_007:0362a16": "不遮法報故說有三。勝鬘經說如來妙色",
    "T45n1861_007:0362a17": "身等即是化佛。如來色無盡等即受用佛。一",
    "T45n1861_007:0362a18": "切法常住即是法佛。與天親菩薩般若論等",
    "T45n1861_007:0362a19": "三佛義同。故此不說。法花經壽量品彼論",
    "T45n1861_007:0362a20": "釋云。出釋氏宮是化身。成佛以來實無量",
    "T45n1861_007:0362a21": "劫是報身。如實知見三界之相是法身。亦",
    "T45n1861_007:0362a22": "與彼同。故不別說。或說四身。楞伽經說。一",
    "T45n1861_007:0362a23": "應化佛。二功德佛。三智慧佛。四如如佛。初是",
    "T45n1861_007:0362a24": "化身。次二受用身。福．慧異故分成二種。後是",
    "T45n1861_007:0362a25": "法身。金光明經亦說有四。有化身非應身。",
    "T45n1861_007:0362a26": "如來已般涅槃以願自在力故。如是之身",
    "T45n1861_007:0362a27": "即是化身。此說如來雖般涅槃。以願自在",
    "T45n1861_007:0362a28": "為物所現龍．鬼等身。是趣攝故非現佛身。",
    "T45n1861_007:0362a29": "名化非應。有應身非化身。是地前身即前",
    "T45n1861_007:0362b01": "應身。但為地前諸菩薩等。所現佛身依定",
    "T45n1861_007:0362b02": "而起。現佛形故非五趣攝。名應非化。四善",
    "T45n1861_007:0362b03": "根中所見大千應身佛也。三亦應亦化身。住",
    "T45n1861_007:0362b04": "有餘涅槃如來之身。謂為二乘．四十心位",
    "T45n1861_007:0362b05": "所現佛身。現相修成依三昧起。現佛形相",
    "T45n1861_007:0362b06": "故名為應。現人同類有諸苦等。亦名為化。",
    "T45n1861_007:0362b07": "四非應非化身。是佛法身。觀此經文。前三",
    "T45n1861_007:0362b08": "是化。後是法身及自受用。不說為化十地",
    "T45n1861_007:0362b09": "菩薩他受用身。理亦定是應身非化。由地",
    "T45n1861_007:0362b10": "前位四善根中所見。大千一主應身。非是",
    "T45n1861_007:0362b11": "趣類。是應非化。他受用身亦此句攝。舉初",
    "T45n1861_007:0362b12": "顯後略而不論。不爾彼身何句所攝。化非",
    "T45n1861_007:0362b13": "應中但說如來已般涅槃願力所現。不說",
    "T45n1861_007:0362b14": "佛在所現化身。主在起化易而可知。主無",
    "T45n1861_007:0362b15": "化起難而說故。即彼經說。是第一身依應身",
    "T45n1861_007:0362b16": "顯。是第二身依法身顯。法身真實無有依",
    "T45n1861_007:0362b17": "處。既說化身依應身顯。無應起化故說",
    "T45n1861_007:0362b18": "為難。佛地論中亦說四種。一受用非變化。",
    "T45n1861_007:0362b19": "謂自利分實受用身。二變化非受用。謂變化",
    "T45n1861_007:0362b20": "身。為化地前雜類生故。或麁或妙。或令歡",
    "T45n1861_007:0362b21": "喜。或令怖畏。改轉不定。但名變化不名受",
    "T45n1861_007:0362b22": "用。不必令受現法樂故。三亦受用亦變化。",
    "T45n1861_007:0362b23": "謂為地上菩薩所現種種化身。令諸菩薩",
    "T45n1861_007:0362b24": "受法樂故。隨時改轉不決定故。四非受用",
    "T45n1861_007:0362b25": "非變化。謂自性身。又華嚴經說有十佛。",
    "T45n1861_007:0362b26": "一無著佛。安住世間成正覺故。佛地論中",
    "T45n1861_007:0362b27": "亦說十佛。彼名現等覺佛。二願佛。願出生",
    "T45n1861_007:0362b28": "故。彼名弘誓願佛。三業報佛。信成就故。諸",
    "T45n1861_007:0362b29": "行皆因信最初起。是故偏說。彼名業異熟",
    "T45n1861_007:0362c01": "佛。四持佛。隨順世間不斷絕故。彼名住持",
    "T45n1861_007:0362c02": "佛。五涅槃佛。示涅槃故。彼名變化佛。六法",
    "T45n1861_007:0362c03": "界佛。於一切處無不現故。七心佛。善安住",
    "T45n1861_007:0362c04": "故。二名同彼。八三昧佛。成就無量功德無",
    "T45n1861_007:0362c05": "所著故。彼名定佛。九性佛。善決定故。彼名",
    "T45n1861_007:0362c06": "本性佛。十如意佛。以普覆故。彼云隨樂佛。",
    "T45n1861_007:0362c07": "前五世俗。後五勝義。隨其所應三身所攝。",
    "T45n1861_007:0362c08": "五世俗者變化身攝。五勝義中。法界本性。法",
    "T45n1861_007:0362c09": "身所攝。餘三受用。於變化中現成正覺",
    "T45n1861_007:0362c10": "示般涅槃。立初及第五。示修正行。及發助",
    "T45n1861_007:0362c11": "願而得勝果。立第二第三。般涅槃後形像",
    "T45n1861_007:0362c12": "舍利住持不絕故立第四。化佛隨增故立此",
    "T45n1861_007:0362c13": "五。於法身中。功德法本及三身本性。分成",
    "T45n1861_007:0362c14": "法界．及本性佛。自受用身。異世間識。及起",
    "T45n1861_007:0362c15": "功德。分成心佛．及與定佛。他受用身名隨",
    "T45n1861_007:0362c16": "樂佛。故雖三身分成十種。大般若經第",
    "T45n1861_007:0362c17": "五百六十八又說十身。一平等身。二清淨身。",
    "T45n1861_007:0362c18": "三無盡身。四善修身。五法性身。六離尋伺身。",
    "T45n1861_007:0362c19": "七不思議身。八寂靜身。九虛空身。十妙智身。",
    "T45n1861_007:0362c20": "佛告最勝。於初地中。得平等身通達法",
    "T45n1861_007:0362c21": "性。離諸邪曲見平等故。第二地中得清淨",
    "T45n1861_007:0362c22": "身。離犯戒失戒清淨故。第三地中得無盡",
    "T45n1861_007:0362c23": "身。離欲貪瞋得勝定故。第四地中得善修",
    "T45n1861_007:0362c24": "身。常勤修習菩提分故。第五地中得法性",
    "T45n1861_007:0362c25": "身。觀諸諦理證法性故。第六地中得離",
    "T45n1861_007:0362c26": "尋伺身。觀緣起理離尋伺故。第七地中得",
    "T45n1861_007:0362c27": "不思議身。善巧方便智行滿故。第八地中",
    "T45n1861_007:0362c28": "得寂靜身。離諸煩惱戲論事故。第九地中",
    "T45n1861_007:0362c29": "得虛空身。身相無盡遍一切故。第十地中",
    "T45n1861_007:0363a01": "得妙智身。一切種智修圓滿故。最勝白言。佛",
    "T45n1861_007:0363a02": "菩薩身豈無差別。佛告最勝。身無差別。功",
    "T45n1861_007:0363a03": "德有異。以一切法同一法性故身無別。功",
    "T45n1861_007:0363a04": "德異者。佛具功德菩薩不爾。譬如寶珠。若",
    "T45n1861_007:0363a05": "具莊飾不具莊飾。其珠無異。廣說譬喻。",
    "T45n1861_007:0363a06": "彼說所證法身無別。能證功德智身有異。",
    "T45n1861_007:0363a07": "佛則不爾。能證之身亦無差別。今此十身皆",
    "T45n1861_007:0363a08": "法身攝。隨其十地能證德異。說有十種。雖",
    "T45n1861_007:0363a09": "無文說菩薩報身亦有十種。應物化身理",
    "T45n1861_007:0363a10": "亦有十。德用既異名亦應別。准所證理十",
    "T45n1861_007:0363a11": "法身故。十地之稱即報身名。法無我智等分",
    "T45n1861_007:0363a12": "位名地。故金光明經說。是初佛身。隨眾生",
    "T45n1861_007:0363a13": "意有多種故現種種相。是故說多。現猿猴",
    "T45n1861_007:0363a14": "等多形類故。第二佛身。弟子一意故現一",
    "T45n1861_007:0363a15": "相是故說一。弟子樂見現佛形故。第三佛",
    "T45n1861_007:0363a16": "身。過一切種相。非執相境界。是故說名不",
    "T45n1861_007:0363a17": "一不二。一二等數皆執相故。又如如不二如",
    "T45n1861_007:0363a18": "如智不一。是故法身不二不一。",
    "T45n1861_007:0363a19": "第四因起果相者。攝大乘等說一種因。彼論",
    "T45n1861_007:0363a20": "第六卷說。入所知相云何應見。多聞熏習",
    "T45n1861_007:0363a21": "所依非阿賴耶識所攝等。又云。由何能入。",
    "T45n1861_007:0363a22": "由善根力所任持故。乃至廣說。多聞熏習",
    "T45n1861_007:0363a23": "是出世心種子性故。此說最初修四勝行。一",
    "T45n1861_007:0363a24": "親近善士以為勝緣。二聽聞正法。三如理",
    "T45n1861_007:0363a25": "思惟。四如說修行。後三內行。內行要先",
    "T45n1861_007:0363a26": "多聞熏習。其小聞者無容得故。此多聞種。",
    "T45n1861_007:0363a27": "成唯識等略有三釋。一唯新熏。唯有漏種",
    "T45n1861_007:0363a28": "以為因緣親生無漏。唯識論中雖已廣破。",
    "T45n1861_007:0363a29": "依瑜伽論五十二。問若諸習氣攝一切種子。",
    "T45n1861_007:0363b01": "復名遍行麁重者。諸出世間法從何種子",
    "T45n1861_007:0363b02": "生。若言麁重自性種子為種子生。不應道",
    "T45n1861_007:0363b03": "理。故知有漏非無漏法親生因緣。二唯本有。",
    "T45n1861_007:0363b04": "諸無漏種未發心前名性種姓。發心已後",
    "T45n1861_007:0363b05": "名習種姓。熏習彼用令漸增故。見道以前",
    "T45n1861_007:0363b06": "有漏聞熏能生現行。無漏未起。雙取此二",
    "T45n1861_007:0363b07": "名順解脫．決擇分善。故雜集說。決擇分善",
    "T45n1861_007:0363b08": "雖修道斷。然得建立為無漏性道諦所攝。",
    "T45n1861_007:0363b09": "見道以後無漏種子方生現行。第八地前二",
    "T45n1861_007:0363b10": "種雜起。成佛以後諸有漏善及因無漏。竝皆",
    "T45n1861_007:0363b11": "轉滅。諸果無漏圓滿生起。故涅槃說。捨無",
    "T45n1861_007:0363b12": "常色獲得常色。受．想．行．識亦復如是。今",
    "T45n1861_007:0363b13": "觀彼義唯舊種子生現。都無現行更新熏",
    "T45n1861_007:0363b14": "種子。唯識論中亦已廣破。三者種子皆有二",
    "T45n1861_007:0363b15": "種。本有．新熏。見道以前同第二說。見道以",
    "T45n1861_007:0363b16": "後諸無漏種本有生現行。新諸現行復熏成",
    "T45n1861_007:0363b17": "新種。略有二義。一者轉滅。二者轉齊。轉滅",
    "T45n1861_007:0363b18": "義者。如大乘位無始以來加行勝善．無漏善",
    "T45n1861_007:0363b19": "種。未逢緣故皆唯下品。見道以前有漏聞熏",
    "T45n1861_007:0363b20": "為勝緣故。資下無漏種漸令增勝。至見道",
    "T45n1861_007:0363b21": "位生下現行。現行復熏下品種子。見道修",
    "T45n1861_007:0363b22": "習以為緣故。至修道位。前剎那中見道下",
    "T45n1861_007:0363b23": "種滅。修道中種生生中現行。現行復熏中",
    "T45n1861_007:0363b24": "品種子。修道修習以為緣故。至究竟位。前",
    "T45n1861_007:0363b25": "剎那中。中品無漏種滅。後剎那中。上品無",
    "T45n1861_007:0363b26": "漏種生。無所依故。道已滿故。更不熏習。",
    "T45n1861_007:0363b27": "本唯一品。劣滅勝生故名轉滅。後修習故。",
    "T45n1861_007:0363b28": "前之同類不能為同類因引後同類果故。",
    "T45n1861_007:0363c01": "如是地地下中上品諸無漏種。及諸位中加",
    "T45n1861_007:0363c02": "行勝善下中上品諸有漏種。皆應准知。至",
    "T45n1861_007:0363c03": "佛位中。唯有無漏上品圓滿。無漏中．下。一",
    "T45n1861_007:0363c04": "切有漏。竝皆捨滅。故經說捨無常色等。二",
    "T45n1861_007:0363c05": "者轉齊。法爾種子皆有三品。初修下故至",
    "T45n1861_007:0363c06": "見道位。下品無漏種生現行。現行復熏下品",
    "T45n1861_007:0363c07": "種子。若無修習任運下生。由修習故至修",
    "T45n1861_007:0363c08": "道位。中品種子生中現行。現行復熏中品種",
    "T45n1861_007:0363c09": "子。前之下品亦轉成中。若不熏習任運中",
    "T45n1861_007:0363c10": "生。由修習故至佛位中。上品種子生上現",
    "T45n1861_007:0363c11": "行。道已滿故。無所熏故。更不熏習。中品種",
    "T45n1861_007:0363c12": "子竝轉成上。前中下種不復相續。與後勝",
    "T45n1861_007:0363c13": "齊故名轉齊。故經說言捨無常色等。望自",
    "T45n1861_007:0363c14": "同品可名轉滅。言轉齊名者望他異品。此",
    "T45n1861_007:0363c15": "多聞熏種。見道以前。有漏種子親為因緣",
    "T45n1861_007:0363c16": "生諸現行。現行為因緣復熏成種。望無漏",
    "T45n1861_007:0363c17": "種餘出世法。為增上緣。由無漏種所資持",
    "T45n1861_007:0363c18": "故。諸有漏種感勝異熟。不造無間業不墮",
    "T45n1861_007:0363c19": "惡趣等。由有漏法資無漏故。當生出世",
    "T45n1861_007:0363c20": "無漏現行。見道以後。無漏種子親為因緣",
    "T45n1861_007:0363c21": "生無漏現行。與有漏法為增上緣。令有",
    "T45n1861_007:0363c22": "漏善感十王果。諸有漏善資助無漏。展轉增",
    "T45n1861_007:0363c23": "明證離繫法。乃至成佛。有漏皆滅純無漏在。",
    "T45n1861_007:0363c24": "諸有受生皆依示現。此聞熏習。見道以前。",
    "T45n1861_007:0363c25": "聞似法義理智法已。數起思惟。乃至四善",
    "T45n1861_007:0363c26": "根中等引修習。至見道位。能證智起熏發種",
    "T45n1861_007:0363c27": "子。所生現智所現相好。為受用身因。所證",
    "T45n1861_007:0363c28": "理明為法身因。故勝鬘說。於無量煩惱藏所",
    "T45n1861_007:0363c29": "纏如來藏不疑惑者。於出無量煩惱藏所",
    "T45n1861_007:0364a01": "纏如來法身亦無疑惑。修二因故復得二",
    "T45n1861_007:0364a02": "身。化身但由大悲熏煮。修前二因願力",
    "T45n1861_007:0364a03": "所起。金光明說是第一身依應身顯。是第",
    "T45n1861_007:0364a04": "二身依法身顯。法身無依說是如如．如如",
    "T45n1861_007:0364a05": "智故。大菩提心以善根為自體。善根即是",
    "T45n1861_007:0364a06": "大菩提性。智度論說。智及智處皆名般若。菩",
    "T45n1861_007:0364a07": "薩地說。菩提．菩提斷俱名為菩提。其諸善根",
    "T45n1861_007:0364a08": "即是多聞熏習種故。涅槃等經說。有二種因。",
    "T45n1861_007:0364a09": "一生因。如芽生莖。二了因。猶燈照物。般",
    "T45n1861_007:0364a10": "若經言。一切諸佛法皆從此經出。一切諸",
    "T45n1861_007:0364a11": "佛從此經生。天親論釋言。於實為了因。亦",
    "T45n1861_007:0364a12": "為餘生因。唯獨諸佛法福成第一體。菩提",
    "T45n1861_007:0364a13": "名法身。體實無為。持經．及說二為了因。真",
    "T45n1861_007:0364a14": "如法身證因得故。非生因生。餘謂受報相好",
    "T45n1861_007:0364a15": "莊嚴佛．化身相好佛。於此為生因。生因生",
    "T45n1861_007:0364a16": "故。雖十法行皆能為因。受持自利。演說利",
    "T45n1861_007:0364a17": "他。據十行勝略不說餘。持經及說。唯說",
    "T45n1861_007:0364a18": "為因。能持．及說二種善根正為因故。生因",
    "T45n1861_007:0364a19": "有二。一正。二助。有漏持．說望受用身為疎",
    "T45n1861_007:0364a20": "助因。性相違故。無漏持說為佛正因。無漏",
    "T45n1861_007:0364a21": "相順親生起故。即二生因通現及種。了因亦",
    "T45n1861_007:0364a22": "爾。一正。二助。無漏智中無分別智。望自性",
    "T45n1861_007:0364a23": "身為正了因。諸有漏智．及後得智為助了因",
    "T45n1861_007:0364a24": "非諸種子。不聞緣故。此說一因能得二果。",
    "T45n1861_007:0364a25": "望自同類而為生因。望他異類而為了因。",
    "T45n1861_007:0364a26": "其化身者亦生因生。此中法身。見道以前煩",
    "T45n1861_007:0364a27": "惱纏位名如來藏。二乘雖得生空真如。智",
    "T45n1861_007:0364a28": "障未除。非德依止不名法身。由數聽聞",
    "T45n1861_007:0364a29": "思惟修習悲智因故。初地以上二障漸斷。",
    "T45n1861_007:0364b01": "為德依止即名法身。如前所引般若經說。",
    "T45n1861_007:0364b02": "於初地中得平等身。乃至十地得妙智身。",
    "T45n1861_007:0364b03": "世尊自說是法身故。由證彼理能證之智",
    "T45n1861_007:0364b04": "十德差別。顯彼所證法身亦十。乃至成佛二",
    "T45n1861_007:0364b05": "障皆盡。二智圓成功德滿故。所證理身明淨",
    "T45n1861_007:0364b06": "顯現更無差別。都名法身亦自性身。如空",
    "T45n1861_007:0364b07": "除翳明淨豁然非新有空。法身亦爾。是名",
    "T45n1861_007:0364b08": "法身了因成佛。即見道前。由數聽聞思惟",
    "T45n1861_007:0364b09": "修習大智因故。令無漏種勢力增長。初地",
    "T45n1861_007:0364b10": "以上能生現行諸無漏智。則此諸智分位差",
    "T45n1861_007:0364b11": "別名為十地。故攝論云。法無我智分位名",
    "T45n1861_007:0364b12": "地。此後菩薩略有二類。有怖煩惱便析伏",
    "T45n1861_007:0364b13": "彼令皆不行。從初地後受變易身。楞伽經",
    "T45n1861_007:0364b14": "依此分十地菩薩為三種意生身。有從七",
    "T45n1861_007:0364b15": "地將滿心中方受變易。勝鬘經依此說二",
    "T45n1861_007:0364b16": "乘無學．得自在菩薩為三種意生身。七地以",
    "T45n1861_007:0364b17": "前不怖惑故。如二種生死義林中說。所證",
    "T45n1861_007:0364b18": "真理既名十法身。能證功德亦名十受用。受",
    "T45n1861_007:0364b19": "用法樂故。然昔異生造十王業。初地以後",
    "T45n1861_007:0364b20": "受十王果。第八．五識所變身形。有漏異熟。",
    "T45n1861_007:0364b21": "相好．神通。皆漸具足。後得依此更變殊勝",
    "T45n1861_007:0364b22": "為相好身。是無漏攝。生諸淨土莊嚴道場。",
    "T45n1861_007:0364b23": "於一身處為二類變。其相相似見者冥一。",
    "T45n1861_007:0364b24": "合名受用。怖煩惱者。於見道後生廣果",
    "T45n1861_007:0364b25": "天。資現身因轉受變易。不怖惑者。七地滿",
    "T45n1861_007:0364b26": "心方生廣果。資現身業轉成變易。如成唯",
    "T45n1861_007:0364b27": "識具說此義。十地受用准其所證應有十",
    "T45n1861_007:0364b28": "名。同法身名理亦無爽。依能證德顯法",
    "T45n1861_007:0364b29": "身故。或十地名即是十地受用身名。依彼菩",
    "T45n1861_007:0364c01": "薩立彼名故。如是十地展轉殊勝。至第十",
    "T45n1861_007:0364c02": "地將成佛時。淨居天上乃有大寶蓮華相",
    "T45n1861_007:0364c03": "現。如十阿僧祇百千三千大千世界微塵數",
    "T45n1861_007:0364c04": "量。菩薩坐之而成正覺。金剛心位猶有有",
    "T45n1861_007:0364c05": "漏．劣無漏身。解脫道生有漏都盡。劣無漏",
    "T45n1861_007:0364c06": "滅。故經說捨無常色等。四智圓成功德具",
    "T45n1861_007:0364c07": "足。八識無漏所變色身亦皆無漏。智如其境",
    "T45n1861_007:0364c08": "充遍法界。功德色身皆亦如是。相續湛然",
    "T45n1861_007:0364c09": "窮未來際。利生本願盡法界故。名自受用",
    "T45n1861_007:0364c10": "身生因所生成佛之相。見道以前大悲熏煮",
    "T45n1861_007:0364c11": "以為因故。為其十地下類菩薩。現他受用",
    "T45n1861_007:0364c12": "身。唯是後得無漏所變。展轉勝大。乃至成",
    "T45n1861_007:0364c13": "佛能遍十方。隨其所宜為十地眾。積漸轉",
    "T45n1861_007:0364c14": "大現他受用身。初地見佛坐百葉花即是",
    "T45n1861_007:0364c15": "稱可百大千界。且阿彌陀佛眼如四大海水。",
    "T45n1861_007:0364c16": "眉間豪相如五須彌山。身高六十萬億那由",
    "T45n1861_007:0364c17": "他恒河沙由旬。應是初地菩薩所見。二地",
    "T45n1861_007:0364c18": "見佛坐千葉花。乃至十地所見轉大。此他",
    "T45n1861_007:0364c19": "受用雖有父母亦現受生。不先處天方下",
    "T45n1861_007:0364c20": "成佛。鼓音王經說。阿彌陀佛。父名月上。",
    "T45n1861_007:0364c21": "母名殊勝妙顏。子名月明。奉事弟子名無",
    "T45n1861_007:0364c22": "垢稱。魔王名無勝。調達名寂。無量壽論云。",
    "T45n1861_007:0364c23": "女人．及根缺。二乘種．不生。既是報土無實",
    "T45n1861_007:0364c24": "女人。佛及菩薩化為母等。化分段身故現",
    "T45n1861_007:0364c25": "此相。化變易身未見誠說。法花經中說。",
    "T45n1861_007:0364c26": "大迦葉當成佛時無有魔事。魔及魔人皆",
    "T45n1861_007:0364c27": "護佛法。尚有此相。況報土中有實魔事。",
    "T45n1861_007:0364c28": "然大菩薩化為魔王。障他受用時現有之。",
    "T45n1861_007:0364c29": "觀音授記經說。阿彌陀佛壽命無量。百千",
    "T45n1861_007:0365a01": "萬億劫當有終極。滅度之後。觀世音菩薩。",
    "T45n1861_007:0365a02": "明相出時。於七寶菩提樹下成等正覺。名",
    "T45n1861_007:0365a03": "普光功德山王佛。國名眾寶普集莊嚴。勝",
    "T45n1861_007:0365a04": "阿彌陀佛國百千萬億不可為比。此佛滅",
    "T45n1861_007:0365a05": "已大勢至成佛。名善住功德寶王佛。十地機",
    "T45n1861_007:0365a06": "宜先已淳熟。故化彼類即身成佛。不說先",
    "T45n1861_007:0365a07": "住何處何天後來補處。即以此身就座成",
    "T45n1861_007:0365a08": "佛。是他受用大悲所熏。生因所生成佛之",
    "T45n1861_007:0365a09": "相。故平等智初地以後能隨眾生所樂示現。",
    "T45n1861_007:0365a10": "由見道前大悲熏煮。初地以後能隨三乘。",
    "T45n1861_007:0365a11": "隨所宜見現種種身。花嚴經說。十住之中",
    "T45n1861_007:0365a12": "初發心住能現正覺。後入涅槃。況十地中不",
    "T45n1861_007:0365a13": "現化相。法花等說。觀音妙音皆以神力。應",
    "T45n1861_007:0365a14": "以三乘而得度者。便現彼身而為說法。",
    "T45n1861_007:0365a15": "故於十地位皆能現化身。此變化身及他",
    "T45n1861_007:0365a16": "受用後得所變。本唯無漏。五八識品依之",
    "T45n1861_007:0365a17": "所變皆唯有漏。同處相似見者似一。乃",
    "T45n1861_007:0365a18": "至成佛能隨十方三乘所宜現種種化。或",
    "T45n1861_007:0365a19": "現佛身。或現餘身。先菩薩位要先住彼覩",
    "T45n1861_007:0365a20": "史多天。後方下生。劫初成位生婆羅門家。",
    "T45n1861_007:0365a21": "如慈氏等。由賤富貴重淨行故。劫後減位",
    "T45n1861_007:0365a22": "生剎帝利家。如能寂等。由賤淨行重富",
    "T45n1861_007:0365a23": "貴故。佛為化彼現二受生。攝大乘論第九",
    "T45n1861_007:0365a24": "卷說。佛變化身能現八相。天宮現沒受生",
    "T45n1861_007:0365a25": "受欲踰城出家修諸苦行。證大菩提。轉",
    "T45n1861_007:0365a26": "大法輪。入大涅槃。大般若經五百六十八亦",
    "T45n1861_007:0365a27": "說八相。一從天沒。即入胎相。二嬰兒。即受",
    "T45n1861_007:0365a28": "生相。三童子。即受欲相。四苦行。五成道。六",
    "T45n1861_007:0365a29": "降魔。七轉法輪。八入涅槃。無彼攝論出家",
    "T45n1861_007:0365b01": "之相。加降魔相。攝論降魔成道相攝。成道",
    "T45n1861_007:0365b02": "離三魔。降魔伏一故。亦成道已即降魔故。",
    "T45n1861_007:0365b03": "初現出家後得苦行。離之別立。彼論出家",
    "T45n1861_007:0365b04": "示厭俗相。苦行示修邪行相故。經依出",
    "T45n1861_007:0365b05": "家為修苦行。故合建立。行道證果降魔除",
    "T45n1861_007:0365b06": "怨。故離別立。各據一義亦不相違。廣如彼",
    "T45n1861_007:0365b07": "經說。明現相所以。花嚴經中說有十相。八",
    "T45n1861_007:0365b08": "中加二。三乘有情根猶未熟。令深欣樂方",
    "T45n1861_007:0365b09": "現佛身。故先處天下生成佛。由諸眾生所",
    "T45n1861_007:0365b10": "應見故。是變化身大悲熏煮。生因所生成佛",
    "T45n1861_007:0365b11": "之相。教說菩薩種類有三。一一生所繫。如",
    "T45n1861_007:0365b12": "彌勒等。先處人中身名一生所繫。望當佛",
    "T45n1861_007:0365b13": "位應有四生。人天本有及二中有。如七生",
    "T45n1861_007:0365b14": "等名一大生。若住天中稱一生繫。半生名",
    "T45n1861_007:0365b15": "一。一本有故。智度論說彌勒三生。說在人",
    "T45n1861_007:0365b16": "中除成佛身。故說三也。二最後身．三坐道",
    "T45n1861_007:0365b17": "場。此二局在成佛身位。化身既示。二受用",
    "T45n1861_007:0365b18": "身雖不見文。准此應悉。自受用身七地以",
    "T45n1861_007:0365b19": "前名一生繫。八地以後名最後身。更無生",
    "T45n1861_007:0365b20": "故。處蓮花座名坐道場。他受用身如觀音",
    "T45n1861_007:0365b21": "前身。名一生所繫。觀音之身名最後身。處",
    "T45n1861_007:0365b22": "七寶座名坐道場。法身無生便無是義。然",
    "T45n1861_007:0365b23": "此三身非定一異。自受用身為自身相。法",
    "T45n1861_007:0365b24": "身即是此身理性。理智深妙非餘所知。三",
    "T45n1861_007:0365b25": "乘見麁立名變化。十地見細名他受用身。",
    "T45n1861_007:0365b26": "由見不同性相殊異。德義聚集分成三身。",
    "T45n1861_007:0365b27": "非如有情各別自體立為三種。無定異故",
    "T45n1861_007:0365b28": "非不異故。非定一異。如能寂佛。十地所見",
    "T45n1861_007:0365b29": "名他受用身。二乘所見名變化身。無分別智",
    "T45n1861_007:0365c01": "觀其真理即名法身。真智深微久修因",
    "T45n1861_007:0365c02": "滿自受法樂。非餘所知。名自受身。知見不",
    "T45n1861_007:0365c03": "同非定一異。是生了因因起果相。然有一",
    "T45n1861_007:0365c04": "果。二因所得。一生因。二引因。成唯識說。生",
    "T45n1861_007:0365c05": "近正果名曰生因。引遠殘果名曰引因。",
    "T45n1861_007:0365c06": "如受用身。金剛定前諸無漏種遠為引因。",
    "T45n1861_007:0365c07": "自位種子近為生因。望佛法身近．遠現智",
    "T45n1861_007:0365c08": "俱為引因。非為生因。不說牽引生起因等",
    "T45n1861_007:0365c09": "得離繫故。但說引發．定異因等得無為故。",
    "T45n1861_007:0365c10": "於化身等現在前位。種為生因。正生起故。",
    "T45n1861_007:0365c11": "望舍利等名為引因。引殘果故。今說受用",
    "T45n1861_007:0365c12": "一果二因。若望法身一果一因。若望化身",
    "T45n1861_007:0365c13": "一因二果。又佛二果二因所得。謂理．智因。勝",
    "T45n1861_007:0365c14": "鬘經說。有二種如來藏空智。若離若脫若",
    "T45n1861_007:0365c15": "斷若異一切煩惱藏。不離不脫不斷不異",
    "T45n1861_007:0365c16": "不思議如來藏。此說煩惱體能覆藏名之為",
    "T45n1861_007:0365c17": "藏。虛妄不實。究竟破壞故名為空。無垢稱",
    "T45n1861_007:0365c18": "說。塵勞之疇是如來種姓。涅槃經說。未得",
    "T45n1861_007:0365c19": "阿耨多羅三藐三菩提時。善不善無記法皆",
    "T45n1861_007:0365c20": "名佛性。名如來藏。故經標言有二種如來",
    "T45n1861_007:0365c21": "藏空智。煩惱亦名如來藏故。其真如理因",
    "T45n1861_007:0365c22": "空所顯空之性故。名之為空。法身之因煩",
    "T45n1861_007:0365c23": "惱所覆名如來藏。此離纏位名為法身。故",
    "T45n1861_007:0365c24": "斷能覆煩惱障縛。證得法身自性解脫。法",
    "T45n1861_007:0365c25": "花經說。欲示眾生佛知見故出現於世。",
    "T45n1861_007:0365c26": "示三乘者法身同故。滅二化城至寶所故。",
    "T45n1861_007:0365c27": "十卷楞伽第八卷初說。阿梨耶識名空如來",
    "T45n1861_007:0365c28": "藏。具足無漏熏習法故。名不空如來藏。彼",
    "T45n1861_007:0365c29": "經意說。阿賴耶識能含淨種。名之為藏。為",
    "T45n1861_007:0366a01": "當佛因名如來藏。又未得菩提皆佛性故",
    "T45n1861_007:0366a02": "名如來藏。性虛妄故。亦破壞故。不實名空。",
    "T45n1861_007:0366a03": "所含無漏淨法種子。報身因故名如來藏。性",
    "T45n1861_007:0366a04": "非虛妄。究竟不盡。名為不空。此生現行圓",
    "T45n1861_007:0366a05": "滿果位名報化身。故斷能藏有漏藏識。所知",
    "T45n1861_007:0366a06": "障滅大智滿故證受用身。大悲滿故起變化",
    "T45n1861_007:0366a07": "身。法華經說。欲令眾生悟佛知見出現於",
    "T45n1861_007:0366a08": "世。聲聞緣覺不知智身真實處故。不賜",
    "T45n1861_007:0366a09": "羊鹿但與牛車至道場故。上來二因。若",
    "T45n1861_007:0366a10": "在果位名法受用。示悟此二佛出世間。",
    "T45n1861_007:0366a11": "欲令眾生修此二因入佛知見。皆令修行",
    "T45n1861_007:0366a12": "不退轉業。即是示悟入佛知見。佛出於世",
    "T45n1861_007:0366a13": "總顯經義。佛出世間欲令眾生修二妙因",
    "T45n1861_007:0366a14": "得二勝果。開此無上讚歎令修。即是開．示．",
    "T45n1861_007:0366a15": "悟．入之義。復有二因能得二果。如大乘經",
    "T45n1861_007:0366a16": "莊嚴論說。福德．智慧二資糧。菩薩善修無邊",
    "T45n1861_007:0366a17": "際。乃至勇猛疾歸德海岸。攝論亦言。誰能",
    "T45n1861_007:0366a18": "悟入所應知相。善備福．智資糧。菩薩果隨",
    "T45n1861_007:0366a19": "增上分為二類。法身是福。受用是智。或",
    "T45n1861_007:0366a20": "受用是智。變化是福。法身通二。理實三身",
    "T45n1861_007:0366a21": "皆通福．智。二實性故。二所成故。二所起",
    "T45n1861_007:0366a22": "故。由此三身皆二因得。復有二因。一能生。",
    "T45n1861_007:0366a23": "二方便。能生因性即是因緣。所餘三緣方便",
    "T45n1861_007:0366a24": "因性。受用變化二因所得。法身一種方便因",
    "T45n1861_007:0366a25": "得。又有二因。謂共．不共。法身一種。是共因",
    "T45n1861_007:0366a26": "得。自受用身不共因得。他受用．變化通共．",
    "T45n1861_007:0366a27": "不共。又有二因。大智．大悲。自利．他利。隨增",
    "T45n1861_007:0366a28": "義說。自受用身大智．自利因。他受用變化身",
    "T45n1861_007:0366a29": "大悲．利他因。法身通二因。或皆通二。菩薩",
    "T45n1861_007:0366b01": "利他為自利故。菩薩自利為利他故。又有",
    "T45n1861_007:0366b02": "二因。一性種姓。二習種姓。法身非由二因",
    "T45n1861_007:0366b03": "親得。疎亦可名。雖名佛性無別類故。不",
    "T45n1861_007:0366b04": "名性種性。由此亦無因習成性。餘之二身",
    "T45n1861_007:0366b05": "二性親得。又有三種因。謂聞．思．修。修慧正",
    "T45n1861_007:0366b06": "為親生了因。聞思疎助。又三智因。正智正",
    "T45n1861_007:0366b07": "為法身了因。餘二疎助。正智．後得為受用正",
    "T45n1861_007:0366b08": "生因。加行疎助。後智正為變化正生因。餘二",
    "T45n1861_007:0366b09": "疎助。舊說三因。一應得因。謂即真如。所應",
    "T45n1861_007:0366b10": "得故。二加行因。謂菩提心願。三果圓滿因。",
    "T45n1861_007:0366b11": "謂正加行。隨增義者。初得法身。次得化身",
    "T45n1861_007:0366b12": "願利生故。後得報身實修行故。佛性論中",
    "T45n1861_007:0366b13": "說此三因各感三身。通所成故。廣如彼說。",
    "T45n1861_007:0366b14": "彼論又說。佛性有三。一自性住佛性。未發",
    "T45n1861_007:0366b15": "心前住自性位。二引出佛性。發心以後諸",
    "T45n1861_007:0366b16": "有學位。三至得果佛性。謂無學位。彼論多說",
    "T45n1861_007:0366b17": "法身理性。有此三位與涅槃同。依受用身",
    "T45n1861_007:0366b18": "有為佛性分此三種。理亦無失。又有三因。",
    "T45n1861_007:0366b19": "般若經說。發菩提心。應云何住．云何修行．",
    "T45n1861_007:0366b20": "云何降伏其心。無著釋言。云何住。謂欲願。",
    "T45n1861_007:0366b21": "行謂無相．相應等持。伏謂折伏散心。還住",
    "T45n1861_007:0366b22": "正願入定折伏散障。名三種因。天親釋同。",
    "T45n1861_007:0366b23": "或異解者。發心．修行．斷障別故。散行．定行。",
    "T45n1861_007:0366b24": "初心散行。次心定行。後心入聖斷障。是故",
    "T45n1861_007:0366b25": "三因攝一切盡。彼經宗意。說法身因行無",
    "T45n1861_007:0366b26": "相故。亦說福智二相法身。亦受用因方能起",
    "T45n1861_007:0366b27": "化利益無盡。有四種緣。一因緣。二等無間",
    "T45n1861_007:0366b28": "緣。三所緣緣。四增上緣。因緣一種。遍諸有",
    "T45n1861_007:0366b29": "為親辦自果。等無間緣。因果必是心心所",
    "T45n1861_007:0366c01": "法。其所緣緣。體通一切法果必心心所。",
    "T45n1861_007:0366c02": "增上緣性因果俱通。與力不遮果自性故。",
    "T45n1861_007:0366c03": "法身但由增上緣得。自受用身通四緣得。他",
    "T45n1861_007:0366c04": "受用．變化。初．後緣得。非心心所實自性故。",
    "T45n1861_007:0366c05": "復有四力。一因。二善友。三作意。四資糧。三",
    "T45n1861_007:0366c06": "身皆通四力所得。然親得者。法身即非。又",
    "T45n1861_007:0366c07": "有四行。菩薩地說。一菩提分。二波羅蜜。三",
    "T45n1861_007:0366c08": "諸神通。四成熟有情。三身皆由此四行得。",
    "T45n1861_007:0366c09": "又有六因。一能作。二俱有。三相應。四同類。",
    "T45n1861_007:0366c10": "五遍行。六異熟。能作體通有為無為。果唯",
    "T45n1861_007:0366c11": "有為不障生故。體通四緣攝。俱有體通諸",
    "T45n1861_007:0366c12": "有為法。俱時與力。因緣．增上．相應果唯心",
    "T45n1861_007:0366c13": "心所法。亦因．增上．同類唯是諸有為法。同",
    "T45n1861_007:0366c14": "品．勝品自類為因。亦因．增上．所緣定無。等",
    "T45n1861_007:0366c15": "無間不定。遍行唯是苦．集二諦。或是見道",
    "T45n1861_007:0366c16": "遍緣四諦一切煩惱。唯除因緣。異熟唯是",
    "T45n1861_007:0366c17": "有漏善業．及不善業。招無記故唯增上緣。",
    "T45n1861_007:0366c18": "此六因中若諸現行望自親種。為因．增上。",
    "T45n1861_007:0366c19": "現行相望定無因緣。必有增上。餘二不定。",
    "T45n1861_007:0366c20": "望不親種但一增上。一切種子望自類種。",
    "T45n1861_007:0366c21": "皆因．增上。望自類現行亦因．增上。定無等",
    "T45n1861_007:0366c22": "無間。所緣緣不定。若望異種但為增上。望",
    "T45n1861_007:0366c23": "異現行定為增上。無因．等無間。所緣緣不",
    "T45n1861_007:0366c24": "定。初之四因通現及種可有因緣。遍行．異",
    "T45n1861_007:0366c25": "熟雖通現．種。不親生故皆非因緣。前四因",
    "T45n1861_007:0366c26": "通有漏．無漏。後二種因唯是有漏。故佛三",
    "T45n1861_007:0366c27": "身法身非是六因所得。體非生故。自受用",
    "T45n1861_007:0366c28": "身前四因得。他受．變化初三因得。非相應",
    "T45n1861_007:0366c29": "因。如六因義林教理為證。復有十因。一隨",
    "T45n1861_007:0367a01": "說。二觀待。三牽引。四生起。五攝受。六引發。",
    "T45n1861_007:0367a02": "七定異。八同事。九相違。十不相違。法身唯",
    "T45n1861_007:0367a03": "為五因所得。論說離繫果。攝受．引發．定",
    "T45n1861_007:0367a04": "異．同事．不相違因五因得故。性妙離言。非",
    "T45n1861_007:0367a05": "隨說因得。能證道合。觀待相疎。非彼因得。",
    "T45n1861_007:0367a06": "牽引生起二果有為。亦非二得。相違因遠。",
    "T45n1861_007:0367a07": "得果已無。亦非彼得。若疎遠詮。亦隨說得。",
    "T45n1861_007:0367a08": "不親得故論不說之。觀待餘二功德之身",
    "T45n1861_007:0367a09": "成自性身。道證非疎遠故論亦不說。離煩",
    "T45n1861_007:0367a10": "惱纏而成法身。以道證時彼都已遠。論亦",
    "T45n1861_007:0367a11": "不說相違因得。然義可為八因所得。唯除",
    "T45n1861_007:0367a12": "牽引及生起因。受用．變化八因所得。除隨",
    "T45n1861_007:0367a13": "說．相違。言說不能親詮彼故。不說得之。",
    "T45n1861_007:0367a14": "疎亦可得。相違因遠不說得之。疎亦可得。",
    "T45n1861_007:0367a15": "若依此義通十因得。待因成果。二身相待",
    "T45n1861_007:0367a16": "有觀待因。能生種子熟．未熟別。分成牽引．",
    "T45n1861_007:0367a17": "及生起因。攝受六依處辨無漏法故有攝受",
    "T45n1861_007:0367a18": "因。本性種子成引發因。自乘種子為定異因。",
    "T45n1861_007:0367a19": "即前諸因同為生等一事業故為同事因。不",
    "T45n1861_007:0367a20": "相違因其理可悉。故有八因。或復十因。",
    "T45n1861_007:0367a21": "且隨顯相說。此因等諸嚴淨土所有妙因",
    "T45n1861_007:0367a22": "皆三身因。恐繁且止。已辨因起當辨果",
    "T45n1861_007:0367a23": "相。果有五種。一異熟。二等流。三離繫。四士",
    "T45n1861_007:0367a24": "用。五增上。此中士用略有二釋。一云五蘊假",
    "T45n1861_007:0367a25": "者名曰士夫。彼所得果名士用果。二云諸別",
    "T45n1861_007:0367a26": "別法亦名士夫。如彼假者有體用故。從喻",
    "T45n1861_007:0367a27": "為名。假士夫得名士用果。若依初義法身",
    "T45n1861_007:0367a28": "唯是離繫．增上果。斷障得故是離繫果。增上",
    "T45n1861_007:0367a29": "可知。非有漏故非異熟果。非有為故非",
    "T45n1861_007:0367b01": "等流果。非五蘊假者之所親證故非士用",
    "T45n1861_007:0367b02": "果。若依後義亦士用果。聖道士夫之所得",
    "T45n1861_007:0367b03": "故。體成三果。受用．變化各成三果。非有漏",
    "T45n1861_007:0367b04": "故非異熟果。非無為故非離繫果。依前諸",
    "T45n1861_007:0367b05": "因得三身中。因緣生者等流．增上。或是士",
    "T45n1861_007:0367b06": "用。或非土用。增上緣得可通四果。唯除異",
    "T45n1861_007:0367b07": "熟。佛果無故。餘二緣得定有增上。必無離",
    "T45n1861_007:0367b08": "繫。等流．士用或有或無。自類勝品者有等",
    "T45n1861_007:0367b09": "流。餘相望非有。彼勢力得者有士夫。餘相",
    "T45n1861_007:0367b10": "望非有。",
    "T45n1861_007:0367b11": "第五諸門分別者。略有十四門。一常無常門。",
    "T45n1861_007:0367b12": "金光明說。如是三身以有義故而說為常。",
    "T45n1861_007:0367b13": "以有義故說為無常。化身者恒轉法輪。是",
    "T45n1861_007:0367b14": "故處處如如方便相續不斷。是故說常。非",
    "T45n1861_007:0367b15": "是本故。具足之用不顯現故。是故說無常。",
    "T45n1861_007:0367b16": "莊嚴論說。常有三種。一本性常。二不斷常。",
    "T45n1861_007:0367b17": "三相續常。佛地論說。此變化身沒已復現。",
    "T45n1861_007:0367b18": "化無盡故。是相續常。所依常故亦說為常。",
    "T45n1861_007:0367b19": "有生滅故亦是無常。正與經同。金光明說。",
    "T45n1861_007:0367b20": "應身者從無始來相續不斷故。以一切諸",
    "T45n1861_007:0367b21": "佛不共之法能攝持故。眾生未盡用亦不",
    "T45n1861_007:0367b22": "盡。是故說常。非是本故。以具足用不顯",
    "T45n1861_007:0367b23": "現故。故說無常。佛地論說。是不斷常。恒受",
    "T45n1861_007:0367b24": "法樂無間斷故。所依常故亦說為常。依此",
    "T45n1861_007:0367b25": "常義。涅槃經說獲常色等。若言如來身無",
    "T45n1861_007:0367b26": "常者。此人舌根何不墮落。從因生故。有生",
    "T45n1861_007:0367b27": "滅故。亦說無常。諸論及涅槃經三十五皆",
    "T45n1861_007:0367b28": "說。記有四種。一一向記。二分別記。三返問",
    "T45n1861_007:0367b29": "記。四捨置記。此記有二。一人四記。二法四",
    "T45n1861_007:0367c01": "記。人四記者。一問生者皆死耶。答言如是。",
    "T45n1861_007:0367c02": "應一向記。二問死者復生耶。答言應分別。",
    "T45n1861_007:0367c03": "有煩惱者死而復生。無煩惱者死而不生。",
    "T45n1861_007:0367c04": "應分別記。三問人為殊勝。應返問彼。汝何",
    "T45n1861_007:0367c05": "所方。若方於天答言為劣。若方於餘答",
    "T45n1861_007:0367c06": "言為勝。應返問記。四問我為有無。應捨",
    "T45n1861_007:0367c07": "勿答。是捨置記。法四記者。一問生者皆滅",
    "T45n1861_007:0367c08": "耶。答言如是。是一向記。二問滅者復生耶。",
    "T45n1861_007:0367c09": "答言此分別。有因緣者滅而復生。無因緣",
    "T45n1861_007:0367c10": "者滅而不生。二乘五蘊無大悲緣。無餘依",
    "T45n1861_007:0367c11": "滅而更不生。如來之身但墮法數不墮生",
    "T45n1861_007:0367c12": "數。有大悲故本願未盡。有因緣故滅而復",
    "T45n1861_007:0367c13": "生。是分別記。三問聲聞善心為勝．為劣。應",
    "T45n1861_007:0367c14": "返問彼。汝何所方。隨方為答。是返問記。",
    "T45n1861_007:0367c15": "四問第六蘊為善．不善。應捨勿答。是捨置",
    "T45n1861_007:0367c16": "記。佛受用身既墮法數。生者能滅是一向記。",
    "T45n1861_007:0367c17": "故不可說是本性常。許從因生說是常",
    "T45n1861_007:0367c18": "者。違比量故。金光明中說。法身者非是行",
    "T45n1861_007:0367c19": "法。無有異相。異無有故。是自本故。是故",
    "T45n1861_007:0367c20": "說常。如如法身非是行法。無有異相。如如",
    "T45n1861_007:0367c21": "智法身是自本故。理智廣大冥合無相。猶",
    "T45n1861_007:0367c22": "如虛空。是故說常。佛地論說。如如法身是",
    "T45n1861_007:0367c23": "自性常。離諸分別及離戲論。本性常住無",
    "T45n1861_007:0367c24": "生滅故。是故說常。涅槃依此說。佛即法。",
    "T45n1861_007:0367c25": "法即是僧。僧即是常。常即虛空。虛空即佛",
    "T45n1861_007:0367c26": "性。佛性即法身。如如智身是不斷常。眾生",
    "T45n1861_007:0367c27": "無盡。本願不窮。復不入涅槃。中間無間",
    "T45n1861_007:0367c28": "斷。與智冥合如空無限。亦離分別及諸",
    "T45n1861_007:0367c29": "戲論。是故說常。唯說如如為法身者。唯",
    "T45n1861_007:0368a01": "自性常。攝大乘問。佛受用身及變化身既",
    "T45n1861_007:0368a02": "是無常。云何經說如來身常。彼自答言。此",
    "T45n1861_007:0368a03": "二所依法身常故。無性釋云。此非身常。依",
    "T45n1861_007:0368a04": "常身故。此顯等流及變化身是異門常。非",
    "T45n1861_007:0368a05": "自性常。又彼二身以恒受用無休廢故。數",
    "T45n1861_007:0368a06": "數現化不永絕故。如常受樂如常施食。",
    "T45n1861_007:0368a07": "如來身常當知亦爾。無性釋言。又受用身",
    "T45n1861_007:0368a08": "以恒受用無休廢故。猶如世間言常受樂。",
    "T45n1861_007:0368a09": "雖非受樂常無間斷。而言常受。佛受用身",
    "T45n1861_007:0368a10": "亦爾。彼彼菩薩受樂無廢。雖非常住而亦",
    "T45n1861_007:0368a11": "言常。故勝鬘言。如來色無盡。智慧亦復然。",
    "T45n1861_007:0368a12": "由佛化身數數現化不永斷絕。猶如世間",
    "T45n1861_007:0368a13": "言常施食。雖非無間然數數施。其心不絕",
    "T45n1861_007:0368a14": "名常施食。化身亦爾。數數現化不永絕故。",
    "T45n1861_007:0368a15": "二身言常。是密意常。二自他二利門。金光",
    "T45n1861_007:0368a16": "明說。善男子一切諸佛利益自他至於究",
    "T45n1861_007:0368a17": "竟。自利益者是法如如。利益他者是如如",
    "T45n1861_007:0368a18": "智。於自他利益處。一切得自在。成就種種",
    "T45n1861_007:0368a19": "無邊用故。是故分別佛法。無量無邊種種差",
    "T45n1861_007:0368a20": "別。雜集論說。佛受用身自利最勝。變化身",
    "T45n1861_007:0368a21": "者他利最勝。自性身者俱利竝勝。他受用身",
    "T45n1861_007:0368a22": "雖他利攝。從自受用受法聖財。最增勝故",
    "T45n1861_007:0368a23": "但說自利。佛地唯識。皆說法身寂靜安樂。",
    "T45n1861_007:0368a24": "無動作故。正自利攝。金光明依此說自利",
    "T45n1861_007:0368a25": "益者是法如如。不說有能為增上緣益眾",
    "T45n1861_007:0368a26": "生故亦兼利他。又與二身俱利為依。二利",
    "T45n1861_007:0368a27": "所攝。受用有二。自受用身自願行滿。能自",
    "T45n1861_007:0368a28": "受用微妙法樂正自利攝。他受用身他願行",
    "T45n1861_007:0368a29": "滿。令諸菩薩受大法樂他利所攝。由此二",
    "T45n1861_007:0368b01": "故。或說受用唯自利攝。或說他利。或說俱",
    "T45n1861_007:0368b02": "利。皆不相違。返顯經言能利益他是如如",
    "T45n1861_007:0368b03": "智者。但說能為受用變化利益他者是如",
    "T45n1861_007:0368b04": "如智。不遮此智而是自利。變化身者唯為",
    "T45n1861_007:0368b05": "利他。現諸化相他利所攝。三有異無異門。",
    "T45n1861_007:0368b06": "攝大乘說。諸佛法身依止．意樂業無別故。",
    "T45n1861_007:0368b07": "當言無異。無量依身現等覺故。當言有",
    "T45n1861_007:0368b08": "異。無性釋言。真如無異。依止無別。利樂意",
    "T45n1861_007:0368b09": "同。意樂無別。正覺涅槃種種業同。業無差",
    "T45n1861_007:0368b10": "別。此說能依及所依同故。言無異。佛地論",
    "T45n1861_007:0368b11": "說。法身實性諸佛共有。故無差別。就能證",
    "T45n1861_007:0368b12": "因有差別故。假說差別。唯就所依說無",
    "T45n1861_007:0368b13": "差別。體無二故。若就能依說有差別。體",
    "T45n1861_007:0368b14": "有異故。攝論復言。如說法身受用亦爾。",
    "T45n1861_007:0368b15": "意樂及業無差別故。當言無異。不由依",
    "T45n1861_007:0368b16": "止無差別故。無量依止差別轉故。變化身亦",
    "T45n1861_007:0368b17": "爾。佛地論說。其餘二身。各別因感各別自",
    "T45n1861_007:0368b18": "性。實有差別。即攝論言。無量依身現等覺",
    "T45n1861_007:0368b19": "故。當言有異。但無別執。利樂意樂事業平",
    "T45n1861_007:0368b20": "等。說無差別。亦不相違。四三身形量門。",
    "T45n1861_007:0368b21": "佛地論說。法身無邊。猶若虛空遍一切處。",
    "T45n1861_007:0368b22": "不可說其形量大小。就相而言如空無際。",
    "T45n1861_007:0368b23": "自受用身有色非色。非色無形。不可說其",
    "T45n1861_007:0368b24": "形量大小。隨身及境亦得說言遍一切處。",
    "T45n1861_007:0368b25": "有色諸法。大劫修因得勝根．境。一一相好",
    "T45n1861_007:0368b26": "周遍法界。不同生死業有分限。所感身形",
    "T45n1861_007:0368b27": "有小有大。佛無漏身於無量劫。值無邊佛。",
    "T45n1861_007:0368b28": "斷無邊障。利無邊生。修無量善之所起故。",
    "T45n1861_007:0368b29": "果亦無邊。由圓鏡智所變之身無限量故。",
    "T45n1861_007:0368c01": "諸佛所變同處同時。其相相似不相障礙。終",
    "T45n1861_007:0368c02": "無間斷受用法樂。唯佛所知。非餘根境。故",
    "T45n1861_007:0368c03": "聖教說。無見頂相．無邊法音。一一功德作用",
    "T45n1861_007:0368c04": "無限。他受用身為諸菩薩現種種身。言音",
    "T45n1861_007:0368c05": "相好形量不定。梵網經說。我今盧舍那。方坐",
    "T45n1861_007:0368c06": "蓮華座。乃至一國一釋迦等。花嚴等說。初",
    "T45n1861_007:0368c07": "地菩薩見百佛國。一國即是一大千界。一界",
    "T45n1861_007:0368c08": "有一釋迦化身。一四天下各一化身。一界即",
    "T45n1861_007:0368c09": "有一大釋迦。四善根所見。百億小釋迦餘三",
    "T45n1861_007:0368c10": "乘所見。初地自見百大千界一盧舍那。阿",
    "T45n1861_007:0368c11": "彌陀佛量是此所見。如是二地見千。三地",
    "T45n1861_007:0368c12": "萬等。積數應知。乃至十地金剛心菩薩將",
    "T45n1861_007:0368c13": "成佛時。色究竟天上大寶蓮華相現。周圓如",
    "T45n1861_007:0368c14": "十阿僧祇百千三千大千世界微塵數量。此",
    "T45n1861_007:0368c15": "一微塵一大千界。菩薩坐之而成正覺。彼所",
    "T45n1861_007:0368c16": "見佛身量難知。自受用身彼所不見。法花",
    "T45n1861_007:0368c17": "經等說阿難成佛國土之量。准此佛身他受",
    "T45n1861_007:0368c18": "用攝。何地所見理准應悉。其變化身化地前",
    "T45n1861_007:0368c19": "眾。資糧．加行二位見別。隨眾所宜形量不",
    "T45n1861_007:0368c20": "定。釋迦丈六倍大眾生。彌勒千尺任生宜",
    "T45n1861_007:0368c21": "見。他受化身皆是化色。四五塵性。非色功德",
    "T45n1861_007:0368c22": "雖無形質。而亦化現。成唯識說。無上覺者",
    "T45n1861_007:0368c23": "神力難思。故能化現無形質法。現貪．瞋等",
    "T45n1861_007:0368c24": "令餘知故。瑜伽論說。變化不能為其四事。",
    "T45n1861_007:0368c25": "一心。二心所。三根。四業果。雖無實用。現似",
    "T45n1861_007:0368c26": "有之心心所法。即相分心。化似五根體四",
    "T45n1861_007:0368c27": "塵性。雖似業果性即無漏。六年苦行．馬麥．",
    "T45n1861_007:0368c28": "金鎗。雖皆似苦。實無漏故。五所化有情共",
    "T45n1861_007:0368c29": "不共門。自性．自受用無此分別。他受用及化",
    "T45n1861_007:0369a01": "有此義門。佛地論中略有三說。一者皆共。",
    "T45n1861_007:0369a02": "以一一佛皆能化生。福慧平等。多時修行同",
    "T45n1861_007:0369a03": "求菩提。如說一佛所化有情即一切佛。故知",
    "T45n1861_007:0369a04": "皆共。二者不共。以佛所化本相屬故。是故",
    "T45n1861_007:0369a05": "釋迦。底沙佛時。曾與慈氏同事彼佛。佛觀",
    "T45n1861_007:0369a06": "所化。釋迦先熟。慈氏後熟。觀能化者慈氏",
    "T45n1861_007:0369a07": "先成。釋迦後成。入火光定令釋迦見。七日",
    "T45n1861_007:0369a08": "七夜翹一足讚。令超慈氏在前成佛。又",
    "T45n1861_007:0369a09": "釋迦言。我所應度皆已度訖。又契經說。佛",
    "T45n1861_007:0369a10": "涅槃時。觀一所化現在有頂。當生此間應",
    "T45n1861_007:0369a11": "受佛化。留一化身潛住此界身現涅槃。",
    "T45n1861_007:0369a12": "彼沒來生。留身方化。成無學已化身方滅。",
    "T45n1861_007:0369a13": "又處處說。能化所化相屬決定。是故不共。如",
    "T45n1861_007:0369a14": "實義者有共不共。成唯識論亦作是說。所化",
    "T45n1861_007:0369a15": "共者。同處同時。諸佛各變。為身為土。形狀",
    "T45n1861_007:0369a16": "相似不相障礙。展轉相雜為增上緣。令所",
    "T45n1861_007:0369a17": "化生自識變現謂於一土有一佛身。為現",
    "T45n1861_007:0369a18": "神通說法饒益。於不共者。唯一佛變諸有",
    "T45n1861_007:0369a19": "情類。無始時來。種姓法爾更相繫屬。或多屬",
    "T45n1861_007:0369a20": "一。或一屬多。故所化生有共．不共。不爾",
    "T45n1861_007:0369a21": "多佛久住世間各事劬勞。實為無益。一佛",
    "T45n1861_007:0369a22": "能益一切生故。此義廣如佛地等說。六三",
    "T45n1861_007:0369a23": "身諸相門　七由幾自在得自在門　八三",
    "T45n1861_007:0369a24": "身依止幾處門　九由幾佛法所攝持門",
    "T45n1861_007:0369a25": "　十受用．變化非法身門　十一功德相應門。",
    "T45n1861_007:0369a26": "此上皆如攝大乘說　十二有漏無漏識所",
    "T45n1861_007:0369a27": "變門。如成唯識說　十三淨土差別門。如",
    "T45n1861_007:0369a28": "別義林說　十四三身說法差別門。如楞伽",
    "T45n1861_007:0369a29": "經。此三身義差別無邊恐厭繁文且略指",
    "T45n1861_007:0369b01": "述。如十地經．金光明經．楞伽經．金剛般若",
    "T45n1861_007:0369b02": "經．涅槃經．勝鬘經．解深密經．法花經．無垢",
    "T45n1861_007:0369b03": "稱經．瑜伽．攝論．二般若論．對法．佛地．唯識．",
    "T45n1861_007:0369b04": "寶性等論。及法花．無垢稱疏。廣辨其",
    "T45n1861_007:0369b05": "相。◎",
    "T45n1861_007:0369b06": "◎佛土章第六",
    "T45n1861_007:0369b07": "佛土義。以八門分別。一顯差別。二出體性。",
    "T45n1861_007:0369b08": "三明因行。四彰果相。五釋分量。六解處所。",
    "T45n1861_007:0369b09": "七共不共。八諸門辨。",
    "T45n1861_007:0369b10": "第一顯差別者。佛地論第七云。佛身有二。",
    "T45n1861_007:0369b11": "一生身。二法身。若自性身．若實受用俱名法",
    "T45n1861_007:0369b12": "身。諸功德法所集成故。若變化身．若他受",
    "T45n1861_007:0369b13": "用俱名生身。隨眾所宜數現生故。一切佛",
    "T45n1861_007:0369b14": "土必有身居。身既有二故土亦然。生身土",
    "T45n1861_007:0369b15": "通淨．穢。法身土唯清淨。或身有二。一實。二",
    "T45n1861_007:0369b16": "權。實即法身。權即生體。土隨亦二。淨穢如",
    "T45n1861_007:0369b17": "前。佛地經說。佛身有三。頌云自性法．受用。",
    "T45n1861_007:0369b18": "變化。差別轉。彼論云。自性法者即是如來初",
    "T45n1861_007:0369b19": "自性身。體常不變故名自性。力無畏等諸",
    "T45n1861_007:0369b20": "功德法所依止故。亦名法身。受用者即受",
    "T45n1861_007:0369b21": "用身。能令自他受用種種大法樂故。變化",
    "T45n1861_007:0369b22": "者即變化身。為欲利益安樂有情。示現種",
    "T45n1861_007:0369b23": "種變化事故。雖淨法界體性無差別。而有",
    "T45n1861_007:0369b24": "三身種種相異。轉變不同故名差別。身既有",
    "T45n1861_007:0369b25": "三土隨亦爾。一法性土。二受用土。此二唯淨。",
    "T45n1861_007:0369b26": "三變化土。通淨及穢。成唯識論第十卷說。",
    "T45n1861_007:0369b27": "佛身有四佛土亦爾。一自性身。依法性土。",
    "T45n1861_007:0369b28": "稱讚大乘功德經言。是薄伽梵。住法界藏",
    "T45n1861_007:0369b29": "說彼經典。住法性土也。二自受用身。依",
    "T45n1861_007:0369c01": "自受用土。三他受用身。依他受用土。佛",
    "T45n1861_007:0369c02": "地經云。住最勝光耀十八圓滿也。四變化",
    "T45n1861_007:0369c03": "身。依變化土。此經所云住廣嚴城也。初三",
    "T45n1861_007:0369c04": "身土唯淨非穢。後變化土通淨及穢。為十",
    "T45n1861_007:0369c05": "地菩薩現身及土非穢唯淨。為地前菩薩",
    "T45n1861_007:0369c06": "二乘眾現。通淨及穢。若為分別煩惱及所",
    "T45n1861_007:0369c07": "知障未盡。未證二空真如者所現身土。",
    "T45n1861_007:0369c08": "或淨或穢。若為二分別障盡及已證二空",
    "T45n1861_007:0369c09": "者所現身土。必是淨故。佛地論說。三身",
    "T45n1861_007:0369c10": "有四句。一受用非變化。謂自受用身。二變",
    "T45n1861_007:0369c11": "化非受用。謂變化身。三亦受用亦變化。謂他",
    "T45n1861_007:0369c12": "受用身。四非受用非變化。謂自性身。亦同",
    "T45n1861_007:0369c13": "唯識。大般若經第五百六十八勝天王會第",
    "T45n1861_007:0369c14": "三卷說。佛有十身。一平等身。二清淨身。三",
    "T45n1861_007:0369c15": "無盡身。四善修身。五法性身。六離尋伺身。",
    "T45n1861_007:0369c16": "七不思議身。八寂靜身。九虛空身。十妙智身。",
    "T45n1861_007:0369c17": "天王白言。何位能得如來十身。佛言。初地",
    "T45n1861_007:0369c18": "得平等身。通達法性。離諸邪曲見平等故。",
    "T45n1861_007:0369c19": "第二地中得清淨身。離犯戒失戒清淨故。",
    "T45n1861_007:0369c20": "第三地中得無盡身。離欲貪瞋得勝定故。",
    "T45n1861_007:0369c21": "第四地中得善修身。常勤修習菩提分故。",
    "T45n1861_007:0369c22": "第五地中得法性身觀諸諦理證法性故。",
    "T45n1861_007:0369c23": "第六地中得離尋伺身。觀緣起理離尋伺",
    "T45n1861_007:0369c24": "故。第七地中得不思議身。方便善巧智行",
    "T45n1861_007:0369c25": "滿故。第八地中得寂靜身。離諸煩惱戲論",
    "T45n1861_007:0369c26": "事故。第九地中得虛空身。身相無盡遍一",
    "T45n1861_007:0369c27": "切故。第十地中得妙智身。一切種智修圓",
    "T45n1861_007:0369c28": "滿故。天王復言。佛菩薩身豈無差別。佛",
    "T45n1861_007:0369c29": "言。天王。身無差別功德有異。以一切法",
    "T45n1861_007:0370a01": "同一法性故身無別。諸如來身具諸功德。",
    "T45n1861_007:0370a02": "菩薩不爾故功德異。廣說無量譬喻顯示。",
    "T45n1861_007:0370a03": "故知十身皆唯法身。法身依義既有十名。",
    "T45n1861_007:0370a04": "是故真如隨於勝德。亦成十土一遍行土。",
    "T45n1861_007:0370a05": "二最勝土。三勝流土。四無攝受土。五類無別",
    "T45n1861_007:0370a06": "土。六無染淨土。七法無別土。八不增減土。九",
    "T45n1861_007:0370a07": "智自在土。十業自在土。亦隨能證別分十",
    "T45n1861_007:0370a08": "土。依義別故。佛地論云。又餘經說有十種",
    "T45n1861_007:0370a09": "佛。即花嚴經。一現等覺佛。二弘誓願佛。三",
    "T45n1861_007:0370a10": "業異熟佛。四住持佛。五變化佛。六法界佛。",
    "T45n1861_007:0370a11": "七心佛。八定佛。九本性佛。十隨樂佛。前",
    "T45n1861_007:0370a12": "五世俗。後五勝義。隨其所應三身所攝。且",
    "T45n1861_007:0370a13": "隨麁相配三身者。初五化身。次二法身。後",
    "T45n1861_007:0370a14": "三受用。既即三身。土亦三土。更無別義。瑜",
    "T45n1861_007:0370a15": "伽第四云。復有超過淨居大自在住處。有",
    "T45n1861_007:0370a16": "十地菩薩。由極熏修第十地故得生其中。",
    "T45n1861_007:0370a17": "即花嚴云。有妙淨土出過三界。第十地菩",
    "T45n1861_007:0370a18": "薩當生其中。亦即十地云。現報利益受佛",
    "T45n1861_007:0370a19": "位故。後報利益摩醯首羅智處生故。梵云",
    "T45n1861_007:0370a20": "摩醯首羅。即瑜伽所云大自在。第十地菩薩",
    "T45n1861_007:0370a21": "也。第十地菩薩將成佛時。往色究竟上坐",
    "T45n1861_007:0370a22": "大寶蓮華成正覺故感得此土。既成佛已",
    "T45n1861_007:0370a23": "土便無邊更無別處。對法第六云。復有清",
    "T45n1861_007:0370a24": "淨世界。非苦諦攝。非業煩惱力所生故。非",
    "T45n1861_007:0370a25": "業煩惱增上所起故。然由大願清淨善根增",
    "T45n1861_007:0370a26": "上所引。此所生處不可思議。唯佛所覺。尚",
    "T45n1861_007:0370a27": "非得靜慮者靜慮境界。況尋思者。此自受用",
    "T45n1861_007:0370a28": "土唯佛所知。尚非十地．二乘境界。況非聖",
    "T45n1861_007:0370a29": "位有尋思者之所能知。雖有諸教種種不",
    "T45n1861_007:0370b01": "同及如上說。身土差別不過三四。更不釋",
    "T45n1861_007:0370b02": "餘。如理應悉。",
    "T45n1861_007:0370b03": "第二出體性者。自性身土即真如理。雖此",
    "T45n1861_007:0370b04": "身土體無差別。而屬佛法。相．性異故。以義",
    "T45n1861_007:0370b05": "相為身。以體性為土。以覺相為身。以法",
    "T45n1861_007:0370b06": "性為土。體具恒沙真理功德。此佛身．土俱",
    "T45n1861_007:0370b07": "非色攝。非心心所。但依一如差別義說。自",
    "T45n1861_007:0370b08": "受用身還依自土。謂圓鏡智相應淨識。由昔",
    "T45n1861_007:0370b09": "所修自利無漏純淨佛土因緣成熟。從初成",
    "T45n1861_007:0370b10": "佛盡未來際。相續變為純淨佛土。唯以",
    "T45n1861_007:0370b11": "無漏色蘊。色．香．味．觸相續四塵。間斷亦聲。",
    "T45n1861_007:0370b12": "五塵為性。體具事相色法功德。對法所言",
    "T45n1861_007:0370b13": "唯佛所覺。尚非得靜慮者靜慮境界。況尋",
    "T45n1861_007:0370b14": "伺者。即是此土他受用身還依自土。謂平等",
    "T45n1861_007:0370b15": "智大慈悲力。由昔所修利他無漏純淨佛土",
    "T45n1861_007:0370b16": "因緣成就。隨於十地菩薩所宜變為淨土。",
    "T45n1861_007:0370b17": "器土亦以無漏色蘊四塵五塵而為體性。",
    "T45n1861_007:0370b18": "譬如世間人王國土。以有情界及器世界",
    "T45n1861_007:0370b19": "以為體性。離二無別王國土故。由此他受",
    "T45n1861_007:0370b20": "用身所有淨土。亦以成十地菩薩五蘊．及",
    "T45n1861_007:0370b21": "金銀等所成四塵等器土以為體性。無垢稱",
    "T45n1861_007:0370b22": "經第一卷說。諸有情土是為菩薩嚴淨佛土。",
    "T45n1861_007:0370b23": "一切菩薩隨諸有情增長饒益。即便攝受嚴",
    "T45n1861_007:0370b24": "淨佛土。乃至廣說。十善業道土。是菩薩佛土。",
    "T45n1861_007:0370b25": "菩薩成佛時。大富梵行乃至正見有情來生",
    "T45n1861_007:0370b26": "其國。故知有情及彼器界俱稱佛土。持髻所",
    "T45n1861_007:0370b27": "言我見釋迦佛土嚴淨。復有無量寶功德",
    "T45n1861_007:0370b28": "莊嚴。亦他受用土。持髻乃是第八地故。法",
    "T45n1861_007:0370b29": "花經云。眾生見劫盡大火所燒時。我此土",
    "T45n1861_007:0370c01": "安穩天人常充滿。梵網經言。我今盧舍那。",
    "T45n1861_007:0370c02": "方坐蓮華座。一花百億國。一國一釋迦。即",
    "T45n1861_007:0370c03": "他受用土。世親菩薩淨土論云。女人。及根",
    "T45n1861_007:0370c04": "缺。二乘種不生。皆他受用土。此之佛土。佛",
    "T45n1861_007:0370c05": "所變者定唯無漏。菩薩變者通有無漏。第八",
    "T45n1861_007:0370c06": "五識所變。唯有漏第六意識。或第七識及所",
    "T45n1861_007:0370c07": "變通有無漏。其有情土通以五蘊功德為",
    "T45n1861_007:0370c08": "性。其此器土具十八圓滿。佛變化身還居",
    "T45n1861_007:0370c09": "自土。謂成事智大悲慈力由昔所修利他",
    "T45n1861_007:0370c10": "無漏淨穢佛土因緣成熟。隨未登地有情所",
    "T45n1861_007:0370c11": "宜。化為佛土。或淨或穢。如彌勒土淨。釋迦",
    "T45n1861_007:0370c12": "土穢。釋迦土中說無垢稱經。足未按前現",
    "T45n1861_007:0370c13": "穢非淨。足按已後暫令見淨。說法花時。",
    "T45n1861_007:0370c14": "十方佛集淨而非穢。未集已前穢而非淨。",
    "T45n1861_007:0370c15": "涅槃亦言。爾時三千大千世界。以佛神力地",
    "T45n1861_007:0370c16": "皆柔軟。無有坵墟土石沙礫。亦化土攝。隨",
    "T45n1861_007:0370c17": "所宜生而現土故。此土亦以有情五蘊及器",
    "T45n1861_007:0370c18": "四塵等以為體性。佛變唯無漏。餘有情變",
    "T45n1861_007:0370c19": "通有無漏。第六識及所變通有無漏。餘識及",
    "T45n1861_007:0370c20": "所變唯有漏。雖有種種眾寶莊嚴。依法出",
    "T45n1861_007:0370c21": "體。外土唯色。內土通五。所化有情五蘊成",
    "T45n1861_007:0370c22": "故。或似有功德。或似無功德。",
    "T45n1861_007:0370c23": "第三辨因行者。此上經言。發起無上菩提",
    "T45n1861_007:0370c24": "心。正是為菩薩嚴淨佛土。菩薩證得大菩",
    "T45n1861_007:0370c25": "提時。一切發趣大乘。有情來生其國。純意",
    "T45n1861_007:0370c26": "樂．善加行．上意樂．六波羅蜜．四無量．四攝",
    "T45n1861_007:0370c27": "事．巧方便．三十七種菩提分法．修迴向。善",
    "T45n1861_007:0370c28": "說．息除八種無暇。自守戒行不譏彼短。十",
    "T45n1861_007:0370c29": "善業道。合十八種淨修佛土。皆淨土因。",
    "T45n1861_007:0371a01": "經下文言成熟八法生于淨土。香臺品言。",
    "T45n1861_007:0371a02": "堪忍世界諸菩薩眾。成就八法。無毀無傷。",
    "T45n1861_007:0371a03": "從此命終生餘淨土。一作思惟。我於有情",
    "T45n1861_007:0371a04": "應作善事。不應於彼希望善報。二作思",
    "T45n1861_007:0371a05": "惟。我應代彼一切有情受諸苦惱。我之善",
    "T45n1861_007:0371a06": "根悉迴施與。三作思惟。我於有情應心平",
    "T45n1861_007:0371a07": "等心無罣礙。四作思惟。我應於彼一切有",
    "T45n1861_007:0371a08": "情摧伏憍慢敬愛如佛。五信解增上。於未",
    "T45n1861_007:0371a09": "聽受甚深經典。暫得聽聞無疑無謗。六於",
    "T45n1861_007:0371a10": "他利養無嫉妬心。於己利養不生憍慢。",
    "T45n1861_007:0371a11": "七調伏自心。常省已過。不譏他犯。八恒無",
    "T45n1861_007:0371a12": "放逸。於諸善法常樂尋求。精進修行菩提",
    "T45n1861_007:0371a13": "分法。觀無量壽經廣說諸觀生淨土因。乃",
    "T45n1861_007:0371a14": "至孝養父母。奉事師長。十念成就。皆淨土",
    "T45n1861_007:0371a15": "因。佛地經論及攝大乘皆言。勝出世間善根",
    "T45n1861_007:0371a16": "所起。唯說無漏善根為因。雖有如是諸",
    "T45n1861_007:0371a17": "文不同。各隨所化機宜本同。宜聞說行非",
    "T45n1861_007:0371a18": "定唯爾。故對法云。非業煩惱力所生故。非",
    "T45n1861_007:0371a19": "業煩惱增上起故。然由大願清淨善根之",
    "T45n1861_007:0371a20": "所引發。總而言之。淨土因者。一由善根。二",
    "T45n1861_007:0371a21": "由大願。若不修善根佛土無因。不發大",
    "T45n1861_007:0371a22": "願佛土無緣。因緣具足方感果故。如世",
    "T45n1861_007:0371a23": "有支資愛．取潤方感內外二土果故。要修",
    "T45n1861_007:0371a24": "眾行。以願為資。方得生於佛土之中。不爾",
    "T45n1861_007:0371a25": "便無見佛聞法生佛土義。總相雖爾。然佛",
    "T45n1861_007:0371a26": "四土勝因各別。謂法性土唯以二空無分別",
    "T45n1861_007:0371a27": "智為其因緣。證法性理唯此智故。自受用",
    "T45n1861_007:0371a28": "土。唯以自利後所得智為其因緣。證事五",
    "T45n1861_007:0371a29": "蘊唯此智故。他受用土及變化土。唯以利他",
    "T45n1861_007:0371b01": "後所得智為其因緣。般若經云。莊嚴佛土",
    "T45n1861_007:0371b02": "莊嚴佛土者。即非莊嚴佛土。是名莊嚴佛",
    "T45n1861_007:0371b03": "土莊嚴佛土。天親論云。智習唯識通。如是",
    "T45n1861_007:0371b04": "取淨土。非形第一體。非嚴莊嚴意。廣如彼",
    "T45n1861_007:0371b05": "說。正與此同。此說佛土所化眾生其因乃",
    "T45n1861_007:0371b06": "別。其法性土。十地菩薩亦以無分別智為",
    "T45n1861_007:0371b07": "其因緣。圓滿法性土十地不生。分有證會",
    "T45n1861_007:0371b08": "菩薩亦得。如前已說。故諸論云。初地已往",
    "T45n1861_007:0371b09": "生如來家。謂淨法界名如來家。於中證會",
    "T45n1861_007:0371b10": "名為生故。自受用土十地不生。知而不證。",
    "T45n1861_007:0371b11": "他受用土十地菩薩後所得智為其因緣。無",
    "T45n1861_007:0371b12": "分別智加行智等而其助因。佛地亦言無分",
    "T45n1861_007:0371b13": "別者。相資通論理智不為事因緣故。若",
    "T45n1861_007:0371b14": "變化土地前凡夫以加行智。二乘亦以後所",
    "T45n1861_007:0371b15": "得智為正因緣。此上所說皆正因緣。若兼",
    "T45n1861_007:0371b16": "助因及緣助者。隨應理土以事行及願為",
    "T45n1861_007:0371b17": "緣助得。若事土者以理行及願為緣助生。",
    "T45n1861_007:0371b18": "有漏淨土以無漏為助。無漏土以有漏為",
    "T45n1861_007:0371b19": "助。故對法云。唯以大願善根為因而得生",
    "T45n1861_007:0371b20": "起。諸教所說種種不同。皆隨所宜應時而",
    "T45n1861_007:0371b21": "說。非即決定。無垢所言八法無瘡生于淨",
    "T45n1861_007:0371b22": "土。佛地所言勝出世間善根所起。此二皆",
    "T45n1861_007:0371b23": "是他受用因。無垢經言。發起無上菩提心",
    "T45n1861_007:0371b24": "土。乃至十善業道是為淨修佛土者。通說",
    "T45n1861_007:0371b25": "有漏無漏二因相資生于他受用土。亦可通",
    "T45n1861_007:0371b26": "說生變化淨土。觀經所說諸觀及孝養父母",
    "T45n1861_007:0371b27": "等。乃至十念為淨土因者。此有二義。一云",
    "T45n1861_007:0371b28": "准攝大乘等。西方乃是他受用土。觀經自言",
    "T45n1861_007:0371b29": "阿鞞拔致不退菩薩方得生故。非以少善根",
    "T45n1861_007:0371c01": "因緣而得生故。無著天親淨土論言女人根",
    "T45n1861_007:0371c02": "缺二乘種等皆不生故。攝大乘云。非唯由",
    "T45n1861_007:0371c03": "願方乃得生。別時意故。如以一錢貨得千",
    "T45n1861_007:0371c04": "錢。別時方得。非今即得。十念往生亦復如",
    "T45n1861_007:0371c05": "是。十念為因後方漸生。非由十念死後即",
    "T45n1861_007:0371c06": "生。為除懈怠不修善者令其念。佛說十",
    "T45n1861_007:0371c07": "念因生淨土故。又說阿彌陀佛身量豪相",
    "T45n1861_007:0371c08": "如五須彌。非他受用何容乃爾。又觀音",
    "T45n1861_007:0371c09": "授記經言。阿彌陀佛滅度之後。觀音菩薩",
    "T45n1861_007:0371c10": "次當補處。十地大形說當補處。非他受用",
    "T45n1861_007:0371c11": "是何佛耶。二云西方通於報化二土。報土文",
    "T45n1861_007:0371c12": "證如前所說。化土證者。鼓音王經云。阿彌陀",
    "T45n1861_007:0371c13": "佛父名月上。母名殊勝妙顏。有子。有魔。亦",
    "T45n1861_007:0371c14": "有調達。亦有王城。若非化身寧有此事。故",
    "T45n1861_007:0371c15": "觀經說九品生中。有阿羅漢須陀洹等。故",
    "T45n1861_007:0371c16": "生彼者通有三乘。其土通是報．化二土。若",
    "T45n1861_007:0371c17": "依前解。此是他受用身示現。亦有父母王",
    "T45n1861_007:0371c18": "國。實即無之。實無女人惡道怖等。九品生",
    "T45n1861_007:0371c19": "中阿羅漢等。借彼名說。實是菩薩。二釋任",
    "T45n1861_007:0371c20": "情取捨隨意。",
    "T45n1861_007:0371c21": "第四果相者。佛地經言。最極自在淨識為相。",
    "T45n1861_007:0371c22": "彼論釋言。佛無漏心以為體相。唯有識故。",
    "T45n1861_007:0371c23": "非離識外別有其土。謂法性土即法性心。",
    "T45n1861_007:0371c24": "此不離於無分別智相應淨識。識實性故。自",
    "T45n1861_007:0371c25": "他受用及變化土。皆不離於佛後得智相應",
    "T45n1861_007:0371c26": "淨識。然識有異。自受用土即第八識。他受用",
    "T45n1861_007:0371c27": "土即第七識。其變化土即前五識。隨應是",
    "T45n1861_007:0371c28": "彼後所得智相應識故。十地菩薩見法性土．",
    "T45n1861_007:0371c29": "及他受用土。地前三乘見變化土。皆隨所",
    "T45n1861_007:0372a01": "應不離見者有漏無漏能觀淨識。故此經",
    "T45n1861_007:0372a02": "言。若欲勤修嚴淨佛土。先應方便嚴淨自",
    "T45n1861_007:0372a03": "心。隨諸菩薩自心嚴淨。即得如是嚴淨佛",
    "T45n1861_007:0372a04": "土。天親菩薩般若論云。智習唯識通。如是",
    "T45n1861_007:0372a05": "取淨土。故修智因果識便淨。內識既淨。外",
    "T45n1861_007:0372a06": "感眾生．及器世間國土皆淨。廣如經說。亦",
    "T45n1861_007:0372a07": "隨見者所應之識。如前准知。",
    "T45n1861_007:0372a08": "第五分量者。佛地．唯識皆說。法性土雖非",
    "T45n1861_007:0372a09": "色攝不可說其形量大小。然依事相其量",
    "T45n1861_007:0372a10": "無邊。譬如虛空遍一切處。自受用土十地",
    "T45n1861_007:0372a11": "經說。第十地菩薩。得生大自在宮。有十",
    "T45n1861_007:0372a12": "果相現。有大寶蓮華座。周圓如十阿僧祇",
    "T45n1861_007:0372a13": "百千三千大千世界微塵數量。出第十地菩",
    "T45n1861_007:0372a14": "薩。坐登正覺。既成佛竟盡未來際。相續變",
    "T45n1861_007:0372a15": "為純淨佛土。周圓無際眾寶莊嚴。隨法性",
    "T45n1861_007:0372a16": "土量無邊故。他受用土。隨十地菩薩所宜",
    "T45n1861_007:0372a17": "而現。或小或大。或劣或勝。前後改轉。梵網經",
    "T45n1861_007:0372a18": "說。我今盧舍那。方坐蓮華座。一華百億國。",
    "T45n1861_007:0372a19": "一國一釋迦。攝論等云。初地菩薩悟十百門",
    "T45n1861_007:0372a20": "見百佛土。一佛國土三千世界。三千世界",
    "T45n1861_007:0372a21": "有百億四天下。四天下各有一化佛。三千",
    "T45n1861_007:0372a22": "界中有百億化佛。初地菩薩見一百箇百億",
    "T45n1861_007:0372a23": "化佛一受用身。受用身居一大寶蓮花臺。",
    "T45n1861_007:0372a24": "花有百葉。葉即三千大千世界。一受用佛名",
    "T45n1861_007:0372a25": "盧舍那。百箇百億化佛名為釋迦。不離一",
    "T45n1861_007:0372a26": "盧舍那身有眾釋迦。二地菩薩見一受用佛",
    "T45n1861_007:0372a27": "坐千葉蓮華。乃至第十地所見佛極大花葉",
    "T45n1861_007:0372a28": "無邊。且二地中見初地所見十受用身盧舍",
    "T45n1861_007:0372a29": "那．千箇百億化身釋迦。乃至十地見九地所",
    "T45n1861_007:0372b01": "見無量受用身盧舍那．無量化身釋迦。大千",
    "T45n1861_007:0372b02": "世界佛數雖多。不離釋迦之化故。名一",
    "T45n1861_007:0372b03": "佛所化。又小乘中唯言一佛無多化身。亦",
    "T45n1861_007:0372b04": "隨彼機說一佛也。或資糧道見一四天下",
    "T45n1861_007:0372b05": "有一主佛。加行道中見三千界有一主佛。",
    "T45n1861_007:0372b06": "初地以上漸漸增故。故他受用土其量不定。",
    "T45n1861_007:0372b07": "其變化土或淨．或穢．或小．或大。前後改轉亦",
    "T45n1861_007:0372b08": "無定限。隨生所宜一時現故。無垢稱經佛",
    "T45n1861_007:0372b09": "足指按大千界淨。無垢將至預變毘耶一",
    "T45n1861_007:0372b10": "城為淨。說法花經初變大千。次變十方",
    "T45n1861_007:0372b11": "各二百萬億佛國令淨。後更重變。故知大",
    "T45n1861_007:0372b12": "小隨時不定。瓔珞經云。毘盧舍那佛是法身。",
    "T45n1861_007:0372b13": "盧舍那佛是受用身。釋迦牟尼佛是化身。故",
    "T45n1861_007:0372b14": "作是說。",
    "T45n1861_007:0372b15": "第六處所者。其法性土即真如理。無別處所。",
    "T45n1861_007:0372b16": "自受用土亦充法界更無別處。他受用土。",
    "T45n1861_007:0372b17": "佛地經言。超過三界所行之處。彼論釋言。",
    "T45n1861_007:0372b18": "非三界愛所執受故。離相應．所緣二縛隨",
    "T45n1861_007:0372b19": "增言超過三界。故是道諦善性所攝。彼有",
    "T45n1861_007:0372b20": "三釋。有義各別。有處說在淨居天上。有處",
    "T45n1861_007:0372b21": "說在西方等故。有義同處。淨土周圓無有",
    "T45n1861_007:0372b22": "邊際。遍法界故。如實義者自受用土周遍",
    "T45n1861_007:0372b23": "法界無處不有。不可說言離三界處即三",
    "T45n1861_007:0372b24": "界處。若他受用土或在色界淨居天上。或",
    "T45n1861_007:0372b25": "西方等處所不定。法花亦言。眾生見劫盡大",
    "T45n1861_007:0372b26": "火所燒時。我此土安穩。天人常充滿。十地",
    "T45n1861_007:0372b27": "所見乃是報土。地前所見乃是化土。隨宜",
    "T45n1861_007:0372b28": "而現。何得定方別指一處。欲令眾生起",
    "T45n1861_007:0372b29": "勝欣心。別指處所。隨心淨處即淨土處。化",
    "T45n1861_007:0372c01": "土必隨三界處所。任物化生即便現故。古",
    "T45n1861_007:0372c02": "人於此種種分別。三界之外別有處所以",
    "T45n1861_007:0372c03": "為淨土。理必不爾。所化必有異熟識在。異",
    "T45n1861_007:0372c04": "熟識在必是三界攝。何得出界。土非界繫",
    "T45n1861_007:0372c05": "言超三界。非處有別。隨所化故。",
    "T45n1861_007:0372c06": "第七共不共者。成唯識云。其法性土。一切如",
    "T45n1861_007:0372c07": "來同所證故。體無差別。自受用土雖一切",
    "T45n1861_007:0372c08": "佛各變不同。而皆無邊不相障礙。餘二佛土。",
    "T45n1861_007:0372c09": "隨諸如來所化有情。有共不共。所化共者。",
    "T45n1861_007:0372c10": "同處同時隨應諸佛各變為土。形狀相似不",
    "T45n1861_007:0372c11": "相障礙。展轉相雜為增上緣。令所化生自識",
    "T45n1861_007:0372c12": "變現。謂於一土有一佛身。為現神通說",
    "T45n1861_007:0372c13": "法饒益。如此土眾生宜聞釋迦．彌勒．彌陀。",
    "T45n1861_007:0372c14": "此等諸佛即共變之。於不共者。唯一佛變。",
    "T45n1861_007:0372c15": "諸有情類無始時來。種性法爾更相繫屬。或",
    "T45n1861_007:0372c16": "多屬一。或一屬多。如底沙佛令釋迦菩薩",
    "T45n1861_007:0372c17": "超九劫等。故所化生有共不共。不爾多佛",
    "T45n1861_007:0372c18": "久住世間。各事劬勞實為無益。一佛能",
    "T45n1861_007:0372c19": "益一切生故。由此變化他受用土有共不",
    "T45n1861_007:0372c20": "共。",
    "T45n1861_007:0372c21": "第八諸門者。於中有十。一土主。二輔翼。三",
    "T45n1861_007:0372c22": "眷屬。四任持。五事業。六攝益。七無畏。八遊",
    "T45n1861_007:0372c23": "路。九所乘。十入門。第一土主者。佛地經云。",
    "T45n1861_007:0372c24": "如來所都。謂諸佛土諸佛為主。以殊勝故",
    "T45n1861_007:0372c25": "非餘所都。唯屬世尊。或唯世尊住持攝受。",
    "T45n1861_007:0372c26": "非餘所能。即三佛身各於自土為主非餘。",
    "T45n1861_007:0372c27": "謂法性土體性唯一法身為主。自受用土雖",
    "T45n1861_007:0372c28": "遍法界。一一自變各自為主不相障礙。",
    "T45n1861_007:0372c29": "他受用土及變化土。雖諸佛變。然一合相。",
    "T45n1861_007:0373a01": "亦一相身。各各隨應攝受為主不相障礙。",
    "T45n1861_007:0373a02": "二翼輔者。其法性土及自受用。唯有佛居",
    "T45n1861_007:0373a03": "而無翼輔。十地菩薩雖分能證。非是法身",
    "T45n1861_007:0373a04": "之能輔翼。法身無相不說之故。他受用土。",
    "T45n1861_007:0373a05": "佛地經言。諸大菩薩眾所雲集。謂此淨土常",
    "T45n1861_007:0373a06": "有無量大菩薩僧常來輔翼。故無怨敵能",
    "T45n1861_007:0373a07": "為違害。諸佛慈悲於自識上。隨菩薩宜現",
    "T45n1861_007:0373a08": "麁妙土。菩薩隨自善根願力。於自識上似",
    "T45n1861_007:0373a09": "佛所生淨土相現。雖是自心各別變現。而同",
    "T45n1861_007:0373a10": "一處形相相似。謂為一土共集其中。佛地論",
    "T45n1861_007:0373a11": "云。如是十地所變淨土。為是有漏。為是無",
    "T45n1861_007:0373a12": "漏。略有三義。有義無漏。自無漏種願力資",
    "T45n1861_007:0373a13": "故變生淨土。於中受用大乘法樂。能證真",
    "T45n1861_007:0373a14": "如得真無漏常見諸佛。故道諦收。有義",
    "T45n1861_007:0373a15": "有漏。謂自心中加行有漏淨土種子。願力",
    "T45n1861_007:0373a16": "資故變生淨土。於中受用大乘法樂。七地",
    "T45n1861_007:0373a17": "已前煩惱現起。十地修道煩惱及所知障種",
    "T45n1861_007:0373a18": "在。第八識體能持彼故現受熏故。猶是有",
    "T45n1861_007:0373a19": "漏。無記性攝。故非無漏。又非有情有二",
    "T45n1861_007:0373a20": "實身。身既有漏。所依淨土云何無漏。故唯",
    "T45n1861_007:0373a21": "有漏。苦諦所攝。如實義者。十地菩薩自心",
    "T45n1861_007:0373a22": "所變淨土有二。第八所變唯是有漏。有漏第",
    "T45n1861_007:0373a23": "八相分攝故。為有漏身之所依故。雖無漏",
    "T45n1861_007:0373a24": "善力所資熏其相淨妙。而是有漏。隨加行",
    "T45n1861_007:0373a25": "等所現亦爾。若隨後得無漏心變淨土影",
    "T45n1861_007:0373a26": "像。是無漏識相所攝故。從無漏善種子生",
    "T45n1861_007:0373a27": "故體是無漏。道諦所攝。其變化土三乘眾集。",
    "T45n1861_007:0373a28": "二乘聖人菩薩凡夫之所集故。佛所變者唯",
    "T45n1861_007:0373a29": "是無漏。餘所變者。有義唯有漏。無漏後得不",
    "T45n1861_007:0373b01": "能變為淨土相故。有義亦無漏。無漏後得",
    "T45n1861_007:0373b02": "隨佛所變增上緣力亦變事相。理不乖故。",
    "T45n1861_007:0373b03": "前釋為善。第三眷屬者。佛地經云。無量天",
    "T45n1861_007:0373b04": "龍人非人等常所翼從。其法性土．自受用土",
    "T45n1861_007:0373b05": "二無輔翼。無相如前。他受用土唯有天人",
    "T45n1861_007:0373b06": "以為眷屬。無有餘類。雖超三界天等仍是",
    "T45n1861_007:0373b07": "三界攝故。淨識如是。攝受變現為嚴淨土。",
    "T45n1861_007:0373b08": "故不相違。或為成熟所化有情。示現如是",
    "T45n1861_007:0373b09": "變化種類。如為調伏劫比拏王。現化無量",
    "T45n1861_007:0373b10": "轉輪王眾眷屬圍繞。或佛自化。或諸菩薩化",
    "T45n1861_007:0373b11": "作此類。任持淨土莊嚴供養。引導他方翼",
    "T45n1861_007:0373b12": "從如來。無量壽經亦言。命命鳥等皆是阿彌",
    "T45n1861_007:0373b13": "陀佛之所化作。化為二乘。莊嚴淨土亦復",
    "T45n1861_007:0373b14": "如是。變化土中亦以真實八部輔翼。他受",
    "T45n1861_007:0373b15": "用土菩薩為真。二乘八部皆為權現。非是",
    "T45n1861_007:0373b16": "真實得生中故。變化土中二乘八部皆是真",
    "T45n1861_007:0373b17": "實。十地菩薩皆為權迹。十地不應生變化",
    "T45n1861_007:0373b18": "土。權示化形生於中故。第四任持者。法",
    "T45n1861_007:0373b19": "性土佛不假任持。自受用土自法樂持。他受",
    "T45n1861_007:0373b20": "用土。佛地經言。廣大法味喜樂所持。十地",
    "T45n1861_007:0373b21": "菩薩大乘法味喜樂所持。食能令住是任持",
    "T45n1861_007:0373b22": "義。已超三界性是無漏。能斷有漏不應名",
    "T45n1861_007:0373b23": "食。是任持因故亦名食。如有漏法雖障無",
    "T45n1861_007:0373b24": "漏。然持有漏得名為食。無漏亦爾。雖斷",
    "T45n1861_007:0373b25": "有漏然持無漏云何非食。諸佛菩薩後得妙",
    "T45n1861_007:0373b26": "智。能說能受大乘法味生大喜樂。或正體",
    "T45n1861_007:0373b27": "智受真如味生大喜樂。能任持身令不斷",
    "T45n1861_007:0373b28": "懷。長養善法故名為食。七地已前猶分段",
    "T45n1861_007:0373b29": "生。非不資於段．觸等四。八地以上及一切",
    "T45n1861_007:0373c01": "佛不資段食。可說資餘。諸論說為示現依",
    "T45n1861_007:0373c02": "止住食攝故。若變化土實資四食。亦得說",
    "T45n1861_007:0373c03": "資法味為食。如聞妙法花六十劫住故。然",
    "T45n1861_007:0373c04": "此經下菩提分品言。既飡不死法。還飲解脫",
    "T45n1861_007:0373c05": "味。以涅槃不死而為食者。所證妙境生於",
    "T45n1861_007:0373c06": "喜樂。可名食故。能持無漏亦與食名不",
    "T45n1861_007:0373c07": "相違也。然此食體諸教不同。廣如別章及",
    "T45n1861_007:0373c08": "法花疏。第五事業者。其佛法身或唯自利。",
    "T45n1861_007:0373c09": "為二身依。或通二利。自受用身唯有自利。",
    "T45n1861_007:0373c10": "若他受用．及變化身。唯屬利他為他現故。",
    "T45n1861_007:0373c11": "佛地經云。作諸眾生一切義利。佛雖寂定。",
    "T45n1861_007:0373c12": "由先所修加行願力。任運能作一切有情一",
    "T45n1861_007:0373c13": "切義利。他受用土中多說妙法。少作神通",
    "T45n1861_007:0373c14": "作利十地菩薩義利。變化土中多作神通。",
    "T45n1861_007:0373c15": "少說妙法作利三乘一切義利。第六攝",
    "T45n1861_007:0373c16": "益者。自性身土及自受用。已斷圓滿不說",
    "T45n1861_007:0373c17": "攝益。其他受用攝益義者。佛地經云。滅",
    "T45n1861_007:0373c18": "諸煩惱．災橫．纏．垢。則諸煩惱名為纏垢。如",
    "T45n1861_007:0373c19": "是即名諸災橫因。煩惱．纏．垢此中無故。所",
    "T45n1861_007:0373c20": "作災橫此中亦無。或煩惱者則十煩惱。三界",
    "T45n1861_007:0373c21": "見修合有一百二十八種。纏有八種。謂無",
    "T45n1861_007:0373c22": "慚．無愧．惛沈．睡眠．掉舉．惡作嫉．慳。垢有",
    "T45n1861_007:0373c23": "六種。謂害．恨．惱．諂．誑．憍。災橫即是彼所發",
    "T45n1861_007:0373c24": "業及所得果。所知障中種名煩惱。現起名",
    "T45n1861_007:0373c25": "纏垢。離此二種名為攝益。如世封主雖",
    "T45n1861_007:0373c26": "不攝受。但不為災。封戶亦言主攝益我。",
    "T45n1861_007:0373c27": "此亦如是。又現證得解脫煩惱．災橫．纏．垢。",
    "T45n1861_007:0373c28": "殊勝福智故名攝益。化身土中二乘聖者准",
    "T45n1861_007:0373c29": "此亦爾。凡夫菩薩雖未永斷。制伏現行亦",
    "T45n1861_007:0374a01": "名攝益。地前名為損力益能。能轉道故。然",
    "T45n1861_007:0374a02": "此諸位。分別二障四十心中漸能制伏。於四",
    "T45n1861_007:0374a03": "善根加行道中能頓伏盡。初地頓斷名為攝",
    "T45n1861_007:0374a04": "益。俱生二障加行道中能漸伏之。十地隨應",
    "T45n1861_007:0374a05": "能漸斷之。初地已上能頓伏盡。故名攝益。",
    "T45n1861_007:0374a06": "第七無畏者。內有攝益。外無怖畏。法性身",
    "T45n1861_007:0374a07": "土．自他受用．及變化身。久已無畏。佛地經",
    "T45n1861_007:0374a08": "云。遠離眾魔。魔即四魔。是怖畏因。由此能",
    "T45n1861_007:0374a09": "生諸怖畏故。佛皆無彼故無怖畏。他受用",
    "T45n1861_007:0374a10": "土。十地菩薩離麁四魔。無五怖畏。煩惱．蘊．",
    "T45n1861_007:0374a11": "死。漸斷位次隨應說之。其義可解。變化土",
    "T45n1861_007:0374a12": "中。三乘聖者亦分能離。十住菩薩八相成道",
    "T45n1861_007:0374a13": "能伏天魔。加行道中亦能制伏分別煩惱。離",
    "T45n1861_007:0374a14": "煩惱魔。十住第四生貴住中。捨離生死出",
    "T45n1861_007:0374a15": "三界故。分離死魔。入初地時分離分段死。",
    "T45n1861_007:0374a16": "亦名分離五蘊之魔。是故無畏。第八遊",
    "T45n1861_007:0374a17": "路者。佛地經言。大念．慧．行以為遊路。彼論",
    "T45n1861_007:0374a18": "釋言。若諸如來大念即是無分別智。由念安",
    "T45n1861_007:0374a19": "住真如理故。無分別智為法性土所遊之路。",
    "T45n1861_007:0374a20": "大慧即是後所得智。分別諸法真俗相故。",
    "T45n1861_007:0374a21": "為二受用及變化路。此二皆有造作淨土增",
    "T45n1861_007:0374a22": "上業用故俱名行。通生淨土故俱名路。或",
    "T45n1861_007:0374a23": "大念行是自利行。內攝記故。是法性土．及自",
    "T45n1861_007:0374a24": "受用路。大慧行者是利他行。外分別故。是他",
    "T45n1861_007:0374a25": "受用及變化路。上說佛已。十地菩薩。大念者",
    "T45n1861_007:0374a26": "聞慧。大慧者思慧。大行者修慧。以此三慧",
    "T45n1861_007:0374a27": "隨其所應親疎相資。為其有漏無漏土路。",
    "T45n1861_007:0374a28": "三慧皆通有無漏故。若變化土。地前三乘亦",
    "T45n1861_007:0374a29": "以三慧為其遊路。二乘修慧亦通無漏。凡",
    "T45n1861_007:0374b01": "夫菩薩唯是有漏為其遊路。第九所乘者。",
    "T45n1861_007:0374b02": "御彼所乘行此路故。佛地經云。大止．妙觀",
    "T45n1861_007:0374b03": "以為所乘。止謂三摩地等持也。觀謂般羅若",
    "T45n1861_007:0374b04": "慧也。止．觀等運故名所乘。路是總位。位中",
    "T45n1861_007:0374b05": "止．觀各別名所乘。佛之三身恒乘於此入",
    "T45n1861_007:0374b06": "三佛土。十地菩薩乘此入於他受用土。地前",
    "T45n1861_007:0374b07": "二乘隨應亦乘此止．觀品入於淨土。若化",
    "T45n1861_007:0374b08": "穢土。通散定慧以為所乘。不爾無由生",
    "T45n1861_007:0374b09": "佛土故。第十入門者。從彼入門御此入",
    "T45n1861_007:0374b10": "故。佛地經言。大空．無相．無願解脫為所入",
    "T45n1861_007:0374b11": "門。解脫者涅槃。緣此妙智名之為門。或無",
    "T45n1861_007:0374b12": "漏智亦名解脫。離繫縛故。因此三門入淨",
    "T45n1861_007:0374b13": "土故。且一義云。因無相門入法性土。觀",
    "T45n1861_007:0374b14": "法無相證真如故。因無願門入自受用",
    "T45n1861_007:0374b15": "土。於三界中無願求故。因大空門入他",
    "T45n1861_007:0374b16": "受用．及變化土。達二我無入二土故。或云",
    "T45n1861_007:0374b17": "三門皆入三種佛土。論說三門或各別。觀",
    "T45n1861_007:0374b18": "三種自性。或皆能觀三種性故。此說佛門。",
    "T45n1861_007:0374b19": "若諸菩薩因此三種無漏之門入他受用土。",
    "T45n1861_007:0374b20": "若地前二乘亦因三無漏。或復有漏入於化",
    "T45n1861_007:0374b21": "土。凡夫菩薩。唯因此三有漏等持入於化",
    "T45n1861_007:0374b22": "土。不名解脫門。非無漏攝故。理實。他受",
    "T45n1861_007:0374b23": "用．及變化土。皆有事乘遊路門等。為令有",
    "T45n1861_007:0374b24": "情欣樂實德故就行說。其法性土．及自受",
    "T45n1861_007:0374b25": "用皆量無邊。不說別有事門等相他受用",
    "T45n1861_007:0374b26": "土既有分限。皆依蓮華而方建立。佛地經",
    "T45n1861_007:0374b27": "云。大寶蓮華之所建立。觀經亦言作懸鼓",
    "T45n1861_007:0374b28": "想。有蓮華座。化土不定。或有或無。准此佛",
    "T45n1861_007:0374b29": "土無蓮華故。",
    "T45n1861_007:0374c01": "大乘法苑義林章卷第七",
    "T45n1861_007:0374c02": "加點畢天文十(辛丑)五月六日未剋功終。",
    "T45n1861_007:0374c03": "　　　從兼繼僧正御房被下畢。",
    "T45n1861_007:0374c04": "　　　　　　　　　　　　覺清五師",
    "T45n1861_007:0374c05": "此一帖餘本之間覺清五師(仁)與奪之處全",
    "T45n1861_007:0374c06": "部感得之由被申被返畢。",
    "T45n1861_007:0374c07": "天文十二(癸卯)六廿六記之前大僧正兼繼。",
    "T45n1861_007:0374c08": "寬文十二年(壬子)十月日令修補畢。",
    "T45n1861_007:0374c09": "　　　　　　　　　　　　　　清兼法印",
    "T45n1861_007:0374c10": "享保七年(壬寅)正月日謹拜讀了訓兼(戒四歲",
    "T45n1861_007:0374c11": "十六)"
}