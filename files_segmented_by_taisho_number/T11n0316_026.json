{
    "T11n0316_026:0846a18": "2佛說大乘菩薩藏正法經卷",
    "T11n0316_026:0846a19": "第二十六",
    "T11n0316_026:0846a21": "西天譯經三藏銀青光祿大夫",
    "T11n0316_026:0846a22": "試光祿卿慈覺傳梵大師賜紫",
    "T11n0316_026:0846a23": "沙門臣法護等奉　詔譯",
    "T11n0316_026:0846a24": "精進波羅蜜多品第九之二",
    "T11n0316_026:0846a25": "「復次舍利子！時彼有情多起邪見橫生計執，",
    "T11n0316_026:0846a26": "說法苾芻亦復減少，為人輕賤不生尊重，亦",
    "T11n0316_026:0846a27": "不恭敬親近供養。有諸苾芻非法說法，於其",
    "T11n0316_026:0846a28": "正法不樂親近。設見有人於諸契經而生恭",
    "T11n0316_026:0846a29": "敬尊重供養，有大力能種種稱讚者，共生侮",
    "T11n0316_026:0846b01": "慢。舍利子！時彼苾芻得離欲者愛樂受持，未",
    "T11n0316_026:0846b02": "離欲者於諸契經不樂受持，於大眾前隨順",
    "T11n0316_026:0846b03": "魔眾，此是第八魔事，智者於此應當了知，不",
    "T11n0316_026:0846b04": "應隨順。舍利子！若有苾芻於諸契經雖生愛",
    "T11n0316_026:0846b05": "樂受持讀誦解說書寫，為利養故隨順世間",
    "T11n0316_026:0846b06": "諸有情等起偷盜業，於三種事數數作意。何",
    "T11n0316_026:0846b07": "等為三？所謂貪著衣服、飲食及諸臥具。於此",
    "T11n0316_026:0846b08": "三事而多追求，此是第九魔事，智者於此應",
    "T11n0316_026:0846b09": "當了知，不應隨順。舍利子！若有苾芻於此大",
    "T11n0316_026:0846b10": "乘諸契經中行相應行，而能發起最上精進，",
    "T11n0316_026:0846b11": "書寫受持愛樂讀誦廣為人說。時彼苾芻為",
    "T11n0316_026:0846b12": "魔所持，業煩惱障之所覆蔽，於雜染法隨順",
    "T11n0316_026:0846b13": "愛樂，戲論語言而常相應，躭著睡眠。於睡眠",
    "T11n0316_026:0846b14": "中亦樂耽著諸雜染法，又復耽著衒惑女事，",
    "T11n0316_026:0846b15": "深樂隨順如是行相，於諸契經不樂書寫受",
    "T11n0316_026:0846b16": "持讀誦廣為人說。舍利子！時彼苾芻，於如來",
    "T11n0316_026:0846b17": "教生愛樂者，不欲斷滅如來聖教。不愛樂者，",
    "T11n0316_026:0846b18": "惡業苾芻為魔所著，欲令佛法速疾斷滅。此",
    "T11n0316_026:0846b19": "是第十魔事。舍利子！如是十法，諸有智者應",
    "T11n0316_026:0846b20": "當於此一一了知，不應隨順。」爾時世尊說伽",
    "T11n0316_026:0846b21": "陀曰：",
    "T11n0316_026:0846b22": "「時彼所有一切處，　　由彼業故魔障生，",
    "T11n0316_026:0846b23": "於諸白法悉棄捨，　　不樂思擇諸義利。",
    "T11n0316_026:0846b24": "勝慧減少惡慧增，　　於正法中不安住，",
    "T11n0316_026:0846b25": "樂聞非法悉能行，　　墮惡趣中為境界。",
    "T11n0316_026:0846b26": "如是展轉命終時，　　覆藏瑕玼為救護，",
    "T11n0316_026:0846b27": "尊重親教阿闍梨，　　一時俱墮於惡趣。",
    "T11n0316_026:0846b28": "我於俱胝千劫中，　　為利世間修苦行，",
    "T11n0316_026:0846b29": "常於有情思善巧，　　悉令遠離三毒火。",
    "T11n0316_026:0846c01": "我時證得大菩提，　　能轉清淨妙法輪，",
    "T11n0316_026:0846c02": "於人天中無與等，　　世出世間稱第一。",
    "T11n0316_026:0846c03": "我今不應當棄捨，　　世間有情極難得，",
    "T11n0316_026:0846c04": "令彼魔眾悉退散，　　皆能離苦獲安樂。",
    "T11n0316_026:0846c05": "又令癡闇道路中，　　持六度等真善行，",
    "T11n0316_026:0846c06": "於諸佛教悉相應，　　而能獲得菩提道。",
    "T11n0316_026:0846c07": "於如是法聽受已，　　復能演說真實空，",
    "T11n0316_026:0846c08": "令彼安住正信中，　　是故得離諸魔眾。",
    "T11n0316_026:0846c09": "於此最上真實中，　　若有棄背真實法，",
    "T11n0316_026:0846c10": "非真實相作真實，　　不能遠離諸魔眾。",
    "T11n0316_026:0846c11": "若有有情於佛所，　　歡喜堅固生尊重，",
    "T11n0316_026:0846c12": "聽聞如是正法時，　　獲得吉祥勝義利。",
    "T11n0316_026:0846c13": "正信有情歡喜已，　　諸有魔眾生苦惱，",
    "T11n0316_026:0846c14": "於一切處作善時，　　魔眾競來為恐怖。",
    "T11n0316_026:0846c15": "時魔假作苾芻相，　　巧出語言相誑惑，",
    "T11n0316_026:0846c16": "於眾迅疾生動亂，　　謂菩提道非真實。",
    "T11n0316_026:0846c17": "自言我法真實因，　　汝應堅固求安住，",
    "T11n0316_026:0846c18": "發生如是戲論已，　　然後輕侮復毀謗。",
    "T11n0316_026:0846c19": "時彼苾芻魔所著，　　信魔語故生放逸，",
    "T11n0316_026:0846c20": "謂言此法非佛乘，　　因是棄捨涅盤道。",
    "T11n0316_026:0846c21": "復背正覺合諸塵，　　而於佛法不信受，",
    "T11n0316_026:0846c22": "由執我見麁重已，　　速疾墮落惡趣中。",
    "T11n0316_026:0846c23": "縱有少分諸苾芻，　　而復愛樂非真實，",
    "T11n0316_026:0846c24": "各於大乘空法中，　　互相伺求諸過失。",
    "T11n0316_026:0846c25": "縱遇最上真實法，　　以雜亂故不聽習，",
    "T11n0316_026:0846c26": "復於義理生恐怖，　　捨正法故無所歸。",
    "T11n0316_026:0846c27": "彼時無有說法者，　　不信解人而復眾，",
    "T11n0316_026:0846c28": "如是縱有說法師，　　悉皆棄捨不聽受。",
    "T11n0316_026:0846c29": "若於世尊末法中，　　復能利樂諸有情，",
    "T11n0316_026:0847a01": "彼時多有魔障侵，　　於此勿應生退屈。",
    "T11n0316_026:0847a02": "未來若有苾芻眾，　　決定於法生信解，",
    "T11n0316_026:0847a03": "寧喪身命堅護持，　　速獲證悟圓常果。」",
    "T11n0316_026:0847a04": "爾時舍利子及諸大苾芻等，於大眾中聞是",
    "T11n0316_026:0847a05": "修習大乘行者於諸險難能行正法，各各發",
    "T11n0316_026:0847a06": "起廣大無量堅固勇猛精進之力。如是行相，",
    "T11n0316_026:0847a07": "於此大乘菩薩藏正法，聽聞讀誦書寫受持",
    "T11n0316_026:0847a08": "展轉教示廣為人說。又復說是善巧譬喻：「譬",
    "T11n0316_026:0847a09": "若有人善能守護祖宗庫藏，今見財寶漸欲",
    "T11n0316_026:0847a10": "減沒而生憂惱。如我今見釋迦如來於無量",
    "T11n0316_026:0847a11": "百千俱胝那由他阿僧祇劫，修行是難得阿",
    "T11n0316_026:0847a12": "耨多羅三藐三菩提法漸將減沒。我等苾芻",
    "T11n0316_026:0847a13": "亦復如是共生憂惱，宜各發起廣大無量勇",
    "T11n0316_026:0847a14": "猛精進，堅持守護大乘菩薩正法寶藏。」又苾",
    "T11n0316_026:0847a15": "芻言：「譬如有人，有一親子端正殊妙，父母見",
    "T11n0316_026:0847a16": "時適悅其心，觀視子相目不暫捨。其子忽然",
    "T11n0316_026:0847a17": "於險難處墮落其中，有大飛禽捉持而去，又",
    "T11n0316_026:0847a18": "復墮落那落迦邊高險之處。時彼父母發勇",
    "T11n0316_026:0847a19": "悍力持取而還。如我今者佛滅度後，若有正",
    "T11n0316_026:0847a20": "士於無上法寶生大信敬欲求出離，而於彼",
    "T11n0316_026:0847a21": "時受持讀誦如說修行。我以如來無上法寶共",
    "T11n0316_026:0847a22": "相付囑，精進守護亦復如是，無令為彼諸惡",
    "T11n0316_026:0847a23": "人輩之所侵壞。」又苾芻言：「譬如世間聚集兵",
    "T11n0316_026:0847a24": "眾，行列陣勢欲相鬪戰。是時眾中少分有情，",
    "T11n0316_026:0847a25": "見彼軍眾心無怯弱安住其前，護諸兵眾無",
    "T11n0316_026:0847a26": "令鬪戰。又復眾中有多勇悍，見是兵眾心無",
    "T11n0316_026:0847a27": "怯弱安住其前，如是展轉乃立戰功。如我今",
    "T11n0316_026:0847a28": "者佛滅度後法欲滅時，若有有情內心堅固",
    "T11n0316_026:0847a29": "護持正法，親近善友樂求出離，被堅固鎧發",
    "T11n0316_026:0847b01": "起廣大精進之力破魔軍眾。如是行相，於法",
    "T11n0316_026:0847b02": "寶中若有少分精妙思擇亦復如是，乃至一",
    "T11n0316_026:0847b03": "四句偈為人演說令他隨喜，信受佛語不生",
    "T11n0316_026:0847b04": "疑謗，亦復告示令多有情隨喜稱讚過去未",
    "T11n0316_026:0847b05": "來現在諸佛無上妙法令其安住。」時諸苾芻",
    "T11n0316_026:0847b06": "乃至廣說無量譬喻。佛告舍利子：「如實行相，",
    "T11n0316_026:0847b07": "我說是人所得福聚，猶如虛空無有限量說",
    "T11n0316_026:0847b08": "不能盡。又舍利子！佛滅度後是人難得，我",
    "T11n0316_026:0847b09": "說名為是殊勝丈夫、是最上丈夫、是勇猛丈",
    "T11n0316_026:0847b10": "夫、是大丈夫，得佛法分，不樂自利小乘靜住，",
    "T11n0316_026:0847b11": "唯行堅固大乘正行。又復不樂讚歎自他名",
    "T11n0316_026:0847b12": "譽，唯樂讚歎大乘功德。舍利子！乃至臨命終",
    "T11n0316_026:0847b13": "時，於此正法亦復受持讀誦，於真實空決定",
    "T11n0316_026:0847b14": "勝解。",
    "T11n0316_026:0847b15": "「復次舍利子！於後末世破戒苾芻，亦復增盛",
    "T11n0316_026:0847b16": "毀謗正法，於諸世間外道經典多樂修習。舍",
    "T11n0316_026:0847b17": "利子！於此劫濁、煩惱濁、眾生濁、見濁、命濁惡",
    "T11n0316_026:0847b18": "世之中，若有苾芻能以勇銳破諸鬪諍而得",
    "T11n0316_026:0847b19": "安住，常願不離諸佛菩提，於三時中應作觀",
    "T11n0316_026:0847b20": "想善能安住。」爾時世尊說伽陀曰：",
    "T11n0316_026:0847b21": "「親近如來正法藏，　　能破一切老死苦，",
    "T11n0316_026:0847b22": "於自利行非相應，　　常樂利樂諸有情。",
    "T11n0316_026:0847b23": "於我所說正法中，　　恭敬愛樂能建立，",
    "T11n0316_026:0847b24": "彼堪我為調御師，　　即是如來真弟子。",
    "T11n0316_026:0847b25": "若於正法不樂聞，　　又復不能善安住，",
    "T11n0316_026:0847b26": "彼人墮落惡趣中，　　如輪於海速沈沒。",
    "T11n0316_026:0847b27": "於千俱胝劫數中，　　遇佛出世極難得，",
    "T11n0316_026:0847b28": "彼人為魔之所著，　　縱得遇佛生厭怠。",
    "T11n0316_026:0847b29": "「復次舍利子！過去九十一劫，彼時分中有佛",
    "T11n0316_026:0847c01": "出世，號毘婆尸如來、應供、正遍知、明行足、善",
    "T11n0316_026:0847c02": "逝、世間解、無上士、調御丈夫、天人師、佛、世尊。",
    "T11n0316_026:0847c03": "彼佛法中有六群苾芻：一名善見，二名妙利，",
    "T11n0316_026:0847c04": "三名作喜，四名賢吉，五名名稱，六名利牙，而",
    "T11n0316_026:0847c05": "生計執我、人、眾生、壽者、斷常等見，常行侮慢，",
    "T11n0316_026:0847c06": "共相呼集詣曠野中，而常議論差別惡行，如",
    "T11n0316_026:0847c07": "是各各而自謂言行百種善。而復召集一十",
    "T11n0316_026:0847c08": "二十乃至五十，以為群類，自所行法展轉教",
    "T11n0316_026:0847c09": "示，復立誓言：『若違我教必遭損害。』說是行已",
    "T11n0316_026:0847c10": "分首而去，或入聚落、或抵城邑、或自他舍乃",
    "T11n0316_026:0847c11": "至王城。時彼一人抵一聚落，還集種類，復各",
    "T11n0316_026:0847c12": "教示增損佛語。舍利子！云何作意增損佛語？",
    "T11n0316_026:0847c13": "時彼種類堅固執有我、人、眾生、壽者，『若無我",
    "T11n0316_026:0847c14": "者誰為往來？誰為坐臥？誰為語默？誰為施者？",
    "T11n0316_026:0847c15": "誰為受者？誰為飲食？誰苦誰樂？乃至一痒一",
    "T11n0316_026:0847c16": "痛誰為覺觸等者？』時彼眾中或有一人作如",
    "T11n0316_026:0847c17": "是言：『若說無有我、人、眾生、壽者，非我善友。』舍",
    "T11n0316_026:0847c18": "利子！時彼聚落男子女人、童男童女聞如是",
    "T11n0316_026:0847c19": "語，皆樂於彼執我見者而為善友，互相謂曰：",
    "T11n0316_026:0847c20": "『我於往昔有諸智者如實了知。真善友者，說",
    "T11n0316_026:0847c21": "無我、人、眾生、壽者。我今於彼先所尊者，不應",
    "T11n0316_026:0847c22": "親近恭敬供養。』舍利子！時彼六群苾芻後半",
    "T11n0316_026:0847c23": "月分還集一處，中有一苾芻謂言：『我已展轉",
    "T11n0316_026:0847c24": "教化五百種族以為眷屬。』",
    "T11n0316_026:0847c25": "「復次舍利子！時毘婆尸如來、應、正等覺有一",
    "T11n0316_026:0847c26": "聲聞苾芻，諸漏已盡無復煩惱，得阿羅漢果。",
    "T11n0316_026:0847c27": "既知是已，入彼五百聚落為諸男子女人、童",
    "T11n0316_026:0847c28": "男童女而說是言：『彼所說法是麁惡語、不真",
    "T11n0316_026:0847c29": "實語、無義利語。』時阿羅漢於彼眾中說伽陀",
    "T11n0316_026:0848a01": "曰：",
    "T11n0316_026:0848a02": "「『若於正法不了知，　　彼人即昧真聖道，",
    "T11n0316_026:0848a03": "汝於邪法堅執著，　　決定當墮諸惡趣。』",
    "T11n0316_026:0848a04": "「說是偈已，時彼六群苾芻眾等生大恚怒不",
    "T11n0316_026:0848a05": "樂信受。時阿羅漢生大慜念，讚歎佛已，復",
    "T11n0316_026:0848a06": "說伽陀曰：",
    "T11n0316_026:0848a07": "「『我佛所說真實法，　　一切有為悉無常，",
    "T11n0316_026:0848a08": "於諸法中皆無我，　　是不堅固非常住，",
    "T11n0316_026:0848a09": "又復諸行皆造作，　　體不實故空復空；",
    "T11n0316_026:0848a10": "愚夫癡迷堅執著，　　於幻法中生動亂。』",
    "T11n0316_026:0848a11": "「說是偈已，又語彼苾芻等眾：『諸佛如來所說",
    "T11n0316_026:0848a12": "法中，悉皆無有我、人、眾生、壽者。』時阿羅漢知",
    "T11n0316_026:0848a13": "彼苾芻等眾不樂信受，復說伽陀曰：",
    "T11n0316_026:0848a14": "「『若於施受生見執，　　復認覺觸分別有，",
    "T11n0316_026:0848a15": "於無我法不信從，　　彼皆墮落諸惡趣。』",
    "T11n0316_026:0848a16": "「舍利子！時彼有情於虛妄法，男子女人童男",
    "T11n0316_026:0848a17": "童女，所有語言而生信受，當有六萬八千人",
    "T11n0316_026:0848a18": "以邪見故，身壞命終皆墮無間大地獄中身",
    "T11n0316_026:0848a19": "受極苦。在地獄中復生多舌，舌如廣大千葉",
    "T11n0316_026:0848a20": "蓮華，於其舌上復以鐵犁耕破其舌；復有獄",
    "T11n0316_026:0848a21": "卒持百利杵擊刺罪人；復於空中雨熱鐵丸，",
    "T11n0316_026:0848a22": "其丸猛熾擊罪人身；又其鐵丸變成火聚，其",
    "T11n0316_026:0848a23": "焰極猛，罪人各見猛火燒身。畢是罪已從地",
    "T11n0316_026:0848a24": "獄出，當復墮於千頭魚中。」爾時世尊說伽",
    "T11n0316_026:0848a25": "陀曰：",
    "T11n0316_026:0848a26": "「時諸有情墮地獄，　　無量百千火聚中，",
    "T11n0316_026:0848a27": "空中震電復雨火，　　罪人身受極苦惱。",
    "T11n0316_026:0848a28": "一身復受一切苦，　　猛焰器仗從空下，",
    "T11n0316_026:0848a29": "百踰繕那皆充滿，　　各見身滿地獄中。",
    "T11n0316_026:0848b01": "各各復見於舌上，　　鋒鋩利箭猛來射，",
    "T11n0316_026:0848b02": "利刀分舌段段裂，　　始覺苦中極重苦。",
    "T11n0316_026:0848b03": "由隨惡友虛妄者，　　數數親近而愛敬，",
    "T11n0316_026:0848b04": "棄捨持戒清淨眾，　　是故墮此極苦中。",
    "T11n0316_026:0848b05": "「復次舍利子！彼六群苾芻眾以虛妄不實故，",
    "T11n0316_026:0848b06": "亦復當墮阿鼻大地獄中。其地獄量百踰繕",
    "T11n0316_026:0848b07": "那，各各自見身滿獄中。彼一一身復有千口，",
    "T11n0316_026:0848b08": "一一口中復生二舌，每舌縱廣四踰繕那。一",
    "T11n0316_026:0848b09": "一舌上五百鐵犁耕破其舌，復以熱鐵取舌",
    "T11n0316_026:0848b10": "燒烙，罪人痛苦口不能言。復於頭上百千俱",
    "T11n0316_026:0848b11": "胝種種苦具而來捶打。如是受罪滿百千俱",
    "T11n0316_026:0848b12": "胝那由他歲，畢是罪已，復入別別諸地獄中",
    "T11n0316_026:0848b13": "受諸罪苦，亦復如是。何以故？彼人為於諸佛",
    "T11n0316_026:0848b14": "教中常生毀謗，獲如是罪。",
    "T11n0316_026:0848b15": "「復次舍利子！彼佛世時，復有長者住白衣舍，",
    "T11n0316_026:0848b16": "名為安樂。其家富樂財寶，豐盛隨意受用。復",
    "T11n0316_026:0848b17": "有祖宗昔所積聚金銀琉璃、硨磲碼碯、真珠珊",
    "T11n0316_026:0848b18": "瑚如是等寶皆悉具足，諸有庫藏亦皆豐盈，",
    "T11n0316_026:0848b19": "奴婢僕從城邑人眾隨所驅使稱意無乏。是",
    "T11n0316_026:0848b20": "時長者愛樂承事離繫外道，修習邪法而生",
    "T11n0316_026:0848b21": "邪見。時長者妻名尾瑟鉢底，色相殊妙端正",
    "T11n0316_026:0848b22": "潔白，身相具足人所樂見。而生一子，端嚴殊",
    "T11n0316_026:0848b23": "特面貌圓滿，身體潔白人所愛樂。其子往昔",
    "T11n0316_026:0848b24": "曾於無量百千俱胝那由他佛所種諸善根。",
    "T11n0316_026:0848b25": "其子初生三開口笑，作如是言：『我今何故於",
    "T11n0316_026:0848b26": "此邪見種族中生？』其母聞子作是語已，驚怖",
    "T11n0316_026:0848b27": "惶駭身毛皆竪，棄捨其子周慞悶走。時有眾",
    "T11n0316_026:0848b28": "女見是事已，悉來集會共相詢問。聞說其子",
    "T11n0316_026:0848b29": "有如是言，是時眾女復生驚怖而各狂走，去",
    "T11n0316_026:0848c01": "已復來觀察議論，各相謂曰：『此初生子為復",
    "T11n0316_026:0848c02": "是天？為復是龍？為復是藥叉、羅剎、阿蘇囉、誐",
    "T11n0316_026:0848c03": "嚕拏、緊那囉、莫呼囉誐、鳩盤茶、必舍佐、人",
    "T11n0316_026:0848c04": "非人等？』生是疑已，時初生子謂眾女曰：『汝等",
    "T11n0316_026:0848c05": "吉祥具足人相，何故捨我驚怖狂走？』爾時童",
    "T11n0316_026:0848c06": "子對諸女眾說伽陀曰：",
    "T11n0316_026:0848c07": "「『汝眾女等勝吉祥，　　何於惡道不生怖？",
    "T11n0316_026:0848c08": "我今令汝悟真實，　　悉能遠離諸險難。",
    "T11n0316_026:0848c09": "我之父母并眷屬，　　於我悉皆非善友，",
    "T11n0316_026:0848c10": "我今為彼除邪見，　　不生險難諸惡道。』",
    "T11n0316_026:0848c11": "「舍利子！時彼童子父母并諸會眾，聞是童子",
    "T11n0316_026:0848c12": "說伽陀已，共詣其所。爾時童子於父母前，復",
    "T11n0316_026:0848c13": "說伽陀曰：",
    "T11n0316_026:0848c14": "「『所有庫藏諸財寶，　　五穀舍宅并供具，",
    "T11n0316_026:0848c15": "速疾捨我將布施，　　投佛出家作沙門。",
    "T11n0316_026:0848c16": "毘婆尸佛見住世，　　於三界中無與等，",
    "T11n0316_026:0848c17": "彼佛慧日照世間，　　我願出家為弟子。",
    "T11n0316_026:0848c18": "於佛正法得開示，　　利樂一切諸有情，",
    "T11n0316_026:0848c19": "彼佛慧日照世間，　　我願出家為弟子。",
    "T11n0316_026:0848c20": "我佛具足三十二，　　大丈夫相悉莊嚴，",
    "T11n0316_026:0848c21": "彼佛慧日照世間，　　我願出家為弟子。",
    "T11n0316_026:0848c22": "假使千俱胝劫中，　　未甞聞是佛名字，",
    "T11n0316_026:0848c23": "如優曇花難值遇，　　我願出家為弟子。』",
    "T11n0316_026:0848c24": "「舍利子！時彼父母語童子言：『汝能如是發清",
    "T11n0316_026:0848c25": "淨心投佛出家，我今所有祖宗庫藏二十俱",
    "T11n0316_026:0848c26": "胝金銀珍寶悉施於汝，令汝展轉自行布施。』",
    "T11n0316_026:0848c27": "時彼父母說伽陀曰：",
    "T11n0316_026:0848c28": "「『我今所有諸財寶，　　悉皆付汝將布施，",
    "T11n0316_026:0848c29": "由汝發起清淨心，　　隨處利樂諸有情。",
    "T11n0316_026:0849a01": "所有金銀諸珍寶，　　五穀舍宅并資具，",
    "T11n0316_026:0849a02": "由汝發起清淨心，　　速疾捨施利有情。",
    "T11n0316_026:0849a03": "床褥臥具諸受用，　　塗香花鬘末香等，",
    "T11n0316_026:0849a04": "由汝發起清淨心，　　隨處速疾行布施。",
    "T11n0316_026:0849a05": "佛寶法寶并僧寶，　　此為最上良福田，",
    "T11n0316_026:0849a06": "於彼廣行布施心，　　真實利樂於一切。』",
    "T11n0316_026:0849a07": "「時彼童子復為父母說伽陀曰：",
    "T11n0316_026:0849a08": "「『我欲往詣於佛所，　　大毘婆尸世尊前，",
    "T11n0316_026:0849a09": "廣作無量諸供養，　　利樂一切諸有情。",
    "T11n0316_026:0849a10": "若天若人諸眾等，　　樂求一切快樂事，",
    "T11n0316_026:0849a11": "我今往詣世尊前，　　願眾應當同詣彼。』",
    "T11n0316_026:0849a12": "「時彼童子說此偈已，作是思惟遍觀四方，白",
    "T11n0316_026:0849a13": "父母言：『我今往詣毘婆尸如來、應、正等覺所。』",
    "T11n0316_026:0849a14": "時彼眾等聞是事已各生驚疑，共相謂曰：『云",
    "T11n0316_026:0849a15": "何童子生於一日，能與父母如是議論？而復",
    "T11n0316_026:0849a16": "雙足舉步能行？』彼時乃有八萬四千俱胝等",
    "T11n0316_026:0849a17": "眾皆來集會，各各思惟互相謂曰：『今此童子",
    "T11n0316_026:0849a18": "為復是天？為復是龍？為復是藥叉、羅剎、揵闥",
    "T11n0316_026:0849a19": "縛、阿蘇囉、緊那囉、摩呼囉誐、人非人等？』時彼",
    "T11n0316_026:0849a20": "童子與諸眾等俱時共詣毘婆尸如來、應、正等",
    "T11n0316_026:0849a21": "覺所。爾時童子領眾行已，於虛空中有十千",
    "T11n0316_026:0849a22": "蓋而覆其上，又於空中高聲唱言：『無令為彼",
    "T11n0316_026:0849a23": "寒熱風雨之所損害。』又復空中現金色網彌",
    "T11n0316_026:0849a24": "覆其上。又於空中雨天妙花、種種末香、諸妙",
    "T11n0316_026:0849a25": "香等，復有清涼微風飄散此香。又於行路",
    "T11n0316_026:0849a26": "香水灑地、雨天寶衣，所雨天花積過于膝。又",
    "T11n0316_026:0849a27": "於行路八功德水無量池沼自然出現，一一",
    "T11n0316_026:0849a28": "池沼各有無量優曇鉢羅花、俱物頭花、奔拏利",
    "T11n0316_026:0849a29": "迦花等而為供養，復有七寶殊妙臺榭自然",
    "T11n0316_026:0849b01": "出現。又於行時種種角貝不鼓自鳴，出微妙",
    "T11n0316_026:0849b02": "音歌詠讚歎。於其左右無量珍寶自然莊嚴。",
    "T11n0316_026:0849b03": "時彼童子纔舉步時，各現一花而為履蹈，隨",
    "T11n0316_026:0849b04": "履蹈已隱沒不現。爾時童子於道路中，須臾",
    "T11n0316_026:0849b05": "之間回顧觀察，說伽陀曰：",
    "T11n0316_026:0849b06": "「『世有正理非正理，　　我今所行最上道，",
    "T11n0316_026:0849b07": "於非正道而不行，　　是故往詣正理尊。",
    "T11n0316_026:0849b08": "我於那庾多劫中，　　或時獲得人中身，",
    "T11n0316_026:0849b09": "復遇如來出世間，　　具足信解智慧力。』",
    "T11n0316_026:0849b10": "「舍利子！時彼童子說是偈已，於虛空中有八",
    "T11n0316_026:0849b11": "萬四千天人咸共讚歎，說伽陀曰：",
    "T11n0316_026:0849b12": "「『善哉善哉大智者，　　能說最上第一義，",
    "T11n0316_026:0849b13": "於諸非理悉棄捨，　　是故能行真正道。』",
    "T11n0316_026:0849b14": "「舍利子！時彼童子對諸天眾，復說伽陀曰：",
    "T11n0316_026:0849b15": "「『諸有能行正道者，　　廣說獲得和合義，",
    "T11n0316_026:0849b16": "於非正道堅執著，　　云何獲得相應理？』",
    "T11n0316_026:0849b17": "佛說大乘菩薩藏正法經卷第二十六"
}