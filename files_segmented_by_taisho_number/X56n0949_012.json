{
    "X56n0949_012:0882c19": "閑居編第十二",
    "X56n0949_012:0882c21": "宋孤山沙門　智圓　著",
    "X56n0949_012:0882c22": "書智者大師碑後序",
    "X56n0949_012:0882c23": "聖宋天禧二年龍集戊午夏六月十日十四世法孫",
    "X56n0949_012:0882c24": "智圓字無外糾同志立石于錢唐孤山瑪瑙院佛殿",
    "X56n0949_012:0883a01": "之左其文依補闕舊集故與天台勒石者有異按然",
    "X56n0949_012:0883a02": "師是建中三年二月滅梁君即貞元九年十一月卒",
    "X56n0949_012:0883a03": "天台碑乃元和六年十一月十二日建距然歸寂三",
    "X56n0949_012:0883a04": "十載矣距肅捐舘一十九載矣於乎荊溪既沒敬之",
    "X56n0949_012:0883a05": "既往非後之人妄改如何補闕卒逮今二百二十七",
    "X56n0949_012:0883a06": "年矣而遺編在焉可鑒前繆庶來者毋惑與。",
    "X56n0949_012:0883a07": "書荊溪大師碑後序",
    "X56n0949_012:0883a08": "錢唐沙門釋智圓字无外即荊溪九世之法孫也嘗",
    "X56n0949_012:0883a09": "慨天台墳塔既毀碑表亦滅使先祖之德善梁公之",
    "X56n0949_012:0883a10": "論譔不明著於後世焉遂師僧之尊賢重道者同立",
    "X56n0949_012:0883a11": "石于孤山瑪瑙院佛殿之右庶觀者既美其所稱又",
    "X56n0949_012:0883a12": "美其所為抑亦恕我之不肖濫跂及於孝子孝孫之",
    "X56n0949_012:0883a13": "用心乎時大宋天禧二年歲次戊午夏六月五日也。",
    "X56n0949_012:0883a14": "講堂擊蒙集序",
    "X56n0949_012:0883a15": "夫仲尼之旨布在六經世雄之法備乎三藏背叛六",
    "X56n0949_012:0883a16": "經者乃楊墨之黨蔑棄三藏者即魔外之徒其人存",
    "X56n0949_012:0883a17": "則其道行其人亡則其道廢今既宗師接武講席相",
    "X56n0949_012:0883a18": "望諒世雄之道未墜地也重以王化所被人皆好學",
    "X56n0949_012:0883a19": "削染之子咸恥於不聽習焉猶病童蒙未善儀式遂",
    "X56n0949_012:0883a20": "於暇日聊述五篇始於建志擇師終於誡惡勸善前",
    "X56n0949_012:0883a21": "四則示接對語言之事令有可觀後一明學習流通",
    "X56n0949_012:0883a22": "之旨俾至於道從微至著得無意乎既題曰擊蒙豈",
    "X56n0949_012:0883a23": "免夫敘事之繁碎發言之鄙俚耶汝曹後學宜詳覽",
    "X56n0949_012:0883a24": "焉。",
    "X56n0949_012:0883b01": "講院條約序",
    "X56n0949_012:0883b02": "三學既設齊身口示威儀者戒學備焉豈在別立程",
    "X56n0949_012:0883b03": "式耶葢去聖既遙時方不同故於彼人情更為約束",
    "X56n0949_012:0883b04": "俾夫學者出處語默不罹乎愆失則流通克荷得其",
    "X56n0949_012:0883b05": "人也吾道何患於喪乎吾祖智者立制十條以訓來",
    "X56n0949_012:0883b06": "學今因而刪補不損元規汝曹覽之預為之防而吾",
    "X56n0949_012:0883b07": "志也。",
    "X56n0949_012:0883b08": "目錄序",
    "X56n0949_012:0883b09": "予自濫預講科於先聖之道雖不能窮微覩奧而志",
    "X56n0949_012:0883b10": "圖訓誘於是備覽史籍博尋經疏其有墜地而絕傳",
    "X56n0949_012:0883b11": "者他說而不韙者皆筆記而發揮之以貽後學始景",
    "X56n0949_012:0883b12": "德三年丙午歲至今大中祥符七年甲寅歲於講授",
    "X56n0949_012:0883b13": "抱疾之外輒述科記章鈔凡得三十部七十一卷竊",
    "X56n0949_012:0883b14": "慮散失因次而錄之藏於篋笥或後有所述隨更編",
    "X56n0949_012:0883b15": "續所冀示諸子孫詎敢聞於達識也時陽秋三十有",
    "X56n0949_012:0883b16": "九其年仲春既望於錢唐崇福寺方丈序。",
    "X56n0949_012:0883b17": "帝年紀序",
    "X56n0949_012:0883b18": "盧江子者氏族名字則未知之甞撰帝年紀一卷始",
    "X56n0949_012:0883b19": "天地闢設降及我宋大凡百王禪讓之歷數五運相",
    "X56n0949_012:0883b20": "生之正統建都之所紀年之號以至僣偽偏覇者皆",
    "X56n0949_012:0883b21": "略載名目於其間繇是萬古陳跡不待博閱群史而",
    "X56n0949_012:0883b22": "歷歷可見如指掌焉抑又帝王之號正統者書之以",
    "X56n0949_012:0883b23": "朱僣偽者書之以墨有以見枉直分而褒貶作也將",
    "X56n0949_012:0883b24": "非垂儆於後世俾夫知列次在天而杜絕於窺竊之",
    "X56n0949_012:0883c01": "患也歟無乃正人倫之大要非直書年世而已吾覧",
    "X56n0949_012:0883c02": "其文知其用意故序之。",
    "X56n0949_012:0883c03": "廣皮日休法言後序",
    "X56n0949_012:0883c04": "法言之為書也廣大悉備二帝三王姬公孔子之道",
    "X56n0949_012:0883c05": "盡在此矣百王之模範歟萬世之蓍蔡歟孟軻以來",
    "X56n0949_012:0883c06": "力扶聖道者未有如子雲者也夫聖以降言歟行歟",
    "X56n0949_012:0883c07": "難其無玼乎是故雄之賢而有媚莾之言也孝至篇",
    "X56n0949_012:0883c08": "曰周公以來未有漢公之懿也勤勞則過於阿衡李",
    "X56n0949_012:0883c09": "軌以為稱莽居攝以前之美劇秦美新云大新受命",
    "X56n0949_012:0883c10": "上帝豈居攝以前邪柳子厚謂阿衡之事不可過遇",
    "X56n0949_012:0883c11": "則反矣且孟子美夫子賢於堯舜遠矣亦應反刺仲",
    "X56n0949_012:0883c12": "尼也如其不爾豈其過阿衡為反邪是知楊子美莽",
    "X56n0949_012:0883c13": "比德於周公故云過阿衡非反刺明矣或楊子言遜",
    "X56n0949_012:0883c14": "之為權也噫子雲學何道邪學它道也吾不知其遜",
    "X56n0949_012:0883c15": "不遜也果學仲尼之道也夫子之遜未聞若至孝美",
    "X56n0949_012:0883c16": "新之佞者吾以為媚莽之言是也先儒之說皆為子",
    "X56n0949_012:0883c17": "雲文過而諱惡耳意欲大子雲之道反小之是昧於",
    "X56n0949_012:0883c18": "子雲之道也何乎夫賢人君子雖未免其過苟有過",
    "X56n0949_012:0883c19": "必自知既自知必自訟豈同小人過也必文不能自",
    "X56n0949_012:0883c20": "訟乎趙盾曰自貽伊戚其我之謂乎魏武曰吾小過",
    "X56n0949_012:0883c21": "失大忿怒汝勿學也嗚呼子雲之賢於趙盾魏武遠",
    "X56n0949_012:0883c22": "矣豈欲文其過耶是使萬世之下不肖輩遇其[門@視]覦",
    "X56n0949_012:0883c23": "神器者不能自正必曲媚以事之果成也則曰我知",
    "X56n0949_012:0883c24": "天命之有往也果不成則曰我學子雲之遜也千誑",
    "X56n0949_012:0884a01": "萬詐革面取容豈不由踵美新之弊乎故曰意欲大",
    "X56n0949_012:0884a02": "子雲之道而反小之也吾謂子雲若在聞吾之議必",
    "X56n0949_012:0884a03": "能為國受惡也近世柳仲塗復申明美斯之理詞亦",
    "X56n0949_012:0884a04": "不出於文過矣非昧子雲之道如何惟李唐皮日休",
    "X56n0949_012:0884a05": "以斯言為非故撰其後序以明之吾韙之故廣焉吁",
    "X56n0949_012:0884a06": "嚮使子雲深思道之行喪人之死生有天命者於言",
    "X56n0949_012:0884a07": "則無過阿衡之佞也於行則無懼禍投閣之事也不",
    "X56n0949_012:0884a08": "亦盡善乎然子雲非不知也臨事之難也昔者夫子",
    "X56n0949_012:0884a09": "見衛靈公問陳則對以爼豆聞宋司馬欲害則曰天",
    "X56n0949_012:0884a10": "生德於予斯聖師之言行也子雲學夫子之道也有",
    "X56n0949_012:0884a11": "未至耳嚮所謂聖以降言歟行歟難其無疵乎是也",
    "X56n0949_012:0884a12": "來者則聖師之言行可矣圖王不成弊猶及覇思之。",
    "X56n0949_012:0884a14": "閑居編第十二"
}