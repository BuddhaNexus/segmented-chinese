{
    "X62n1179_002:0249c13": "省菴法師語錄卷下",
    "X62n1179_002:0249c15": "淨業學人　彭際清　重訂",
    "X62n1179_002:0249c16": "勸修淨土詩",
    "X62n1179_002:0249c17": "實賢譾劣庸僧。褊卑陋器。本無大力。仰承前輩宗",
    "X62n1179_002:0249c18": "風。時有好懷。獨結西方淨願。雖躬行不逮。原無實",
    "X62n1179_002:0249c19": "得於自心。而兼濟未忘。乃有愚衷於此世。原夫淨",
    "X62n1179_002:0249c20": "土一門。理極頓圓。事誠簡易。在因強而得果疾。用",
    "X62n1179_002:0249c21": "力少而成功多。淺之則夫婦與知。深之則聖賢莫",
    "X62n1179_002:0249c22": "測。三根普被。萬類均收。撈漉苦海之魚。信為巨網。",
    "X62n1179_002:0249c23": "挽回末法之證。的是奇方。離斯捷逕。出生死以奚",
    "X62n1179_002:0249c24": "從。捨此法門。脫輪回而何日。但今時泛念者多。深",
    "X62n1179_002:0250a01": "信者少。或有訶為著相。貶作小乘。並由不讀教文。",
    "X62n1179_002:0250a02": "祇是任憑胸臆。豈知中天調御。開金色口以丁寧。",
    "X62n1179_002:0250a03": "十方如來。出廣長舌而讚歎。文殊普賢。尚有求生",
    "X62n1179_002:0250a04": "之偈。馬鳴龍樹。亦有願往之文。至於智者永明之",
    "X62n1179_002:0250a05": "輩。中峯天如之流。並是教祖禪宗。莫不垂文著論。",
    "X62n1179_002:0250a06": "闡明至理。深勸後人。奈何末代凡夫。鈍根淺識。乃",
    "X62n1179_002:0250a07": "欲遠勝古人。置之弗屑邪。實賢因此感慨。嘗欲發",
    "X62n1179_002:0250a08": "揮論議。解釋疑情。於乙未秋。著詩三十首。一時草",
    "X62n1179_002:0250a09": "草付工刊版。惜乎理未周圓。事多疏漏。每欲從事",
    "X62n1179_002:0250a10": "添削。不遑下手。戊戌夏。依紹曇老人於隆興精舍。",
    "X62n1179_002:0250a11": "學律安居。聽經坐臘。自恣既竟。同學攝兄踊躍讚",
    "X62n1179_002:0250a12": "歎。慫慂卒業。由是芟其繁芿。補其闕略。理隨事廣。",
    "X62n1179_002:0250a13": "語逐文多。不覺信筆任心。盈編成冊。於中鋪陳依",
    "X62n1179_002:0250a14": "正。描寫莊嚴。廣破羣疑。深彰一理。指示工夫以知",
    "X62n1179_002:0250a15": "操守。分張品類以勸從行。于是總陳三教。別派眾",
    "X62n1179_002:0250a16": "流。所謂仕隱工商。漁樵耕讀。乃至苦樂閒忙之輩。",
    "X62n1179_002:0250a17": "生老病死之人。莫之皆導以念佛。示其往生。凡一",
    "X62n1179_002:0250a18": "日二六時中。每年十二月內。無時非念佛之時。無",
    "X62n1179_002:0250a19": "月不思歸之月。所以一其念。專其志也。夫信是道",
    "X62n1179_002:0250a20": "原。故首標依正以起信。疑為信障。故次釋人情以",
    "X62n1179_002:0250a21": "破疑。疑障既除。信心堪發。信心既發。正行斯遵。故",
    "X62n1179_002:0250a22": "授之以工夫途路。非徒自善。尤宜利他。語貴隨機。",
    "X62n1179_002:0250a23": "事須逗巧。故分之以品第人論。然有行無願。終不",
    "X62n1179_002:0250a24": "往生。有念無觀。亦難見佛。故受之以恒時運想。頻",
    "X62n1179_002:0250b01": "月致懷。末則總歎娑婆之苦。同歸淨土之樂。伸明",
    "X62n1179_002:0250b02": "信願。結勸往生。蓋淨土法門。不出信行願三。故為",
    "X62n1179_002:0250b03": "次第如此。詩成。新舊共得一百八首。雖非法海之",
    "X62n1179_002:0250b04": "全珠。亦是義山之片石。文誠粗疏。語頗切實。伏乞",
    "X62n1179_002:0250b05": "觀者知我苦心。鑒茲不逮。略其詞而察其意。行其",
    "X62n1179_002:0250b06": "事以踐其途。庶幾同脫苦論。盡超樂土。幸勿因人",
    "X62n1179_002:0250b07": "廢言。狥名棄實。是所至望。",
    "X62n1179_002:0250b08": "我教原開無量門。就中念佛最為尊。都融妄念歸真",
    "X62n1179_002:0250b09": "念。總攝諸根在一根。不用三祇修福慧。但將六字出",
    "X62n1179_002:0250b10": "乾坤。如來金口無虗語。歷歷明文尚具存。",
    "X62n1179_002:0250b11": "一入西方境自融。雙眸頓覺醫銷鎔。無邊剎土光中",
    "X62n1179_002:0250b12": "現。徧界真身象外逢。華襯玉欄紅隱隱。樹含金殿碧",
    "X62n1179_002:0250b13": "重重。色空泯合渾無寄。鏡像分明絕點蹤。",
    "X62n1179_002:0250b14": "境勝由來道易修。多生習氣一朝休。盤中甘露珠圓",
    "X62n1179_002:0250b15": "轉。樹上摩尼水倒流。碧玉蓮臺承足穩。真金華瓣襯",
    "X62n1179_002:0250b16": "身柔。三車已息馳求念。露地安然坐白牛。",
    "X62n1179_002:0250b17": "瑠璃地上絕塵埃。晏坐經行亦快哉。錦綉織成行樹",
    "X62n1179_002:0250b18": "葉。丹青畫出眾樓臺。漫空華雨諸天下。徧界香雲大",
    "X62n1179_002:0250b19": "士來。何處忽生新佛子。芙蓉又見一枝開。",
    "X62n1179_002:0250b20": "土淨能令心自空。無邊妙色現其中。千燈五照身光",
    "X62n1179_002:0250b21": "映。十鏡交輝佛土融。珠網重重懸寶樹。天童歷歷在",
    "X62n1179_002:0250b22": "華宮。龜齡鶴算渾閒事。直得虗空壽量同。",
    "X62n1179_002:0250b23": "稱性莊嚴非外得。天然果報自無窮。一塵徧入諸塵",
    "X62n1179_002:0250b24": "裏。萬法全收一法中。華映玉池人倒影。身遊佛國地",
    "X62n1179_002:0250c01": "俱空。色心依正原無礙。但得情忘境自融。",
    "X62n1179_002:0250c02": "瓊枝瑤草色長新。別有乾坤世外春。紅藕華藏金砌",
    "X62n1179_002:0250c03": "鴨。綠珠簾映玉樓人。塵沙莫計聲聞輩。海水難量大",
    "X62n1179_002:0250c04": "士倫。博地亦能容入會。何時得與聖賢親。",
    "X62n1179_002:0250c05": "寂靜身心自偶諧。尋常歷覧興無涯。金幢倒映瑠璃",
    "X62n1179_002:0250c06": "地。玉砌平鋪瑪瑙階。自有好華堪供佛。更無塵事可",
    "X62n1179_002:0250c07": "干懷。何時得遂平生志。坐對鴛鴦水上排。",
    "X62n1179_002:0250c08": "我佛慈悲相好身。隨機應現不同倫。盡虗空界元同",
    "X62n1179_002:0250c09": "體。極一微塵總是真。疊疊髻螺山頂綠。彎彎眉相月",
    "X62n1179_002:0250c10": "鈎新。七重樹下金蓮上。處處追陪二大人。",
    "X62n1179_002:0250c11": "相好凡夫皆具足。六通無礙異常倫。直將果用為吾",
    "X62n1179_002:0250c12": "用。不改凡身作佛身。(淨土一生成佛。更無中陰入胎之事。唯除願力欲往他方世界",
    "X62n1179_002:0250c13": "度眾生者)周顧十方同指掌。徧遊諸國似比隣。回觀此土",
    "X62n1179_002:0250c14": "修行者。齷齪生涯太苦人。",
    "X62n1179_002:0250c15": "彼方殊勝事無窮。依正由來總不同。剗盡青山鋪碧",
    "X62n1179_002:0250c16": "玉。收乾滄海出虗空。法音自演風柯裏。妙義頻宣水",
    "X62n1179_002:0250c17": "鳥中。諸佛眾生同一體。互相周徧盡圓融。",
    "X62n1179_002:0250c18": "淨土因何獨指西。要令心念有歸栖。一門入後門門",
    "X62n1179_002:0250c19": "入。初步迷時步步迷。直就下凡階上聖。不離煩惱證",
    "X62n1179_002:0250c20": "菩提。蓮華勝友應相待。何日歸來手共擕。",
    "X62n1179_002:0250c21": "如來本願非虗誑。稱我名皆到此中。(大彌陀經云。設我得佛。十方眾",
    "X62n1179_002:0250c22": "生。至心信樂。欲生我國。乃至十念。若不生者。不取正覺)莫患棘牆(三界)無客住。只",
    "X62n1179_002:0250c23": "愁枷鎻(貪愛)幾時空。(或曰。若世間人。皆往西方。則此方誰住。故以此喻曉之)百川",
    "X62n1179_002:0250c24": "歸海水寧溢。萬國朝王地豈窮。(或曰。若世間人皆往生。則眾生甚多。彼國",
    "X62n1179_002:0251a01": "如何容受。故以此釋之)易往無人真可惜。不知何事戀樊籠。",
    "X62n1179_002:0251a02": "人傳天竺是西方。(世傳。西方去此十萬八千里。是錯認五天竺國。為西方也)天竺",
    "X62n1179_002:0251a03": "支那在足傍。(天竺人呼東土為支那。天竺支那同在南瞻部洲。足跡可到)莫向泥",
    "X62n1179_002:0251a04": "塗分淨穢。(同居五濁。寧分淨穢)休從火宅辨炎涼(同居三界。奚別苦樂)三",
    "X62n1179_002:0251a05": "千世界非吾土。(四大部洲。須彌山。六欲天。各滿一千。名小千世界。千個小千世界。名中千",
    "X62n1179_002:0251a06": "世界。千個中千世界。名大千世界。總此三千大千世界。名為娑婆世界。皆釋迦牟尼一佛所化之境也)",
    "X62n1179_002:0251a07": "萬億乾坤是故鄉。(極樂去此十萬億三千大千世界)去去莫愁途路",
    "X62n1179_002:0251a08": "遠。不勞彈指見空王。(天台云臨終在定之心。即淨土受生之心。動念即是生淨土時)。",
    "X62n1179_002:0251a09": "莫說西方為譬喻。(有人云。西方是譬喻之說。乃誘引凡愚為善。非實事也)須知",
    "X62n1179_002:0251a10": "名與實相應。譬甜似蜜非無蜜。喻冷如氷却有氷。槐",
    "X62n1179_002:0251a11": "國阿誰招客去。蜃樓何處勸人登。如來大聖成虗妄。",
    "X62n1179_002:0251a12": "謗法愆尤懺未曾。",
    "X62n1179_002:0251a13": "人言肅殺是西方。死後身空墮渺茫。(有人云。西方是肅殺之氣。人死",
    "X62n1179_002:0251a14": "歸空。生氣殄滅。即是西方。豈真有西方可生乎)身毒應無生博望。(身毒即天竺國。漢博",
    "X62n1179_002:0251a15": "望侯張騫。曾至其地)岐山那有活文王。(岐山在西夷。文王所生之地)眾諸侯",
    "X62n1179_002:0251a16": "各朝天子。(問何故極樂在西。答極樂非定在西。但對東言西。譬如天子所都。名曰長安。諸侯朝",
    "X62n1179_002:0251a17": "天子。四方來者不一。東方來者。則曰長安。在西西方來者。則曰長安。在東長安。定有東西乎。彌陀所都。名為極",
    "X62n1179_002:0251a18": "樂。十方菩薩皆願徃生。東方生者即言極樂在西。西方生者即言極樂在東。極樂定有東西乎)四大",
    "X62n1179_002:0251a19": "洲殊覩日光。(四大洲。謂東勝身洲。南贍部洲。西牛貨洲。北俱盧洲。殊覩者。日月環遶須彌山。",
    "X62n1179_002:0251a20": "照四大洲。東洲日沒。南洲日中。西洲日出。北洲半夜。四洲人並指日出處為東。日沒處為西。則南洲西方。即是",
    "X62n1179_002:0251a21": "西洲之南。北洲之東。東洲之北矣。方位寧有定乎)但得往生休恐怖。應知壽",
    "X62n1179_002:0251a22": "命實難量(大彌陀經云。我剎中人壽命。皆無央數劫)",
    "X62n1179_002:0251a23": "都言念佛是愚夫。得作愚夫亦己夫。龍樹辯才還拙",
    "X62n1179_002:0251a24": "否。(龍樹菩薩造毗婆沙論。發願徃生)文殊智慧是虗無。(文殊菩薩往生偈云。願我",
    "X62n1179_002:0251b01": "命終時。盡除諸障礙。面見阿彌陀。往生安樂國)主人底事憑居易。(東坡詩云。樂天不是",
    "X62n1179_002:0251b02": "蓬萊客。憑仗西方作主人)公據何人問大蘇。(東坡南行。唯帶阿彌陀佛一軸。曰。此軾西",
    "X62n1179_002:0251b03": "方公據也)寄語聰明宜念佛。閻君應不愛之乎。",
    "X62n1179_002:0251b04": "六字真經堪讀誦。誰言名字假非因。(有人言。名字屬假。非成佛因。豈",
    "X62n1179_002:0251b05": "有念假名。而成真佛)即名顯體方稱妙。託境觀心易入真。(六字洪名",
    "X62n1179_002:0251b06": "為境。四性叵得為觀)蜾蠃祝兒終肖父。(蜾蠃銜桑蟲于穴中。呼祝七日。則還肖其父。眾",
    "X62n1179_002:0251b07": "生念彌陀于心內。持名一世。安得不肖佛)蛣蜣丸糞亦遺塵。勸君早發西",
    "X62n1179_002:0251b08": "歸願。臭穢何容戀此身。",
    "X62n1179_002:0251b09": "娑婆體外事縱橫。寂滅無如安養城。苦樂雙忘名極",
    "X62n1179_002:0251b10": "樂。(或謂求生西方。是自貪快樂。非為了道不知。言極樂者。苦樂兩忘。方名極樂。若對苦說樂。是人天之",
    "X62n1179_002:0251b11": "樂。不名為極)死生俱盡說無生。(問既說往生。即有生死。云何言無生。答謂達生體本",
    "X62n1179_002:0251b12": "空。故生即無生。又接引初機。權說徃生。生已親證。始知無生)佛無彼此皆同體。(又問",
    "X62n1179_002:0251b13": "何不念釋迦。而反念彌陀。不念十方諸佛而念一佛。答念彌陀。即是念釋迦。念一佛即念十方諸佛。以佛佛道",
    "X62n1179_002:0251b14": "同故。順本飾教故。心得專一故。又彌陀與此土眾生。偏有因緣故)地有東西是假名。",
    "X62n1179_002:0251b15": "何事勸人生彼國。只緣此土道難成。",
    "X62n1179_002:0251b16": "若執往生為妄想。(或謂念佛是攝妄想一法。若求生西方。翻成妄想)豈言住",
    "X62n1179_002:0251b17": "此便成真。(若言生西方。是妄想。則住著娑婆。妄想尤甚)東西不著尤非理。",
    "X62n1179_002:0251b18": "(若言我今不求生彼。亦不住此。二俱不著。隨意受生。此尤非理。何者。既非法身大士。又非應化聖人。欲愛未除。",
    "X62n1179_002:0251b19": "業緣未斷。若不生西方。定生此土。既生此土。則仍在輪回。業力所牽。三途有分。安能隨意受生邪)淨",
    "X62n1179_002:0251b20": "穢雙忘亦是塵。(只此淨穢雙忘一念。亦是情計。尚屬法塵所攝。若真雙忘。則何礙求生)",
    "X62n1179_002:0251b21": "生本無生生四士。見猶離見見三身。須知真妄原同",
    "X62n1179_002:0251b22": "體。迷悟由來總在人。",
    "X62n1179_002:0251b23": "纔勸往生言著相。儘思貪戀却迷蒙。無生畢竟有生",
    "X62n1179_002:0251b24": "在。(有執斷見者言。死後永滅都無生處。不知業牽識走。畢竟復入胞胎。除卻念佛徃生。更無有脫離處)",
    "X62n1179_002:0251c01": "離相依然住相中。(若言死後永滅。不求往生。名不著相。是則離緣起相。生斷滅相。斷滅",
    "X62n1179_002:0251c02": "相者。是邪見法)念與佛融方是即。(荊溪云。體不二故方名為即。近世聰明之士皆言。即",
    "X62n1179_002:0251c03": "心即佛。及勸念佛。便言著相。不知念佛念心。本來一體。但執念心。不信念佛。則心佛是二。何名為即)心",
    "X62n1179_002:0251c04": "將境異不知空。(即事顯理。名為真空。撥事求理。名惡取空。近世聰明之士。亦知心淨土淨。",
    "X62n1179_002:0251c05": "語以淨土。便言著相。不知心外無土。土外無心。但執唯心。不信淨土。則心與土。劃而為二。此惡取空。非真空也)",
    "X62n1179_002:0251c06": "會須心佛雙忘後。日照山川處處通。",
    "X62n1179_002:0251c07": "都言淨土唯心是。十萬餘程是外求。但執妄心居在",
    "X62n1179_002:0251c08": "內。(若言十萬億佛國之西方。是外求者。則認方寸。妄心居內。便同阿難所計七處之一)不知真",
    "X62n1179_002:0251c09": "性體全收。(楞嚴經云。當知虗空生汝心內。猶如片雲點太清裏。況諸世界。在虗空邪)彌陀",
    "X62n1179_002:0251c10": "諸佛鏡中影。極樂娑婆水上漚。取捨厭欣無罣礙。自",
    "X62n1179_002:0251c11": "家屋裏任優游。(欣自心之淨故取。厭自心之穢故捨。一取一捨。不礙唯心。何外之有)。",
    "X62n1179_002:0251c12": "盡說厭欣為障道。誰知淨業善資成。厭離未切終難",
    "X62n1179_002:0251c13": "去。欣愛非深豈易生。何處安居能徙宅。誰人無事肯",
    "X62n1179_002:0251c14": "登程。鐵圍山外蓮華國。掣斷情韁始放行。",
    "X62n1179_002:0251c15": "人疑念佛恐成魔。魔佛相爭不較多。了境唯心無罣",
    "X62n1179_002:0251c16": "礙。(但了佛從心現。外境本空。則雖魔即佛)將心取境便淆訛。(不知境自心生。取著",
    "X62n1179_002:0251c17": "為有。則雖佛即魔)國君憒憒民方擾。室主惺惺盜敢過。(一念取著",
    "X62n1179_002:0251c18": "則魔得其便。妄心不起。則鬼不奈何)須信佛心常護念。(彌陀經云。念佛之人。一切諸佛",
    "X62n1179_002:0251c19": "之所護念)波旬束手更誰何。",
    "X62n1179_002:0251c20": "都言處處是西方。平地高山總不妨。(古云。高山平地總西方。此是真",
    "X62n1179_002:0251c21": "實到家之語。若未到家。便成戲論)入廁豈宜還塞鼻。衝泥何事尚褰",
    "X62n1179_002:0251c22": "裳。(塞鼻褰裳。即是穢相未空。處處西方。豈非妄想)病來那得心無苦。夢裏焉",
    "X62n1179_002:0251c23": "知身在牀。莫話空言違實行。好憑落日望還鄉。",
    "X62n1179_002:0251c24": "盡說西方是小乘。小乘原自不相應。(法華經。信解品。迦葉等四大弟",
    "X62n1179_002:0252a01": "子白佛言。但念空無相無作。於菩薩法。遊戲神通。淨佛國土。成就眾生。心不喜樂。故知淨土法門。是菩薩所行。",
    "X62n1179_002:0252a02": "非小乘事。葢如來在小乘教中。不說有他方佛土。唯大乘方等經中。廣談十方佛國。而諄諄唯指歸西方淨土",
    "X62n1179_002:0252a03": "一門。故西域稟小乘教者。都不信有彌陀佛國往生之事。學大乘者。多修此法。今人反謂。淨土是小乘法。大乘",
    "X62n1179_002:0252a04": "所不為。豈不大顛倒耶)須知念佛還成佛。(雲栖云。念佛成佛。是親種子。故華嚴十地",
    "X62n1179_002:0252a05": "文。地地不離念佛)大勝為僧又作僧。(大智律師云。近見禪講宗師。有發願來生童真",
    "X62n1179_002:0252a06": "出家者。嘗試語言。汝今已得男子出家。合求出離。何乃復求男子。再願出家。略無勝進乎)白社遠",
    "X62n1179_002:0252a07": "公咸願往。(晉慧遠法師。於廬山集眾念佛。刻木為蓮。具十二葉。引流泉入池。每度一時。水激一",
    "X62n1179_002:0252a08": "聲。晝夜六時。禪誦不輟。與會諸賢。徃生甚眾)華嚴大士亦求登。(華嚴行願品。普賢菩",
    "X62n1179_002:0252a09": "薩偈云。願我臨欲命終時。盡除一切諸障礙。面見彼佛阿彌陀。即得徃生安樂國)攀龍附鳳",
    "X62n1179_002:0252a10": "知何限。底事吾儕不願升。",
    "X62n1179_002:0252a11": "餘教修行歧路曲。此門直入坦途平。三祇行遠終難",
    "X62n1179_002:0252a12": "就。十念功成便往生。(藏教修行。要經三祗百劫。方成佛道。圓教念佛。但憑十念一念。",
    "X62n1179_002:0252a13": "便得徃生。此則教門頓漸不同。自他功力有異。葢餘法修行。多憑自力。念佛一門。兼藉他力。他力易就。故十念",
    "X62n1179_002:0252a14": "即生。自力難成。故三祇尚滯。有謂西方極樂。非一生可到。須經多世。展轉修行。方得徃生。此不知教門殊勝佛",
    "X62n1179_002:0252a15": "力難思也)大石載舟還不沒。(那先經云。如持百枚大石。置於船上。因船力故。石不沒水。",
    "X62n1179_002:0252a16": "若無其船。小石亦沒。大石喻重罪。船喻佛力。不沒喻不墯三途。無船喻無佛力。小石喻輕罪)蒼蠅",
    "X62n1179_002:0252a17": "附驥始堪行。揚帆順水因風便。何憚迢迢十萬程。",
    "X62n1179_002:0252a18": "休言極樂苦難生。纔說難生是障門。(障門有三。一疑業力深重。二疑",
    "X62n1179_002:0252a19": "福力輕微。三疑修行日淺。有此三疑。不得往生)佛力自能除業力。信根端可",
    "X62n1179_002:0252a20": "拔疑根。(須信彌陀願力深重。尚不棄五逆十惡。何況善人尚收功於十念一念。況復多念)深",
    "X62n1179_002:0252a21": "逃私債藏王府。(一入西方冤業不能違害)現受官刑遇聖恩。(親蒙佛力。",
    "X62n1179_002:0252a22": "冥府不得勾牽)早晚相從裹糧去。此生終不負慈尊。",
    "X62n1179_002:0252a23": "莫執壇經排淨土。(壇經云。東方人造罪念佛。求生西方。西方人造罪念佛。求生何土。此",
    "X62n1179_002:0252a24": "意正勸人修善。不言無淨土。亦非謂西方。實有造罪之人。當以意逆志。不可以辭害意)祖機佛",
    "X62n1179_002:0252b01": "語並圓融。因言薦理彰吾教。得意忘言顯本宗。十善",
    "X62n1179_002:0252b02": "齊修焉造罪。羣賢共會豈還蒙。他方此土何來去。法",
    "X62n1179_002:0252b03": "界明明在眼中。",
    "X62n1179_002:0252b04": "念佛若言真漱口。(趙州云。念佛一聲潄口三日。今人便謂。不必念佛。莫錯會好)誦",
    "X62n1179_002:0252b05": "經應不用開脣。藥能醫病還成病。火本溫身反炙身。",
    "X62n1179_002:0252b06": "(天台云。般若如大火聚。四邊不可觸。觸則被燒。不觸則溫身熟食。古人一時遣著之語。今人執之。作實法會。豈",
    "X62n1179_002:0252b07": "非被燒乎)佛見未生除甚麼。(趙州云。佛之一字。吾不喜聞。古人真實證到這箇田地。方",
    "X62n1179_002:0252b08": "開大口。今人口談禪理。心輕實行。尚未除惡見。何況善見。尚未起三乘見。何況佛見。尚未起佛見。云何而除佛",
    "X62n1179_002:0252b09": "見)凡情尚在斷何因。勸君莫漫閒言語。只要今生出",
    "X62n1179_002:0252b10": "苦輪。",
    "X62n1179_002:0252b11": "念佛圓通攝六根。耳根誰謂獨超倫。(人知楞嚴圓通耳根殊勝。不知",
    "X62n1179_002:0252b12": "念佛即攝耳根)音聞既是圓常體。名字元非生滅因。(問曰。經言諸行",
    "X62n1179_002:0252b13": "是無常。念性元生滅。念性尚是生滅。況名字邪。答曰。經文為順。此方之機。於諸門揀擇一門。今初心入道。故有",
    "X62n1179_002:0252b14": "抑揚之論。實則二十五聖法門。皆具圓通常義。故曰。聖性無不通。順逆皆方便。言無不通。則知無不圓常也。豈",
    "X62n1179_002:0252b15": "名字獨成生滅邪。又問。聖性雖無不通。初心八道。豈無遲速優劣。答別論雖爾。通論不然。念佛既攝耳根。則同",
    "X62n1179_002:0252b16": "是一門。何分優劣。又念佛主於意根。徧攝五根。耳根唯屬於耳。不兼餘根。耳根從一門深入。念佛則根根可入。",
    "X62n1179_002:0252b17": "當知耳根不攝念佛。念佛能攝耳根。故此一門。三根普被)以念念名名固切。將聞",
    "X62n1179_002:0252b18": "聞佛佛還親。由來二聖皆昆仲。同作彌陀輔弼臣。",
    "X62n1179_002:0252b19": "不信西方不願生。都由執計未能清。持冰喚水須融",
    "X62n1179_002:0252b20": "水。(或謂即心是佛。何須更見彌陀。今釋曰。言即心是佛者。如持氷喚水。冰雖是水。結滯未融。須假太陽。",
    "X62n1179_002:0252b21": "方能和解。心雖是佛。全體在迷。須假佛日方能開悟。豈可固執迷心。而不願見佛乎)指木為楹",
    "X62n1179_002:0252b22": "豈是楹。(或謂。即心淨土。何以更生淨土。今釋曰。言即心淨土者。如指木為楹。木雖可以為楹。而不",
    "X62n1179_002:0252b23": "即是楹。心雖能造淨土。而非即是淨土。今試自問。十二時中。於一切境緣上。還起一毫雜念染污心否。若有一",
    "X62n1179_002:0252b24": "毫雜念染污。即是穢相未空。云何言即心淨土。如是之言。皆為自欺。故知若不徃生。唯心淨土。終不得顯)己",
    "X62n1179_002:0252c01": "佛還從他佛顯。正因須藉了因明。殷勤苦口緣何事。",
    "X62n1179_002:0252c02": "只為娑婆是火坑。",
    "X62n1179_002:0252c03": "悟後莫言休見佛。應知悟後正求生。(天如云。汝若悟心。則淨土徃生",
    "X62n1179_002:0252c04": "萬牛不能挽矣)童蒙未可離師學。稚子猶宜傍母行。喆老後",
    "X62n1179_002:0252c05": "身休更蹈。(宋哲老住京師大剎。四十年不睡。坐禪精苦。坐化後。紙襖亦燒出舍利。後生大富貴",
    "X62n1179_002:0252c06": "處。一生多受憂苦)青公覆轍豈堪成。(宋青草堂後身。作曾魯公)會須親證",
    "X62n1179_002:0252c07": "無生後。回入娑婆度有情。",
    "X62n1179_002:0252c08": "借問往生何計策。須憑信行願俱全。信根先向心田",
    "X62n1179_002:0252c09": "種。行足還加願力堅。路乏資糧終不到。(有信願無行)馬無",
    "X62n1179_002:0252c10": "韁御孰能前。(有信行無願)但將三事為符契。攜手同登九",
    "X62n1179_002:0252c11": "品蓮。",
    "X62n1179_002:0252c12": "念佛休嫌妄想多。試觀妄想起於何。無心收攝固成",
    "X62n1179_002:0252c13": "病。著意遣除亦是魔。救火抱薪添烈焰。開隄引水作",
    "X62n1179_002:0252c14": "長河。直須字字分明念。念極情忘有甚麼。",
    "X62n1179_002:0252c15": "佛聲易可除昏散。出口還收入耳來。驀地亂茅隨火",
    "X62n1179_002:0252c16": "盡。蔽天濃霧逐風開。通身是佛誰為念。遍界生蓮不",
    "X62n1179_002:0252c17": "用栽。何待臨終生極樂。即今端坐玉樓臺。",
    "X62n1179_002:0252c18": "彌陀四字絕商量。只貴專持不暫忘。若厭平常終隔",
    "X62n1179_002:0252c19": "斷。纔求玄妙便乖張。粗甞橄欖寧知味。細嚼鹽虀始",
    "X62n1179_002:0252c20": "見香。念到身心空寂處。不勞開口問西方。",
    "X62n1179_002:0252c21": "念彌陀佛貴專精。念到功深念自純。念念圓明真性",
    "X62n1179_002:0252c22": "體。聲聲喚醒本來人。嬰兒墮水頻呼母。蕩子還家始",
    "X62n1179_002:0252c23": "見親。却話從前離別事。翻令嗚咽淚沾巾。",
    "X62n1179_002:0252c24": "欲得工夫無間斷。直須精進始相應。暫時失念雲霾",
    "X62n1179_002:0253a01": "日。瞥爾生心蛾掩燈。小水長流終貫石。沸湯停火亦",
    "X62n1179_002:0253a02": "成氷。往生作佛渾閒事。只在當人念力能。",
    "X62n1179_002:0253a03": "念佛欲知端的處。箇中殊不計功程。塵消古鏡光逾",
    "X62n1179_002:0253a04": "遠。風定寒潭水自平。四性本空心歷歷。三身叵得佛",
    "X62n1179_002:0253a05": "明明。一門具足諸方便。止觀匪從漸次成。",
    "X62n1179_002:0253a06": "行時正好念彌陀。一步還隨一佛過。足下時時遊淨",
    "X62n1179_002:0253a07": "土。心頭念念絕娑婆。傍華隨柳須回顧。臨水登山莫",
    "X62n1179_002:0253a08": "放他。等得阿儂生極樂。十方來去任如何。",
    "X62n1179_002:0253a09": "住時念佛好觀身。四大之中那一真。我與彌陀非兩",
    "X62n1179_002:0253a10": "箇。影兼明月恰三人。空房漸朽應難住。腐棟將頹豈",
    "X62n1179_002:0253a11": "易蹲。何日如蟬新脫殻。蓮華胎裏獨栖神。",
    "X62n1179_002:0253a12": "坐時觀佛足跏趺。身在蓮臺華正敷。毫相分明隨念",
    "X62n1179_002:0253a13": "見。金容映現與心符。事如夢幻元空寂。理到圓融非",
    "X62n1179_002:0253a14": "有無。何日池頭捧雙足。親蒙頂上灌醍醐。",
    "X62n1179_002:0253a15": "臥時念佛莫開聲。鼻息之中好繫名。一枕清風秋萬",
    "X62n1179_002:0253a16": "里。半床明月夜三更。更無塵累心難斷。唯有蓮華夢",
    "X62n1179_002:0253a17": "易成。睡眼朦朧諸佛現。覺來追記尚分明。",
    "X62n1179_002:0253a18": "僧宜念佛痛加鞭。得預蓮池清淨緣。親聽法非徒對",
    "X62n1179_002:0253a19": "本。頓明心不用參禪。明師豈若彌陀好。善友誰居補",
    "X62n1179_002:0253a20": "處前。一念徧遊諸佛國。笑他行脚困山川(僧)。",
    "X62n1179_002:0253a21": "此方正教在儒宗。但盡今形後世空。仁義躬行雖切",
    "X62n1179_002:0253a22": "實。死生纔話却朦朧。好尋歸路思安養。莫認郵亭作",
    "X62n1179_002:0253a23": "故宮。淨土原從忠孝得。金臺上品奏元功(儒)。",
    "X62n1179_002:0253a24": "道家搬運為延齡。用力偏多功少成。要識神僊非不",
    "X62n1179_002:0253b01": "死。(楞嚴經云。復有從人不依正覺。修三摩地。別修妄念。存想固形。遊于山林人不及處。有十種僊。壽千",
    "X62n1179_002:0253b02": "萬歲。斯亦輪回。妄想流轉。報盡還來。復入諸趣)須知淨土始長生。(後魏曇鸞法師。初受",
    "X62n1179_002:0253b03": "陶隱君僊經十卷。專事修鍊。後遇菩提流支。問曰。佛道有長生乎。支曰。長生不死。我佛道也。遂以十六觀經。與",
    "X62n1179_002:0253b04": "之曰。學此則三界無復生。六道無復徃。其為壽。不可窮也。鸞於是遂焚僊經。而專修觀經)持金作",
    "X62n1179_002:0253b05": "釧終無變。弄泡成珠但有名。(或問。我學僊。則現世便得長生。汝念佛。則現身",
    "X62n1179_002:0253b06": "便死。長生何在。答曰。汝執幻身為堅固。如弄泡成珠。有名無實。我知心性為真常。如持金作釧。終無變易。又神",
    "X62n1179_002:0253b07": "僊壽命千年易盡。如弄泡成珠。西方壽命劫石難量。如持金作釧)寄語學僊宜念佛。",
    "X62n1179_002:0253b08": "蓮池端的勝蓬瀛(道)。",
    "X62n1179_002:0253b09": "求官常恨做官卑。官愈高時勢愈危。太璞不完慚美",
    "X62n1179_002:0253b10": "玉。泥塗曳尾羨靈龜。已知仕宦空無味。試看彌陀念",
    "X62n1179_002:0253b11": "是誰。案牘雖忙姑少置。朝朝十念不宜虧。(十念者。每日清晨。向",
    "X62n1179_002:0253b12": "西正立。合掌連聲。稱阿彌陀佛。盡一氣為一念。如是十氣。名為十念。盡此一生。不得一日暫廢。若能如是。决定",
    "X62n1179_002:0253b13": "往生)△(仕)。",
    "X62n1179_002:0253b14": "處士逃名遠市闤。此身清隱翠微間。平分嶺上半邊",
    "X62n1179_002:0253b15": "月。高枕床頭一片山。白屋安貧終暫計。夕陽歸路豈",
    "X62n1179_002:0253b16": "知還。蓮華佛國深深處。出世芳踪不可攀(隱)。",
    "X62n1179_002:0253b17": "百工居肆易成功。業有專門各不同。旋轉化工歸手",
    "X62n1179_002:0253b18": "內。挽回造物在胸中。從來命不由人做。只有心堪自",
    "X62n1179_002:0253b19": "己攻。隨分妻拏且安樂。團圞頭念佛叢叢(工)。",
    "X62n1179_002:0253b20": "商客經年道路行。舟車迅速每兼程。利深不覺風濤",
    "X62n1179_002:0253b21": "險。物重翻將性命輕。長恨貨多難長價。焉知身死不",
    "X62n1179_002:0253b22": "重生。勸君念佛歸西去。利比娑婆萬倍贏(商)。",
    "X62n1179_002:0253b23": "漁人活計在扁舟。南北東西任去留。劈破月華沈棹",
    "X62n1179_002:0253b24": "底。移來山色上船頭。常教妻子張羅網。誰識閻翁下",
    "X62n1179_002:0253c01": "釣鈎。苦海無邊休陷溺。早憑佛力懺深尤(漁)。",
    "X62n1179_002:0253c02": "樵夫家住碧山垠。斤斧聲中倒亂薪。斫斷雲根穿地",
    "X62n1179_002:0253c03": "脈。鑿開石齒露峰唇。但看舊冢埋枯骨。不見新墳起",
    "X62n1179_002:0253c04": "死人。及早回頭尋出路。蓮華胎裏好藏身(樵)。",
    "X62n1179_002:0253c05": "農人念佛好殷勤。旋種新秧手自分。片笠衝開楊柳",
    "X62n1179_002:0253c06": "雨。一犁畊破杏華雲。曲肱飽飯欣秋熟。回首思鄉望",
    "X62n1179_002:0253c07": "夕曛。一片瑠璃田地美。天然殊不用畊耘(耕)。",
    "X62n1179_002:0253c08": "世間萬事總浮塵。只有詩書差可人。千卷西窻殘月",
    "X62n1179_002:0253c09": "夜。數編東閣亂山春。吟聲未若佛聲好。書味何如道",
    "X62n1179_002:0253c10": "味真。識得自心清淨土。文章糟粕不堪陳(讀)。",
    "X62n1179_002:0253c11": "一等世人修福業。希圖來世作公卿。假饒位極五侯",
    "X62n1179_002:0253c12": "貴。何似身居下品生。施水但滋貪種子。(因貪富貴。而行布施)善",
    "X62n1179_002:0253c13": "芽翻長業根莖。(因布施而招富貴。因富貴而造業。因造業而復墮三途)願回有",
    "X62n1179_002:0253c14": "漏成無漏。(以此福業。回向西方。即成無漏)早注華間第一名。(此方念佛。西方",
    "X62n1179_002:0253c15": "七寶池中。即生蓮華一朵。標名其上。身後託生其中)△(營福)。",
    "X62n1179_002:0253c16": "一心差處路歧逢。自造經書立本宗。(即今五部六冊之類。皆偷竊佛",
    "X62n1179_002:0253c17": "經。雜以鄙語。以成己典)兩扇門邊傳秘訣。三家邨裏聚羣蒙。樂",
    "X62n1179_002:0253c18": "邦有路元平直。佛法無私本至公。奉勸回頭歸正教。",
    "X62n1179_002:0253c19": "彌陀念念見真空(外道)。",
    "X62n1179_002:0253c20": "尼師念佛好隨緣。莫向深閨處處穿。自守清貧為服",
    "X62n1179_002:0253c21": "藥。休營痴福更招愆。(古人云。有為之功。多諸過咎。天堂未就。地獄先成)情根",
    "X62n1179_002:0253c22": "斷似枯絲藕。戒體芬如出水蓮。他日神栖安養國。七",
    "X62n1179_002:0253c23": "珍池上禮金僊(尼師)。",
    "X62n1179_002:0253c24": "貧人念佛莫躊躇。寒餓腸中愛易除。竈脚日斜烟未",
    "X62n1179_002:0254a01": "起。屋頭露落被還虗。深知此界為囚檻。極厭殘骸是",
    "X62n1179_002:0254a02": "潰疽。無限天衣諸化食。他年極樂任安居(貧)。",
    "X62n1179_002:0254a03": "家道休誇堪敵國。從來貴德賤金銅。無雙富莫如原",
    "X62n1179_002:0254a04": "憲。第一貧唯是石崇。徒有千箱遺子息。難將一物見",
    "X62n1179_002:0254a05": "閻翁。何如念佛生安養。自性財原用不窮(富)。",
    "X62n1179_002:0254a06": "貴人雖貴未為欣。死後還他一個墳。三謝園亭空燕",
    "X62n1179_002:0254a07": "子。五侯門戶但寒雲。身登上品方為貴。心悟真如始",
    "X62n1179_002:0254a08": "立勳。却到蓮池更回首。世間螻蟻盡紛紛(貴)。",
    "X62n1179_002:0254a09": "宿業今招下賤身。從來眉眼未曾伸。頻年辛苦恒隨",
    "X62n1179_002:0254a10": "主。畢世勤勞敢怨人。好向己躬勤念佛。偏宜淨土獨",
    "X62n1179_002:0254a11": "栖神。他時得預蓮池會。入聖超凡貴絕倫(賤)。",
    "X62n1179_002:0254a12": "智人業識每彎環。好把從前念盡刪。六箇字中無計",
    "X62n1179_002:0254a13": "較。一聲佛外絕機關。物情料破寧知死。世事多能只",
    "X62n1179_002:0254a14": "欠閒。畢竟往生為上策。早尋歸路自知還(智)。",
    "X62n1179_002:0254a15": "慧業文人道易成。休誇才思負聰明。數篇未足充飢",
    "X62n1179_002:0254a16": "餓。半字何曾敵死生。綺語化為真實語。吟聲翻作苦",
    "X62n1179_002:0254a17": "空聲。樂邦大有佳章在。水鳥風枝盡會賡(慧)。",
    "X62n1179_002:0254a18": "愚夫造罪恣貪嗔。肯信從來果與因。祇道現生無後",
    "X62n1179_002:0254a19": "世。可知今日有明晨。(或問曰。明晨可見。後世何人能見。答曰。天眼能見。汝既無天眼。",
    "X62n1179_002:0254a20": "又不信佛語。是以不見後世。又問。天眼能見其相云何。答曰。如見人從一房出。復入一房。死此生彼。亦復如是)",
    "X62n1179_002:0254a21": "新移宅舍猶述向。纔換衣裳不識人。生死關頭真痛",
    "X62n1179_002:0254a22": "切。勸君念佛莫辭頻(愚)。",
    "X62n1179_002:0254a23": "痴人垂老不知休。喚殺朦朧未轉頭。毒病偏將醫作",
    "X62n1179_002:0254a24": "惡。沈疴翻與藥為讐。愛繩易縛禽投檻。欲餌能牽魚",
    "X62n1179_002:0254b01": "上鈎。奉勸世緣宜早悟。蓮池種子尚堪投(痴)。",
    "X62n1179_002:0254b02": "世間唯有苦人多。自造新殃可奈何。滿地蓬蒿春不",
    "X62n1179_002:0254b03": "到。一身枷鎖夜難過。稱冤莫更呼天地。呌痛應須念",
    "X62n1179_002:0254b04": "佛陀。三界從來是牢獄。勸君及早出娑婆(苦)。",
    "X62n1179_002:0254b05": "莫道人間樂事稠。由來樂極轉生憂。滿城華柳攜佳",
    "X62n1179_002:0254b06": "客。徹夜笙歌醉畫樓。但覺酒來人面上。那知死在脚",
    "X62n1179_002:0254b07": "跟頭。西方淨土真為樂。但念彌陀便往遊(樂)。",
    "X62n1179_002:0254b08": "閒人念佛正優游。莫把光陰空裏投。老有音書頭漸",
    "X62n1179_002:0254b09": "白。死無官帖命難留。身前預把資糧辦。眼底休為兒",
    "X62n1179_002:0254b10": "女愁。家在樂邦歸去好。自然衣食不須謀(閒)。",
    "X62n1179_002:0254b11": "勸君念佛未能閒。等得閒來病現前。心到亂時須著",
    "X62n1179_002:0254b12": "眼。念從忙處要加鞭。千軍隊裏單刀入。百沸湯中勺",
    "X62n1179_002:0254b13": "水傳。佛不礙忙忙自礙。便從今日奉金僊(忙)。",
    "X62n1179_002:0254b14": "少年念佛正精神。莫待衰遲始問津。青草半埋紅粉",
    "X62n1179_002:0254b15": "骨。黃泉多見黑頭人。獻珠龍女疾成佛。訪道善財還",
    "X62n1179_002:0254b16": "證真。一旦無常音信至。此時追悔欲何因(少)。",
    "X62n1179_002:0254b17": "莫年光景苦無多。電影漚華一剎那。黃葉漸凋真老",
    "X62n1179_002:0254b18": "矣。秋風將至奈愁何。無心不用貪浮世。有口唯應念",
    "X62n1179_002:0254b19": "佛陀。珍重臨行須努力。莫教萬劫自蹉跎(老)。",
    "X62n1179_002:0254b20": "疾病由來是藥方。深知生死是無常。重刑受過悲牢",
    "X62n1179_002:0254b21": "獄。劇苦嘗來厭革囊。念念彌陀休背覺。心心極樂願",
    "X62n1179_002:0254b22": "還鄉。何時得受清虗體。壽極河沙不可量(病)。",
    "X62n1179_002:0254b23": "死時莫漫自驚惶。(念佛人第一切忌怕死。怕死則不得徃生。多有一生念佛。臨終唯務",
    "X62n1179_002:0254b24": "服藥求醫。都不說著徃生之事。此怕死之過也)繫念殷勤向彼方。膿血漸拋",
    "X62n1179_002:0254c01": "皮袋子。腥臊將脫垢衣裳。多生煩惱真疴瘵。一句彌",
    "X62n1179_002:0254c02": "陀是藥王。苦海深沈但求出。莫愁佛不駕慈航(死)。",
    "X62n1179_002:0254c03": "平旦寅時天氣清。東方曉色已初生。法身未顯仍居",
    "X62n1179_002:0254c04": "暗。慧眼纔開始見明。安得樂邦今日去。都將妄習一",
    "X62n1179_002:0254c05": "時平。遙思供佛諸賢輩。衣裓盛華手自擎(寅時)。",
    "X62n1179_002:0254c06": "卯時日出氣蒼茫。萬象明明不覆藏。香霧叢中華影",
    "X62n1179_002:0254c07": "亂。紅塵隊裏馬蹄忙。想成處處青蓮萼。念熟時時大",
    "X62n1179_002:0254c08": "覺王。直待無生生淨土。遍周沙界是毫光(卯時)。",
    "X62n1179_002:0254c09": "食時萬戶起炊烟。貧富由來事太懸。茅屋糟糠猶不",
    "X62n1179_002:0254c10": "繼。朱門酒肉尚憎嫌。夢中苦樂原無實。覺後身心始",
    "X62n1179_002:0254c11": "不遷。安養此時應坐食。遙知百味現其前(辰時)。",
    "X62n1179_002:0254c12": "巳時日影在禺中。恰恰還差分寸工。正念覺來猶有",
    "X62n1179_002:0254c13": "覺。妄心空處未忘空。邊邪那個非中正。偏曲何人不",
    "X62n1179_002:0254c14": "至公。攝受三根歸淨土。直教萬派盡朝宗(巳時)。",
    "X62n1179_002:0254c15": "日輪當午正中天。普見高低物像全。阿鼻獄中真淨",
    "X62n1179_002:0254c16": "土。蛣蜣身裏紫金僊。迷家蕩子殊堪愍。背父痴兒信",
    "X62n1179_002:0254c17": "可憐。今日始知歸故里。劫初田地尚依然(午時)。",
    "X62n1179_002:0254c18": "未時窗外日初斜。華影闌珊上碧紗。三分光陰還過",
    "X62n1179_002:0254c19": "二。百年身世豈無涯。暫居此地非吾土。遙憶西方是",
    "X62n1179_002:0254c20": "我家。極樂人民無量壽。不將日月計年華(未時)。",
    "X62n1179_002:0254c21": "晡時薄晚正逢申。業識茫茫喪本真。贍部洲中多苦",
    "X62n1179_002:0254c22": "事。娑婆界內少閒人。食中置毒焉知避。癢後搔瘡豈",
    "X62n1179_002:0254c23": "厭頻。日莫飄零不歸去。空勞望斷倚門親(申時)。",
    "X62n1179_002:0254c24": "酉時憶佛甚懸懸。獨倚樓頭聳兩肩。眼逐浮雲凝碧",
    "X62n1179_002:0255a01": "落。心隨白日下青天。更無人去乾坤外。那有書來鴻",
    "X62n1179_002:0255a02": "鴈邊。坐久不知天已莫。却疑身在玉池蓮(酉時)。",
    "X62n1179_002:0255a03": "戌時萬事且休論。要把無常念念存。大限忽來真黑",
    "X62n1179_002:0255a04": "夜。幽關不曉是黃昏。持珠易念生前佛。剪紙難招死",
    "X62n1179_002:0255a05": "後魂。預辦資糧早歸去。莫教前路悔無門(戌時)。",
    "X62n1179_002:0255a06": "亥時人定絕喧囂。痛策身心莫漫憍。斬斷妄心青草",
    "X62n1179_002:0255a07": "死。推開昏暗黑山高。淚因憶佛渾難制。愁為思鄉不",
    "X62n1179_002:0255a08": "易消。遙想白蓮華蕚上。定知名字已曾標(亥時)。",
    "X62n1179_002:0255a09": "夜半子時羣動息。陰陽往復互回旋。一輪孤月千家",
    "X62n1179_002:0255a10": "夢。幾點殘星萬里天。土自想成寧有外。佛從心現本",
    "X62n1179_002:0255a11": "無邊。何時永滅遷流苦。華裏藏身出葢纏(子時)。",
    "X62n1179_002:0255a12": "丑時後夜曉鷄鳴起坐披衣憶想清。一念未生真佛",
    "X62n1179_002:0255a13": "現。萬緣纔動假名成。知緣不實名何礙。達妄無依念",
    "X62n1179_002:0255a14": "自平。安得身心歸極樂。真空幻有總無生(丑時)。",
    "X62n1179_002:0255a15": "春王正月是新年。賀歲家家設酒筵。萬戶笙歌行樂",
    "X62n1179_002:0255a16": "地。滿街華月上燈天。目前景物難長好。劫外風光自",
    "X62n1179_002:0255a17": "不遷。安養故鄉無蠟燭。枝枝相照玉池蓮(正月)。",
    "X62n1179_002:0255a18": "時當二月景堪誇。好念彌陀玩物華。淺白梨花初破",
    "X62n1179_002:0255a19": "朵。淡黃楊柳乍抽芽。輕煙薄霧鶯兒店。細雨微風燕",
    "X62n1179_002:0255a20": "子家。爭似故鄉佳麗地。七重行樹語頻伽(二月)。",
    "X62n1179_002:0255a21": "三月清明瞥眼過。傷心無那是愁何。滿城風雨歌聲",
    "X62n1179_002:0255a22": "少。十里山墳哭響多。早趁在生修淨業。莫教臨死怨",
    "X62n1179_002:0255a23": "閻羅。故鄉春色還長在。想見芙蓉出緣波(三月)。",
    "X62n1179_002:0255a24": "山林四月少塵埃。自念彌陀不用陪。新脫素衣摧粉",
    "X62n1179_002:0255b01": "籜。亂拋金彈落黃梅。窮途作客真為苦。蕩子思鄉最",
    "X62n1179_002:0255b02": "可哀。料得慈尊應念我。朝朝垂手望歸來(四月)。",
    "X62n1179_002:0255b03": "五月端陽景物偏。龍舟競渡古今傳。數莖蒲葉劍刻",
    "X62n1179_002:0255b04": "礪。一樹榴花火欲然。苦海無邊何日出。樂邦有路幾",
    "X62n1179_002:0255b05": "時還。玉池流水洄漩處。陣陣香風泛白蓮(五月)。",
    "X62n1179_002:0255b06": "六月人間景氣高。炎炎火宅被焚燒。一林樹影藏高",
    "X62n1179_002:0255b07": "閣。十里荷華映畫橋。念佛聲悲頻有淚。思鄉心切更",
    "X62n1179_002:0255b08": "無聊。清涼池上何時返。滌盡煩襟水自饒(六月)。",
    "X62n1179_002:0255b09": "新秋七月氣初涼。溽暑將收夜漸長。四壁暗風鳴蟋",
    "X62n1179_002:0255b10": "蟀。一池衰草語寒螿。深宵倚檻窺殘月。薄莫推窗望",
    "X62n1179_002:0255b11": "夕陽。客路竛竮久漂泊。苦求佛力早還鄉(七月)。",
    "X62n1179_002:0255b12": "中秋八月有微寒。零露瀼瀼被草菅。一樹桂華香漏",
    "X62n1179_002:0255b13": "洩。萬家明月影團圞。長思故國無音信。幾欲高飛少",
    "X62n1179_002:0255b14": "羽翰。行樹重重含佛土。何時親倚玉欄看(八月)。",
    "X62n1179_002:0255b15": "重陽九日景偏賒。自採茱萸且泛茶。紅錦妝成千樹",
    "X62n1179_002:0255b16": "葉。黃金開盡一籬華。每登山頂瞻鄉國。却上樓頭望",
    "X62n1179_002:0255b17": "故家。想見七珍池沼內。枝枝菡萏大如車(九月)。",
    "X62n1179_002:0255b18": "十月由來是小春。桃紅初破一枝新。長看舊冢添新",
    "X62n1179_002:0255b19": "家。每見新人送舊人。萬劫死生誰動念。百年身世獨",
    "X62n1179_002:0255b20": "傷神。回頭便是西方路。只要當人願力真(十月)。",
    "X62n1179_002:0255b21": "天涯又見一陽生。六管飛灰氣乍更。粒粒寒椒梅漸",
    "X62n1179_002:0255b22": "破。尖尖嫩玉柳將萌。夜長易得還鄉夢。歲莫難為作",
    "X62n1179_002:0255b23": "客情。十萬餘程安養國。寸心耿耿挂長庚(十一月)。",
    "X62n1179_002:0255b24": "歲盡時窮最可愁。陰雲慘慘日悠悠。風[利禾+皮]萬木皆枯",
    "X62n1179_002:0255c01": "骨。雪覆千山盡白頭。但見過年忙似箭。有誰離苦急",
    "X62n1179_002:0255c02": "如讐。那堪尚滯娑婆國。夢裏光陰又一周(十二月)。",
    "X62n1179_002:0255c03": "一自娑婆繫業因。多生流轉寔酸辛。須臾出屋又投",
    "X62n1179_002:0255c04": "屋。迅速捨身還受身。曾作王侯爭國邑。幾為螻蟻喪",
    "X62n1179_002:0255c05": "埃塵。這迴若不思歸去。依舊從前受苦輪。",
    "X62n1179_002:0255c06": "彌陀慈父願門開。攝受羣生等一孩。膿血團中離臭",
    "X62n1179_002:0255c07": "穢。蓮華香裏受胞胎。但憑淨願為良導。只有狐疑是",
    "X62n1179_002:0255c08": "棄材。濁惡娑婆難久住。早同善友賦歸來。",
    "X62n1179_002:0255c09": "八苦詩",
    "X62n1179_002:0255c10": "生",
    "X62n1179_002:0255c11": "業風吹識入胞胎。獄戶深藏實可哀。每遇飢虗倒懸",
    "X62n1179_002:0255c12": "下。頻驚粗食壓山來。聲聞到此心猶昧。菩薩於中慧",
    "X62n1179_002:0255c13": "未開。誓割愛緣生極樂。華中產取玉嬰孩。",
    "X62n1179_002:0255c14": "老",
    "X62n1179_002:0255c15": "萬事輸人已退藏。形骸自愧少康莊。朱顏一去杳無",
    "X62n1179_002:0255c16": "跡。華髮新來漸有霜。流淚暗思童稚樂。見人空話壯",
    "X62n1179_002:0255c17": "年強。寧知淨土春長在。不使身心晝夜忙。",
    "X62n1179_002:0255c18": "病",
    "X62n1179_002:0255c19": "四大因時偶暫乖。此身無計可安排。殘燈留影不成",
    "X62n1179_002:0255c20": "夢。夜雨滴愁空滿街。自昔歡娛何處去。只今苦痛有",
    "X62n1179_002:0255c21": "誰懷。豈知極樂清虗體。自在遊行白玉階。",
    "X62n1179_002:0255c22": "死",
    "X62n1179_002:0255c23": "識神將盡忽無常。四大分離難主張。脫殻生龜真痛",
    "X62n1179_002:0255c24": "絕。落湯螃蠏漫慞惶。甘心獄戶為囚侶。束手幽關事",
    "X62n1179_002:0256a01": "鬼王。何似華開親見佛。無生無滅壽難量。",
    "X62n1179_002:0256a02": "愛別離",
    "X62n1179_002:0256a03": "生離死別最堪傷。每語令人欲斷腸。虞氏帳中辭項",
    "X62n1179_002:0256a04": "羽。明妃馬上謝君王。淚深江海猶嫌淺。恨遠乾坤未",
    "X62n1179_002:0256a05": "是長。諸上善人俱會處。願教曠劫莫分張。",
    "X62n1179_002:0256a06": "怨憎會",
    "X62n1179_002:0256a07": "苦事人情皆欲避。誰知夙業自相招。有錢難買閻翁",
    "X62n1179_002:0256a08": "赦。無計能求獄卒饒。兵敗張巡思作鬼。身亡蕭氏願",
    "X62n1179_002:0256a09": "為猫。何時得預蓮池會。積劫冤讐好共消。",
    "X62n1179_002:0256a10": "求不得",
    "X62n1179_002:0256a11": "窮達由來有夙因。轉生希望轉因循。揚帆屢見沈舟",
    "X62n1179_002:0256a12": "客。挂榜偏傷落第人。畢世耕耘難果腹。頻年紡織尚",
    "X62n1179_002:0256a13": "懸鶉。樂邦衣食天然好。不用區區更苦辛。",
    "X62n1179_002:0256a14": "五陰熾盛(色受想行識為五陰色陰是身。四陰是心。熾盛者。熾然增盛也)",
    "X62n1179_002:0256a15": "逼迫身心苦事多。哀聲無地可號呼。肝膓斷處情難",
    "X62n1179_002:0256a16": "斷。血淚枯時恨未枯。臨海廿年持使節。過關一夜白",
    "X62n1179_002:0256a17": "頭顱。何當淨土修禪觀。寂照同時離有無。",
    "X62n1179_002:0256a18": "發願偈",
    "X62n1179_002:0256a19": "稽首釋迦文。娑婆說法主。皈依無量壽。淨土之導師。",
    "X62n1179_002:0256a20": "我今承佛力。闡揚淨土教。詩成百八章。章各有八句。",
    "X62n1179_002:0256a21": "為順此方機。故以詩演說。若我所說語。違背於諸佛。",
    "X62n1179_002:0256a22": "欺罔世人者。應受地獄苦。百千萬億劫。猶故不能盡。",
    "X62n1179_002:0256a23": "如其不然者。幸各生諦信。慎勿懷疑惑。而生增上慢。",
    "X62n1179_002:0256a24": "及以卑劣慢。由斯二種心。自致失善利。伏願見聞者。",
    "X62n1179_002:0256b01": "展轉遞相勸。若有勸一人。乃至於多人。功德不思議。",
    "X62n1179_002:0256b02": "譬喻莫能盡。願以此功德。普及於一切。我等與眾生。",
    "X62n1179_002:0256b03": "同生極樂國。",
    "X62n1179_002:0256b04": "不淨觀頌(并敘)",
    "X62n1179_002:0256b05": "佛為貪欲。眾生說不淨觀。觀之既久。貪欲即除。可",
    "X62n1179_002:0256b06": "以越愛河而超苦海。余閒居閱大智度論因取意",
    "X62n1179_002:0256b07": "而為之頌。以此自警。并以警世云。",
    "X62n1179_002:0256b08": "死想(先作此觀為下九想張本)",
    "X62n1179_002:0256b09": "有愛皆歸盡。此身寧久長。替他空墮淚。誰解返思量。",
    "X62n1179_002:0256b10": "脹想",
    "X62n1179_002:0256b11": "記得穠華態。俄成胮脹軀。眼前年少者。容貌竟何如。",
    "X62n1179_002:0256b12": "青瘀想",
    "X62n1179_002:0256b13": "紅白分明相。青黃瘀爛身。請君開眼看。不是兩般人。",
    "X62n1179_002:0256b14": "壞想",
    "X62n1179_002:0256b15": "皮肉既墮落。五藏於中現。憑君徹底看。何處堪留戀。",
    "X62n1179_002:0256b16": "血途想",
    "X62n1179_002:0256b17": "無復朱顏在。空餘殷血塗。欲尋妍醜相。形質漸糢糊。",
    "X62n1179_002:0256b18": "膿爛想",
    "X62n1179_002:0256b19": "腐爛應難覩。腥臊不可聞。豈知膿潰處。蘭麝昔曾熏。",
    "X62n1179_002:0256b20": "噉想",
    "X62n1179_002:0256b21": "羊犬食人肉。人曾食犬羊。不知人與畜。誰臭復誰香。",
    "X62n1179_002:0256b22": "散想",
    "X62n1179_002:0256b23": "形骸一已散。手足漸移置。諦觀娬媚姿。畢竟歸何處。",
    "X62n1179_002:0256b24": "骨想",
    "X62n1179_002:0256c01": "本是骷髏骨。曾將誑惑人。昔時看是假。今日覩方真。",
    "X62n1179_002:0256c02": "燒想",
    "X62n1179_002:0256c03": "火勢既猛烈。殘骸忽無有。試看烟燄中。著得貪心否。",
    "X62n1179_002:0256c04": "前詩粗示端緒尚未諦審觀察復作五言律",
    "X62n1179_002:0256c05": "以廣之。",
    "X62n1179_002:0256c06": "死想",
    "X62n1179_002:0256c07": "所愛竟長別。淒涼不忍看。識才離故體。尸已下空棺。",
    "X62n1179_002:0256c08": "夜火虗堂冷。秋風素幔寒。勸君身在日。先作死時觀。",
    "X62n1179_002:0256c09": "脹想",
    "X62n1179_002:0256c10": "風大鼓其內。須臾胮脹加。身如盛水袋。腹似斷藤瓜。",
    "X62n1179_002:0256c11": "垢膩深塗炭。蠅蛆亂聚沙。曾因薄皮誑。翻悔昔年差。",
    "X62n1179_002:0256c12": "青瘀想",
    "X62n1179_002:0256c13": "風日久吹炙。青黃殊可憐。皮乾初爛橘。骨朽半枯椽。",
    "X62n1179_002:0256c14": "耳鼻缺還在。筋骸斷復連。石人雖不語。對此亦潸然。",
    "X62n1179_002:0256c15": "壞想",
    "X62n1179_002:0256c16": "肌膚纔脫落。形質便遭傷。瓜裂半開肉。蛇鑽欲出腸。",
    "X62n1179_002:0256c17": "枯藤纏亂髮。瀑蘚爛衣裳。寄語嬋娟子。休將畫糞囊。",
    "X62n1179_002:0256c18": "血塗想",
    "X62n1179_002:0256c19": "一片無情血。千秋不起人。淋漓塗宿草。狼藉污埃塵。",
    "X62n1179_002:0256c20": "莫辨妍媸相。安知男女身。哀哉痴肉眼。錯認假為真。",
    "X62n1179_002:0256c21": "膿爛想",
    "X62n1179_002:0256c22": "薄皮糊破紙。爛肉弃陳羮。膿血從中潰。蠅蛆自外爭。",
    "X62n1179_002:0256c23": "食猪腸易嘔。洗狗水難清。不是深憎惡。何由斷妄情。",
    "X62n1179_002:0256c24": "噉想",
    "X62n1179_002:0257a01": "尸骸遭噉食。方寸少完全。不飽飢烏腹。難乾饞狗涎。",
    "X62n1179_002:0257a02": "當年空自愛。此日有誰憐。不若猪羊肉。猶堪值幾錢。",
    "X62n1179_002:0257a03": "散想",
    "X62n1179_002:0257a04": "四體忽分散。一身何所從。豈唯姿態失。兼亦姓名空。",
    "X62n1179_002:0257a05": "長短看秋草。穠纖問晚風。請君高著眼。此事細推窮。",
    "X62n1179_002:0257a06": "骨想",
    "X62n1179_002:0257a07": "皮肉已銷鑠。唯餘骨尚存。雨添苔蘚色。水浸上沙痕。",
    "X62n1179_002:0257a08": "牽挽多蟲蟻。收藏少子孫。風流何處去。愁殺未歸魂。",
    "X62n1179_002:0257a09": "燒想",
    "X62n1179_002:0257a10": "烈焰憑枯骨。須臾方熾然。紅飛天際火。黑透樹頭烟。",
    "X62n1179_002:0257a11": "忘念同灰盡。真心並日懸。欲超生死路。此觀要精研。",
    "X62n1179_002:0257a12": "四念處頌(并敘)",
    "X62n1179_002:0257a13": "佛垂涅槃。囑諸比邱依四念處住。如佛無異。今時",
    "X62n1179_002:0257a14": "丁末法。正念者少。顧此法門。何人修學。豈唯不思",
    "X62n1179_002:0257a15": "其義。抑亦未識其名。可勝歎邪。余山居無事。讀涅",
    "X62n1179_002:0257a16": "槃遺教品。因取其意以入聲律。俾歌詠者正念增",
    "X62n1179_002:0257a17": "長。妄心息滅。置諸座隅。日以自警。并不忘遺誡云。",
    "X62n1179_002:0257a18": "觀身不淨",
    "X62n1179_002:0257a19": "一興顛倒想。遂有幻緣身。膿血常交湊。腥臊每具陳",
    "X62n1179_002:0257a20": "紙粘皮裹肉。藤絆骨纏筋。毛覆叢叢草。蟲居比比隣。",
    "X62n1179_002:0257a21": "內藏惟臭穢。外飾但衣巾。四大元無實。諸根豈有真。",
    "X62n1179_002:0257a22": "語言風自響。動轉氣相循。強號為男女。虗名立主賓。",
    "X62n1179_002:0257a23": "百年三尺土。萬古一堆塵。貴賤空回首。賢愚共愴神。",
    "X62n1179_002:0257a24": "徒生復徒死。誰識本來人。",
    "X62n1179_002:0257b01": "觀受是苦",
    "X62n1179_002:0257b02": "眾苦從何起。深知受著情。順違才領納。取捨便縱橫。",
    "X62n1179_002:0257b03": "有盛衰還至。無榮辱不成。怨從親裏出。哀是樂中生。",
    "X62n1179_002:0257b04": "王謝家何在。曹劉國已傾。悲歡幾場夢。勝敗一棋枰",
    "X62n1179_002:0257b05": "事與心違背。貧將病合并。錢神呼不至。窮鬼送難行。",
    "X62n1179_002:0257b06": "戚戚終何益。悱悱漫不平。無求卑亦貴。知足欠還盈。",
    "X62n1179_002:0257b07": "若悟真空理。憂欣何處萌。",
    "X62n1179_002:0257b08": "觀心無常",
    "X62n1179_002:0257b09": "妄心無住處。體相竟如何。閃閃風中燭。搖搖水上波。",
    "X62n1179_002:0257b10": "一家門戶別。(六根)六箇弟兄多。(六識)擾擾各馳競。(如眼逐色耳逐",
    "X62n1179_002:0257b11": "聲等)紛紛總不和。(如眼不與聲和耳不與色和等)青黃俄改換。(眼識無常)動",
    "X62n1179_002:0257b12": "靜屢遷訛。(耳識無常)臭別香隨到。(鼻識無常)甜來淡又過。(舌識無常)",
    "X62n1179_002:0257b13": "炎涼易翻覆。(身識無常)好惡每偏頗。(意識無常)境滅心安寄。情",
    "X62n1179_002:0257b14": "忘智亦孤。掀翻五欲窟。搗盡六根窩。劫賊歸王化。飛",
    "X62n1179_002:0257b15": "禽出網羅。何當悟常住。諸妄盡消磨。",
    "X62n1179_002:0257b16": "觀法無我",
    "X62n1179_002:0257b17": "諸法從緣起。初無我主張。因緣有生滅。念慮遂低昂。",
    "X62n1179_002:0257b18": "欲得翻成失。求閒反遇忙。畏寒冬不輟。苦熱夏偏長。",
    "X62n1179_002:0257b19": "貧憶富時樂。老追年壯強。有誰憎順適。若箇好危亡。",
    "X62n1179_002:0257b20": "(得失閒忙泠熱等皆從緣生不因我有)自在方為主。遷流豈是常。離根",
    "X62n1179_002:0257b21": "念何起。無識境還忘。內外無些子。中間有底藏。六窗",
    "X62n1179_002:0257b22": "虗寂寂。一室露堂堂。但得塵勞盡。居然大覺王。",
    "X62n1179_002:0257b23": "種樹歎",
    "X62n1179_002:0257b24": "有樹始封殖。枝葉方欣欣。主人愛佳種。溉灌殊殷勤。",
    "X62n1179_002:0257c01": "長養既有年。日望陵煙雲。土淺根未固。搖蕩風雨干。",
    "X62n1179_002:0257c02": "一朝遂傾倒。根荄不復存。嗟哉復嗟哉。徒增主人歎。",
    "X62n1179_002:0257c03": "題藍田叔畫蓮華佛國圖",
    "X62n1179_002:0257c04": "蓮華佛國華為宮。彼國人民相貌同。父彌陀兮兄大",
    "X62n1179_002:0257c05": "士。不由乳養生華中。華之大兮如其體。或一二里至",
    "X62n1179_002:0257c06": "百里。光明中有妙香生。自然清淨無倫比慧為食兮",
    "X62n1179_002:0257c07": "定為飲。法身無老亦無病。德水充兮寶地平。何用畊",
    "X62n1179_002:0257c08": "田與鑿井。彼佛願力獨超卓。不遺五逆并十惡。信願",
    "X62n1179_002:0257c09": "持名苟不虧他年定向蓮華託。藍君妙得丹青理。佛",
    "X62n1179_002:0257c10": "境重重筆端啟。法界收藏片紙間。不覺恢恢有餘地。",
    "X62n1179_002:0257c11": "我觀淨土是真畫。為君一一分明話。彌陀相好是畫",
    "X62n1179_002:0257c12": "佛。七寶莊嚴是畫土。九品眾生畫裏人。四色蓮華畫",
    "X62n1179_002:0257c13": "中座。畫境森羅在目前。求其實法無處所。畫人畫法",
    "X62n1179_002:0257c14": "既無實。觀與觀者亦如是。妙觀無非空假中。非一非",
    "X62n1179_002:0257c15": "三又非二。與君同見畫彌陀。共詣西方入畫圖。親證",
    "X62n1179_002:0257c16": "唯心安樂土。還來度脫苦娑婆。",
    "X62n1179_002:0257c17": "捨身祈雨歌(有敘)",
    "X62n1179_002:0257c18": "居士宋魁先者明州人。家郡南門。平居奉佛甚誠",
    "X62n1179_002:0257c19": "謹。辛丑夏大旱。郡縣祈禱俱不應。出語人曰。我當",
    "X62n1179_002:0257c20": "致之。乃往天井山龍潭。投身而下。須臾雨大沛。旬",
    "X62n1179_002:0257c21": "日乃止。民賴以安。初居士之捨身也。問道於天井",
    "X62n1179_002:0257c22": "寺僧僧目送之。見有雲自空起。少頃雨即四注。僧",
    "X62n1179_002:0257c23": "疑而往探之。乃見居士趺坐水上。儼然不動。遂報",
    "X62n1179_002:0257c24": "其家。取其屍歸葬焉。噫亦奇矣。昔我世尊行菩薩",
    "X62n1179_002:0258a01": "道。捨身無數。救度眾生遂致成佛。今觀居士之事。",
    "X62n1179_002:0258a02": "頗亦類是不謂之菩薩。吾不信也。乃作長歌以紀",
    "X62n1179_002:0258a03": "之。",
    "X62n1179_002:0258a04": "辛丑之夏旱魃驕。亢陽作虐如焚燒。乾坤為爐日為",
    "X62n1179_002:0258a05": "炭。煅煉萬物皆枯焦。金烏爍爍毛羽爛。火雲焰焰無",
    "X62n1179_002:0258a06": "時消。自夏徂秋五十日。點滴不聞潤稻苗。田疇土地",
    "X62n1179_002:0258a07": "盡開拆。江河溪澗揚塵囂。井底之蛙尚不足以自偷",
    "X62n1179_002:0258a08": "活池魚性命焉能逃。農夫哀告聲嗷嗷。呼天不聞怨",
    "X62n1179_002:0258a09": "天高。布裩當盡留赤肉。田禾枯死無蓬蒿。是時郡縣",
    "X62n1179_002:0258a10": "計無出。為民祈雨心忉忉。呼神遣鬼莫能應。方士呪",
    "X62n1179_002:0258a11": "術無功勞。奇哉大士為眾生。徑往龍宮喚睡蛟。老龍",
    "X62n1179_002:0258a12": "當午睡不足。驚起平地翻波濤。龍潭之水何滔滔。其",
    "X62n1179_002:0258a13": "下黿鼉常怒號。投身直下千萬丈。忽然湧出水面如",
    "X62n1179_002:0258a14": "浮瓢。一雨旬日始休息。邨原城市皆周遭死者復蘇",
    "X62n1179_002:0258a15": "枯者潤垂垂禾黍翻江郊野航不覺入城市。柔櫓忽",
    "X62n1179_002:0258a16": "到門前搖。勞者得休病者起。鄉人相賀鄰相邀吁嗟",
    "X62n1179_002:0258a17": "乎。大士尋常人不測。兒童婦女恒嘲調。一朝救世捨",
    "X62n1179_002:0258a18": "身命。直視四大同漚泡。眾生之苦即我苦物我寧間",
    "X62n1179_002:0258a19": "於秋毫。但期一切得安樂。身雖苦痛心陶陶。我聞人",
    "X62n1179_002:0258a20": "固有一死。或重泰山輕鴻毛。此雨不從龍王降。亦非",
    "X62n1179_002:0258a21": "江海潮。直從大士悲心出。滴滴點點化為眾生血肉",
    "X62n1179_002:0258a22": "性命之脂膏。能使寒者衣。飢者食。亂者治逆者韜。黃",
    "X62n1179_002:0258a23": "金未為貴。白玉何足高。大士不受功。此功何處標。我",
    "X62n1179_002:0258a24": "作歌詩紀其事。留與千古萬古長歌謠。",
    "X62n1179_002:0258b01": "贈東阿居士二首",
    "X62n1179_002:0258b02": "城南靜者居高枕一床書。世事吾何有。齋心只宴如。",
    "X62n1179_002:0258b03": "折腰休乞米。彈鋏不求魚。日夕相過從。秋風滿敝廬",
    "X62n1179_002:0258b04": "高蹈謝時輩。翛然遠市闤。分泉聊灌菊。補畫當看山",
    "X62n1179_002:0258b05": "有愛皆成癖。無求始自閒。不須隨物轉。當處悟無還。",
    "X62n1179_002:0258b06": "將赴浙中留別朔方居士",
    "X62n1179_002:0258b07": "遠公社裏舊遺民。世外相逢說往因。千里關山兩芒",
    "X62n1179_002:0258b08": "[尸@憍]。半瓢風月一閒身。扁舟細雨孤燈夜殘雪寒梅古",
    "X62n1179_002:0258b09": "寺春。準擬明年修白業。與君同作種蓮人。",
    "X62n1179_002:0258b10": "漉水囊",
    "X62n1179_002:0258b11": "護生方便最為難。細行宜修莫自寬。性命由來無大",
    "X62n1179_002:0258b12": "小。死生從此有交關。一毛去體猶知痛。滿盞充腸豈",
    "X62n1179_002:0258b13": "忍餐。奉勸行人須仔細。朝朝蟲水要勤看。",
    "X62n1179_002:0258b14": "禮塔紀事八首(并敘)",
    "X62n1179_002:0258b15": "己亥春三月。余從西泠渡江。詣四明阿育王山。瞻",
    "X62n1179_002:0258b16": "禮釋迦如來真身舍利寶塔。有德見師者。在寺禮",
    "X62n1179_002:0258b17": "塔期滿八萬四千之數。留余同禮。余欣然就之。乃",
    "X62n1179_002:0258b18": "即其處度夏。月餘。聞茲大師亦至。同時禮塔。課誦",
    "X62n1179_002:0258b19": "之餘。三人談論佛法。相得甚歡。恨相見之晚。安居",
    "X62n1179_002:0258b20": "既竟。余然一指供佛。因作詩紀其事。以見一時之",
    "X62n1179_002:0258b21": "勝槩云。",
    "X62n1179_002:0258b22": "迦文滅度二千年。舍利于今尚燦然。自慶宿生何善",
    "X62n1179_002:0258b23": "利。得瞻光相塔門前。",
    "X62n1179_002:0258b24": "一顆如珠綴小鐘。青黃赤白現何窮。自心還見自心",
    "X62n1179_002:0258c01": "相。不是如來色不同。",
    "X62n1179_002:0258c02": "佛身本自無生滅。舍利元從何處來。真佛現前當面",
    "X62n1179_002:0258c03": "錯。妄將分別自驚猜。",
    "X62n1179_002:0258c04": "殿含寶塔塔含空。剎剎塵塵本自融。八萬非多一非",
    "X62n1179_002:0258c05": "少。毫端應現寶王宮。",
    "X62n1179_002:0258c06": "我佛三祇修福慧。功成萬古見遺勳。自家一顆光明",
    "X62n1179_002:0258c07": "種。久被塵埋直到今。",
    "X62n1179_002:0258c08": "六時注想禮空王。懺悔殷勤不暫忘。月上塔尖人睡",
    "X62n1179_002:0258c09": "起。却疑舍利放毫光。",
    "X62n1179_002:0258c10": "醫王雖去藥還留。慚愧癡兒病未瘳。讀罷涅槃遺教",
    "X62n1179_002:0258c11": "品。傷心不覺淚長流。",
    "X62n1179_002:0258c12": "夏終供佛將何事。一指持將當燭燒。猶有無明燒未",
    "X62n1179_002:0258c13": "得。不隨殘焰一時消。",
    "X62n1179_002:0258c14": "庚戌春三月。余禁足於梵天寺之西院。右偏",
    "X62n1179_002:0258c15": "額其室。曰寸香齋。尊客相見。略敘道話數語。",
    "X62n1179_002:0258c16": "寸香之外。念佛而已。作詩以見志。并告眾云",
    "X62n1179_002:0258c17": "省公鬻產搆禪房。古寺重開淨業堂。盡埽萬緣如涕",
    "X62n1179_002:0258c18": "唾。憑將四字作資糧。同人共結三年社。對客空餘一",
    "X62n1179_002:0258c19": "寸香。三昧未成功未熟。此生終不到城隍。",
    "X62n1179_002:0258c20": "偶成四首",
    "X62n1179_002:0258c21": "無能祇合住深山。一室蕭然獨掩關。寄語世人休見",
    "X62n1179_002:0258c22": "召。此生終不到人間。",
    "X62n1179_002:0258c23": "百八輪珠六字經。消磨歲月度光陰。平生只有西歸",
    "X62n1179_002:0258c24": "願。肯為他緣負此心。",
    "X62n1179_002:0259a01": "為善初勤鮮克終。願精一戒畢吾躬。從今日影過中",
    "X62n1179_002:0259a02": "後。粒米休將入口中。",
    "X62n1179_002:0259a03": "破舟救溺理無由。抵死須撑到岸頭。等得篙師登陸",
    "X62n1179_002:0259a04": "後。更移新棹入中流。",
    "X62n1179_002:0259a05": "念佛述懷",
    "X62n1179_002:0259a06": "六字中間無賸法。等閒覷破祖師關。趙州不喜吾偏",
    "X62n1179_002:0259a07": "喜。公案從今要再翻。",
    "X62n1179_002:0259a08": "辭世",
    "X62n1179_002:0259a09": "身在華中佛現前。佛光來照紫金蓮。心隨諸佛往生",
    "X62n1179_002:0259a10": "去。無去來中事宛然。",
    "X62n1179_002:0259a12": " 省庵法師傳(附錄)",
    "X62n1179_002:0259a14": "師諱實賢。字思齊。一號省庵。常熟時氏子。世業儒。師",
    "X62n1179_002:0259a15": "生即不茹葷。總角時有出塵志。父既早歾。母張氏知",
    "X62n1179_002:0259a16": "其夙具善根。命為釋氏子。七歲禮清涼庵僧容選為",
    "X62n1179_002:0259a17": "師。聰慧爽朗。經典過目不忘。十五薙染。兼通世典。能",
    "X62n1179_002:0259a18": "詩。善書法。前輩錢玉友許晹谷皆執節與交。然未嘗",
    "X62n1179_002:0259a19": "頃刻忘生死大事也。性篤孝。母亡。於佛前跪諷報恩",
    "X62n1179_002:0259a20": "經。七七日歲時伏臘。必設像修供。他日至普仁寺。見",
    "X62n1179_002:0259a21": "一僧死仆地。師瞿然悟世無常。益加鞭策。年二十四。",
    "X62n1179_002:0259a22": "圓尸羅於昭慶。嚴習毗尼。不離衣鉢。日止一食。脇不",
    "X62n1179_002:0259a23": "帖席。率以為常。庚寅。依渠成法師。聽講法華圓義。謁",
    "X62n1179_002:0259a24": "紹曇法師。聽唯識楞嚴止觀諸部。晝夜研窮。未三夏。",
    "X62n1179_002:0259b01": "三觀十乘之旨。性相之學。無不通貫。曇師即授記莂。",
    "X62n1179_002:0259b02": "傳靈峰四世天台正宗焉。甲午。叩靈鷲和尚於崇福。",
    "X62n1179_002:0259b03": "參念佛是誰話。操持嚴密。四月。恍然契悟。曰我夢覺",
    "X62n1179_002:0259b04": "矣。自是應機無礙。才辯縱橫。鷲欲付以衣拂。弗受。辭",
    "X62n1179_002:0259b05": "去。爰禁足於真寂寺。日閱三藏梵筴。夕課西方佛名。",
    "X62n1179_002:0259b06": "三年期滿。寺眾請講法華。師升座開演。河懸泉湧。沛",
    "X62n1179_002:0259b07": "然莫禦。戊戌首春。止杭之隆興寺。紹曇法師命師代",
    "X62n1179_002:0259b08": "講經律。每擊節稱善。己亥春。詣四明阿育王山瞻禮",
    "X62n1179_002:0259b09": "舍利。先後五然指香供佛。每年佛涅槃日。講演遺教",
    "X62n1179_002:0259b10": "彌陀二經。示是心是佛之旨。三根普攝。法化洋溢。江",
    "X62n1179_002:0259b11": "浙黑白傾心歸仰。歷有十載。法筵之盛。甲於諸方。又",
    "X62n1179_002:0259b12": "嘗應永福普慶海雲諸禪席。每進院。模範一新。清規",
    "X62n1179_002:0259b13": "肅穆。日講法華楞嚴諸部。執經問難者翕集座下。未",
    "X62n1179_002:0259b14": "幾。退隱杭城仙林寺。不出戶庭。力修淨業。己酉冬。杭",
    "X62n1179_002:0259b15": "人茅靜遠葉陞皇甫子儀李執玉。監院師省躬一葦",
    "X62n1179_002:0259b16": "等。請主鳳山梵天講寺。於是屏絕諸緣。純提淨土。結",
    "X62n1179_002:0259b17": "長期。嚴立規約。晝夜六時。互相策勵。人皆謂永明再",
    "X62n1179_002:0259b18": "來也。先後主剎十餘載。得度弟子洎乞戒歸依者凡",
    "X62n1179_002:0259b19": "數百人。間有學詩文者。師痛戒曰。人命在呼吸間。那",
    "X62n1179_002:0259b20": "有閒工夫學世諦文字。稍一錯過。便成他世。欲望出",
    "X62n1179_002:0259b21": "離難矣哉。至癸丑佛成道日。謂弟子曰。我於明年四",
    "X62n1179_002:0259b22": "月十四日長往矣。自此掩關寸香齋。限晝夜課佛十",
    "X62n1179_002:0259b23": "萬聲。明年甲寅四月二日出關。十二日。告眾曰。吾十",
    "X62n1179_002:0259b24": "日前見西方三聖降臨虗空。今再見矣。吾其生淨土",
    "X62n1179_002:0259c01": "乎。隨囑付院事。徧辭城中諸外護。侍者以偈請師書",
    "X62n1179_002:0259c02": "云。身在華中佛現前。佛光來照紫金蓮。心隨諸佛往",
    "X62n1179_002:0259c03": "生去。無去來中事宛然。書訖。曰。我十四日定往生矣。",
    "X62n1179_002:0259c04": "爾等為我集眾念佛。十三日。斷飲食。斂目危坐。五更",
    "X62n1179_002:0259c05": "具浴更衣。面西趺坐。至巳時。遠近坌集。雪涕膜拜。曰。",
    "X62n1179_002:0259c06": "願師住世度人。師復啟目曰。我去即來。生死事大。各",
    "X62n1179_002:0259c07": "自淨心念佛。言訖。合掌稱佛名而寂。少頃。鼻筯下垂。",
    "X62n1179_002:0259c08": "顏色明潤。迄封龕色不變。虞山上首無住師。以是歲",
    "X62n1179_002:0259c09": "臘月八日。圅靈骨。塔于琴川拂水巖之西。乾隆七年",
    "X62n1179_002:0259c10": "二月十五日。鄮山諸緇素懷師道行。迎骨去。重建塔",
    "X62n1179_002:0259c11": "育王寺之右。其舊塔以藏衣鉢云。師生于康熙二十",
    "X62n1179_002:0259c12": "四年八月初八日。春秋四十九。臘二十五。著淨土詩",
    "X62n1179_002:0259c13": "一百八首。注西方發願文。續往生傳。東海若解。舍利",
    "X62n1179_002:0259c14": "涅槃諸懺。並行於世。乾隆十年歲次乙丑重陽日。同",
    "X62n1179_002:0259c15": "學西庵律然。述於三峯寂照堂之右軒。",
    "X62n1179_002:0259c16": "省庵法師語錄卷下(終)"
}