{
    "T23n1435_001:0001a03": "No. 1435",
    "T23n1435_001:0001a04": "十誦律卷第一初誦之一",
    "T23n1435_001:0001a06": "後秦北印度三藏",
    "T23n1435_001:0001a07": "弗若多羅共羅什譯",
    "T23n1435_001:0001a08": "初誦1 四波羅夷法1明四波羅夷法之一",
    "T23n1435_001:0001a09": "佛在毘耶離國，去城不遠有一聚落，是中有",
    "T23n1435_001:0001a10": "長者子，名須提那加蘭陀子，富貴多財種種",
    "T23n1435_001:0001a11": "成就，自歸三寶為佛弟子，厭世出家剃除鬚",
    "T23n1435_001:0001a12": "髮被著法服而作比丘，遠離鄉土到憍薩羅",
    "T23n1435_001:0001a13": "國一處安居。時世飢饉乞食難得，諸人民妻",
    "T23n1435_001:0001a14": "子尚乏飲食，何況能與諸乞求人！時須提那",
    "T23n1435_001:0001a15": "作是念：「此大飢饉乞求難得，我等諸親里多",
    "T23n1435_001:0001a16": "饒財富，當因我故布施作福，今正是時。」作是",
    "T23n1435_001:0001a17": "念已，夏安居過三月自恣竟、作衣畢，著衣持",
    "T23n1435_001:0001a18": "鉢還毘耶離，經遊諸國至本聚落。晨朝時到，",
    "T23n1435_001:0001a19": "著衣持鉢入村乞食至親里舍，為諸比丘各各",
    "T23n1435_001:0001a20": "勸與種種飲食，自行頭陀受乞食法。次乞食",
    "T23n1435_001:0001a21": "已還到自舍，而作是言：「先許當還，我今來歸。」",
    "T23n1435_001:0001a22": "作是語已便駃出去。其家小婢見其駃去，",
    "T23n1435_001:0001a23": "即馳往白須提那母：「向須提那入門便去。」其",
    "T23n1435_001:0001a24": "母念言：「須提那入門即去，或能愁憂欲還捨",
    "T23n1435_001:0001a25": "戒、不樂梵行？我今當往教令還家，自恣五欲",
    "T23n1435_001:0001a26": "布施作福。」作是念已，往到其所語須提那：「汝",
    "T23n1435_001:0001a27": "若愁憂不樂梵行欲捨戒者，便來還家受五",
    "T23n1435_001:0001a28": "欲樂布施作福。」即答母言：「我無愁憂，不欲捨",
    "T23n1435_001:0001a29": "戒、不厭梵行，亦不欲捨沙門之法，心樂梵行。」",
    "T23n1435_001:0001b01": "其母自念：「我雖口言，不迴其心。當語其婦言：",
    "T23n1435_001:0001b02": "『汝淨潔時到，則來報我。』」便往語之，婦言：「如是。」",
    "T23n1435_001:0001b03": "受其母教，淨潔時到，往報母言：「今何所作？」",
    "T23n1435_001:0001b04": "時母教言：「本須提那所喜衣服、嚴飾之具悉",
    "T23n1435_001:0001b05": "皆著來。」受教還房，著其所喜衣服嚴具。母即",
    "T23n1435_001:0001b06": "將到須提那所，便作是言：「汝若愁憂不樂梵",
    "T23n1435_001:0001b07": "行欲捨戒者，當自還家受五欲樂布施作福。",
    "T23n1435_001:0001b08": "佛法難成，出家勤苦。」即答母言：「我不愁憂、心",
    "T23n1435_001:0001b09": "不動轉、自樂修梵行、不樂五欲。」母言：「善哉須",
    "T23n1435_001:0001b10": "提那！汝樂梵行不欲捨戒者，今婦時到當留",
    "T23n1435_001:0001b11": "續種。若家無嗣，所有財物悉當入官。」爾時",
    "T23n1435_001:0001b12": "世尊未結此戒，是須提那即便心動答母，言：",
    "T23n1435_001:0001b13": "「爾。」母即避去，便將其婦屏處行婬，如是再",
    "T23n1435_001:0001b14": "三。尋時懷妊，有福德子月滿而生，名曰續",
    "T23n1435_001:0001b15": "種，至年長大信樂佛法，出家學道勤行精進，",
    "T23n1435_001:0001b16": "逮得漏盡成阿羅漢。時須提那既行婬已，心",
    "T23n1435_001:0001b17": "生疑悔，愁憂色變無有威德，默然低頭、垂肩",
    "T23n1435_001:0001b18": "迷悶、不樂言說。時知識比丘來相問訊在一",
    "T23n1435_001:0001b19": "面坐，問須提那：「汝先有威德、顏色和悅、樂修",
    "T23n1435_001:0001b20": "梵行。今何以故愁憂色變、默然低頭、迷悶不",
    "T23n1435_001:0001b21": "樂？汝身為病？為私屏處作惡業耶？」須提那",
    "T23n1435_001:0001b22": "言：「我身無病，私屏作惡業故心有愁憂。」時諸",
    "T23n1435_001:0001b23": "比丘漸漸急問，便自廣說如上因緣。諸比丘",
    "T23n1435_001:0001b24": "聞已，種種因緣呵須提那言：「汝應愁苦憂",
    "T23n1435_001:0001b25": "悔，乃作如是私屏惡業。汝所作事非沙門法，",
    "T23n1435_001:0001b26": "不隨順道無欲樂心作不淨行，出家之人所",
    "T23n1435_001:0001b27": "不應作。汝不知佛世尊以種種因緣呵欲、欲",
    "T23n1435_001:0001b28": "想、欲欲、欲覺、欲熱，以種種因緣稱讚斷欲、捨",
    "T23n1435_001:0001b29": "欲想、滅欲熱。佛常說法教人離欲，汝尚不應",
    "T23n1435_001:0001c01": "生心，何況乃作起欲恚癡結縛根本不淨惡",
    "T23n1435_001:0001c02": "業？」時諸比丘種種呵已，向佛廣說。佛以是事",
    "T23n1435_001:0001c03": "集比丘僧。諸佛常法：知而故問、或有知而",
    "T23n1435_001:0001c04": "不問、有知時問、有知時不問、有益事問、無",
    "T23n1435_001:0001c05": "益事不問、有因緣問。佛世尊知，彼時以正",
    "T23n1435_001:0001c06": "念安慧問須提那：「汝實作是事不？」答言：「實作。",
    "T23n1435_001:0001c07": "世尊！」佛以種種因緣呵責須提那言：「汝所作",
    "T23n1435_001:0001c08": "事非沙門法，不隨順道無欲樂心作不淨行，",
    "T23n1435_001:0001c09": "出家之人所不應作。汝愚癡人！不知我以種",
    "T23n1435_001:0001c10": "種因緣呵欲、欲想、欲欲、欲覺、欲熱，種種因緣",
    "T23n1435_001:0001c11": "稱讚斷欲、捨欲想、滅欲熱，我常說法教人離",
    "T23n1435_001:0001c12": "欲，汝尚不應生心，何況乃作起欲恚癡結縛",
    "T23n1435_001:0001c13": "根本不淨惡業？」語諸比丘：「是愚癡人開諸漏",
    "T23n1435_001:0001c14": "門，寧以身分內毒蛇口中，終不以此觸彼女",
    "T23n1435_001:0001c15": "身。」佛如是種種因緣呵已，語諸比丘：「以十利",
    "T23n1435_001:0001c16": "故為諸比丘結戒：攝僧故、極好攝故、僧安樂",
    "T23n1435_001:0001c17": "住故、折伏高心人故、有慚愧者得安樂故、不",
    "T23n1435_001:0001c18": "信者得淨信故、已信者增長信故、遮今世惱",
    "T23n1435_001:0001c19": "漏故、斷後世惡故、梵行久住故。從今是戒",
    "T23n1435_001:0001c20": "應如是說：若比丘同入比丘學法，不捨戒行",
    "T23n1435_001:0001c21": "婬法，是比丘得波羅夷不共住。」",
    "T23n1435_001:0001c22": "佛在舍衛國，有一比丘名跋耆子，不捨戒、戒",
    "T23n1435_001:0001c23": "羸不出還家作婬。後欲出家，自作是念：「我當",
    "T23n1435_001:0001c24": "先往問諸比丘得出家不？不得則止。」作是",
    "T23n1435_001:0001c25": "念已問諸比丘。諸比丘疑，以此白佛，佛言：「有",
    "T23n1435_001:0001c26": "人不捨戒、戒羸不出還家作婬，可得出家更",
    "T23n1435_001:0001c27": "作比丘。從今是戒應如是說：若比丘同入",
    "T23n1435_001:0001c28": "比丘戒法，不捨戒、戒羸不出作婬法，是比",
    "T23n1435_001:0001c29": "丘得波羅夷不應共住。」",
    "T23n1435_001:0002a01": "佛在舍衛國。爾時憍薩羅國有一比丘獨住",
    "T23n1435_001:0002a02": "林中，有雌獼猴常數來往此比丘所，比丘即",
    "T23n1435_001:0002a03": "與飲食誘之，獼猴心軟便共行婬。是比丘多",
    "T23n1435_001:0002a04": "有知識，來相問訊在一面坐。時獼猴來欲行",
    "T23n1435_001:0002a05": "婬，一一看諸比丘面，次到所愛比丘前住諦",
    "T23n1435_001:0002a06": "視其面。時此比丘心恥不視獼猴，獼猴尋瞋",
    "T23n1435_001:0002a07": "攫其耳鼻傷破便去。時諸比丘急問其故，便",
    "T23n1435_001:0002a08": "自廣說如上因緣。諸比丘以種種因緣呵責：",
    "T23n1435_001:0002a09": "「汝所作事非沙門法，不隨順道無欲樂心作",
    "T23n1435_001:0002a10": "不淨行，出家之人所不應作。汝不知佛以種",
    "T23n1435_001:0002a11": "種因緣呵欲、欲想、欲欲、欲覺、欲熱，以種種因緣",
    "T23n1435_001:0002a12": "稱讚斷欲、捨欲想、滅欲熱。佛常說法教人離",
    "T23n1435_001:0002a13": "欲，汝尚不應生心，何況乃作起欲恚癡結縛",
    "T23n1435_001:0002a14": "根本不淨惡業？」時諸比丘種種因緣呵責已，",
    "T23n1435_001:0002a15": "往詣佛所向佛廣說。爾時世尊以是因緣集",
    "T23n1435_001:0002a16": "比丘僧，知而故問是比丘：「汝實作是事不？」答",
    "T23n1435_001:0002a17": "言：「實作。世尊！」佛以種種因緣呵責：「汝所作事",
    "T23n1435_001:0002a18": "非沙門法，不隨順道無欲樂心作不淨行，出",
    "T23n1435_001:0002a19": "家之人所不應作。汝愚癡人！不知我以種種",
    "T23n1435_001:0002a20": "因緣呵欲、欲想、欲欲、欲覺、欲熱，種種因緣稱",
    "T23n1435_001:0002a21": "讚斷欲、捨欲想、滅欲熱，我常說法教人離欲。",
    "T23n1435_001:0002a22": "汝尚不應生心，何況乃作起欲恚癡結縛根",
    "T23n1435_001:0002a23": "本不淨惡業？」如是種種因緣呵已，語諸比丘：",
    "T23n1435_001:0002a24": "「我先已結此戒，今復隨結。從今是戒應如是",
    "T23n1435_001:0002a25": "說：若比丘同入比丘學法，不捨戒、戒羸不出",
    "T23n1435_001:0002a26": "行婬法，乃至共畜生者，是比丘得波羅夷不",
    "T23n1435_001:0002a27": "應共住。」若比丘者有四種：一者，名字比丘；二",
    "T23n1435_001:0002a28": "者自言比丘；三者為乞比丘；四者破煩惱比",
    "T23n1435_001:0002a29": "丘。名字比丘者，以名為稱。自言比丘者，用",
    "T23n1435_001:0002b01": "白四羯磨受具足戒。又復賊住比丘，剃除鬚",
    "T23n1435_001:0002b02": "髮被著袈裟，自言：「我是比丘。」是名自言比丘。",
    "T23n1435_001:0002b03": "為乞比丘者，從他乞食故，如婆羅門從他乞",
    "T23n1435_001:0002b04": "時，亦言：「我是比丘。」是名為乞比丘。破煩惱比",
    "T23n1435_001:0002b05": "丘者，諸漏結縛煩惱眾生，能受後身生熱苦",
    "T23n1435_001:0002b06": "報，生死往來相續因緣。若能知見斷如是漏",
    "T23n1435_001:0002b07": "拔盡根本，如斷多羅樹頭畢竟不生，是名破",
    "T23n1435_001:0002b08": "煩惱比丘。云何比丘具足戒？云何具足戒比",
    "T23n1435_001:0002b09": "丘？若僧和合說白四羯磨，是人信受隨行不",
    "T23n1435_001:0002b10": "違、不逆、不破，是名比丘具足戒，是名具足戒",
    "T23n1435_001:0002b11": "比丘。學者有三學：善戒學、善心學、善慧學。復",
    "T23n1435_001:0002b12": "有三學：善學威儀、善學毘尼、善學波羅提木",
    "T23n1435_001:0002b13": "叉。同入學法者，如百歲受戒比丘所學，初",
    "T23n1435_001:0002b14": "受戒人亦如是學。如初受戒人所學，百歲比",
    "T23n1435_001:0002b15": "丘亦如是學，是中一心、一戒、一說、一波羅提",
    "T23n1435_001:0002b16": "木叉，同心、同戒、同說、同波羅提木叉，故名同",
    "T23n1435_001:0002b17": "入比丘學法。不捨戒者，若比丘狂時捨戒，不",
    "T23n1435_001:0002b18": "名捨戒。若心亂時、病壞心時、若向狂人、向",
    "T23n1435_001:0002b19": "亂心人、向病壞心人、若獨捨戒、若獨不獨",
    "T23n1435_001:0002b20": "想、不獨獨想、若中國語向邊地人不相解者、",
    "T23n1435_001:0002b21": "若邊地語向中國人不相解者、若向瘂人、若",
    "T23n1435_001:0002b22": "向聾人、向瘂聾人、向無所知人、若向非人、",
    "T23n1435_001:0002b23": "向睡眠人、向入定人、若隔障、若自瞋、若向",
    "T23n1435_001:0002b24": "瞋人、若夢中、若自不定心、若向不定心人，",
    "T23n1435_001:0002b25": "如是捨戒皆不名捨戒。或有捨戒非戒羸、或",
    "T23n1435_001:0002b26": "有戒羸非捨戒、或有戒羸亦捨戒。捨戒非戒",
    "T23n1435_001:0002b27": "羸者，若比丘言：「我捨佛。」即名捨戒。若言：「捨",
    "T23n1435_001:0002b28": "法、捨僧、捨戒；捨和上、捨阿闍梨；捨同和上、",
    "T23n1435_001:0002b29": "同阿闍梨；捨比丘、比丘尼；捨式叉摩尼；捨",
    "T23n1435_001:0002c01": "沙彌、沙彌尼；捨優婆塞、捨優婆夷。」皆名捨戒。",
    "T23n1435_001:0002c02": "若言：「汝等當知我是白衣、若是沙彌、非比丘、",
    "T23n1435_001:0002c03": "非沙門、非釋子，乃至不復與汝等共作同學。」",
    "T23n1435_001:0002c04": "是名捨戒非戒羸。戒羸非捨戒者，若比丘愁",
    "T23n1435_001:0002c05": "憂不樂，欲捨戒厭比丘法、欲棄聖服取白衣",
    "T23n1435_001:0002c06": "服、須白衣法不須比丘法求在家事，復作是",
    "T23n1435_001:0002c07": "言：「我念父母、兄弟、姊妹、我念兒女，當駃教",
    "T23n1435_001:0002c08": "我生活伎術，安我好處囑我以善知識。」說如",
    "T23n1435_001:0002c09": "是語，是名戒羸非捨戒。戒羸亦捨戒者，若",
    "T23n1435_001:0002c10": "比丘愁憂不樂欲捨戒，厭比丘法欲棄聖服，",
    "T23n1435_001:0002c11": "取白衣服須白衣法，不須比丘法求在家事，",
    "T23n1435_001:0002c12": "復作是言：「我念父母、兄弟、姊妹、我念兒女，當",
    "T23n1435_001:0002c13": "駃教我生活伎術，安我好處囑我以善知識。」",
    "T23n1435_001:0002c14": "說如是語已，復作是言：「我捨佛捨法，乃至捨",
    "T23n1435_001:0002c15": "優婆塞、優婆夷。」是名戒羸亦捨戒。行婬法者，",
    "T23n1435_001:0002c16": "婬名非梵行。非梵行者，二身交會。波羅夷者，",
    "T23n1435_001:0002c17": "名墮不如，是罪極惡深重，作是罪者，即墮不",
    "T23n1435_001:0002c18": "如，不名比丘、非沙門非釋子、失比丘法。不",
    "T23n1435_001:0002c19": "共住者，不得共作比丘法，所謂白羯磨、白二",
    "T23n1435_001:0002c20": "羯磨、白四羯磨、布薩、自恣，不得入十四人數，",
    "T23n1435_001:0002c21": "是名波羅夷不共住。是中犯者有四種：男、女、",
    "T23n1435_001:0002c22": "黃門、二根。女者，人女、非人女、畜生女。男者，",
    "T23n1435_001:0002c23": "人男、非人男、畜生男。黃門、二根者，亦人、非",
    "T23n1435_001:0002c24": "人、畜生。比丘與人女行婬，三處犯波羅夷：大",
    "T23n1435_001:0002c25": "便處、小便處、口中；非人女、畜生女、二根亦如",
    "T23n1435_001:0002c26": "是。共人男行婬，二處犯波羅夷：大便處、口",
    "T23n1435_001:0002c27": "中；非人男、畜生男、黃門亦如是。復有共畜生",
    "T23n1435_001:0002c28": "女行婬，二處犯波羅夷，謂雞、若似雞是。",
    "T23n1435_001:0002c29": "佛在舍衛國。有一乞食比丘名曰難提，晨朝",
    "T23n1435_001:0003a01": "時到著衣持鉢入城乞食。食已持尼師壇著",
    "T23n1435_001:0003a02": "左肩上入安桓林，在一樹下敷尼師壇端身",
    "T23n1435_001:0003a03": "正坐。有魔天神欲破是比丘三昧故，化作端",
    "T23n1435_001:0003a04": "政女身在其前立。比丘從三昧起，見此女",
    "T23n1435_001:0003a05": "身即生著心，世俗禪定不能堅固，尋時退失",
    "T23n1435_001:0003a06": "欲摩女身。女人即却漸漸遠去，便起隨逐欲",
    "T23n1435_001:0003a07": "捉其身。時彼林中有一死馬，女到馬所則",
    "T23n1435_001:0003a08": "身不現，是比丘婬欲燒身故，便共死馬行",
    "T23n1435_001:0003a09": "婬。既行婬已欲熱小止，即生悔言：「我已退",
    "T23n1435_001:0003a10": "墮，非是比丘非釋種子。今諸比丘必捨遠我",
    "T23n1435_001:0003a11": "不復共住。我不應以不清淨身著此法衣。」即",
    "T23n1435_001:0003a12": "脫袈裟攝著囊中，以置肩上往詣佛所。爾時",
    "T23n1435_001:0003a13": "佛與百千萬眾恭敬圍遶而為說法，佛遙見",
    "T23n1435_001:0003a14": "來即作是念：「若我不以軟語勞問者，其心必",
    "T23n1435_001:0003a15": "破沸血當從面孔出。」是比丘來到佛所，佛言：",
    "T23n1435_001:0003a16": "「善哉難提！汝更欲學比丘所學耶？」聞佛所言：",
    "T23n1435_001:0003a17": "「善哉難提！」心大歡欣便作是念：「我當得共",
    "T23n1435_001:0003a18": "諸比丘住必不擯我。」如是思惟已答言：「世尊！",
    "T23n1435_001:0003a19": "我更欲學比丘學法。」爾時佛語諸比丘：「汝等",
    "T23n1435_001:0003a20": "還與難提比丘學法，若有如難提比丘者亦",
    "T23n1435_001:0003a21": "與學法。應一心和合僧，難提比丘偏袒右肩、",
    "T23n1435_001:0003a22": "脫革屣、胡跪合掌，作如是言：『大德僧聽！我難",
    "T23n1435_001:0003a23": "提比丘，不捨戒、戒不羸、不出作婬法。我今從",
    "T23n1435_001:0003a24": "僧還乞學法。僧憐愍我故，還與我學法。』第二、",
    "T23n1435_001:0003a25": "第三亦如是說。是中一比丘於僧中唱：『大德",
    "T23n1435_001:0003a26": "僧聽！難提比丘不還戒戒不羸作婬法。是難",
    "T23n1435_001:0003a27": "提比丘從僧乞還學法，今僧憐愍故還與學",
    "T23n1435_001:0003a28": "法。若僧時到僧忍聽，還與難提比丘學法。白",
    "T23n1435_001:0003a29": "如是。』如是用白四羯磨。『還與難提比丘學法",
    "T23n1435_001:0003b01": "竟，僧忍，默然故，是事如是持！』與學沙彌行法",
    "T23n1435_001:0003b02": "者，佛所結一切戒盡應受行，在諸比丘下",
    "T23n1435_001:0003b03": "坐，應授與大比丘飲食湯藥，自從沙彌、白衣",
    "T23n1435_001:0003b04": "受飲食，不得與大比丘同室過再宿，自不",
    "T23n1435_001:0003b05": "得與白衣、沙彌過二宿，得與具戒比丘作布",
    "T23n1435_001:0003b06": "薩、自恣、二羯磨，與學沙彌不得足數作布薩",
    "T23n1435_001:0003b07": "自恣羯磨，一切羯磨不得作。」婬事竟",
    "T23n1435_001:0003b08": "佛在王舍城。爾時眾多比丘共一處安居，少",
    "T23n1435_001:0003b09": "於房舍，時諸比丘隨所知識乞索草木，各各",
    "T23n1435_001:0003b10": "自作庵舍止住。是諸比丘入城乞食，有取薪",
    "T23n1435_001:0003b11": "人，壞其庵舍持材木去。乞食還見即生憂愁，",
    "T23n1435_001:0003b12": "作如是言：「我等辛苦暫行乞食，諸年少輩便",
    "T23n1435_001:0003b13": "壞我舍持材木去。當復更從知識乞索草木",
    "T23n1435_001:0003b14": "作庵舍住。」是時眾中有一比丘名達尼迦，是",
    "T23n1435_001:0003b15": "陶家子，自以巧便即作泥舍、泥戶、泥向，梁椽",
    "T23n1435_001:0003b16": "牛頭、象牙、衣架皆用泥作，集諸草木以火燒",
    "T23n1435_001:0003b17": "成，色赤嚴好。作是舍已囑諸比丘：「二月遊行",
    "T23n1435_001:0003b18": "乞索，欲作入舍飲食。」爾時佛與阿難按行諸",
    "T23n1435_001:0003b19": "房，遙見其舍色赤嚴好，佛知而故問阿難：「是",
    "T23n1435_001:0003b20": "何等物色赤嚴好？」阿難答言：「今王舍城眾多",
    "T23n1435_001:0003b21": "比丘一處安居，其房舍少，是諸比丘隨所知",
    "T23n1435_001:0003b22": "識乞索草木作庵舍住。入城乞食時，取薪人",
    "T23n1435_001:0003b23": "便壞庵舍持材木去，乞食還見生愁憂言：『我",
    "T23n1435_001:0003b24": "等辛苦暫行乞食，諸年少輩便壞我舍持材",
    "T23n1435_001:0003b25": "木去。』是中有比丘名達尼迦，陶家子，自以巧",
    "T23n1435_001:0003b26": "便作是泥舍，集諸草木以火燒成嚴好如是。」",
    "T23n1435_001:0003b27": "佛告阿難：「汝破是達尼迦比丘赤色泥舍，莫",
    "T23n1435_001:0003b28": "使外道譏嫌呵責，佛現在世出如是漏結因",
    "T23n1435_001:0003b29": "緣法。」阿難受教，即往破之。達尼迦比丘二月",
    "T23n1435_001:0003c01": "遊行，還見舍破壞，問所囑比丘：「誰壞我舍？」比",
    "T23n1435_001:0003c02": "丘答言：「是佛大師教令破之。」達尼迦心念：「法",
    "T23n1435_001:0003c03": "王教破，不得有言。今王舍城諸材木師是我",
    "T23n1435_001:0003c04": "知識，可作木舍。」過夜時到著衣持鉢入城",
    "T23n1435_001:0003c05": "乞食，乞食已到木師所：「汝今知不？摩竭國",
    "T23n1435_001:0003c06": "主韋提希子阿闍世王與我材木。」木師答",
    "T23n1435_001:0003c07": "言：「若王與者隨意取之。」是中有大重材中守",
    "T23n1435_001:0003c08": "護城，難持出入不應乞人者，即取斬截藏著",
    "T23n1435_001:0003c09": "一處。時知城統見大重材中守護城斬截覆",
    "T23n1435_001:0003c10": "藏，見已驚怖毛竪生念：「得無怨賊將欲來耶？",
    "T23n1435_001:0003c11": "若已得入？」往問木師：「是大材木用守護城，誰",
    "T23n1435_001:0003c12": "取斬截藏著一處？」答言：「有達尼迦比丘來作",
    "T23n1435_001:0003c13": "是言：『阿闍世王與我材木。』我時答言：『若王與",
    "T23n1435_001:0003c14": "者隨意取之。』即便自取大材木斬截藏著一",
    "T23n1435_001:0003c15": "處。」城統心念：「王今云何乃以大材與此比丘？」",
    "T23n1435_001:0003c16": "即到王所言：「大王！更有餘材，云何乃以守城",
    "T23n1435_001:0003c17": "大材持與比丘？」王言：「不與。」城統言：「王今已",
    "T23n1435_001:0003c18": "與。」「誰言我與？」答言：「木師言與。」王曰：「將木師",
    "T23n1435_001:0003c19": "來。」即受教去將木師來。時木師中道見達尼",
    "T23n1435_001:0003c20": "迦比丘語言：「以汝因緣故我今有事。」比丘言：",
    "T23n1435_001:0003c21": "「且去！我隨後往。」時城統即將木師到王所言：",
    "T23n1435_001:0003c22": "「大王！此是木師。」時達尼迦比丘隨後來，王遙",
    "T23n1435_001:0003c23": "見之便言：「放木師去，將比丘來。」城統即放木",
    "T23n1435_001:0003c24": "師，將達尼迦比丘前到王所。王言：「汝比丘法",
    "T23n1435_001:0003c25": "云何不與而取？」答言：「大王！我非不與取，王",
    "T23n1435_001:0003c26": "先與我。」王言：「我不憶與。」比丘答言：「今令王",
    "T23n1435_001:0003c27": "憶。」王言：「云何？」答言：「王當自念初登位時，作",
    "T23n1435_001:0003c28": "如是言：『若我國內草木及水，隨諸持戒沙門、",
    "T23n1435_001:0003c29": "婆羅門取用。』」王言：「我謂無主草木故作是說。」",
    "T23n1435_001:0004a01": "王言：「汝今墮大罪中。」比丘答言：「我出家人",
    "T23n1435_001:0004a02": "寄住王國。云何殺我？」王言：「比丘去！勿復更",
    "T23n1435_001:0004a03": "取如是大材。」時眾人唱言：「希有此比丘，決",
    "T23n1435_001:0004a04": "定應死，呵責便放。」是比丘從大罪中得出，到",
    "T23n1435_001:0004a05": "眾僧中，食後語諸比丘：「我今日垂為王所殺。」",
    "T23n1435_001:0004a06": "廣說上事。諸比丘以種種因緣呵責：「汝所作",
    "T23n1435_001:0004a07": "事非沙門法，不隨順道無欲樂心作不清淨",
    "T23n1435_001:0004a08": "行，出家之人所不應作。汝不知佛世尊以種",
    "T23n1435_001:0004a09": "種因緣呵責偷奪法，種種因緣稱讚不偷奪",
    "T23n1435_001:0004a10": "法。汝尚不應生心，亦不應說，何況能取？」以種",
    "T23n1435_001:0004a11": "種因緣呵已向佛廣說。佛以是事集比丘僧，",
    "T23n1435_001:0004a12": "知而故問：「汝達尼迦比丘！實作是事不？」答",
    "T23n1435_001:0004a13": "言：「實作。世尊！」佛以種種因緣呵責：「汝所作",
    "T23n1435_001:0004a14": "事非沙門法，不隨順道無欲樂心作不清淨",
    "T23n1435_001:0004a15": "行，出家之人所不應作。」佛言：「汝癡人！不知",
    "T23n1435_001:0004a16": "我以種種因緣呵責偷奪法，種種因緣稱讚",
    "T23n1435_001:0004a17": "不偷奪法。汝尚不應生心，口亦不應說，何況",
    "T23n1435_001:0004a18": "乃取？」種種因緣呵已，語阿難：「將一下坐比",
    "T23n1435_001:0004a19": "丘入王舍城，街巷市里多人眾處，以問眾人，",
    "T23n1435_001:0004a20": "若信、不信者，若賢者、非賢者，若大臣、大官、將",
    "T23n1435_001:0004a21": "帥、官屬：『盜至幾許，摩竭國主阿闍世王與",
    "T23n1435_001:0004a22": "其大罪？』」阿難受教，將一下坐比丘入王舍城，",
    "T23n1435_001:0004a23": "街巷市里多人眾處，以問眾人：「盜至幾許，摩",
    "T23n1435_001:0004a24": "竭國主阿闍世王便與大罪？」眾人答言：「大德",
    "T23n1435_001:0004a25": "阿難！盜至五錢、若五錢直，便與大罪。」阿難聞",
    "T23n1435_001:0004a26": "已，還詣佛所作禮却住，向佛具說：「盜至五錢、",
    "T23n1435_001:0004a27": "若五錢直，阿闍世王便與大罪。」佛即語諸",
    "T23n1435_001:0004a28": "比丘：「以十利故與諸比丘結戒。從今是戒應",
    "T23n1435_001:0004a29": "如是說：若比丘若聚落中、若空地，物不與偷",
    "T23n1435_001:0004b01": "取。以所偷物，若王、王臣，若捉繫縛、若殺、若",
    "T23n1435_001:0004b02": "擯、若輸金罪、若作是言：『汝小兒！汝癡！汝賊！』比",
    "T23n1435_001:0004b03": "丘如是不與取者，得波羅夷不應共住。」不",
    "T23n1435_001:0004b04": "與取者，他人不與是物。若男、若女、若黃門、",
    "T23n1435_001:0004b05": "若二根人不與，盜取，是名不與取。王者，剎",
    "T23n1435_001:0004b06": "利種身受王職吉水灌頂，是名為王，亦名國",
    "T23n1435_001:0004b07": "主，亦名灌頂。若婆羅門、居士、若女人身受",
    "T23n1435_001:0004b08": "王職，亦名為王國主灌頂。殺者，名為奪命。",
    "T23n1435_001:0004b09": "繫者，若著杻械枷鎖在獄，皆名為繫。擯者，",
    "T23n1435_001:0004b10": "驅出國界。輸金者，輸金等物贖罪。賊者有",
    "T23n1435_001:0004b11": "二種：若劫、若盜。汝小兒者，未知法故。癡",
    "T23n1435_001:0004b12": "者，無所知故。波羅夷者，名墮不如，是罪極惡",
    "T23n1435_001:0004b13": "深重。作是罪者，不名比丘，非沙門非釋子。",
    "T23n1435_001:0004b14": "失比丘法不共住者，不共作比丘法，所謂白",
    "T23n1435_001:0004b15": "羯磨、白二羯磨、白四羯磨、說戒、自恣，不得入",
    "T23n1435_001:0004b16": "十四人數，是名波羅夷不共住。是中犯者有",
    "T23n1435_001:0004b17": "三種取人重物犯波羅夷：一者自取，二者",
    "T23n1435_001:0004b18": "教他人，三者遣使。自取者，手自取、自手舉",
    "T23n1435_001:0004b19": "離本處，波羅夷。教他者，若比丘教人盜他物，",
    "T23n1435_001:0004b20": "是人隨語即偷奪取離本處，是時比丘得波",
    "T23n1435_001:0004b21": "羅夷。遣使者，若比丘語人言：「汝知某甲重",
    "T23n1435_001:0004b22": "物處不？」若言：「知處。」遣往盜取，是人隨語即偷",
    "T23n1435_001:0004b23": "奪，取離本處時，比丘得波羅夷。復有三種",
    "T23n1435_001:0004b24": "取人重物波羅夷：一者用心，二者用身，三",
    "T23n1435_001:0004b25": "者離本處。用心者，發心思惟欲偷奪取。用",
    "T23n1435_001:0004b26": "身者，若手若脚若頭若餘身分取他人物。離",
    "T23n1435_001:0004b27": "本處者，隨物所在處舉著餘處。復有三種取",
    "T23n1435_001:0004b28": "人重物波羅夷：一者他不與，二者重物，三者",
    "T23n1435_001:0004b29": "離本處。他不與者，若男、若女、若黃門、若二根",
    "T23n1435_001:0004c01": "人不與。重物者，物直五錢、若過五錢。離本處",
    "T23n1435_001:0004c02": "者，隨物所在處舉著餘處。復有三種取人",
    "T23n1435_001:0004c03": "重物波羅夷：一者盜心，二者重物，三者離",
    "T23n1435_001:0004c04": "本處。盜心者，他不與自盜心取。重物、離本",
    "T23n1435_001:0004c05": "處，亦如上說。復有三種取人重物波羅夷：一",
    "T23n1435_001:0004c06": "者是物屬他，二者重物，三者離本處。屬他者，",
    "T23n1435_001:0004c07": "是物有主，若男、若女、若黃門、若二根人。重物、",
    "T23n1435_001:0004c08": "離本處，如上說。復有三種取人重物波羅夷：",
    "T23n1435_001:0004c09": "一者屬他想，二者重物，三者離本處。屬他",
    "T23n1435_001:0004c10": "想者，知是物有主人。重物、離本處，如上說。",
    "T23n1435_001:0004c11": "若男、若女、黃門、二根人。重物、離本處，如上說。",
    "T23n1435_001:0004c12": "復有四種取人重物波羅夷：一者他不與，二",
    "T23n1435_001:0004c13": "者偷奪心取，三者重物，四者離本處，皆如上",
    "T23n1435_001:0004c14": "說。復有四種取人重物波羅夷：是物屬他、偷",
    "T23n1435_001:0004c15": "奪心取、重物、離本處，波羅夷。知物屬他、偷奪",
    "T23n1435_001:0004c16": "心取、重物、離本處，皆如上說。復有四種取人",
    "T23n1435_001:0004c17": "重物波羅夷：一者有守護，二者有主，三者",
    "T23n1435_001:0004c18": "重物，四者離本處。有守護者，如人有象馬、牛",
    "T23n1435_001:0004c19": "羊、妻子、奴婢，若在自國、若在他國有人守護，",
    "T23n1435_001:0004c20": "有我所心，誰為我所、心隨誰物。復有田、甘蔗",
    "T23n1435_001:0004c21": "田、稻田、麥田、麻田、豆田、葡萄田有人守護，有",
    "T23n1435_001:0004c22": "我所心，誰為我所、心隨誰物。復有象廐、馬廐",
    "T23n1435_001:0004c23": "門間食厨，有人藏物在中，是名守護。有我所",
    "T23n1435_001:0004c24": "心，誰為我所、心隨誰物。重物、離本處，如上說。",
    "T23n1435_001:0004c25": "復有四種取人重物波羅夷：是物無守護，有",
    "T23n1435_001:0004c26": "我所心、重物、離本處。無守護者，如人有象、有",
    "T23n1435_001:0004c27": "馬、妻子，若在自國、若在他國，是物無人守",
    "T23n1435_001:0004c28": "護。有我所心，誰為我所、心隨誰物。復有田地，",
    "T23n1435_001:0004c29": "場上有穀，是物無人守護，有我所心，誰為我",
    "T23n1435_001:0004c30": "所、心隨誰物。復有五寶、若似五寶，藏著地中",
    "T23n1435_001:0005a01": "無人守護。但有我所心，誰有我所心？謂隨",
    "T23n1435_001:0005a02": "所屬主有我所心，是名有主無人守護。重物、",
    "T23n1435_001:0005a03": "離本處，如上說。復有四種取他重物波羅夷：",
    "T23n1435_001:0005a04": "是物有守護、無我所心、重物、離本處。有守護",
    "T23n1435_001:0005a05": "無我所心者，如群賊破他城邑多得財物，若",
    "T23n1435_001:0005a06": "以王力、若聚落力還破是賊，賊捨物走，是物",
    "T23n1435_001:0005a07": "主不守護無我所心，已失故；賊亦不守護無",
    "T23n1435_001:0005a08": "我所心，已奪故。有守護無我所心，誰守護",
    "T23n1435_001:0005a09": "無我所心？奪得者。又如比丘失諸衣鉢，有知",
    "T23n1435_001:0005a10": "識比丘在餘處見，便即奪取。是失衣鉢比丘",
    "T23n1435_001:0005a11": "不守護無我所心，已失故；賊不守護無我所",
    "T23n1435_001:0005a12": "心，已奪故。有守護無我所心，誰守護無我",
    "T23n1435_001:0005a13": "所心？奪得者。重物、離本處如上說。處者，地",
    "T23n1435_001:0005a14": "處、上處、虛空處、乘處、車處、船處、水中、田地、",
    "T23n1435_001:0005a15": "僧坊處、身上處、關稅處、共期處、無足、二足、四",
    "T23n1435_001:0005a16": "足、多足。地處者，如人有五寶、若似五寶在地，",
    "T23n1435_001:0005a17": "比丘以偷奪心取、離本處，波羅夷。若選擇時，",
    "T23n1435_001:0005a18": "偷蘭遮。選擇已取五錢直，波羅夷。若以木、瓦、",
    "T23n1435_001:0005a19": "石舉取，雖墮本處，波羅夷。若拽取未出界，偷",
    "T23n1435_001:0005a20": "蘭遮。又如鐵瓶、銅瓶、鐵甕、銅甕，以五寶、若似",
    "T23n1435_001:0005a21": "五寶著此器中，比丘以偷奪心取離本處，",
    "T23n1435_001:0005a22": "波羅夷。若選擇時，偷蘭遮。選擇已取五錢直，波",
    "T23n1435_001:0005a23": "羅夷。若取瓶底物轉出近口，波羅夷。近瓶口",
    "T23n1435_001:0005a24": "物轉著瓶底，亦波羅夷。若穿瓶取五錢直，波",
    "T23n1435_001:0005a25": "羅夷。若比丘偷奪心，在器不在物、若心在",
    "T23n1435_001:0005a26": "物不在器、或心兩在，取五錢直，波羅夷。是名",
    "T23n1435_001:0005a27": "地處。上處者，若細陛繩床、麁陛繩床、蓐囊",
    "T23n1435_001:0005a28": "蓐、薄蓐、厚蓐、蓐覆、雜色蓐、雜色綬緣、薄被、厚",
    "T23n1435_001:0005a29": "被、表䩸被、表裏䩸被、緣䩸被、地敷具、樹上處、",
    "T23n1435_001:0005b01": "屋上處、細陛繩床處者，謂脚處、足處、環處、床",
    "T23n1435_001:0005b02": "陛處、上繩床足處、上頭處，若以繩織，異繩名",
    "T23n1435_001:0005b03": "異處。若皮、若衣覆，一色名一處，異色名異處。",
    "T23n1435_001:0005b04": "如是諸處有五寶、若似五寶，比丘以偷奪心",
    "T23n1435_001:0005b05": "取五錢直，波羅夷。若選擇時，偷蘭遮。選擇已",
    "T23n1435_001:0005b06": "取五錢直，波羅夷。麁梐繩床處者，若一板",
    "T23n1435_001:0005b07": "名一處。若皮、若繩、若衣覆，異繩名異處，餘",
    "T23n1435_001:0005b08": "如上說。蓐者，一種毛一種，名一處。表處、裏",
    "T23n1435_001:0005b09": "處一色名一處，異色，名異處。是諸處有五寶、",
    "T23n1435_001:0005b10": "若似五寶，比丘以偷奪心取五錢直，波羅夷。",
    "T23n1435_001:0005b11": "若選擇時，偷蘭遮。選擇已取五錢直，波羅夷。",
    "T23n1435_001:0005b12": "囊蓐、薄蓐、厚蓐、蓐覆雜色、蓐雜色綬緣、薄被、厚",
    "T23n1435_001:0005b13": "被、表䩸被、表裏䩸被、緣䩸被、地敷具處者，一",
    "T23n1435_001:0005b14": "種毛名一處，一色名一處，異色名異處，餘如",
    "T23n1435_001:0005b15": "上說。樹處者，根處、莖處、枝處、葉處、華處、果",
    "T23n1435_001:0005b16": "處，乃至根鬚處，是諸處有五寶、若似五寶，比",
    "T23n1435_001:0005b17": "丘以偷奪心取五錢直，波羅夷。若選擇時，偷",
    "T23n1435_001:0005b18": "蘭遮。選擇已取五錢直，波羅夷。屋上處者，謂",
    "T23n1435_001:0005b19": "門間處、向處、門關處、戶橝處、牛頭、象牙、衣架、",
    "T23n1435_001:0005b20": "梁椽、重閣、梯梐處，一桄名一處，欄楯處一鉤",
    "T23n1435_001:0005b21": "名一處。若未泥舍一墼名一處，若草覆舍一",
    "T23n1435_001:0005b22": "重名一處，若木覆舍一木名一處，若仰泥舍",
    "T23n1435_001:0005b23": "一畫色名一處，是諸處有五寶、若似五寶，比",
    "T23n1435_001:0005b24": "丘以偷奪心取五錢直，波羅夷。若選擇時，偷",
    "T23n1435_001:0005b25": "蘭遮。選擇已取五錢直，波羅夷。是名上處。虛",
    "T23n1435_001:0005b26": "空處者，如人房舍、殿堂、諸欄楯上，有貴價衣、",
    "T23n1435_001:0005b27": "波頭摩衣、頭求羅衣、鳩羅闍衣懸是諸處，風",
    "T23n1435_001:0005b28": "吹在空衣未墮地，比丘以偷奪心接取，波羅",
    "T23n1435_001:0005b29": "夷。又如比丘、和上、阿闍梨衣，從下至上、從",
    "T23n1435_001:0005c01": "上墮下，衣未至地，比丘以偷奪心接取，波羅",
    "T23n1435_001:0005c02": "夷。又如人門中、向中、閣上、簷下、樓觀處、屋間",
    "T23n1435_001:0005c03": "閣上，以內外莊嚴身具在是諸處，有有主鳥、",
    "T23n1435_001:0005c04": "鵝鴈、孔雀、鸚鵡、猩猩㘅是物去，比丘以偷奪",
    "T23n1435_001:0005c05": "心奪是鳥取，波羅夷。若待鳥時，偷蘭遮。鳥隨",
    "T23n1435_001:0005c06": "比丘所欲至處，波羅夷。若至餘處，偷蘭遮。若",
    "T23n1435_001:0005c07": "有野鳥謂諸鷹鷲㘅是物去，比丘以偷奪心",
    "T23n1435_001:0005c08": "奪是鳥取，偷蘭遮。若待鳥時，突吉羅。鳥隨比",
    "T23n1435_001:0005c09": "丘所欲至處，偷蘭遮。若至餘處，突吉羅。又諸",
    "T23n1435_001:0005c10": "野鳥持是物去。諸有主鳥奪野鳥取，比丘以",
    "T23n1435_001:0005c11": "偷奪心奪是有主鳥，波羅夷。若待鳥時，偷蘭",
    "T23n1435_001:0005c12": "遮。鳥隨比丘所欲至處，波羅夷。若至餘處，偷",
    "T23n1435_001:0005c13": "蘭遮。諸有主鳥持是物去為野鳥所奪，比丘",
    "T23n1435_001:0005c14": "以偷奪心奪野鳥取，偷蘭遮。若待鳥時，突吉",
    "T23n1435_001:0005c15": "羅。鳥隨比丘所欲至處，偷蘭遮。若至餘處，突",
    "T23n1435_001:0005c16": "吉羅。是名虛空處。乘處者，象乘、馬乘。象乘",
    "T23n1435_001:0005c17": "處者，謂脚處、膝處、髀處、胯處、肋處、脊處、胸處、",
    "T23n1435_001:0005c18": "頸處、頭處、耳處、鼻處、口處、牙處、尾處，如是諸",
    "T23n1435_001:0005c19": "處有五寶、若似五寶，比丘以偷奪心取，波羅",
    "T23n1435_001:0005c20": "夷。若選擇時，偷蘭遮。選擇已取五錢直，波羅",
    "T23n1435_001:0005c21": "夷。馬乘處者，謂脚處、膝處、髀處、胯處、肋處、",
    "T23n1435_001:0005c22": "脊處、胸處、頸處、頭處、耳處、鼻處、口處、騣毛處、",
    "T23n1435_001:0005c23": "尾處，餘如上說。車處者，犢車、鹿車、麞車、步挽",
    "T23n1435_001:0005c24": "車、輦車。犢車處者，謂輻輞、轅轂、箱處、欄楯處，",
    "T23n1435_001:0005c25": "是諸處有五寶、若似五寶，比丘以偷奪心取，",
    "T23n1435_001:0005c26": "波羅夷。若選擇時，偷蘭遮。選擇已取五錢直，",
    "T23n1435_001:0005c27": "波羅夷。鹿車、麞車、步挽車亦如是。輦車處者。",
    "T23n1435_001:0005c28": "脚處、脚重環處、坐處、板橙處、柱處、覆處。若繩",
    "T23n1435_001:0005c29": "索覆、若衣覆，一色名一處，異色名異處。是諸",
    "T23n1435_001:0006a01": "處有五寶、若似五寶，比丘以偷奪心取，波羅",
    "T23n1435_001:0006a02": "夷。若選擇時，偷蘭遮。選擇已取五錢直，波羅",
    "T23n1435_001:0006a03": "夷。是名乘處。船處者。單槽船、舫船、舍船、瓶",
    "T23n1435_001:0006a04": "船、浮囊船、板船、木栰、草栰。單槽船處者，兩舷",
    "T23n1435_001:0006a05": "處、兩頭處、底處、兩箱處、竪桅處、柁樓處，是諸",
    "T23n1435_001:0006a06": "處有五寶、若似五寶，比丘以偷奪心取，波羅",
    "T23n1435_001:0006a07": "夷。選擇時，偷蘭遮。選擇已取五錢直，波羅夷。",
    "T23n1435_001:0006a08": "舫船處者，謂橫梁處、繩縛處，餘如上說。舍船",
    "T23n1435_001:0006a09": "處者，謂板壁處、瓶處、甕處、安瓶甕蓋處、柱處、",
    "T23n1435_001:0006a10": "梁處。若以草覆，一重草名一處，若木枝覆、",
    "T23n1435_001:0006a11": "若板覆，一覆名一處，異色名異處。是諸處有",
    "T23n1435_001:0006a12": "五寶、若似五寶，比丘以偷奪心取，波羅夷。瓶",
    "T23n1435_001:0006a13": "船處者，一切瓶、一切繩縛處、一切皮縛處。浮",
    "T23n1435_001:0006a14": "囊船處者，一切囊處、一切縛處。板船者，一切",
    "T23n1435_001:0006a15": "板處。木栰者，一切木處。草栰處者，一切草",
    "T23n1435_001:0006a16": "處、一切縛處。是諸處有五寶、若似五寶，比丘",
    "T23n1435_001:0006a17": "以偷奪心取，波羅夷。若選擇時，偷蘭遮。選擇",
    "T23n1435_001:0006a18": "已取五錢直，波羅夷。是名船處。水處者，如人",
    "T23n1435_001:0006a19": "為舍故、車故、薪故，水中浮物來下，比丘以偷",
    "T23n1435_001:0006a20": "奪心取，波羅夷。若選擇時，偷蘭遮。選擇已取",
    "T23n1435_001:0006a21": "五錢直離本處，波羅夷。若從捉留住後水到",
    "T23n1435_001:0006a22": "前，波羅夷。若沈著水底，波羅夷。若舉離水，亦",
    "T23n1435_001:0006a23": "波羅夷。復次有主池中諸有主鳥，比丘以",
    "T23n1435_001:0006a24": "偷奪心取是諸鳥，波羅夷。若選擇時，偷蘭遮。",
    "T23n1435_001:0006a25": "選擇已取五錢直，波羅夷。若沈著水底，偷蘭",
    "T23n1435_001:0006a26": "遮。若舉離水，波羅夷。復有無主池中諸有",
    "T23n1435_001:0006a27": "主鳥，比丘以偷奪心取，波羅夷。若選擇時，偷",
    "T23n1435_001:0006a28": "蘭遮。選擇已取五錢直，波羅夷。若沈著水底，",
    "T23n1435_001:0006a29": "波羅夷。若舉離水亦波羅夷。是名水處。田處",
    "T23n1435_001:0006b01": "者，有二因緣奪他田地：一者相言、二者作",
    "T23n1435_001:0006b02": "相。比丘為地故言他得勝者，波羅夷。不如者，",
    "T23n1435_001:0006b03": "偷蘭遮。若作異相過分得勝，地直五錢，波羅",
    "T23n1435_001:0006b04": "夷，僧坊舍亦如是。是名田處。身上處者，如",
    "T23n1435_001:0006b05": "比丘與和上、阿闍梨持衣行，是比丘身上諸",
    "T23n1435_001:0006b06": "處，謂脚處、𨄔處、膝處、髀處、胯處、臗處、肋處、",
    "T23n1435_001:0006b07": "脊處、腹處、胸處、手處、肘處、臂處、肩處、頸處、頭",
    "T23n1435_001:0006b08": "處，比丘以偷奪心取是衣囊，從此處移著彼",
    "T23n1435_001:0006b09": "處，波羅夷。是名身上處。關稅處者，比丘度關",
    "T23n1435_001:0006b10": "應輸稅物而不輸稅，直五錢，波羅夷。復有賈",
    "T23n1435_001:0006b11": "客至關稅處語比丘言：「與我過是物。」比丘與",
    "T23n1435_001:0006b12": "過，稅直五錢，波羅夷。復有賈客至關稅處語",
    "T23n1435_001:0006b13": "比丘言：「與我過是物，與汝半稅。」比丘與過，得",
    "T23n1435_001:0006b14": "稅物直五錢，波羅夷。復有賈客至關稅處語",
    "T23n1435_001:0006b15": "比丘言：「與我過是物，盡與汝稅。」比丘與過，若",
    "T23n1435_001:0006b16": "稅物直五錢，波羅夷。復有賈客來至關稅處，",
    "T23n1435_001:0006b17": "比丘示異道過，失所稅物，物直五錢，波羅夷。",
    "T23n1435_001:0006b18": "復有賈客未至稅處，比丘示異道過，失所稅",
    "T23n1435_001:0006b19": "物五錢直，偷蘭遮。若稅處有賊、若惡獸、若飢",
    "T23n1435_001:0006b20": "餓故，比丘示異道不犯。是名關稅處。共期處",
    "T23n1435_001:0006b21": "者，比丘與賊共期，破諸村落得物與比丘分，",
    "T23n1435_001:0006b22": "得五錢直，波羅夷。是名共期處。無足眾生",
    "T23n1435_001:0006b23": "者，𧓳蟲、千頭羅蟲，有人取之舉著器中，比丘",
    "T23n1435_001:0006b24": "以偷奪心取，波羅夷。若選擇時，偷蘭遮。選擇",
    "T23n1435_001:0006b25": "已取五錢直，波羅夷。若穿器取蟲直五錢，波",
    "T23n1435_001:0006b26": "羅夷。若比丘偷心在器不在蟲、若心在蟲不",
    "T23n1435_001:0006b27": "在器、若心兩在，以偷奪心取得五錢直，波羅",
    "T23n1435_001:0006b28": "夷。是名無足處。二足處者，如鵝鴈、孔雀、鸚鵡、",
    "T23n1435_001:0006b29": "舍利鳥、拘耆羅鳥、狌狌及人。有人取是物舉",
    "T23n1435_001:0006c01": "著籠中，比丘以偷奪心取，得波羅夷。若選擇",
    "T23n1435_001:0006c02": "時，偷蘭遮。選擇已取五錢直，波羅夷。若穿籠",
    "T23n1435_001:0006c03": "取鳥直五錢，波羅夷。若比丘偷心在籠不在",
    "T23n1435_001:0006c04": "鳥、若心在鳥不在籠、若心兩在，以偷奪心取",
    "T23n1435_001:0006c05": "得五錢直，波羅夷。偷人有二種：一者擔去、二",
    "T23n1435_001:0006c06": "者共要，若比丘以人著脊上過二踔，波羅夷。",
    "T23n1435_001:0006c07": "若共期處行過二踔，波羅夷。是名二足處。四",
    "T23n1435_001:0006c08": "足處者，象馬、牛羊、驢騾，有人以繩繫在一處，",
    "T23n1435_001:0006c09": "比丘以偷奪心解繩牽去過四踔，波羅夷。若",
    "T23n1435_001:0006c10": "在牆壁籬障內，比丘以偷奪心驅出過四踔，",
    "T23n1435_001:0006c11": "波羅夷。有諸四足共一處臥，比丘以偷奪心",
    "T23n1435_001:0006c12": "驅一令起出過四踔，波羅夷。若在外放，比丘",
    "T23n1435_001:0006c13": "心念：「是放牧人入村去時我當盜取。」偷蘭遮。",
    "T23n1435_001:0006c14": "若殺者，波夜提。殺已取肉直五錢，波羅夷。是",
    "T23n1435_001:0006c15": "名四足處。多足處者，蜈蚣、百足、蛣蜣，有人舉",
    "T23n1435_001:0006c16": "著器中，比丘偷奪心取，波羅夷。若選擇時，",
    "T23n1435_001:0006c17": "偷蘭遮。選擇已取五錢直，波羅夷。若穿器取",
    "T23n1435_001:0006c18": "蟲直五錢，波羅夷。若偷心在器不在蟲、若心",
    "T23n1435_001:0006c19": "在蟲不在器、若心兩在，以偷心取直五錢，",
    "T23n1435_001:0006c20": "波羅夷。是名多足處。又有七種取人重物，",
    "T23n1435_001:0006c21": "波羅夷：一非己想、二不同意、三不暫用、四",
    "T23n1435_001:0006c22": "知有主、五不狂、六不心亂、七不病壞心。又",
    "T23n1435_001:0006c23": "七種取人重物，無犯：一者己想、二者同意、三",
    "T23n1435_001:0006c24": "者暫用、四者謂無主、五者狂、六者心亂、七",
    "T23n1435_001:0006c25": "者病壞心。又七種取非人重物，偷蘭遮：一非",
    "T23n1435_001:0006c26": "己想、二不同意想、三不暫用、四知有主、五",
    "T23n1435_001:0006c27": "不狂、六不心亂、七不病壞心。又七種取非人",
    "T23n1435_001:0006c28": "重物，無犯：己想、同意取、暫用、謂無主、狂心、亂心、",
    "T23n1435_001:0006c29": "病壞心。又有七種取人輕物，偷蘭遮：非己",
    "T23n1435_001:0007a01": "想、不同意、不暫用、知有主、不狂、不心亂、不病壞",
    "T23n1435_001:0007a02": "心。又有七種取人輕物，無犯：己想、同意取、",
    "T23n1435_001:0007a03": "暫用、謂無主、狂心、亂心、病壞心。又有七種取",
    "T23n1435_001:0007a04": "非人輕物，突吉羅。非己想、不同意、不暫用、知",
    "T23n1435_001:0007a05": "有主、不狂、心不心亂、不病壞心。又有七種",
    "T23n1435_001:0007a06": "取非人輕物，無犯：己想、同意取、暫用、謂無主、",
    "T23n1435_001:0007a07": "狂心、亂心、病壞心。有比丘尼名施越，多知識",
    "T23n1435_001:0007a08": "謂有福德人，喜供養與油、酥、蜜、石蜜。有一賈",
    "T23n1435_001:0007a09": "客見是比丘尼，信敬心喜作如是言：「善女！所",
    "T23n1435_001:0007a10": "須酥、油、蜜、石蜜至我舍取。」答言：「如是。」時有比",
    "T23n1435_001:0007a11": "丘尼聞是語，過後數日便往到其舍言：「施越",
    "T23n1435_001:0007a12": "比丘尼須胡麻油五升。」賈客問言：「用作何等？」",
    "T23n1435_001:0007a13": "答言：「我持是至比丘尼寺中。」賈客即與。是",
    "T23n1435_001:0007a14": "比丘尼持至寺中便自服。過之後數日，賈客",
    "T23n1435_001:0007a15": "見施越比丘尼言：「善女？何以但索麻油，不索",
    "T23n1435_001:0007a16": "餘物？」比丘尼言：「何以說是？」答言：「有一比丘尼",
    "T23n1435_001:0007a17": "來言：『汝須胡麻油。』我即與之。」施越言：「善！若索",
    "T23n1435_001:0007a18": "餘物汝亦當與。」施越即往語彼比丘尼言：「汝",
    "T23n1435_001:0007a19": "是弊惡比丘尼、下賤比丘尼，汝得波羅夷。」彼",
    "T23n1435_001:0007a20": "比丘尼言：「何以爾？」施越言：「賈客不與，詐取",
    "T23n1435_001:0007a21": "他油。」彼比丘尼言：「我非不與取，我以汝名",
    "T23n1435_001:0007a22": "字故取。」即自生疑：「我將無得波羅夷耶？」是",
    "T23n1435_001:0007a23": "事白佛，佛知故問：「汝以何心取？」答言：「我以施",
    "T23n1435_001:0007a24": "越名字取。」佛言：「不得波羅夷，但故妄語，得波",
    "T23n1435_001:0007a25": "夜提。從今日不得詐稱他名取，若取犯罪。」",
    "T23n1435_001:0007a26": "復有東方比丘尼，與波利比丘尼共一道行。",
    "T23n1435_001:0007a27": "時波利比丘尼在前遺失衣去，東方比丘尼在",
    "T23n1435_001:0007a28": "後得之。共會一處時，東方比丘尼唱言：「誰失",
    "T23n1435_001:0007a29": "是衣？我今地得。」波利比丘尼言：「汝取是衣耶？」",
    "T23n1435_001:0007b01": "答言：「我取。」波利言：「汝得波羅夷罪。」問言：「何",
    "T23n1435_001:0007b02": "故？」答言：「汝以盜心取故。」是比丘尼心疑：「我",
    "T23n1435_001:0007b03": "將無得波羅夷耶？」是事白佛，佛言：「無犯。」有一",
    "T23n1435_001:0007b04": "居士近祇桓耕地放衣一面，時有比丘求糞",
    "T23n1435_001:0007b05": "掃衣，見是地衣四顧無人便取持去，耕人遙",
    "T23n1435_001:0007b06": "見語比丘言：「莫取我衣。」比丘不聞，耕人即",
    "T23n1435_001:0007b07": "往捉比丘言：「汝比丘法不與取耶？」比丘答言：",
    "T23n1435_001:0007b08": "「我謂糞掃無主故取。」耕人言：「此是我衣。」比丘",
    "T23n1435_001:0007b09": "言：「是汝衣者便自持去。」比丘心疑：「我將無",
    "T23n1435_001:0007b10": "得波羅夷耶？」是事白佛，佛知故問：「汝以何心",
    "T23n1435_001:0007b11": "取？」比丘言：「我謂無主故取。」佛言：「無犯！從今取",
    "T23n1435_001:0007b12": "衣當善籌量，此是他衣物，雖無人守，必自有",
    "T23n1435_001:0007b13": "主。」盜竟",
    "T23n1435_001:0007b14": "十誦律卷第一"
}