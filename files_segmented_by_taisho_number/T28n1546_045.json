{
    "T28n1546_045:0338a23": "9阿毘曇毘婆沙論卷第四十五",
    "T28n1546_045:0338a25": "迦旃延子造　五百羅漢釋",
    "T28n1546_045:0338a26": "北涼天竺沙門浮陀跋摩",
    "T28n1546_045:0338a27": "共道泰等譯",
    "T28n1546_045:0338a28": "使犍度十門品之九",
    "T28n1546_045:0338a29": "如說：若得此定，依此定立此定，更不受",
    "T28n1546_045:0338b01": "未來生老病死受苦起集。問曰：此定不能斷",
    "T28n1546_045:0338b02": "結。何故作是說：若得此定，乃至廣說。答曰：",
    "T28n1546_045:0338b03": "應觀是事為以何故。若學人入滅定者起定，",
    "T28n1546_045:0338b04": "作如是念：此是須臾滅。須臾心心數法不行，",
    "T28n1546_045:0338b05": "靜妙乃爾，何況畢竟滅，畢竟心心數法不行",
    "T28n1546_045:0338b06": "者。以是事故，即斷煩惱，入無餘涅槃。若無學",
    "T28n1546_045:0338b07": "人入滅定者起定，作如是念，乃至以是事故，",
    "T28n1546_045:0338b08": "捨諸陰入無餘涅槃。以是事故，作如是說：若",
    "T28n1546_045:0338b09": "得此定，乃至廣說更不受苦起集。",
    "T28n1546_045:0338b10": "《施設經》說：有作願入定不作願出定，有不作",
    "T28n1546_045:0338b11": "願入定作願出定，有作願入定作願出定，有",
    "T28n1546_045:0338b12": "不作願入定不作願出定。作願入定不作願",
    "T28n1546_045:0338b13": "出定者，猶如有一作如是念：使我入滅定。不",
    "T28n1546_045:0338b14": "作是念：使我出滅定。起四種有想定，若一",
    "T28n1546_045:0338b15": "現在前，得彼定出。四種有想定，若一現在",
    "T28n1546_045:0338b16": "前，是名作願入定不作願出定。不作願入定",
    "T28n1546_045:0338b17": "作願出定者，猶如有一不作是念：使我入滅",
    "T28n1546_045:0338b18": "定。而作是念：使我出滅定。起四種有想定，若",
    "T28n1546_045:0338b19": "一現在前，彼入滅定出滅定。起四種有想定，",
    "T28n1546_045:0338b20": "若一現在前，是名不作願入定作願出定。作",
    "T28n1546_045:0338b21": "願入定作願出定者，猶如有一作如是念：使",
    "T28n1546_045:0338b22": "我入滅定，使我出滅定。起四種有想定，若",
    "T28n1546_045:0338b23": "一現在前，彼入滅定出滅定。起四種有想定，",
    "T28n1546_045:0338b24": "若一現在前，是名作願入定作願出定。有不",
    "T28n1546_045:0338b25": "作願入定不作願出定者，猶如有一不作是",
    "T28n1546_045:0338b26": "念：使我入滅定、出滅定。起四種有想定，若一",
    "T28n1546_045:0338b27": "現在前，彼入滅定出滅定。起四種有想定，若",
    "T28n1546_045:0338b28": "一現在前，是名不作願入定不作願出定。問",
    "T28n1546_045:0338b29": "曰：作願入定、作願出定可爾。何者是不欲入",
    "T28n1546_045:0338c01": "定出定而入定出定？答曰：此盡欲入定、盡欲",
    "T28n1546_045:0338c02": "出定。然入定出定，有自在者、有不自在者。是",
    "T28n1546_045:0338c03": "故《施設經》作如是說：或有入定心得自在、出",
    "T28n1546_045:0338c04": "定心不得自在，或有出定心得自在、入定心",
    "T28n1546_045:0338c05": "不得自在，或有入定出定心得自在，或有入",
    "T28n1546_045:0338c06": "定出定心不得自在。入定心得自在出定心",
    "T28n1546_045:0338c07": "不得自在者，不作願入定、作願出定。出定心",
    "T28n1546_045:0338c08": "得自在、入定心不得自在者，不作願出定、作",
    "T28n1546_045:0338c09": "願入定。入定心得自在、出定心得自在者，不",
    "T28n1546_045:0338c10": "作願入定、不作願出定。入定心不得自在、出",
    "T28n1546_045:0338c11": "定心不得自在者，作願入定、作願出定。以是",
    "T28n1546_045:0338c12": "事故，作如是說：入定者盡欲入定，出定者",
    "T28n1546_045:0338c13": "盡欲出定。問曰：此中說何者四有想定？答",
    "T28n1546_045:0338c14": "曰：是四無色。問曰：何故說四無色是四有想",
    "T28n1546_045:0338c15": "定？答曰：四無色定於滅定得作逆次定、逆超",
    "T28n1546_045:0338c16": "定。若出彼定，起非想非非想處心，次起無",
    "T28n1546_045:0338c17": "所有處心，是逆次定。若起識處心，是逆超定。",
    "T28n1546_045:0338c18": "若出彼定，起無所有處心，次起識處心，是逆",
    "T28n1546_045:0338c19": "次定。若起空處心，是逆超定。以是事故，說四",
    "T28n1546_045:0338c20": "無色是四有想定。經說：入滅定者，火不能",
    "T28n1546_045:0338c21": "燒、水不能漂、刀不能傷、毒不能害、不為他",
    "T28n1546_045:0338c22": "所殺。問曰：何故入滅定者，火不能燒、水不能",
    "T28n1546_045:0338c23": "漂、刀不能傷、毒不能害、不為他所殺耶？尊",
    "T28n1546_045:0338c24": "者和須蜜說曰：此定是不害法。若入此定，害",
    "T28n1546_045:0338c25": "不能害。復次此定有大威勢故，威德諸天常",
    "T28n1546_045:0338c26": "守護定。復次禪禪境界、神足神足境界是不",
    "T28n1546_045:0338c27": "可思議。復次此定無心，無心者不死不生。《散",
    "T28n1546_045:0338c28": "耆婆經》是此論因緣。曾聞過去有迦拘孫陀",
    "T28n1546_045:0338c29": "佛有二大賢弟子，一名毘頭羅、二名散耆婆。",
    "T28n1546_045:0339a01": "爾時尊者散耆婆於一城中多所教化、於彼",
    "T28n1546_045:0339a02": "城邊多人行處入於滅定。時牧牛羊者、擔薪",
    "T28n1546_045:0339a03": "草者、行道者見，皆作是念：此大德平坐而",
    "T28n1546_045:0339a04": "死，我等應取牛糞乾薪燒之而去。如其念，",
    "T28n1546_045:0339a05": "即取乾薪牛糞燒已捨去。爾時尊者散耆婆",
    "T28n1546_045:0339a06": "晨朝從滅定起，速抖擻僧伽梨，以日初分著",
    "T28n1546_045:0339a07": "衣持鉢入城乞食。時諸牧牛羊擔薪草行道",
    "T28n1546_045:0339a08": "人見者，皆作是言：此尊者昨日平坐而死，",
    "T28n1546_045:0339a09": "我等以乾薪牛糞燒已捨來，今復還活。時人",
    "T28n1546_045:0339a10": "皆號之為還活。所以不燒身者，以定力護故。",
    "T28n1546_045:0339a11": "所以不燒衣者，以神足力持故。復有說者，所",
    "T28n1546_045:0339a12": "以不燒身不燒衣者，皆以定力故。是故《散耆",
    "T28n1546_045:0339a13": "婆經》是此論因緣。",
    "T28n1546_045:0339a14": "如因緣中說：施起滅定人，得現世報。問曰：何",
    "T28n1546_045:0339a15": "故施起滅定人得現世報耶？答曰：此不必須",
    "T28n1546_045:0339a16": "通。所以者何？此說非脩多羅、毘尼、阿毘曇；此",
    "T28n1546_045:0339a17": "是因緣，或然不然。若必欲通者，有何意耶？",
    "T28n1546_045:0339a18": "答曰：不得現世報而受多報。問曰：何故施起",
    "T28n1546_045:0339a19": "滅定者，若得現報、若得多報。答曰：若施滅",
    "T28n1546_045:0339a20": "定者食，便為施起諸禪解脫三昧者食。所以",
    "T28n1546_045:0339a21": "者何？若欲入此定者，先起欲界善心，次第",
    "T28n1546_045:0339a22": "入初禪乃至非想非非想處，次第入滅定。欲",
    "T28n1546_045:0339a23": "起此定，從此定次第起非想非非想處心乃",
    "T28n1546_045:0339a24": "至初禪，次第起欲界善心。以行者身中修如",
    "T28n1546_045:0339a25": "是等功德故，施食得現世報、若得多報。復次",
    "T28n1546_045:0339a26": "從此定起，出入言說著衣受取飲食，如是等",
    "T28n1546_045:0339a27": "威儀寂靜故，信心婆羅門居士生敬重心，以",
    "T28n1546_045:0339a28": "衣食等施，得現世報、若得多報。復次此定生",
    "T28n1546_045:0339a29": "人希有想。若人聞彼比丘得於滅定，極生希",
    "T28n1546_045:0339b01": "有想，信心婆羅門居士以清淨心施其衣食",
    "T28n1546_045:0339b02": "等，得現世報、若得多報。復次若施起滅定",
    "T28n1546_045:0339b03": "者食，便名施不食人食。入有想定者，雖不食",
    "T28n1546_045:0339b04": "摶食，而食有漏觸食、意思食、識食。入無漏定",
    "T28n1546_045:0339b05": "雖不食四種有漏食，而以無漏觸、意思、識持",
    "T28n1546_045:0339b06": "身。入滅定者無四種食，亦不以無漏觸、意思、",
    "T28n1546_045:0339b07": "識持身，是故施起滅定者則施不食人食，得",
    "T28n1546_045:0339b08": "現世報、若得多報。復次若施起滅定者食，便",
    "T28n1546_045:0339b09": "是施到涅槃還者食。所以者何？此定與涅槃",
    "T28n1546_045:0339b10": "相似故。如入無餘涅槃時，一切心心數法不",
    "T28n1546_045:0339b11": "生，滅一切有緣法。此定亦爾，是故施其食",
    "T28n1546_045:0339b12": "者，得現世報、若得多報。不但施滅定人食",
    "T28n1546_045:0339b13": "得現世報，施五種人食亦得現世報：一、從滅",
    "T28n1546_045:0339b14": "定起；二、從慈心起；三、從無諍起；四、從見道",
    "T28n1546_045:0339b15": "起；五、從得盡智起。又施五種人食得多報：一、",
    "T28n1546_045:0339b16": "施父；二、施母；三、施病人；四、施說法人；五、施近",
    "T28n1546_045:0339b17": "佛菩薩。",
    "T28n1546_045:0339b18": "問曰：此定為是受生處造業、為是滿業耶？答",
    "T28n1546_045:0339b19": "曰：此是滿業，非是造業。所以者何？造業必是",
    "T28n1546_045:0339b20": "業性，彼非業性。問曰：此定為得現報、為得",
    "T28n1546_045:0339b21": "生報、為得後報耶？答曰：此定得生報，不得現",
    "T28n1546_045:0339b22": "報。所以者何？非想非非想處不能起此定。問",
    "T28n1546_045:0339b23": "曰：何處受此定報？答曰：於非想非非想處報",
    "T28n1546_045:0339b24": "四陰。若成就滅定，亦成就滅定報耶？答曰：",
    "T28n1546_045:0339b25": "或成就滅定不成就滅定報，乃至廣作四句。",
    "T28n1546_045:0339b26": "成就滅定不成就滅定報者，生欲色界得滅",
    "T28n1546_045:0339b27": "定，若得滅定不退，生非非想處，未受滅定",
    "T28n1546_045:0339b28": "報。成就滅定報不成就滅定者，於此得滅定",
    "T28n1546_045:0339b29": "退，生非想非非想處，受滅定報。成就滅定亦",
    "T28n1546_045:0339c01": "成就滅定報者，於此得滅定不退，生非想非",
    "T28n1546_045:0339c02": "非想處，受滅定報。不成就滅定亦不成就滅",
    "T28n1546_045:0339c03": "定報者，生欲色界中，不得滅定；生空處、識處、",
    "T28n1546_045:0339c04": "無所有處，若得滅定退、若不得滅定，生非想",
    "T28n1546_045:0339c05": "非非想處，不受滅定報。",
    "T28n1546_045:0339c06": "若退滅定，亦退阿羅漢果耶？答曰：或退滅定",
    "T28n1546_045:0339c07": "不退阿羅漢果，乃至廣作四句。退滅定不退",
    "T28n1546_045:0339c08": "阿羅漢果者，學人退滅定，阿羅漢得滅定退，",
    "T28n1546_045:0339c09": "不得自在非起結現在前。退阿羅漢果不退",
    "T28n1546_045:0339c10": "滅定者，慧解脫阿羅漢退；學時得滅定，無學",
    "T28n1546_045:0339c11": "時起非想非非想處結。退滅定亦退阿羅漢",
    "T28n1546_045:0339c12": "果者，學時得滅定，無學時起下地結退；無學",
    "T28n1546_045:0339c13": "時得滅定，三界結若起一界結退。不退滅定",
    "T28n1546_045:0339c14": "亦不退阿羅漢果者，除上爾所事。",
    "T28n1546_045:0339c15": "阿羅漢果者六種，謂退法、憶法、護法、等住、",
    "T28n1546_045:0339c16": "能進、不動。諸退法阿羅漢盡是俱解脫耶？若",
    "T28n1546_045:0339c17": "是俱解脫阿羅漢盡是退法耶？乃至不動阿",
    "T28n1546_045:0339c18": "羅漢盡是俱解脫耶？若是俱解脫阿羅漢盡",
    "T28n1546_045:0339c19": "是不動耶？答曰：或是退法阿羅漢非是俱解",
    "T28n1546_045:0339c20": "脫，乃至廣作四句。是退法阿羅漢非俱解脫",
    "T28n1546_045:0339c21": "者，諸退法阿羅漢不得滅定。是俱解脫阿羅",
    "T28n1546_045:0339c22": "漢非是退法者，憶法乃至不動得滅定。是退",
    "T28n1546_045:0339c23": "法阿羅漢亦是俱解脫者，退法阿羅漢得滅",
    "T28n1546_045:0339c24": "定。非退法阿羅漢亦非俱解脫者，憶法乃至",
    "T28n1546_045:0339c25": "不動不得滅定。如退法阿羅漢作四句，餘五",
    "T28n1546_045:0339c26": "種阿羅漢作五四句亦如是。",
    "T28n1546_045:0339c27": "如無學道有六種阿羅漢，學地亦有六種性。",
    "T28n1546_045:0339c28": "學諸退法學盡是身證耶？若是身證盡是退",
    "T28n1546_045:0339c29": "法學耶？乃至不動性學是身證耶？若是身證",
    "T28n1546_045:0340a01": "盡是不動性學耶？答曰：或是退法性學非",
    "T28n1546_045:0340a02": "身證，乃至廣作四句。是退法性學非身證者，",
    "T28n1546_045:0340a03": "退法性學不得滅定。是身證非退法性學者，",
    "T28n1546_045:0340a04": "憶法乃至不動性學得滅定。是退法性學亦",
    "T28n1546_045:0340a05": "是身證者，退法學得滅定。非退性學亦非得",
    "T28n1546_045:0340a06": "身證者，憶法乃至不動性學不得滅定。如退",
    "T28n1546_045:0340a07": "法性學作四句，餘五性學作五四句亦如是。",
    "T28n1546_045:0340a08": "若法與心作次第，亦是無間耶？答曰：或法與",
    "T28n1546_045:0340a09": "心作次第非是心無間，乃至廣作四句。與心",
    "T28n1546_045:0340a10": "作次第非心無間者，除定初剎那及有心時，",
    "T28n1546_045:0340a11": "餘定剎那及出定心是也。是心無間非心次",
    "T28n1546_045:0340a12": "第者，定初剎那及有心時生住無常是也。是",
    "T28n1546_045:0340a13": "心次第亦心無間者，定初剎那及有心時是",
    "T28n1546_045:0340a14": "也。非心次第非心無間者，除定初剎那及有",
    "T28n1546_045:0340a15": "心時生住無常，餘定剎那及出定心生住無",
    "T28n1546_045:0340a16": "常是也。若法是心次第，亦是定無間耶？答曰：",
    "T28n1546_045:0340a17": "或法是心次第非定無間，乃至廣作四句。是",
    "T28n1546_045:0340a18": "心次第非定無間者，定初剎那及有心時是",
    "T28n1546_045:0340a19": "也。是定無間非心次第者，除定初剎那及有",
    "T28n1546_045:0340a20": "心時生住無常，餘定剎那及出定心生住無",
    "T28n1546_045:0340a21": "常是也。是心次第亦定無間者，除定初剎那",
    "T28n1546_045:0340a22": "及有心時定，餘剎那及出定心是也。非心次",
    "T28n1546_045:0340a23": "第非定無間者，定初剎那及餘有心生住無",
    "T28n1546_045:0340a24": "常是也。八勝處乃至廣說。問曰：勝處體性是",
    "T28n1546_045:0340a25": "何？答曰：是不貪善根，對治於貪。若取相應迴",
    "T28n1546_045:0340a26": "轉，欲界是四陰、色界是五陰。",
    "T28n1546_045:0340a27": "已說體性所以，今當說何故名勝處。勝處是",
    "T28n1546_045:0340a28": "何義？答曰：勝於境界、勝於煩惱，故名勝處。",
    "T28n1546_045:0340a29": "雖諸行者不能盡勝境界，然於境界不生煩",
    "T28n1546_045:0340b01": "惱，故名勝處。如世尊說：勝此處故名勝處。",
    "T28n1546_045:0340b02": "界者，是色界。地者，初四勝處，未至、中間、初禪、",
    "T28n1546_045:0340b03": "第二禪地。後四勝處，在第四禪地。所依身者，",
    "T28n1546_045:0340b04": "是欲界身。緣者，緣於欲界。為何所緣？答曰：",
    "T28n1546_045:0340b05": "緣色入。盡緣一切欲界色入耶？答曰：盡緣。問",
    "T28n1546_045:0340b06": "曰：若然者，經云何通？如說：尊者阿泥盧頭在",
    "T28n1546_045:0340b07": "舍衛國住一精舍。有四快意天女來詣尊",
    "T28n1546_045:0340b08": "者阿泥盧頭所，作如是言：尊者阿泥盧頭！我",
    "T28n1546_045:0340b09": "等是快意天女，於四處得自在，意欲作何等",
    "T28n1546_045:0340b10": "色隨意能作，以自娛樂。若欲須衣服瓔珞，隨",
    "T28n1546_045:0340b11": "意能作，而自娛樂。爾時尊者阿泥盧頭作如",
    "T28n1546_045:0340b12": "是念：我今應觀此女作不淨想。即起初禪不",
    "T28n1546_045:0340b13": "淨想，不能勝之，乃至起第四禪不淨觀亦不",
    "T28n1546_045:0340b14": "能勝。復作是念：此色雜故，不能勝之。若純",
    "T28n1546_045:0340b15": "一色，我則能勝。作是念已而語之言：姊妹！汝",
    "T28n1546_045:0340b16": "等於四處中得自在者，盡作青色來。即皆青",
    "T28n1546_045:0340b17": "色，亦不能勝。復作是念：若轉此色，或能勝",
    "T28n1546_045:0340b18": "之。復語之言：作黃色來。即皆黃色。赤色亦",
    "T28n1546_045:0340b19": "爾，不能勝之。爾時阿泥盧頭復作是念：白色",
    "T28n1546_045:0340b20": "隨順不淨想，若作白色，我或能勝。復語之",
    "T28n1546_045:0340b21": "言：作白色來。即皆白色，亦不能勝。爾時尊者",
    "T28n1546_045:0340b22": "阿泥盧頭知此色雜妙不可勝故，閉目而坐。",
    "T28n1546_045:0340b23": "是時天女作如是念：今此尊者不能憶念我",
    "T28n1546_045:0340b24": "等。知此事已，忽然不現。尊者阿泥盧頭不勝",
    "T28n1546_045:0340b25": "境界，境界不勝尊者阿泥盧頭。譬如二力士",
    "T28n1546_045:0340b26": "相撲不能相勝，彼亦如是。此說云何通？答曰：",
    "T28n1546_045:0340b27": "尊者阿泥盧頭雖不能勝，餘利根者如佛舍",
    "T28n1546_045:0340b28": "利弗、目揵連等則勝。問曰：能於佛身作不淨",
    "T28n1546_045:0340b29": "觀不？答曰：能作。唯佛能，非餘聲聞辟支佛",
    "T28n1546_045:0340c01": "能。所以者何？佛身清淨無垢，一切不淨觀者",
    "T28n1546_045:0340c02": "不能於佛身作不淨想，唯佛世尊能於自",
    "T28n1546_045:0340c03": "身作不淨觀。復次不淨觀有二種：一觀色過",
    "T28n1546_045:0340c04": "患、二觀緣起，觀色過患不淨觀不能於佛身",
    "T28n1546_045:0340c05": "作，觀色過患不淨觀能作緣起觀。餘廣說如",
    "T28n1546_045:0340c06": "雜揵度不淨觀處。念處者，盡與身念處。俱智",
    "T28n1546_045:0340c07": "者，盡與等智俱。三昧者，不與三昧俱。根者，總",
    "T28n1546_045:0340c08": "而言之與二根相應，謂喜根、捨根。過去未來",
    "T28n1546_045:0340c09": "現在者是三世，緣三世者，過去緣過去，未來",
    "T28n1546_045:0340c10": "必生者緣未來、不生者緣三世，現在者緣現",
    "T28n1546_045:0340c11": "在。善不善無記者，是善緣善，不善、無記者盡",
    "T28n1546_045:0340c12": "緣三種。三界繫者是色界繫緣，三界繫及不",
    "T28n1546_045:0340c13": "繫者是緣欲界繫。是學無學非學非無學者，",
    "T28n1546_045:0340c14": "是非學非無學。緣學無學非學非無學者，緣",
    "T28n1546_045:0340c15": "非學非無學。是見道斷修道斷無斷者，是修",
    "T28n1546_045:0340c16": "道斷。緣見道斷修道斷無斷者，緣修道斷。名",
    "T28n1546_045:0340c17": "緣義緣者，是緣義。緣自身他身非身者，初二",
    "T28n1546_045:0340c18": "緣自身他身，餘緣他身。是離欲得方便得者，",
    "T28n1546_045:0340c19": "是離欲得，亦是方便得。初禪者離欲界欲得，",
    "T28n1546_045:0340c20": "二禪者離初禪欲得，第四禪者離第三禪欲",
    "T28n1546_045:0340c21": "得。以方便起現在前是方便得。佛不以方便",
    "T28n1546_045:0340c22": "起現在前，辟支佛以下方便，聲聞或以中或",
    "T28n1546_045:0340c23": "以上方便。是曾得未曾得者，聖人最後身凡",
    "T28n1546_045:0340c24": "夫起曾得。未曾得者，餘凡夫起曾得者。",
    "T28n1546_045:0340c25": "八勝處：內有色想觀外色。內有色想者，觀自",
    "T28n1546_045:0340c26": "身色，修色想，不離色想。觀外色者，觀少外",
    "T28n1546_045:0340c27": "色若好若惡。少有二種：一境界少、二自在",
    "T28n1546_045:0340c28": "少。好色者，不弊壞青黃赤白色。惡色者，弊壞",
    "T28n1546_045:0340c29": "青黃赤白色。於此色生勝知見者，斷於欲",
    "T28n1546_045:0341a01": "愛、過於欲愛，緣取前色皆得自在，是名為",
    "T28n1546_045:0341a02": "勝。猶如大家大家子，驅使奴僕皆得自在。彼",
    "T28n1546_045:0341a03": "亦如是，是名初勝處。初者，次第數在初故名",
    "T28n1546_045:0341a04": "初。復次次第入彼定時初入故名初。勝處者，",
    "T28n1546_045:0341a05": "若入此定善色受想行識，是名勝處。如初勝",
    "T28n1546_045:0341a06": "處，第二勝處亦爾。異者，先觀少，今觀多。多",
    "T28n1546_045:0341a07": "有二種：一境界多、二自在多。餘如上說。內無",
    "T28n1546_045:0341a08": "色想觀外色。內無色想者，內不修色想，離",
    "T28n1546_045:0341a09": "色想，觀外色少。餘廣說如上，是名第三勝處。",
    "T28n1546_045:0341a10": "如第三勝處，第四勝處亦爾。異者，第三觀少",
    "T28n1546_045:0341a11": "好惡色，第四觀多內無色想。觀外色，如上",
    "T28n1546_045:0341a12": "所說。觀青色者，作如是觀解：諸所有色若略",
    "T28n1546_045:0341a13": "若廣盡觀是青。如眼識所觀、眼識所行，次生",
    "T28n1546_045:0341a14": "意識，觀青色青光青影。如是內無色想，觀外",
    "T28n1546_045:0341a15": "青色青光青影。生勝知勝見者，斷於欲愛、",
    "T28n1546_045:0341a16": "過於欲愛，是名勝於色。緣取前色，皆得自在。",
    "T28n1546_045:0341a17": "猶如大家大家子，驅使奴僕皆得自在，彼亦",
    "T28n1546_045:0341a18": "如是。有如是想者，起如是想現在前，是名第",
    "T28n1546_045:0341a19": "五勝處。第五義廣說如上。如青色，黃色、赤色、",
    "T28n1546_045:0341a20": "白色，說亦如是。一一異者，黃勝處應說迦那",
    "T28n1546_045:0341a21": "迦華喻，赤色者應說槃頭耆婆迦華喻，白色",
    "T28n1546_045:0341a22": "者應說優師迦星喻。問曰：此四種色，何者最",
    "T28n1546_045:0341a23": "妙？尊者和須蜜說曰：白色最妙，世人亦說",
    "T28n1546_045:0341a24": "是吉色。猶如四方之中東方最勝，世人亦稱",
    "T28n1546_045:0341a25": "為吉，彼亦如是。尊者佛陀提婆說曰：觀白色",
    "T28n1546_045:0341a26": "者心則清淨，不隨順睡眠法。",
    "T28n1546_045:0341a27": "十一切處，乃至廣說。問曰：十一切處體性是",
    "T28n1546_045:0341a28": "何？答曰：八是無貪善根，對治於貪。若取相應",
    "T28n1546_045:0341a29": "迴轉，是四陰五陰性，若是欲界四陰、若是色",
    "T28n1546_045:0341b01": "界五陰、空處識處一切處體性是四陰。此是",
    "T28n1546_045:0341b02": "一切處體性，乃至廣說。",
    "T28n1546_045:0341b03": "已說體性所以，今當說何故名一切處。一切",
    "T28n1546_045:0341b04": "處是何義？答曰：以二事故名一切處：一以不",
    "T28n1546_045:0341b05": "缺、二以廣大。不缺者，無有處所緣地。復緣於",
    "T28n1546_045:0341b06": "水如緣地。若緣水，緣火、風、青黃赤白、空處、識",
    "T28n1546_045:0341b07": "處不缺亦如是。廣大者，普遍緣地，乃至普遍",
    "T28n1546_045:0341b08": "緣識。尊者佛陀提婆說曰：遍緣一切無有空",
    "T28n1546_045:0341b09": "缺，名一切處。",
    "T28n1546_045:0341b10": "界者，八在色界，二在無色界。地者，八在第四",
    "T28n1546_045:0341b11": "禪地，空處一切處在空處地，識處一切處在識",
    "T28n1546_045:0341b12": "處地。所以者何？淨解脫在第四禪地能入",
    "T28n1546_045:0341b13": "後四勝處，後四勝處能入八一切處。淨解",
    "T28n1546_045:0341b14": "脫緣淨境界，不能分別若好若惡；青黃赤白",
    "T28n1546_045:0341b15": "勝處能分別，不能令無邊；一切處能令青黃",
    "T28n1546_045:0341b16": "赤白無邊。此色為何所依？如依四大。是故",
    "T28n1546_045:0341b17": "次觀無邊地、無邊水、無邊火、無邊風。此廣大",
    "T28n1546_045:0341b18": "誰所生？以覺故知色等依空，是故次觀無邊",
    "T28n1546_045:0341b19": "空處。彼覺何所依？依於識，是故次觀無邊識。",
    "T28n1546_045:0341b20": "識更無所依故，更不立一切處。所依身者，八",
    "T28n1546_045:0341b21": "依欲界身，後二依三界身。行者，不行行。緣",
    "T28n1546_045:0341b22": "者，八緣欲界。緣欲界何法？答曰：緣於色入。",
    "T28n1546_045:0341b23": "二緣無色界。念處者，八與身念處俱，後二與",
    "T28n1546_045:0341b24": "法念處俱。智者，盡與等智俱。三昧者，不與三",
    "T28n1546_045:0341b25": "昧俱。根者，與一捨根相應。過去未來現在者",
    "T28n1546_045:0341b26": "是三世，緣三世者八，過去者緣過去，未來必",
    "T28n1546_045:0341b27": "生者緣未來、必不生者緣三世，現在者緣現",
    "T28n1546_045:0341b28": "在，後二者緣三世。善不善無記者，是善緣善，",
    "T28n1546_045:0341b29": "不善無記者八緣三種，二緣善無記。是三界",
    "T28n1546_045:0341c01": "繫不繫者，八是色界繫，二是無色界繫。緣三",
    "T28n1546_045:0341c02": "界繫不繫者，八緣欲界繫，二緣無色界繫。是",
    "T28n1546_045:0341c03": "學無學非學非無學者，是非學非無學。緣學",
    "T28n1546_045:0341c04": "無學非學非無學者，緣非學非無學，是見道",
    "T28n1546_045:0341c05": "斷修道斷不斷者，是修道斷。緣見道斷修道",
    "T28n1546_045:0341c06": "斷不斷者，八緣修道斷、二緣見道修道斷。緣",
    "T28n1546_045:0341c07": "名緣義者，是緣義。緣自身他身非身法者，八",
    "T28n1546_045:0341c08": "緣他身，二緣自身他身。是離欲得方便得者，",
    "T28n1546_045:0341c09": "是離欲得是方便得，離欲得者，離欲時得。方",
    "T28n1546_045:0341c10": "便得者，作方便得。佛不以方便起現在前，辟",
    "T28n1546_045:0341c11": "支佛以下方便，聲聞或以中或以上。是本得",
    "T28n1546_045:0341c12": "未曾得者，是本得亦是未曾得。聖人內道凡",
    "T28n1546_045:0341c13": "夫亦是本得亦是未曾得，餘凡夫是本得。問",
    "T28n1546_045:0341c14": "曰：一切處方便云何？答曰：四以眼識為方便",
    "T28n1546_045:0341c15": "滿足時，緣青黃赤白色入；四以身識為方",
    "T28n1546_045:0341c16": "便滿足時，緣地水火風觸入。復有說者，七以",
    "T28n1546_045:0341c17": "眼識為方便，除風一切處。復有說者，八以眼",
    "T28n1546_045:0341c18": "識為方便。問曰：風一切處云何以眼識為方",
    "T28n1546_045:0341c19": "便？答曰：眼識亦取風色入如是相，謂有塵無",
    "T28n1546_045:0341c20": "塵，滿一切處毘嵐風等。空一切處以空為",
    "T28n1546_045:0341c21": "方便，識處一切處以識為方便。",
    "T28n1546_045:0341c22": "十一切處。云何為十？觀上下諸邊地無有缺、",
    "T28n1546_045:0341c23": "無有量。上者是上方，下者是下方，諸邊者是",
    "T28n1546_045:0341c24": "四方、四維。無缺者，不雜。無量者，無有邊際。是",
    "T28n1546_045:0341c25": "名初一切處。初者，次第數在初故名初。復次",
    "T28n1546_045:0341c26": "順次入此定時初入故名初。一切處者，入此",
    "T28n1546_045:0341c27": "定時善色受想行識。此是一切處。乃至識處",
    "T28n1546_045:0341c28": "一切處說亦如是。異者，空處一切處、識處一",
    "T28n1546_045:0341c29": "切處不說色陰。問曰：八一切處緣上下諸",
    "T28n1546_045:0342a01": "邊可爾。所以者何？彼所緣有方所故。空處一",
    "T28n1546_045:0342a02": "切處、識處一切處所緣無方所，云何有上下",
    "T28n1546_045:0342a03": "諸邊？答曰：八一切處應說有上下諸邊，二一",
    "T28n1546_045:0342a04": "切處無上下諸邊。若如是說者，有何意耶？答",
    "T28n1546_045:0342a05": "曰：行此定者在上下諸邊故。如人中修空處",
    "T28n1546_045:0342a06": "一切處是下，四天王天中修識處一切處是",
    "T28n1546_045:0342a07": "上，餘方說亦如是。",
    "T28n1546_045:0342a08": "問曰：何故第三禪無解脫、無勝處、無一切處",
    "T28n1546_045:0342a09": "耶？答曰：非其田器，乃至廣說。復次對治欲界",
    "T28n1546_045:0342a10": "色愛故，初禪立解脫。對治初禪色愛故，第二",
    "T28n1546_045:0342a11": "禪立解脫。第二禪無色愛故，第三禪不立解",
    "T28n1546_045:0342a12": "脫，以第三禪無解脫故，亦無勝處、亦無一切",
    "T28n1546_045:0342a13": "處。所以者何？以解脫入勝處，以勝處入一切",
    "T28n1546_045:0342a14": "處故。復次以遠故、不妙故。第三禪於欲界遠，",
    "T28n1546_045:0342a15": "於四禪不妙。復次以如第三無色定故。空處、",
    "T28n1546_045:0342a16": "識處有無邊行，非想非非想處有滅定，無所",
    "T28n1546_045:0342a17": "有處無無邊行亦無滅定。如第三無色定善",
    "T28n1546_045:0342a18": "根減少，第三禪亦如是。復次第三禪有一",
    "T28n1546_045:0342a19": "切生死最勝受樂，行者多於中著樂故，不能",
    "T28n1546_045:0342a20": "起解脫勝處一切處。問曰：若然者，何故有無",
    "T28n1546_045:0342a21": "量神通等功德？答曰：一切起不必有一切功",
    "T28n1546_045:0342a22": "德。若當彼地無無量、無神通者，彼地便是空",
    "T28n1546_045:0342a23": "無功德地。",
    "T28n1546_045:0342a24": "佛經說：入地一切定者，作如是念：地即是我、",
    "T28n1546_045:0342a25": "我即是地，我定與地無二無別。餘一切處亦",
    "T28n1546_045:0342a26": "如是。問曰：若得一切處，必離第三禪欲。若",
    "T28n1546_045:0342a27": "計地是我，必是第四禪地身見，計第四禪地",
    "T28n1546_045:0342a28": "是我。一切處緣欲界，此云何可爾？答曰：此",
    "T28n1546_045:0342a29": "中說不定名定。如非沙門說名沙門，非婆羅",
    "T28n1546_045:0342b01": "門說名婆羅門，彼亦如是。復次此說前所得",
    "T28n1546_045:0342b02": "事。譬如國王雖復亡國富貴之事，猶名為",
    "T28n1546_045:0342b03": "王。此亦如是，先得此定而退失之，以曾得",
    "T28n1546_045:0342b04": "故作如是說。復次彼是速入定者，於彼定退，",
    "T28n1546_045:0342b05": "起欲界身見，計欲界地是我，速還離欲，起一",
    "T28n1546_045:0342b06": "切處，復緣欲界。如提婆達多能速入定，以神",
    "T28n1546_045:0342b07": "足力自化作小兒，五花剃髮、著金瓔珞，於",
    "T28n1546_045:0342b08": "太子阿闍世抱上宛轉遊戲。復現此相，使",
    "T28n1546_045:0342b09": "太子阿闍世知是大聖提婆達多。時太子阿",
    "T28n1546_045:0342b10": "闍世抱弄嗚之，以唾著其口中。以貪利養故，",
    "T28n1546_045:0342b11": "而咽其唾。是故世尊語提婆達多：汝如死尸",
    "T28n1546_045:0342b12": "食唾之人。彼食唾時，退失神足。速入定故，",
    "T28n1546_045:0342b13": "尋得離欲，自化其身，還在太子阿闍世抱上",
    "T28n1546_045:0342b14": "宛轉遊戲。復次身見計第四禪地是我，一切",
    "T28n1546_045:0342b15": "處亦觀第四禪地。問曰：一切處緣於欲界。答",
    "T28n1546_045:0342b16": "曰：亦有緣第四禪者。若作是說者，一切處亦",
    "T28n1546_045:0342b17": "緣第四禪。問曰：若然者，色界諸天純是白色，",
    "T28n1546_045:0342b18": "云何觀青黃赤色耶？答曰：彼作是說：色界諸",
    "T28n1546_045:0342b19": "天身純一白色，諸非眾生數物有青黃赤",
    "T28n1546_045:0342b20": "色。不應作是說，若身見與一切處相應者，有",
    "T28n1546_045:0342b21": "如是過。云何相應共有法或緣欲界、或緣第",
    "T28n1546_045:0342b22": "四禪身見，不與一切處相應？然一人亦名計",
    "T28n1546_045:0342b23": "我，亦名得定。以起身見故，名為計我；以起一",
    "T28n1546_045:0342b24": "切處故，名為得定。身見計第四禪地是我，一",
    "T28n1546_045:0342b25": "切處緣欲界，非一時故，此經善通。",
    "T28n1546_045:0342b26": "有地定、有地一切處定，乃至有白定、有白一",
    "T28n1546_045:0342b27": "切處定。問曰：地定、地一切處定有何差別？答",
    "T28n1546_045:0342b28": "曰：地定在欲界四禪地，一切處定在第四禪。",
    "T28n1546_045:0342b29": "復次方便是定，滿足是一切處。復次因是定，",
    "T28n1546_045:0342c01": "果是一切處。復次少分是定，遍是一切處。地",
    "T28n1546_045:0342c02": "定、地一切處定，是謂差別。",
    "T28n1546_045:0342c03": "問曰：解脫、勝處、一切處，有何差別？答曰：名即",
    "T28n1546_045:0342c04": "差別，是名解脫、是名勝處、是名一切處。復次",
    "T28n1546_045:0342c05": "下善根是解脫，中善根是勝處，上善根是一",
    "T28n1546_045:0342c06": "切處。復次少善根是解脫，多中善根是勝處，",
    "T28n1546_045:0342c07": "無量上善根是一切處。復次因是解脫，果是",
    "T28n1546_045:0342c08": "一切處，因果是勝處。復次背捨義是解脫，",
    "T28n1546_045:0342c09": "勝緣義是勝處，遍緣義是一切處。復次心解",
    "T28n1546_045:0342c10": "脫是解脫，勝煩惱義是勝處，無缺遍義是一",
    "T28n1546_045:0342c11": "切處。復次若得解脫，不必得勝處、一切處；若",
    "T28n1546_045:0342c12": "得解脫、勝處，不必得一切處；若得一切處，必",
    "T28n1546_045:0342c13": "得解脫、勝處。所以者何？解脫能入勝處，勝處",
    "T28n1546_045:0342c14": "能入一切處。解脫、勝處、一切處，是謂差別。",
    "T28n1546_045:0342c15": "八智：法智、比智、他心智、等智、苦智、集智、滅智、",
    "T28n1546_045:0342c16": "道智。云何法智乃至道智？廣說如經本。問",
    "T28n1546_045:0342c17": "曰：彼尊者何故於此論中以八智而作論？答",
    "T28n1546_045:0342c18": "曰：彼尊者有如是欲、如是可、如是意欲，以八",
    "T28n1546_045:0342c19": "智而作論。隨其欲意，亦不違法相，立八智而",
    "T28n1546_045:0342c20": "作論。餘處亦立八智而作論，如定智揵度中",
    "T28n1546_045:0342c21": "說。或欲以二智而作論，即立二智，如智揵",
    "T28n1546_045:0342c22": "度中說他心智、念前世智；根揵度中立法",
    "T28n1546_045:0342c23": "智、比智；定揵度中立盡智、無生智。或欲以四",
    "T28n1546_045:0342c24": "智而作論，即立四智，如根揵度中說：若苦",
    "T28n1546_045:0342c25": "智，是苦無漏智耶？乃至若道智，是道無漏智",
    "T28n1546_045:0342c26": "耶？或欲以十智而作論，即立十智，隨其所知。",
    "T28n1546_045:0342c27": "譬如陶師以知泥團安置輪上，隨其所欲出",
    "T28n1546_045:0342c28": "種種物，不損所能。彼尊者亦如是，以聞思修",
    "T28n1546_045:0342c29": "慧，除所知過，隨其所欲而作論，不違法相亦",
    "T28n1546_045:0343a01": "如是。復次不應求彼尊者何故立八智耶。所",
    "T28n1546_045:0343a02": "以者何？此是佛經。佛經說八智，法智乃至道",
    "T28n1546_045:0343a03": "智。彼尊者以佛經是此論根本因緣故，依八",
    "T28n1546_045:0343a04": "智而作論。彼尊者無力於八智中減一智說",
    "T28n1546_045:0343a05": "七智、增一智說九智。所以者何？佛經無有增",
    "T28n1546_045:0343a06": "減。無增者，無增可減；無減者，無減可增。如無",
    "T28n1546_045:0343a07": "增無減，無益無損、無量無邊。無量者，是無量",
    "T28n1546_045:0343a08": "義。無邊者，是無邊文。猶如大海水無量無邊，",
    "T28n1546_045:0343a09": "無量者深無量，無邊者廣無邊。一切佛經亦",
    "T28n1546_045:0343a10": "無量無邊，無量者義無量，無邊者文無邊。",
    "T28n1546_045:0343a11": "如尊者舍利弗等百千論師，欲解佛經二句",
    "T28n1546_045:0343a12": "義故，造百千那由他論，盡其覺性退還而不",
    "T28n1546_045:0343a13": "能知佛經二句義邊際到於彼岸。問曰：若佛",
    "T28n1546_045:0343a14": "經是此論根本因緣者，佛經中多種說智，或",
    "T28n1546_045:0343a15": "說二智，如二法中；或說四智，如四法中；或說",
    "T28n1546_045:0343a16": "八智，如八法中；或說十智，如十法中。何故彼",
    "T28n1546_045:0343a17": "尊者於多種智中，此使揵度依八智而作論？",
    "T28n1546_045:0343a18": "答曰：八智是中說攝一切智。二智雖攝一切",
    "T28n1546_045:0343a19": "智，而是略說。十智雖攝一切智，而是廣說。復",
    "T28n1546_045:0343a20": "次若智數數修數數現在前者，依此智而作",
    "T28n1546_045:0343a21": "論。復次此八智，亦是智性、亦是見性。盡智、無",
    "T28n1546_045:0343a22": "生智雖是智性，而非見性。復次若智是有欲",
    "T28n1546_045:0343a23": "無欲人身中可得者，依此智而作論。盡智、無",
    "T28n1546_045:0343a24": "生智是無欲人身中可得。復次若智是學無",
    "T28n1546_045:0343a25": "學人身中可得者，依此智而作論。盡智、無生",
    "T28n1546_045:0343a26": "智是無學人身中可得。如學無學，所作已所",
    "T28n1546_045:0343a27": "作、未棄重擔已棄重擔、未逮己利已逮己利、",
    "T28n1546_045:0343a28": "有求無求，當知亦爾。彼尊者或依剎那頃一",
    "T28n1546_045:0343a29": "智而作論，如雜揵度說：頗有一智知一切",
    "T28n1546_045:0343b01": "法耶？答曰：不知。若依十智而作論者，此論不",
    "T28n1546_045:0343b02": "成；若依九八七六五四三二智而作論者，此",
    "T28n1546_045:0343b03": "論不成；乃至一智二剎那頃而作論者，此論",
    "T28n1546_045:0343b04": "亦不成。所以者何？初智剎那頃不知自體相",
    "T28n1546_045:0343b05": "應共有法，第二剎那頃知前智相應共有法。",
    "T28n1546_045:0343b06": "彼中依剎那頃一智而作論故，答曰不知。或",
    "T28n1546_045:0343b07": "說一智攝一切智，謂法智，非如法智以體是",
    "T28n1546_045:0343b08": "法故。或說二智攝一切智，如有漏智無漏智、",
    "T28n1546_045:0343b09": "縛智解智、繫智不繫智。或說三智攝一切智，",
    "T28n1546_045:0343b10": "如法智、比智、等智。或說四智攝一切智，前三",
    "T28n1546_045:0343b11": "智更增他心智。或說五智攝一切智，如等",
    "T28n1546_045:0343b12": "智、苦集滅道智。或說六智攝一切智，前五智",
    "T28n1546_045:0343b13": "更增他心智。或說七智攝一切智，除他心智。",
    "T28n1546_045:0343b14": "或說八智攝一切智，增他心智。問曰：若八智",
    "T28n1546_045:0343b15": "攝一切智者，復有八智，謂法住智、涅槃智、",
    "T28n1546_045:0343b16": "生死智、漏盡智、念前世智、願智、盡智、無生",
    "T28n1546_045:0343b17": "智，云何攝耶？答曰：雖更有八智，亦是八智所",
    "T28n1546_045:0343b18": "攝。所以者何？此八智盡在前八智中故。問曰：",
    "T28n1546_045:0343b19": "此八智云何在前八智中？答曰：住名諸法因，",
    "T28n1546_045:0343b20": "三界上中下果在因中住。若知此智，名為因",
    "T28n1546_045:0343b21": "智。因智是四智性。等智、法智、比智、集智、涅槃",
    "T28n1546_045:0343b22": "智是滅智，亦是四智性。等智、法智、比智、滅智、",
    "T28n1546_045:0343b23": "生死智者，舊阿毘曇者罽賓沙門作如是",
    "T28n1546_045:0343b24": "說：是一智，謂等智。尊者婆摩勒已作如是",
    "T28n1546_045:0343b25": "說：生死智是四智性，謂法智、比智、等智、苦智。",
    "T28n1546_045:0343b26": "評曰：應作是說：是一等智。漏盡智，或有說者，",
    "T28n1546_045:0343b27": "是漏盡人身中可得故，名漏盡智。若作是說，",
    "T28n1546_045:0343b28": "是十智性。或有說者，漏盡智是緣漏盡處智。",
    "T28n1546_045:0343b29": "若作是說，漏盡智是四智性，謂法智、比智、等",
    "T28n1546_045:0343c01": "智、滅智、念前世智。舊阿毘曇者罽賓沙門作",
    "T28n1546_045:0343c02": "如是說：是一等智。尊者瞿沙作如是說：是六",
    "T28n1546_045:0343c03": "智，除滅智、他心智。非他心智。所以者何？他心",
    "T28n1546_045:0343c04": "智緣現在法。非滅智。所以者何？滅智緣無為",
    "T28n1546_045:0343c05": "法。評曰：應作是說：是一等智，願智是一等",
    "T28n1546_045:0343c06": "智。或有說是八智性者，除盡智、無生智。所",
    "T28n1546_045:0343c07": "以者何？願智是見性，彼二智非見性。評曰：",
    "T28n1546_045:0343c08": "應作是說：願智是一等智，盡智、無生智是六",
    "T28n1546_045:0343c09": "智，謂法智、比智、苦集滅道智。以如是等事",
    "T28n1546_045:0343c10": "故，八智攝一切智。尊者僧伽婆修說曰：應",
    "T28n1546_045:0343c11": "說一智，謂決定智。所以者何？決定義是智",
    "T28n1546_045:0343c12": "義。彼決定有有漏有無漏、有縛有解、有繫有",
    "T28n1546_045:0343c13": "不繫。有漏者是等智，是縛是繫。無漏智是",
    "T28n1546_045:0343c14": "解是無繫。或是欲界對治、或是色無色界",
    "T28n1546_045:0343c15": "對治、或是欲界對治者，是法智。若色無",
    "T28n1546_045:0343c16": "色界對治者，是比智。此三智，若知他心心",
    "T28n1546_045:0343c17": "數法，是知他心智。無漏決定智，或行苦四行，",
    "T28n1546_045:0343c18": "乃至行道四行。若行苦四行者是苦智，乃至",
    "T28n1546_045:0343c19": "若行道四行者是道智。問曰：若然者，唯有",
    "T28n1546_045:0343c20": "三智，法智、比智、等智。答曰：如是，唯有三智，",
    "T28n1546_045:0343c21": "謂法智、比智、等智。問曰：若然者，云何立八智？",
    "T28n1546_045:0343c22": "答曰：以五事故，一以對治；二以方便；三以",
    "T28n1546_045:0343c23": "自體；四以行；五以緣行。對治者，是法智、比",
    "T28n1546_045:0343c24": "智。方便者，是他心智。自體者，是等智。行者",
    "T28n1546_045:0343c25": "是苦智集智。所以者何？此智行不同緣。同緣",
    "T28n1546_045:0343c26": "行者是滅智道智。所以者何？此智緣不同、行",
    "T28n1546_045:0343c27": "不同故。以此五事故立八智。尊者婆摩勒說",
    "T28n1546_045:0343c28": "曰：對治四種愚故立八智。四種愚者，界愚、心",
    "T28n1546_045:0343c29": "愚、法愚、諦愚。對治界愚故說法智、比智；對治",
    "T28n1546_045:0344a01": "心愚故說他心智；對治法愚故說等智；對治",
    "T28n1546_045:0344a02": "諦愚故說苦集滅道智。此是智體性，乃至廣",
    "T28n1546_045:0344a03": "說。已說體性所以，今當說何故名智。智是何",
    "T28n1546_045:0344a04": "義？答曰：決定義是智義。問曰：若決定義是智",
    "T28n1546_045:0344a05": "義者，疑相應智則非智。所以者何？不決定",
    "T28n1546_045:0344a06": "故。答曰：疑相應慧亦是智，但疑於聚中有勢",
    "T28n1546_045:0344a07": "用故，言是疑聚。如多愛人名為愛行，非無恚",
    "T28n1546_045:0344a08": "癡；以愛有勢用故名為愛行。彼亦如是。恚行",
    "T28n1546_045:0344a09": "癡行說亦如是。譬喻者作如是說：若心有",
    "T28n1546_045:0344a10": "智則無不智，若心決定則無猶豫，若心有",
    "T28n1546_045:0344a11": "麁則無有細。亦為阿毘曇者說過：汝說法相，",
    "T28n1546_045:0344a12": "猶如若干草木雜生一處而無別相。一心中",
    "T28n1546_045:0344a13": "有智無智、非智非不智、猶豫決定、非猶豫非",
    "T28n1546_045:0344a14": "決定、麁細非麁非細。阿毘曇者復作是說：我",
    "T28n1546_045:0344a15": "法生時聚生一心中，有智無智、非智非無",
    "T28n1546_045:0344a16": "智、決定猶豫、非決定非猶豫、麁細非麁非細。",
    "T28n1546_045:0344a17": "智者是智，非智者是無明，非智非無智者是",
    "T28n1546_045:0344a18": "餘心心數法。猶豫者是疑，決定者是慧，非決",
    "T28n1546_045:0344a19": "定非猶豫者是餘心心數法。麁是覺，細是觀，",
    "T28n1546_045:0344a20": "非麁非細是餘法。復有說者，以二事故名智：",
    "T28n1546_045:0344a21": "一以決定、二以適可。知苦乃至知道名決定，",
    "T28n1546_045:0344a22": "自適適他意故名適可。",
    "T28n1546_045:0344a23": "已總說諸智所以，今當一一分別說所以者",
    "T28n1546_045:0344a24": "何。何故名法智？答曰：體是法故名法智。問",
    "T28n1546_045:0344a25": "曰：餘智體亦是法，何故不名法智耶？答曰：餘",
    "T28n1546_045:0344a26": "智雖體是法，而法智是法。如十八界雖體是",
    "T28n1546_045:0344a27": "法，十二入體亦是法，七覺支體亦是法，四念",
    "T28n1546_045:0344a28": "處體亦是法，四不壞淨體亦是法，四無礙體",
    "T28n1546_045:0344a29": "亦是法，三歸三寶體亦是法，而法界、法入、",
    "T28n1546_045:0344b01": "擇法覺支、念法法、念處法、不壞淨法、無礙法、歸",
    "T28n1546_045:0344b02": "法寶法而名為法。如是十智體雖是法，而",
    "T28n1546_045:0344b03": "法智名法。復次法智有一名，餘智有二名。法",
    "T28n1546_045:0344b04": "智是共名，餘智是共不共名，以不共名說。復",
    "T28n1546_045:0344b05": "次以初知法故名法智，後知法故名比智。復",
    "T28n1546_045:0344b06": "次彼智相應初得信法名法智，後得信法名",
    "T28n1546_045:0344b07": "比智。復次於法中現見故名法智，次現後生",
    "T28n1546_045:0344b08": "故名比智。復次欲界多諸非法煩惱，如忿恨",
    "T28n1546_045:0344b09": "諂誑放逸害等非法。誰是彼近對治？謂法智",
    "T28n1546_045:0344b10": "是也。色無色界無如是非法煩惱故名比智。",
    "T28n1546_045:0344b11": "復次若智是六地所攝緣於一地是法智，若",
    "T28n1546_045:0344b12": "智九地所攝緣於八地是比智。復次若智六",
    "T28n1546_045:0344b13": "地所攝緣六地者是法智，若智九地所攝緣",
    "T28n1546_045:0344b14": "九地者是比智。復次若智對治十八界十二",
    "T28n1546_045:0344b15": "入五陰者是法智，若智對治十四界十二入",
    "T28n1546_045:0344b16": "五陰者是比智。復次若智對治善不善無記",
    "T28n1546_045:0344b17": "五陰者是法智，若智對治善無記五陰者是",
    "T28n1546_045:0344b18": "比智。若智對治福非福不動行者是法智，若",
    "T28n1546_045:0344b19": "智對治福不動行者是比智。復次若智對治",
    "T28n1546_045:0344b20": "摶食愛婬欲愛是法智，若智對治定愛是比",
    "T28n1546_045:0344b21": "智。何故名知他心智？答曰：知他心故名知他",
    "T28n1546_045:0344b22": "心智。問曰：亦知他心數法，何故但名知他心",
    "T28n1546_045:0344b23": "智耶？答曰：以期心故。行者期心作如是念：",
    "T28n1546_045:0344b24": "使我知他心。若知他心亦知數法。猶如有人",
    "T28n1546_045:0344b25": "作如是念：使我見王。若見王時，亦見王侍",
    "T28n1546_045:0344b26": "者。彼亦如是。復次此法以種種事故得名，或",
    "T28n1546_045:0344b27": "以自體、或以對治、或以方便、或以相應、或以",
    "T28n1546_045:0344b28": "所依、或以行、或以緣、或以行緣。以自體者，",
    "T28n1546_045:0344b29": "如陰、如諦、如等智。以對治者，如法智、比智，若",
    "T28n1546_045:0344c01": "對治欲界名法智、若對治色無色界名比智。",
    "T28n1546_045:0344c02": "以方便者，如空處、識處、五現三昧、他心智。以",
    "T28n1546_045:0344c03": "相應者，如《婆伽羅經》說：云何樂受法？答曰：",
    "T28n1546_045:0344c04": "若法與樂受相應。云何苦受法？答曰：若法與",
    "T28n1546_045:0344c05": "苦受相應。云何不苦不樂受法？答曰：若法",
    "T28n1546_045:0344c06": "與不苦不樂受相應。以所依者，眼識乃至意",
    "T28n1546_045:0344c07": "識。若依眼生名眼識，乃至依意生名意識。以",
    "T28n1546_045:0344c08": "行者，是苦智、集智。所以者何？此智行不同緣",
    "T28n1546_045:0344c09": "同。或以緣者，念處無相三昧。以行緣者，是滅",
    "T28n1546_045:0344c10": "道智。所以者何？彼行不同，緣亦不同。復次以",
    "T28n1546_045:0344c11": "名義勝故。此聚中誰為最勝？心為最勝。譬如",
    "T28n1546_045:0344c12": "王來，眷屬亦來，但言王來。彼亦如是。餘廣說",
    "T28n1546_045:0344c13": "如雜揵度說心處。何故名等智？答曰：世人",
    "T28n1546_045:0344c14": "等行此智，故名等智。如男女來去、世人現所",
    "T28n1546_045:0344c15": "行法等。問曰：亦緣第一義法，何故名世智？答",
    "T28n1546_045:0344c16": "曰：從多分故。多緣世法，少緣第一義法。復次",
    "T28n1546_045:0344c17": "此智無第一義相，以多人所稱故名世智。猶",
    "T28n1546_045:0344c18": "如多人所立之王，雖非王種，以多人所立故",
    "T28n1546_045:0344c19": "亦名為王。彼亦如是。復次此智是假名。所以",
    "T28n1546_045:0344c20": "者何？一切人、一切眾生、一切處盡有此智故。",
    "T28n1546_045:0344c21": "復次此智是愚所依處、愚立足處。復次此智",
    "T28n1546_045:0344c22": "是所差故。猶如人差上座、差維那。聲論者",
    "T28n1546_045:0344c23": "說曰：此智為無智所覆故名等智，猶器中物",
    "T28n1546_045:0344c24": "名為覆物。何故名苦智乃至道智？答曰：以對",
    "T28n1546_045:0344c25": "治決定故、所緣決定故。乃至道智亦如是。復",
    "T28n1546_045:0344c26": "次處所決定故、對治決定故，名苦智乃至道",
    "T28n1546_045:0344c27": "智。復次行苦四行故名苦智，乃至行道四行",
    "T28n1546_045:0344c28": "故名道智。問曰：若有漏慧行苦四行乃至行",
    "T28n1546_045:0344c29": "道四行，是苦智耶？答曰：若行苦四行、行道",
    "T28n1546_045:0345a01": "四行，於諦有決定者，名苦智、道智。善有漏慧",
    "T28n1546_045:0345a02": "雖行苦四行乃至行道四行，於諦不決定故，",
    "T28n1546_045:0345a03": "不名苦智乃至道智。復次若行苦四行乃至",
    "T28n1546_045:0345a04": "行道四行，煩惱更生。復次若行苦集滅道四",
    "T28n1546_045:0345a05": "行，見不復名不見，知不復名不知，已得決",
    "T28n1546_045:0345a06": "定處，不為無知猶豫邪見所覆。善有漏慧雖",
    "T28n1546_045:0345a07": "行苦等四行，見還不見、知還不知、還為無",
    "T28n1546_045:0345a08": "明猶豫邪見所覆。復次若行苦等四行，能",
    "T28n1546_045:0345a09": "減損破壞，於有是苦智乃至道智。善有漏",
    "T28n1546_045:0345a10": "慧雖行苦四行乃至行道四行，增益長養於",
    "T28n1546_045:0345a11": "有餘，答如雜揵度說。復次若行苦等四行、",
    "T28n1546_045:0345a12": "不行集滅道等四行是苦智，若行集等四行、",
    "T28n1546_045:0345a13": "不行苦滅道等四行是集智，若行滅等四行、",
    "T28n1546_045:0345a14": "不行苦集道等四行是滅智，若行道四行、不",
    "T28n1546_045:0345a15": "行苦集滅等四行是道智。善有漏慧若行苦",
    "T28n1546_045:0345a16": "等四行亦行集滅道等四行，或行苦行亦行",
    "T28n1546_045:0345a17": "集行，或行苦行亦行滅行，或行苦行亦行道",
    "T28n1546_045:0345a18": "行，或行集行亦行滅行，或行集行亦行道行，",
    "T28n1546_045:0345a19": "或行滅行亦行道行，或行苦行亦行集行滅",
    "T28n1546_045:0345a20": "行，或行苦行亦行集行道行，或行苦行亦行",
    "T28n1546_045:0345a21": "滅行道行，或行集行亦行滅行道行，或行苦",
    "T28n1546_045:0345a22": "行亦行集行滅行道行。行如是行時，當言是",
    "T28n1546_045:0345a23": "苦智乃至當言是道智。復次若行苦集滅道",
    "T28n1546_045:0345a24": "四行，不同苦集一繫。善有漏慧雖行苦集滅",
    "T28n1546_045:0345a25": "道四行，同苦集一繫。問曰：滅道不同一繫，何",
    "T28n1546_045:0345a26": "故不立滅道智耶？答曰：以始不中立故，終",
    "T28n1546_045:0345a27": "亦不中立。界者，他心智有漏者是色界繫，無",
    "T28n1546_045:0345a28": "漏者是不繫；等智是三界繫，餘是不繫。地者，",
    "T28n1546_045:0345a29": "法智在六地，謂未至、中間、根本四禪。比智在",
    "T28n1546_045:0345b01": "九地。上說六地，三無色地除非想非非想地。",
    "T28n1546_045:0345b02": "他心智在根本四禪地。等智在十一地，欲界、",
    "T28n1546_045:0345b03": "未至、中間、根本四禪、四無色地。餘若是法智",
    "T28n1546_045:0345b04": "分在六地，若是比智分在九地。所依身者，法",
    "T28n1546_045:0345b05": "智依欲界身。他心智依欲色界身。比智、等智",
    "T28n1546_045:0345b06": "依三界身。餘若是法智分依欲界身，若是比",
    "T28n1546_045:0345b07": "智分依三界身。行者，法智比智行十六行。",
    "T28n1546_045:0345b08": "他心智若無漏者行道四行，有漏者不行行。",
    "T28n1546_045:0345b09": "等智行十六行，亦有不行行者。苦智行苦等",
    "T28n1546_045:0345b10": "四行，集智行集等四行，滅智行滅等四行，道",
    "T28n1546_045:0345b11": "智行道等四行。緣者，法智、比智緣四諦。他心",
    "T28n1546_045:0345b12": "智緣心心數法。等智緣一切法。苦智緣苦諦，",
    "T28n1546_045:0345b13": "集智緣集諦，滅智緣滅諦，道智緣道諦。念處",
    "T28n1546_045:0345b14": "者，他心智是三念處，除身念處。滅智是法念",
    "T28n1546_045:0345b15": "處。餘智是四念處。智者，即智。三昧者，法智、比",
    "T28n1546_045:0345b16": "智與三三昧俱。他心智若無漏者與道無願",
    "T28n1546_045:0345b17": "三昧俱，有漏者不與三昧俱。等智不與三昧",
    "T28n1546_045:0345b18": "俱。苦智與二三昧俱，集智與集無願三昧",
    "T28n1546_045:0345b19": "俱，滅智與無相三昧俱，道智與道無願三昧",
    "T28n1546_045:0345b20": "俱。根者，等智與五根相應。餘智總而言之與",
    "T28n1546_045:0345b21": "三根相應。過去未來現在者是三世，緣三世",
    "T28n1546_045:0345b22": "及非世者，法智、比智、等智。緣三世亦緣非世",
    "T28n1546_045:0345b23": "法，他心智。過去者緣過去，現在者緣現在，未",
    "T28n1546_045:0345b24": "來必不生者緣三世、必生者緣未來。滅智緣",
    "T28n1546_045:0345b25": "非世法。餘智緣三世。善不善無記者，等智是",
    "T28n1546_045:0345b26": "三種，餘智是善。緣善不善無記者，比智緣善",
    "T28n1546_045:0345b27": "無記。滅智、道智緣善。餘智緣三種。是三界",
    "T28n1546_045:0345b28": "繫及不繫者，他心智有漏者是色界繫，無漏",
    "T28n1546_045:0345b29": "者是不繫。等智是三界繫。餘智是不繫。緣三",
    "T28n1546_045:0345c01": "界繫不繫者，法智緣欲界繫及不繫，比智緣",
    "T28n1546_045:0345c02": "色無色界繫及不繫，他心智緣欲色界繫及",
    "T28n1546_045:0345c03": "不繫，等智緣三界繫及不繫，苦智集智緣三",
    "T28n1546_045:0345c04": "界繫，滅智道智緣不繫。是學無學非學非無",
    "T28n1546_045:0345c05": "學者，他心智是三種，等智是非學非無學。餘",
    "T28n1546_045:0345c06": "智是學無學。緣學無學非學非無學者，法智、",
    "T28n1546_045:0345c07": "比智、等智、他心智緣三種，苦集滅智緣非學",
    "T28n1546_045:0345c08": "非無學，道智緣學無學。是見道斷修道斷不",
    "T28n1546_045:0345c09": "斷者，他心智有漏者修道斷、無漏者是不",
    "T28n1546_045:0345c10": "斷，等智是見道修道斷，餘智是不斷。緣見道",
    "T28n1546_045:0345c11": "斷修道斷不斷者，法智、比智、他心智、等智緣",
    "T28n1546_045:0345c12": "三種，苦智集智緣見道斷修道斷，滅智道",
    "T28n1546_045:0345c13": "智緣不斷。緣名緣義者，法智、比智、等智、苦智、",
    "T28n1546_045:0345c14": "集智緣名緣義，餘智緣義。緣自身他身非身",
    "T28n1546_045:0345c15": "者，法智、比智、等智緣自身他身及非身，他心",
    "T28n1546_045:0345c16": "智緣他身，苦智集智道智緣自身他身，滅智",
    "T28n1546_045:0345c17": "緣非身。若苦智行苦行耶？若行苦行是苦智",
    "T28n1546_045:0345c18": "耶？答曰：或是苦智非行苦行，乃至廣作四句。",
    "T28n1546_045:0345c19": "是苦智非行苦行者，苦智行無常行、空行、無",
    "T28n1546_045:0345c20": "我行行。苦行非苦智者，行苦行苦智相應法。",
    "T28n1546_045:0345c21": "是苦智亦行苦行者，苦智行苦行。非苦智非",
    "T28n1546_045:0345c22": "行苦行者，若即取此種性者，行無常行、空",
    "T28n1546_045:0345c23": "行、無我行苦智相應法；若不即取此種性者，",
    "T28n1546_045:0345c24": "除上爾所事。已行苦行、當行苦行說亦如是。",
    "T28n1546_045:0345c25": "如苦行有三四句，無常行、空行、無我行亦有",
    "T28n1546_045:0345c26": "三四句。如苦智有十二四句，集智、滅智、道智",
    "T28n1546_045:0345c27": "各十二四句，合四十八四句。",
    "T28n1546_045:0345c28": "有四事故名法智：一、以初知法；二、以現見法；",
    "T28n1546_045:0345c29": "三、是實智；四、是捨智。有四事名比智：一、以因",
    "T28n1546_045:0346a01": "比相知果；二、以果比相知因；三、以身口行比",
    "T28n1546_045:0346a02": "相知心；四、以所說比相知。佛有四事名他心",
    "T28n1546_045:0346a03": "智，謂因、次第、緣、威勢。如此智有四事，智所緣",
    "T28n1546_045:0346a04": "亦有四事，謂因、次第、緣、威勢。有四事名等智：",
    "T28n1546_045:0346a05": "一、以名等；二、以縛等；三、以假等；四、以著等。有",
    "T28n1546_045:0346a06": "四事名苦：一、以熱惱；二、以生；三、以身受；四、以",
    "T28n1546_045:0346a07": "死。若智行此四事，是名苦智。有四事名集：一、",
    "T28n1546_045:0346a08": "以業；二、以煩惱；三、以愛；四、以無明。若智行此",
    "T28n1546_045:0346a09": "四事，名集智。有四事名滅，初沙門果斷三結；",
    "T28n1546_045:0346a10": "第二果斷三結薄愛恚癡；第三果斷五下分",
    "T28n1546_045:0346a11": "結；第四果斷一切結。若智行此四行，是滅智。",
    "T28n1546_045:0346a12": "有四事名道：一、從第八乃至一切學諸有所",
    "T28n1546_045:0346a13": "作；二、降伏怨敵；三、觀本所作；四、近漏盡。若智",
    "T28n1546_045:0346a14": "行此四行，是名道智。有四事名盡智：一、不攝",
    "T28n1546_045:0346a15": "見；二、不行空；三、除他心智；四、方便遲緩。有四",
    "T28n1546_045:0346a16": "事名無生智：一、知因；二、知果；三、知自身；四、以",
    "T28n1546_045:0346a17": "人。",
    "T28n1546_045:0346a18": "十智應言一智，謂法智，非如法智以體是法",
    "T28n1546_045:0346a19": "故。十智應言一智，謂決定智。所以者何？決定",
    "T28n1546_045:0346a20": "義是智。十智應言一智，謂智。所知亦是一智，",
    "T28n1546_045:0346a21": "謂於所知審實生著。九智應言一智，謂道",
    "T28n1546_045:0346a22": "智，以道諦攝故。十智應言一智，謂願智，以滿",
    "T28n1546_045:0346a23": "所願故。十智應言一智，謂盡智，盡諸煩惱，身",
    "T28n1546_045:0346a24": "中可得故。十智應言一智，謂無生智，更不迴",
    "T28n1546_045:0346a25": "還故。",
    "T28n1546_045:0346a26": "三三昧：空、無願、無相。應說一三昧，如心數",
    "T28n1546_045:0346a27": "法中定，如定根、定力、定覺枝、正定。應說二三",
    "T28n1546_045:0346a28": "昧，謂有漏無漏、縛解。應說四三昧，謂欲界繫、",
    "T28n1546_045:0346a29": "色界繫、無色界繫、不繫。應說五三昧，謂欲界",
    "T28n1546_045:0346b01": "繫、色界繫、無色界繫、學、無學。若以在身、若以",
    "T28n1546_045:0346b02": "剎那，則有無量三昧。云何世尊於一三昧、於",
    "T28n1546_045:0346b03": "無量三昧立三三昧？答曰：以三事故，一、以對",
    "T28n1546_045:0346b04": "治；二、以期心；三、以所緣。對治者，是空三昧，空",
    "T28n1546_045:0346b05": "三昧是身見近對治。身見行我行我所行，空",
    "T28n1546_045:0346b06": "三昧行空無我行，為以何行對治何行？答曰：",
    "T28n1546_045:0346b07": "以無我行對治我行，以空行對治我所行。復",
    "T28n1546_045:0346b08": "次無我行對治五我見行，空行對治十五我",
    "T28n1546_045:0346b09": "所見行。復次無我行對治己見，空行對治己",
    "T28n1546_045:0346b10": "所見。復次無我行對治我見愛，空行對治我",
    "T28n1546_045:0346b11": "所見愛。復次陰非我是無我行，陰中無我是",
    "T28n1546_045:0346b12": "空行。復次眼非我是無我行，眼中無我是空",
    "T28n1546_045:0346b13": "行。乃至意亦如是。復次性空是無我行，無",
    "T28n1546_045:0346b14": "所行空是空行。期心者是無願，期心不願於",
    "T28n1546_045:0346b15": "有，故名無願。問曰：亦期心不願於道耶？答",
    "T28n1546_045:0346b16": "曰：不應作是問。亦不期心不願於道，然不願",
    "T28n1546_045:0346b17": "於道自有所以。聖道雖非有而依於有，行者",
    "T28n1546_045:0346b18": "期心不願於陰而聖道依陰，不願於世而聖",
    "T28n1546_045:0346b19": "道依世，不願於苦而聖道與苦相續。問曰：若",
    "T28n1546_045:0346b20": "然者，聖人何故修道？答曰：欲到涅槃故。行者",
    "T28n1546_045:0346b21": "作如是念：除於聖道，更有方便到涅槃不？知",
    "T28n1546_045:0346b22": "更無有，是故欲到涅槃故修道。所緣者是無",
    "T28n1546_045:0346b23": "相緣，無十相法故是無相。十相者，謂色聲香",
    "T28n1546_045:0346b24": "味觸、男女相及三有為相。復次陰是相，彼緣",
    "T28n1546_045:0346b25": "陰滅故是無相。世是相、前後是相、下中上是",
    "T28n1546_045:0346b26": "相，彼不緣世、不緣前後、不緣下中上，故是無",
    "T28n1546_045:0346b27": "相。復有說者，三三昧亦行行。空三昧行二行，",
    "T28n1546_045:0346b28": "謂空、無我行；無願三昧行十行，謂集道八行、",
    "T28n1546_045:0346b29": "無常、苦行；無相三昧行四行，謂滅四行。復有",
    "T28n1546_045:0346c01": "說者，三三昧是對治。空三昧是身見近對治，",
    "T28n1546_045:0346c02": "無願三昧是戒取近對治，無相三昧是疑近",
    "T28n1546_045:0346c03": "對治。《施設經》說：空三昧是空，非無願、無相；無",
    "T28n1546_045:0346c04": "願三昧是無願，非空、無相；無相三昧是無相，",
    "T28n1546_045:0346c05": "非空、無願。所以者何？空三昧所行非無願無",
    "T28n1546_045:0346c06": "相，無願、無相亦如是。復次說空三昧是無願、",
    "T28n1546_045:0346c07": "無願是空三昧，無相即無相，非空、非無願。問",
    "T28n1546_045:0346c08": "曰：何故二三昧同一體，一三昧異體耶？答曰：",
    "T28n1546_045:0346c09": "以此二三昧一時得對治一種法。一時得者，",
    "T28n1546_045:0346c10": "若依空三昧得正決定，見苦四心頃，未來無",
    "T28n1546_045:0346c11": "願三昧修。若依無願三昧得正決定，見苦四",
    "T28n1546_045:0346c12": "心頃，未來空三昧修。對治一種法者，此二三",
    "T28n1546_045:0346c13": "昧俱對治見苦所斷法。復次說空三昧是空、",
    "T28n1546_045:0346c14": "無願、無相。云何是空？此中無有常、不變易，空、",
    "T28n1546_045:0346c15": "無我、無我所。云何是無願？此三昧不願於",
    "T28n1546_045:0346c16": "愛、不願於恚、不願於癡、不願未來有。云何是",
    "T28n1546_045:0346c17": "無相？答曰：此三昧無色聲香味觸故是無相。",
    "T28n1546_045:0346c18": "無願是無願亦是空亦是無相。云何是無願？",
    "T28n1546_045:0346c19": "此三昧不願愛恚癡、不願未來有。云何是",
    "T28n1546_045:0346c20": "空？此三昧空、無有常，乃至無我無我所。云何",
    "T28n1546_045:0346c21": "是無相？此三昧無有色相乃至觸相。無相三",
    "T28n1546_045:0346c22": "昧是無相、是空、是無願。云何是無相？此三昧",
    "T28n1546_045:0346c23": "無色相乃至無觸相。云何是空？此三昧無有",
    "T28n1546_045:0346c24": "常乃至無我無我所。云何是無願？此三昧不",
    "T28n1546_045:0346c25": "願於愛，乃至廣說。此是三昧體性，乃至廣說。",
    "T28n1546_045:0346c26": "已說體性所以，今當說何故名三昧。三昧是",
    "T28n1546_045:0346c27": "何義？答曰：以三事故名三昧：一、以正；二、以",
    "T28n1546_045:0346c28": "攝；三、以相續。正者，無始以來煩惱惡行、邪見",
    "T28n1546_045:0346c29": "顛倒，令心心數法嬈觸，所以令其正直者",
    "T28n1546_045:0347a01": "皆是三昧力。攝者，無始以來心心數法散亂",
    "T28n1546_045:0347a02": "於色聲香味觸法中，所以攝令不散住一緣",
    "T28n1546_045:0347a03": "中，皆是三昧力。相續者，心心數法生無色",
    "T28n1546_045:0347a04": "定，次第善心次第生染污無記心，染污心",
    "T28n1546_045:0347a05": "次第生善心無記心，無記心次第生善心染",
    "T28n1546_045:0347a06": "污心，所以能捨二種心但令善心相續者，皆",
    "T28n1546_045:0347a07": "是三昧力。",
    "T28n1546_045:0347a08": "阿毘曇毘婆沙論卷第四十五"
}