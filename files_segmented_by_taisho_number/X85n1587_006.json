{
    "X85n1587_006:0035b13": "正源略集卷第六",
    "X85n1587_006:0035b15": "維揚嗣祖沙門(寶輪際源高旻了貞)輯",
    "X85n1587_006:0035b17": "天台國清　達珍　編",
    "X85n1587_006:0035b18": "　　南嶽下三十五世",
    "X85n1587_006:0035b19": "木陳忞禪師法嗣(二十人)",
    "X85n1587_006:0035b20": "明州五磊達變權禪師上堂云。一代時教。是箇切脚。",
    "X85n1587_006:0035b21": "畢竟正文。無人道著。當的帝都丁。必彬班豹剝。圓通",
    "X85n1587_006:0035b22": "無礙底。七縱八橫。局守一隅底。無繩自縛。義隨文而",
    "X85n1587_006:0035b23": "文隨義。歷歷明明。珠走盤而盤走珠。灑灑落落。卓拄",
    "X85n1587_006:0035b24": "杖云。分明舉似作家。切忌胡穿亂鑿。就中演出妙伽",
    "X85n1587_006:0035c01": "陀。定慧圓明無住著　上堂。劫前運步。孰是知音。格",
    "X85n1587_006:0035c02": "外橫身。誰當辨的。二聽絕聞其響。五眼莫睹其形。直",
    "X85n1587_006:0035c03": "饒威音那畔承當。未免打作兩橛。縱使却來者邊行",
    "X85n1587_006:0035c04": "履。也應難許十全。有佛處不得住。抹過恒河沙國土。",
    "X85n1587_006:0035c05": "春風孰道在花枝。鸞鳳不栖荊棘樹。無佛處急走過。",
    "X85n1587_006:0035c06": "夢鎻關空成險墮。莫守寒巖異草青。休戀白雲深處",
    "X85n1587_006:0035c07": "坐。有無不住絕商量。妙用縱橫迥異常。熱盌晝鳴翻",
    "X85n1587_006:0035c08": "古調。鐵牛夜[口*后]換新腔。蟭螟眼裏放夜市。卓拄杖云。",
    "X85n1587_006:0035c09": "須信吾宗別有長。",
    "X85n1587_006:0035c10": "明州五磊拙巖懷禪師示眾。牛頭北馬頭南。突出虗",
    "X85n1587_006:0035c11": "空向上談。大地山河齊起舞。頭陀迦葉也癡憨。前三",
    "X85n1587_006:0035c12": "三後三三。端的無勞宿草菴。卓拄杖曰。還委悉麼。者",
    "X85n1587_006:0035c13": "裏廓然俱放下。百千剎海一毫端　示眾。不是心不",
    "X85n1587_006:0035c14": "是無不是物。一一為君都拈出。鬔頭垢面老寒山。却",
    "X85n1587_006:0035c15": "是十年歸不得。歸不得。朝朝雞向五更啼。日日日從",
    "X85n1587_006:0035c16": "東畔出。堪笑無端王老師。殘花落地無人拾。大眾還",
    "X85n1587_006:0035c17": "會麼。一回雨過一回溼。卓拄杖下座　解夏示眾。問。",
    "X85n1587_006:0035c18": "文殊七佛之師。因甚出不得女子定。師云。你在那裏",
    "X85n1587_006:0035c19": "見他出不得。僧擬議。師打云。十萬八千。進云。罔明乃",
    "X85n1587_006:0035c20": "下方初地菩薩。為什麼出得女子定。師云。切莫錯認",
    "X85n1587_006:0035c21": "定盤星。進云。若恁麼。喚什麼作定。師打云。打破髑髏",
    "X85n1587_006:0035c22": "來。與汝相見。",
    "X85n1587_006:0035c23": "越州平陽天嶽本晝禪師楚黃蕭氏子　上堂。冬至",
    "X85n1587_006:0035c24": "陽生好箇令。旦衲子工夫。打成一片。露柱搖船。燈籠",
    "X85n1587_006:0036a01": "到岸。光陰一線長。佛法長一線。竪拂子召大眾曰。山",
    "X85n1587_006:0036a02": "僧瞌睡方濃。今日見所未見。擊禪牀下座。",
    "X85n1587_006:0036a03": "台州廣潤巨靈螎禪師新安陳氏子　上堂。神機迅",
    "X85n1587_006:0036a04": "捷。蓋是尋常見。徹骨髓未為極則。從上以來。有許多",
    "X85n1587_006:0036a05": "老骨董。向搕[打-丁+(天/韭)]堆頭。拾得一隻破草鞵。在牀子上。撐",
    "X85n1587_006:0036a06": "眉努目。壓良為賤。若是祖師意。不曾道著。返累宗風",
    "X85n1587_006:0036a07": "掃地。乃召眾曰。且道。恁麼有扶持處也無。卓拄杖曰。",
    "X85n1587_006:0036a08": "看看。祇緣生在千峯上。不得雲擎也出頭　示眾。淡",
    "X85n1587_006:0036a09": "雲啼破鷓鴣天。雨後平塘濕柳烟。珍重往來行脚者。",
    "X85n1587_006:0036a10": "莫將玄妙污心田　問。如何是三教。師曰。耕種耘田",
    "X85n1587_006:0036a11": "割稻。曰三教之義。何者為最。師曰。波斯鼻孔下頭麤",
    "X85n1587_006:0036a12": "　落堂示眾。東單下板頭。打鐘黑漆皮。燈籠止靜觸",
    "X85n1587_006:0036a13": "目。若見聖僧。自不辜負露柱。拽拄杖便出。",
    "X85n1587_006:0036a14": "嘉興金粟天岸昇禪師金壇陳氏子。弱冠。從姚江高",
    "X85n1587_006:0036a15": "原薙染。謁天童忞圓具。參那吒析骨因緣。有省。作華",
    "X85n1587_006:0036a16": "嚴五十三頌呈忞。忞稱善。後繼席青州大覺。及忞奉",
    "X85n1587_006:0036a17": "詔入京。舉師立僧。後遷金粟　上堂。收得蕙江雲。滿",
    "X85n1587_006:0036a18": "載剡溪月。跨鶴度錢塘。賽彩雙白璧。描也描不成。畫",
    "X85n1587_006:0036a19": "也畫不出。佛手驢脚與生緣。趙州輸勝不輸劣。阿呵",
    "X85n1587_006:0036a20": "呵。饅頭[飢-几+追]子齊拈出。餐則任君餐。切忌齩破舌。金牛",
    "X85n1587_006:0036a21": "大笑君何拙　上堂。澗水繞山房。白雲抱幽石。此時",
    "X85n1587_006:0036a22": "林下人。活計天然別。却怪德山臨濟。星布碁列。摝蜆",
    "X85n1587_006:0036a23": "撈蝦。竪拳行喝。好與捉來。朝打三千。暮打八百。因甚",
    "X85n1587_006:0036a24": "如此。清平世界。不容草竊。師寂於康熙癸丑十一月",
    "X85n1587_006:0036b01": "二十四。全身塔於姚江栖雲之右麓。",
    "X85n1587_006:0036b02": "漳州龍牙雲叟住禪師示眾。紅滿枝綠滿枝。邨邨綠",
    "X85n1587_006:0036b03": "暗與紅稀。黃鸝語杜鵑啼。底事聲聲苦勸歸。春己暮",
    "X85n1587_006:0036b04": "樹不華。狼藉枝頭恨轉賒。擲下拄杖曰。一片何人得。",
    "X85n1587_006:0036b05": "流經十萬家　問。如何是和尚家風。師曰。折筯攪滄",
    "X85n1587_006:0036b06": "溟。曰忽遇客來。將何看待。師曰。爛炒浮漚滿滿盛。",
    "X85n1587_006:0036b07": "臯亭佛日山曉晳禪師晚參。不著佛求。不著法求。",
    "X85n1587_006:0036b08": "現成公案。日照山丘。黃鶴峯依然高聳。天衣泉不斷",
    "X85n1587_006:0036b09": "長流。驀拈拄杖。卓一卓云。千年石鼓音重震。却賴桐",
    "X85n1587_006:0036b10": "魚有地頭。晚參。問。清淨行者。不入涅槃。破戒比丘。不",
    "X85n1587_006:0036b11": "入地獄。意旨如何。師云。鐘聲披七條。進云。高沙彌不",
    "X85n1587_006:0036b12": "受戒。軌則安存。佛日寺演毗尼。涇渭可辨。畢竟受者",
    "X85n1587_006:0036b13": "是。不受者是。師云。趙州東壁掛葫蘆。乃云。不是心不",
    "X85n1587_006:0036b14": "是佛不是物。滿口道著。爭柰諸人不肯直下承當。然",
    "X85n1587_006:0036b15": "則畢竟如何。起身云。山僧住持事繁。不暇東西葛藤",
    "X85n1587_006:0036b16": "　藥師佛誕辰上堂。盡十方是箇琉璃世界。盡十方",
    "X85n1587_006:0036b17": "悉成燄網莊嚴。於中山河大地。明暗色空。水鳥樹林。",
    "X85n1587_006:0036b18": "胎卵溼化。莫不皆由藥師本願之所建立。即今恭肅",
    "X85n1587_006:0036b19": "壇儀。一燈一香。一花一果。以至現前一問一答。亦皆",
    "X85n1587_006:0036b20": "藥師本願之所成就。既歷歷如是。畢竟喚甚麼作本",
    "X85n1587_006:0036b21": "願。兩手擎杖云。還委悉麼。燈光燦丹桂香。莫教錯過",
    "X85n1587_006:0036b22": "古醫王。卓拄杖下座　解七。舉天如則禪。師云。金剛",
    "X85n1587_006:0036b23": "圈被人透了。栗棘蓬被人吞了。老倒揚岐。伎倆已盡。",
    "X85n1587_006:0036b24": "天如則不然。禪客相逢。但只道箇吽吽。管取吞不得",
    "X85n1587_006:0036c01": "透不得。師呵呵笑云。恁般舉揚。何異以五十步笑百",
    "X85n1587_006:0036c02": "步。佛日又則不然。禪客相逢。遇飯吃飯。遇衣穿衣。有",
    "X85n1587_006:0036c03": "什麼吞不得透不得。現成公案。各與三十棒。",
    "X85n1587_006:0036c04": "揚州興化龍珠森鑑徹禪師示眾。衲僧家。立志要堅。",
    "X85n1587_006:0036c05": "卓絕依倚。如獅子游行。百獸絕跡。如孤鶴翔於空外。",
    "X85n1587_006:0036c06": "如片雲點太清裏。無適無莫。視成佛作祖。猶是目翳。",
    "X85n1587_006:0036c07": "豈有他哉正當恁麼。百千善逝。舒金色臂。同聲讚善。",
    "X85n1587_006:0036c08": "爛嚼熱涎啐一面。何故。我王庫內。無如是刀　上堂。",
    "X85n1587_006:0036c09": "正行不踏草。正見無不了。正得不富家。正言不作巧。",
    "X85n1587_006:0036c10": "若人會此四語。則臨濟三玄。玄沙三病。曹山三墮。一",
    "X85n1587_006:0036c11": "時而了。如若不會。須要鏟却案山草。師寂於康熙癸",
    "X85n1587_006:0036c12": "酉十二月。世壽八十四。僧臘五十九。塔於維揚之平",
    "X85n1587_006:0036c13": "山。",
    "X85n1587_006:0036c14": "金陵天寧古田元禪師問。如何是諸佛出身處。師曰。",
    "X85n1587_006:0036c15": "秋蟬鳴翠柳。",
    "X85n1587_006:0036c16": "黃州黃陂素山沖然義禪師於燕京西山。一僧。戴雲",
    "X85n1587_006:0036c17": "尖帽。穿朱履。著跨鶴衣。拜曰。和尚還識得否。師拈棒",
    "X85n1587_006:0036c18": "曰。不是儒不是道。俗人頭戴僧官帽。連棒打趁。其僧",
    "X85n1587_006:0036c19": "渾身脫却赤體。問曰。和尚如今如何識我好。師亦打",
    "X85n1587_006:0036c20": "曰。脫却皮毛換却骨。難逃法眼破重迷。僧悲感禮謝",
    "X85n1587_006:0036c21": "而退。康熙壬戌春。師預期辭世。至二月十八午時。上",
    "X85n1587_006:0036c22": "堂訣眾。叉手而逝。塔建本山。",
    "X85n1587_006:0036c23": "廬山西林以夫可禪師字博凡。姑蘇人。依顯聖脫白。",
    "X85n1587_006:0036c24": "看念佛是誰。默提猛切。一日忽於路次觸石。有省。後",
    "X85n1587_006:0037a01": "謁弘覺忞於天童。始承心印。出住虔州仰坪雙峯。次",
    "X85n1587_006:0037a02": "遷真如西林　小參。談玄說妙。太平之奸賊。行棒行",
    "X85n1587_006:0037a03": "喝。亂世之英雄。畢竟如何。心不負人。面無慙色　晚",
    "X85n1587_006:0037a04": "參。殺人刀活人劒。喝一喝曰。是殺耶。是活耶。一僧出",
    "X85n1587_006:0037a05": "曰。和尚性命也不顧。師曰。果然。僧佇思。師曰。蒼天蒼",
    "X85n1587_006:0037a06": "天。師寂於康熙癸亥八月初二。春秋六十有八。僧臘",
    "X85n1587_006:0037a07": "四十六。塔於虎溪之南。",
    "X85n1587_006:0037a08": "蘇州虎邱節巖琇禪師小參。毛吞巨海。不撓魚龍。芥",
    "X85n1587_006:0037a09": "納須彌。無傷樹木。且道。是什麼義。戴嵩牛臥綠楊陰。",
    "X85n1587_006:0037a10": "韓幹馬嘶芳草地　晚參。華嶽有頂。洞庭無蓋。臘月",
    "X85n1587_006:0037a11": "蓮花。石人腰帶。文殊乃七佛之師。因甚出女子定不",
    "X85n1587_006:0037a12": "得。低聲低聲。罔明乃下方菩薩。因甚出得。低聲低聲。",
    "X85n1587_006:0037a13": "行盡天涯諳世事。老君頭戴楮皮冠。",
    "X85n1587_006:0037a14": "桐城清泉靈遠應禪師上堂。師舉當山元白尊宿。",
    "X85n1587_006:0037a15": "示眾畢。喝一喝下座。師云。老尊宿若無末後一喝。洎",
    "X85n1587_006:0037a16": "無合煞。然。此喝中有縱奪殺活之機。驅耕奪食之略。",
    "X85n1587_006:0037a17": "嚇殺曹家女。折却石鞏箭。瓊樓玉殿。直下瓦解氷消。",
    "X85n1587_006:0037a18": "妙法蓮華。管教絕根敗蒂。縱有齩釘嚼鐵者。喪膽亡",
    "X85n1587_006:0037a19": "魂。設或脫死超生底。何處出氣。蓋伊得處鹵莽。親從",
    "X85n1587_006:0037a20": "太白山前大爐鞴中出來。一味承當。本自密師翁棒",
    "X85n1587_006:0037a21": "頭取證。非同掠虗之漢。豈比昧己之流。故乃高揮大",
    "X85n1587_006:0037a22": "抹。起廢興衰。克紹宗乘。丕振家業。恢復泐潭清泉天",
    "X85n1587_006:0037a23": "柱。唱太平華。蓋大寧雖則六座道場。却成千載一遇。",
    "X85n1587_006:0037a24": "然雖如是。且道。者尊宿具何眼目。有如斯作略。喝一",
    "X85n1587_006:0037b01": "喝云。大鵬奮展摩霄翅。那顧奔騰六合雲　五燈全",
    "X85n1587_006:0037b02": "書到山。陞座。五燈發耀。二桂騰芳。肇自世尊拈花迦",
    "X85n1587_006:0037b03": "葉微笑。教外別傳之旨。始此流通。見性成佛之言。亦",
    "X85n1587_006:0037b04": "布華夏。自唐至宋。分為五宗。元明以來。祇存二派。數",
    "X85n1587_006:0037b05": "百年間。其論說不一。或以天王天皇。疑案不決。或以",
    "X85n1587_006:0037b06": "日覺自覺。強揑一人。削五代之源流。排兩世之法祖。",
    "X85n1587_006:0037b07": "蓋因道原當斷。大川欲刪。使頂眼不具者。藉以譌傳。",
    "X85n1587_006:0037b08": "捕風捉影。流妄自穿鑿。俄爾突出聖感輯成全書。華",
    "X85n1587_006:0037b09": "嚴復參較閱。遭遇　聖恩屈尊鑑定。　御制序文",
    "X85n1587_006:0037b10": "　恩賜。梨版刊布天下。使天下學佛徒。知其源委無復",
    "X85n1587_006:0037b11": "紛諍。天王天皇。不告而顯白。日覺自覺。不考而允詳。",
    "X85n1587_006:0037b12": "更使洞下五代之源流。還歸本位。濟宗兩世之法祖。",
    "X85n1587_006:0037b13": "不動如山。蓋以大公無我之心為心。定千古不易之",
    "X85n1587_006:0037b14": "道為道。(臣)僧本應。今日得披全書。知其的據。恭爇瓣",
    "X85n1587_006:0037b15": "香。以酬　聖德。大眾還委悉麼。但見皇風成一片。不",
    "X85n1587_006:0037b16": "知何處有封疆。",
    "X85n1587_006:0037b17": "信州章巖獻可寂禪師中秋上堂。十五日已前。半開",
    "X85n1587_006:0037b18": "半合。十五日已後。全放全收。正當十五夜。靈機密運。",
    "X85n1587_006:0037b19": "大地平沈。圓陀陀發明本地風光。淨躶躶露出生前",
    "X85n1587_006:0037b20": "面目。無一處不是真乘。統十方咸歸寶所。廣寒虗碧",
    "X85n1587_006:0037b21": "月華新。天桂飄香金井落。以拂子打○相曰。大眾見",
    "X85n1587_006:0037b22": "麼。是處倚欄人盡望。不知秋色落誰家。揮拂子下座。",
    "X85n1587_006:0037b23": "湖州道場山神山瀛禪師立春晚參。目前無法。泥",
    "X85n1587_006:0037b24": "牛背上霜刀刮。意在目前。額點黃金賀鐵錢。不是目",
    "X85n1587_006:0037c01": "前法。凍折老梅先破臘。非耳目之所到。春風吹動無",
    "X85n1587_006:0037c02": "根草。好大哥。了不了。羚羊挂角無蹤。休向枯樁尋討。",
    "X85n1587_006:0037c03": "擊拂子　晚參。舉五祖頌龐居士問馬祖不與萬法",
    "X85n1587_006:0037c04": "為侶話曰。一口吸盡西江水。洛陽牡丹新吐蕊。簸土",
    "X85n1587_006:0037c05": "揚塵沒處尋。無端撞著自家底。師以拂子指曰。演祖",
    "X85n1587_006:0037c06": "走入牡丹花裏去也。被馬大師一摑粉碎。直得芬菲",
    "X85n1587_006:0037c07": "繚繞。徧界殘紅。龐老迴避不及。突出拂子頭上道。覷",
    "X85n1587_006:0037c08": "透祖師關棙子。妬花風雨更多情。",
    "X85n1587_006:0037c09": "越州烏石南雲暐禪師楚黃麻城田氏子。上堂。驀卓",
    "X85n1587_006:0037c10": "拄杖曰。珠回玉轉。草偃風行。有眼者見。有耳者聞。烏",
    "X85n1587_006:0037c11": "石巖畔翠竹。全彰佛祖心印。慶壽堂前白日。裂破露",
    "X85n1587_006:0037c12": "柱面門。不妨行棒行喝。揭却衲僧腦蓋。坐斷報化佛",
    "X85n1587_006:0037c13": "頭。一任龍吟霧起。虎嘯風生。直得拄杖子吞却十方",
    "X85n1587_006:0037c14": "世界。敢問諸人。山河大地甚處得來。以杖卓一卓。喝",
    "X85n1587_006:0037c15": "一喝曰。我為法王。於法自在。",
    "X85n1587_006:0037c16": "洪州寶峯大雷慶禪師鼎州武陵賈氏子。年十五出",
    "X85n1587_006:0037c17": "家。十八受具大溈。徧參名宿。後謁平陽弘覺忞。機契",
    "X85n1587_006:0037c18": "命充第一座。出世豫章能仁同寧廣福大寧寶峰菩",
    "X85n1587_006:0037c19": "提六剎　上堂。入門便喝。果然佛法無多。劈脊便棒。",
    "X85n1587_006:0037c20": "何關樞機竭世。攢花簇錦。空閼大道之淵。厭死欣生。",
    "X85n1587_006:0037c21": "未脫識情之表。衲僧家。眼光爍破四天。毛孔橫吞大",
    "X85n1587_006:0037c22": "地。從阿娘肚裏出來。便作獅子吼。猶未是性燥漢。還",
    "X85n1587_006:0037c23": "肯恁麼那。擲拂子下座。",
    "X85n1587_006:0037c24": "越州翠峯懷光燦禪師上堂。出入同門甚是奇。相",
    "X85n1587_006:0038a01": "呼相應兩相宜。今朝已訴衷腸事。總有旁觀那得知。",
    "X85n1587_006:0038a02": "既有旁觀。為甚不知。乃顧左右云。只為山僧所說一",
    "X85n1587_006:0038a03": "味土音。不能聳聽。教諸人如何辨得　上堂。山僧正",
    "X85n1587_006:0038a04": "欲斂伽黎。戶後松風闡大機。若謂偶然成底事。難陀",
    "X85n1587_006:0038a05": "迦葉皺雙眉。喝一喝。下座。",
    "X85n1587_006:0038a06": "新州龍山國恩曠圓行果禪師佛成道日上堂。皎潔",
    "X85n1587_006:0038a07": "明星耀碧空。無今無古粲然同。苟能著眼雲霄外。便",
    "X85n1587_006:0038a08": "即橫身宇宙中。寒竹依牕搖瘦影。野梅臨澗度香風。",
    "X85n1587_006:0038a09": "二千年事如何舉。旭日初生海畔紅。喝一喝。下座。",
    "X85n1587_006:0038a10": "金陵蔣山芥菴大禪師小參。捲簾除却障。閉戶成塞",
    "X85n1587_006:0038a11": "礙。祇者障與礙。古今無人會。無人會。三箇成羣。四箇",
    "X85n1587_006:0038a12": "逐隊。君不見。臺山路上驀直婆。明州市裏憨布袋",
    "X85n1587_006:0038a13": "　晚參。乾坤之內。宇宙之間。中有一寶。秘在形山。大眾。",
    "X85n1587_006:0038a14": "如何是你形山底寶。一僧云。月色和雲白。松聲帶露",
    "X85n1587_006:0038a15": "寒。師云。我不答對。不吟詩。只要問你形山底寶。僧禮",
    "X85n1587_006:0038a16": "拜。師云。禮拜且置。雲門道。將山門來燈籠上。又作麼",
    "X85n1587_006:0038a17": "生會。僧擬議。師便喝。一僧拜云。深領和尚者一問。便",
    "X85n1587_006:0038a18": "出。師復喚來云。領後如何。僧云。密不通風。師打云。將",
    "X85n1587_006:0038a19": "謂是南番舶主。元來販私鹽漢　小參。秋風清秋月",
    "X85n1587_006:0038a20": "明。梧桐葉已落。丹桂又香生。長空歷歷雁過。高樹啾",
    "X85n1587_006:0038a21": "啾蟬鳴。說甚西來祖意。太煞十分現成。楊美之郭君",
    "X85n1587_006:0038a22": "建。不依本分。錯路修行。來我興善寺裏。朝三暮四。念",
    "X85n1587_006:0038a23": "他白雲。老子底上大人。乃呵呵大笑。歸方丈　晚參。",
    "X85n1587_006:0038a24": "入院以來一月。人事奔忙不徹。日日愁米愁柴。佛法",
    "X85n1587_006:0038b01": "無暇打疊。大眾。一體人情苦苦。煎逼要說。大似欠他",
    "X85n1587_006:0038b02": "錢債。還本還利無歇。興善雖則臂長袖短。今晚不免",
    "X85n1587_006:0038b03": "盡情抖搜了罷。遂提起衣袖。連抖數抖云。大眾多得",
    "X85n1587_006:0038b04": "不如少得。少得不如現得。年窮歲畢以後。再不要上",
    "X85n1587_006:0038b05": "門上戶來索取　晚參。若起紛飛之心。即究紛飛之",
    "X85n1587_006:0038b06": "處。究之無處。則紛飛之念自除。返究究心。則能究之",
    "X85n1587_006:0038b07": "心安在。正恁麼時如何。抱石投江。",
    "X85n1587_006:0038b08": "石奇雲禪師法嗣(四人)",
    "X85n1587_006:0038b09": "台州淨居湛菴常禪師四明鄞邑吳氏子。依金粟悟。",
    "X85n1587_006:0038b10": "得度圓具。隨悟遷天童。因陶瓦乏人。命師執役五載。",
    "X85n1587_006:0038b11": "每求進堂。悟曰。此事不拘內外。貴在篤信。師即矢志",
    "X85n1587_006:0038b12": "不進堂。決於透徹。以作堂外榜樣。一夕閱悟語錄曰。",
    "X85n1587_006:0038b13": "何不向棒頭指處看。忽然知得棒頭落處。悟許之",
    "X85n1587_006:0038b14": "　示眾。一言不相赴。知君太罔措。即此罔措時。便是汝",
    "X85n1587_006:0038b15": "出路。擬向別處討。驢年不得了。年老覺心孤。誰知多",
    "X85n1587_006:0038b16": "落草　康熈甲辰夏。師示微疾。集諸弟子。囑以法門",
    "X85n1587_006:0038b17": "要事。遂怡然而逝。塔於方巖之東隅。",
    "X85n1587_006:0038b18": "明州大梅法幢幟禪師溫州瑞安林氏子。崇禎戊辰。",
    "X85n1587_006:0038b19": "舉進士。因謁聞谷大師。令看死猫頭話。有省。祝髮參",
    "X85n1587_006:0038b20": "雪竇。舉一宿覺再來話。竇曰。上座還承當得麼。師曰。",
    "X85n1587_006:0038b21": "承當不是好手。竇曰。迴避不得又如何。師默契其旨。",
    "X85n1587_006:0038b22": "住大梅。人稱常師再來　小參。蒼山碧水。古佛家風。",
    "X85n1587_006:0038b23": "枕石鋤雲。道人活計。只今已辭密印。初到蓮峯。金風",
    "X85n1587_006:0038b24": "吼無畏之音。紅樹鋪十分之錦。蘆鴻嚦嚦。箇中消息",
    "X85n1587_006:0038c01": "全彰。籬菊叢叢。徹底風光漏洩。會則頭頭俱玅。物物",
    "X85n1587_006:0038c02": "皆靈。所以道。烟島雲林。咸提妙旨。霜柯月渚。竝可傳",
    "X85n1587_006:0038c03": "心。何必樓閣門開。方參慈氏。福城東際。始見文殊。既",
    "X85n1587_006:0038c04": "然。如是則老僧七尺烏藤。到此全無用處。正恁麼時。",
    "X85n1587_006:0038c05": "且賓主歷然。全放全收一句。又作麼生。驀拈拄杖曰。",
    "X85n1587_006:0038c06": "有時卓向千峯頂。劃斷飛雲不放高。卓一卓。下座。康",
    "X85n1587_006:0038c07": "熈丁未夏。示微疾。應接如故。八月十二。說偈辭眾曰。",
    "X85n1587_006:0038c08": "七十五年閒打閧。總無奇特出常倫。而今撒手懸巖",
    "X85n1587_006:0038c09": "去。一任諸方說幻真。凡有問者。惟書十三。指以示之。",
    "X85n1587_006:0038c10": "至十三目。吉祥而逝。塔於白門吹臺之麓。",
    "X85n1587_006:0038c11": "處州椒山律牧制禪師紹興謝氏子。年二十。禮崇勝",
    "X85n1587_006:0038c12": "悟空老宿得度。看本來面目話。竟無所入。乃往天童",
    "X85n1587_006:0038c13": "乞戒。時石奇雲為闍黎。一日師問。如何是某甲本來",
    "X85n1587_006:0038c14": "面目。雲便掌。師擬再問。雲以手掩師口。忽大悟。崇禎",
    "X85n1587_006:0038c15": "十七年。雲主雪竇。命師典維那。順治十七年九月。始",
    "X85n1587_006:0038c16": "秉衣拂。出住椒山。次住雪竇　上堂。一九與二九。相",
    "X85n1587_006:0038c17": "逢不出手。楊岐驢子湖狗。踏破虗空顛倒走。只箇渾",
    "X85n1587_006:0038c18": "身沒處藏蹤跡。知他何所有。因甚街頭石敢當。凍得",
    "X85n1587_006:0038c19": "通身白汗流。師晚年退居雲蓋。至壬戌二月十七日",
    "X85n1587_006:0038c20": "中夜。索筆書偈曰。堂堂無去亦無來。體露真風絕點",
    "X85n1587_006:0038c21": "埃。七十一年端的處。漫隨流水入天台。擲筆而逝。塔",
    "X85n1587_006:0038c22": "于雪竇妙高臺側。",
    "X85n1587_006:0038c23": "明州雪竇宏遠紹禪師族姓王。越之觀海衛世胄也。",
    "X85n1587_006:0038c24": "母一夕夢老人送和尚入室而誕。師總角脫白。參天",
    "X85n1587_006:0039a01": "童悟。看念佛是誰。力究不契。後謁石奇雲於靈鷲。看",
    "X85n1587_006:0039a02": "雲門東海鯉魚話。有疑。一日侍雲次。直旁僧舉問此",
    "X85n1587_006:0039a03": "話。雲便打。僧又問。雲又打。僧再問。雲復打。師見之忽",
    "X85n1587_006:0039a04": "然大悟。乃曰。可惜許三棒也無一點。雲曰。你又作麼",
    "X85n1587_006:0039a05": "生。師拂袖曰。大雨來也。便出。呈頌曰。一棒雷轟雨似",
    "X85n1587_006:0039a06": "傾。翻身倒擲打雲門。如今覿面無回互。東海西江一",
    "X85n1587_006:0039a07": "口吞。雲然之。歷住海岸南廣諸處　上堂。十一月望",
    "X85n1587_006:0039a08": "日。萬里一條鐵。臨濟與德山。是甚乾矢橛。如今藏在",
    "X85n1587_006:0039a09": "乳峯前。為君㧞却頂門楔。別別試看。千山凜寒色。師",
    "X85n1587_006:0039a10": "生萬歷丙辰四月三十日。寂於康熈戊辰十一月十",
    "X85n1587_006:0039a11": "九日。壽七十三。臘四十九。塔建東山之陽。",
    "X85n1587_006:0039a12": "牧雲門禪師法嗣(十人)",
    "X85n1587_006:0039a13": "蘇州西華秀峯岫雲行瑋禪師長洲顧氏子。年十二。",
    "X85n1587_006:0039a14": "投虎丘西隱房本如披薙。參牧雲門於古南。命師為",
    "X85n1587_006:0039a15": "第一座。一夕晚參。門曰。心生大歡喜。自知當作。只是",
    "X85n1587_006:0039a16": "下面一字。山僧續不來。請大眾續看。師出眾曰。賊。門",
    "X85n1587_006:0039a17": "可之。乃以衣拂源流授之。出興秀峯。次住虎丘興福",
    "X85n1587_006:0039a18": "　上堂。初夏日長。五更月皎。庭前罌粟花。紅底紅紫",
    "X85n1587_006:0039a19": "底紫。池中新荷葉。大底大小底小。山僧睡在牀上。忽",
    "X85n1587_006:0039a20": "聽得鐘聲雞聲。一齊報曉。穿著長衣起來。看看。祖師",
    "X85n1587_006:0039a21": "西來意。狼藉知多少。便下座　小參。舉不顧即差互",
    "X85n1587_006:0039a22": "擬思量何劫悟。瑋上座。即今舉也。新月如弓。霜風如",
    "X85n1587_006:0039a23": "箭。普請諸人。照顧頭面。康熈丙辰六月。師示微疾。二",
    "X85n1587_006:0039a24": "十一日沐浴更衣。留偈曰。吾年六十七。世緣今已畢。",
    "X85n1587_006:0039b01": "長歌歸去來。扶桑日初出。泊然而寂。塔全身於吾家",
    "X85n1587_006:0039b02": "山麓。",
    "X85n1587_006:0039b03": "嘉興祖燈崇己峻禪師吳興施氏子。年二十五薙染。",
    "X85n1587_006:0039b04": "參牧雲門於天童。得蒙印可　上堂。寒風凜凜。夜雨",
    "X85n1587_006:0039b05": "瀟瀟。鶴鳴松頂。雲臥山腰。空劫前事。不異今朝。當陽",
    "X85n1587_006:0039b06": "契入。今古全超。不與一切透漏。不與一切動搖。有意",
    "X85n1587_006:0039b07": "氣時添意氣。不逍遙處也逍遙。康熈甲寅夏。師示疾",
    "X85n1587_006:0039b08": "至九月九日。乃沐浴更衣。謂眾曰。此是甚麼時節。眾",
    "X85n1587_006:0039b09": "曰。正午矣。師曰。胥山東北。虗空迸裂。如說而行。正是",
    "X85n1587_006:0039b10": "時節。且道。老僧行到甚麼處去。眾中。還有道得底麼。",
    "X85n1587_006:0039b11": "眾無語。遂大喝一聲而逝。塔於菴之左。",
    "X85n1587_006:0039b12": "越州明覺寶掌雪厂道白禪師字冷翁。蘇州鈕氏子",
    "X85n1587_006:0039b13": "　上堂。妙辯非干舌。譚玄口不開。鴉鳴及鵲噪。蚯蚓",
    "X85n1587_006:0039b14": "舞三台。百口同一舌。并將致問來。一僧出欲作禮。師",
    "X85n1587_006:0039b15": "曰。拈却門前下馬臺　示眾。半雨半不雨。千峯布袋",
    "X85n1587_006:0039b16": "裏。欲晴不得晴。淡日吐圓睛。我也惺惺。你也惺惺。若",
    "X85n1587_006:0039b17": "也見未徹。新羅昨夜打三更　示眾。臘月過半。風雪",
    "X85n1587_006:0039b18": "如箭。壁破茅疎。撲頭撲面。好叚機緣。無人能薦。贏得",
    "X85n1587_006:0039b19": "飢禽牕外來。啄啐梅花三兩片　問。洞山君臣。臨濟",
    "X85n1587_006:0039b20": "賓主。是同是別。師曰。刻空求鳥跡。師歷主梅墅彌陀",
    "X85n1587_006:0039b21": "至大報恩王城法雲。康熈丁巳十月十八辰刻。索筆",
    "X85n1587_006:0039b22": "書辭世偈。并封龕等語。擲筆怡然委順。預建塔于寺",
    "X85n1587_006:0039b23": "之東隅。孫司馬魯。為之銘。有語錄。雪響集。救正錄。及",
    "X85n1587_006:0039b24": "雲門方外志若干卷。行世。",
    "X85n1587_006:0039c01": "金陵蔣山佛國南音言禪師別號真鈍叟。海寧凌氏",
    "X85n1587_006:0039c02": "子。年十九薙染。尋謁古南門。一日同門泛舟。見岸上",
    "X85n1587_006:0039c03": "桃花盛開。門因舉靈雲玄沙公案詰之。師曰。風吹柳",
    "X85n1587_006:0039c04": "絮毛毬走。雨打梨花蛺蝶飛。門頷之。後歸里養親。以",
    "X85n1587_006:0039c05": "忍大師有養母堂。因名其院。曰黃梅。歷主真相匡菴",
    "X85n1587_006:0039c06": "清溪之圓覺諸剎　上堂。師吐舌曰。還見山僧舌輪",
    "X85n1587_006:0039c07": "上。放大寶光。演摩訶衍法麼。遂喝一喝曰。癡人面前。",
    "X85n1587_006:0039c08": "豈可說夢。便下座　上堂。小暑一聲雷。倒轉作黃梅。",
    "X85n1587_006:0039c09": "風吹兼雨打。愁雲撥不開。忽然撥開時。六月日頭。晚",
    "X85n1587_006:0039c10": "娘拳頭。雖然。不打情理難容。山僧與麼說話。得休休",
    "X85n1587_006:0039c11": "處。且休休作甚。溈山作甚牛。擲拂子。下座。師於康熈",
    "X85n1587_006:0039c12": "甲寅九月二十五日。集眾說偈曰。烏龜白玉身。矢橛",
    "X85n1587_006:0039c13": "黃金相。誰悟涅槃空。海門孤月上。泊然而逝。壽五十",
    "X85n1587_006:0039c14": "六。僧臘三十六。塔於黃梅院後。",
    "X85n1587_006:0039c15": "蘇州無量可生慈禪師歙州程氏子　小參。道遠乎",
    "X85n1587_006:0039c16": "哉。觸事而真。聖遠乎哉。體之即神。如是則全真即體。",
    "X85n1587_006:0039c17": "全體即真。在凡不減。在聖不增。在凡不減。眾生度盡",
    "X85n1587_006:0039c18": "恒沙佛。在聖不增。諸佛何曾度一人。雖然。恁麼且道。",
    "X85n1587_006:0039c19": "山不是山。水不是水。一句作麼生會。卓拄杖曰。自是",
    "X85n1587_006:0039c20": "不歸歸便得。五湖烟景有誰爭。",
    "X85n1587_006:0039c21": "南嶽法輪石隱貞禪師江西武寧劉氏子　上堂。生",
    "X85n1587_006:0039c22": "擒虎兕。活捉獰龍。驅耕奪食。點鐵成金。若據本分提",
    "X85n1587_006:0039c23": "持。直饒釋迦老子。出廣長舌。也道不得。達磨祖師。用",
    "X85n1587_006:0039c24": "盡神通。也指不出。且道。法輪憑箇甚麼。便開此大口。",
    "X85n1587_006:0040a01": "乃橫按拄杖曰。橫按鏌鎁全正令。太平寰宇斬癡頑。",
    "X85n1587_006:0040a02": "　上堂。法輪貞長老。恰似打油匠。不管菜子桐子山",
    "X85n1587_006:0040a03": "茶子。一齊收拾榨床上。冷也一撞。熱也一撞。撞得一",
    "X85n1587_006:0040a04": "點氣息也無。翻轉篐來。還要加上兩撞。且道。為甚如",
    "X85n1587_006:0040a05": "此。良久。顧眾曰。是則名為報佛恩。師寂於康熙庚申",
    "X85n1587_006:0040a06": "五月一日。塔建岣嶁峯之頂。",
    "X85n1587_006:0040a07": "廬山圓通崇勝雪堂耜禪師原字雪田。示眾。風不來",
    "X85n1587_006:0040a08": "樹不動。癩蝦蟆。休鼓弄。良久顧眾曰。會麼。楚雞不是",
    "X85n1587_006:0040a09": "丹山鳳。萬杉僧參問。和尚者裏。有兵過麼。師曰。一箇",
    "X85n1587_006:0040a10": "東瓜如椰子。大重七十觔。僧茫然。師曰。不消鹽蘸。僧",
    "X85n1587_006:0040a11": "問。廬山有多少高。師拈拄杖作量勢。僧曰。畢竟有多",
    "X85n1587_006:0040a12": "少高。師便打曰。恁麼高。僧茫然。師痛打出。",
    "X85n1587_006:0040a13": "德安孝惑獅子古鑑圓禪師本邑胡氏子。從達聞老",
    "X85n1587_006:0040a14": "宿薙染。首參天童悟。次依雪竇雲。經八載。後見古南",
    "X85n1587_006:0040a15": "門。詰其悟處隱密。命居第二座。終夏辭歸。門曰。何不",
    "X85n1587_006:0040a16": "相隨久住。師曰。某甲將古南。歸楚去住。門曰。汝甚有",
    "X85n1587_006:0040a17": "神通。師曰。相隨來也。門喜之。遂題頂像授之。師歷住",
    "X85n1587_006:0040a18": "黃草山龍池獅山等處　結制上堂。法王大寶。本自",
    "X85n1587_006:0040a19": "圓成。頂上髻珠。古今不昧。不須外覔。豈假他求。驀卓",
    "X85n1587_006:0040a20": "拄杖。若向者裏擔荷得去。則知火爐頭畔不費鉗錘。",
    "X85n1587_006:0040a21": "獅子院中愈增光彩。苟或未然。山僧今日翻轉面皮。",
    "X85n1587_006:0040a22": "結却布袋去也。復卓拄杖。下座。",
    "X85n1587_006:0040a23": "虞山直指尼圓鑑玄禪師邑之曹氏女。幼出家。詣報",
    "X85n1587_006:0040a24": "國受具。嚴持律範。初參金粟悟。禮拜次。即竪拳。悟便",
    "X85n1587_006:0040b01": "棒曰。者箇是甚麼。師曰。千聖不識。悟曰。放下著。師曰。",
    "X85n1587_006:0040b02": "放下箇什麼。悟乃休。後謁古南得法。掩關虞山。黃淳",
    "X85n1587_006:0040b03": "耀進士。一日到關問曰。久慕關主。師曰。貧道總不識。",
    "X85n1587_006:0040b04": "士曰。啟口即是葛藤。要師全提。師曰。放下著。士大悅",
    "X85n1587_006:0040b05": "　錢宗伯夫人問。如何是萬法歸一。一歸何處。師曰。",
    "X85n1587_006:0040b06": "秀水年年秀。青山歲歲青。康熈癸丑二月十一日。無",
    "X85n1587_006:0040b07": "疾忽命剃頭。沐浴更衣。趺坐說偈曰。七十三年假借",
    "X85n1587_006:0040b08": "名。了無一法可當情。而今四大隨機散。曾向檀那致",
    "X85n1587_006:0040b09": "別聲。遂怡然而化。語錄年譜行世。",
    "X85n1587_006:0040b10": "如如懶人方為戒居士歙州人。齠年。即有志向道。一",
    "X85n1587_006:0040b11": "夕。夢幅巾道者。引至揚州三叉河寶塔下。視塔影欹",
    "X85n1587_006:0040b12": "斜。命士將塔扶正。士開塔門著力。醒來通身汗下。覺",
    "X85n1587_006:0040b13": "身心世界一空。盡古今只是一箇自己。并自己亦不",
    "X85n1587_006:0040b14": "可名狀。述偈曰。夢中作夢宛然真。耳聽何如眼聽親。",
    "X85n1587_006:0040b15": "泡影堆中拈實具。大千活句屬吾人。自此遣妾茹素。",
    "X85n1587_006:0040b16": "求道益切。一日謁牧雲門於鶴林。門曰。不生不滅心",
    "X85n1587_006:0040b17": "聻。士曰。弟子今早渡江。門曰。江上風浪惡。如何過得。",
    "X85n1587_006:0040b18": "士曰。柁柄在弟子手裏。門曰。即今登岸。也柁柄聻。士",
    "X85n1587_006:0040b19": "曰。本寺伽藍米公做。門曰。米公與你。有甚交涉。士揖",
    "X85n1587_006:0040b20": "曰。即刻拜別和尚。門笑而頷之曰。梅子熟矣。乃付以",
    "X85n1587_006:0040b21": "偈曰。靈山花下別。京口渡頭逢。君今如是去。千載起",
    "X85n1587_006:0040b22": "吾宗。後求薙度。門曰。可搆靜室。不必出家。便化同人。",
    "X85n1587_006:0040b23": "堪稱希有。",
    "X85n1587_006:0040b24": "浮石賢禪師法嗣(五人)",
    "X85n1587_006:0040c01": "極樂獨癡□禪師示眾。昔汾陽高臥巖穴。士大夫",
    "X85n1587_006:0040c02": "仰慕風采。八請不赴。聞聰公一語。遂幡然而出。以致",
    "X85n1587_006:0040c03": "道滿天下。亦幾曾有定法來。老僧未到極樂。慣自貶",
    "X85n1587_006:0040c04": "駁諸方。既到極樂。且聽諸方貶駁。況肩祖宗之任。肎",
    "X85n1587_006:0040c05": "畏法道之難行乎。多見邇來後生晚學。纔入叢林。便",
    "X85n1587_006:0040c06": "不務進道。一味希圖飲食。豐隆寮舍。穩便師家。待之",
    "X85n1587_006:0040c07": "寬厚。蚤得印可。則喜與之認真。鉗鎚則嗔。全不思行",
    "X85n1587_006:0040c08": "解相應。名之曰祖。智過於師。方堪傳授。嗚呼。吾宗至",
    "X85n1587_006:0040c09": "此。誠可痛哭流涕者也。常言。寧可將身替大地眾生。",
    "X85n1587_006:0040c10": "受地獄苦。終不以佛法當人情。廣求利養。取閙門庭。",
    "X85n1587_006:0040c11": "我報恩老人。初赴海門三山寺請。因僧問如是和尚",
    "X85n1587_006:0040c12": "家風。老人云。老來住箇破院子。有鼓無鐘響不全。僧",
    "X85n1587_006:0040c13": "云。或遇客來。將何欵待。老人云。非惟庫房無茶菓。抑",
    "X85n1587_006:0040c14": "且雲厨少米炊。當年不肖子云。老人何得作者般話",
    "X85n1587_006:0040c15": "語。若是上根利智底。自然守得窮耐得苦。若是小知",
    "X85n1587_006:0040c16": "小見底。又爭怪得他窮廝煎餓廝炊。築著磕著生煩",
    "X85n1587_006:0040c17": "惱。老人云。惟在闍黎三十年後。挽回天童清白家聲。",
    "X85n1587_006:0040c18": "不至墜地。是所願也。親承教益。終不敢忘。昨晚在方",
    "X85n1587_006:0040c19": "丈。挑燈靜坐。已及三鼓。忽然思量老人天覆地載之",
    "X85n1587_006:0040c20": "恩。此生如何報答。惟諸碩德。朝斯夕斯。切磋琢磨。必",
    "X85n1587_006:0040c21": "期造到佛祖極則田地。方成了事。道人之名。誠不愧",
    "X85n1587_006:0040c22": "矣。珍重。",
    "X85n1587_006:0040c23": "江西寶藏範圍澤禪師吉安五雲人。陳氏子。一日喫",
    "X85n1587_006:0040c24": "飯次。見飯中黑殻蟲。有省。說偈曰。米裏蟲米裏蟲。元",
    "X85n1587_006:0041a01": "來面目與我同。呵呵一笑平生樂。諸佛眾生俱夢中。",
    "X85n1587_006:0041a02": "呈報恩賢。即印可。後繼席天童。上堂。赤肉團上。壁立",
    "X85n1587_006:0041a03": "千仞。只此靈鋒。阿誰敢擬者裏薦得。結解迷悟向甚",
    "X85n1587_006:0041a04": "處著。而今事不獲已。起模畫樣。於無綣繢處立綣繢。",
    "X85n1587_006:0041a05": "於無繩索處立繩索。要使諸人。九十日中。驀地跳出",
    "X85n1587_006:0041a06": "綣繢。迸斷繩索。直得萬象森羅起舞。百川大海騰波。",
    "X85n1587_006:0041a07": "到者箇時節。正好喫寶藏拄杖。何故。太平寰宇斬癡",
    "X85n1587_006:0041a08": "頑。",
    "X85n1587_006:0041a09": "海寧東寺洪衍灝禪師上堂。吾有一語。未敢輕舉。",
    "X85n1587_006:0041a10": "今正是時。卓拄杖曰。記取記取。上堂。我宗無語句。實",
    "X85n1587_006:0041a11": "無一法與人。雲門紅旗閃爍。臨濟熱喝雷奔。良久曰。",
    "X85n1587_006:0041a12": "剛刀雖快。不斬無罪之人。",
    "X85n1587_006:0041a13": "潁州弘戒鈍斧濊禪師上堂。生也不道。死也不道。",
    "X85n1587_006:0041a14": "螃蠏橫行。蝦蟆直跳。本分衲僧。不得草草。卓拄杖下",
    "X85n1587_006:0041a15": "座　一日寺僧涉訟。師亦被累。即怡然陞座。說偈別",
    "X85n1587_006:0041a16": "眾而逝。淮徐備兵使者聞之。率同官羅拜。士民集資。",
    "X85n1587_006:0041a17": "建塔于寺後。",
    "X85n1587_006:0041a18": "太平澄心寄菴澯禪師僧問。色身敗壞。如何是堅",
    "X85n1587_006:0041a19": "固法身。師曰。今日風頭太硬。僧喝。師曰。作家。僧纔拜。",
    "X85n1587_006:0041a20": "師劈脊一棒曰。急著眼戲。僧大笑。師曰。你疑我與你",
    "X85n1587_006:0041a21": "葛藤那。僧又拜。師復打曰。第一不得忘却。",
    "X85n1587_006:0041a22": "林野奇禪師法嗣(八人)",
    "X85n1587_006:0041a23": "荊谿芙蓉自閒覺禪師蜀之合州徐氏子。周歲失母。",
    "X85n1587_006:0041a24": "父携禮馬山太虗老宿落髮。未幾。父喪。既壯。徧歷講",
    "X85n1587_006:0041b01": "肆。後遊吳越。依天童悟有年。無入處。因見林埜奇於",
    "X85n1587_006:0041b02": "閒住寮。問。參禪不得力。過在甚處。奇曰。莫妄想。師曰。",
    "X85n1587_006:0041b03": "畢竟如何。奇曰。鋪柄長斧柄短。師愈加迷悶。苦心力",
    "X85n1587_006:0041b04": "究。一晚排遣。驀撞露柱。透徹心宗。適奇應廣化請。師",
    "X85n1587_006:0041b05": "隨侍。一日。奇舉興化擯維那。你如何會。師曰。為人須",
    "X85n1587_006:0041b06": "為徹。殺人須見血。奇然之　順治辛丑十二月二十",
    "X85n1587_006:0041b07": "五日。師書偈曰。天上天下。脚頭脚底。撩起便行。將頭",
    "X85n1587_006:0041b08": "作尾。阿呵呵。風流不在著衣多。一曲歸家唱哩囉。擲",
    "X85n1587_006:0041b09": "筆而逝。塔於屏風山。",
    "X85n1587_006:0041b10": "台州鴻福慧日昇禪師一字妙高。邵武馮氏子　上",
    "X85n1587_006:0041b11": "堂。鴻福好消息。天開百萬峯。山巖呈瑞色。物物展春",
    "X85n1587_006:0041b12": "容。門前石鋸欽禪虎。堦下池歸聽法龍。更有現前諸",
    "X85n1587_006:0041b13": "衲子。相將圍繞箇邨翁。將南作北。指西話東。紫羅帳",
    "X85n1587_006:0041b14": "裏撒珍珠。信手拈來用不窮。簸箕量去渾無別。熨斗",
    "X85n1587_006:0041b15": "煎茶罀不同　上堂。打開布袋口。放出遼天鶻。冲破",
    "X85n1587_006:0041b16": "九重雲。山青與水綠。梅花笑雪。正眼舒開。正恁麼時。",
    "X85n1587_006:0041b17": "解制一句。作麼生道。閙中拶出憍尸迦。咭嘹舌頭三",
    "X85n1587_006:0041b18": "千里。",
    "X85n1587_006:0041b19": "蘇州太倉香林佛果聞禪師西蜀潼川張氏子　上",
    "X85n1587_006:0041b20": "堂。聲色裏坐。聲色裏臥。冷地商量。早成蹉過。堪笑楊",
    "X85n1587_006:0041b21": "岐三脚驢。踏倒嵩山破竈墮。師善定力。每坐則竟日",
    "X85n1587_006:0041b22": "不起。",
    "X85n1587_006:0041b23": "溫州護國古泉清禪師上堂。一大事因緣。如天普",
    "X85n1587_006:0041b24": "蓋。似地普擎。歷歷明明。輝今鑑古。一謦欬透鐵壁銀",
    "X85n1587_006:0041c01": "山。一彈指啟千門萬戶。或孤峯頂上臥月眠雲。或十",
    "X85n1587_006:0041c02": "字街頭拖泥帶水。發大機顯大用。無一物不彰至理。",
    "X85n1587_006:0041c03": "無一法不示真機。使人人眼光燭天。箇箇脚跟點地。",
    "X85n1587_006:0041c04": "正當恁麼時。格外明宗一句。作麼生道。白雲片片來",
    "X85n1587_006:0041c05": "天外。徧界聲光亘古今。",
    "X85n1587_006:0041c06": "廣德崇化了悟能禪師蜀之墊江李氏子　上堂。震",
    "X85n1587_006:0041c07": "法雷鳴法鼓。雲從龍風從虎。一毫纔動體全彰。無限",
    "X85n1587_006:0041c08": "真機俱顯露。正當與麼時。且道。承誰恩力。喝一喝。師",
    "X85n1587_006:0041c09": "後遷太平府之昭明。未幾。返石溪。康熈癸卯五月五",
    "X85n1587_006:0041c10": "日。示疾告終。門人因忌此日不吉。乞師另擇以祐後",
    "X85n1587_006:0041c11": "來。師更延二日。復鳴鐘集眾。更衣端坐而逝。壽七十。",
    "X85n1587_006:0041c12": "臘五十二。全身塔於本寺之右。",
    "X85n1587_006:0041c13": "天台萬年無礙徹禪師荊谿朱氏子。年四十。體達微",
    "X85n1587_006:0041c14": "老宿脫白。謁林野奇於通玄。一夕入室。奇問。人人有",
    "X85n1587_006:0041c15": "摩醯正眼。如何是汝摩醯眼。師震威一喝。奇隨聲便",
    "X85n1587_006:0041c16": "棒。師於棒下頓豁。說偈曰。棒下虗空碎。摩醯眼豁開。",
    "X85n1587_006:0041c17": "者回端的後。從此絕疑猜。奇首肯。後命繼席通玄",
    "X85n1587_006:0041c18": "　上堂。赤手屠龍。空拳搏虎。世間稱為豪傑。若到衲僧",
    "X85n1587_006:0041c19": "門下。且過一邊。果是克家種草。終不向無佛處稱尊。",
    "X85n1587_006:0041c20": "偏於閙中插足。橫拖布袋等箇人來。紫羅帳裏撒珍",
    "X85n1587_006:0041c21": "珠。捏雙空手。便與八大龍王鬪富。且畢竟如何。拈得",
    "X85n1587_006:0041c22": "寒山禿掃箒。掀翻蜆子酒臺盤。卓一卓下座　上堂。",
    "X85n1587_006:0041c23": "慧刃纔施。羣魔匿跡。獅王一吼。百獸逃形。掃盡野狐",
    "X85n1587_006:0041c24": "涎。掀翻獅子窟。向萬八峯頭上。放出臨濟爪牙。活捉",
    "X85n1587_006:0042a01": "獰龍猛虎。平田淺草裏。重整普岸門庭。從教起鳳騰",
    "X85n1587_006:0042a02": "蛟。是以。風行草偃。水到渠成。坐斷聖凡。全機獨露。到",
    "X85n1587_006:0042a03": "者裏。說甚還丹一粒。點鐵成金。至理一言。轉凡成聖。",
    "X85n1587_006:0042a04": "直饒一莖草現瓊樓玉殿。微塵裏轉大法輪。變大地",
    "X85n1587_006:0042a05": "作黃金。攪長河為酥酪。猶是奴兒婢子邊事。可中有",
    "X85n1587_006:0042a06": "箇漢。未免道長老會下。能得幾人敢開如許大口。良",
    "X85n1587_006:0042a07": "久云。豈不見道。八萬四千非。鳳毛祥麟。只有一隻角。",
    "X85n1587_006:0042a08": "桐鄉寂照芥子彌禪師示眾。頌國師三喚待者因",
    "X85n1587_006:0042a09": "緣。一度風光一度新。黃鶯喚醒舊時春。檀郎無限傷",
    "X85n1587_006:0042a10": "心處。不敢高聲說與人　頌大梅即心即佛公案。一",
    "X85n1587_006:0042a11": "領羊裘一釣竿。任他更改漢衣冠。朝秦暮楚何時了。",
    "X85n1587_006:0042a12": "潦倒西風十八灘。",
    "X85n1587_006:0042a13": "香嚴宕山遠禪師上堂。青蘿夤綠。直上寒松之頂。",
    "X85n1587_006:0042a14": "樹倒藤枯。却使溈山笑轉新。白雲淡竚。出沒太虗之",
    "X85n1587_006:0042a15": "中。萬里無雲。任是青天也喫棒。萬法本閒。而人自閙。",
    "X85n1587_006:0042a16": "不涉動靜。端的別是一壺天。諸仁者。祇如香嚴。今日",
    "X85n1587_006:0042a17": "還是有生耶。無生耶。應世耶。出世耶。拈草建剎耶。逢",
    "X85n1587_006:0042a18": "場作戲耶。卓一卓云。須知撲落非他物。始解縱橫不",
    "X85n1587_006:0042a19": "是塵　上堂。問。世尊拈花。迦葉微笑。且道。笑箇甚麼。",
    "X85n1587_006:0042a20": "師云。忍俊不禁。問。如何是如來禪。師云。絡索不少。進",
    "X85n1587_006:0042a21": "云。如何是聲聞禪。師云。說那自了漢作麼。乃云。時及",
    "X85n1587_006:0042a22": "黃梅。連日好雨。田中有水。栽秧園裏。黃瓜結瓠。各得",
    "X85n1587_006:0042a23": "滋潤。勃然興起。蝦蟆唱歌。蚯蚓念讚。情與無情。悉皆",
    "X85n1587_006:0042a24": "歡喜。祇有兩件不喜。衲僧家。貼肉汗衫脫不下。通身",
    "X85n1587_006:0042b01": "悶熱。不得慶快回香嚴的。俶裝前途。不得到家。且道。",
    "X85n1587_006:0042b02": "如何是到家慶快處。擲下拂子云。即今休去便休去。",
    "X85n1587_006:0042b03": "欲覓了時無了時　師至棗邑。與李文學邂逅次。李",
    "X85n1587_006:0042b04": "言。格物至誠。心正功夫。師云。據吾教中。一念具九十",
    "X85n1587_006:0042b05": "剎那。一剎那具九百生滅。人心如猿猴驛馬。居士。心",
    "X85n1587_006:0042b06": "作麼生正。意作麼生誠。李擬語。師云。居士祇知格物。",
    "X85n1587_006:0042b07": "而不知物格。李罔測。"
}