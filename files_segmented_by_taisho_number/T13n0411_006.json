{
    "T13n0411_006:0751a19": "2大乘大集地藏十輪經卷第六",
    "T13n0411_006:0751a21": "三藏法師玄奘奉　詔譯",
    "T13n0411_006:0751a22": "有依行品第四之二",
    "T13n0411_006:0751a23": "「善男子！汝觀如是剎帝利等無量有情，親近",
    "T13n0411_006:0751a24": "如是破戒、惡行、非法器僧，退失一切所有",
    "T13n0411_006:0751a25": "善法，乃至當墮無間地獄。是故，欲得上妙",
    "T13n0411_006:0751a26": "生天涅槃樂者，皆應親近、承事供養勝道",
    "T13n0411_006:0751a27": "沙門，諮稟聽聞三乘要法；或求示道、命道",
    "T13n0411_006:0751a28": "沙門。若無如是三道沙門，當於污道沙門",
    "T13n0411_006:0751a29": "中求。雖復戒壞而有正見，具足意樂及加",
    "T13n0411_006:0751b01": "行者，應往親近、承事供養、諮稟聽聞三乘",
    "T13n0411_006:0751b02": "要法。不應親近、承事供養加行意樂及見",
    "T13n0411_006:0751b03": "壞者。彼雖戒壞而無邪見，意樂、加行、見具",
    "T13n0411_006:0751b04": "足故。應詣其所，諮稟聽聞聲聞乘法、獨覺",
    "T13n0411_006:0751b05": "乘法及大乘法，不應輕毀。於三乘中，隨意",
    "T13n0411_006:0751b06": "所樂，發願精進隨學一乘，於所餘乘不應",
    "T13n0411_006:0751b07": "輕毀。若於三乘隨輕毀一下至一頌，不應",
    "T13n0411_006:0751b08": "親近、或與交遊、或共住止、或同事業。若有親",
    "T13n0411_006:0751b09": "近、或與交遊、或共住止、或同事業，俱定當墮",
    "T13n0411_006:0751b10": "無間地獄。「善男子！是故，若欲於三乘中隨",
    "T13n0411_006:0751b11": "依一乘，求出生死、欣樂安樂、厭危苦者，應",
    "T13n0411_006:0751b12": "於如來所說正法，或依聲聞乘所說正法，或",
    "T13n0411_006:0751b13": "依獨覺乘所說正法，或依大乘所說正法，",
    "T13n0411_006:0751b14": "普深信敬，勿生謗毀、障蔽、隱沒，下至一頌；常",
    "T13n0411_006:0751b15": "應恭敬、讀誦、聽聞，應發堅牢正願求證。謗",
    "T13n0411_006:0751b16": "毀三乘隨一法者，不應共住下至一宿，不",
    "T13n0411_006:0751b17": "應親近諮稟聽法。若諸有情，隨於三乘毀",
    "T13n0411_006:0751b18": "謗一乘，或復親近謗三乘人諮稟聽受，由",
    "T13n0411_006:0751b19": "此因緣，皆定當墮無間地獄，受大苦惱，難",
    "T13n0411_006:0751b20": "有出期。何以故？善男子！我於過去修菩薩",
    "T13n0411_006:0751b21": "行，精勤求證無上智時，或為求請依聲聞",
    "T13n0411_006:0751b22": "乘所說正法，下至一頌，乃至棄捨自身手足、",
    "T13n0411_006:0751b23": "血肉、皮骨、頭目、髓腦。或為求請依獨覺乘",
    "T13n0411_006:0751b24": "所說正法，下至一頌，乃至棄捨自身手足、血",
    "T13n0411_006:0751b25": "肉、皮骨、頭目、髓腦。或為求請依於大乘所",
    "T13n0411_006:0751b26": "說正法，下至一頌，乃至棄捨自身手足、血肉、",
    "T13n0411_006:0751b27": "皮骨、頭目、髓腦。如是勤苦，於三乘中，下至",
    "T13n0411_006:0751b28": "求得一頌法已，深生歡喜恭敬受持，如說",
    "T13n0411_006:0751b29": "修行時無暫廢。經無量劫，修行一切難行、苦",
    "T13n0411_006:0751c01": "行，乃證究竟無上智果。復為利益安樂有",
    "T13n0411_006:0751c02": "情，宣說開示三乘正法。以是義故，不應",
    "T13n0411_006:0751c03": "謗毀、障蔽、隱沒，下至一頌；常應恭敬、讀誦、聽",
    "T13n0411_006:0751c04": "聞，應發堅牢正願求證「善男子！如是三乘",
    "T13n0411_006:0751c05": "出要正法，一切過去、未來、現在過殑伽沙諸",
    "T13n0411_006:0751c06": "佛同說，大威神力共所護持，為欲拔濟一",
    "T13n0411_006:0751c07": "切有情生死大苦，為欲紹隆三寶種姓令",
    "T13n0411_006:0751c08": "不斷絕。是故，於此三乘正法應普信敬，勿",
    "T13n0411_006:0751c09": "生謗毀、障蔽、隱沒；若有謗毀、障蔽、隱沒三",
    "T13n0411_006:0751c10": "乘正法下至一頌，決定當墮無間地獄。",
    "T13n0411_006:0751c11": "「復次，善男子！於未來世此佛土中，有剎帝利",
    "T13n0411_006:0751c12": "旃荼羅、婆羅門旃荼羅、宰官旃荼羅、居士旃",
    "T13n0411_006:0751c13": "荼羅、沙門旃荼羅、長者旃荼羅、茷舍旃荼",
    "T13n0411_006:0751c14": "羅、戍達羅旃荼羅，若男、若女，諂曲、愚癡、懷聰",
    "T13n0411_006:0751c15": "明慢；其性兇悖、懆厲、麁獷；不見、不畏後世",
    "T13n0411_006:0751c16": "苦果；好行殺生，乃至邪見、嫉妬、慳貪、憎背善",
    "T13n0411_006:0751c17": "友、親近惡友，非是三乘賢聖法器。或少聽",
    "T13n0411_006:0751c18": "習聲聞乘法，便於諸佛共所護持獨覺乘法、",
    "T13n0411_006:0751c19": "無上乘法，誹謗、毀呰、障蔽、隱沒，不令流布。或",
    "T13n0411_006:0751c20": "少聽習獨覺乘法，便於諸佛共所護持聲",
    "T13n0411_006:0751c21": "聞乘法、無上乘法，誹謗、毀呰、障蔽、隱沒，不令",
    "T13n0411_006:0751c22": "流布。或少聽習無上乘法，便於諸佛共所",
    "T13n0411_006:0751c23": "護持聲聞乘法、獨覺乘法，誹謗、毀呰、障蔽、隱",
    "T13n0411_006:0751c24": "沒，不令流布。為求名利，唱如是言：『我是",
    "T13n0411_006:0751c25": "大乘，是大乘黨。唯樂聽習受持大乘，不樂",
    "T13n0411_006:0751c26": "聲聞、獨覺乘法，不樂親近學二乘人。』如是",
    "T13n0411_006:0751c27": "詐稱大乘人等，由自愚癡憍慢勢力，如是",
    "T13n0411_006:0751c28": "謗毀、障蔽、隱沒三乘正法，不令流布；憎嫉",
    "T13n0411_006:0751c29": "修學三乘法人，誹謗毀辱令無威勢。「善男",
    "T13n0411_006:0752a01": "子！一切過去、未來、現在諸佛世尊，及諸菩薩摩",
    "T13n0411_006:0752a02": "訶薩，為欲利樂一切有情，以大悲力護持",
    "T13n0411_006:0752a03": "二事：一者、為欲紹隆三寶種姓常令不絕，",
    "T13n0411_006:0752a04": "捨俗出家，剃除鬚髮被服袈裟；二者、三乘出",
    "T13n0411_006:0752a05": "要四聖諦等相應正法。如是二事，唯佛世尊",
    "T13n0411_006:0752a06": "及大菩薩能善護持，非諸聲聞、獨勝覺等，亦",
    "T13n0411_006:0752a07": "非百千那庾多數大梵天王及天帝釋、王四",
    "T13n0411_006:0752a08": "大洲轉輪王等，所能護持。於未來世此佛土",
    "T13n0411_006:0752a09": "中，有剎帝利旃荼羅王，見依我法而得出",
    "T13n0411_006:0752a10": "家剃除鬚髮被袈裟者，方便伺求所犯過",
    "T13n0411_006:0752a11": "失，以種種緣，呵罵、毀辱，或加鞭杖、或閉牢",
    "T13n0411_006:0752a12": "獄、或奪資具、或脫袈裟，廢令還俗，使作",
    "T13n0411_006:0752a13": "種種居家事業，或橫驅役、或濫擯遣、或斷飲",
    "T13n0411_006:0752a14": "食、或害身命。彼剎帝利旃荼羅王，以己愚",
    "T13n0411_006:0752a15": "癡、憍慢、勢力，毀辱、謫罰諸佛菩薩以大悲",
    "T13n0411_006:0752a16": "力共所護持我諸弟子，誹謗、毀滅諸佛菩",
    "T13n0411_006:0752a17": "薩以大悲力共所護持我甚深法，於其三",
    "T13n0411_006:0752a18": "世諸佛菩薩共所護持三乘正法，障蔽、隱沒、",
    "T13n0411_006:0752a19": "不令流布。「有剎帝利旃荼羅王，乃至茷舍",
    "T13n0411_006:0752a20": "戍達羅等旃荼羅人，若男、若女，愚癡、憍慢，自",
    "T13n0411_006:0752a21": "號大乘。彼人尚非聲聞、獨覺二乘法器，況",
    "T13n0411_006:0752a22": "是無上大乘法器！為求利養、恭敬、名譽，誑",
    "T13n0411_006:0752a23": "惑世間愚癡雜類，自言我等是大乘人，謗毀",
    "T13n0411_006:0752a24": "如來二乘正法。如是人等，愚癡、諂曲、憍慢、嫉",
    "T13n0411_006:0752a25": "妬、慳貪因緣，毀我法眼令速隱滅。彼於三",
    "T13n0411_006:0752a26": "世一切諸佛犯大過罪；亦於三世一切菩薩",
    "T13n0411_006:0752a27": "犯大過罪；又於三世一切聲聞犯大過罪。",
    "T13n0411_006:0752a28": "不久便當支體廢缺，遭遇種種重惡疾病。",
    "T13n0411_006:0752a29": "「彼剎帝利旃荼羅王，乃至茷舍戍達羅等旃",
    "T13n0411_006:0752b01": "荼羅人，若男、若女，由造惡業起倒見故，損",
    "T13n0411_006:0752b02": "斷一切所有善根。雖復有時多修施福，",
    "T13n0411_006:0752b03": "於未來世，當生鬼趣、傍生趣中受富樂果，",
    "T13n0411_006:0752b04": "而彼身中，尚不能起色、無色界、下劣善根，況",
    "T13n0411_006:0752b05": "當能種聲聞、獨覺及無上乘無功用起一切",
    "T13n0411_006:0752b06": "智智善根種子！又令其舌為病所害，於多",
    "T13n0411_006:0752b07": "日夜結舌不言，受諸苦毒痛切難忍，命終",
    "T13n0411_006:0752b08": "定當生於無間大地獄中。「是故，如來慈悲",
    "T13n0411_006:0752b09": "憐愍一切真善剎帝利王，乃至真善戍達羅",
    "T13n0411_006:0752b10": "等，若男、若女，令得長夜利益安樂，慇懃懇切",
    "T13n0411_006:0752b11": "作如是言：『汝等應當於歸我法剃除鬚",
    "T13n0411_006:0752b12": "髮被片袈裟出家人所，慎勿惱亂譏呵讁",
    "T13n0411_006:0752b13": "罰。於我所說三乘正教，慎勿謗毀、障蔽、隱",
    "T13n0411_006:0752b14": "沒。若違我言而故作者，所獲罪報如前廣",
    "T13n0411_006:0752b15": "說。』所以者何？此歸我法剃除鬚髮被赤袈",
    "T13n0411_006:0752b16": "裟出家形相，乃是過去、未來、現在諸佛菩薩",
    "T13n0411_006:0752b17": "大悲神力之所護持。此剃鬚髮被赤袈裟",
    "T13n0411_006:0752b18": "出家威儀，是諸賢聖解脫幢相；亦是一切聲",
    "T13n0411_006:0752b19": "聞乘人，受用解脫法味幢相；亦是一切獨覺",
    "T13n0411_006:0752b20": "乘人，受用解脫法味幢相；亦是一切大乘之",
    "T13n0411_006:0752b21": "人，受用解脫法味幢相。如來所說三乘正法，",
    "T13n0411_006:0752b22": "亦是三世諸佛菩薩大悲神力之所護持，是",
    "T13n0411_006:0752b23": "諸賢聖解脫依止；亦是一切聲聞乘人，受用",
    "T13n0411_006:0752b24": "解脫法味依止；亦是一切獨覺乘人，受用解",
    "T13n0411_006:0752b25": "脫法味依止；亦是一切大乘之人，受用解脫",
    "T13n0411_006:0752b26": "法味依止。",
    "T13n0411_006:0752b27": "「善男子！以是義故求解脫者，應當親近、",
    "T13n0411_006:0752b28": "恭敬、供養諸歸我法剃除鬚髮被赤袈裟",
    "T13n0411_006:0752b29": "出家之人，應先信敬聲聞乘法。若自聽受",
    "T13n0411_006:0752c01": "教他聽受、若自讀誦教他讀誦、若自書寫",
    "T13n0411_006:0752c02": "教他書寫、若自施與教他施與、若自宣說",
    "T13n0411_006:0752c03": "教他宣說，思惟修行廣令流布。如是，信敬",
    "T13n0411_006:0752c04": "獨覺乘法，若自聽受教他聽受、若自讀誦教",
    "T13n0411_006:0752c05": "他讀誦、若自書寫教他書寫、若自施與教他",
    "T13n0411_006:0752c06": "施與、若自宣說教他宣說，思惟修行廣令流",
    "T13n0411_006:0752c07": "布。如是，信敬於大乘法，若自聽受教他聽",
    "T13n0411_006:0752c08": "受、若自讀誦教他讀誦、若自書寫教他書",
    "T13n0411_006:0752c09": "寫、若自施與教他施與、若自宣說教他宣",
    "T13n0411_006:0752c10": "說。思惟修行廣令流布。若非器者，不應自",
    "T13n0411_006:0752c11": "聽、勿教他聽，乃至廣說，又應遠離一切惡",
    "T13n0411_006:0752c12": "法，應捨惡友、應親善友，應勤修習六到",
    "T13n0411_006:0752c13": "彼岸，應數懺悔一切惡業，應隨所宜勤",
    "T13n0411_006:0752c14": "發正願。若能如是斯有是處，現身得成",
    "T13n0411_006:0752c15": "聲聞乘器、或獨覺乘種子不退、或復大乘",
    "T13n0411_006:0752c16": "種子不退。是故三乘皆應修學，不應憍",
    "T13n0411_006:0752c17": "傲妄號大乘，謗毀聲聞、獨覺乘法。我先唯",
    "T13n0411_006:0752c18": "為大乘法器堅修行者，說如是言：『唯修大",
    "T13n0411_006:0752c19": "乘能得究竟。』是故今昔說不相違。」爾時，世",
    "T13n0411_006:0752c20": "尊重顯此義而說頌曰：",
    "T13n0411_006:0752c21": "「對諸大眾前，　　金剛藏問我：",
    "T13n0411_006:0752c22": "『云何勸供養，　　破戒惡苾芻，",
    "T13n0411_006:0752c23": "失杜多功德，　　癡惡見所持，",
    "T13n0411_006:0752c24": "非法器污道，　　而不聽讁罰？",
    "T13n0411_006:0752c25": "復說從彼聞，　　三乘微妙法，",
    "T13n0411_006:0752c26": "真解脫良藥，　　趣寂靜涅槃。",
    "T13n0411_006:0752c27": "何故餘經言，　　一大乘解脫，",
    "T13n0411_006:0752c28": "遮學二乘法，　　今復說三乘？",
    "T13n0411_006:0752c29": "哀愍諸有情，　　令捨邪惡業，",
    "T13n0411_006:0753a01": "得利益安樂，　　願為說除疑。』",
    "T13n0411_006:0753a02": "為益剎帝利，　　乃至戍達羅，",
    "T13n0411_006:0753a03": "不聽惱苾芻，　　恐彼染大罪。",
    "T13n0411_006:0753a04": "剃髮被袈裟，　　諸佛法幢相，",
    "T13n0411_006:0753a05": "諸佛等護持，　　解脫道之眼。",
    "T13n0411_006:0753a06": "雖破諸律儀，　　非永遮解脫，",
    "T13n0411_006:0753a07": "能捨諸惡見，　　當速趣涅槃。",
    "T13n0411_006:0753a08": "如腐敗良藥，　　猶能療眾病，",
    "T13n0411_006:0753a09": "如是破律儀，　　亦能滅他苦。",
    "T13n0411_006:0753a10": "不聽彼苾芻，　　在布薩羯磨，",
    "T13n0411_006:0753a11": "許為他說法，　　俱獲福無疑。",
    "T13n0411_006:0753a12": "若歸敬三寶，　　稱我為大師，",
    "T13n0411_006:0753a13": "能棄捨眾惡，　　勝諸外道眾。",
    "T13n0411_006:0753a14": "如墮羅剎渚，　　商眾悉驚惶，",
    "T13n0411_006:0753a15": "各執獸一毛，　　渡海得免難。",
    "T13n0411_006:0753a16": "如是破戒者，　　離諸惡邪見，",
    "T13n0411_006:0753a17": "由一信為因，　　脫煩惱羅剎。",
    "T13n0411_006:0753a18": "由護解脫相，　　諸佛等護持，",
    "T13n0411_006:0753a19": "不惱破戒僧，　　能離諸重惡。",
    "T13n0411_006:0753a20": "諸樂多福人，　　欣求真解脫，",
    "T13n0411_006:0753a21": "等護器非器，　　證解脫無難。",
    "T13n0411_006:0753a22": "癡慢號大乘，　　彼無有智力，",
    "T13n0411_006:0753a23": "尚迷二乘法，　　況能解大乘！",
    "T13n0411_006:0753a24": "譬如闕壞眼，　　不能見眾色，",
    "T13n0411_006:0753a25": "如是闕壞信，　　不能解大乘。",
    "T13n0411_006:0753a26": "無力飲池河，　　詎能吞大海？",
    "T13n0411_006:0753a27": "不習二乘法，　　何能學大乘？",
    "T13n0411_006:0753a28": "先信二乘法，　　方能信大乘，",
    "T13n0411_006:0753a29": "無信誦大乘，　　空言無所益。",
    "T13n0411_006:0753b01": "內真懷斷見，　　妄自號大乘，",
    "T13n0411_006:0753b02": "不護三業罪，　　壞亂我正法。",
    "T13n0411_006:0753b03": "彼人命終後，　　定墮無間獄，",
    "T13n0411_006:0753b04": "故應觀機說，　　勿為非器者。",
    "T13n0411_006:0753b05": "憍傲無慈悲，　　暴惡志下劣，",
    "T13n0411_006:0753b06": "智者應當知，　　是懷斷見者。",
    "T13n0411_006:0753b07": "非聲聞緣覺，　　亦非大乘器；",
    "T13n0411_006:0753b08": "諂毀謗諸佛，　　必墮無間獄。",
    "T13n0411_006:0753b09": "持戒樂喧閙，　　慳法畏苦惡，",
    "T13n0411_006:0753b10": "智者應當了，　　是名聲聞乘。",
    "T13n0411_006:0753b11": "樂施觀生滅，　　常欣獨靜處，",
    "T13n0411_006:0753b12": "智者應當了，　　是名獨覺乘。",
    "T13n0411_006:0753b13": "具足諸善根，　　守護慈悲本，",
    "T13n0411_006:0753b14": "常樂攝利物，　　是名為大乘。",
    "T13n0411_006:0753b15": "捨身命護戒，　　不惱害眾生，",
    "T13n0411_006:0753b16": "精進求空法，　　應知是大乘。",
    "T13n0411_006:0753b17": "心堪忍諸法，　　善言無祕悋，",
    "T13n0411_006:0753b18": "於法常欣樂，　　應知是大乘。",
    "T13n0411_006:0753b19": "法器非法器，　　利樂心平等，",
    "T13n0411_006:0753b20": "不染諸世法，　　應知是大乘。",
    "T13n0411_006:0753b21": "是故有智者，　　普敬說三乘，",
    "T13n0411_006:0753b22": "不惱我僧徒，　　速成無上覺。",
    "T13n0411_006:0753b23": "「復次，善男子！若有真善剎帝利、真善婆羅門、",
    "T13n0411_006:0753b24": "真善宰官、真善居士、真善長者、真善沙門、真",
    "T13n0411_006:0753b25": "善茷舍、真善戍達羅，若男、若女，成就十種有",
    "T13n0411_006:0753b26": "依行輪，於現身中速能種殖聲聞乘種令",
    "T13n0411_006:0753b27": "不退失，或於現身成聲聞乘諸聖法器；非",
    "T13n0411_006:0753b28": "獨覺乘、大乘聖器。何等為十？一者、具足淨",
    "T13n0411_006:0753b29": "信，信有一切善、惡業果；二者、具足慚愧，遠",
    "T13n0411_006:0753c01": "離一切惡友、惡見；三者、安住律儀，遠離殺生",
    "T13n0411_006:0753c02": "乃至飲酒；四者、安住慈心，遠離一切瞋恚、忿",
    "T13n0411_006:0753c03": "惱；五者、安住悲心，救拔一切羸弱有情；六",
    "T13n0411_006:0753c04": "者、安住喜心，遠離一切語四惡業；七者、安",
    "T13n0411_006:0753c05": "住捨心，遠離一切慳貪、嫉妬；八者、具正歸",
    "T13n0411_006:0753c06": "依，遠離一切妄執吉凶，終不歸依邪神外",
    "T13n0411_006:0753c07": "道；九者、具足精進，堅固勇猛修諸善法；十",
    "T13n0411_006:0753c08": "者、常樂寂靜，思求法義歡悅無倦。善男子！",
    "T13n0411_006:0753c09": "若有真善剎帝利王，乃至真善戍達羅等，若",
    "T13n0411_006:0753c10": "男、若女，成此十種有依行輪，於現身中速",
    "T13n0411_006:0753c11": "能種殖聲聞乘種令不退失，或於現身證",
    "T13n0411_006:0753c12": "聲聞乘所有聖法，成聲聞乘諸聖法器；非",
    "T13n0411_006:0753c13": "證獨覺大乘聖法、非成獨覺大乘聖器。應",
    "T13n0411_006:0753c14": "知此中獨覺、大乘皆如是說。善男子！如是",
    "T13n0411_006:0753c15": "十種有依行輪，一切聲聞、獨覺、菩薩、諸佛如",
    "T13n0411_006:0753c16": "來，皆同共有。",
    "T13n0411_006:0753c17": "「善男子！復有十種有依行輪，不共聲聞，唯",
    "T13n0411_006:0753c18": "與獨覺、菩薩、如來皆同共有。若有真善剎帝",
    "T13n0411_006:0753c19": "利王，乃至真善戍達羅等，若男、若女，成此十",
    "T13n0411_006:0753c20": "種有依行輪，於現身中速能種殖獨覺乘",
    "T13n0411_006:0753c21": "種令不退失，或於現身證獨覺乘所有聖",
    "T13n0411_006:0753c22": "法，成獨覺乘諸聖法器。何等為十？一者、修",
    "T13n0411_006:0753c23": "行清淨身、語、意、業；二者、具足慚愧，厭患自",
    "T13n0411_006:0753c24": "身；三者、於五取蘊，深生怖畏；四者、見生死",
    "T13n0411_006:0753c25": "河，極為難渡；五者、常樂寂靜，離諸憒閙；六",
    "T13n0411_006:0753c26": "者、樂阿練若，不譏他失；七者、守護諸根，心",
    "T13n0411_006:0753c27": "常寂定；八者、善觀緣起，審察因果；九者、常",
    "T13n0411_006:0753c28": "樂勤修等持、靜慮；十者、於集起法，能善除",
    "T13n0411_006:0753c29": "滅。「善男子！若有真善剎帝利王，乃至真善戍",
    "T13n0411_006:0754a01": "達羅等，若男、若女，成此十種有依行輪，於現",
    "T13n0411_006:0754a02": "身中速能種殖獨覺乘種令不退失，或於",
    "T13n0411_006:0754a03": "現身證獨覺乘所有聖法，成獨覺乘諸聖法",
    "T13n0411_006:0754a04": "器。善男子！是名一切聲聞、獨覺有依行輪。一",
    "T13n0411_006:0754a05": "切聲聞及諸獨覺依止此輪，速能超渡三有",
    "T13n0411_006:0754a06": "大海，速能趣入般涅槃城。",
    "T13n0411_006:0754a07": "「善男子！有依行輪，是何句義？言有依者，名",
    "T13n0411_006:0754a08": "有執取、有我所依、有所攝受、有所繫屬。",
    "T13n0411_006:0754a09": "行謂：蘊行、界行、處行、有繫屬行。輪謂：教授、教",
    "T13n0411_006:0754a10": "誡之輪；如轉輪王所乘車輪、或首行輪。如",
    "T13n0411_006:0754a11": "是一切聲聞、獨覺，依止此輪求涅槃道，故",
    "T13n0411_006:0754a12": "此二種非大乘器。所以者何？由彼依止下",
    "T13n0411_006:0754a13": "劣行故，非大乘器。由彼執取自諸蘊行，驚",
    "T13n0411_006:0754a14": "怖、厭患、自求解脫一切憂苦，不求解脫",
    "T13n0411_006:0754a15": "一切有情而修行，故非大乘器。由彼依止",
    "T13n0411_006:0754a16": "自諸界行，驚怖、厭患、自求解脫一切憂苦，",
    "T13n0411_006:0754a17": "不求解脫一切有情而修行，故非大乘器。",
    "T13n0411_006:0754a18": "由彼攝受自諸處行，驚怖、厭患、自求解脫",
    "T13n0411_006:0754a19": "一切憂苦，不求解脫一切有情而修行，故",
    "T13n0411_006:0754a20": "非大乘器。由彼繫屬有繫屬行，於諸有情",
    "T13n0411_006:0754a21": "不樂攝受，無有慈悲有繫屬，故非大乘",
    "T13n0411_006:0754a22": "器。由彼觀他具受眾苦捨而不救，但為自",
    "T13n0411_006:0754a23": "身求解脫，故非大乘器。由彼自斷諸煩惱",
    "T13n0411_006:0754a24": "首，不樂斷除一切有情諸煩惱首，非大乘",
    "T13n0411_006:0754a25": "器。由彼不能馭大乘輪趣菩提，故非大",
    "T13n0411_006:0754a26": "乘器。由彼不能隨大光輪趣菩提，故非",
    "T13n0411_006:0754a27": "大乘器。由彼憙樂獨一無侶入涅槃城而",
    "T13n0411_006:0754a28": "修行，故非大乘器。",
    "T13n0411_006:0754a29": "「善男子！有諸眾生，於聲聞乘、獨覺乘法，未",
    "T13n0411_006:0754b01": "作劬勞正勤修學，如是眾生根機未熟、根",
    "T13n0411_006:0754b02": "機下劣、精進微少。若有為說微妙甚深大乘",
    "T13n0411_006:0754b03": "正法，說、聽二人俱獲大罪，亦為違逆一切",
    "T13n0411_006:0754b04": "諸佛。所以者何？若諸眾生於聲聞乘、獨覺乘",
    "T13n0411_006:0754b05": "法，未作劬勞正勤修學，根機未熟、根機下",
    "T13n0411_006:0754b06": "劣、精進微少，而便聽受微妙甚深大乘正法，",
    "T13n0411_006:0754b07": "如是眾生實是愚癡自謂聰叡，陷斷滅邊，",
    "T13n0411_006:0754b08": "墜顛狂想，執無因論，於諸業果生斷滅想，",
    "T13n0411_006:0754b09": "撥無一切善作、惡作。妄說大乘壞亂我法，",
    "T13n0411_006:0754b10": "非法說法、法說非法，實非沙門說是沙門、",
    "T13n0411_006:0754b11": "實是沙門說非沙門，實非毘奈耶說是毘",
    "T13n0411_006:0754b12": "奈耶、實是毘奈耶說非毘奈耶。愚癡、顛倒、憍",
    "T13n0411_006:0754b13": "慢、嫉妬、朋黨之心，於大乘法稱讚擁衛令廣",
    "T13n0411_006:0754b14": "流布，於聲聞乘、獨覺乘法，謗毀、障蔽，不令",
    "T13n0411_006:0754b15": "流布。不能如實依聲聞乘、或獨覺乘、或無上",
    "T13n0411_006:0754b16": "乘，捨俗出家受具足戒成苾芻性，亦不如",
    "T13n0411_006:0754b17": "實修集一切善法因緣。於我弟子，或是法器、",
    "T13n0411_006:0754b18": "或非法器，謂：勤修行、學無學行，乃至證得最",
    "T13n0411_006:0754b19": "後極果真善異生，持戒、破戒、無戒者所，種種",
    "T13n0411_006:0754b20": "毀罵、呵嘖、惱亂、奪其衣鉢，不聽受用諸資",
    "T13n0411_006:0754b21": "生具，繫縛、禁閉。如是撥無一切因果斷滅論",
    "T13n0411_006:0754b22": "者，雖在人中實是羅剎，於當來世無數大",
    "T13n0411_006:0754b23": "劫難得人身；寧在地獄受無量苦，不處",
    "T13n0411_006:0754b24": "人中起斷滅見。「如是癡人，不久便當支體",
    "T13n0411_006:0754b25": "廢缺，於多日夜結舌不言，受諸苦毒痛切",
    "T13n0411_006:0754b26": "難忍，命終定生無間地獄。於諸惡趣輪轉",
    "T13n0411_006:0754b27": "往來受諸苦惱，難可救濟，多百千劫難復",
    "T13n0411_006:0754b28": "人身。雖過無量、無數劫已，還得人身，而生",
    "T13n0411_006:0754b29": "五濁無佛世界，生盲、生聾、瘖啞無舌，種種重",
    "T13n0411_006:0754c01": "病常所嬰纏，或身矬醜人不憙見，言詞拙",
    "T13n0411_006:0754c02": "訥耳所惡聞，心常迷亂無所解了，生貧窮",
    "T13n0411_006:0754c03": "家眾事闕乏，不逢善友，隨惡友行樂作惡",
    "T13n0411_006:0754c04": "業，好執惡見造無間罪，復還重墮無間地",
    "T13n0411_006:0754c05": "獄，輪轉惡趣難有出期。「如是愚癡斷滅論",
    "T13n0411_006:0754c06": "者，壞亂毀滅我之正法，逼惱謫罰我諸弟",
    "T13n0411_006:0754c07": "子，持戒、破戒、及無戒者，皆令不安修諸善",
    "T13n0411_006:0754c08": "品。由是因緣，多百千劫沒眾惡趣，從闇入",
    "T13n0411_006:0754c09": "闇難有出期。如是眾生所有罪報，皆為未",
    "T13n0411_006:0754c10": "求聽習聲聞、獨覺乘法，先求聽習微妙甚",
    "T13n0411_006:0754c11": "深大乘正法。如是愚癡斷滅論者，下劣人身",
    "T13n0411_006:0754c12": "尚難可得，況當能成賢聖法器！尚不能",
    "T13n0411_006:0754c13": "得聲聞、獨覺所證涅槃，況得廣大甚深無上",
    "T13n0411_006:0754c14": "正等菩提！如是眾生所有過失，皆由未學",
    "T13n0411_006:0754c15": "聲聞乘法、獨覺乘法，先入大乘。「善男子！譬",
    "T13n0411_006:0754c16": "如坯瓶多諸瑕隙，盛油乳等，盡皆滲漏，能",
    "T13n0411_006:0754c17": "盛、所盛二俱壞失。所以者何？器有失故。如",
    "T13n0411_006:0754c18": "是眾生，於聲聞乘、獨覺乘法，未作劬勞正",
    "T13n0411_006:0754c19": "勤修學，根機未熟、根機下劣、精進微少。若有",
    "T13n0411_006:0754c20": "為說微妙甚深大乘正法，說、聽二人俱獲大",
    "T13n0411_006:0754c21": "罪，亦為違逆一切諸佛，所有過失廣說如",
    "T13n0411_006:0754c22": "前。譬如世間庫藏頹穴，置諸寶貨多有散",
    "T13n0411_006:0754c23": "失。如是眾生，於二乘法，謗毀不信、不肯修",
    "T13n0411_006:0754c24": "學，為說大乘不如實解，因此造罪輪轉無",
    "T13n0411_006:0754c25": "窮。譬如舟船，多諸泄漏，不任乘載泛於大",
    "T13n0411_006:0754c26": "海。如是眾生，多懷慳嫉，於二乘法未曾修",
    "T13n0411_006:0754c27": "學，妄號大乘實懷斷見，憍慢諂曲成泄漏",
    "T13n0411_006:0754c28": "身，不堪憑入一切智海。譬如有人，其目盲",
    "T13n0411_006:0754c29": "瞽，不堪呈示種種珍寶。如是眾生，憍慢放",
    "T13n0411_006:0755a01": "逸，執著空見，不學二乘，盲無慧目，不任",
    "T13n0411_006:0755a02": "顯示無上大乘功德珍寶。譬如有人，其身臭",
    "T13n0411_006:0755a03": "穢，雖以種種上妙香塗，而竟不能令身香",
    "T13n0411_006:0755a04": "潔。如是眾生，愚癡憍慢，於二乘法不樂勤",
    "T13n0411_006:0755a05": "修，不斷殺生乃至邪見，雖勤聽受無上大",
    "T13n0411_006:0755a06": "乘，而竟不能解甚深法。「譬如石田，雖殖好",
    "T13n0411_006:0755a07": "種勤加營耨，終無果實。如是眾生，於二",
    "T13n0411_006:0755a08": "乘法，憍慢懈怠不樂勤修，貪求五欲曾",
    "T13n0411_006:0755a09": "無厭倦，雖於彼身殖大乘種，精進勤苦終",
    "T13n0411_006:0755a10": "無所成。譬如甕器，先貯毒藥投少石蜜，",
    "T13n0411_006:0755a11": "不任食用。如是眾生，於二乘法不肯修",
    "T13n0411_006:0755a12": "學，執無因論，為說大乘終不能成自他利",
    "T13n0411_006:0755a13": "益。譬如甕器，先貯石蜜投少毒藥，不任食",
    "T13n0411_006:0755a14": "用。如是眾生，精勤修學二乘正法猶未成",
    "T13n0411_006:0755a15": "就，為說大乘，二俱壞失。譬如有人，癡狂心",
    "T13n0411_006:0755a16": "亂，為作音樂，不能了知。如是眾生，於二乘",
    "T13n0411_006:0755a17": "法未曾修學，貪、瞋、癡等猛利煩惱擾亂其",
    "T13n0411_006:0755a18": "心，執著無因及斷滅論，根機未熟，為說大",
    "T13n0411_006:0755a19": "乘，雖經多時而不能解。譬如有人，不著",
    "T13n0411_006:0755a20": "甲冑、不持刀仗輙入陣中，必遭傷害受",
    "T13n0411_006:0755a21": "諸苦惱。如是眾生，於二乘法未曾修學，智",
    "T13n0411_006:0755a22": "慧狹劣根器未成，為說大乘必生妄執，由",
    "T13n0411_006:0755a23": "此展轉造惡無窮。如是癡人，不久便當支",
    "T13n0411_006:0755a24": "體廢缺，於多日夜結舌不言，受諸苦毒痛",
    "T13n0411_006:0755a25": "切難忍，命終定生無間地獄。於諸惡趣輪",
    "T13n0411_006:0755a26": "轉往來，應知如前次第廣說。",
    "T13n0411_006:0755a27": "「善男子！是故智者先應觀察一切眾心，然後",
    "T13n0411_006:0755a28": "說法。先當發起慈心、悲心、喜心、益心、不懈怠",
    "T13n0411_006:0755a29": "心、能忍受心、不憍慢心、不嫉妬心、不慳悋心、等",
    "T13n0411_006:0755b01": "引定心，然後為他宣說正法。終不令他諸",
    "T13n0411_006:0755b02": "眾生類，聞所說法，輪轉生死，墮大險難。是",
    "T13n0411_006:0755b03": "故，如來善達一切眾生心相，以無塵垢、無取",
    "T13n0411_006:0755b04": "行輪，為說正法。具大甲冑一切菩薩摩訶",
    "T13n0411_006:0755b05": "薩眾，為他說法亦復如是，由悲愍故、為令",
    "T13n0411_006:0755b06": "斷滅諸煩惱故、為令超渡三有海故、為",
    "T13n0411_006:0755b07": "諸眾生於三乘中隨心所樂隨趣一乘速",
    "T13n0411_006:0755b08": "圓滿故，為說正法，終不令其輪轉生死，墮",
    "T13n0411_006:0755b09": "大險難。「云何名無塵垢行輪？無塵垢者，謂",
    "T13n0411_006:0755b10": "說法時，不為有蘊、不為有處、不為有",
    "T13n0411_006:0755b11": "界，不為有欲界、不為有色界、不為有無",
    "T13n0411_006:0755b12": "色界，不為有此世、不為有他世，不為有",
    "T13n0411_006:0755b13": "諸行、不為有受、不為有想、不為有思、",
    "T13n0411_006:0755b14": "不為有觸、不為有作意、不為有無明，",
    "T13n0411_006:0755b15": "乃至不為有老死、不為有行及不行故，",
    "T13n0411_006:0755b16": "為諸眾生宣說正法；唯為一切諸蘊、處、界，",
    "T13n0411_006:0755b17": "廣說乃至行與不行，皆寂滅故，為諸眾生",
    "T13n0411_006:0755b18": "宣說正法，以是義故，名無塵垢。行者，所謂",
    "T13n0411_006:0755b19": "為能永斷死此生彼，為諸眾生宣說正法，",
    "T13n0411_006:0755b20": "為能永斷諸蘊、處、界，廣說乃至為能永斷",
    "T13n0411_006:0755b21": "行與不行，為諸眾生宣說正法，是名為行。",
    "T13n0411_006:0755b22": "輪者，所謂如滿月光清涼無礙，遍滿虛空，",
    "T13n0411_006:0755b23": "照觸一切無障境界。如是，如來及諸菩薩，",
    "T13n0411_006:0755b24": "所有神通、記說、教誡三種勝輪，作用無礙遍",
    "T13n0411_006:0755b25": "諸世界，利樂一切所化眾生。令諸眾生不",
    "T13n0411_006:0755b26": "異歸趣，不共一切世間眾生，不共一切聲",
    "T13n0411_006:0755b27": "聞、獨覺，能令眾生斷滅生死諸苦惱法，證",
    "T13n0411_006:0755b28": "得安樂菩提涅槃，是名為輪。如是名為諸",
    "T13n0411_006:0755b29": "佛、菩薩無塵垢行輪。「云何名為無取行輪？謂",
    "T13n0411_006:0755c01": "於諸法無所罣礙，猶如日光普照一切，三",
    "T13n0411_006:0755c02": "乘根器隨其所宜，宣說正法無所執著。謂",
    "T13n0411_006:0755c03": "諸如來，為諸眾生說如是法，猶如虛空無",
    "T13n0411_006:0755c04": "差別相，以無量定遊戲自在莊嚴住持，為諸",
    "T13n0411_006:0755c05": "眾生說微妙法無所執著。具大甲冑一切",
    "T13n0411_006:0755c06": "菩薩摩訶薩眾，為他說法亦復如是。謂說",
    "T13n0411_006:0755c07": "諸法非有、非空；非即色空、非離色空，乃至",
    "T13n0411_006:0755c08": "非即識空、非離識空；非即眼空、非離眼空，",
    "T13n0411_006:0755c09": "乃至非即意空、非離意空；非即色空、非離",
    "T13n0411_006:0755c10": "色空，乃至非即法空，非離法空；非即眼識",
    "T13n0411_006:0755c11": "空、非離眼識空，乃至非即意識空、非離意",
    "T13n0411_006:0755c12": "識空。非即欲界空、非離欲界空，乃至非",
    "T13n0411_006:0755c13": "即虛空無邊處空、非離虛空無邊處空，非",
    "T13n0411_006:0755c14": "即識無邊處空、非離識無邊處空，非即無",
    "T13n0411_006:0755c15": "所有處空、非離無所有處空，非即非想非非",
    "T13n0411_006:0755c16": "想處空、非離非想非非想處空。非即四念",
    "T13n0411_006:0755c17": "住空、非離四念住空，乃至非即八支聖道",
    "T13n0411_006:0755c18": "空、非離八支聖道空，非即緣起法空、非離",
    "T13n0411_006:0755c19": "緣起法空，非即三不護空、非離三不護空，",
    "T13n0411_006:0755c20": "非即四無所畏空、非離四無所畏空，非即",
    "T13n0411_006:0755c21": "十力空、非離十力空，非即十八不共法空、",
    "T13n0411_006:0755c22": "非離十八不共法空，非即大慈大悲大喜大",
    "T13n0411_006:0755c23": "捨空、非離大慈大悲大喜大捨空，非即涅槃",
    "T13n0411_006:0755c24": "空、非離涅槃空。是名，如來及諸菩薩，為諸眾",
    "T13n0411_006:0755c25": "生宣說處中微妙正法。「善男子！如是如來，",
    "T13n0411_006:0755c26": "為諸眾生，以無塵垢行輪說法；如滿月光，",
    "T13n0411_006:0755c27": "清涼無礙，遍滿虛空，照觸一切無障境界。",
    "T13n0411_006:0755c28": "乃至廣說，又以無取行輪說微妙法；於一",
    "T13n0411_006:0755c29": "切法無所罣礙，猶如日光普照一切，三乘",
    "T13n0411_006:0756a01": "根器隨其所宜，宣說正法無所執著。謂諸",
    "T13n0411_006:0756a02": "如來，為諸眾生說如是法，猶如虛空無差",
    "T13n0411_006:0756a03": "別相，以無量定遊戲自在莊嚴住持，為諸眾",
    "T13n0411_006:0756a04": "生說微妙法無所執著，令於三乘隨宜",
    "T13n0411_006:0756a05": "趣入。具大甲冑一切菩薩摩訶薩眾，為他",
    "T13n0411_006:0756a06": "說法亦復如是，令諸眾生聞此最勝甚深",
    "T13n0411_006:0756a07": "法已，於三乘中，隨其所樂隨趣一乘，種種",
    "T13n0411_006:0756a08": "善根皆得成熟；隨於一乘極善安住，終不",
    "T13n0411_006:0756a09": "令其於生死中增長種種惡、不善法，令於",
    "T13n0411_006:0756a10": "涅槃堅固不退。",
    "T13n0411_006:0756a11": "「善男子！菩薩摩訶薩，為斷無量無數眾生生",
    "T13n0411_006:0756a12": "死流轉，為他說法；聲聞、獨覺，但為自斷生",
    "T13n0411_006:0756a13": "死流轉，為他說法。菩薩摩訶薩，為令無量",
    "T13n0411_006:0756a14": "無數眾生渡四瀑流，為他說法；聲聞、獨覺，",
    "T13n0411_006:0756a15": "但為令己渡四瀑流，為他說法。菩薩摩",
    "T13n0411_006:0756a16": "訶薩，為除無量無數眾生諸煩惱病，為他說",
    "T13n0411_006:0756a17": "法；聲聞、獨覺，但為自除諸煩惱病，為他說",
    "T13n0411_006:0756a18": "法。菩薩摩訶薩，為斷眾生諸蘊煩惱、習氣相",
    "T13n0411_006:0756a19": "續，令盡無餘，為他說法；聲聞、獨覺，但為自",
    "T13n0411_006:0756a20": "斷諸蘊煩惱、習氣相續，有餘不盡，為他說法。",
    "T13n0411_006:0756a21": "菩薩摩訶薩，為成大悲等流果故，大悲為",
    "T13n0411_006:0756a22": "因，為他說法；聲聞、獨覺，不為大悲等流果",
    "T13n0411_006:0756a23": "故，無大悲因，為他說法。菩薩摩訶薩，於諸",
    "T13n0411_006:0756a24": "眾生有所顧念，而為說法；聲聞、獨覺，於諸",
    "T13n0411_006:0756a25": "眾生無所顧念，而為說法。菩薩摩訶薩，為",
    "T13n0411_006:0756a26": "息一切他眾生苦，為他說法；聲聞、獨覺，但",
    "T13n0411_006:0756a27": "為自息己所有苦，為他說法。菩薩摩訶薩，",
    "T13n0411_006:0756a28": "為滿一切眾生法味，為他說法；聲聞、獨覺，",
    "T13n0411_006:0756a29": "但為自滿己身法味，為他說法。菩薩摩訶",
    "T13n0411_006:0756b01": "薩，為諸眾生得勝法明，為他說法；聲聞、獨",
    "T13n0411_006:0756b02": "覺，但為自己得勝法明，為他說法。「善男子！",
    "T13n0411_006:0756b03": "以要言之，菩薩摩訶薩無量律儀，普為除",
    "T13n0411_006:0756b04": "滅一切眾生大無明闇、大怖畏事、一切衰損，",
    "T13n0411_006:0756b05": "得大光明及大名稱，如實覺悟一切智智，為",
    "T13n0411_006:0756b06": "他說法。聲聞、獨覺少分律儀，但為滅除自",
    "T13n0411_006:0756b07": "無明闇，得小光明及小名稱，如實覺悟少分",
    "T13n0411_006:0756b08": "法智，為他說法。「善男子！聲聞、獨覺，無有",
    "T13n0411_006:0756b09": "於他實懷顧念，無有於他實懷悲惻，無",
    "T13n0411_006:0756b10": "有於他實不輕弄，無有於他實為利益，",
    "T13n0411_006:0756b11": "無有於他實為拔濟，無有於他實行薦",
    "T13n0411_006:0756b12": "舉，無有於他實欲稱歎，無有於他實無",
    "T13n0411_006:0756b13": "諂曲而行讚美，無有於他不顧己身令",
    "T13n0411_006:0756b14": "彼安樂，無有於他不起誤失身、語、意、業。善",
    "T13n0411_006:0756b15": "男子！住大乘者，無有於己實懷顧念，廣說",
    "T13n0411_006:0756b16": "乃至，無有於他發起誤失身、語、意業。",
    "T13n0411_006:0756b17": "大乘大集地藏十輪經卷第六"
}