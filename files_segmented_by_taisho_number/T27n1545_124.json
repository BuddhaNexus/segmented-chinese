{
    "T27n1545_124:0645c16": "阿毘達磨大毘婆沙論卷第一百",
    "T27n1545_124:0645c17": "二十四",
    "T27n1545_124:0645c19": "五百大阿羅漢等造",
    "T27n1545_124:0645c20": "三藏法師玄奘奉　詔譯",
    "T27n1545_124:0645c21": "業蘊第四中表無表納息第四之三",
    "T27n1545_124:0645c22": "問頗有唯受三歸成近事不。為有律儀",
    "T27n1545_124:0645c23": "缺減成近事不。若言有者。契經所說文句",
    "T27n1545_124:0645c24": "差別豈非無義。如說我某甲歸佛法僧。願",
    "T27n1545_124:0645c25": "尊憶持。我是近事我從今日乃至命終。護",
    "T27n1545_124:0645c26": "生歸淨。亦應說有律儀缺減勤策苾芻等。若",
    "T27n1545_124:0645c27": "無者。即前契經文句差別寧非無義。何故安",
    "T27n1545_124:0645c28": "立一分少分多分滿分近事耶。健馱羅國諸",
    "T27n1545_124:0645c29": "論師言。唯受三歸及律儀缺減悉成近事。問",
    "T27n1545_124:0646a01": "若唯受三歸成近事者。契經文句寧非無",
    "T27n1545_124:0646a02": "義。經說近事受律儀時。於戒師前作如是",
    "T27n1545_124:0646a03": "說。我某甲歸佛法僧。願尊憶持我是近事。",
    "T27n1545_124:0646a04": "我從今者乃至命終。於其中間護生歸淨。",
    "T27n1545_124:0646a05": "答彼由此表但得三歸。名為近事而未得",
    "T27n1545_124:0646a06": "律儀。後說學處方得律儀。然彼文句非為",
    "T27n1545_124:0646a07": "無義。由後自誓令前三歸得堅牢故。若不",
    "T27n1545_124:0646a08": "護生歸非淨故。問若缺減律儀成近事者。",
    "T27n1545_124:0646a09": "便為善順一分等言。所以者何。若受一名",
    "T27n1545_124:0646a10": "一分。受二名少分。受三受四名多分。具",
    "T27n1545_124:0646a11": "受五名滿分故。云何不有律儀缺減勤策",
    "T27n1545_124:0646a12": "苾芻等耶。答佛觀所化機宜不同。授與律儀",
    "T27n1545_124:0646a13": "亦不一種。如諸近事不樂捨家為攝引",
    "T27n1545_124:0646a14": "故。佛隨其意於五學處多少受得。故彼",
    "T27n1545_124:0646a15": "律儀有缺減受。苾芻勤策意樂捨家。為安",
    "T27n1545_124:0646a16": "立故制具律儀。具受乃得故彼律儀無缺減",
    "T27n1545_124:0646a17": "受。以是世尊內眷屬故。迦濕彌羅國諸論師",
    "T27n1545_124:0646a18": "言。無有唯受三歸及缺減律儀名為近事。",
    "T27n1545_124:0646a19": "問若爾契經寧非無義。如說我某甲歸佛",
    "T27n1545_124:0646a20": "法僧。乃至廣說。答彼由此表既得三歸。亦",
    "T27n1545_124:0646a21": "得律儀故成近事。問此唯自誓離於殺生。",
    "T27n1545_124:0646a22": "云何由此具得五種。答由此自誓離殺為",
    "T27n1545_124:0646a23": "依。五種律儀亦俱時得。五學處中彼為勝故。",
    "T27n1545_124:0646a24": "以受戒者為不損生。於損生中殺為上首。",
    "T27n1545_124:0646a25": "故以離殺為五所依。又護生言非唯離殺。",
    "T27n1545_124:0646a26": "謂不損惱一切有情。彼自誓言我從今者",
    "T27n1545_124:0646a27": "乃至命盡。於諸有情不害其命。不盜其",
    "T27n1545_124:0646a28": "物。不侵其妻。不行虛誑。為護前四。亦不",
    "T27n1545_124:0646a29": "飲酒。故護生言非唯離殺。然有別誦言捨",
    "T27n1545_124:0646b01": "生者。此言意說捨殺生等。略去殺等但說",
    "T27n1545_124:0646b02": "捨生。又捨生言顯於生類。捨損惱事即五",
    "T27n1545_124:0646b03": "律儀。皆為遮防損生事故。由此自誓方",
    "T27n1545_124:0646b04": "得律儀。故彼契經非為無義。問若唯自誓",
    "T27n1545_124:0646b05": "便得律儀。何故復說五種學處。答雖由自",
    "T27n1545_124:0646b06": "誓已得律儀。而未了知彼差別相。欲令知",
    "T27n1545_124:0646b07": "故說五學處。故彼所說皆非無義。問若爾",
    "T27n1545_124:0646b08": "何故說有一分等鄔波索迦耶。答此說持",
    "T27n1545_124:0646b09": "位非說受位。謂於五中持一不持四名",
    "T27n1545_124:0646b10": "一分。持二不持三名少分。持三持四名",
    "T27n1545_124:0646b11": "多分。具持五名滿分。尊者僧伽筏蘇分同",
    "T27n1545_124:0646b12": "前二師說。彼說無有唯受三歸便成近事。",
    "T27n1545_124:0646b13": "然有缺減五種律儀亦成近事。謂彼將受",
    "T27n1545_124:0646b14": "近事戒時。先與戒師共詳審議。如是學處",
    "T27n1545_124:0646b15": "我能受持。如是學處我不能受。既詳議已",
    "T27n1545_124:0646b16": "歸佛法僧。自誓要期得爾所戒隨先詳議",
    "T27n1545_124:0646b17": "能受少多。今得律儀其數亦爾。由此故說",
    "T27n1545_124:0646b18": "近事律儀名詳議戒。非勤策等戒得有此",
    "T27n1545_124:0646b19": "名。如是說者。無但三歸即成近事。亦無",
    "T27n1545_124:0646b20": "缺減近事律儀。成近事者如無缺減。勤策",
    "T27n1545_124:0646b21": "等律儀名勤策等彼亦如是。",
    "T27n1545_124:0646b22": "問諸有但受近事律儀。不受三歸得律儀",
    "T27n1545_124:0646b23": "不。有說不得。以受三歸與此律儀。為門",
    "T27n1545_124:0646b24": "為依為加行故。有說不定謂若不知先受",
    "T27n1545_124:0646b25": "三歸後方受戒。信戒師故便受律儀。彼得",
    "T27n1545_124:0646b26": "律儀戒師得罪若彼解了先受三歸。後受",
    "T27n1545_124:0646b27": "律儀是正儀式。但憍慢故不受三歸。作如",
    "T27n1545_124:0646b28": "是言且應受戒。何用歸信佛法僧。為彼慢",
    "T27n1545_124:0646b29": "纏心雖受不得。問若先不受近事律儀。便",
    "T27n1545_124:0646c01": "受勤策律儀。得勤策律儀不。有說不得。以",
    "T27n1545_124:0646c02": "近事律儀與此律儀為門為依為加行故。",
    "T27n1545_124:0646c03": "有說不定。若不了知先受近事律儀。後方",
    "T27n1545_124:0646c04": "受勤策律儀。信戒師故受此律儀。彼得律",
    "T27n1545_124:0646c05": "儀戒師得罪。若彼解了先受近事律儀。後",
    "T27n1545_124:0646c06": "受勤策律儀是正儀式。但憍慢故不欲受",
    "T27n1545_124:0646c07": "學近事律儀。作如是言何用受此近事劣",
    "T27n1545_124:0646c08": "戒。彼慢纏心雖受不得。如說不受近事律",
    "T27n1545_124:0646c09": "儀。而受勤策律儀。如是不受勤策律儀。而",
    "T27n1545_124:0646c10": "受苾芻律儀。廣說亦爾。問諸近事受勤策",
    "T27n1545_124:0646c11": "律儀。及勤策受苾芻律儀。彼為捨前律儀",
    "T27n1545_124:0646c12": "得後律儀不。若捨前得後者。何故施設論",
    "T27n1545_124:0646c13": "說前後律儀彼俱成就。又若捨者。後捨勤",
    "T27n1545_124:0646c14": "策為近事時。及捨苾芻為勤策時。更來",
    "T27n1545_124:0646c15": "受戒。云何得彼近事勤策二律儀耶。若不",
    "T27n1545_124:0646c16": "捨者。彼既成就二種律儀。或復三種。何故",
    "T27n1545_124:0646c17": "得名唯依後戒。又親教師彼既有二。何故",
    "T27n1545_124:0646c18": "佛說後是前非。答受後律儀不捨前戒。謂",
    "T27n1545_124:0646c19": "近事受勤策律儀不捨近事五。更得勤策",
    "T27n1545_124:0646c20": "十。爾時成就十五律儀。若勤策受苾芻律",
    "T27n1545_124:0646c21": "儀。不捨前十五更得苾芻過二百五十。爾",
    "T27n1545_124:0646c22": "時成就過二百六十五律儀。有餘師說。若",
    "T27n1545_124:0646c23": "近事受勤策律儀。不捨近事五更得勤策",
    "T27n1545_124:0646c24": "五。爾時成就十種律儀。若勤策受苾芻律",
    "T27n1545_124:0646c25": "儀。不捨前十更得苾芻過二百四十。爾時",
    "T27n1545_124:0646c26": "成就過二百五十律儀。問彼既成就二種律",
    "T27n1545_124:0646c27": "儀或復三種。何故得名唯依後戒。答就勝",
    "T27n1545_124:0646c28": "立名不應為難。如得勝位捨本劣名。問",
    "T27n1545_124:0646c29": "彼親教師既有二種。何故佛說後是前非。答",
    "T27n1545_124:0647a01": "以勝律儀依後師得。不依前故。如不依",
    "T27n1545_124:0647a02": "彼律儀得名。彼師亦爾。復有說者。捨前律",
    "T27n1545_124:0647a03": "儀。問若爾何故施設論說前後律儀彼俱成",
    "T27n1545_124:0647a04": "就。答彼論意說。由前律儀資後令勝。前戒",
    "T27n1545_124:0647a05": "勢力今時猶轉故說成就。而先律儀實不成",
    "T27n1545_124:0647a06": "就。問後捨苾芻為勤策時。及捨勤策為近",
    "T27n1545_124:0647a07": "事時。復云何得彼二戒耶。答即由語表自",
    "T27n1545_124:0647a08": "誓我今還為勤策或近事故。得二律儀非",
    "T27n1545_124:0647a09": "成舊戒。如是說者不捨前戒而得後戒",
    "T27n1545_124:0647a10": "彼後所受非前所受相違法故。又前後戒因。",
    "T27n1545_124:0647a11": "緣各別。不應相合成十數等。",
    "T27n1545_124:0647a12": "問若童子時受近事戒。至少年位。方娉妻",
    "T27n1545_124:0647a13": "室。彼於此妻先得戒不。若先得者今應犯",
    "T27n1545_124:0647a14": "戒。若先不得則此律儀應從少分有情處",
    "T27n1545_124:0647a15": "得。答應言先得。問若爾今應犯戒。答得由",
    "T27n1545_124:0647a16": "別分非總相續。先所受得離欲邪行。非",
    "T27n1545_124:0647a17": "非梵行今如何犯。習近自妻非邪行故。謂",
    "T27n1545_124:0647a18": "一相續別分有多。所遮所行別故無犯",
    "T27n1545_124:0647a19": "問若童子位得不作律儀。至少年時方娉",
    "T27n1545_124:0647a20": "妻室。彼於此妻先得律儀不。若先得者今",
    "T27n1545_124:0647a21": "應犯律儀。然不作律儀得必無犯。若先不",
    "T27n1545_124:0647a22": "得則此律儀。應從少分有情處得。答應言",
    "T27n1545_124:0647a23": "先得廣說如前。問近事律儀依何處有。答",
    "T27n1545_124:0647a24": "依欲界有非色無色界。依人趣有非餘趣。",
    "T27n1545_124:0647a25": "依三洲有除北洲。問若此律儀唯依人趣。",
    "T27n1545_124:0647a26": "契經所說當云何通。如契經說。時天帝釋",
    "T27n1545_124:0647a27": "來詣佛所。作如是言。願佛憶持。我是近事",
    "T27n1545_124:0647a28": "我從今者乃至命終。於其中間護生歸淨。",
    "T27n1545_124:0647a29": "答彼自顯示是信等流。非受律儀不應為",
    "T27n1545_124:0647b01": "難。",
    "T27n1545_124:0647b02": "如契經說。近住律儀具足八支。何等為八。",
    "T27n1545_124:0647b03": "謂離害生命。離不與取。離非梵行。離虛誑",
    "T27n1545_124:0647b04": "語離飲諸酒。諸放逸處離歌舞倡伎。離塗",
    "T27n1545_124:0647b05": "飾香鬘離高廣床離非時食。問此有九支",
    "T27n1545_124:0647b06": "何以言八。答二合為一故說八支。謂離塗",
    "T27n1545_124:0647b07": "飾香鬘與離歌舞倡伎。同於莊嚴處轉故",
    "T27n1545_124:0647b08": "合立一支。問云何名近住。云何近住支。答",
    "T27n1545_124:0647b09": "離非時食名為近住。離害生等名近住支。",
    "T27n1545_124:0647b10": "問此近住支應唯有七。答離非時食名為",
    "T27n1545_124:0647b11": "近住。亦近住支故不唯七。如正見名道亦",
    "T27n1545_124:0647b12": "道支。餘名道支非道。擇法名覺亦覺支。餘",
    "T27n1545_124:0647b13": "名覺支非覺。三摩地名靜慮亦靜慮支。餘",
    "T27n1545_124:0647b14": "名靜慮支非靜慮。如是離非時食名近住",
    "T27n1545_124:0647b15": "亦近住支。餘名近住支非近住。故說近住",
    "T27n1545_124:0647b16": "具足八支。尊者妙音眾世說曰。應言近住",
    "T27n1545_124:0647b17": "或全無支。或一二三乃至或七。非要具八",
    "T27n1545_124:0647b18": "方名近住。如是說者。非全無支乃至或七。",
    "T27n1545_124:0647b19": "得名近住。名近住者要具八支。",
    "T27n1545_124:0647b20": "問近住律儀云何而得。答從他教得。謂隨",
    "T27n1545_124:0647b21": "師教自發誠言恭敬受得。問受律儀者或",
    "T27n1545_124:0647b22": "先自發言。或與師俱說得律儀不答不得",
    "T27n1545_124:0647b23": "要隨師語。如師語而說方受得故。問近住",
    "T27n1545_124:0647b24": "律儀從誰應受。答從七眾受皆得非餘。所",
    "T27n1545_124:0647b25": "以者何。若無盡壽戒者。則不堪任為戒師",
    "T27n1545_124:0647b26": "故。問著何服飾受此律儀答常所受用衣",
    "T27n1545_124:0647b27": "服嚴具著之。皆得受此律儀。若為暫時莊",
    "T27n1545_124:0647b28": "嚴身者。必須棄捨方受此戒。床座等具准",
    "T27n1545_124:0647b29": "此應知。問齊何時受。答齊一晝夜不增不",
    "T27n1545_124:0647c01": "減。謂清旦時從師受得。至明清旦律儀便",
    "T27n1545_124:0647c02": "捨。問若有頓受半月一月。或復多時得律",
    "T27n1545_124:0647c03": "儀不。答應言不得。所以者何。一晝夜時分",
    "T27n1545_124:0647c04": "限定故光闇往來易了知故。一齋食時非時",
    "T27n1545_124:0647c05": "定故非一晝夜。近住律儀可使頓經二晝",
    "T27n1545_124:0647c06": "夜受。況多晝夜可頓受得。如近事等盡壽",
    "T27n1545_124:0647c07": "律儀不可頓受。二眾同分。況多同分可頓",
    "T27n1545_124:0647c08": "受得晝夜律儀。理亦應爾。律儀分齊唯有",
    "T27n1545_124:0647c09": "二故。問受晝非夜。受夜非晝。得此戒不。",
    "T27n1545_124:0647c10": "有說不得。所以者何。佛說此為晝夜戒故。",
    "T27n1545_124:0647c11": "問若爾者。尊者迦多衍那所說因緣當云何",
    "T27n1545_124:0647c12": "通。如說時彼尊者告屠兒言。汝等皆應離",
    "T27n1545_124:0647c13": "此惡業。勿於來世受大苦果。屠兒答言。我",
    "T27n1545_124:0647c14": "以此業而自存活如何能離。尊者告言。汝等",
    "T27n1545_124:0647c15": "所作屠羊等業何時分造。屠兒答言。唯於晝",
    "T27n1545_124:0647c16": "分。尊者告曰。汝等可於夜分受持近住八",
    "T27n1545_124:0647c17": "戒。諸屠兒輩歡喜奉行。命終皆生曠野鬼",
    "T27n1545_124:0647c18": "趣。每於晝日有黑駁狗欻然而現噉食其",
    "T27n1545_124:0647c19": "肉。唯餘骸骨俄頃肉生平復如舊。還被食",
    "T27n1545_124:0647c20": "噉受諸苦惱如地獄趣。每至夜分五欲自",
    "T27n1545_124:0647c21": "娛。遊戲受樂猶如天趣。尊者復詣諸欲邪",
    "T27n1545_124:0647c22": "行婬女等處告言。汝等應離此業。勿於來",
    "T27n1545_124:0647c23": "世受大苦果。彼人答言。我等久習如是事",
    "T27n1545_124:0647c24": "業非卒能離。尊者告言。汝等所作邪穢事",
    "T27n1545_124:0647c25": "業在何時分。彼人答言。唯於夜分。尊者告",
    "T27n1545_124:0647c26": "曰。汝等可於晝分受持近住八戒。諸邪行",
    "T27n1545_124:0647c27": "者歡喜奉行。命終皆生曠野鬼趣。每於夜",
    "T27n1545_124:0647c28": "分有百足蟲欻爾而生唼食其肉。唯餘骸",
    "T27n1545_124:0647c29": "骨俄頃肉生平復如舊。還被唼食受諸苦",
    "T27n1545_124:0648a01": "惱如地獄趣。每至晝分五欲自娛。遊戲受",
    "T27n1545_124:0648a02": "樂猶如天趣。如是所說當云何通。答彼妙",
    "T27n1545_124:0648a03": "行攝非是律儀。受妙行果。非律儀果。是以",
    "T27n1545_124:0648a04": "無過。有餘師言。是彼尊者神力化作非是",
    "T27n1545_124:0648a05": "真實。令俱胝耳厭世間故。化為彼事故不",
    "T27n1545_124:0648a06": "須通有說亦得。謂有要期。月八日等恒受",
    "T27n1545_124:0648a07": "齋戒有緣礙故得如是受。評曰。前說為善",
    "T27n1545_124:0648a08": "晝夜戒故。問若至午後受此戒者亦得戒",
    "T27n1545_124:0648a09": "不。答應言不得。除先要期。月八日等恒受",
    "T27n1545_124:0648a10": "齋戒。彼有餘緣午前不憶。食已方憶深生",
    "T27n1545_124:0648a11": "悔愧。即請戒師如法受者亦得此戒。",
    "T27n1545_124:0648a12": "問扇搋半擇迦無形二形。受近住律儀得律",
    "T27n1545_124:0648a13": "儀不。答應言不得。所以者何。彼所依身志",
    "T27n1545_124:0648a14": "性羸劣非律儀器。亦不能為不律儀器。如",
    "T27n1545_124:0648a15": "醎鹵田嘉苗穢草俱不生長。然應授彼近",
    "T27n1545_124:0648a16": "住律儀。令生妙行當受勝果。或扇搋等國",
    "T27n1545_124:0648a17": "王委任。令知要務苦楚多人。若受律儀毒",
    "T27n1545_124:0648a18": "心暫息。饒益多人故亦應為受。然實不得",
    "T27n1545_124:0648a19": "近住律儀。",
    "T27n1545_124:0648a20": "如是所說近住律儀。或有根本業道淨而近",
    "T27n1545_124:0648a21": "分不淨。如自在者受此律儀。有彼廚人欲",
    "T27n1545_124:0648a22": "害生命擬充所食。彼便告曰。我今受戒不",
    "T27n1545_124:0648a23": "得殺生。留待明朝殺充所食。復有捕獲",
    "T27n1545_124:0648a24": "怨敵將來請欲加害。彼便告曰。我今受",
    "T27n1545_124:0648a25": "律儀不得殺害。留待明旦依法刑戮。如",
    "T27n1545_124:0648a26": "是名為根本業道淨而近分不淨。世尊說彼",
    "T27n1545_124:0648a27": "所受律儀。雖是勝業而不獲大果。或有根",
    "T27n1545_124:0648a28": "本業道淨近分亦淨。而惡尋思之所損害。謂",
    "T27n1545_124:0648a29": "欲尋思恚尋思害尋思。世尊說彼所受律儀。",
    "T27n1545_124:0648b01": "雖是勝業而不獲大果。或有根本業道淨",
    "T27n1545_124:0648b02": "近分亦淨非惡尋思之所損害。而不攝受",
    "T27n1545_124:0648b03": "正念。謂佛隨念法。隨念僧。隨念戒。隨念捨。",
    "T27n1545_124:0648b04": "隨念天。隨念世尊。說彼所受律儀。雖是勝",
    "T27n1545_124:0648b05": "業而不獲大果。或有根本業道淨近分亦",
    "T27n1545_124:0648b06": "淨。非惡尋思之所損害。攝受正念而不迴",
    "T27n1545_124:0648b07": "向解脫。謂求生天欲樂等故受持禁戒。世",
    "T27n1545_124:0648b08": "尊說彼所受律儀。雖是勝業而不獲大果。",
    "T27n1545_124:0648b09": "若有根本業道淨近分亦淨。非惡尋思之所",
    "T27n1545_124:0648b10": "損害。攝受正念迴向解脫。世尊說彼所受",
    "T27n1545_124:0648b11": "律儀。是殊勝業能獲大果。世尊依後所受律",
    "T27n1545_124:0648b12": "儀。告毘舍佉鹿子母曰。若有成就此八近",
    "T27n1545_124:0648b13": "住律儀。十六大國所有珍寶。欲比其價十",
    "T27n1545_124:0648b14": "六分中不能及一。如是百分千分皆千分。",
    "T27n1545_124:0648b15": "數分算分。乃至鄔波尼殺曇分亦不及一。",
    "T27n1545_124:0648b16": "十六大國者。謂泱伽國。摩揭陀國。迦尸國。",
    "T27n1545_124:0648b17": "憍薩羅國。佛栗氏國。末羅國。奔噠羅國。蘇噏",
    "T27n1545_124:0648b18": "摩國。頞濕縛迦國。頞飯底國。葉筏那國。劍",
    "T27n1545_124:0648b19": "跋闍國。俱盧國。般遮羅國。筏蹉國。戍洛西",
    "T27n1545_124:0648b20": "那國。此十六國豐諸珍寶故偏說之。諸珍",
    "T27n1545_124:0648b21": "寶者。謂末尼真珠。吠琉璃寶。螺貝璧玉珊瑚",
    "T27n1545_124:0648b22": "金銀。摸婆洛揭拉婆寶。頞濕摩揭婆寶。赤珠",
    "T27n1545_124:0648b23": "右旋寶等。又佛依後所說律儀。訶天帝釋所",
    "T27n1545_124:0648b24": "說讚頌。如天帝釋聞佛所說近住律儀功德",
    "T27n1545_124:0648b25": "殊勝。便以伽他而讚歎曰。",
    "T27n1545_124:0648b26": "　六齋神變月　　受持八戒齋",
    "T27n1545_124:0648b27": "　彼功德殊勝　　則為與我等",
    "T27n1545_124:0648b28": "爾時世尊。告苾芻眾。此天帝釋所說伽他違",
    "T27n1545_124:0648b29": "於道理。若阿羅漢可作是說。所以者何。此",
    "T27n1545_124:0648c01": "天帝釋貪瞋癡等。未能永離。未得解脫。生",
    "T27n1545_124:0648c02": "老病死愁憂悲苦纏縛身心。如何可言受持",
    "T27n1545_124:0648c03": "此戒所獲功德與我等耶。諸阿羅漢諸漏已",
    "T27n1545_124:0648c04": "盡。所作已辦。捨諸重擔自利已滿盡諸有",
    "T27n1545_124:0648c05": "結。心善解脫不受後有。彼可說言受持此",
    "T27n1545_124:0648c06": "戒所獲功德。則與我等。天帝功德唯感天",
    "T27n1545_124:0648c07": "帝。受持八戒證三菩提。故不應言但與",
    "T27n1545_124:0648c08": "其等。",
    "T27n1545_124:0648c09": "問誰應受此近住律儀。有作是說。唯聖者",
    "T27n1545_124:0648c10": "非異生。唯是近事非非近事。唯有為暫時",
    "T27n1545_124:0648c11": "捨盡壽。然有為盡壽捨盡壽。為盡壽捨",
    "T27n1545_124:0648c12": "暫時。誰有為暫時受盡壽。然有為盡壽",
    "T27n1545_124:0648c13": "受暫時。如是說者。亦聖者亦異生。亦近事",
    "T27n1545_124:0648c14": "亦非近事。然薄伽梵。為毘舍佉鹿子母說。",
    "T27n1545_124:0648c15": "及天帝釋所說伽他唯依聖者。",
    "T27n1545_124:0648c16": "問近住律儀依何處有。答唯依欲界有非",
    "T27n1545_124:0648c17": "色無色界。依人趣有非餘趣。依三洲有除",
    "T27n1545_124:0648c18": "北洲。問若此律儀唯依人趣。契經所說當云",
    "T27n1545_124:0648c19": "何通。如契經說。有海居龍從大海出於六",
    "T27n1545_124:0648c20": "齋日受八戒齋。放捨身心寂然而住。徐發",
    "T27n1545_124:0648c21": "吟韻作如是言。今於世間無所惱害答",
    "T27n1545_124:0648c22": "彼得妙行不得律儀。自慶暫時離諸惡行。",
    "T27n1545_124:0648c23": "彼自憶念昔在人中。受八戒齋不能清淨。",
    "T27n1545_124:0648c24": "有毀犯故墮龍趣中。作是思惟我本人趣。",
    "T27n1545_124:0648c25": "若能清淨持八戒齋。今應生天受諸快樂。",
    "T27n1545_124:0648c26": "何期毀犯墮斯惡趣。厭惡行故數從海出",
    "T27n1545_124:0648c27": "受八戒齋吟韻自慶。然實彼龍唯得妙行",
    "T27n1545_124:0648c28": "不得律儀。問何故此律儀名為近住。答近",
    "T27n1545_124:0648c29": "阿羅漢住故名近住。以受此律儀隨學彼",
    "T27n1545_124:0649a01": "故。有說。此近盡壽戒住故名近住。有說。",
    "T27n1545_124:0649a02": "此戒近時而住故名近住。如是律儀。或名",
    "T27n1545_124:0649a03": "長養。長養薄少善根有情令其善根漸增",
    "T27n1545_124:0649a04": "多故。有說長養在家善根令近出家善根",
    "T27n1545_124:0649a05": "住故。問如是所說八支律儀。幾是尸羅支。幾",
    "T27n1545_124:0649a06": "是不放逸支幾是遠離支。答五是尸羅支。謂",
    "T27n1545_124:0649a07": "離害生命。乃至離飲酒。一是不放逸支。謂",
    "T27n1545_124:0649a08": "離非時食。餘二是遠離支。又前四是尸羅支。",
    "T27n1545_124:0649a09": "離性罪故。第五是不放逸支。雖受尸羅。若",
    "T27n1545_124:0649a10": "飲諸酒心便放逸不能護故。後三是遠離",
    "T27n1545_124:0649a11": "支。以能隨順厭離心故。厭離能證律儀果",
    "T27n1545_124:0649a12": "故。由此近住具有八支。而於五增三。於",
    "T27n1545_124:0649a13": "十減一。合二為一故。開一為二故。",
    "T27n1545_124:0649a14": "業蘊第四中自業納息第五之一",
    "T27n1545_124:0649a15": "云何自業。自業是何義。如是等章。及解章",
    "T27n1545_124:0649a16": "義既領會已。次應廣釋。問何故作此論。答",
    "T27n1545_124:0649a17": "為欲分別契經義故。如契經說。佛告摩",
    "T27n1545_124:0649a18": "納婆。世間有情皆由自業。皆是業分。皆從",
    "T27n1545_124:0649a19": "業生業為所依。業能分判諸有情類。彼彼",
    "T27n1545_124:0649a20": "處所高下勝劣。契經雖作是說。而未廣辯",
    "T27n1545_124:0649a21": "自業之義。契經是此論所依根本。彼不說者",
    "T27n1545_124:0649a22": "今應說之。故作斯論。尊者世友說曰。世間",
    "T27n1545_124:0649a23": "有情皆由自業者。謂自作業還自受異熟。",
    "T27n1545_124:0649a24": "皆是業分者。謂如所作業受如是異熟。皆",
    "T27n1545_124:0649a25": "從業生者。謂業為生因取異熟果。生於彼",
    "T27n1545_124:0649a26": "彼所應生處。業為所依者。謂業為依因受",
    "T27n1545_124:0649a27": "彼彼有具。業能分判諸有情類。彼彼處所",
    "T27n1545_124:0649a28": "高下勝劣者。謂如前說。彼彼生處由業分",
    "T27n1545_124:0649a29": "判高下勝劣。",
    "T27n1545_124:0649b01": "云何自業。答若業已得今有異熟。及業異熟",
    "T27n1545_124:0649b02": "已生正受。若業已得今有異熟者。此句顯",
    "T27n1545_124:0649b03": "示順中有受業。及業異熟已生正受者。此",
    "T27n1545_124:0649b04": "句顯示順生有受業。如順中有受。順生有",
    "T27n1545_124:0649b05": "受。應知順起受異熟。順生受異熟。順起受",
    "T27n1545_124:0649b06": "果。順生受果。順細果。順麁果業亦爾。問為",
    "T27n1545_124:0649b07": "由因故名自業。為由果故名自業耶。若",
    "T27n1545_124:0649b08": "由因故名自業者。後句所說當云何通。後",
    "T27n1545_124:0649b09": "句說言及業異熟已生正受。若由果故名自",
    "T27n1545_124:0649b10": "業者。前句所說當云何通。謂業已得今有",
    "T27n1545_124:0649b11": "異熟。有作是說。但由因故名為自業。由前",
    "T27n1545_124:0649b12": "句故。有作是說。但由果故名為自業由",
    "T27n1545_124:0649b13": "後句故。如是說者。但由因故名為自業。問",
    "T27n1545_124:0649b14": "若爾何故復說及業異熟已生正受。答於",
    "T27n1545_124:0649b15": "住果位。彼因方得自業之名。是故尊者妙音",
    "T27n1545_124:0649b16": "說曰。若愛非愛果已起現前。彼業爾時名為",
    "T27n1545_124:0649b17": "自業。非未造業及造業時。有能現前受異",
    "T27n1545_124:0649b18": "熟果。要業滅已果方起故。",
    "T27n1545_124:0649b19": "自業是何義。答是得自果。自等流自異熟義。",
    "T27n1545_124:0649b20": "此中有說。自果者士用果。自等流者等流果。",
    "T27n1545_124:0649b21": "自異熟者異熟果。有說。諸句皆顯異熟果。此",
    "T27n1545_124:0649b22": "中說感異熟業名自業故。有處等流以異",
    "T27n1545_124:0649b23": "熟聲說。如說何等名受異熟。答言愛是。有",
    "T27n1545_124:0649b24": "處異熟以等流聲說。如此中說。復次此",
    "T27n1545_124:0649b25": "業所招異熟於自相續現。熟非餘故名自",
    "T27n1545_124:0649b26": "業問為此造業即此受果。為異造業異受",
    "T27n1545_124:0649b27": "果耶。答有緣故說此造此受。有緣故說異",
    "T27n1545_124:0649b28": "造異受。有緣故說無造無受。有緣故說此",
    "T27n1545_124:0649b29": "造此受者。謂蘊處界展轉相續剎那雖異可",
    "T27n1545_124:0649c01": "說一故。有緣故說異造異受者。謂人趣造",
    "T27n1545_124:0649c02": "業餘趣受果。餘趣造業亦爾。有緣故說無",
    "T27n1545_124:0649c03": "造無受者。謂一切法無我。無有情無命者。",
    "T27n1545_124:0649c04": "無養育者。無補特伽羅。空無內士夫。離作",
    "T27n1545_124:0649c05": "者受者。唯有生滅諸行聚故。於自相續。養",
    "T27n1545_124:0649c06": "隨養。育隨育。護隨護。轉隨轉。益隨益。故名",
    "T27n1545_124:0649c07": "自業。問善業異熟可於自相續能為養等。",
    "T27n1545_124:0649c08": "不善業異熟於自相續但為損害。如那落",
    "T27n1545_124:0649c09": "迦十三猛焰纏燒其身。彼寧有。養等耶。答",
    "T27n1545_124:0649c10": "養等有二種。一令增長。二令不斷。善業異",
    "T27n1545_124:0649c11": "熟於自相續由二事故說名養等。惡業異",
    "T27n1545_124:0649c12": "熟於自相續但令不斷說名養等。非令",
    "T27n1545_124:0649c13": "增長故無有過。",
    "T27n1545_124:0649c14": "若業是自業此業當言過去耶。未來耶。現",
    "T27n1545_124:0649c15": "在耶。答此業當言過去。問何故此業不當",
    "T27n1545_124:0649c16": "言未來。答非先受果後造因故。問何故此",
    "T27n1545_124:0649c17": "業不當言現在。答異熟因果不俱時故",
    "T27n1545_124:0649c18": "若業是自業此業成就耶。答應作四句。有",
    "T27n1545_124:0649c19": "業是自業此業不成就。謂業已得今有異熟。",
    "T27n1545_124:0649c20": "及業異熟已生正受。此業已失如無間業已",
    "T27n1545_124:0649c21": "現在前。已牽異熟果正現前。此業已失由",
    "T27n1545_124:0649c22": "捨所依眾同分故。若律儀業已現在前已",
    "T27n1545_124:0649c23": "牽異熟。此有四種。謂順現法受。順次生受。",
    "T27n1545_124:0649c24": "順後次受。順不定受。果正現前此業已失。由",
    "T27n1545_124:0649c25": "四緣故。或五緣故。謂捨所學二形生。斷善",
    "T27n1545_124:0649c26": "根捨眾同分。或明相出若不律儀業已現在",
    "T27n1545_124:0649c27": "前。已牽異熟。此有四種。謂順現法受等如",
    "T27n1545_124:0649c28": "前說。果正現前此業已失。由四緣故。謂受",
    "T27n1545_124:0649c29": "律儀得靜慮。二形生捨眾同分。若非律儀",
    "T27n1545_124:0650a01": "非不律儀。諸餘身語妙行惡行已現在前。已",
    "T27n1545_124:0650a02": "牽異熟。此有四種。謂順現法受等如前說。",
    "T27n1545_124:0650a03": "果正現前此業已失。由三緣故。謂意樂息。",
    "T27n1545_124:0650a04": "捨加行限勢過。若欲界繫善不善思已現在",
    "T27n1545_124:0650a05": "前。已牽異熟。此有四種。謂順現法受等如",
    "T27n1545_124:0650a06": "前說。果正現前此業已失。謂若善者由斷善",
    "T27n1545_124:0650a07": "根。或由捨眾同分等故。若不善者。由離染",
    "T27n1545_124:0650a08": "故。若惡作憂根俱生。善思已現在前已牽異",
    "T27n1545_124:0650a09": "熟。此有四種。謂順現法受等如前說。果正",
    "T27n1545_124:0650a10": "現前此業已失。由斷善根故。或已離染故。",
    "T27n1545_124:0650a11": "若初靜慮順退分。順勝進分。順決擇分等業。",
    "T27n1545_124:0650a12": "已現在前。已牽異熟。此有四種。謂順現法",
    "T27n1545_124:0650a13": "受等如前說。果正現前此業已失。由已離",
    "T27n1545_124:0650a14": "染故。或易界地等故。如是乃至非想非。非",
    "T27n1545_124:0650a15": "想處。順退分等業廣說應知。有業成就此業",
    "T27n1545_124:0650a16": "非自業。謂業非已得今有異熟。及業異熟",
    "T27n1545_124:0650a17": "非已生正受。此業不失。如無間業已現在",
    "T27n1545_124:0650a18": "前。已牽異熟果未現前此業不失。由未捨",
    "T27n1545_124:0650a19": "所依眾同分故。若律儀業。若不律儀業。若",
    "T27n1545_124:0650a20": "非律儀非不律儀。諸餘身語妙行惡行。若",
    "T27n1545_124:0650a21": "欲界繫善不善思。若惡作憂根俱生善思。已",
    "T27n1545_124:0650a22": "現在前已牽異熟。皆有四種。謂順現法受",
    "T27n1545_124:0650a23": "等如前說。果未現前此業不失。由無前所",
    "T27n1545_124:0650a24": "說諸失緣故。若初靜慮順退分。順住分。順",
    "T27n1545_124:0650a25": "勝進分。順決擇分等業。已現在前已牽異熟。",
    "T27n1545_124:0650a26": "此有四種。謂順現法受等如前說。果未現",
    "T27n1545_124:0650a27": "前此業不失。由未全離染不易界地等",
    "T27n1545_124:0650a28": "故。如是乃至非想非非想處。順退分等業廣",
    "T27n1545_124:0650a29": "說應知。有業是自業此業亦成就。謂業已得",
    "T27n1545_124:0650b01": "今有異熟。及業異熟已生正受。此業不失。",
    "T27n1545_124:0650b02": "如律儀業。若不律儀業。若非律儀非不律",
    "T27n1545_124:0650b03": "儀。諸餘身語妙行惡行已現在前。已牽異熟。",
    "T27n1545_124:0650b04": "此有二種。謂順現法受。順不定受。果正現",
    "T27n1545_124:0650b05": "前。此業不失。由無前所說諸失緣故。若欲",
    "T27n1545_124:0650b06": "界繫善不善思。若惡作憂根俱生善思。已現",
    "T27n1545_124:0650b07": "在前已牽異熟。此有四種。謂順現法受等如",
    "T27n1545_124:0650b08": "前說。果正現前此業不失。由無前所說諸",
    "T27n1545_124:0650b09": "失緣故。若諸靜慮。無色順退分。順住分。順",
    "T27n1545_124:0650b10": "勝進分。順決擇分等業。已現在前已牽異熟",
    "T27n1545_124:0650b11": "此有四種。謂順現法受等如前說。果正現",
    "T27n1545_124:0650b12": "前此業不失。由無前所說諸失緣故。有業",
    "T27n1545_124:0650b13": "非自業此業亦不成就。謂業非已得今有",
    "T27n1545_124:0650b14": "異熟及業異熟。非已生正受此業已失。如無",
    "T27n1545_124:0650b15": "間業餘眾同分中。已消已受。已作所作。已",
    "T27n1545_124:0650b16": "與果已。無能異熟已熟。若律儀業若不律儀",
    "T27n1545_124:0650b17": "業。若非律儀非不律儀。諸餘身語妙行惡",
    "T27n1545_124:0650b18": "行。若欲界繫善不善思。若惡作憂根俱生善",
    "T27n1545_124:0650b19": "思。若諸靜慮。無色順退分。順住分。順勝進分。",
    "T27n1545_124:0650b20": "順決擇分等業。餘眾同分中。已消已受。已作",
    "T27n1545_124:0650b21": "所作。已與果已。無能異熟已熟。此業已失。",
    "T27n1545_124:0650b22": "由有前說諸失緣故。非亦有四句。翻是應",
    "T27n1545_124:0650b23": "知。謂前第二句作此第一句前第一句作此",
    "T27n1545_124:0650b24": "第二句。前第四句作此第三句。前第三句作",
    "T27n1545_124:0650b25": "此第四句。廣說如前。",
    "T27n1545_124:0650b26": "說一切有部發智大毘婆沙論卷第一百二",
    "T27n1545_124:0650b27": "十四"
}