{
    "T02n0125_021:0655a02": "增壹阿含經卷第二十一",
    "T02n0125_021:0655a04": "東晉罽賓三藏瞿曇僧伽提婆譯",
    "T02n0125_021:0655a05": "29 苦樂品苦樂品第二十九",
    "T02n0125_021:0655a06": "1（一）聞如是：一時，佛在舍衛國祇樹給孤獨園。",
    "T02n0125_021:0655a07": "爾時，世尊告諸比丘：「今有四人出現於世。",
    "T02n0125_021:0655a08": "云何為四？或有人先苦而後樂；或有人先",
    "T02n0125_021:0655a09": "樂而後苦；或有人先苦而後苦；或有人先",
    "T02n0125_021:0655a10": "樂而後樂。「云何人先苦而後樂？或有一人",
    "T02n0125_021:0655a11": "生卑賤家，或殺人種、或工師種、或邪道家生，",
    "T02n0125_021:0655a12": "及餘貧匱之家，衣食不充，彼人便生彼家。",
    "T02n0125_021:0655a13": "然復彼人無有邪見，彼便有此見：有施、",
    "T02n0125_021:0655a14": "有受者，有今世、有後世，有沙門、婆羅門，",
    "T02n0125_021:0655a15": "有父、有母，世有阿羅漢等受教者，亦有善",
    "T02n0125_021:0655a16": "惡果報。若彼有極富之家，以知昔日施德",
    "T02n0125_021:0655a17": "之報，不放逸報。彼若復見無衣食家者，知此",
    "T02n0125_021:0655a18": "人等不作施德，恒值貧賤。我今復值貧賤，",
    "T02n0125_021:0655a19": "無有衣食，皆由曩日不造福故，誑惑世",
    "T02n0125_021:0655a20": "人，行放逸法，緣此惡行之報，今值貧賤，衣",
    "T02n0125_021:0655a21": "食不充。若復見沙門、婆羅門修善法者，便",
    "T02n0125_021:0655a22": "向懺悔，改往所作；若復所有之遺餘，與人",
    "T02n0125_021:0655a23": "等分。彼身壞命終，生善處；若生人中，多",
    "T02n0125_021:0655a24": "財饒寶，無所乏短。是謂此人先苦而後樂。",
    "T02n0125_021:0655a25": "「何等人先樂而後苦？於是，或有一人生豪",
    "T02n0125_021:0655a26": "族家，或剎利種、或長者種、或大姓家，及諸富",
    "T02n0125_021:0655a27": "貴之家，衣食充足，便生彼家。然彼人恒懷邪",
    "T02n0125_021:0655a28": "見，與邊見共相應，彼便有此見：無施、無受",
    "T02n0125_021:0655a29": "者，亦無今世、後世之報，亦無父母，世無阿",
    "T02n0125_021:0655b01": "羅漢，亦無有得證者，亦復無有善惡之報。",
    "T02n0125_021:0655b02": "彼人有此邪見，若復見有富貴之家，而作",
    "T02n0125_021:0655b03": "是念：『此人久有此財寶耳。』男者久是男，女",
    "T02n0125_021:0655b04": "者久是女，畜生者久是畜生。不好布施，不",
    "T02n0125_021:0655b05": "持戒律。若彼見沙門、婆羅門奉持戒者，起",
    "T02n0125_021:0655b06": "瞋恚心：『此人虛偽，何處當有福報之應？』彼",
    "T02n0125_021:0655b07": "人身壞命終之後，生地獄中；若得作人，在",
    "T02n0125_021:0655b08": "貧窮家生，無有衣食，身體倮露，衣食不充。",
    "T02n0125_021:0655b09": "是謂此人先樂而後苦。「何等人先苦而後",
    "T02n0125_021:0655b10": "苦？於是，有人生貧賤家，或殺人種、或工師種，",
    "T02n0125_021:0655b11": "及諸下劣之家，無有衣食，而此人生彼家。",
    "T02n0125_021:0655b12": "然復彼人身抱邪見，與邊見共相應，彼人",
    "T02n0125_021:0655b13": "便有此見：無施、無有受者，亦無今世、後世",
    "T02n0125_021:0655b14": "善惡之報，亦無父母，世無阿羅漢。不好布",
    "T02n0125_021:0655b15": "施，不奉持戒。若復見沙門、婆羅門，即興瞋",
    "T02n0125_021:0655b16": "恚向賢聖人；彼人見貧者，言久來有是；見",
    "T02n0125_021:0655b17": "富者，言久來有是；見父者，昔者是父，見母",
    "T02n0125_021:0655b18": "者，昔者是母。彼若身壞命終，生地獄中；若生",
    "T02n0125_021:0655b19": "人中，極為貧賤，衣食不充，是謂此人先苦",
    "T02n0125_021:0655b20": "而後苦。「彼云何人先樂而後樂？彼或有一人",
    "T02n0125_021:0655b21": "生富貴家，或剎利種、或梵志種、或生國王",
    "T02n0125_021:0655b22": "種、或長者種生，及諸饒財多寶家生，所生之",
    "T02n0125_021:0655b23": "處無有乏短，彼人便生此家。然後彼人有",
    "T02n0125_021:0655b24": "正見，無有邪見，彼便有此見：有施、有受",
    "T02n0125_021:0655b25": "者，有今世、後世，世有沙門、婆羅門，亦有善",
    "T02n0125_021:0655b26": "惡之報，有父、有母，世有阿羅漢。彼人若復",
    "T02n0125_021:0655b27": "見富貴之家饒財多寶者，便作是念：『此人昔",
    "T02n0125_021:0655b28": "日布施之所致。』若復見貧賤之家，『此人昔",
    "T02n0125_021:0655b29": "者，皆由不布施故。故我今可隨時布施，",
    "T02n0125_021:0655c01": "莫後更生貧賤之家，然常好喜施惠於人。』",
    "T02n0125_021:0655c02": "彼人若見沙門、道士者，隨時問訊可否之",
    "T02n0125_021:0655c03": "宜，供給衣被、飲食、床臥具、病瘦醫藥，盡惠",
    "T02n0125_021:0655c04": "施之。若復命終之後，生善處天上；若人中，",
    "T02n0125_021:0655c05": "生富貴之家，饒財多寶，是謂此人先樂而",
    "T02n0125_021:0655c06": "後樂。」是時，有一比丘白世尊曰：「我觀今世",
    "T02n0125_021:0655c07": "眾生先苦而後樂，或有眾生於今世先樂",
    "T02n0125_021:0655c08": "而後苦，或有眾生於今世先苦而後苦，或",
    "T02n0125_021:0655c09": "有眾生先樂而後樂。」爾時，世尊告彼比丘：",
    "T02n0125_021:0655c10": "「有此因緣，使眾生之類先苦而後樂，亦復",
    "T02n0125_021:0655c11": "有此眾生先樂而後苦，亦復有此眾生先",
    "T02n0125_021:0655c12": "苦而後苦，亦復有眾生先樂而後樂。」",
    "T02n0125_021:0655c13": "比丘白佛：「復以何因緣先樂而後苦？復",
    "T02n0125_021:0655c14": "以何因緣先苦而後樂？復以何因緣先",
    "T02n0125_021:0655c15": "苦而後苦？復以何因緣先樂而後樂？」世",
    "T02n0125_021:0655c16": "尊告曰：「比丘當知，若人壽百歲，正可十十",
    "T02n0125_021:0655c17": "耳。若使壽終冬、夏、春、秋。若復，比丘！百歲之",
    "T02n0125_021:0655c18": "中作諸功德，百歲之中造諸惡業，作諸邪",
    "T02n0125_021:0655c19": "見，彼於異時，或冬受樂，夏受苦。若百歲之",
    "T02n0125_021:0655c20": "中，功德具足，未曾有短；若復在中百歲之",
    "T02n0125_021:0655c21": "內，在諸邪見，造不善行，先受其罪，後受",
    "T02n0125_021:0655c22": "其福。若復少時作福，長時作罪；後生之時少",
    "T02n0125_021:0655c23": "時受福，長時受罪。若復少時作罪，長復作",
    "T02n0125_021:0655c24": "罪，彼人後生之時先苦而後苦。若復於少",
    "T02n0125_021:0655c25": "時作諸功德，分檀布施，彼於後生先樂",
    "T02n0125_021:0655c26": "而後樂。是謂，比丘！以此因緣先苦而後樂，",
    "T02n0125_021:0655c27": "亦由此因緣先樂而後苦，亦由此因緣先",
    "T02n0125_021:0655c28": "苦而後苦，亦由此因緣先樂而後樂。」比丘",
    "T02n0125_021:0655c29": "白佛言：「唯願，世尊！若有眾生欲先樂而",
    "T02n0125_021:0656a01": "後樂，當行布施，求此先樂而後樂。」世尊告",
    "T02n0125_021:0656a02": "曰：「如是，比丘！如汝所言，若有眾生欲成涅",
    "T02n0125_021:0656a03": "槃及阿羅漢道乃至佛道，當於中行布施，",
    "T02n0125_021:0656a04": "作諸功德。如是，諸比丘！當作是學。」爾時，諸",
    "T02n0125_021:0656a05": "比丘聞佛所說，歡喜奉行。",
    "T02n0125_021:0656a06": "2（二）聞如是：一時，佛在舍衛國祇樹給孤獨",
    "T02n0125_021:0656a07": "園。爾時，世尊告諸比丘：「有四人出現於世。",
    "T02n0125_021:0656a08": "云何為四？或有人身樂心不樂；或有人心",
    "T02n0125_021:0656a09": "樂身不樂；或有人心亦不樂身亦不樂；或",
    "T02n0125_021:0656a10": "有人身亦樂心亦樂。「彼何等人身樂心不樂？",
    "T02n0125_021:0656a11": "於是，作福凡夫人，於四事供養衣被、飲食、",
    "T02n0125_021:0656a12": "床臥具、病瘦醫藥，無所短乏，但不免餓",
    "T02n0125_021:0656a13": "鬼、畜生、地獄道，亦復不免惡趣中。是謂此",
    "T02n0125_021:0656a14": "人身樂心不樂。「彼何等人心樂身不樂？所",
    "T02n0125_021:0656a15": "謂阿羅漢不作功德，於是四事供養之中，",
    "T02n0125_021:0656a16": "不能自辦，終不能得，但免地獄、餓鬼、畜",
    "T02n0125_021:0656a17": "生之道，猶如羅漢唯喻比丘。是謂此人",
    "T02n0125_021:0656a18": "心樂身不樂。「彼何等人身亦不樂心亦不",
    "T02n0125_021:0656a19": "樂？所謂凡夫之人不作功德，不能得四事",
    "T02n0125_021:0656a20": "供養衣被、飲食、床臥具、病瘦醫藥，恒不免",
    "T02n0125_021:0656a21": "地獄、餓鬼、畜生道。是謂此人身亦不樂心亦",
    "T02n0125_021:0656a22": "不樂。「彼何等人身亦樂心亦樂？所謂作功",
    "T02n0125_021:0656a23": "德阿羅漢，四事供養無所短乏，衣被、飲食、",
    "T02n0125_021:0656a24": "床臥具、病瘦醫藥，復免地獄、餓鬼、畜生道。所",
    "T02n0125_021:0656a25": "謂尸波羅比丘是。是謂，比丘！世間有此四",
    "T02n0125_021:0656a26": "人。是故，比丘！當求方便，當如尸波羅比",
    "T02n0125_021:0656a27": "丘。如是，諸比丘！當作是學。」爾時，諸比丘聞",
    "T02n0125_021:0656a28": "佛所說，歡喜奉行。",
    "T02n0125_021:0656a29": "3（三）聞如是：一時，佛在舍衛國祇樹給孤獨",
    "T02n0125_021:0656b01": "園。爾時，世尊告諸比丘：「今當說四梵之福。",
    "T02n0125_021:0656b02": "云何為四？若有信善男子、善女人，未曾起",
    "T02n0125_021:0656b03": "偷婆處，於中能起偷婆者，是謂初梵之福",
    "T02n0125_021:0656b04": "也。復次，信善男子、善女人，補治故寺者，是",
    "T02n0125_021:0656b05": "謂第二受梵之福也。復次，信善男子、善女",
    "T02n0125_021:0656b06": "人，和合聖眾者，是謂第三受梵之福。復",
    "T02n0125_021:0656b07": "次，若多薩阿竭初轉法輪時，諸天、世人勸請",
    "T02n0125_021:0656b08": "轉法輪，是謂第四受梵之福，是謂四受梵",
    "T02n0125_021:0656b09": "之福。」爾時，有異比丘白世尊言：「梵天之福",
    "T02n0125_021:0656b10": "竟為多少？」世尊告曰：「諦聽！諦聽！善思念之，",
    "T02n0125_021:0656b11": "吾今當說。」諸比丘對曰：「如是。」世尊告曰：「閻",
    "T02n0125_021:0656b12": "浮里地東西七千由旬，南北二萬一千由旬，",
    "T02n0125_021:0656b13": "地形像車，其中眾生所有功德，正可與一",
    "T02n0125_021:0656b14": "輪王功德等。「瞿耶尼縱廣三十二萬里，地",
    "T02n0125_021:0656b15": "形如半月。比丘當知，閻浮地人民，及一輪",
    "T02n0125_021:0656b16": "王之德，比彼人者，與彼一人德等。「復次，",
    "T02n0125_021:0656b17": "比丘！弗于逮里地縱廣三十六萬里，地形",
    "T02n0125_021:0656b18": "方正，計閻浮里地及瞿耶尼二方之福，故",
    "T02n0125_021:0656b19": "不如彼弗于逮一人之福。「比丘當知，欝單",
    "T02n0125_021:0656b20": "曰縱廣四十萬里，地形如月滿，計三方人民",
    "T02n0125_021:0656b21": "之福，故不如欝單曰一人之福。「比丘當知，",
    "T02n0125_021:0656b22": "計四天下人民之福，故不如四天王之德；",
    "T02n0125_021:0656b23": "計四天下人民之福及四天王，故不如三",
    "T02n0125_021:0656b24": "十三天之福；計四天下及四天王、三十三天，",
    "T02n0125_021:0656b25": "故不如釋提桓因一人之福；計四天下及四",
    "T02n0125_021:0656b26": "天王及三十三天及釋提桓因，故不如一豔",
    "T02n0125_021:0656b27": "天之福；計四天下及四天王、三十三天、釋提",
    "T02n0125_021:0656b28": "桓因及豔天，故不如一兜術天福；計從",
    "T02n0125_021:0656b29": "四天下至兜術天之福，故不如一化自在",
    "T02n0125_021:0656c01": "天之福；計從四天下至化自在天之福，故",
    "T02n0125_021:0656c02": "不如一他化自在天之福；計從四天下至",
    "T02n0125_021:0656c03": "他化自在天之福，故不如一梵天王之福。",
    "T02n0125_021:0656c04": "「比丘當知，此是梵天之福。若有善男子、善女",
    "T02n0125_021:0656c05": "人，求其福者，此是其量也。是故，比丘！欲求",
    "T02n0125_021:0656c06": "梵天福者，當求方便，成其功德。如是，比",
    "T02n0125_021:0656c07": "丘！當作是學。」爾時，諸比丘聞佛所說，歡喜",
    "T02n0125_021:0656c08": "奉行。",
    "T02n0125_021:0656c09": "4（四）聞如是：一時，佛在舍衛國祇樹給孤獨",
    "T02n0125_021:0656c10": "園。爾時，世尊告諸比丘：「眾生之類有四種",
    "T02n0125_021:0656c11": "食，長養眾生。何等為四？所謂摶食或大、或",
    "T02n0125_021:0656c12": "小，更樂食、念食、識食，是謂四食。「彼云何名",
    "T02n0125_021:0656c13": "為摶食？彼摶食者，如今人中所食，諸入口",
    "T02n0125_021:0656c14": "之物可食噉者，是謂名為摶食。「云何名",
    "T02n0125_021:0656c15": "更樂食？所謂更樂食者，衣裳、繖蓋、雜香華、熏",
    "T02n0125_021:0656c16": "火及香油，與婦人集聚，諸餘身體所更樂",
    "T02n0125_021:0656c17": "者，是謂名為更樂之食。「彼云何名為念",
    "T02n0125_021:0656c18": "食？諸意中所念想、所思惟者，或以口說，或",
    "T02n0125_021:0656c19": "以體觸，及諸所持之法，是謂名為念食。「彼",
    "T02n0125_021:0656c20": "云何為識食？所念識者，意之所知，梵天為",
    "T02n0125_021:0656c21": "首，乃至有想、無想天，以識為食，是謂名",
    "T02n0125_021:0656c22": "為識食。「是謂，比丘！有此四食，眾生之類以",
    "T02n0125_021:0656c23": "此四食，流轉生死，從今世至後世。是故，諸",
    "T02n0125_021:0656c24": "比丘！當共捨離此四食。如是，諸比丘！當作",
    "T02n0125_021:0656c25": "是學。」爾時，諸比丘聞佛所說，歡喜奉行。",
    "T02n0125_021:0656c26": "5（五）聞如是：一時，佛在舍衛國祇樹給孤獨",
    "T02n0125_021:0656c27": "園。爾時，世尊告諸比丘：「有四辯。云何為四？",
    "T02n0125_021:0656c28": "所謂義辯、法辯、辭辯、應辯。「彼云何名為義",
    "T02n0125_021:0656c29": "辯？所謂義辯者，彼彼之所說，若天、龍、鬼神之",
    "T02n0125_021:0657a01": "所說，皆能分別其義，是謂名為義辯也。「彼",
    "T02n0125_021:0657a02": "云何名為法辯？十二部經如來所說，所謂契",
    "T02n0125_021:0657a03": "經、祇夜、本末、偈、因緣、授決、已說、造頌、生經、方等、",
    "T02n0125_021:0657a04": "合集、未曾有，及諸有為法、無為法，有漏法、無",
    "T02n0125_021:0657a05": "漏法，諸法之實不可沮壞，所可總持者，",
    "T02n0125_021:0657a06": "是謂名為法辯。「彼云何名為辭辯？若前眾",
    "T02n0125_021:0657a07": "生，長短之語，男語，女語，佛語，梵志、天、龍、鬼神",
    "T02n0125_021:0657a08": "之語，阿須倫、迦留羅、甄陀羅彼之所說，隨彼",
    "T02n0125_021:0657a09": "根原與其說法，是謂名為辭辯。「彼云何名",
    "T02n0125_021:0657a10": "為應辯？當說法時，無有怯弱，無有畏懼，",
    "T02n0125_021:0657a11": "能和悅四部之眾，是謂名為應辯。「我今當",
    "T02n0125_021:0657a12": "教勅汝，當如摩訶拘絺羅。所以然者，拘絺",
    "T02n0125_021:0657a13": "羅有此四辯，能與四部之眾廣分別說。如",
    "T02n0125_021:0657a14": "我今日觀諸眾中，得四辯才，無有出拘絺",
    "T02n0125_021:0657a15": "羅。若此四辯，如來之所有，是故，當求方",
    "T02n0125_021:0657a16": "便，成四辯才。如是，諸比丘！當作是學。」爾時，",
    "T02n0125_021:0657a17": "諸比丘聞佛所說，歡喜奉行。",
    "T02n0125_021:0657a18": "6（六）聞如是：一時，佛在舍衛國祇樹給孤獨",
    "T02n0125_021:0657a19": "園。爾時，世尊告諸比丘：「有四事終不可思",
    "T02n0125_021:0657a20": "惟。云何為四？眾生不可思議；世界不可",
    "T02n0125_021:0657a21": "思議；龍國不可思議；佛國境界不可思議。",
    "T02n0125_021:0657a22": "所以然者，不由此處得至滅盡涅槃。「云",
    "T02n0125_021:0657a23": "何眾生不可思議？此眾生為從何來？為從",
    "T02n0125_021:0657a24": "何去？復從何起，從此終",
    "T02n0125_021:0657a25": "當從何生？如是，眾生不可思議。「云何世界",
    "T02n0125_021:0657a26": "不可思議？諸有邪見之人：世界斷滅、世界不",
    "T02n0125_021:0657a27": "斷滅，世界有邊、世界無邊，是命、是身，非命、非",
    "T02n0125_021:0657a28": "身，梵天之所造，諸大鬼神作此世界耶？」爾",
    "T02n0125_021:0657a29": "時，世尊便說此偈：",
    "T02n0125_021:0657b01": "「梵天造人民，　　世間鬼所造，",
    "T02n0125_021:0657b02": "或能諸鬼作，　　此語誰當定？",
    "T02n0125_021:0657b03": "欲恚之所纏，　　三者俱共等，",
    "T02n0125_021:0657b04": "心不得自在，　　世俗有災變。",
    "T02n0125_021:0657b05": "「如是，比丘！世間不可思議。「云何龍界不可",
    "T02n0125_021:0657b06": "思議？云何此雨為從龍口出耶？所以然",
    "T02n0125_021:0657b07": "者，雨渧不從龍口出也。為從眼、耳、鼻出",
    "T02n0125_021:0657b08": "耶，此亦不可思議。所以然者，雨渧不從眼、",
    "T02n0125_021:0657b09": "耳、鼻出，但龍意之所念，若念惡亦雨，若念",
    "T02n0125_021:0657b10": "善亦雨，亦由行本而作此雨。所以然者，",
    "T02n0125_021:0657b11": "今須彌山腹有天，名曰大力，知眾生心之",
    "T02n0125_021:0657b12": "所念，亦能作雨，然雨不從彼天口出，眼、耳、",
    "T02n0125_021:0657b13": "鼻出也。皆由彼天有神力故，而能作雨。",
    "T02n0125_021:0657b14": "如是，比丘！龍境界不可思議。「云何佛國境界",
    "T02n0125_021:0657b15": "不可思議？如來身者，為是父母所造耶？此亦",
    "T02n0125_021:0657b16": "不可思議。所以然者，如來身者，清淨無穢",
    "T02n0125_021:0657b17": "受諸天氣。為是人所造耶？此亦不可思議。",
    "T02n0125_021:0657b18": "所以然者，以過人行。如來身者，為是大",
    "T02n0125_021:0657b19": "身，此亦不可思議。所以然者，如來身者，不",
    "T02n0125_021:0657b20": "可造作，非諸天所及。如來壽為短耶？此",
    "T02n0125_021:0657b21": "亦不可思議。所以然者，如來有四神足。如",
    "T02n0125_021:0657b22": "來為長壽耶？此亦不可思議。所以然者，然",
    "T02n0125_021:0657b23": "復如來故興世間周旋，與善權方便相應。",
    "T02n0125_021:0657b24": "如來身者，不可摸則，不可言長、言短。音",
    "T02n0125_021:0657b25": "聲亦不可法則，如來梵音，如來智慧、辯才",
    "T02n0125_021:0657b26": "不可思議，非世間人民之所能及。如是佛",
    "T02n0125_021:0657b27": "境界不可思議。「如是。比丘！有此四處不可",
    "T02n0125_021:0657b28": "思議，非是常人之所思議。然此四事無善",
    "T02n0125_021:0657b29": "根本，亦不由此得修梵行，不至休息之",
    "T02n0125_021:0657c01": "處，乃至不到涅槃之處，但令人狂惑，心意",
    "T02n0125_021:0657c02": "錯亂，起諸疑結。「所以然者，比丘當知，過去",
    "T02n0125_021:0657c03": "久遠，此舍衛城中有一凡人，便作是念：『我",
    "T02n0125_021:0657c04": "今當思議世界。』是時，彼人出舍衛城，在一",
    "T02n0125_021:0657c05": "華池水側，結跏趺坐，思惟世界：『此世界云",
    "T02n0125_021:0657c06": "何成？云何敗？誰造此世界？此眾生類為從",
    "T02n0125_021:0657c07": "何來？為從何出？為何時生？』是時，彼人思",
    "T02n0125_021:0657c08": "議，此時便見池水中有四種兵出入。是",
    "T02n0125_021:0657c09": "時，彼人復作是念：『我今狂惑，心意錯亂，世間",
    "T02n0125_021:0657c10": "無者，我今見之。』時，彼人還入舍衛城，在里",
    "T02n0125_021:0657c11": "巷之中作是說：『諸賢當知，世界無者，我今",
    "T02n0125_021:0657c12": "見之。』「是時，眾多人報彼人曰：『云何世間無",
    "T02n0125_021:0657c13": "者，汝今見之？』時，此人報眾多人曰：『我向者",
    "T02n0125_021:0657c14": "作是思惟：「世界為從何生？」便出舍衛城，在",
    "T02n0125_021:0657c15": "華池側，作是思議：「世界為從何來？誰造",
    "T02n0125_021:0657c16": "此世界？此眾生類從何而來？為誰所生？若",
    "T02n0125_021:0657c17": "命終者當生何處？」我當思議，此時，便見",
    "T02n0125_021:0657c18": "池水中有四種兵出入，世界無者，我今見",
    "T02n0125_021:0657c19": "之。』是時，眾多人報彼人曰：『如汝實狂愚，池",
    "T02n0125_021:0657c20": "水之中那得四種兵？諸世界狂愚之中，汝",
    "T02n0125_021:0657c21": "最為上！』「是故，比丘！我觀此義已，故告汝",
    "T02n0125_021:0657c22": "等耳。所以然者，此非善本功德，不得修",
    "T02n0125_021:0657c23": "梵行，亦復不得至涅槃處。然思議此者，",
    "T02n0125_021:0657c24": "則令人狂，心意錯亂。然比丘當知，彼人實",
    "T02n0125_021:0657c25": "見四種之兵。所以然者，昔日諸天與阿須",
    "T02n0125_021:0657c26": "倫共鬪，當共鬪時，諸天得勝，阿須倫不",
    "T02n0125_021:0657c27": "如。是時，阿須倫便懷恐怖，化形極使小，從",
    "T02n0125_021:0657c28": "藕根孔中過。佛眼之所見非餘者所及。",
    "T02n0125_021:0657c29": "「是故，諸比丘！當思議四諦。所以然者，此",
    "T02n0125_021:0658a01": "四諦者，有義、有理，得修梵行，行沙門法，得",
    "T02n0125_021:0658a02": "至涅槃。是故，諸比丘！捨離此世界之法，當",
    "T02n0125_021:0658a03": "求方便，思議四諦。知是，諸比丘！當作是",
    "T02n0125_021:0658a04": "學。」爾時，諸比丘聞佛所說，歡喜奉行。",
    "T02n0125_021:0658a05": "7（七）聞如是：一時，佛在舍衛國祇樹給孤獨",
    "T02n0125_021:0658a06": "園。爾時，世尊告諸比丘：「有四神足。云何為",
    "T02n0125_021:0658a07": "四？自在三昧行盡神足；心三昧行盡神足；精",
    "T02n0125_021:0658a08": "進三昧行盡神足；誡三昧行盡神足。「彼云何",
    "T02n0125_021:0658a09": "為自在三昧行盡神足？所謂諸有三昧，自在",
    "T02n0125_021:0658a10": "意所欲，心所樂，使身體輕便，能隱形極細，",
    "T02n0125_021:0658a11": "是謂第一神足。「彼云何心三昧行盡神足？",
    "T02n0125_021:0658a12": "所謂心所知法，遍滿十方，石壁皆過，無所罣",
    "T02n0125_021:0658a13": "礙，是謂名為心三昧行盡神足。「彼云何名",
    "T02n0125_021:0658a14": "為精進三昧行盡神足？所謂此三昧無有",
    "T02n0125_021:0658a15": "懈惓，亦無所畏，有勇猛意，是謂名為精",
    "T02n0125_021:0658a16": "進三昧行盡神足。「彼云何名為誡三昧行盡",
    "T02n0125_021:0658a17": "神足？諸有三昧，知眾生心中所念，生時、滅時，",
    "T02n0125_021:0658a18": "皆悉知之。有欲心、無欲心，有瞋恚心、無",
    "T02n0125_021:0658a19": "瞋恚心，有愚癡心、無愚癡心，有疾心、無疾",
    "T02n0125_021:0658a20": "心，有亂心、無亂心，有少心、無少心，有大",
    "T02n0125_021:0658a21": "心、無大心，有量心、無量心，有定心、無定",
    "T02n0125_021:0658a22": "心，有解脫心、無解脫心，一切了知，是謂",
    "T02n0125_021:0658a23": "名為誡三昧行盡神足。「如是，比丘！有此四",
    "T02n0125_021:0658a24": "神足，欲知一切眾生心中所念者，當修行",
    "T02n0125_021:0658a25": "此四神足。如是，諸比丘！當作是學。」爾時，諸",
    "T02n0125_021:0658a26": "比丘聞佛所說，歡喜奉行。",
    "T02n0125_021:0658a27": "8（八）聞如是：一時，佛在舍衛國祇樹給孤獨",
    "T02n0125_021:0658a28": "園。爾時，世尊告諸比丘：「有四愛起之法。若",
    "T02n0125_021:0658a29": "比丘愛起時便起。云何為四？比丘緣衣服",
    "T02n0125_021:0658b01": "故便起愛；由乞食故便起愛；由床坐",
    "T02n0125_021:0658b02": "故便起愛；由醫藥故比丘便起愛。是謂，",
    "T02n0125_021:0658b03": "比丘！有此四起愛之法，有所染著。「其有比",
    "T02n0125_021:0658b04": "丘著衣裳者，我不說此人。所以然者，彼",
    "T02n0125_021:0658b05": "未得衣時，便起瞋恚，興想著念。其有比丘",
    "T02n0125_021:0658b06": "著是食者，我不說此人。所以然者，彼未",
    "T02n0125_021:0658b07": "得乞食時，便興瞋恚，興想著念。其有比丘",
    "T02n0125_021:0658b08": "著床座者，不說此人。所以然者，彼未",
    "T02n0125_021:0658b09": "得床座時，便起瞋恚，興想著念。其有比",
    "T02n0125_021:0658b10": "丘著醫藥者，我不說此人。所以然者，彼",
    "T02n0125_021:0658b11": "未得醫藥時，便興瞋恚，起想著念。「比丘當",
    "T02n0125_021:0658b12": "知，我今當說衣裳二事，亦當親近，亦當不",
    "T02n0125_021:0658b13": "親近。云何親近？云何不親近？若得衣裳，極",
    "T02n0125_021:0658b14": "愛著衣者起不善法，此不可親近；若復得",
    "T02n0125_021:0658b15": "衣裳起善法心不愛著，此可親近。若乞食",
    "T02n0125_021:0658b16": "時起不善法，此不可親近；若乞食時起善",
    "T02n0125_021:0658b17": "法，此可親近。若得床座時起不善法，此不",
    "T02n0125_021:0658b18": "可親近；若得床座時起善法，此可親近，",
    "T02n0125_021:0658b19": "醫藥亦爾。「是故，諸比丘！當親近善法，除去",
    "T02n0125_021:0658b20": "惡法。如是，諸比丘！當作是學，欲使檀越施",
    "T02n0125_021:0658b21": "主，獲其功德，受福無窮，得甘露滅。」爾時，世",
    "T02n0125_021:0658b22": "尊便說此偈：",
    "T02n0125_021:0658b23": "「衣裳用布施，　　飲食床臥具，",
    "T02n0125_021:0658b24": "於中莫起愛，　　不生諸世界。」",
    "T02n0125_021:0658b25": "爾時，諸比丘聞佛所說，歡喜奉行。",
    "T02n0125_021:0658b26": "9（九）聞如是：一時，佛在舍衛國祇樹給孤獨",
    "T02n0125_021:0658b27": "園。爾時，世尊告諸比丘：「今有四大河水從",
    "T02n0125_021:0658b28": "阿耨達泉出。云何為四？所謂恒伽、新頭、婆",
    "T02n0125_021:0658b29": "叉、私陀。彼恒伽水牛頭口出向東流，新頭",
    "T02n0125_021:0658c01": "南流師子口出，私陀西流象口中出，婆叉北",
    "T02n0125_021:0658c02": "流從馬口中出。是時，四大河水遶阿耨達",
    "T02n0125_021:0658c03": "泉已，恒伽入東海，新頭入南海，婆叉入西",
    "T02n0125_021:0658c04": "海，私陀入北海。「爾時，四大河入海已，無復",
    "T02n0125_021:0658c05": "本名字，但名為海。此亦如是。有四姓。云何",
    "T02n0125_021:0658c06": "為四？剎利、婆羅門、長者、居士種，於如來所，",
    "T02n0125_021:0658c07": "剃除鬚髮，著三法衣，出家學道，無復本姓，",
    "T02n0125_021:0658c08": "但言沙門釋迦子。所以然者，如來眾者，其",
    "T02n0125_021:0658c09": "猶大海，四諦其如四大河，除去結使，入於",
    "T02n0125_021:0658c10": "無畏涅槃城。「是故，諸比丘！諸有四姓，剃除鬚",
    "T02n0125_021:0658c11": "髮，以信堅固，出家學道者，彼當滅本名字，",
    "T02n0125_021:0658c12": "自稱釋迦弟子。所以然者，我今正是釋迦",
    "T02n0125_021:0658c13": "子，從釋種中出家學道。比丘當知，欲論生",
    "T02n0125_021:0658c14": "子之義者，當名沙門釋種子是。所以者何？",
    "T02n0125_021:0658c15": "生皆由我生，從法起，從法成。是故，比丘！當",
    "T02n0125_021:0658c16": "求方便，得作釋種子。如是，諸比丘！當作",
    "T02n0125_021:0658c17": "是學。」爾時，諸比丘聞佛所說，歡喜奉行。",
    "T02n0125_021:0658c18": "10（一〇）聞如是：一時，佛在舍衛國祇樹給孤獨",
    "T02n0125_021:0658c19": "園。爾時，世尊告諸比丘：「有四等心。云何",
    "T02n0125_021:0658c20": "為四？慈、悲、喜、護，以何等故名為梵堂？比丘",
    "T02n0125_021:0658c21": "當知，有梵、大梵名千，無與等者，無過上",
    "T02n0125_021:0658c22": "者，統千國界，是彼之堂，故名為梵堂。比丘！",
    "T02n0125_021:0658c23": "此四梵堂所有力勢，能觀此千國界，是故名",
    "T02n0125_021:0658c24": "為梵堂。「是故，諸比丘！若有比丘欲度欲界",
    "T02n0125_021:0658c25": "之天，處無欲之地者，彼四部之眾當求方",
    "T02n0125_021:0658c26": "便，成此四梵堂。如是，諸比丘！當作是學。」",
    "T02n0125_021:0658c27": "爾時，諸比丘聞佛所說，歡喜奉行。",
    "T02n0125_021:0658c28": "增壹阿含經卷第二十一"
}