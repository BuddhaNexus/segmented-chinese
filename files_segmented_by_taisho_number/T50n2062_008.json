{
    "T50n2062_008:0930b02": "大明高僧傳卷第八",
    "T50n2062_008:0930b04": "皇明天台山慈雲禪寺",
    "T50n2062_008:0930b05": "沙門釋　如惺　撰",
    "T50n2062_008:0930b06": "習禪篇第三之四(正傳十七人附見六人)",
    "T50n2062_008:0930b07": "南康軍雲居寺沙門釋德昇傳一(慧溫)",
    "T50n2062_008:0930b08": "釋德昇號頑庵。漢州何氏子也。幼溺塵滓",
    "T50n2062_008:0930b09": "稍長夢醒。二十得度游心講席。三學四眾以",
    "T50n2062_008:0930b10": "義虎推焉。忽以支解自嫌翻然易輒。更衣",
    "T50n2062_008:0930b11": "頂笠謁文殊道和尚。懇示佛法省要之旨。",
    "T50n2062_008:0930b12": "道說偈曰。契丹打破波斯寨。奪得寶珠村",
    "T50n2062_008:0930b13": "裏賣。十字街頭窮乞兒。腰間掛箇風流袋。昇",
    "T50n2062_008:0930b14": "將擬對。道叱曰。莫錯。於是退參三年。方領",
    "T50n2062_008:0930b15": "前旨。入閩鼓山禮覲竹庵問。國師不跨石",
    "T50n2062_008:0930b16": "門句意旨如何。竹庵應聲曰。閒言語。言下",
    "T50n2062_008:0930b17": "頓悟。後有僧問。如何是無位真人。昇曰。聞",
    "T50n2062_008:0930b18": "時富貴見後貧窮。釋慧溫號蘿菴產于福州",
    "T50n2062_008:0930b19": "鄭氏。與昇同依竹庵於東。未幾因竹庵謝",
    "T50n2062_008:0930b20": "事。自以。胸次而未灑然。又謁高庵悟南華",
    "T50n2062_008:0930b21": "昺草堂清諸耆宿。皆蒙賞音。會竹庵遷閩乾",
    "T50n2062_008:0930b22": "元。溫復歸省庵曰。情生智隔。想變體殊。不",
    "T50n2062_008:0930b23": "用停囚長智。道將一句來。溫釋然悟入呈",
    "T50n2062_008:0930b24": "偈曰。拶出通身是口何妨罵雨訶風。昨夜",
    "T50n2062_008:0930b25": "前村猛虎咬殺南山大蟲。竹庵肯之。後住",
    "T50n2062_008:0930b26": "通州狼山。與昇共樹竹庵赤幟為一方良",
    "T50n2062_008:0930b27": "導也。",
    "T50n2062_008:0930b28": "南康軍雲居寺沙門釋自圓傳二(善能)",
    "T50n2062_008:0930b29": "釋自圓號普雲。綿州雍氏子也。夙有靈根",
    "T50n2062_008:0930c01": "少能割愛。卸欲梏如魚脫網。入法苑似",
    "T50n2062_008:0930c02": "鳳棲梧。十九試經得頌祠牒。染衣之後先",
    "T50n2062_008:0930c03": "探律宗。作犯止持白圭良璧。淹流教海五",
    "T50n2062_008:0930c04": "祀。而後出關南下。參遊四眾咸推英俊。遍",
    "T50n2062_008:0930c05": "扣尊宿。始入龍門偶步廊廡。覩繪壁間胡",
    "T50n2062_008:0930c06": "人之像忽爾有省。至夕白于高庵。庵舉法",
    "T50n2062_008:0930c07": "眼偈曰。頭戴貂鼠帽腰懸羊角錐。語不令",
    "T50n2062_008:0930c08": "人會。須得人譯之。庵即筴火示之曰。我為",
    "T50n2062_008:0930c09": "汝譯了也。圓於言下大悟呈偈曰。外國言",
    "T50n2062_008:0930c10": "音不可窮。起雲亭下一時通。口門廣大無",
    "T50n2062_008:0930c11": "邊際。吞盡楊岐栗棘蓬。高庵遣侍佛眼。眼",
    "T50n2062_008:0930c12": "曰。吾道東矣。釋善能亦高庵嗣法門人。其族",
    "T50n2062_008:0930c13": "嚴陵未詳姓氏。一日高庵普請擇菜。次庵",
    "T50n2062_008:0930c14": "知其緣熟忽以猫兒擲能懷中。能擬議。",
    "T50n2062_008:0930c15": "被庵攔胸踏倒。豁然大悟起惟吟笑而已。歷",
    "T50n2062_008:0930c16": "侍既久德馨遠聞。緇素傾心天人擁出。住持",
    "T50n2062_008:0930c17": "福州中際大闡宗風。世稱雙樹法幢云。",
    "T50n2062_008:0930c18": "臨安府淨慈寺沙門釋彥充傳三",
    "T50n2062_008:0930c19": "釋彥充號肯堂。杭之於潛盛氏子也。幼即慧",
    "T50n2062_008:0930c20": "性朗然善根內著。生而知有願脫塵羈。遂",
    "T50n2062_008:0930c21": "依明空院釋義堪薙髮。五夏學律一鉢孤",
    "T50n2062_008:0930c22": "征。逕造大愚宏智正堂大圓。後聞僧舉東",
    "T50n2062_008:0930c23": "林顏示眾曰。我此間別無玄妙。秖有木札",
    "T50n2062_008:0930c24": "羹鐵釘飯。一任汝等咬嚼。彥竊喜之直謁陳",
    "T50n2062_008:0930c25": "所見解。東林謂曰。據汝所見處正坐在鑑",
    "T50n2062_008:0930c26": "覺中也。彥盡將從前所得底一時颺下。專",
    "T50n2062_008:0930c27": "注一心精勤參究。一日聞傍僧舉南泉道",
    "T50n2062_008:0930c28": "時人見此一株花如夢相似。乃默自覺曰。",
    "T50n2062_008:0930c29": "打草秖要蛇驚耳。次日入室東林問。那裏",
    "T50n2062_008:0931a01": "是巖頭密啟其意處。彥曰。今日捉敗這老",
    "T50n2062_008:0931a02": "賊。林曰。達磨大師性命在汝手裏也。彥擬",
    "T50n2062_008:0931a03": "開口。驀然被林攔胸一拳。頓即大悟汗流",
    "T50n2062_008:0931a04": "浹背點首言曰。臨濟道黃蘗佛法無多子。豈",
    "T50n2062_008:0931a05": "虛語哉。呈偈曰。為人須為徹。殺人須見",
    "T50n2062_008:0931a06": "血。德山與巖頭。萬里一條鐵。林深然之。",
    "T50n2062_008:0931a07": "婺州智者寺沙門釋真慈傳四",
    "T50n2062_008:0931a08": "釋真慈號元庵。潼川李氏子也。總角即慕空",
    "T50n2062_008:0931a09": "寂好遊伽藍。懇父母依成都之正法院圓",
    "T50n2062_008:0931a10": "頂受具足大小乘戒。潔肅氷雪解慧日隆。耽",
    "T50n2062_008:0931a11": "嗜貝文遍遊講肆。聽圓覺修多羅。至四大",
    "T50n2062_008:0931a12": "各離今者妄身當在何處畢竟無體實同",
    "T50n2062_008:0931a13": "幻化。因而有省頌曰。一顆明珠。在我這裏。",
    "T50n2062_008:0931a14": "撥著動著。放光動地。呈似諸座講師。無能",
    "T50n2062_008:0931a15": "識者。歸舉受業師。師以狗子無佛性話詰",
    "T50n2062_008:0931a16": "之。慈曰。百千公案無出此頌也。師乃叱",
    "T50n2062_008:0931a17": "出。因而南遊廬阜掛錫圓通。時卍庵為西",
    "T50n2062_008:0931a18": "堂為眾入室。舉僧問雲門。撥塵見佛時如",
    "T50n2062_008:0931a19": "何。門曰。佛亦是塵。慈聞豁然。隨聲便喝。以",
    "T50n2062_008:0931a20": "手指胸曰。佛亦是塵。復呈頌曰。撥塵見佛",
    "T50n2062_008:0931a21": "佛亦是塵。問了答了直下翻身。勸君更盡一",
    "T50n2062_008:0931a22": "杯酒。西出陽關無故人。又頌塵塵三昧曰。",
    "T50n2062_008:0931a23": "鉢裏飯桶裏水。別寶崑崙坐潭底。一塵塵",
    "T50n2062_008:0931a24": "上走須彌。明眼波斯笑彈指。笑彈指珊瑚枝",
    "T50n2062_008:0931a25": "上清風起。卍庵頷之。於是聲揚四表道洽",
    "T50n2062_008:0931a26": "殊途。出主智者誨誘學者。大屠龍之手焉。",
    "T50n2062_008:0931a27": "福州鼓山沙門釋安永傳五(安分)",
    "T50n2062_008:0931a28": "釋安永號木庵。閩縣吳氏子也。永生具道",
    "T50n2062_008:0931a29": "質行止肅然。身汩愛纏心懷遐舉。弱冠薙",
    "T50n2062_008:0931b01": "髮高標物外。聞有別傳之道。乃謁懶菴禪",
    "T50n2062_008:0931b02": "師於雲門。入室之際菴顧而問曰。不問有",
    "T50n2062_008:0931b03": "言不問無言。世尊良久。不得向世尊良",
    "T50n2062_008:0931b04": "久處會。隨後便喝。永倏然契悟。諸人未得",
    "T50n2062_008:0931b05": "箇入處須得箇入處。既得箇入處不得",
    "T50n2062_008:0931b06": "忘却老僧。永曰。恁麼說話面皮厚多少。木",
    "T50n2062_008:0931b07": "菴則不然。諸人未得箇入處須得箇入處。",
    "T50n2062_008:0931b08": "既得箇入處直須揚下入處始得。凡所說",
    "T50n2062_008:0931b09": "法簡明如此。時有安分菴主。少與永共隷",
    "T50n2062_008:0931b10": "業於安國。後永偕依懶菴不契。辭謁大慧",
    "T50n2062_008:0931b11": "於徑山。行次錢塘江干。仰瞻宮闕忽聞街",
    "T50n2062_008:0931b12": "司喝侍郎來。分忽大悟偈曰。幾年個事掛胸",
    "T50n2062_008:0931b13": "懷。問盡諸方眼不開。肝膽此時俱裂破。一",
    "T50n2062_008:0931b14": "聲江上侍郎來。竟回西禪。懶菴迎之付以",
    "T50n2062_008:0931b15": "伽梨衣。自爾不規所寓。後庵居劍門。化被",
    "T50n2062_008:0931b16": "嶺表。學者從之。",
    "T50n2062_008:0931b17": "臨安府淨慈寺沙門釋曇密傳六",
    "T50n2062_008:0931b18": "釋曇密號混源。天台盧氏子也。生即英敏頴",
    "T50n2062_008:0931b19": "異匪凡。幼失廕天志懷高邁。初依邑之資",
    "T50n2062_008:0931b20": "福道榮研窮竺教。十六圓具足戒登大僧",
    "T50n2062_008:0931b21": "籍。大小律部瑩無瑕疵。精習天台教觀。而",
    "T50n2062_008:0931b22": "於頓漸偏圓性具理毒之旨如指諸掌。一",
    "T50n2062_008:0931b23": "日歎曰。教乘之妙無得而稱。但未離於名",
    "T50n2062_008:0931b24": "言終非見性。不若更衣從別傳之學。倘有",
    "T50n2062_008:0931b25": "隙見足快生平。聞大慧唱道徑山。腰包禮",
    "T50n2062_008:0931b26": "謁。又訪雪巢一此庵元諸公。皆無省發。於",
    "T50n2062_008:0931b27": "是從閩而之泉南。投教忠光和尚。俾職維",
    "T50n2062_008:0931b28": "那。聞忠舉香嚴擊竹因緣。豁然契悟呈偈。",
    "T50n2062_008:0931b29": "忠詰玄沙未徹之語。對酧無滯。始囑曰。子",
    "T50n2062_008:0931c01": "此後方可見大慧也。於是受教辭往梅陽。",
    "T50n2062_008:0931c02": "服勤四載。慧甞登座焉。出世奉詔住持淨",
    "T50n2062_008:0931c03": "慈大弘教忠之道。戶外之履常滿。示寂塔",
    "T50n2062_008:0931c04": "于本山之西北隅。",
    "T50n2062_008:0931c05": "明州天童寺沙門釋咸傑傳七",
    "T50n2062_008:0931c06": "釋咸傑字密庵。福州鄭氏子也。其母夢廬山",
    "T50n2062_008:0931c07": "老僧入舍遂舉師。自幼頴異過人。及壯剃",
    "T50n2062_008:0931c08": "髮進具遍參知識。最後謁應庵華和尚於衢",
    "T50n2062_008:0931c09": "州明果庵。一日問曰。如何是正法眼。答曰。破",
    "T50n2062_008:0931c10": "沙盆。應庵頷之。說偈曰。大徹投機句。當陽",
    "T50n2062_008:0931c11": "廓頂門。相從今四載。徵詰洞無痕。雖未付",
    "T50n2062_008:0931c12": "衣鉢。氣宇吞乾坤。却把正法眼。喚作破沙",
    "T50n2062_008:0931c13": "盆。後出住衢州烏巨庵。次遷祥符蔣山華",
    "T50n2062_008:0931c14": "藏。未幾奉詔主徑山及靈隱。上堂牛頭橫",
    "T50n2062_008:0931c15": "說竪說。不知有向上關棙子。有般漆桶漢",
    "T50n2062_008:0931c16": "東西不辯南北不分。如何是向上關棙子何",
    "T50n2062_008:0931c17": "異開眼尿床。我有一轉語。不在向上向",
    "T50n2062_008:0931c18": "下。千手大悲摸索不著。老僧今日布施大眾",
    "T50n2062_008:0931c19": "去也。良久曰。達磨大師無當門齒。上堂卓",
    "T50n2062_008:0931c20": "拄杖曰。迷時秖迷這個。復卓一下曰。悟時",
    "T50n2062_008:0931c21": "秖悟這個。迷悟兩忘。糞掃堆頭重添搕[打丁+(天/韭)]。",
    "T50n2062_008:0931c22": "莫有東涌西沒全機獨脫處道得一句底。",
    "T50n2062_008:0931c23": "麼若道不得老僧自道去也。擲拄杖曰。三",
    "T50n2062_008:0931c24": "十年後又舉。金峯和尚示眾云。老僧二十年",
    "T50n2062_008:0931c25": "前有老婆心。二十年後無老婆心。僧門。如",
    "T50n2062_008:0931c26": "何是和尚有老婆心。峯曰。問凡答凡問聖",
    "T50n2062_008:0931c27": "答聖。僧又問。如何是和尚無老婆心。峯曰。",
    "T50n2062_008:0931c28": "問凡不答凡問聖不答聖。師曰。我當時若",
    "T50n2062_008:0931c29": "見他恁麼說。好向他道。爾若自瞥地去。自",
    "T50n2062_008:0932a01": "然不落這聖凡窠臼也。又舉婆子燒庵話",
    "T50n2062_008:0932a02": "畢師曰。這個公案叢林中多有拈提者。老僧",
    "T50n2062_008:0932a03": "今日裂破面皮。不免對眾納敗闕一上。定",
    "T50n2062_008:0932a04": "要諸方檢點明白。乃召眾曰。這婆子住處深",
    "T50n2062_008:0932a05": "穩水泄不通。偏向枯木上糝花。寒巖中發",
    "T50n2062_008:0932a06": "焰。這僧孤身逈逈慣入洪波。等閒坐斷潑",
    "T50n2062_008:0932a07": "天潮頭。到底自無涓滴。仔細檢點。將來敲",
    "T50n2062_008:0932a08": "枷打鎖則不無。若謂佛法二人俱未夢見",
    "T50n2062_008:0932a09": "在。今老僧與麼提持畢竟意歸何處。良久曰。",
    "T50n2062_008:0932a10": "一把柳絲收不得。和烟搭在玉欄干。上堂卓",
    "T50n2062_008:0932a11": "拄杖曰。盡大地喚作一句子擔枷帶鎖。不",
    "T50n2062_008:0932a12": "喚作一句子業識茫茫。兩頭俱透脫。得了淨",
    "T50n2062_008:0932a13": "倮倮赤洒洒。不可把達磨一宗掃地而盡。",
    "T50n2062_008:0932a14": "所以雲門大師道。盡乾坤大地無纖毫過患。",
    "T50n2062_008:0932a15": "猶是轉句不見一法。始是半提更須知有",
    "T50n2062_008:0932a16": "全提在。師曰。劍去久矣。方乃刻舟。拈拄杖",
    "T50n2062_008:0932a17": "卓一卓下座。",
    "T50n2062_008:0932a18": "夔州臥龍山沙門釋祖先傳八(法薰)",
    "T50n2062_008:0932a19": "釋祖先字破庵。廣安王氏子也。幼歲出家力",
    "T50n2062_008:0932a20": "參祖道。夜不安寢。一衲隨身。聞密庵大弘",
    "T50n2062_008:0932a21": "臨濟之宗。遂腰包參謁。密庵知是大器深",
    "T50n2062_008:0932a22": "加錐拶。一日密庵上堂示眾。忽有省。後密",
    "T50n2062_008:0932a23": "庵住靈隱。命師分座。偶有道者問曰。猢猻",
    "T50n2062_008:0932a24": "捉不住時奈何。師曰。用捉作什麼。如風吹",
    "T50n2062_008:0932a25": "水自然成文。有講楞嚴座主。求示。師說",
    "T50n2062_008:0932a26": "偈曰。見猶離見非真見。還盡八還無可",
    "T50n2062_008:0932a27": "還。木落秋空山骨露。不知誰識老瞿曇。時",
    "T50n2062_008:0932a28": "有石田法薰參師。舉世尊拈花迦葉微笑",
    "T50n2062_008:0932a29": "話詰之。薰對曰。焦磚打破連底凍。赤眼撞",
    "T50n2062_008:0932b01": "著火柴頭。師頷之。後出世為嗣法焉。",
    "T50n2062_008:0932b02": "臨安府靈隱寺沙門釋崇岳傳九",
    "T50n2062_008:0932b03": "釋崇岳字松源。處州龍泉吳氏子也。隆興二",
    "T50n2062_008:0932b04": "年得度於杭之西湖白蓮精舍。參方最久。後",
    "T50n2062_008:0932b05": "謁密庵傑和尚。聞室中問僧不是心不是佛",
    "T50n2062_008:0932b06": "不是物話。忽大悟遂得心印。因密菴還靈",
    "T50n2062_008:0932b07": "隱命居第一座。久之出世首住平江澄照。",
    "T50n2062_008:0932b08": "次居江陰光孝饒之薦福明之香山。寧宗慶",
    "T50n2062_008:0932b09": "元三年詔住靈隱三易寒暑。乞老退居寺",
    "T50n2062_008:0932b10": "之東庵。嘉泰二年八月四日手書別公卿。垂",
    "T50n2062_008:0932b11": "語示學者曰。有大力量人。因甚擡脚不",
    "T50n2062_008:0932b12": "起。又曰。開口不在舌頭上。貽囑弟子以",
    "T50n2062_008:0932b13": "闡法是務。乃書偈曰。來無所來。去無所去。",
    "T50n2062_008:0932b14": "瞥轉玄關。佛祖罔措。加趺而逝。壽七十一。",
    "T50n2062_008:0932b15": "臘四十。塔全身于北高峯之原。得法者香山",
    "T50n2062_008:0932b16": "光睦雲居善開。",
    "T50n2062_008:0932b17": "臨安府徑山沙門釋師範傳十",
    "T50n2062_008:0932b18": "釋師範字無準。蜀之梓潼雍氏子也。年九歲",
    "T50n2062_008:0932b19": "依陰平山道欽和尚出家。讀書過目成誦。",
    "T50n2062_008:0932b20": "南宋紹熙六年始腰包遊於成都正法寺。請",
    "T50n2062_008:0932b21": "益堯和尚坐禪工夫。堯曰。禪是何物。坐的是",
    "T50n2062_008:0932b22": "誰。師於是晝夜體究。一日如廁。因提前話",
    "T50n2062_008:0932b23": "有省。明年出遊廣浙謁佛照於育王。照問。",
    "T50n2062_008:0932b24": "何處人。曰劍州。又問。帶得劍來麼。師便喝。",
    "T50n2062_008:0932b25": "佛照笑曰。這烏頭子也亂做。師貧無資薙",
    "T50n2062_008:0932b26": "髮。故人目之曰烏頭子。破庵居靈隱。師侍",
    "T50n2062_008:0932b27": "次時有一道者問破庵。猢猻子捉不住奈",
    "T50n2062_008:0932b28": "何。破庵曰。用捉作麼。如風吹水自然成文。",
    "T50n2062_008:0932b29": "師於言下大悟。未幾同月石溪公遊天台",
    "T50n2062_008:0932c01": "雁宕。時雪峯雲和尚住瑞巖留師分座。夜",
    "T50n2062_008:0932c02": "夢一偉人。手持把茅授與師。次日明州清",
    "T50n2062_008:0932c03": "涼寺專使迎師。方入院見伽藍神牌書茅姓。",
    "T50n2062_008:0932c04": "然其衣冠與夢所見無異。住三年遷焦山",
    "T50n2062_008:0932c05": "次雪竇。又奉旨領主阿育王。久之補雙徑。",
    "T50n2062_008:0932c06": "無何召入大內修政殿說法稱旨。賜金襴",
    "T50n2062_008:0932c07": "衣加佛鑑禪師之號。師住徑山。其殿宇兩",
    "T50n2062_008:0932c08": "遭回錄。皆兩復新之。又去寺四十里築室",
    "T50n2062_008:0932c09": "百楹接待雲水。額曰萬年正續。次於其西",
    "T50n2062_008:0932c10": "數百步結庵。為歸藏之所。又建重閣其上",
    "T50n2062_008:0932c11": "藏朝延所賜御翰。師之先世居蜀。遇亂絕",
    "T50n2062_008:0932c12": "嗣。乃於山中設祠祀俗之祖父。事聞於",
    "T50n2062_008:0932c13": "朝賜額曰圓照。以徵其孝思。宋淳祐戊申",
    "T50n2062_008:0932c14": "乃築室明月池上。榜曰退耕。是年三月旦日",
    "T50n2062_008:0932c15": "疾作。遂升座謂眾曰。山僧既老且病。無力",
    "T50n2062_008:0932c16": "與諸人東語西話。今勉強出來。將從前說",
    "T50n2062_008:0932c17": "不到的。盡情向諸人抖擻去也。遂起身抖",
    "T50n2062_008:0932c18": "衣曰。是多少。便歸方丈。十五日集眾親書",
    "T50n2062_008:0932c19": "遺表遺書數十言。而與客言笑諧謔如平時。",
    "T50n2062_008:0932c20": "至夜書偈曰。來時空索索。去也赤條條。更",
    "T50n2062_008:0932c21": "要問端的。天台有石橋。移頃而逝。停龕二",
    "T50n2062_008:0932c22": "七日。遺表上聞。帝遣中使降香賜弊帛。奉",
    "T50n2062_008:0932c23": "全身塔于圓照。",
    "T50n2062_008:0932c24": "鄭州普照寺沙門釋道悟傳十一(附白雲海)",
    "T50n2062_008:0932c25": "釋道悟號佛光。陝西蘭州冠氏子也。師生即",
    "T50n2062_008:0932c26": "齒髮俱長具大人相。年十六力求出家父母",
    "T50n2062_008:0932c27": "不聽。乃絕食幾死。遂捨入里中寺祝髮。閱",
    "T50n2062_008:0932c28": "二年偶宿臨洮灣子店夢梵僧。振聲喚覺",
    "T50n2062_008:0932c29": "忽聞馬嘶。豁然大悟喜不自勝。說偈曰。見",
    "T50n2062_008:0933a01": "也羅見也羅遍虛空只這個。遂歸告母曰。某",
    "T50n2062_008:0933a02": "於途中拾一物。母問何物。師曰。無始來不",
    "T50n2062_008:0933a03": "見了的。母掌曰。何喜之有。遂辭欲參方去。",
    "T50n2062_008:0933a04": "母問。汝將何之。答曰。水流須到海。鶴出白",
    "T50n2062_008:0933a05": "雲頭。先是熊耳山有白雲海禪師。雖住古",
    "T50n2062_008:0933a06": "剎不畜一徒。人或問。和尚何不擇一法嗣",
    "T50n2062_008:0933a07": "去。海曰。芝蘭秀發獨出西秦。曰幾時至。海",
    "T50n2062_008:0933a08": "曰。行脚了也。師腰包將至。海命侍者鳴鐘",
    "T50n2062_008:0933a09": "集眾曰。我關西弟子來也。然此寺原是郭子",
    "T50n2062_008:0933a10": "儀所建。今渠自來住持。汝當迎之。師方入",
    "T50n2062_008:0933a11": "門。海遙見便云。相公來何暮也。師進前曰諾。",
    "T50n2062_008:0933a12": "海大笑。竟授與衣法令繼其席。自即退隱",
    "T50n2062_008:0933a13": "寺側。先有群盜盤踞劫民受其害。或請海",
    "T50n2062_008:0933a14": "捕之。海曰。非老僧所能也。不久郭公至必",
    "T50n2062_008:0933a15": "自捕也。民弗解其說。後師居寺方三日。乃",
    "T50n2062_008:0933a16": "率眾往擒盡縛之。破其穴將欲盡誅。賊哀",
    "T50n2062_008:0933a17": "乞命。師從容謂曰。汝劫財物傷人命分當",
    "T50n2062_008:0933a18": "死矣。今汝乞命獨不念彼命乎。賊叩首流",
    "T50n2062_008:0933a19": "血願從三寶戒誓不為非。師為說偈剃髮",
    "T50n2062_008:0933a20": "釋之。自是路不拾遺者數十年。人始信師",
    "T50n2062_008:0933a21": "實郭令公之再來也。宋大定二十四年海公",
    "T50n2062_008:0933a22": "歿。師方出主鄭州普照。又遷三鄉竹閣庵。",
    "T50n2062_008:0933a23": "身著白衣跨黃犢吹短笛遊於洛中。甞",
    "T50n2062_008:0933a24": "曰。道我凡耶。曾向聖位中來。道我聖耶。",
    "T50n2062_008:0933a25": "又向凡位中去。道我非凡非聖耶。却向毘",
    "T50n2062_008:0933a26": "盧頂上別有行處。泰和五年於臨洮大勢",
    "T50n2062_008:0933a27": "寺結夏。闡圓覺經謂眾曰。此席將半。吾當",
    "T50n2062_008:0933a28": "行矣。五月十二日晚小參為眾談第一義。",
    "T50n2062_008:0933a29": "晨興呼侍僧曰。我病覓藥去。侍僧將出門。",
    "T50n2062_008:0933b01": "師已蛻矣。上有五色祥雲盤結似蓋。紅光",
    "T50n2062_008:0933b02": "如日彌塞四維三日不散。世壽五十五。僧",
    "T50n2062_008:0933b03": "臘三十有九。弟子舉全身建塔焉。",
    "T50n2062_008:0933b04": "系曰。迦葉聞那羅王三奏樂則三起舞。非",
    "T50n2062_008:0933b05": "習氣其誰耶。昔郭邠陽能為國討賊拯民",
    "T50n2062_008:0933b06": "於塗炭。今為佛光居寺方三日便擒群盜。",
    "T50n2062_008:0933b07": "得非習氣使然者乎。觀其著白衣騎黃",
    "T50n2062_008:0933b08": "犢而吹笛遊洛。自稱於毘盧頂上別有行",
    "T50n2062_008:0933b09": "處。此又不可思議也矣。",
    "T50n2062_008:0933b10": "江西羅湖沙門釋曉瑩傳十二",
    "T50n2062_008:0933b11": "釋曉瑩字仲溫。未詳氏族。歷參叢席頓明",
    "T50n2062_008:0933b12": "大事。四眾推重。晚歸羅湖之上。杜門却掃",
    "T50n2062_008:0933b13": "不與世接。惟以生平之所見聞諸方尊宿",
    "T50n2062_008:0933b14": "提唱之語及友朋談說議論宗教之言或得",
    "T50n2062_008:0933b15": "於殘碑蠧簡有關典謨之說。皆會萃成編",
    "T50n2062_008:0933b16": "曰羅湖野錄。其所載者皆命世宗匠賢士大",
    "T50n2062_008:0933b17": "夫言行之粹美機鋒之勁捷酧酢之雄偉氣格",
    "T50n2062_008:0933b18": "之弘曠可以輔宗乘訓後學抑起人于至",
    "T50n2062_008:0933b19": "善。是故閱者不忍釋手云。",
    "T50n2062_008:0933b20": "名山天寧寺沙門釋禪惠傳十三",
    "T50n2062_008:0933b21": "釋禪惠即名山人也。家世業儒。屢舉不第。",
    "T50n2062_008:0933b22": "元符間郡守呂由誠見以僧勅戲之。遂棄",
    "T50n2062_008:0933b23": "儒從釋。力參祖道得大開悟。初出住邑天",
    "T50n2062_008:0933b24": "寧寺。出入必策馬乘輿。諸耆宿言以佛法",
    "T50n2062_008:0933b25": "貴乎苦行固不宜乘輿馬服綺繡。師答以",
    "T50n2062_008:0933b26": "偈曰。文殊駕師子。普賢跨象王。新來一個",
    "T50n2062_008:0933b27": "佛騎馬也無妨。凡所說法機鋒敏捷。有語",
    "T50n2062_008:0933b28": "錄行世。",
    "T50n2062_008:0933b29": "巴川宣密院沙門釋顯嵩傳十四(淨業)",
    "T50n2062_008:0933c01": "釋顯嵩西蜀重慶銅梁李氏子。飽參倦遊出",
    "T50n2062_008:0933c02": "世住巴川之宣密院。三十年跡不出閫。紹",
    "T50n2062_008:0933c03": "興中集眾說偈曰。八十年中甞浩浩宏開肆",
    "T50n2062_008:0933c04": "貨摩尼寶也。無一個共商量。不是山僧收舖",
    "T50n2062_008:0933c05": "早。言訖端坐而逝。荼毘舍利無算。時有淨",
    "T50n2062_008:0933c06": "業和尚。石照文氏子。少業屠。有羊方乳二",
    "T50n2062_008:0933c07": "羔。將殺之。二羔銜其刀跪伏於門。若乞",
    "T50n2062_008:0933c08": "母命。師感歎棄家為僧。力參宗匠忽大悟",
    "T50n2062_008:0933c09": "作偈曰。昨日羅剎心。今朝菩薩面。羅剎與",
    "T50n2062_008:0933c10": "菩薩。不隔一條線。",
    "T50n2062_008:0933c11": "平江靜濟沙門釋法全傳十五",
    "T50n2062_008:0933c12": "釋法全字無庵。崑山陳氏子。生有偉質溫粹",
    "T50n2062_008:0933c13": "不凡。幼請父母從道川禪師為僧。參請精",
    "T50n2062_008:0933c14": "勤志明大事。一日行靜濟寺殿前。偶觸首",
    "T50n2062_008:0933c15": "於柱忽大悟。旁觀者見其光彩飛動而不",
    "T50n2062_008:0933c16": "自知。自此遍遊名山業席。道價日益。乾道",
    "T50n2062_008:0933c17": "中將示寂。眾求遺偈。師瞪目下視。眾又請。",
    "T50n2062_008:0933c18": "遂援筆書無無二字端坐而逝。闍維得舍",
    "T50n2062_008:0933c19": "利五色。塔于金斗峯。",
    "T50n2062_008:0933c20": "臨安徑山沙門釋道冲傳十六",
    "T50n2062_008:0933c21": "釋道冲字癡絕。武信長江荀氏子也。首參杭",
    "T50n2062_008:0933c22": "之妙果曹源生和尚大悟玄旨。出世嘉禾之",
    "T50n2062_008:0933c23": "天寧。次遷蔣山雪峯。無何奉旨住四明天",
    "T50n2062_008:0933c24": "童三年。詔補靈隱。時京兆尹建法華寺。特",
    "T50n2062_008:0933c25": "奏請師為開山第一代。允之未赴。宋理宗",
    "T50n2062_008:0933c26": "降勅命主杭洲雙徑。師謂眾曰。不赴法華",
    "T50n2062_008:0933c27": "則不信。違徑山之命則不恭。既失恭與信。",
    "T50n2062_008:0933c28": "何以為後學法。遂慵然就法華開堂。月餘",
    "T50n2062_008:0933c29": "即銜旨登徑山。於是一眾響合歡聲若雷。",
    "T50n2062_008:0934a01": "臨入滅乃手書記敘得法之由。上堂說法",
    "T50n2062_008:0934a02": "辭眾。入方丈囑後事。至夜分正坐與眾",
    "T50n2062_008:0934a03": "論道移時蛻然而逝。當理宗三年三月十",
    "T50n2062_008:0934a04": "五日也。世壽八十二。僧臘六十一。荼毘舍利",
    "T50n2062_008:0934a05": "瑩然。弟子分塔二處。一于本山菖蒲田玉",
    "T50n2062_008:0934a06": "芝菴。一于金陵玉山菴。",
    "T50n2062_008:0934a07": "保定興聖寺沙門釋德富傳十七",
    "T50n2062_008:0934a08": "釋德富保定易縣謝氏子也。年七歲力求出",
    "T50n2062_008:0934a09": "家。父母感異夢遂捨入興聖寺。依真空和",
    "T50n2062_008:0934a10": "尚薙髮受具戒。力究大法。一日經行次忽",
    "T50n2062_008:0934a11": "大悟。自是名播叢林。宋皇慶初萬山壽和",
    "T50n2062_008:0934a12": "尚奉旨大興水陸齋會請師開堂說法。七",
    "T50n2062_008:0934a13": "眾咸集。師方升座說偈。忽於座上放大光",
    "T50n2062_008:0934a14": "明。遍照空際現諸瑞相。良久方隱聞于朝",
    "T50n2062_008:0934a15": "廷賜通辯大師之號併金僧伽黎衣。及後示",
    "T50n2062_008:0934a16": "滅有白光頂出照耀四達。荼毘得舍利數",
    "T50n2062_008:0934a17": "十顆。建塔。",
    "T50n2062_008:0934a18": "大明高僧傳卷第八(終)"
}