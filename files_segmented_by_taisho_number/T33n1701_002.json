{
    "T33n1701_002:0163a02": "金剛般若經疏論纂要下",
    "T33n1701_002:0163a04": "京大興福寺沙門宗密述",
    "T33n1701_002:0163a05": "長水沙門子璿治定",
    "T33n1701_002:0163a06": "八、斷持說未脫苦果疑。論云：「向說捨身苦，身",
    "T33n1701_002:0163a07": "果報故福劣。若爾，依此法門持說諸菩薩行，",
    "T33n1701_002:0163a08": "苦行亦是苦果，云何此法不成苦果？」○斷之",
    "T33n1701_002:0163a09": "文二：初、明超忍以斷疑，二：○初、明忍體。",
    "T33n1701_002:0163a10": "「須菩提！忍辱波羅蜜，如來說非忍辱波羅蜜。」",
    "T33n1701_002:0163a11": "忍到彼岸已離苦相，況彼岸非岸，誰苦？誰",
    "T33n1701_002:0163a12": "忍？△二、明忍相，二：初、引一生證極苦忍，二：初、",
    "T33n1701_002:0163a13": "正明。",
    "T33n1701_002:0163a14": "「何以故？須菩提！如我昔為歌利王割截身體，",
    "T33n1701_002:0163a15": "我於爾時，無我相、無人相、無眾生相、無壽者",
    "T33n1701_002:0163a16": "相。」歌利，此云極惡。佛昔作仙山中修道，王",
    "T33n1701_002:0163a17": "獵疲寢，妃共禮仙，王問得四果，皆答不得，王",
    "T33n1701_002:0163a18": "怒割截，天怒雨石，王懼而懺悔，仙證本無瞋，",
    "T33n1701_002:0163a19": "王乃免害。論云「不但無苦而乃有樂，以慈悲",
    "T33n1701_002:0163a20": "故。」○二、反顯。",
    "T33n1701_002:0163a21": "「何以故？我於往昔節節支解時，若有我相、人",
    "T33n1701_002:0163a22": "相、眾生相、壽者相，應生嗔恨。」二、引多生證",
    "T33n1701_002:0163a23": "相續忍。",
    "T33n1701_002:0163a24": "「須菩提！又念過去於五百世作忍辱仙人，於",
    "T33n1701_002:0163a25": "爾所世無我相、無人相、無眾生相、無壽者相。」",
    "T33n1701_002:0163a26": "累苦故忍熟而　累苦故忍熟而樂，但與正",
    "T33n1701_002:0163a27": "定慈悲相應，故偈云「離我及恚相，實無有苦",
    "T33n1701_002:0163a28": "惱，共樂有慈悲，如是苦行果。」○二、勸離相以安",
    "T33n1701_002:0163a29": "忍。論云「若有菩薩不離我相，見苦行苦，欲捨",
    "T33n1701_002:0163b01": "菩提心，故勸離相。」無著云：「為對治不忍因緣",
    "T33n1701_002:0163b02": "有三種苦，謂：流轉苦、眾生相違苦、乏受用苦。」",
    "T33n1701_002:0163b03": "○文二：○初、總標。",
    "T33n1701_002:0163b04": "「是故，須菩提！菩薩應離一切相，發阿耨多羅",
    "T33n1701_002:0163b05": "三藐三菩提心。」若離相發心，雖逢大苦即",
    "T33n1701_002:0163b06": "能不捨。無著云：「離一切相者，為離如是三苦",
    "T33n1701_002:0163b07": "相也。」○二、別顯，二：○初、對治不忍流轉苦。",
    "T33n1701_002:0163b08": "「不應住色生心，不應住聲、香、味、觸、法生心，應",
    "T33n1701_002:0163b09": "生無所住心，若心有住則為非住，是故佛說",
    "T33n1701_002:0163b10": "菩薩心不應住色布施。」初正明流是集諦，",
    "T33n1701_002:0163b11": "轉是苦諦。無著云：「若著色等則於流轉苦中",
    "T33n1701_002:0163b12": "疲乏，故菩提心不生。」後引證，引前說無住施",
    "T33n1701_002:0163b13": "具含六度，證此文矣。○二、對治不忍相違苦。",
    "T33n1701_002:0163b14": "「須菩提！菩薩為利益一切眾生應如是布施，",
    "T33n1701_002:0163b15": "如來說一切諸相即是非相，又說一切眾生",
    "T33n1701_002:0163b16": "則非眾生。」無著云：「既為眾生行施，云何於",
    "T33n1701_002:0163b17": "彼生瞋？由不能無眾生想故，眾生相違時即",
    "T33n1701_002:0163b18": "生疲乏，故顯示人無我、法無我。」論云：「諸相者，",
    "T33n1701_002:0163b19": "眾生相也。非相者，無我也。陰中見我是眾生",
    "T33n1701_002:0163b20": "相，一切眾生者，五陰法也。非眾生者，陰空故",
    "T33n1701_002:0163b21": "法無我也。」乏受用苦配在後斷。九、斷能證無",
    "T33n1701_002:0163b22": "體非因疑。論云：「於證果中無道，云何彼於果",
    "T33n1701_002:0163b23": "為能作因？」○斷之文二：○初、斷疑。",
    "T33n1701_002:0163b24": "「須菩提！如來是真語者、實語者、如語者、不誑",
    "T33n1701_002:0163b25": "語者、不異語者。」佛所有說皆如其事，今說",
    "T33n1701_002:0163b26": "證果，何疑不然？真語者，說佛身大菩提法也，",
    "T33n1701_002:0163b27": "是真智故。實語者，說小乘四諦，諦是實義。如",
    "T33n1701_002:0163b28": "語者，說大乘法有真如，小乘無也。不異語者，",
    "T33n1701_002:0163b29": "說三世授記等事更無參差。佛將此四語不誑",
    "T33n1701_002:0163c01": "眾生，是故秦譯加不誑語。○二、離執。",
    "T33n1701_002:0163c02": "「須菩提！如來所得法，此法無實、無虛。」無實",
    "T33n1701_002:0163c03": "者，如言說性非有故。無虛者，不如言說自性",
    "T33n1701_002:0163c04": "故有。○十、斷如遍有得、無得疑，論云「若聖人",
    "T33n1701_002:0163c05": "以無為真如法得名，彼真如一切時處恒有，",
    "T33n1701_002:0163c06": "何故有得者、有不得？」○斷之文二：○初、舉喻斷",
    "T33n1701_002:0163c07": "疑。",
    "T33n1701_002:0163c08": "「須菩提！若菩薩心住於法而行布施，如人入",
    "T33n1701_002:0163c09": "闇則無所見；若菩薩心不住法而行布施，如",
    "T33n1701_002:0163c10": "人有目，日光明照，見種種色。」論云「無智住",
    "T33n1701_002:0163c11": "法，心不清淨故不得；有智不住法，心清淨故",
    "T33n1701_002:0163c12": "得。」有目者，如得對治法。日光者，如所治闇，盡",
    "T33n1701_002:0163c13": "能治現前。空喻真如，色喻性上萬德。○二、讚",
    "T33n1701_002:0163c14": "經功德，二：○初、總標。",
    "T33n1701_002:0163c15": "「須菩提！當來之世，若有善男子、善女人能於",
    "T33n1701_002:0163c16": "此經受持讀誦，則為如來以佛智慧悉知是",
    "T33n1701_002:0163c17": "人、悉見是人，皆得成就無量無邊功德。」無",
    "T33n1701_002:0163c18": "著云：「讀誦者，此說受持因故，為欲受故讀、為",
    "T33n1701_002:0163c19": "欲持故誦。」論云「受持修行，依總持法故；讀誦",
    "T33n1701_002:0163c20": "修行，依聞慧廣故。是則從他聞法，內自思惟，",
    "T33n1701_002:0163c21": "得修行智也。」故偈云「修從他及內。」○二、別顯，",
    "T33n1701_002:0163c22": "十：初、捨命不如，二：○初、捨命福。",
    "T33n1701_002:0163c23": "「須菩提！若有善男子、善女人，初日分以恒河",
    "T33n1701_002:0163c24": "沙等身布施、中日分復以恒河沙等身布施、",
    "T33n1701_002:0163c25": "後日分亦以恒河沙等身布施，如是無量百",
    "T33n1701_002:0163c26": "千萬億劫以身布施。」偈云「以事及時大，福",
    "T33n1701_002:0163c27": "中勝福德。」○二、信經福。",
    "T33n1701_002:0163c28": "「若復有人聞此經典，信心不逆，其福勝彼，何",
    "T33n1701_002:0163c29": "況書寫、受、持、讀、誦、為人解說？」信經劣於持說，",
    "T33n1701_002:0164a01": "多命勝於前喻。○二、餘乘不測。",
    "T33n1701_002:0164a02": "「須菩提！以要言之，是經有不可思議、不可稱",
    "T33n1701_002:0164a03": "量無邊功德。」偈云「非餘者境界。」無著云：「不",
    "T33n1701_002:0164a04": "可思議者，唯自覺故。不可稱量者，無有等及",
    "T33n1701_002:0164a05": "勝故。」○三、依大心說。",
    "T33n1701_002:0164a06": "「如來為發大乘者說、為發最上乘者說。」最",
    "T33n1701_002:0164a07": "上者，一佛乘也。○四、具德能傳。",
    "T33n1701_002:0164a08": "「若有人能受、持、讀、誦、廣為人說，如來悉知是",
    "T33n1701_002:0164a09": "人、悉見是人，皆得成就不可量、不可稱、無有",
    "T33n1701_002:0164a10": "邊、不可思議功德，如是人等則為荷擔如來",
    "T33n1701_002:0164a11": "阿耨多羅三藐三菩提。」成就等者，偈云「滿",
    "T33n1701_002:0164a12": "足無上界。」荷擔者，無著云：「肩負菩提重擔故。」",
    "T33n1701_002:0164a13": "○五、樂小不堪。",
    "T33n1701_002:0164a14": "「何以故？須菩提！若樂小法者，著我見、人見、眾",
    "T33n1701_002:0164a15": "生見、壽者見，則於此經不能聽受、讀誦、為人",
    "T33n1701_002:0164a16": "解說。」六、所在如塔。",
    "T33n1701_002:0164a17": "「須菩提！在在處處，若有此經，一切世間天、人、",
    "T33n1701_002:0164a18": "阿修羅所應供養，當知此處則為是塔，皆應",
    "T33n1701_002:0164a19": "恭敬，作禮圍繞，以諸華香而散其處。」七、轉",
    "T33n1701_002:0164a20": "罪為佛。",
    "T33n1701_002:0164a21": "「復次，須菩提！善男子、善女人受持讀誦此經，",
    "T33n1701_002:0164a22": "若為人輕賤，是人先世罪業應墮惡道，以今",
    "T33n1701_002:0164a23": "世人輕賤故，先世罪業則為消滅，當得阿耨",
    "T33n1701_002:0164a24": "多羅三藐三菩提。」輕賤者，總包，於中或打、",
    "T33n1701_002:0164a25": "或罵故。隋譯云「輕賤甚輕賤」。無著云：「此毀辱",
    "T33n1701_002:0164a26": "事有無量門故。」復云：「甚輕賤，當得菩提者罪",
    "T33n1701_002:0164a27": "滅故。」○八、超事多尊。論云「示現速證菩提法",
    "T33n1701_002:0164a28": "故。」○文二：○初、供佛多中全具福。",
    "T33n1701_002:0164a29": "「須菩提！我念過去無量阿僧祇劫，於然燈佛",
    "T33n1701_002:0164b01": "前得值八百四千萬億那由他諸佛，悉皆供",
    "T33n1701_002:0164b02": "養承事，無空過者。」那由他者，十億為洛叉，",
    "T33n1701_002:0164b03": "十洛叉為俱胝，十俱胝為那由他。○二、持經",
    "T33n1701_002:0164b04": "多中少分福。",
    "T33n1701_002:0164b05": "「若復有人於後末世能受持讀誦此經，所得",
    "T33n1701_002:0164b06": "功德，於我所供養諸佛功德百分不及一、千",
    "T33n1701_002:0164b07": "萬億分、乃至算數譬喻所不能及。」九、具聞",
    "T33n1701_002:0164b08": "則疑。",
    "T33n1701_002:0164b09": "「須菩提！若善男子、善女人於後末世有受持",
    "T33n1701_002:0164b10": "讀誦此經，所得功德我若具說者，或有人聞",
    "T33n1701_002:0164b11": "心則狂亂，狐疑不信。」十、總結幽邃。",
    "T33n1701_002:0164b12": "「須菩提！當知是經義不可思議，果報亦不可",
    "T33n1701_002:0164b13": "思議。」無著云：「此顯示彼福體及果體不可",
    "T33n1701_002:0164b14": "測量故。」○十一、斷住修降伏是我疑。佛教我",
    "T33n1701_002:0164b15": "住修降伏，兼不住前十種疑執過患，若無我",
    "T33n1701_002:0164b16": "者，誰人受教？誰人住修？誰人如此離過云云？",
    "T33n1701_002:0164b17": "亦云除微細執，故偈云「於內心修行，存我為",
    "T33n1701_002:0164b18": "菩薩，此即障於心，違於不住道。」○斷之文二：",
    "T33n1701_002:0164b19": "○初、問。",
    "T33n1701_002:0164b20": "爾時，須菩提白佛言：「世尊！善男子、善女人發",
    "T33n1701_002:0164b21": "阿耨多羅三藐三菩提心，云何應住？云何降",
    "T33n1701_002:0164b22": "伏其心？」二、答，三：○初、若名菩薩必無我。",
    "T33n1701_002:0164b23": "佛告須菩提：「若善男子、善女人發阿耨多羅",
    "T33n1701_002:0164b24": "三藐三菩提心者，當生如是心：『我應滅度一",
    "T33n1701_002:0164b25": "切眾生。』滅度一切眾生已，而無有一眾生實",
    "T33n1701_002:0164b26": "滅度者。」二、若有我相非菩薩。",
    "T33n1701_002:0164b27": "「何以故？若菩薩有我相、人相、眾生相、壽者相，",
    "T33n1701_002:0164b28": "則非菩薩。」三、能所俱即是菩提。",
    "T33n1701_002:0164b29": "「所以者何？須菩提！實無有法發阿耨多羅三",
    "T33n1701_002:0164c01": "藐三菩提心者。」十二、斷佛因是有菩薩疑。",
    "T33n1701_002:0164c02": "論云「若無菩薩，云何釋迦如來於然燈佛所",
    "T33n1701_002:0164c03": "行菩薩行？」○斷之文四：○初、舉疑處。",
    "T33n1701_002:0164c04": "「須菩提！於意云何？如來於然燈佛所有法得",
    "T33n1701_002:0164c05": "阿耨多羅三藐三菩提不？」降怨王請然燈佛",
    "T33n1701_002:0164c06": "入城，城中長幼盡迎，路泥，善慧布髮，佛與授",
    "T33n1701_002:0164c07": "記，故舉此問。○二、斷疑念。",
    "T33n1701_002:0164c08": "「不也。世尊！如我解佛所說義，佛於然燈佛所",
    "T33n1701_002:0164c09": "無有法得阿耨多羅三藐三菩提。」善慧彼時",
    "T33n1701_002:0164c10": "都無所得，離諸分別，由無法故得記。若有法",
    "T33n1701_002:0164c11": "者，是有相心，不順菩提，佛不與記。○三、印決",
    "T33n1701_002:0164c12": "定。",
    "T33n1701_002:0164c13": "佛言：「如是，如是。須菩提！實無有法如來得阿",
    "T33n1701_002:0164c14": "耨多羅三藐三菩提。」論云「我於彼時所修",
    "T33n1701_002:0164c15": "諸行，無有一法得阿耨多羅三藐三菩提。」《功",
    "T33n1701_002:0164c16": "德施論》引佛說云「若見於佛，即見自身。見身",
    "T33n1701_002:0164c17": "清淨，見佛清淨，見一切智智皆悉清淨，是中",
    "T33n1701_002:0164c18": "見清淨智亦復清淨，是名見佛。我如是見然",
    "T33n1701_002:0164c19": "燈如來得無生忍，一切智智明了現前，即得",
    "T33n1701_002:0164c20": "受記。是受記聲不至於耳，亦非餘智之所能",
    "T33n1701_002:0164c21": "知，我於此時亦非惛懵無覺，然無所得。」○四、",
    "T33n1701_002:0164c22": "反覆釋。",
    "T33n1701_002:0164c23": "「須菩提！若有法如來得阿耨多羅三藐三菩",
    "T33n1701_002:0164c24": "提者，然燈佛則不與我授記：『汝於來世當得",
    "T33n1701_002:0164c25": "作佛號釋迦牟尼。』以實無有法得阿耨多羅",
    "T33n1701_002:0164c26": "三藐三菩提，是故然燈佛與我授記，作是言：",
    "T33n1701_002:0164c27": "『汝於來世當得作佛，號釋迦牟尼。』」無著云：",
    "T33n1701_002:0164c28": "「若正覺法可說，如彼然燈所說者，我於彼時",
    "T33n1701_002:0165a01": "便得正覺，然燈則不記言來世當得。以法不",
    "T33n1701_002:0165a02": "可說故，我於彼時不得正覺，是故記言來世",
    "T33n1701_002:0165a03": "當得。」○十三、斷無因則無佛法疑。於中三：初、",
    "T33n1701_002:0165a04": "斷一向無佛疑。論云「若無菩提即無諸佛如",
    "T33n1701_002:0165a05": "來，有如是謗，謂一向無佛。為斷此疑故，云如",
    "T33n1701_002:0165a06": "來者即是真如。」○斷之文二：○初、顯真如是佛",
    "T33n1701_002:0165a07": "故非無。",
    "T33n1701_002:0165a08": "「何以故？如來者即諸法如義。」無著云：「如清",
    "T33n1701_002:0165a09": "淨故，名為如來，猶如真金。」二、明佛即菩提",
    "T33n1701_002:0165a10": "故無得。",
    "T33n1701_002:0165a11": "「若有人言：『如來得阿耨多羅三藐三菩提。』須",
    "T33n1701_002:0165a12": "菩提！實無有法佛得阿耨多羅三藐三菩提。」",
    "T33n1701_002:0165a13": "先標錯解。魏云「若有人言如來得阿耨菩提",
    "T33n1701_002:0165a14": "者，是人不實語。」後釋正見。偈云「菩提彼行等。」",
    "T33n1701_002:0165a15": "謂等前菩薩行無得也。無著云：「或謂然燈如",
    "T33n1701_002:0165a16": "來所於法不得正覺，世尊後時自得正覺。為",
    "T33n1701_002:0165a17": "離此取，故云若人言等。」○二、斷一向無法疑。",
    "T33n1701_002:0165a18": "論云「有人謗言：『若無因行，則如來不得阿耨",
    "T33n1701_002:0165a19": "菩提。』為斷此疑，故云如來所得等。」○斷之文",
    "T33n1701_002:0165a20": "二：○初、遣執遮疑。",
    "T33n1701_002:0165a21": "「須菩提！如來所得阿耨多羅三藐三菩提，於",
    "T33n1701_002:0165a22": "是中無實無虛。」論云「無色等相故，彼即菩",
    "T33n1701_002:0165a23": "提相故。」無著云：「顯真如無二故，謂言說故，謂",
    "T33n1701_002:0165a24": "彼正覺不無世間言說故。」○二、釋義斷疑。",
    "T33n1701_002:0165a25": "「是故如來說一切法皆是佛法。須菩提！所言",
    "T33n1701_002:0165a26": "一切法者，即非一切法，是故名一切法。」論",
    "T33n1701_002:0165a27": "云「一切法者，皆真如體，故皆佛法。即非者，由",
    "T33n1701_002:0165a28": "色等法即真如故，即非色等法真如，常無色",
    "T33n1701_002:0165a29": "等諸相故。是名者，即是真如法自性矣。」○三、",
    "T33n1701_002:0165b01": "顯真佛真法體。",
    "T33n1701_002:0165b02": "「須菩提！譬如人身長大。」須菩提言：「世尊！如",
    "T33n1701_002:0165b03": "來說人身長大，則為非大身，是名大身。」偈",
    "T33n1701_002:0165b04": "云「依彼法身佛，故說大身喻，身離一切障，及",
    "T33n1701_002:0165b05": "遍一切境。」功德及大體故，即說大身非身即",
    "T33n1701_002:0165b06": "是身，是故說大身。論云「非身者，無有諸相故。",
    "T33n1701_002:0165b07": "大身者，有真如體故。」無著云：「攝一切眾生大",
    "T33n1701_002:0165b08": "身故，於彼身中安立，非自、非他故。」○十四、斷",
    "T33n1701_002:0165b09": "無人度生嚴土疑。論云：「若無菩薩者，諸佛亦",
    "T33n1701_002:0165b10": "不成菩提，眾生亦不入涅槃，亦無清淨佛土。",
    "T33n1701_002:0165b11": "何故諸菩薩發心，欲令眾生入涅槃，起心修",
    "T33n1701_002:0165b12": "行清淨佛土？」○斷之文三：初、遮度生念三：○",
    "T33n1701_002:0165b13": "初、明失念。",
    "T33n1701_002:0165b14": "「須菩提！菩薩亦如是，若作是言：『我當滅度無",
    "T33n1701_002:0165b15": "量眾生。』則不名菩薩。」偈云「不達真法界，起",
    "T33n1701_002:0165b16": "度眾生意，及清淨國土，生心即是倒。」○二、明",
    "T33n1701_002:0165b17": "無人。",
    "T33n1701_002:0165b18": "「何以故？須菩提！實無有法名為菩薩。」無法",
    "T33n1701_002:0165b19": "名菩薩，豈有我度眾生？○三、引前說。",
    "T33n1701_002:0165b20": "「是故，佛說一切法無我、無人、無眾生、無壽者。」",
    "T33n1701_002:0165b21": "二、遮嚴土念，二：○初、明失念。",
    "T33n1701_002:0165b22": "「須菩提！若菩薩作是言：『我當莊嚴佛土。』是不",
    "T33n1701_002:0165b23": "名菩薩。」二、釋所以。",
    "T33n1701_002:0165b24": "「何以故？如來說莊嚴佛土者，即非莊嚴，是名",
    "T33n1701_002:0165b25": "莊嚴。」三、釋成菩薩。",
    "T33n1701_002:0165b26": "「須菩提！若菩薩通達無我法者，如來說名真",
    "T33n1701_002:0165b27": "是菩薩。」論云「若起度眾生嚴土之心，即是",
    "T33n1701_002:0165b28": "顛倒非菩薩者，起何等心名為菩薩？故經言",
    "T33n1701_002:0165b29": "通達等。」無著云：「謂人無我、法無我。」○十五、斷",
    "T33n1701_002:0165c01": "諸佛不見諸法疑。論云「前說菩薩不見彼是",
    "T33n1701_002:0165c02": "眾生、不見我為菩薩、不見清淨佛土，若如是，",
    "T33n1701_002:0165c03": "則諸佛不見諸法。」○斷之文，二：初、約能見五",
    "T33n1701_002:0165c04": "眼明見淨。偈云：「雖不見諸法，非無了境眼，諸",
    "T33n1701_002:0165c05": "佛五種實，以見彼顛倒。」○文五：○初、肉眼。",
    "T33n1701_002:0165c06": "「須菩提！於意云何？如來有肉眼不？」「如是。世尊！",
    "T33n1701_002:0165c07": "如來有肉眼。」肉團中有清淨色，見障內色",
    "T33n1701_002:0165c08": "名為肉眼，佛具諸根，故有肉眼。○二、天眼。",
    "T33n1701_002:0165c09": "「須菩提！於意云何？如來有天眼不？」「如是。世尊！",
    "T33n1701_002:0165c10": "如來有天眼。」於肉眼邊引淨天眼，見障外",
    "T33n1701_002:0165c11": "色。依《大般若》：「佛肉眼能見人中無數世界，不",
    "T33n1701_002:0165c12": "唯障內。若佛天眼能見諸天所有細色，除見",
    "T33n1701_002:0165c13": "天外，見人等事名肉眼矣。」《淨名》云：「唯佛世尊",
    "T33n1701_002:0165c14": "得真天眼，照見恒沙佛土不以二相。」○三、慧",
    "T33n1701_002:0165c15": "眼。",
    "T33n1701_002:0165c16": "「須菩提！於意云何？如來有慧眼不？」「如是。世尊！",
    "T33n1701_002:0165c17": "如來有慧眼。」以根本智照真理故。○四、法眼。",
    "T33n1701_002:0165c18": "「須菩提！於意云何？如來有法眼不？」「如是。世尊！",
    "T33n1701_002:0165c19": "如來有法眼。」後得智，說法度人。○五、佛眼。",
    "T33n1701_002:0165c20": "「須菩提！於意云何？如來有佛眼不？」「如是。世尊！",
    "T33n1701_002:0165c21": "如來有佛眼。」前四在佛，總名佛眼。又，見佛",
    "T33n1701_002:0165c22": "性圓極，名為佛眼。○無著云：「為令知見淨勝",
    "T33n1701_002:0165c23": "故，顯示有五種眼，略說有四種，謂：色攝、第一",
    "T33n1701_002:0165c24": "諦攝、世諦攝、一切種一切應知攝。」○古德偈",
    "T33n1701_002:0165c25": "云「天眼通非礙，肉眼礙非通，法眼唯觀俗，慧",
    "T33n1701_002:0165c26": "眼直緣空，佛眼如千日，照異體還同。」○二、約",
    "T33n1701_002:0165c27": "所知諸心明智淨，五：○初、約一箇恒河以數沙。",
    "T33n1701_002:0165c28": "「須菩提！於意云何？如恒河中所有沙，佛說是",
    "T33n1701_002:0165c29": "沙不？」「如是。世尊！如來說是沙。」二、約一河中",
    "T33n1701_002:0166a01": "沙以數河。",
    "T33n1701_002:0166a02": "「須菩提！於意云何？如一恒河中所有沙，有如",
    "T33n1701_002:0166a03": "是沙等恒河。」三、約沙河中沙以數界。",
    "T33n1701_002:0166a04": "「是諸恒河所有沙數佛世界，如是寧為多不？」",
    "T33n1701_002:0166a05": "「甚多。世尊！」四、約爾所界中所有生。",
    "T33n1701_002:0166a06": "佛告須菩提：「爾所國土中所有眾生。」五、約",
    "T33n1701_002:0166a07": "一一眾生所有心，三：○初、總明染淨以標悉知。",
    "T33n1701_002:0166a08": "「若干種心，如來悉知。」無著云：「若干種心者，",
    "T33n1701_002:0166a09": "有二種，謂染及淨，即共欲心、離欲心等。」○二、",
    "T33n1701_002:0166a10": "會妄歸真以釋悉知。",
    "T33n1701_002:0166a11": "「何以故？如來說諸心皆為非心，是名為心。」",
    "T33n1701_002:0166a12": "大雲云：「由一切妄心依真如體都無其性，佛",
    "T33n1701_002:0166a13": "證真如，故悉知之。諸心者，標指。非心者，妄識",
    "T33n1701_002:0166a14": "本空。是名心者，真心不滅。」若本論釋則與此",
    "T33n1701_002:0166a15": "殊，偈云「種種顛倒識，以離於實念，不住彼實",
    "T33n1701_002:0166a16": "智，是故說顛倒。」○三、推破雜染以釋非心。",
    "T33n1701_002:0166a17": "「所以者何？須菩提！過去心不可得、現在心不",
    "T33n1701_002:0166a18": "可得、未來心不可得。」無著云：「過去已滅故，",
    "T33n1701_002:0166a19": "未來未有故，現在第一義故。」○十六、斷福德",
    "T33n1701_002:0166a20": "例心顛倒疑。論云「向說心住顛倒皆不可得，",
    "T33n1701_002:0166a21": "若如是，福德亦是顛倒，何名善法？」○斷之文",
    "T33n1701_002:0166a22": "二：○初、問福答福。",
    "T33n1701_002:0166a23": "「須菩提！於意云何？若有人滿三千大千世界",
    "T33n1701_002:0166a24": "七寶以用布施，是人以是因緣得福多不？」「如",
    "T33n1701_002:0166a25": "是。世尊！此人以是因緣得福甚多。」以是離",
    "T33n1701_002:0166a26": "相無倒行施因緣，成無漏福，離於二障，既非",
    "T33n1701_002:0166a27": "顛倒，故得福多。○二、反釋順釋。",
    "T33n1701_002:0166a28": "「須菩提！若福德有實，如來不說德福德多；以",
    "T33n1701_002:0166a29": "福德無故，如來說得福德多。」偈云「佛智慧",
    "T33n1701_002:0166b01": "為本，非顛倒功德。」論云「顯示福非顛倒，佛智",
    "T33n1701_002:0166b02": "為本，故福有者，取相也；福無者，離相也。」問：福",
    "T33n1701_002:0166b03": "性空故福多者，前說妄心性空，妄亦應多。答：",
    "T33n1701_002:0166b04": "福以佛智為本，順於性空，故悟性空，福則甚",
    "T33n1701_002:0166b05": "多；心識顛倒，違於性空故悟性空，則心識都",
    "T33n1701_002:0166b06": "盡。十七、斷無為何有相好疑。論云「若諸佛以",
    "T33n1701_002:0166b07": "無為得名，云何諸佛成就相好而名為佛？此",
    "T33n1701_002:0166b08": "約法身佛故以為疑。」○斷之文二：○初、由無身",
    "T33n1701_002:0166b09": "故現身。",
    "T33n1701_002:0166b10": "「須菩提！於意云何？佛可以具足色身見不？」「不",
    "T33n1701_002:0166b11": "也。世尊！如來不應以具足色身見。何以故？如",
    "T33n1701_002:0166b12": "來說具足色身，即非具足色身，是名具足色",
    "T33n1701_002:0166b13": "身。」即隨形好也，如鏡中無物方能現物，故",
    "T33n1701_002:0166b14": "論云：「法身畢竟非色身、非諸相，然相好二種",
    "T33n1701_002:0166b15": "亦非不佛，此二不離法身故。是故此二亦得",
    "T33n1701_002:0166b16": "言無，故說非身；亦得言有，故說成就。」○二、由",
    "T33n1701_002:0166b17": "無相故現相。",
    "T33n1701_002:0166b18": "「須菩提！於意云何？如來可以具足諸相見不？」",
    "T33n1701_002:0166b19": "「不也。世尊！如來不應以具足諸相見。何以故？",
    "T33n1701_002:0166b20": "如來說諸相具足，即非具足，是名諸相具足。」",
    "T33n1701_002:0166b21": "即三十二相也，一一如前色身中說。十八、",
    "T33n1701_002:0166b22": "斷無身何以說法疑。論云「若如來色身相好",
    "T33n1701_002:0166b23": "不可得見，云何言如來說法？」○斷之文三：○",
    "T33n1701_002:0166b24": "初、遮錯解。",
    "T33n1701_002:0166b25": "「須菩提！汝勿謂如來作是念：『我當有所說法。』",
    "T33n1701_002:0166b26": "莫作是念。」谷中無人能作音聲故。○二、釋所",
    "T33n1701_002:0166b27": "以。",
    "T33n1701_002:0166b28": "「何以故？若人言如來有所說法即為謗佛，不",
    "T33n1701_002:0166b29": "能解我所說故。」世尊達諸法空畢竟無執，",
    "T33n1701_002:0166c01": "今言有說，是謗佛執法也。○三、示正見。",
    "T33n1701_002:0166c02": "「須菩提！說法者，無法可說，是名說法。」偈云",
    "T33n1701_002:0166c03": "「如佛法亦然，所說二差別，不離於法界，說法",
    "T33n1701_002:0166c04": "無自相。」大雲云：「若言無說是真說法，若言有",
    "T33n1701_002:0166c05": "說不名說法，是謗佛故。」○十九、斷無法如何",
    "T33n1701_002:0166c06": "修證疑。論云「如來不得一法，云何離上上證",
    "T33n1701_002:0166c07": "轉，轉得阿耨菩提？為斷此疑，示現非證法，名",
    "T33n1701_002:0166c08": "為阿耨菩提。」○斷之文三：○初、以無法為正覺。",
    "T33n1701_002:0166c09": "須菩提白佛言：「世尊！得阿耨多羅三藐三菩",
    "T33n1701_002:0166c10": "提為無所得耶？」佛言：「如是，如是。須菩提！我",
    "T33n1701_002:0166c11": "於阿耨多羅三藐三菩提乃至無有少法可",
    "T33n1701_002:0166c12": "得，是名阿耨多羅三藐三菩提。」偈云「彼處",
    "T33n1701_002:0166c13": "無少法，知菩提無上。」論云「彼菩提處無有一",
    "T33n1701_002:0166c14": "法可證，名為阿耨菩提。」○二、以平等為正覺。",
    "T33n1701_002:0166c15": "「復次，須菩提！是法平等，無有高下，是名阿耨",
    "T33n1701_002:0166c16": "多羅三藐三菩提。」偈云「法界不增減。」論云",
    "T33n1701_002:0166c17": "「是法平等，是故名無上，以更無上上故。」○三、",
    "T33n1701_002:0166c18": "以正助修正覺。",
    "T33n1701_002:0166c19": "「以無我、無人、無眾生、無壽者修一切善法，則",
    "T33n1701_002:0166c20": "得阿耨多羅三藐三菩提。須菩提！所言善法",
    "T33n1701_002:0166c21": "者，如來說即非善法，是名善法。」無我等是",
    "T33n1701_002:0166c22": "了因，即正道也。修一切善法是緣因，即助道",
    "T33n1701_002:0166c23": "也。即得阿耨菩提，是正覺也。所言善法者，標",
    "T33n1701_002:0166c24": "指也。即非等者，論云「彼法無有漏法，故名非",
    "T33n1701_002:0166c25": "善法；以有無漏法，故名為善法。」○二十、斷所",
    "T33n1701_002:0166c26": "說無記非因疑。論云「若修一切善法得阿耨",
    "T33n1701_002:0166c27": "菩提者，則所說法不能得菩提，以是無記法",
    "T33n1701_002:0166c28": "故。」○斷者。",
    "T33n1701_002:0166c29": "「須菩提！若三千大千世界中所有諸須彌山",
    "T33n1701_002:0167a01": "王如是等七寶聚，有人持用布施，若人以此",
    "T33n1701_002:0167a02": "《般若波羅蜜經》乃至四句偈等受持讀誦、為",
    "T33n1701_002:0167a03": "他人說，於前福德百分不及一、百千萬億分、",
    "T33n1701_002:0167a04": "乃至算數譬喻所不能及。」偈云「雖言無記",
    "T33n1701_002:0167a05": "法，而說是彼因，是故一法寶，勝無量珍寶。」論",
    "T33n1701_002:0167a06": "云「以離所說法不能得大菩提故，此法能為",
    "T33n1701_002:0167a07": "菩提因。」又言「汝法是無記，而我法是記，是故",
    "T33n1701_002:0167a08": "勝捨無量七寶。」○二十一、斷平等云何度生疑。",
    "T33n1701_002:0167a09": "論云「若法平等無高下者，云何如來度眾生？」",
    "T33n1701_002:0167a10": "○斷之文四：○初、遮其錯解。",
    "T33n1701_002:0167a11": "「須菩提！於意云何？汝等勿謂如來作是念：『我",
    "T33n1701_002:0167a12": "當度眾生。』須菩提！莫作是念。」二、示其正見。",
    "T33n1701_002:0167a13": "「何以故？實無有眾生如來度者。」偈云「平等",
    "T33n1701_002:0167a14": "真法界，佛不度眾生，以名共彼陰，不離於法",
    "T33n1701_002:0167a15": "界。」論云「眾生假名與五陰共，不離法界。」○三、",
    "T33n1701_002:0167a16": "反釋所以。",
    "T33n1701_002:0167a17": "「若有眾生如來度者，如來則有我、人、眾生、壽",
    "T33n1701_002:0167a18": "者。」論云「若如來有如是心：『五陰中有眾生",
    "T33n1701_002:0167a19": "可度』者，此是取相過。」無著云：「如來如爾炎而",
    "T33n1701_002:0167a20": "知，是故，若有眾生想則為有我取。」○四、展轉",
    "T33n1701_002:0167a21": "拂跡。",
    "T33n1701_002:0167a22": "「須菩提！如來說有我者則非有我，而凡夫之",
    "T33n1701_002:0167a23": "人以為有我。須菩提！凡夫者，如來說則非凡",
    "T33n1701_002:0167a24": "夫。」二十二、斷以相比之真佛疑。論云「雖相",
    "T33n1701_002:0167a25": "成就不可得見如來，而以見相成就比智則",
    "T33n1701_002:0167a26": "知如來法身。」○斷之文五：○初、問以相表佛。",
    "T33n1701_002:0167a27": "「須菩提！於意云何？可以三十二相觀如來不？」",
    "T33n1701_002:0167a28": "二、答因苗識根。",
    "T33n1701_002:0167a29": "須菩提言：「如是，如是，以三十二相觀如來。」",
    "T33n1701_002:0167b01": "大雲云：「前悟色身，今迷法身，意謂法身既流",
    "T33n1701_002:0167b02": "出相身，即由此相知佛證得無相法身。」○三、",
    "T33n1701_002:0167b03": "難凡聖不分。",
    "T33n1701_002:0167b04": "佛言：「須菩提！若以三十二相觀如來者，轉輪",
    "T33n1701_002:0167b05": "聖王則是如來。」偈云「非是色身相，可比知",
    "T33n1701_002:0167b06": "如來，諸佛唯法身，轉輪王非佛。」○四、悟佛非",
    "T33n1701_002:0167b07": "相見。",
    "T33n1701_002:0167b08": "須菩提白佛言：「世尊！如我解佛所說義，不應",
    "T33n1701_002:0167b09": "以三十二相觀如來。」五、即見聞不及。",
    "T33n1701_002:0167b10": "爾時世尊而說偈言：「若以色見我、以音聲求",
    "T33n1701_002:0167b11": "我，是人行邪道，不能見如來。」魏加後偈云",
    "T33n1701_002:0167b12": "「彼如來妙體，即法身諸佛，法身不可見，彼識",
    "T33n1701_002:0167b13": "不能知。」偈云「唯見色聞聲，是人不知佛，以真",
    "T33n1701_002:0167b14": "如法身，非是識境故。」無著云：「以彼法真如相",
    "T33n1701_002:0167b15": "故，非如言說而知，唯自證知故。」二十三、斷佛",
    "T33n1701_002:0167b16": "果非關福相疑。由前相比法身是失，又聞以",
    "T33n1701_002:0167b17": "色見、聲求是邪，遂作念云：「佛果一向無相無",
    "T33n1701_002:0167b18": "為，若爾則修福德之因但成相果，相果既非",
    "T33n1701_002:0167b19": "佛果，佛果則不以具相而得，故佛果畢竟不",
    "T33n1701_002:0167b20": "關福相。」故論云「有人起如是心，若不依福德",
    "T33n1701_002:0167b21": "得大菩提，如是諸菩薩則失福德及失果報。」",
    "T33n1701_002:0167b22": "○斷之文四：初、遮毀相之念。",
    "T33n1701_002:0167b23": "「須菩提！汝若作是念：『如來不以具足相故得",
    "T33n1701_002:0167b24": "阿耨多羅三藐三菩提。』須菩提！莫作是念，如",
    "T33n1701_002:0167b25": "來不以具足相故得阿耨多羅三藐三菩提。」",
    "T33n1701_002:0167b26": "《華嚴經》云：「色身非是佛，音聲亦復然，亦",
    "T33n1701_002:0167b27": "不離色聲，見佛神通力。」肇云：「不偏在色聲故",
    "T33n1701_002:0167b28": "言非，非不身相故復言是。」大雲云：「若言如",
    "T33n1701_002:0167b29": "來不以相具，斷滅見矣，故佛止云：『莫作是念。』」",
    "T33n1701_002:0167c01": "○二、出毀相之過。",
    "T33n1701_002:0167c02": "「須菩提！汝若作是念：『發阿耨多羅三藐三菩",
    "T33n1701_002:0167c03": "提心者說諸法斷滅。』莫作是念。」毀相則墮",
    "T33n1701_002:0167c04": "斷滅，斷滅是損減之過，斷見邊見之過。○三、",
    "T33n1701_002:0167c05": "明福相不失。",
    "T33n1701_002:0167c06": "「何以故？發阿耨多羅三藐三菩提心者於法",
    "T33n1701_002:0167c07": "不說斷滅相。」無著云：「於法不說斷滅者，謂",
    "T33n1701_002:0167c08": "如所住法而通達，不斷一切生死影像法，於",
    "T33n1701_002:0167c09": "涅槃自在行，利益眾生事，此中為遮一向寂",
    "T33n1701_002:0167c10": "靜故，顯示不住涅槃。」偈云「不失功德因，及彼",
    "T33n1701_002:0167c11": "勝果報。」論云「雖不依福德，得真菩提而不失",
    "T33n1701_002:0167c12": "福德及彼果報，以能成就智慧莊嚴、功德莊",
    "T33n1701_002:0167c13": "嚴。」○四、明不失所以，二：○初、明得忍故不失。",
    "T33n1701_002:0167c14": "「須菩提！若菩薩以滿恒河沙等世界七寶布",
    "T33n1701_002:0167c15": "施，若復有人知一切法無我，得成於忍，此菩",
    "T33n1701_002:0167c16": "薩勝前菩薩所得功德。」論云「有人起如是",
    "T33n1701_002:0167c17": "心：『諸菩薩得出世智。』失彼福德及以果報，為",
    "T33n1701_002:0167c18": "遮此故。」偈云「得勝忍不失，以得無垢果。」無我",
    "T33n1701_002:0167c19": "者，二種無我也。○一、明不受故不失，二：○初：正",
    "T33n1701_002:0167c20": "明。",
    "T33n1701_002:0167c21": "「須菩提！以諸菩薩不受福德故。」論云「彼福",
    "T33n1701_002:0167c22": "德得有漏果報，故可訶也。」無著云：「此顯示不",
    "T33n1701_002:0167c23": "著生死故，若住生死即受福德。」○二、徵釋。",
    "T33n1701_002:0167c24": "須菩提白佛言：「世尊！云何菩薩不受福德？」「須",
    "T33n1701_002:0167c25": "菩提！菩薩所作福德不應貪著，是故說不受",
    "T33n1701_002:0167c26": "福德。」二十四、斷化身出現受福疑。論云「若",
    "T33n1701_002:0167c27": "諸菩薩不受福德，云何諸菩薩福德眾生受",
    "T33n1701_002:0167c28": "用？」○斷之文二：○初、斥錯解。",
    "T33n1701_002:0167c29": "「須菩提！若有人言：『如來若來、若去，若坐、若臥。』",
    "T33n1701_002:0168a01": "是人不解我所說義。」偈云：「是福德應報，為",
    "T33n1701_002:0168a02": "化諸眾生，自然如是業，諸佛現十方。」○二、示",
    "T33n1701_002:0168a03": "正見。",
    "T33n1701_002:0168a04": "「何以故？如來者，無所從來，亦無所去，故名如",
    "T33n1701_002:0168a05": "來。」偈云「去來化身佛，如來常不動。」大雲云：",
    "T33n1701_002:0168a06": "「眾生心水若清淨，則見佛來，來無所從；濁則",
    "T33n1701_002:0168a07": "見雙林示滅，則云佛去，去無可至。」肇云：「解極",
    "T33n1701_002:0168a08": "會如，體無方所，緣至物現，來無所從；感畢為",
    "T33n1701_002:0168a09": "隱，亦何所去？」○二十五、斷法身、化身有異疑。據",
    "T33n1701_002:0168a10": "前不可以化相此知法身，法身無去、來、坐、臥，",
    "T33n1701_002:0168a11": "即似真化異，據遮斷滅之念，又顯不失福相，",
    "T33n1701_002:0168a12": "即似真化一故成疑也。此約微塵世界，委釋",
    "T33n1701_002:0168a13": "非一、非異義，以斷此疑。○文二：初、約塵界破",
    "T33n1701_002:0168a14": "一異，五：○初、細末方便破麁色。",
    "T33n1701_002:0168a15": "「須菩提！若善男子、善女人以三千大千世界",
    "T33n1701_002:0168a16": "碎為微塵，於意云何？是微塵眾寧為多不？」「甚",
    "T33n1701_002:0168a17": "多。世尊！」偈云：「於是法界處，非一亦非異。」論",
    "T33n1701_002:0168a18": "云「彼諸佛如來於真如法界中非一處住，亦",
    "T33n1701_002:0168a19": "非異處住，為示此義故，說世界碎為微塵。」故",
    "T33n1701_002:0168a20": "偈云「世界作微塵，此喻示彼義。」○無著云：「為",
    "T33n1701_002:0168a21": "破名色身故說界塵等，於中細末方便及無",
    "T33n1701_002:0168a22": "所見方便，塵甚多者是細末方便。」○大雲云：",
    "T33n1701_002:0168a23": "「即是㭊塵至於細末，以此方便破麁色矣。此",
    "T33n1701_002:0168a24": "言微塵，依大乘宗，於一摶色假想分㭊，至極",
    "T33n1701_002:0168a25": "略色為塵，非小乘宗實塵矣。」○二、不念方便",
    "T33n1701_002:0168a26": "破微塵。",
    "T33n1701_002:0168a27": "「何以故？若是微塵眾實有者，佛則不說是微",
    "T33n1701_002:0168a28": "塵眾。所以者何？佛說微塵眾，則非微塵眾，是",
    "T33n1701_002:0168a29": "名微塵眾。」論云「塵碎為末，故非一處；塵眾",
    "T33n1701_002:0168b01": "聚故，故非異處。如是，佛住法界中，非一處住，",
    "T33n1701_002:0168b02": "非異處住。」○又，若塵眾實有者，世間凡夫悉",
    "T33n1701_002:0168b03": "亦自知，何須佛說？秖為不知體、不成就，故佛",
    "T33n1701_002:0168b04": "說矣。故無著云：「世尊說非者，以此聚體不成",
    "T33n1701_002:0168b05": "就故。若異此者，佛雖不說，亦自知是聚。」○三、",
    "T33n1701_002:0168b06": "不念方便破世界。",
    "T33n1701_002:0168b07": "「世尊！如來所說三千大千世界，則非世界，是",
    "T33n1701_002:0168b08": "名世界。」本論破世界不實之義可知，無著",
    "T33n1701_002:0168b09": "云：「此破名身世界者，眾生世界。」○四、俱約塵",
    "T33n1701_002:0168b10": "界破和合。",
    "T33n1701_002:0168b11": "「何以故？若世界實有者，則是一合相，如來說",
    "T33n1701_002:0168b12": "一合相，則非一合相，是名一合相。」論云「若",
    "T33n1701_002:0168b13": "實有一世界，如來則不說三千界。」大雲云：「若",
    "T33n1701_002:0168b14": "實有一世界，冥然是一一和合矣，是則不合，",
    "T33n1701_002:0168b15": "有多差別。今既佛說三千，明非冥然一矣，故",
    "T33n1701_002:0168b16": "約三千破一界也。」○無著云：「為並說若世界、",
    "T33n1701_002:0168b17": "若微塵界故，有二種摶取：為一摶取及差別",
    "T33n1701_002:0168b18": "搏取。」大雲云：「此明塵眾及眾生類俱名世界，",
    "T33n1701_002:0168b19": "一合相者即是摶取。摶取為一，故云和合。故",
    "T33n1701_002:0168b20": "此一合有二摶取：一者、一摶取，即是世界和",
    "T33n1701_002:0168b21": "合為一；二、差別摶取，即是微塵有眾多極微，",
    "T33n1701_002:0168b22": "名為差別。非一合者，第一義中二界無實故。」",
    "T33n1701_002:0168b23": "五、佛印無中妄執有。",
    "T33n1701_002:0168b24": "「須菩提！一合相者則是不可說，但凡夫之人",
    "T33n1701_002:0168b25": "貪著其事。」論云「以彼聚集無物可取，虛妄",
    "T33n1701_002:0168b26": "分別故云妄取，若有實者即是正見。」無著云：",
    "T33n1701_002:0168b27": "「世諦說摶取，第一義不可說，彼小兒凡夫如",
    "T33n1701_002:0168b28": "言說取。」大雲云：「執見五蘊，取其和合，是貪",
    "T33n1701_002:0168b29": "著事、迷於事法，起煩惱矣。」○二、約止觀破我法，",
    "T33n1701_002:0168c01": "二：初、除我執，二：初、斥錯解。",
    "T33n1701_002:0168c02": "「須菩提！若人言佛說我見、人見、眾生見、壽者",
    "T33n1701_002:0168c03": "見，須菩提！於意云何？是人解我所說義不？」「世",
    "T33n1701_002:0168c04": "尊！是人不解如來所說義。」二、遣言執。",
    "T33n1701_002:0168c05": "「何以故？世尊說我見、人見、眾生見、壽者見，則",
    "T33n1701_002:0168c06": "非我見、人見、眾生見、壽者見，是名我見、人",
    "T33n1701_002:0168c07": "見、眾生見、壽者見。」論云「我見虛妄分別，佛",
    "T33n1701_002:0168c08": "說即是不見。」無著云：「此顯示如所不分別，云",
    "T33n1701_002:0168c09": "何顯示？如外道說我，如來說為我見，故安置",
    "T33n1701_002:0168c10": "人無我。又為說有此我見，故安置法無我，如",
    "T33n1701_002:0168c11": "是觀察菩薩入相應三昧時不復分別，即此",
    "T33n1701_002:0168c12": "觀察為入方便。」○二、除法執，二：○初、除分別。",
    "T33n1701_002:0168c13": "「須菩提！發阿耨多羅三藐三菩提心者，於一",
    "T33n1701_002:0168c14": "切法應如是知、如是見、如是信解，不生法相。」",
    "T33n1701_002:0168c15": "無著云：「此顯示何人無分別、於何法不分",
    "T33n1701_002:0168c16": "別、何方便不分別。」○此顯示增上心、增上智",
    "T33n1701_002:0168c17": "故，於無分別中知見勝解。○於中若智依止",
    "T33n1701_002:0168c18": "奢摩他故知，依止毘鉢舍那故見，此二依止",
    "T33n1701_002:0168c19": "三摩提故勝解，以三摩提自在故，解內攀緣",
    "T33n1701_002:0168c20": "影像，彼名勝解。○云何無分別？此正顯無分",
    "T33n1701_002:0168c21": "別。大雲云：「前之方便是加行智，今不分別是",
    "T33n1701_002:0168c22": "根本智，即親證真如，離能所取，名不分別。」○",
    "T33n1701_002:0168c23": "二、顯本寂。",
    "T33n1701_002:0168c24": "「須菩提！所言法相者，如來說即非法相，是名",
    "T33n1701_002:0168c25": "法相。」無著云：「此顯示法相中不共義及相",
    "T33n1701_002:0168c26": "應義，如前已說。」二十六、斷化身說法無福疑。",
    "T33n1701_002:0168c27": "因聞真化非一、非異，意云：若就非一，化唯虛",
    "T33n1701_002:0168c28": "假；若就非異，又唯冥合歸一。法身即化身，終",
    "T33n1701_002:0168c29": "無自體，若爾，即所說法受持、演說無福。○斷",
    "T33n1701_002:0169a01": "之文二：○初、明說法功德。",
    "T33n1701_002:0169a02": "「須菩提！若有人滿無量阿僧祇世界七寶持用",
    "T33n1701_002:0169a03": "布施，若有善男子、善女人發菩薩心者，持於",
    "T33n1701_002:0169a04": "此經乃至四句偈等受持讀誦、為人演說，其",
    "T33n1701_002:0169a05": "福勝彼。」偈云「化身示現福，非無無盡福。」論",
    "T33n1701_002:0169a06": "云「雖諸佛自然化身作業，而彼諸佛化身說",
    "T33n1701_002:0169a07": "法有無量、無盡、無漏功德。」○二、明說法不染。",
    "T33n1701_002:0169a08": "「云何為人演說？不取于相，如如不動。」無著",
    "T33n1701_002:0169a09": "云：「為說法不染故、以有如是大利益故，決定",
    "T33n1701_002:0169a10": "演說，如是演說即無所染。」○云何演說等者，",
    "T33n1701_002:0169a11": "顯示不可言說故，若異此者則為染說，以顛",
    "T33n1701_002:0169a12": "倒義故。又，說時不求信敬等亦為無染說法",
    "T33n1701_002:0169a13": "○大雲云：「若能不以生滅心行說實相法，則",
    "T33n1701_002:0169a14": "如彼真如，故曰如如。」又，心如境如，故曰如如。",
    "T33n1701_002:0169a15": "不動者則無染義。○二十七、斷入寂如何說法",
    "T33n1701_002:0169a16": "疑。論云：「若諸佛如來常為眾生說法，云何言",
    "T33n1701_002:0169a17": "如來入涅槃？」○斷者。",
    "T33n1701_002:0169a18": "「何以故。一切有為法，如夢幻泡影、如露亦如",
    "T33n1701_002:0169a19": "電，應作如是觀。」釋此文為三：初、約兩論釋。",
    "T33n1701_002:0169a20": "魏本中九喻，魏本云「一切有為法，如星、翳、燈、",
    "T33n1701_002:0169a21": "幻、露、泡、夢、電、雲，應作如是觀。」○於中文二：初、",
    "T33n1701_002:0169a22": "約本論斷疑。偈云「非有為非離，諸如來涅槃，",
    "T33n1701_002:0169a23": "九種有為法，妙智正觀故。」論云「諸佛得涅槃，",
    "T33n1701_002:0169a24": "化身說法，故非有為，非離有為。何故示現世",
    "T33n1701_002:0169a25": "間而不住有為？由妙智正觀有為如九喻虛",
    "T33n1701_002:0169a26": "假故。」○二、兼無著釋相。無著云：「此偈顯示四",
    "T33n1701_002:0169a27": "有為相。」文四：○一、自性相，此見相；二、用識為",
    "T33n1701_002:0169a28": "體，生死根本故。文三：○一、星喻見。無著云：「無",
    "T33n1701_002:0169a29": "智暗中有彼光故，有智明中無彼光故。」○二、",
    "T33n1701_002:0169b01": "翳喻相。論云「如目有翳則見毛輪等色，觀有",
    "T33n1701_002:0169b02": "為法亦爾，以顛倒見故。」無著云：「人、法、我見如",
    "T33n1701_002:0169b03": "翳，以取無義故。」○三、燈喻識。燈約膏油，相續",
    "T33n1701_002:0169b04": "不絕；識依貪愛，生死無休。○二、著所住味相。",
    "T33n1701_002:0169b05": "論云「幻喻所依住處，以器世間種種差別，無",
    "T33n1701_002:0169b06": "一體實故。」無著云：「味着顛倒境故。」大雲云：「幻",
    "T33n1701_002:0169b07": "出城郭誑人，識變山河不實故。」○三、隨順過",
    "T33n1701_002:0169b08": "失相，自身及受用是過失，觀此無常是名隨",
    "T33n1701_002:0169b09": "順。又解云：隨順身受即是過失。文二：○初：露",
    "T33n1701_002:0169b10": "喻身。論云「身亦如是，少時住故。」二、泡喻受。論",
    "T33n1701_002:0169b11": "云「所受用事亦復如是，以受想因。」三、法不定",
    "T33n1701_002:0169b12": "故，無著云「顯示隨順苦體以受如泡故。」《功德",
    "T33n1701_002:0169b13": "施》云：「觀察壽如水泡，或始生未成體、或纔生、",
    "T33n1701_002:0169b14": "或暫停住，即歸散滅。」○四、隨順出離相。無著",
    "T33n1701_002:0169b15": "云：「隨順人、法無我，故得出離。」文三：○初、夢喻",
    "T33n1701_002:0169b16": "過去。無著云：「彼過去行，以所念處故如夢。」論",
    "T33n1701_002:0169b17": "云「應觀過去所有集造同於夢境，但唯念性",
    "T33n1701_002:0169b18": "故。」《功德施》云「觀察作者，如夢中隨見聞之境、",
    "T33n1701_002:0169b19": "以念分別熏習住故，雖無作者，種種境界分",
    "T33n1701_002:0169b20": "明現前。如是，眾生無始時來有諸煩惱、善、不",
    "T33n1701_002:0169b21": "善業熏習而住，雖無我是能作者，而現無涯",
    "T33n1701_002:0169b22": "生死等事。」○二、電喻現在。論云「以剎那不住",
    "T33n1701_002:0169b23": "故。」《功德施》云「觀察心如電，生時即滅。」三、雲喻",
    "T33n1701_002:0169b24": "未來。論云：「以於子時阿黎耶識與一切法為",
    "T33n1701_002:0169b25": "種子根本。」無著云：「彼麁惡種子似虛空，引心",
    "T33n1701_002:0169b26": "出故如雲。」○無著云：「如是知三世行則達無",
    "T33n1701_002:0169b27": "我，此顯示隨順出離相。」大雲云：「過、未無體，現",
    "T33n1701_002:0169b28": "又不住，則三世空達無我矣。」○二、約諸經顯",
    "T33n1701_002:0169b29": "諸虛假喻之大意。佛說一切法空，疑云：云何",
    "T33n1701_002:0169c01": "現見一切境界？故說如幻，幻法雖無，分明可",
    "T33n1701_002:0169c02": "見。又疑云：幻法既無，人何愛著？故說如陽焰，",
    "T33n1701_002:0169c03": "渴鹿謂之水，愛著奔趣。又疑云：渴鹿畢竟不",
    "T33n1701_002:0169c04": "得水，貪者如何皆得受用？故說如夢，夢中所",
    "T33n1701_002:0169c05": "見亦得受用。又疑云：夢造善惡，寤無業報，夢",
    "T33n1701_002:0169c06": "打尊長，寤無憂懼。故說如影、如響，雖全無體，",
    "T33n1701_002:0169c07": "明鏡對色、空谷對聲，妍媸高低，一一皆應，必",
    "T33n1701_002:0169c08": "無雜亂，必無參差。又疑云：苦都無實，菩薩何",
    "T33n1701_002:0169c09": "以作利樂事？故說如化，謂變化者，雖知不實",
    "T33n1701_002:0169c10": "而化事。○三、會通秦譯經本。夢幻泡影空理",
    "T33n1701_002:0169c11": "全彰，露、電二喻無常足顯，悟真空則不住諸",
    "T33n1701_002:0169c12": "相，觀生滅則警策修行，妙符破相之宗，巧示",
    "T33n1701_002:0169c13": "亡情之觀。○魏譯九喻，秦本略者，以星燈有",
    "T33n1701_002:0169c14": "體，雲種含生，恐難契空心，潛滋相想，取意之",
    "T33n1701_002:0169c15": "譯，妙在茲焉。○第三、流通分。",
    "T33n1701_002:0169c16": "佛說是經已，長老須菩提及諸比丘、比丘尼、",
    "T33n1701_002:0169c17": "優婆塞、優婆夷，一切世間天、人、阿修羅，聞佛",
    "T33n1701_002:0169c18": "所說，皆大歡喜，信受奉行。尼者，此云女也。",
    "T33n1701_002:0169c19": "優婆塞，此云近事男；優婆夷，此云近事女。親",
    "T33n1701_002:0169c20": "近比丘、比丘尼而承事故。阿修羅，此云非天。",
    "T33n1701_002:0169c21": "皆大等者，《文殊所問經》云「有三種義歡喜奉",
    "T33n1701_002:0169c22": "行：一、說者清淨，不為取著利養所染；二、所說",
    "T33n1701_002:0169c23": "清淨，以如實知法體；三、得果清淨。」○無著云：",
    "T33n1701_002:0169c24": "「若聞如是義，於大乘無覺，我念過於石，究竟",
    "T33n1701_002:0169c25": "無因故。」天親云：「諸佛希有總持法，不可稱量",
    "T33n1701_002:0169c26": "深句義，從尊者聞及廣說，迴此功德施群生。」",
    "T33n1701_002:0169c27": "大雲云：「大聖說經，妙理斯畢，二空圓極，四眾",
    "T33n1701_002:0169c28": "奉行。」肇云：「同聽齊悟，法喜蕩心，服翫遵式，永",
    "T33n1701_002:0169c29": "崇不朽。」資聖云：「般若深經，三世佛母，聞經四",
    "T33n1701_002:0170a01": "句以超惡趣之因，一念淨持必獲菩提之記，",
    "T33n1701_002:0170a02": "故人天異類莫不虔受奉行矣。」",
    "T33n1701_002:0170a03": "金剛般若經疏論纂要下"
}