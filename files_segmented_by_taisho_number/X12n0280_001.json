{
    "X12n0280_001:0662c03": "大佛頂首楞嚴經臆說序",
    "X12n0280_001:0662c05": "臆說者為何謂也。予慚膚學短於見聞。欲見大乘。伸",
    "X12n0280_001:0662c06": "此管見。實乃胷臆之談。甚非通方之論也。私謂。法旨",
    "X12n0280_001:0662c07": "淵深。小智豈能彷彿。佛心叵測。三乘尚乃依稀。然則",
    "X12n0280_001:0662c08": "不妨當其所知而互呈象體。隨方意語而各說身因。",
    "X12n0280_001:0662c09": "蓋由如來藏海。大小隨望。而飲之者。海水不為深淺。",
    "X12n0280_001:0662c10": "智慧日輪。東西各見。而觀之者。日影何有自他。所以",
    "X12n0280_001:0662c11": "三乘同觀四諦。而大小各證聖乘。十界共秉一音。而",
    "X12n0280_001:0662c12": "聖凡並成利益。實乃得之於心。豈關文字。失亦在我。",
    "X12n0280_001:0662c13": "未必由人。如能因指見月。見月則了知月不在指。聞",
    "X12n0280_001:0662c14": "聲悟道。悟道則便解道本非聲。迷己逐物。開口成非。",
    "X12n0280_001:0662c15": "轉物皈己。拈來盡是。予於讀經之際。默有所知。於義",
    "X12n0280_001:0662c16": "不足。敢折片言。字有誵訛。少伸己意。隨解隨錄。緝以",
    "X12n0280_001:0662c17": "成帙。藏諸私室。未敢呈人。邇來東塔坐夏。持論思益。",
    "X12n0280_001:0662c18": "而諸師等。偶見私本。發心願刻。止之不可。自魄自揚。",
    "X12n0280_001:0662c19": "倘亦中理。將此用報佛恩。杜撰非通智識施我懺悔。",
    "X12n0280_001:0662c20": "時",
    "X12n0280_001:0662c21": "大明萬曆四十四年歲在丙辰中秋嗣",
    "X12n0280_001:0662c22": "曹洞正宗第三十二代古越雲門顯聖寺後學沙門",
    "X12n0280_001:0662c23": "　湛然圓澄註并序",
    "X12n0280_001:0663a03": "大佛頂首楞嚴經臆說",
    "X12n0280_001:0663a05": "明會稽顯聖寺後學沙門湛然圓澄註",
    "X12n0280_001:0663a06": "客有問楞嚴經題者。曰有以空假中釋一大字。有以",
    "X12n0280_001:0663a07": "體相用釋大佛頂。二者以何為是。答曰。體相用總釋",
    "X12n0280_001:0663a08": "一大字耳。蓋體大相大用大。體即空義。以真體無形。",
    "X12n0280_001:0663a09": "求其狀貌。不可得故。相即假義。從體顯現。儼然可即",
    "X12n0280_001:0663a10": "故。用即中道義。合前體相。而成妙用故。體空無盡。求",
    "X12n0280_001:0663a11": "其邊表不能得。故稱體大。妙相難思。諦觀不能見頂。",
    "X12n0280_001:0663a12": "故稱相大。用莫能測。魔外莫窺分齊。故稱用大。三者",
    "X12n0280_001:0663a13": "共名大者。以功齊故也。三不自三而常一。一不自一",
    "X12n0280_001:0663a14": "而常三。舉一即三。言三合一。三一縱橫。咸得言大。故",
    "X12n0280_001:0663a15": "曰有一無二故不中。不中故不圓。有二無一故不中。",
    "X12n0280_001:0663a16": "不中故不圓。由是而知。牽連自在。縱橫無礙。無礙故",
    "X12n0280_001:0663a17": "名圓。圓故名大。佛即是人。頂即是喻。謂如是三法。佛",
    "X12n0280_001:0663a18": "所崇仰。喻之如頂。若以三字配之。義不相貫。恐非佛",
    "X12n0280_001:0663a19": "意。故不之取。而復應知。此之三法皆自心之影像。若",
    "X12n0280_001:0663a20": "見自心。則三一皆同幻妄也。曰如是三法。諸佛所證。",
    "X12n0280_001:0663a21": "喻之如頂。前所論明。何以斥為幻妄。前後顛錯。實所",
    "X12n0280_001:0663a22": "不喻。曰汝知之乎。二乘修空。凡夫修假。大乘修中。皆",
    "X12n0280_001:0663a23": "名道心不。曰然如阿難見相發心。從佛剃落。其所發",
    "X12n0280_001:0663a24": "之心。寧非道心耶。曰實為道心。如此則何以世尊斥",
    "X12n0280_001:0663b01": "云。一切眾生不知常住真心。用諸妄想。此想不真。故",
    "X12n0280_001:0663b02": "有輪轉。所言用諸妄想。豈非指彼所發之道心耶。曰",
    "X12n0280_001:0663b03": "然如來即彼因見發起的道心。內外中間。七處徵斥。",
    "X12n0280_001:0663b04": "了不可得。見既如是。聞聽覺知。亦復如是。二乘修空。",
    "X12n0280_001:0663b05": "出假既已被斥。空例假中。未有不然。徵逐既不可得。",
    "X12n0280_001:0663b06": "豈不同於幻妄。所以諸佛證此不可得故。妙用縱橫。",
    "X12n0280_001:0663b07": "學人妄認有得。而終身莫契。故圓覺經云。認一切我",
    "X12n0280_001:0663b08": "為涅槃故。有證有悟名成就故。譬如有人。認賊為子。",
    "X12n0280_001:0663b09": "其家財寶終不成就。故知惟三與一。皆自心影像。若",
    "X12n0280_001:0663b10": "證自心。則了不可得。同於幻妄。曰若然者佛何以不",
    "X12n0280_001:0663b11": "直指自心。廣說如是名相。使後人迷悶莫入。豈佛心",
    "X12n0280_001:0663b12": "耶。蓋為佛不對佛說對凡夫說。若對佛時。則口掛壁",
    "X12n0280_001:0663b13": "上。凡夫在迷。欲使其悟。所以開示。冀彼悟入也。譬如",
    "X12n0280_001:0663b14": "傍人指彼人云。面有油墨。目有翳眚。以及龍顏鳳準",
    "X12n0280_001:0663b15": "虎頭燕頷。乃至若貴若賤。非對自說。亦非虗妄。何以",
    "X12n0280_001:0663b16": "故。彼人如言領受。則未有不是。若欲反目求見。則終",
    "X12n0280_001:0663b17": "身莫能覩。向外尋覓。則窮劫莫能得。佛之說法。亦復",
    "X12n0280_001:0663b18": "如是。冥心密契可也。如或形於動念。早自差了。何況",
    "X12n0280_001:0663b19": "更要向名相中。覓箇安心。我恐終身莫得。故云幻妄",
    "X12n0280_001:0663b20": "耳。曰三德三大義實圓足。而復斥同幻妄。於理頗似。",
    "X12n0280_001:0663b21": "事恐不然。何也。佛稱密因。經目了義。而菩薩名為萬",
    "X12n0280_001:0663b22": "行。豈不指此三法而別有他哉。若言即是。何云修證。",
    "X12n0280_001:0663b23": "夫修證者。豈證幻妄耶。答曰。正指三法。諸佛證其不",
    "X12n0280_001:0663b24": "可得而得故。妙用自在。凡夫不知故輪迴無始。三乘",
    "X12n0280_001:0663c01": "各執一偏。不成增進。是三者優劣。可以比而知之矣。",
    "X12n0280_001:0663c02": "蓋緣一切諸法。不出此三。而三法本自心之影像。若",
    "X12n0280_001:0663c03": "證自心。則名色俱消。如前油墨之喻。可證不可得。可",
    "X12n0280_001:0663c04": "知不可見。不有而有。非無而無。故法華曰。我所得智",
    "X12n0280_001:0663c05": "慧。微妙最第一。所以凡夫背善向惡。深為輪轉根本。",
    "X12n0280_001:0663c06": "三乘厭惡忻善。復是偏見之源。若說貪瞋癡是。則凡",
    "X12n0280_001:0663c07": "夫成於撥無。若說貪瞋癡不是。則三乘專就偏見。故",
    "X12n0280_001:0663c08": "於難思之法。密而闡之。何為密闡。如阿難悞墮婬室。",
    "X12n0280_001:0663c09": "歸來佛所。啟請妙奢摩他三摩禪那。而繼曰最初方",
    "X12n0280_001:0663c10": "便。阿難明知三法依乎一心。一心若悟。則三法自顯。",
    "X12n0280_001:0663c11": "豈不云似悟而迷也。而世尊亦所謂勾賊破家看孔",
    "X12n0280_001:0663c12": "著楔。且不徵其墮婬之謬。亦不與說妙奢摩他。但問",
    "X12n0280_001:0663c13": "最初發心。蓋二乘人。不了自心。妄生忻厭。以墮婬為",
    "X12n0280_001:0663c14": "過。發心是德。過德雖二。無性是同。一境無差。忻厭成",
    "X12n0280_001:0663c15": "病。世尊將彼自視之道心。徵之七番。方知無有。若汝",
    "X12n0280_001:0663c16": "道心既無處所。墮婬之心又安在哉。利根上智。即可",
    "X12n0280_001:0663c17": "知歸。如淨名云。心不在內。亦不在外。不在中間。如其",
    "X12n0280_001:0663c18": "心然。罪性亦然。二比丘豁然大悟。阿難雖不即領。亦",
    "X12n0280_001:0663c19": "識自心。憫及將來。復興後問。如是開示。豈不謂之密",
    "X12n0280_001:0663c20": "闡嘉猷。諸佛修證。比丘當學。諸經詮此為了義。菩薩",
    "X12n0280_001:0663c21": "修之為萬行。夫森羅萬象。至空為極。百川眾流。至海",
    "X12n0280_001:0663c22": "為極。一切萬法。至心為極。心也者。總持之大本。眾義",
    "X12n0280_001:0663c23": "之妙門。此經直示常住真心。若悟此心。則一切事究",
    "X12n0280_001:0663c24": "竟堅固。名義如是。子復何疑。",
    "X12n0280_001:0664a01": "△如是我聞(至)文殊師利而為上首。",
    "X12n0280_001:0664a02": "一時之語。結集者自言。如是之法。我從佛聞。蓋不敢",
    "X12n0280_001:0664a03": "自言有法也。復指時處。憑據可準。非謂荒唐。茲者去",
    "X12n0280_001:0664a04": "古遠矣。說法者曾不祝香。談禪者不言師承。憑據既",
    "X12n0280_001:0664a05": "無。慧命斯絕。出佛身血。無甚於此。若必曰不假師承。",
    "X12n0280_001:0664a06": "則迦葉何待彌勒。達摩何用西來。太陽何憂絕嗣。風",
    "X12n0280_001:0664a07": "穴何須痛哭。下文云。譬如庶民妄稱國王自取誅戮。",
    "X12n0280_001:0664a08": "後來者可為良鑑矣。休夏自恣者。佛制比丘四月十",
    "X12n0280_001:0664a09": "五。為禁足之晨。七月十五。名為解制。蓋緣盛夏道路",
    "X12n0280_001:0664a10": "往還。悞傷蟲蟻。慈悲有缺。故稱護足。然則一夏所得。",
    "X12n0280_001:0664a11": "向佛咨決。或有過失。亦以自陳。羅漢而曰初心者。蓋",
    "X12n0280_001:0664a12": "謂羅漢已具神足。尚須禁護。何況初心。今之沙門。不",
    "X12n0280_001:0664a13": "思佛制。閑踏州縣。探翫山水。毋論冬夏。以為能事。智",
    "X12n0280_001:0664a14": "者孰不痛焉。菩薩咨決心疑者。下地上惑。勢不能齊。",
    "X12n0280_001:0664a15": "大士尚決心疑。何況初心後學。今之時輩。一出家來。",
    "X12n0280_001:0664a16": "便學自在。知識不見一人。道理不聞一句。縱到知識",
    "X12n0280_001:0664a17": "面前。曾不自吐工夫冀彼許箇。如是少加徵詰。便覺",
    "X12n0280_001:0664a18": "觸心畢身不欲再面。較彼菩薩。又何如耶。",
    "X12n0280_001:0664a19": "○時波斯匿王為其父王諱日營齋(至)嚴整威儀肅",
    "X12n0280_001:0664a20": "供齋法。",
    "X12n0280_001:0664a21": "國王延佛。言必赴也。長者居士同時飯僧。明分領也。",
    "X12n0280_001:0664a22": "阿難先受別請。不與僧次也。途中獨歸。明其無供也。",
    "X12n0280_001:0664a23": "國王長者同時飯僧。以知各有所應。惟屠兒魁膾婬",
    "X12n0280_001:0664a24": "坊酒肆。既無道心。未有所請。故冀彼為最後檀越。所",
    "X12n0280_001:0664b01": "以悞墮也。問曰。緡蠻黃鳥尚知所止。豈有聖賢而不",
    "X12n0280_001:0664b02": "知所擇悞墮婬室耶。非不知也。蓋欲圓成眾生無量",
    "X12n0280_001:0664b03": "功德故。行平等慈也。又聞如來訶迦葉等心不均平。",
    "X12n0280_001:0664b04": "度諸疑謗。故次第耳。",
    "X12n0280_001:0664b05": "○爾時阿難因乞食次(至)及摩登伽歸來佛所。",
    "X12n0280_001:0664b06": "攝入婬席婬躬撫摩。明其逼之至也。將呪往護。大教",
    "X12n0280_001:0664b07": "之所興也。齋畢旋歸。必說大法。所以王臣俱隨也。所",
    "X12n0280_001:0664b08": "言幻術者。有婬呪。有婬藥。有婬勢。樓炭經。以炭為樓。",
    "X12n0280_001:0664b09": "令其猛熾。如不就婬。逼令赴火。更兼邪呪所禁。身不",
    "X12n0280_001:0664b10": "自由。幸無婬藥。心未狂亂。故曰將毀而已。",
    "X12n0280_001:0664b11": "○阿難見佛頂禮悲泣(至)退坐默然承受聖旨。",
    "X12n0280_001:0664b12": "婬呪所加。則知道力不全。道力不全。則知多聞無功。",
    "X12n0280_001:0664b13": "啟請妙奢摩他三摩禪那。冀道力全也。",
    "X12n0280_001:0664b14": "○佛告阿難汝我同氣(至)此想不真故有輪轉。",
    "X12n0280_001:0664b15": "先敘天倫者。人情也。次徵發心者。辨妄也。阿難會意",
    "X12n0280_001:0664b16": "從實所供。自謂欲氣麤濁。不能發生勝淨妙明。不能",
    "X12n0280_001:0664b17": "發生。故逢欲則深生怖畏。世尊盡令惟忻與厭總名",
    "X12n0280_001:0664b18": "妄想。無始生死。病源於此。迷此流轉。七處咸然。苟悟",
    "X12n0280_001:0664b19": "一心。成佛叵得。阿難憫及未來。騰請世尊。微細發明。",
    "X12n0280_001:0664b20": "始知忻厭。都如夢幻。",
    "X12n0280_001:0664b21": "○汝今欲研無上菩提(至)故我發心願捨生死。",
    "X12n0280_001:0664b22": "先覈直心。令離諂詐也。蓋道貴真實。諂詐之為害也",
    "X12n0280_001:0664b23": "深矣。次詰見愛。乃勾賊破家也。阿難名之心目者。乃",
    "X12n0280_001:0664b24": "認賊為子也。惟忻與厭。同是妄心妄計所成。若離妄",
    "X12n0280_001:0664c01": "計。忻厭何生。三乘不了。妄生取捨。病源既同。不可不",
    "X12n0280_001:0664c02": "辨。阿難秪作狀頭耳。",
    "X12n0280_001:0664c03": "○佛告阿難如汝所說(至)是兵要當知賊所在。",
    "X12n0280_001:0664c04": "欲明真心。須窮妄惑。妄惑若明。真心自了。故曰不知",
    "X12n0280_001:0664c05": "心目所在不能降伏塵勞。國王者。合前常住真心也。",
    "X12n0280_001:0664c06": "賊者。合前用諸妄想也。發兵者。合今徵心辨見也。妄",
    "X12n0280_001:0664c07": "盡覺圓。心通法徧。法爾如然。非為強作。世尊法喻合",
    "X12n0280_001:0664c08": "明。宜乎不言而喻。阿難既不深明。不容無後問耳。",
    "X12n0280_001:0664c09": "○使汝流轉心目為咎(至)如是識心實居身內。",
    "X12n0280_001:0664c10": "秪知流轉心目為咎。且不知全體屬妄。何也。若此緣",
    "X12n0280_001:0664c11": "心。真實是有。應有所在。既有所在。非無指示。既有指",
    "X12n0280_001:0664c12": "示。即今何在。十種異生識心在內。冀無異詞也。青蓮",
    "X12n0280_001:0664c13": "華眼秪在佛面者。冀無異處也。佛及眾生。既無異處。",
    "X12n0280_001:0664c14": "何獨我之心目在別處耶。",
    "X12n0280_001:0664c15": "○佛告阿難汝今現坐如來講堂(至)故我在堂得遠",
    "X12n0280_001:0664c16": "瞻見。",
    "X12n0280_001:0664c17": "欲示無處之心。先定內外之見。世尊指堂為問。欲破",
    "X12n0280_001:0664c18": "在內之心。阿難隨問而答。未諳問之所以。前云由目",
    "X12n0280_001:0664c19": "觀見。心生愛樂。乃自外而內者也。今云在堂戶牖開",
    "X12n0280_001:0664c20": "豁得遠瞻見。乃自內而外者也。二語相違處孰為定。",
    "X12n0280_001:0664c21": "○爾時世尊在大眾中舒金色臂(至)住在身內無有",
    "X12n0280_001:0664c22": "是處。",
    "X12n0280_001:0664c23": "將破妄心。而先摩頂安慰者。慈悲之至也。蓋恐小乘",
    "X12n0280_001:0664c24": "人乍聞大法心生畏怯故也。既安慰已。理前所述。汝",
    "X12n0280_001:0665a01": "心若在身中。應如汝在堂中先見內堂後見外物。次",
    "X12n0280_001:0665a02": "第如是。何以汝今不見身內。心肝內藏。縱不能見。筋",
    "X12n0280_001:0665a03": "脉外浮。亦合明了。故以在堂不見如來而見堂外譏",
    "X12n0280_001:0665a04": "之。阿難自欵不然。又是一重差過也。問曰。假如琉璃",
    "X12n0280_001:0665a05": "光菩薩能內見五藏心可在內不。答曰。彼能內見身",
    "X12n0280_001:0665a06": "中者。謂復觸塵無礙。眼根反觀。而能見之耶。謂復內",
    "X12n0280_001:0665a07": "證了了。不由前塵。而能見之耶。若眼根反觀心眼還",
    "X12n0280_001:0665a08": "同在外。若不由前塵。則肝藏應非所對。非對則誰知",
    "X12n0280_001:0665a09": "其為肝藏耶。況且見及見緣。正中如來所斥。烏得稱",
    "X12n0280_001:0665a10": "為在內。心猶根本。目猶枝葉。根本若除。枝葉自枯。故",
    "X12n0280_001:0665a11": "前則心目雙呈。今則但徵心之所在耳。",
    "X12n0280_001:0665a12": "○阿難稽首而白佛言我聞如來如是法音(至)住在",
    "X12n0280_001:0665a13": "身外無有是處。",
    "X12n0280_001:0665a14": "在內之心既已被破。便為心在身外。引燈在室外。冀",
    "X12n0280_001:0665a15": "同了義。世尊即彼燈喻。用斥其非汝心。若同燈在室",
    "X12n0280_001:0665a16": "外者。即汝一人見燈之時。眾人同見是燈。若實如是。",
    "X12n0280_001:0665a17": "一人食時。眾人飽不。阿難自述不然。阿羅漢身執已",
    "X12n0280_001:0665a18": "忘。尚且軀命不同。何況凡夫各封身執。而能一人眾",
    "X12n0280_001:0665a19": "飽。世尊意曰。既云軀命不同。則汝身秪可自知。豈有",
    "X12n0280_001:0665a20": "身外之心能知汝身耶。若許亦知。則同他心量。若同",
    "X12n0280_001:0665a21": "他心者。則身心相異。異則心知身不能覺。身覺心不",
    "X12n0280_001:0665a22": "能知。若言各有知者。則同兩人。若言各無知者。則同",
    "X12n0280_001:0665a23": "草木。今則不然。我今示汝兜羅綿手。汝心若同燈在",
    "X12n0280_001:0665a24": "室外者。豈不同我手在汝之身外耶。汝試揣之。此了",
    "X12n0280_001:0665b01": "知心。謂復在我手邊耶。為復在汝身際耶。若在我手。",
    "X12n0280_001:0665b02": "還同他心。何預于汝。阿難無預。則汝身汝心。俱無處",
    "X12n0280_001:0665b03": "所。若在身際。云何而言在外。",
    "X12n0280_001:0665b04": "○阿難白佛言世尊如佛所言不見內故(至)如琉璃",
    "X12n0280_001:0665b05": "合無有是處。",
    "X12n0280_001:0665b06": "阿難內外之心既已被破。復計潛根如琉璃合。若實",
    "X12n0280_001:0665b07": "潛根同琉璃者。耳鼻舌身。豈特不然。即如眼之所見。",
    "X12n0280_001:0665b08": "同於琉璃。耳之所聞。鼻之所齅。舌之所嘗。身之所觸。",
    "X12n0280_001:0665b09": "彼各有知。同何物合。彼無可喻。此亦不然。豈有五根",
    "X12n0280_001:0665b10": "之中獨許眼見為心。彼皆非心者哉。阿難實原眾生",
    "X12n0280_001:0665b11": "自分以為請端。世尊即此為破者。亦是將錯就錯。何",
    "X12n0280_001:0665b12": "也。且眾生於日用之中。可以自驗矣。耳之聞聲。剎那",
    "X12n0280_001:0665b13": "不住。聞性寂然。舌之嘗味。鼻之齅香。身之覺觸。合則",
    "X12n0280_001:0665b14": "有知。離則無覺。惟此知見昭昭然。常在眼前。其執偏",
    "X12n0280_001:0665b15": "重。所以父子盤桓惟斥見根。此見若破。聞聽覺。知自",
    "X12n0280_001:0665b16": "然不破而破矣。故世尊不以餘根例破。秪以琉璃籠",
    "X12n0280_001:0665b17": "眼。斥其法喻不齊耳。何也。眼潛琉璃。則見山河時。實",
    "X12n0280_001:0665b18": "見琉璃。心潛眼根。則見山河時何曾見眼。若見眼者。",
    "X12n0280_001:0665b19": "眼即同境。同境則不應有見。無見則不得言隨。若言",
    "X12n0280_001:0665b20": "隨者。應是心眼兩皆有見。若必有兩眼同琉璃合者。",
    "X12n0280_001:0665b21": "琉璃亦合有見。是義不然。事理俱違。難齊法喻。",
    "X12n0280_001:0665b22": "○阿難白佛言世尊我今又作如是思惟(至)汝言見",
    "X12n0280_001:0665b23": "暗名見內者無有是處。",
    "X12n0280_001:0665b24": "內外破斥。潛根亦非。但不知無性之心。復立內外之",
    "X12n0280_001:0665c01": "見。阿難意謂。臟腑在中。竅穴居外。似有一物於中往",
    "X12n0280_001:0665c02": "還。世尊便詰。暗境為對不對。對即暗在眼前。何曾在",
    "X12n0280_001:0665c03": "內。不對即凝然暗室。皆汝焦腑。是義不然。阿難自解。",
    "X12n0280_001:0665c04": "非謂對眼之暗。乃反觀之暗也。既以反觀成內。何獨",
    "X12n0280_001:0665c05": "不以反觀見面。若能見面。則此心在於虗空。在空則",
    "X12n0280_001:0665c06": "何預於汝。若空能見即汝心眼者。即應如來今見汝",
    "X12n0280_001:0665c07": "面亦汝心目。若實是者。能見面故。心眼已知。身合非",
    "X12n0280_001:0665c08": "覺。如此則同前燈在室外之喻也。若汝執言心亦有",
    "X12n0280_001:0665c09": "知。身亦有覺。如此則惟問與答。應無兩人。即汝一人。",
    "X12n0280_001:0665c10": "應成兩佛。經云即應如來今見汝面亦是汝身。此句",
    "X12n0280_001:0665c11": "不穩。何也。若如其言。即云汝身已知心合非覺。是義",
    "X12n0280_001:0665c12": "不貫。應云如來今見汝面。亦汝心眼。汝眼已知。身合",
    "X12n0280_001:0665c13": "非覺。於義頗便。",
    "X12n0280_001:0665c14": "○阿難言我常聞佛開示四眾(至)隨所合處心則隨",
    "X12n0280_001:0665c15": "有無有是處。",
    "X12n0280_001:0665c16": "心生故法生者。法無自體。法生故心生者。心無自體。",
    "X12n0280_001:0665c17": "既云生故。生則隨所合處心則隨有。亦云滅故。滅則",
    "X12n0280_001:0665c18": "隨所離處心則隨無也。況乎思惟之心。隨緣則生滅",
    "X12n0280_001:0665c19": "宛然。緣散則俱不可得。即思惟不可得者。那得有處。",
    "X12n0280_001:0665c20": "故世尊以體之有無為難。心之與法。惟有其名。本無",
    "X12n0280_001:0665c21": "自體。無體而能合。則十九界與七塵合矣。何也。以界",
    "X12n0280_001:0665c22": "惟十八。塵只有六。若以十九界與七塵合。徒有其名。",
    "X12n0280_001:0665c23": "而實無體。無體故不能合也。若必有體。則汝試揣其",
    "X12n0280_001:0665c24": "內外。內出則還見身中。外入則先合見面。阿難復解",
    "X12n0280_001:0666a01": "云。我言心隨有者。心只有知。非謂有見。何也。見是其",
    "X12n0280_001:0666a02": "眼。心知非眼。為見非義。世尊難云。若眼能見。秪如汝",
    "X12n0280_001:0666a03": "在室中。先云戶牖開豁得遠瞻見。豈是門能見耶。死",
    "X12n0280_001:0666a04": "者眼存。既不能見。則見性何嘗屬眼。問曰。死人之眼",
    "X12n0280_001:0666a05": "不能見者。同彼室中之人。前云心在身中。世尊何以",
    "X12n0280_001:0666a06": "不許。答曰。人與室逈然可別。心與眼將何以分。豈不",
    "X12n0280_001:0666a07": "見。下文云。一迷為心。決定惑為色身之內。不知色身",
    "X12n0280_001:0666a08": "外洎山河虗空大地咸是妙明心中所現之物。又曰。",
    "X12n0280_001:0666a09": "空生大覺中。如海一漚發。有漏微塵國。皆依空所生。",
    "X12n0280_001:0666a10": "故以一體多體徧及不徧。微細推驗。皆無處所。則知",
    "X12n0280_001:0666a11": "從前妄認內外等見可以消矣。",
    "X12n0280_001:0666a12": "○阿難白佛言世尊我亦聞佛與文殊等(至)當在中",
    "X12n0280_001:0666a13": "間無有是處。",
    "X12n0280_001:0666a14": "此中引佛與文殊說法。證前非內外也。但不知中。亦",
    "X12n0280_001:0666a15": "惟名而無有實故。引方為證耳。阿難自釋。非身非表。",
    "X12n0280_001:0666a16": "乃在根塵之間。殊不知根即同身。塵即同處。故世尊",
    "X12n0280_001:0666a17": "以兼與不兼為破。兼則一半有知一半無知。知即屬",
    "X12n0280_001:0666a18": "根。不知屬塵。中在何處。不兼則非根非塵。二既不有。",
    "X12n0280_001:0666a19": "中在何所。又兼二則三相宛然。不兼則一亦叵得。下",
    "X12n0280_001:0666a20": "文十二處。廣明此意。長水改外不相知。作外又相知。",
    "X12n0280_001:0666a21": "此大不然。何也。且相知與下身心相知。義似合掌。不",
    "X12n0280_001:0666a22": "成破意。予謂內有所見。外不相知。內無知故在內不",
    "X12n0280_001:0666a23": "成。身心相知。在外非義。無知破上有見。相知破不相",
    "X12n0280_001:0666a24": "知。文義顯然。云何却改不字。故以逐句合成。內有所",
    "X12n0280_001:0666b01": "見。以無知故。在內不成。外不相知。身心相知。在外非",
    "X12n0280_001:0666b02": "義。管見如此。智者正之。註中以根塵無知心體有知。",
    "X12n0280_001:0666b03": "此大不然。經中明言眼有分別。色塵無知。識生其中。",
    "X12n0280_001:0666b04": "則為心在。而世尊亦曰。汝心若在根塵之中。為復兼",
    "X12n0280_001:0666b05": "二。為不兼二。所言兼二者。豈不兼根塵耶。那得根塵",
    "X12n0280_001:0666b06": "同目無知。眼有分別。色塵無知。豈不曰知自屬根不",
    "X12n0280_001:0666b07": "知屬塵。兼二則一半同根一半同塵。故曰成敵兩立。",
    "X12n0280_001:0666b08": "不兼則非根非塵。即無性體。",
    "X12n0280_001:0666b09": "○阿難白佛言世尊我昔見佛與大目連(至)一切無",
    "X12n0280_001:0666b10": "著名覺知心無有是處。",
    "X12n0280_001:0666b11": "先是十二類生同將識心居在身內。至隨所合處心",
    "X12n0280_001:0666b12": "則隨有者。原凡夫所見而為問也。既為所破。復引佛",
    "X12n0280_001:0666b13": "與文殊等談實相時。既非內外。應在中間。不意亦為",
    "X12n0280_001:0666b14": "所破。此中復引與聲聞說。既非內外中間。復立一切",
    "X12n0280_001:0666b15": "無著。正是聲聞所墮。上云隨所合處心隨有者。認物",
    "X12n0280_001:0666b16": "迷體。不知體之本無。此中一切無著者。執體迷用。而",
    "X12n0280_001:0666b17": "不知用之原有。各就一偏。故為所破耳。而世尊之意。",
    "X12n0280_001:0666b18": "秪欲使知妄心無所。不欲令其迷乎體用。故指目前",
    "X12n0280_001:0666b19": "一切物象為問。若彼一切冥然無分。同於無情。無所",
    "X12n0280_001:0666b20": "分別。誰明無著。若彼一切舉目了了。分別宛然。何明",
    "X12n0280_001:0666b21": "無著。下文所謂但有言說。俱無實義。斯之謂矣。",
    "X12n0280_001:0666b22": "○爾時阿難在大眾中即從座起偏袒右肩右膝著",
    "X12n0280_001:0666b23": "地合掌恭敬而白佛言我是如來最小之弟(至)傾",
    "X12n0280_001:0666b24": "渴翹佇欽聞示誨。",
    "X12n0280_001:0666c01": "阿難先因墮婬。慌怖自恨道力不全。歸來佛所。特請",
    "X12n0280_001:0666c02": "妙奢摩他三摩禪那最初方便。而世尊特誨。不知常",
    "X12n0280_001:0666c03": "住真心。用諸妄想。故有忻怖。真心若悟。忻怖皆除。此",
    "X12n0280_001:0666c04": "即禪那等初方便也。由是七番徵破。始知前來所學",
    "X12n0280_001:0666c05": "所認皆是妄心。雖以多聞。不得無漏。被物所轉。迷真",
    "X12n0280_001:0666c06": "逐妄之謬也。奢摩他而言路者。詣真際之路也。下文",
    "X12n0280_001:0666c07": "明了其家所歸道路。彼即稱述此中開示之功。此路",
    "X12n0280_001:0666c08": "若明。非惟我等被益。亦使闡提隳諸惡見耳。",
    "X12n0280_001:0666c09": "○爾時世尊從其面門放種種光(至)合掌承聽。",
    "X12n0280_001:0666c10": "面門放光。而言種種者。眼色耳聲功能不同故也。凡",
    "X12n0280_001:0666c11": "夫六根。各封其執。照不明了。號曰無明。諸佛六根。同",
    "X12n0280_001:0666c12": "時互放。照無不窮。故如千百日也。將顯本明必破無",
    "X12n0280_001:0666c13": "明。故六種震動也。無明既破。如盲獲覩。故國土一時",
    "X12n0280_001:0666c14": "開現也。根塵互融。彼此莫隔。同一真心。故云合成一",
    "X12n0280_001:0666c15": "界。所言佛之威神者。乃自心妙悟之象也。菩薩各住",
    "X12n0280_001:0666c16": "本國者。六根雖曰互融。而實本際不動也。欲發本明。",
    "X12n0280_001:0666c17": "先現瑞光。以曉初心。智者了達因象。而詣實際矣。何",
    "X12n0280_001:0666c18": "為象示也。凡我之輩。因佛光而達心光。由事相而知",
    "X12n0280_001:0666c19": "理相。如此則諸佛六根之光。皆我本有。何也。即如眼",
    "X12n0280_001:0666c20": "之放光。山河大地草芥人畜。森羅萬象。明暗色空。舉",
    "X12n0280_001:0666c21": "目了然。微細涉入。纖悉洞鑒。隱顯俱該。日光雖明。不",
    "X12n0280_001:0666c22": "能照於幽室。心光微妙。明暗無不了然。故云千日不",
    "X12n0280_001:0666c23": "足喻其明也。一根如是。六根亦然。日用具足。念念無",
    "X12n0280_001:0666c24": "差。佛及眾生。孰不如是。但吾輩不能直下承當。故勞",
    "X12n0280_001:0667a01": "聖賢互興問答。作法門之標幟耳。由是而推。猶借眾",
    "X12n0280_001:0667a02": "生局量。若據本分現量。何數量之可測哉。",
    "X12n0280_001:0667a03": "○佛告阿難一切眾生從無始來(至)枉入諸趣。",
    "X12n0280_001:0667a04": "前文自阿難而普及大眾。此中自一切眾生而誨示",
    "X12n0280_001:0667a05": "阿難。蓋彼此互顯也。何也。眾生在迷。諸佛居悟。阿難",
    "X12n0280_001:0667a06": "位當初果。正居迷悟之間。發跡窮源。無出於此。所以",
    "X12n0280_001:0667a07": "如來對告也。文分三節。眾生全迷故。業種自然。如惡",
    "X12n0280_001:0667a08": "叉聚。諸佛全悟故。一道坦然。於法自在。諸修行人。居",
    "X12n0280_001:0667a09": "其兩間。皆由不知二種根本。雖云二種。總是一心。何",
    "X12n0280_001:0667a10": "謂也。所言生死根本。即是涅槃淨體故。圓覺經云。一",
    "X12n0280_001:0667a11": "切眾生。種種幻化。皆生如來圓覺淨心。是知無別有",
    "X12n0280_001:0667a12": "體也。夫生死根本涅槃淨體。而中曰無始菩提涅槃。",
    "X12n0280_001:0667a13": "菩提曰覺。但覺與不覺。似成二耳。所以諸佛悟此。即",
    "X12n0280_001:0667a14": "生死即是涅槃。故全體發揮。皆名大用。眾生迷此。即",
    "X12n0280_001:0667a15": "涅槃即是生死。故凡所舉心。塵勞先起。所以示誨阿",
    "X12n0280_001:0667a16": "難令諸修行人知所擇焉。何謂涅槃體中所生之緣",
    "X12n0280_001:0667a17": "也。所言生死與涅槃對。煩惱與菩提對。聖與凡對是",
    "X12n0280_001:0667a18": "與非對。忻與厭對。得與失對。邪與正對。空與有對。人",
    "X12n0280_001:0667a19": "與我對。凡是所對之法。皆是自體所生之緣也。是緣",
    "X12n0280_001:0667a20": "無體。剎那不住。故曰當處出生隨處滅盡。不了無住",
    "X12n0280_001:0667a21": "之緣。妄生取捨。所以阿難。見勝相而生忻愛。墮婬室",
    "X12n0280_001:0667a22": "而生恐怖。若知是緣念念不相到。則摩登伽在夢。誰",
    "X12n0280_001:0667a23": "能留汝身。遺此本明。枉入諸趣。良可悲夫。",
    "X12n0280_001:0667a24": "○阿難汝今欲知奢摩他路(至)此非我心當名何等。",
    "X12n0280_001:0667b01": "前文若眼能見。汝在室中。門能見不。明知見不屬眼。",
    "X12n0280_001:0667b02": "何以却云。汝目可見。以何為心。何故世尊之語自相",
    "X12n0280_001:0667b03": "顛亂若是耶。蓋前則引見歸心。所以斥眼非見。此則",
    "X12n0280_001:0667b04": "顯心非見。所以權指眼見耳。上來七番徵逐。真妄顯",
    "X12n0280_001:0667b05": "然。知彼疑心未盡。所以舉拳重驗也。阿難秪知推窮",
    "X12n0280_001:0667b06": "尋逐為心。而不知忻厭取捨皆心謬計。故世尊總斥",
    "X12n0280_001:0667b07": "為非。大似寶劒當頭一揮。任是德山臨濟齊立下風。",
    "X12n0280_001:0667b08": "阿難假示驚愕。如智將埋兵調鬬。欲使蠢動含靈咸",
    "X12n0280_001:0667b09": "知本體。我等不能直下承當。反譏阿難不解者。真自",
    "X12n0280_001:0667b10": "欺也。唐時祿山作亂。有一老軍。從陣逃迴。聞路傍空",
    "X12n0280_001:0667b11": "舍有哇哇聲。往視之。其孩提指梁上布囊。軍即取與",
    "X12n0280_001:0667b12": "視之。孩提見灰。飯想既消。愕然脫去。蓋母不忍捨。以",
    "X12n0280_001:0667b13": "灰權囑為飯耳。大抵眾生日用。全體不會。全體具足。",
    "X12n0280_001:0667b14": "所以妄心一死脫然化去。圓覺經曰。一切眾生。皆證",
    "X12n0280_001:0667b15": "圓覺。我信之矣。阿難實非不解。直欲盡性窮源使大",
    "X12n0280_001:0667b16": "教流行。所以起此無心之怖耳。",
    "X12n0280_001:0667b17": "○佛告阿難此是前塵虗妄想相(至)故受輪轉。",
    "X12n0280_001:0667b18": "上云奢摩他路。奢摩他云靜慮。夫靜慮者。當以無心",
    "X12n0280_001:0667b19": "契合。故世尊一咄。總斥非心。若達無心。乃為涅槃淨",
    "X12n0280_001:0667b20": "體之路也。阿難執認推求。不知正是生死根本。既為",
    "X12n0280_001:0667b21": "世尊奪破。矍然復問。當名何等。於此明告。乃是虗妄",
    "X12n0280_001:0667b22": "前塵。如何喚作本心。流轉生死。皆由認賊為子。",
    "X12n0280_001:0667b23": "○阿難白佛言世尊我佛寵弟(至)開示未悟。",
    "X12n0280_001:0667b24": "阿難先因墮婬生怖。歸投佛所。自知道力不全。啟請",
    "X12n0280_001:0667c01": "妙奢摩他最初方便。而世尊不詰墮婬之謬。且徵所",
    "X12n0280_001:0667c02": "發道心。由是數番徵斥。至此雖知錯認。猶是似悟而",
    "X12n0280_001:0667c03": "迷。於是重述二心。供養諸佛道心也。謗法毀戒邪心",
    "X12n0280_001:0667c04": "也。道心既為所奪。頗知邪心亦復非有。然此二非心。",
    "X12n0280_001:0667c05": "則我無心同於草木。非惟我生驚怖。而大眾亦皆生",
    "X12n0280_001:0667c06": "疑。故冀開示耳。蓋三乘人。捨惡從善。不知善是惡因。",
    "X12n0280_001:0667c07": "離邪求正。豈識正為邪本。取捨既存於心。分別自形",
    "X12n0280_001:0667c08": "於念。念存則生死宛然。心空則涅槃平等。阿難為眾",
    "X12n0280_001:0667c09": "竭力。領罪自歸。細究端倪。一一皆原大眾。",
    "X12n0280_001:0667c10": "○爾時世尊開示阿難(至)其誰修證無生法忍。",
    "X12n0280_001:0667c11": "上云涅槃淨體能生諸緣。阿難仍復執認緣心。以為",
    "X12n0280_001:0667c12": "自體。既為所奪。便乃疑同草木。世尊告曰。諸法所生。",
    "X12n0280_001:0667c13": "惟是涅槃心現。世界微塵莫不因此。汝何執認緣心。",
    "X12n0280_001:0667c14": "擬同斷滅。因執緣心是實。所以三乘歷劫不能成彼",
    "X12n0280_001:0667c15": "聖道。凡夫迷此。無始業果自然。若悟緣生無性。便解",
    "X12n0280_001:0667c16": "稱體發揮大用現前。可名於法自在。阿難未悟。惶怖",
    "X12n0280_001:0667c17": "重生。世尊殷勤再勸。秪此緣心要因緣有。縱滅見聞。",
    "X12n0280_001:0667c18": "幽閑內守。猶是法塵。我非故意斥汝所執非心。汝可",
    "X12n0280_001:0667c19": "於心自揣。離塵有性。可是真心。緣滅無體。則心同斷",
    "X12n0280_001:0667c20": "滅。心同斷滅。則無生法忍必無修證之日矣。阿難向",
    "X12n0280_001:0667c21": "執緣心。悞為真實。不能遠離摩登伽難。故請妙奢摩",
    "X12n0280_001:0667c22": "他。而如來處處徵逐。使知緣心不有。阿難便認為無",
    "X12n0280_001:0667c23": "心。世尊展轉開示。此心離緣無體。似或可信。若云內",
    "X12n0280_001:0667c24": "守幽閑。猶是法塵。是必難信。故曰離此覺知更無所",
    "X12n0280_001:0668a01": "有。",
    "X12n0280_001:0668a02": "○即時阿難與諸大眾默然自失。",
    "X12n0280_001:0668a03": "自失而曰默然者。向執緣心。以為自己。而世尊令其",
    "X12n0280_001:0668a04": "微細揣摩。頗知緣心不實。所以自失。然則此心有體。",
    "X12n0280_001:0668a05": "不應滅。無體不應現。即我則不待緣。非我則不應知。",
    "X12n0280_001:0668a06": "若一向離我獨立。則同樁守。一向隨緣任運。則同顛",
    "X12n0280_001:0668a07": "倒。如是兩難相許。所以默然。",
    "X12n0280_001:0668a08": "○佛告阿難世間一切諸修學人(至)不成聖果。",
    "X12n0280_001:0668a09": "首則創言。蓋由不知常住真心。用諸妄想。此想不真。",
    "X12n0280_001:0668a10": "受諸流轉。可謂徑且直矣。恐阿難不能即信。故重重",
    "X12n0280_001:0668a11": "破斥。至此默然自失。頗不自疑。故明以告之。非汝悞",
    "X12n0280_001:0668a12": "認不能折伏邪呪。諸修行人不成聖道。莫不由此。",
    "X12n0280_001:0668a13": "○阿難聞已重復悲淚(至)發妙明心開我道眼。",
    "X12n0280_001:0668a14": "悲淚而言重復者。一者不能免離摩登伽難。將謂道",
    "X12n0280_001:0668a15": "力不全。而不知求道之心正是生死之本。二者將謂",
    "X12n0280_001:0668a16": "如來惠我三昧。而不知身心本不相代。所以重重悲",
    "X12n0280_001:0668a17": "淚也。捨父逃逝者。喻背真向妄也。說食不飽者。喻錯",
    "X12n0280_001:0668a18": "解惠我三昧也。二障所纏。不知寂常心性者。以法顯",
    "X12n0280_001:0668a19": "喻背父義也。發妙明心。開我道眼。欲補說食之謬也。",
    "X12n0280_001:0668a20": "所言二障者。一者事障。續諸生死。即是背覺逐緣之",
    "X12n0280_001:0668a21": "謬也。二者理障。礙正知見。執其聞見。不即修行。即是",
    "X12n0280_001:0668a22": "多聞無功之謬也。此重顯悲淚意也。由不知寂常心",
    "X12n0280_001:0668a23": "性故。請發妙明心也。前之默然自失處有二難。若獨",
    "X12n0280_001:0668a24": "立樁守。則不成增進。若任運隨緣。則未離生死。二者",
    "X12n0280_001:0668b01": "各處一偏。常為如來所斥。若隨緣不變。不變隨緣。始",
    "X12n0280_001:0668b02": "獲妙明。未獲融通者。由道眼之不開也。道眼若開。則",
    "X12n0280_001:0668b03": "自然照不失寂。較彼多聞。逈然異矣。",
    "X12n0280_001:0668b04": "○即時如來從胷卍字(至)旋至阿難及諸大眾。",
    "X12n0280_001:0668b05": "心光一種。而有百千色。妙明密暎也。周徧十方者。一",
    "X12n0280_001:0668b06": "念圓含十界也。徧灌佛頂者。佛佛道同也。旋至阿難",
    "X12n0280_001:0668b07": "大眾者。在會之眾。將證此心也。",
    "X12n0280_001:0668b08": "○告阿難言我今為汝建大法幢(至)得清淨眼。",
    "X12n0280_001:0668b09": "上來悞執眼見心知。是名顛倒。由是迤[這-言+里]徵逐。既知",
    "X12n0280_001:0668b10": "攀緣之念非心。則知見色之性非眼。根身既非。豈不",
    "X12n0280_001:0668b11": "謂推顛倒之大幢也。性淨明心者。酧前發妙明心也。",
    "X12n0280_001:0668b12": "清淨眼者。酧前開道眼也。下文盲人矚暗者。使悟見",
    "X12n0280_001:0668b13": "性非眼。是開道眼也。屈指飛光者。使悟性非搖動。獲",
    "X12n0280_001:0668b14": "淨明心也。",
    "X12n0280_001:0668b15": "○阿難汝先答我見光明拳(至)如是見性是心非眼。",
    "X12n0280_001:0668b16": "世尊以拳類見之問。故問也。阿難相類之答。實答也。",
    "X12n0280_001:0668b17": "何以故問。蓋由阿難攀緣之心知非身執之見未滅。",
    "X12n0280_001:0668b18": "自謂身滅則無心可得。故請寂常心性。而世尊欲顯",
    "X12n0280_001:0668b19": "其常。先問其斷。無手無拳。事則如是。無眼無見。理必",
    "X12n0280_001:0668b20": "不然。有眼無眼。是自形殘。見暗見明。性何虧損。自遠",
    "X12n0280_001:0668b21": "而近。自疎而親。自燈而顯眼見。自眼而顯心知。其微",
    "X12n0280_001:0668b22": "妙開示。可謂正直矣。問曰。前云。若眼能見。汝在室中。",
    "X12n0280_001:0668b23": "門能見不。則諸已死。尚有眼存。云何不見。如此則阿",
    "X12n0280_001:0668b24": "難已知見不在眼。何故如來重復開示。答曰。前由阿",
    "X12n0280_001:0668c01": "難云見是其眼心知非眼。故已破之。雖則已破妄心。",
    "X12n0280_001:0668c02": "未除妄見。真見還同妄見。此則阿難雖悟緣心之不",
    "X12n0280_001:0668c03": "實。無心之疑猶存。故請寂常心性。世尊指常性。即身",
    "X12n0280_001:0668c04": "以示也。盲人矚暗。見性無虧。無虧之性。即寂常心也。",
    "X12n0280_001:0668c05": "問曰。前云。縱離見聞覺知。內守幽閑。猶是法塵影事。",
    "X12n0280_001:0668c06": "與此盲人之見。何以異也。答曰。前為學人。雖則離緣。",
    "X12n0280_001:0668c07": "猶存能所。所以斥之。此中盲人全不知有。能所俱無。",
    "X12n0280_001:0668c08": "非彼所類矣。苟知見性非眼。則六根四大。當念消融。",
    "X12n0280_001:0668c09": "下文云歷僧祇獲法身。未必不原於此。如能悟入。亦",
    "X12n0280_001:0668c10": "所謂一根返源。六根解脫。常性已顯。色執難消。鈍根",
    "X12n0280_001:0668c11": "莫入。所以學者徒知耳根為上。而安知二十五無學",
    "X12n0280_001:0668c12": "所證圓通。實無優劣。是佛所言。",
    "X12n0280_001:0668c13": "○阿難雖復得聞是言(至)名為塵義佛言如是。",
    "X12n0280_001:0668c14": "口已默然者。不知所措也。雖悟見性無虧。而不知離",
    "X12n0280_001:0668c15": "塵即塵之義。所以默然耳。何也。若此見性即塵。則同",
    "X12n0280_001:0668c16": "前隨緣分別之心。若必離塵。如彼盲人矚暗。而尋常",
    "X12n0280_001:0668c17": "見色之時。當名何等。故冀開示。而世尊明告。名為客",
    "X12n0280_001:0668c18": "塵。剎那不住。汝之見性。同於主人。曾無去來。一切眾",
    "X12n0280_001:0668c19": "生。不成聖果。因其所悞。由是招告鹿苑開悟之徒。自",
    "X12n0280_001:0668c20": "欵所由。而陳那設譬發明。客塵義顯。應即除疑。然則",
    "X12n0280_001:0668c21": "住與不住。似同二物。下文屈指飛光。使悟無住即住",
    "X12n0280_001:0668c22": "動即不動也。客塵者。見惑處麤名客。思惑處細名塵。",
    "X12n0280_001:0668c23": "麤細雖異。不住是同。能惑真性。同名煩惱。今以五科",
    "X12n0280_001:0668c24": "解釋。一約所顯。成實云。經言客塵者。以顯心性是常",
    "X12n0280_001:0669a01": "故。二約所修。圓覺云。修奢摩他者。覺識煩動。靜慧發",
    "X12n0280_001:0669a02": "生。身心客塵從此永滅。三約所證。佛地云。為斷客塵。",
    "X12n0280_001:0669a03": "證淨法界。四約所離。佛地云。圓鏡智者。正淨無垢。離",
    "X12n0280_001:0669a04": "客塵故。五約所染。勝曼云。如虗空淨。心常明淨。無轉",
    "X12n0280_001:0669a05": "變相。虗妄分別客塵煩惱所染。此經不住名客。住名",
    "X12n0280_001:0669a06": "主人。澄霽名空。搖動名塵。即緣塵分別。為客塵義。",
    "X12n0280_001:0669a07": "○即時如來於大眾中屈五輪指(至)尚無有止誰為",
    "X12n0280_001:0669a08": "搖動佛言如是。",
    "X12n0280_001:0669a09": "陳那解明客塵二義。自是小乘所見。動與靜別。主與",
    "X12n0280_001:0669a10": "客異。斷煩惱而證菩提。離生死而入涅槃。有得未忘。",
    "X12n0280_001:0669a11": "不成增進。所以寄阿難而發明實進破聲聞也。故世",
    "X12n0280_001:0669a12": "尊屈指示誨。而阿難即悟見性原非動靜。即塵而非",
    "X12n0280_001:0669a13": "塵。飛光左右。即知搖動本非搖動。去來曾不去來。雙",
    "X12n0280_001:0669a14": "呈兩拂。有得俱忘。寧不為陳那等更進一步也。初則",
    "X12n0280_001:0669a15": "以手為問。使知外境不實。次則以頭為問。使知根身",
    "X12n0280_001:0669a16": "不有。如是而知。為妙明心。如是而見。為清淨眼矣。",
    "X12n0280_001:0669a17": "○於是如來普告大眾(至)輪迴是中自取流轉。",
    "X12n0280_001:0669a18": "問曰。頭自搖動。見無所動。手自開合。見無舒卷。正釋",
    "X12n0280_001:0669a19": "客塵之義。何以復責大眾。其旨安在哉。予上曰。寄斥",
    "X12n0280_001:0669a20": "聲聞者此也。陳那之意。客去主存。塵寂空在。雖離前",
    "X12n0280_001:0669a21": "塵。猶住見覺。不知常住之見正是法塵。阿難善解佛",
    "X12n0280_001:0669a22": "意。乃云。佛手不住。而我見性尚無有靜。誰為無住。次",
    "X12n0280_001:0669a23": "云。我頭自動。而我見性尚無有止。誰為搖動。動靜雙",
    "X12n0280_001:0669a24": "拂。去住兩驅。客去主忘。塵忘空滅。深愜佛意。所以指",
    "X12n0280_001:0669b01": "阿難而責大眾也。若不如此。阿含何稱小教。此會何",
    "X12n0280_001:0669b02": "稱圓宗。是知此經逈出三乘。學者當熟思之。阿難自",
    "X12n0280_001:0669b03": "述二障所纏。良由不知寂常心性。故啟如來發妙明",
    "X12n0280_001:0669b04": "心開我道眼。而世尊則以拳例見。使知見性是常。次",
    "X12n0280_001:0669b05": "引盲人矚暗。使知性不屬身。常心道眼。於此可見矣。",
    "X12n0280_001:0669b06": "再明告。不成聖道。過由客塵。辨明二障。事障在麤。故",
    "X12n0280_001:0669b07": "同客義。理障微細。故同塵義。緣塵易曉。故屈指以辨",
    "X12n0280_001:0669b08": "非住不住。身執難忘。故即頭以驗動與不動。自遠而",
    "X12n0280_001:0669b09": "近。自細而麤。委曲發明。可謂慈悲之至矣。",
    "X12n0280_001:0669b10": "△爾時阿難及諸大眾聞佛示誨(至)二發明性。",
    "X12n0280_001:0669b11": "阿難因世尊徵心辨見。以及盲人矚暗。自知見性無",
    "X12n0280_001:0669b12": "虧。屈指飛光。頗信見性不動。即境心觀。則手自開合。",
    "X12n0280_001:0669b13": "而見無舒卷。即身以觀。則我頭自動。而見無搖動。如",
    "X12n0280_001:0669b14": "此開示。故得身心泰然。始知從前妄認之失。所以自",
    "X12n0280_001:0669b15": "悔而復自慶也。然所謂常住真心者。不知即身即是。",
    "X12n0280_001:0669b16": "不知離身別有。若即身者。身當敗壞。終從變滅。滅則",
    "X12n0280_001:0669b17": "不可言常住也。若離身別有。何異前云心在虗空同",
    "X12n0280_001:0669b18": "他心量。如此則何以知是身中是偽是真是生是滅",
    "X12n0280_001:0669b19": "是不生滅耶。蓋因阿難屢屢呈疑。如來即事徵驗。事",
    "X12n0280_001:0669b20": "疑少除。不能忘言契旨。理執猶存。前則似解不解。所",
    "X12n0280_001:0669b21": "以兩次默然。今則欲信難信。所以發言申請。而如來",
    "X12n0280_001:0669b22": "知機識變。亦不與當頭說破。默令波斯匿王傍開隻",
    "X12n0280_001:0669b23": "眼耳。",
    "X12n0280_001:0669b24": "○時波斯匿王起立白佛我昔未承諸佛誨敕(至)踊",
    "X12n0280_001:0669c01": "躍歡喜得未曾有。",
    "X12n0280_001:0669c02": "匿王座起。為問身中真偽生滅與不生滅也。而世尊",
    "X12n0280_001:0669c03": "即身以驗。逐一徵告。最後乃云。皺者受變。不皺非變。",
    "X12n0280_001:0669c04": "變者受滅。所謂變是色身。是為虗偽。彼不變者。元無",
    "X12n0280_001:0669c05": "生滅。所謂見性非皺。是為真實。如此則色身念念遷",
    "X12n0280_001:0669c06": "移。而見性曾無剎那可滅。豈非即生滅中示不生滅",
    "X12n0280_001:0669c07": "耶。阿難前答手自開合見無舒卷。所謂境幻而心真",
    "X12n0280_001:0669c08": "者也。我頭自動。見無所動。所謂身假而性實者也。似",
    "X12n0280_001:0669c09": "乎已解。何以復問身心真偽生滅耶。蓋由前塵易曉",
    "X12n0280_001:0669c10": "身執難忘。冀欲於生滅身中示不生滅性。阿難初問",
    "X12n0280_001:0669c11": "身心二途。何以世尊令觀四念處耶。由阿難出塵真",
    "X12n0280_001:0669c12": "諦當機無修無證故。凡所推窮尋逐。總斥非心。匿王",
    "X12n0280_001:0669c13": "在纏俗諦當機即證即修故。必假問答研詳。始見真",
    "X12n0280_001:0669c14": "性。既假問答。何廢修證。故示四念處。令其推觀。所以",
    "X12n0280_001:0669c15": "初問汝之肉身。即示身念處。二問汝未曾滅。即示心",
    "X12n0280_001:0669c16": "念處。念念遷謝緣心之體。新新不住無常之性也。三",
    "X12n0280_001:0669c17": "問汝之生齡應不頓朽。示受念處。孩孺則膚[勝-力+天]潤澤。",
    "X12n0280_001:0669c18": "衰耄則形色枯朽。自受處無常也。四問汝之形容應",
    "X12n0280_001:0669c19": "不頓朽。示法念處。年月日時。密密遷移。我誠不覺。定",
    "X12n0280_001:0669c20": "是無常。故世尊許其徒知無常。而不知真常。故引觀",
    "X12n0280_001:0669c21": "河之見。令悟不遷。若能默證了然。何必更云見見非",
    "X12n0280_001:0669c22": "見。若執定有見性可得。則還同認賊為子。",
    "X12n0280_001:0669c23": "○阿難即從座起禮佛合掌長跪白佛世尊若此見",
    "X12n0280_001:0669c24": "聞必不生滅(至)認悟中迷。",
    "X12n0280_001:0670a01": "一切佛法。不出二諦。所謂世俗諦第一義諦也。世尊",
    "X12n0280_001:0670a02": "垂手為問者。使知遺失所由也。阿難據世人為問者。",
    "X12n0280_001:0670a03": "簡自非倒也。而世尊告曰。佛及眾生。法身平等。本是",
    "X12n0280_001:0670a04": "一體。但所見成差。非性有別。垂手順體為倒。豎臂逆",
    "X12n0280_001:0670a05": "指為正。於世諦中。尚且見不明了。顛倒如此。何況第",
    "X12n0280_001:0670a06": "一義耶。汝引諸世間人為答者。汝見必非其類也。若",
    "X12n0280_001:0670a07": "執定有身境可得。汝身佛身。顛倒名字。在於何處。由",
    "X12n0280_001:0670a08": "是。阿難大眾瞢然失所。而如來普告。色心諸緣。及心",
    "X12n0280_001:0670a09": "所使諸所緣法。唯心所現。心存妄計。名字由生。一念",
    "X12n0280_001:0670a10": "忘緣。顛倒不實。汝先答我。手自開合。見無舒卷。我頭",
    "X12n0280_001:0670a11": "自動。見無搖動。如此則見性異於身境。云何仍認色",
    "X12n0280_001:0670a12": "身。緣彼前塵。作正倒見。豈不為悟而復迷耶。夫如來",
    "X12n0280_001:0670a13": "垂臂。須鑒在言前。自知顛倒。若少加分別。非惟以正",
    "X12n0280_001:0670a14": "為倒以倒為正非也。即以正為正。以倒為倒。何甞名",
    "X12n0280_001:0670a15": "悟。所以世尊拈華。迦葉破顏。便云。吾有正法眼藏。用",
    "X12n0280_001:0670a16": "付迦葉。噫阿難當時。若解微笑。必也世尊口掛壁上",
    "X12n0280_001:0670a17": "矣。",
    "X12n0280_001:0670a18": "○晦昧為空(至)如來說為可憐愍者。",
    "X12n0280_001:0670a19": "上云色心諸緣唯心所現。云何所現。世尊明告。妙性",
    "X12n0280_001:0670a20": "本明。良由不覺。迷為頑空。頑空與無明和合。結暗為",
    "X12n0280_001:0670a21": "色。有器世間。礙色與頑空。二法和合。不動而動。故有",
    "X12n0280_001:0670a22": "色身。根身既具。識念自萌。識念既萌。不有而有。攀緣",
    "X12n0280_001:0670a23": "心生。故趣外奔逸。用此攀緣為心。則決定惑為色身",
    "X12n0280_001:0670a24": "之內。而安知色身外洎山河大地咸是妙明心中所",
    "X12n0280_001:0670b01": "現物耶。夫身心不有。妄執為實。是謂一迷。其猶背海",
    "X12n0280_001:0670b02": "認漚者也。於幻有身心中。重起取捨。墮婬生怖。見相",
    "X12n0280_001:0670b03": "生愛。目為真心。重是一迷。其猶認漚為海。豈不為之",
    "X12n0280_001:0670b04": "倍迷。於垂手頃。二迷兼具。故曰等無差別。此文深奧。",
    "X12n0280_001:0670b05": "當細探其實。自審相應可也。不爾則徒誇玄妙。何異",
    "X12n0280_001:0670b06": "說食不飽。何也。圓覺經曰。云何無明。妄認四大為自",
    "X12n0280_001:0670b07": "身相。六塵緣影為自心相。譬彼病目見空中華及第",
    "X12n0280_001:0670b08": "二月。又云。彼無明者。非實有體。如夢中人。夢時非無。",
    "X12n0280_001:0670b09": "及至於醒。了不可得。二文當合看。此為小乘者說唯",
    "X12n0280_001:0670b10": "心所現次第生起因緣。彼為菩薩直說妄認而已。此",
    "X12n0280_001:0670b11": "中唯心所現。則剎那不住。曾無處所。不知無處。故下",
    "X12n0280_001:0670b12": "文多方辨見。彼即直告。如夢所見。醒不可得。云何不",
    "X12n0280_001:0670b13": "可得。如夢所見。山河大地草芥人畜。與覺無異。至於",
    "X12n0280_001:0670b14": "醒時。非惟夢中之境不可得。而身亦不可得。非惟身",
    "X12n0280_001:0670b15": "不可得。而心亦不可得。非斷之使無。非遣之使無。非",
    "X12n0280_001:0670b16": "修之使無。是畢竟無。以夢例覺。覺豈不然。夢本不有。",
    "X12n0280_001:0670b17": "覺則知無。覺如是實。夢應知有。夢不知有。覺處元虗。",
    "X12n0280_001:0670b18": "覺夢兩非。真心斯在。然則我輩。於日用中。能如夢之",
    "X12n0280_001:0670b19": "獲覺不真得。如是現前身心山河大地。畢竟是箇什",
    "X12n0280_001:0670b20": "麼。如不相應。休教容易。虗度光陰。勉之勉之。",
    "X12n0280_001:0670b21": "○阿難承佛悲救深誨(至)拘舍離等昧為冥諦。",
    "X12n0280_001:0670b22": "阿難因聞晦昧生起因緣。頗悟身心皆為幻現真心",
    "X12n0280_001:0670b23": "常住。然猶存於能所。故不能無疑。何也。此心若是。前",
    "X12n0280_001:0670b24": "云因聲而有分別。塵滅則此心同於斷滅。那得名為",
    "X12n0280_001:0670c01": "常住。此心若不是者。則現以緣心。允所瞻仰。因此二",
    "X12n0280_001:0670c02": "疑故。未敢認為本元心地。世尊意曰。若以所緣音塵。",
    "X12n0280_001:0670c03": "以為心者。我所說法。在指汝心。若離汝心。則說無可",
    "X12n0280_001:0670c04": "說。汝能因說悟心。心悟則自忘其說。若執我說。以為",
    "X12n0280_001:0670c05": "汝心。豈不同彼執指為月者乎。彼人指月。令其識月。",
    "X12n0280_001:0670c06": "若執指為月。非惟不識月。亦且不識指。月明指暗。二",
    "X12n0280_001:0670c07": "物皎然。何得明暗不分自他混濫。豈為智者。若以能",
    "X12n0280_001:0670c08": "緣之心。以為心者。此心要在待緣。緣盡則滅。剎那幻",
    "X12n0280_001:0670c09": "寄。同於旅客。只如即今我已說盡。汝之緣心。又安在",
    "X12n0280_001:0670c10": "哉。非惟音聲無性。剎那不住。汝認為心者。非也。昭昭",
    "X12n0280_001:0670c11": "在目。復名何等。若亦名心。則此心要因分別而有。若",
    "X12n0280_001:0670c12": "離分別。則外境何狀。故下文云。汝今諦觀法法何狀。",
    "X12n0280_001:0670c13": "法法何狀。則色即非色。遇緣斯應。則空即非空。非色",
    "X12n0280_001:0670c14": "非空。所以昧為冥諦。夫冥諦者。杳冥恍惚。真為戲論。",
    "X12n0280_001:0670c15": "世尊直言常住真心者。苟非洞悟。安得了然。所以阿",
    "X12n0280_001:0670c16": "難微細問明。欲使後來無惑耳。",
    "X12n0280_001:0670c17": "○離諸法緣無分別性(至)是故如來名可憐愍。",
    "X12n0280_001:0670c18": "若以緣塵聽法之心。以為自心。此心應離前緣有分",
    "X12n0280_001:0670c19": "別性。若離緣無有。則汝心性應有所還。聞法之心還",
    "X12n0280_001:0670c20": "於聲塵。聲滅則無。見相之心還於色塵。色變非有。以",
    "X12n0280_001:0670c21": "是二者。例一切法。莫不如是。可還之心。剎那幻寄。同",
    "X12n0280_001:0670c22": "於旅客。誰是其主。幻寄之心。喚作本元心地。何其謬",
    "X12n0280_001:0670c23": "也。阿難復問。若我聽法心性有可還者。而如來所說。",
    "X12n0280_001:0670c24": "亦可還不。世尊告言。亦是可還。當還於機。無機則我",
    "X12n0280_001:0671a01": "常默然。如此則惟說與聽。各有可還。妙明元心。云何",
    "X12n0280_001:0671a02": "無還。世尊告言。且汝見我之見。本是可還汝之見精",
    "X12n0280_001:0671a03": "明元。若存能所。妄計所生。喻第二月揑目所成。非是",
    "X12n0280_001:0671a04": "月影。雖存能所。猶不可還。能所若忘。真為妙覺明性。",
    "X12n0280_001:0671a05": "當欲誰還。由是標示八種諸變化相。一一各還本所。",
    "X12n0280_001:0671a06": "而八種之見。隨相已滅。若不滅者。則誰知前後差別",
    "X12n0280_001:0671a07": "耶。汝見八種見精當還何所。若還於明。暗則隨滅。誰",
    "X12n0280_001:0671a08": "當識暗。如此則彼相自相生滅。而見精何常為之去",
    "X12n0280_001:0671a09": "來。以無去來故。彼諸可還之相。自然非汝。不汝還者。",
    "X12n0280_001:0671a10": "非汝而誰。故知汝身清淨常住。因存能所故成迷悶。",
    "X12n0280_001:0671a11": "吳興云。亦有所還。還無明故。此解太迂。破色論曰。一",
    "X12n0280_001:0671a12": "切眾生。日用所見牛作牛想。馬作馬想。諸佛所見。亦",
    "X12n0280_001:0671a13": "復如是。於彼眾生。有何差別。答曰。一切諸法。有二種",
    "X12n0280_001:0671a14": "想。所謂世流布想。著想。諸佛有世流布想。而無著想。",
    "X12n0280_001:0671a15": "如此則聖賢何甞無見。明與無明。曾無二性。著與不",
    "X12n0280_001:0671a16": "著。豈是兩人。若言定有無明不破。我恐終其身而莫",
    "X12n0280_001:0671a17": "能見道矣。若能心不緣塵。自然念念寂滅。世尊乃云",
    "X12n0280_001:0671a18": "當欲誰還。而曰當還無明。豈不太迂乎。",
    "X12n0280_001:0671a19": "○阿難言我雖識此見性無還(至)性汝不真取我求",
    "X12n0280_001:0671a20": "實。",
    "X12n0280_001:0671a21": "阿難謂。若此見精。即是妙明元心。云何如來洞見微",
    "X12n0280_001:0671a22": "塵剎土。我等秪見初禪。眾生不過分寸。若即是者。不",
    "X12n0280_001:0671a23": "應有優劣。若不是者。那得無還。兩處失準。故不敢認",
    "X12n0280_001:0671a24": "為真性。而世尊。還以優劣見原相告者。遠近在位。見",
    "X12n0280_001:0671b01": "性無差。譬如有人。居於室中。但見一室之空。居於天",
    "X12n0280_001:0671b02": "井。則見天井之空。若出戶外。則見一方之空。若立山",
    "X12n0280_001:0671b03": "頂。則十方洞達。豁然無礙。非虗空有遠近。亦非見性",
    "X12n0280_001:0671b04": "有大小。為形處所拘。而見分優劣。而能見之性。曾無",
    "X12n0280_001:0671b05": "別異。云何差殊。上至天宮。下至大地。中間徧覽。物我",
    "X12n0280_001:0671b06": "宛然。物類自別。見性何殊。無殊之性。是汝見性。前則",
    "X12n0280_001:0671b07": "物可還。而性不可還。此則物有別。而性未曾別。若疑",
    "X12n0280_001:0671b08": "此性同於物者。則汝亦可見吾之見。我見物之時。而",
    "X12n0280_001:0671b09": "汝亦見是物。故名同見。若我離物無見之時。汝何不",
    "X12n0280_001:0671b10": "見吾不見之地。若謂汝不見時。即吾不見之處。何以",
    "X12n0280_001:0671b11": "汝見。秪可自知。豈是吾之不見處耶。如此則汝之真",
    "X12n0280_001:0671b12": "性。昭然可辨。豈得不知。若謂物我混濫彼此不分。則",
    "X12n0280_001:0671b13": "汝見物。物亦見汝。豈成安立。唐時有大耳三藏。自謂",
    "X12n0280_001:0671b14": "得他心通。憲宗請忠國師驗之。國師問曰。曾聞汝得",
    "X12n0280_001:0671b15": "他心通是不。藏曰是。師問曰。你道老僧即今在什麼",
    "X12n0280_001:0671b16": "處。藏曰。和尚是一國之師。何得在天津橋看弄猢猻。",
    "X12n0280_001:0671b17": "又問曰。汝道老僧即今在什麼處。答曰。和尚是一國",
    "X12n0280_001:0671b18": "之師。何得在河邊看兢渡。又問曰。汝道老僧即今在",
    "X12n0280_001:0671b19": "什麼處。藏不知所答。師叱曰。野狐精。他心通在什麼",
    "X12n0280_001:0671b20": "處。凡夫見色。乃是眼根現量所知。國師所問。乃意根",
    "X12n0280_001:0671b21": "所緣。凡夫不見。而三藏能見。誠異於凡矣。至第三度。",
    "X12n0280_001:0671b22": "意識不緣。非惟三藏。便是佛眼亦如之何。故曰若見",
    "X12n0280_001:0671b23": "不見自然非彼不見之相。如此則三藏秪可自知。而",
    "X12n0280_001:0671b24": "國師又何能見他人之不見耶。若我及汝并諸世間。",
    "X12n0280_001:0671c01": "儼然可別。曾不雜亂。汝見秪可自知。而我亦秪可自",
    "X12n0280_001:0671c02": "知。此性妙明周鑒萬有。胡不即已驗證。而取我求實。",
    "X12n0280_001:0671c03": "豈為智哉。雖然。世尊慈悲。故有落草之談。若是祖師",
    "X12n0280_001:0671c04": "門下。待他問如何得知是我真性。便與他一百二十",
    "X12n0280_001:0671c05": "棒。一棒也少不得。使他自知痛癢去在。然阿難這一",
    "X12n0280_001:0671c06": "問也少不得。何也。若有知是。知是妄覺。若無知是。知",
    "X12n0280_001:0671c07": "即無記。所以道。這箇若是。則頭上加頭。這箇若不是。",
    "X12n0280_001:0671c08": "則斬頭覓活。若不是。世尊也難分疏。是他善解議論。",
    "X12n0280_001:0671c09": "便引物。令他自認。",
    "X12n0280_001:0671c10": "○阿難白佛言世尊若此見性必我非餘(至)徧能含",
    "X12n0280_001:0671c11": "受十方國土。",
    "X12n0280_001:0671c12": "前因聖凡所見遠近優劣之不同故未知。云何得知",
    "X12n0280_001:0671c13": "是我真性。而世尊廣引上下。徧覽水陸。令其自擇。則",
    "X12n0280_001:0671c14": "知物我體殊。默然自信。此中復以即我見性。何有大",
    "X12n0280_001:0671c15": "小廣陿之不等。是皆逐塵起見。成此妄計耳。世尊告",
    "X12n0280_001:0671c16": "曰。大小遠近。各屬前塵。無勞窮詰。所以引空為喻。夫",
    "X12n0280_001:0671c17": "空本無方。而方圓任器。見性無性。而大小隨緣。若除",
    "X12n0280_001:0671c18": "器觀空。則方圓何有。離塵見性。則大小皆無。如此則",
    "X12n0280_001:0671c19": "何獨見性。六根四大。當下融通。混入塵界。舍那千丈",
    "X12n0280_001:0671c20": "不為大。焦螟隣虗不為小。吞吐塵剎。法性如是。略著",
    "X12n0280_001:0671c21": "思惟。即以不堪。若能悟旨。身心當下本空。苟執前緣。",
    "X12n0280_001:0671c22": "則窮劫那能見性。",
    "X12n0280_001:0671c23": "○阿難白佛言世尊若此見精必我妙性(至)微細發",
    "X12n0280_001:0671c24": "明無非見者佛言如是如是。",
    "X12n0280_001:0672a01": "阿難連前發問。而有四節。初問我之心性。各有所還。",
    "X12n0280_001:0672a02": "而如來所說妙明元心。云何無還。世尊引物辨見。乃",
    "X12n0280_001:0672a03": "云。諸可還者。自然非汝。不汝還者。非汝而誰。次則雖",
    "X12n0280_001:0672a04": "悟不還。意謂如來與我所見。優劣不同。將謂別有見",
    "X12n0280_001:0672a05": "性成佛。故曰云何得知是我真性。而世尊廣引物象。",
    "X12n0280_001:0672a06": "令其自擇分別自他。乃至云。若不見吾不見之地。自",
    "X12n0280_001:0672a07": "然非物。云何非汝。阿難不解無見之見為真性。猶滯",
    "X12n0280_001:0672a08": "前塵。自疑見有大小廣陿。而世尊引空為喻。辨無廣",
    "X12n0280_001:0672a09": "陿。且物可還。而性不可還。物自差別。而性無差別。物",
    "X12n0280_001:0672a10": "有遠近。而性非遠近。如此開示。物我自判。可謂明矣。",
    "X12n0280_001:0672a11": "何以復問。今此妙性。現在我前。見必我真。今我身心。",
    "X12n0280_001:0672a12": "復是何物。似有過矣。蓋由似解雖發真信未明。在會",
    "X12n0280_001:0672a13": "大眾。莫不有疑。故阿難重請。要知其過在於何處。皆",
    "X12n0280_001:0672a14": "由不悟身心之本空耳。前文云。我將推窮尋逐以為",
    "X12n0280_001:0672a15": "自心。而世尊咄曰此非汝心。當時若能截斷。何煩許",
    "X12n0280_001:0672a16": "多問答。不能領略至此。猶著推窮。以妄求妄。遣賊捉",
    "X12n0280_001:0672a17": "賊。無有窮已。身心復是何物。而世尊乃曰。身心器界。",
    "X12n0280_001:0672a18": "同是妄緣。妄計所成。若離妄計。則能所皆空。妄緣不",
    "X12n0280_001:0672a19": "有。則是非本無。若能除器觀空。信非方圓。即器辨空。",
    "X12n0280_001:0672a20": "而難為即信。在會大眾。原依幻有身心。辨彼虗妄緣",
    "X12n0280_001:0672a21": "塵。寧能不疑。前云一迷為心。決定惑為色身之內。不",
    "X12n0280_001:0672a22": "知色身外洎山河大地咸是妙明心中所現物。雖已",
    "X12n0280_001:0672a23": "發明。猶處疑惑。自下文殊發起方信無有二月。阿難",
    "X12n0280_001:0672a24": "故問。見性實我。而身非我。世尊乃云。是見非見。總屬",
    "X12n0280_001:0672b01": "前塵。是我非我。皆名幻質。離身則無我可得。離塵則",
    "X12n0280_001:0672b02": "無見可名。復是何物。恰是背海迷漚。現在我前。還同",
    "X12n0280_001:0672b03": "目漚為海。然我輩講論之徒。當一一消歸自己。不解",
    "X12n0280_001:0672b04": "緣興件件都言聖賢分上。",
    "X12n0280_001:0672b05": "○於是大眾非無學者聞佛此言茫然不知是義終",
    "X12n0280_001:0672b06": "始(至)故能令汝出指非指。",
    "X12n0280_001:0672b07": "非無學。則簡於無學也。蓋無學聖賢。同彼十方如來",
    "X12n0280_001:0672b08": "與大菩薩。住三摩地。了知見及見緣并所想相同於",
    "X12n0280_001:0672b09": "空華。知如空華已。不妨即此為用。故此見及緣。元是",
    "X12n0280_001:0672b10": "菩提淨體。於中無是非是。現前大眾。既非無學。不能",
    "X12n0280_001:0672b11": "洞悟本心。還依妄身妄心而起能所。聞於精見色空",
    "X12n0280_001:0672b12": "非是兩驅。所以茫然失守。既非凡下所知。欲問無由。",
    "X12n0280_001:0672b13": "世尊直以自真實不誑不妄。用安其心。文殊者。本師",
    "X12n0280_001:0672b14": "會中。為擇法眼。既當此任。見眾失措。所以起座請決",
    "X12n0280_001:0672b15": "也。而世尊先告。如來菩薩所見本無。而凡夫妄執為",
    "X12n0280_001:0672b16": "是非所礙。故直以文殊一人。以詰其是非。而文殊乃",
    "X12n0280_001:0672b17": "云。我真文殊。何有是非二相。問答顯然。更無藏隱故。",
    "X12n0280_001:0672b18": "予甞令人自看。我真某甲。無是某甲。何以故。若有是",
    "X12n0280_001:0672b19": "者是二某甲。然我今日。非無某甲。於中實無是非二",
    "X12n0280_001:0672b20": "相。能如是看。其義自現。何得盡推聖賢耶。若能親領",
    "X12n0280_001:0672b21": "自己。則非是雙離。是非既遣。則我及見緣。皆是菩提",
    "X12n0280_001:0672b22": "妙心所現。不了所現。妄為色空所轉。作是非解。其猶",
    "X12n0280_001:0672b23": "二月揑目所成。非有他故。不揑則二月本無。如離妄",
    "X12n0280_001:0672b24": "計。則是非非有。不悟本心。隨諸見聞。皆名妄想。不能",
    "X12n0280_001:0672c01": "出於是非。唯有悟心。自然能令出指非指。有以馬喻",
    "X12n0280_001:0672c02": "馬之非馬不。若以非馬喻馬之非馬。用帖此文。此恐",
    "X12n0280_001:0672c03": "不然。彼但齊物直言無是非而已。此中意謂。滯緣則",
    "X12n0280_001:0672c04": "是非宛然。悟心則是非莫得。以此較彼。彼為戲論。學",
    "X12n0280_001:0672c05": "者當知。",
    "X12n0280_001:0672c06": "○阿難白佛言世尊誠如法王所說覺緣(至)云何見",
    "X12n0280_001:0672c07": "明。",
    "X12n0280_001:0672c08": "阿難自述。湛然常住。性非生滅。此乃自己默證之境。",
    "X12n0280_001:0672c09": "非戲論名相可比。彼外道。以薩埵剌若答摩所成大",
    "X12n0280_001:0672c10": "等二十三法。次第相成。第二十五。名冥諦。冥諦者。杳",
    "X12n0280_001:0672c11": "冥恍惚。似有而無。阿難既親見覺性湛然非生非滅。",
    "X12n0280_001:0672c12": "豈得混同冥諦耶。真我無我。以無我故。和同萬有。外",
    "X12n0280_001:0672c13": "道神我乃樁立有物。與此湛然常住。似是而非。故請",
    "X12n0280_001:0672c14": "決疑也。欲冀混同故。引楞伽山與大慧所言。外道自",
    "X12n0280_001:0672c15": "然。我說因緣。非彼境界。今觀覺性自然。與外道自然。",
    "X12n0280_001:0672c16": "有何差別。若無差別。則如來不應以因緣相破也。若",
    "X12n0280_001:0672c17": "有差別。其別安在哉。夫外道自然者。但計諸法自然。",
    "X12n0280_001:0672c18": "而強立名言。故彼偈曰。誰鑿湖海堆山原。誰削荊棘",
    "X12n0280_001:0672c19": "畫禽獸。本無一法能生。是故說為自然。阿難既云。我",
    "X12n0280_001:0672c20": "今觀此覺性自然逈然自異。況乎觀性自然。非言說",
    "X12n0280_001:0672c21": "可比。豈不云似解而疑者也。而世尊意曰。我說因緣。",
    "X12n0280_001:0672c22": "破彼自然者。正說諸法從因緣生。非是自然。不說覺",
    "X12n0280_001:0672c23": "性。若說覺性。則言思道斷。心行處絕。自然與非自然。",
    "X12n0280_001:0672c24": "俱不可得。如前是見非見等。若謂定有自然可得。自",
    "X12n0280_001:0673a01": "須甄明。有自然體。若明為自。暗則見亡。若暗為自。明",
    "X12n0280_001:0673a02": "則見滅。如此則前緣常相傾奪。何為自然。若離明暗",
    "X12n0280_001:0673a03": "等前緣。有自然者。自不自立。如眼之不能自見。心之",
    "X12n0280_001:0673a04": "不能自知。不知則何以名為自然。若執定無自然性",
    "X12n0280_001:0673a05": "者。如無手人拳畢竟滅。如無眼人見非全無。下文云。",
    "X12n0280_001:0673a06": "但有言說。俱無實義故。不可以外道戲論名言以混",
    "X12n0280_001:0673a07": "真際耳。",
    "X12n0280_001:0673a08": "○阿難言必此妙見性非自然(至)隨汝執捉。",
    "X12n0280_001:0673a09": "自然之性。既為所破。復疑因緣。但不知外道所立自",
    "X12n0280_001:0673a10": "然在於諸法。故以因緣破之。既云性非自然。是非已",
    "X12n0280_001:0673a11": "判。何得以性擬相。作因緣解耶。外道自然者。譬如有",
    "X12n0280_001:0673a12": "人生盲其眼。外道云。此乃自然而盲。非有他故。如來",
    "X12n0280_001:0673a13": "破云。乃是因緣。緣宿世罪業。因父母氣稟。感此殘形。",
    "X12n0280_001:0673a14": "若遇神醫。授以丹藥。障翳若除。還得見性。若是自然。",
    "X12n0280_001:0673a15": "醫不能愈。醫既能愈。豈非因緣耶。誠如所論。應是因",
    "X12n0280_001:0673a16": "緣。又且不然。目之盲明。似屬因緣。此性若是因緣。緣",
    "X12n0280_001:0673a17": "滅則性無。如破瓶盆無瓶盆性。縱有神醫。何能復本",
    "X12n0280_001:0673a18": "見精。以性不屬緣故能隨緣變現。能隨緣故。故能離",
    "X12n0280_001:0673a19": "一切相。即一切法。即離自在。非是融通。若欲以世間",
    "X12n0280_001:0673a20": "戲論名相混比真性。恰似撮摩虗空。徒自勞耳。",
    "X12n0280_001:0673a21": "○阿難白佛言世尊必妙覺性(至)妙菩提路。",
    "X12n0280_001:0673a22": "阿難以本妙覺心。疑混外道。自然因緣。既以被破。復",
    "X12n0280_001:0673a23": "引佛說。更冀混同。而不知佛之所說正欲破彼世間",
    "X12n0280_001:0673a24": "戲論。且世間諸法。從因緣生。若復離緣。則亦無有。外",
    "X12n0280_001:0673b01": "道不達因緣。執為自然。搆此戲論。而妙覺性。非因緣。",
    "X12n0280_001:0673b02": "非不因緣。非自然。非不自然。故稱為妙。阿難不解其",
    "X12n0280_001:0673b03": "妙。故不得無疑耳。且此見性。應具九緣。所謂空明根",
    "X12n0280_001:0673b04": "境作意分別染淨種子也。今唯具四心。即種子作意",
    "X12n0280_001:0673b05": "分別染淨。眼即是根。空明即境。舉四具九。義已完足。",
    "X12n0280_001:0673b06": "世尊意曰。我說因緣。為破世間。非第一義。即彼見精。",
    "X12n0280_001:0673b07": "因日月燈。則能見明。離則見暗。明暗自異。見性無差。",
    "X12n0280_001:0673b08": "見無差故。二俱名見。何為不見。以見性無乎不在。故",
    "X12n0280_001:0673b09": "無不見。且空明等。剎那前後。應不同時。凡夫識麤。妄",
    "X12n0280_001:0673b10": "為一念。菩薩微細智觀之。一剎那中。九百生滅。彼生",
    "X12n0280_001:0673b11": "滅者。是自因緣。知生滅者。元名見性。性非生滅。故見",
    "X12n0280_001:0673b12": "明之時。見非是明。四義成就。用例萬法。莫不皆然。而",
    "X12n0280_001:0673b13": "復見見之時。見非是見。見猶離見。見不能及。以緣塵",
    "X12n0280_001:0673b14": "之見非真。離塵之見亦妄。直須能所雙忘。始得言思",
    "X12n0280_001:0673b15": "道斷。今欲易明。以眼易見。見色之時。眼非是色。見眼",
    "X12n0280_001:0673b16": "之時。見非是眼。見猶離見。見不能及。玄覺云。若以知",
    "X12n0280_001:0673b17": "知寂。此非無緣知。如手執如意。非無如意手。用例見",
    "X12n0280_001:0673b18": "色之見。若以知知知。亦非無緣知。如手自作拳。非是",
    "X12n0280_001:0673b19": "不拳手。用例見見之見。亦不知知寂。亦不自知知。非",
    "X12n0280_001:0673b20": "是無知。以知了然。用例離見之見。彼云知知。此云見",
    "X12n0280_001:0673b21": "見。彼云了然。此云不及。似可信矣。而復應知文義聯",
    "X12n0280_001:0673b22": "絡。不可偏執。見色之時。色非是見。見見之見。猶是名",
    "X12n0280_001:0673b23": "見。見若離見。見不能及。所以前文精見色空。離是非",
    "X12n0280_001:0673b24": "是。若著前塵。種種發明。皆名妄想。惟悟真覺明性。乃",
    "X12n0280_001:0673c01": "能出指非指。此中真見無見。則是見是物。非物非見。",
    "X12n0280_001:0673c02": "皆戲論矣。",
    "X12n0280_001:0673c03": "○阿難白佛言世尊如佛世尊為我等輩宣說因緣",
    "X12n0280_001:0673c04": "(至)何況分別非燈非見。",
    "X12n0280_001:0673c05": "阿難前問云何得知自我真性。而世尊逐一發明。非",
    "X12n0280_001:0673c06": "優非劣。非遠非近。非因非緣。亦非自然。非色非見。及",
    "X12n0280_001:0673c07": "非見見。妄緣盡遣。真性現前。不能即信。重增迷悶者。",
    "X12n0280_001:0673c08": "非不信也。直欲未來眾生微細洞究至無疑惑地耳。",
    "X12n0280_001:0673c09": "蓋一人見影。逈異眾人。似乎可信。若合國同見灾象。",
    "X12n0280_001:0673c10": "信之良難。故須進退合明。始悟真性無見。且一眚人",
    "X12n0280_001:0673c11": "見燈五色。不可言無。若非眚人。冥然不見。不可言有。",
    "X12n0280_001:0673c12": "譬如凡夫。見有根身器界山河大地。若彼十方如來",
    "X12n0280_001:0673c13": "及大菩薩。住三摩地者。逈無所有。如虗空華。若此見",
    "X12n0280_001:0673c14": "緣見精本有。則聖人云何不見。若此因緣自然境上",
    "X12n0280_001:0673c15": "本有。云何聖人亦不見。若此見緣是見者。見已成緣。",
    "X12n0280_001:0673c16": "誰當見見。若此見緣非見者。今見山河。當明何等不",
    "X12n0280_001:0673c17": "了妄計如眚人之執影。若解無見。便同聖人之真見",
    "X12n0280_001:0673c18": "矣。",
    "X12n0280_001:0673c19": "○云何名為同分妄見(至)性非眚者故不名見。",
    "X12n0280_001:0673c20": "同分者。乃一國同見之灾象也。用例六道所見根身",
    "X12n0280_001:0673c21": "器界皆為妄計。且山河大地。六道同見。佛說本無如",
    "X12n0280_001:0673c22": "虗空華。一眾駭然。難為即信。故取一人妄見。進例一",
    "X12n0280_001:0673c23": "國之妄見。用一國之灾象。退例一人之眚影。似乎易",
    "X12n0280_001:0673c24": "解。是知別業者。在顯同分故也。若解一人之眚病為",
    "X12n0280_001:0674a01": "謬。則知一國之灾象非真。例六道所見。山河大地。見",
    "X12n0280_001:0674a02": "及見緣。因緣自然。見與見見。同名妄計。本無所有。何",
    "X12n0280_001:0674a03": "也。一人一國所見影象。同是凡夫。餘人無所見者。皆",
    "X12n0280_001:0674a04": "號聖人。所以進退合明。能見山河大地之見。是謂明",
    "X12n0280_001:0674a05": "覺。同於幻影。若悟幻影本空。則覺明非是明覺。故曰",
    "X12n0280_001:0674a06": "覺非眚中。實名見見。覺不自立。立則成待。非是真覺。",
    "X12n0280_001:0674a07": "此見若離。則覺明不及。復於本明覺既不有。云何復",
    "X12n0280_001:0674a08": "名覺聞知見。所以結凡夫所見。同是覺明。皆即見眚。",
    "X12n0280_001:0674a09": "彼住三摩者。真精非眚。故不名見。",
    "X12n0280_001:0674a10": "○阿難如彼眾生同分妄見(至)和合妄生和合妄死。",
    "X12n0280_001:0674a11": "前則進別業。以例同分。此則退同分。以合別業。故曰",
    "X12n0280_001:0674a12": "進退合明也。障惡合於目病。灾象合於圓影。大小雖",
    "X12n0280_001:0674a13": "異。妄業本同。故曰俱是無始見妄所生。皆於無中妄",
    "X12n0280_001:0674a14": "見有故。自一人例一國。自一國例閻浮提。一閻浮提",
    "X12n0280_001:0674a15": "例四天下。自四天下例娑婆界。娑婆世界例十方有",
    "X12n0280_001:0674a16": "漏國。自微至著。自近至遠。展轉發明者。同是覺明妙",
    "X12n0280_001:0674a17": "心。不了本妙。妄為明覺。成此虗妄病緣。且一人一國",
    "X12n0280_001:0674a18": "所見。此處見有。彼處見無。人或頗信。自娑婆界。洎乎",
    "X12n0280_001:0674a19": "十方諸有漏國。同見幻境。取信良難。故用是例下文",
    "X12n0280_001:0674a20": "云。空生大覺中。如海一漚發。有漏微塵國。皆依空所",
    "X12n0280_001:0674a21": "生。漚滅空本無。況復諸三有。若非如是引例發明於",
    "X12n0280_001:0674a22": "彼。必為唐說。",
    "X12n0280_001:0674a23": "○若能遠離諸和合緣(至)清淨本心本覺常住。",
    "X12n0280_001:0674a24": "覺明者妄明也。無漏妙心真明也。二種和合。不能精",
    "X12n0280_001:0674b01": "了。故有同別二種妄見發生。見有能所。為生死因。若",
    "X12n0280_001:0674b02": "能達妄。真亦強名。蓋由妄因真起真依妄顯。若不執",
    "X12n0280_001:0674b03": "真。妄亦非有。故曰言妄顯諸真。妄真同二妄。猶非真",
    "X12n0280_001:0674b04": "非真。云何見所見。是知二者遠離。則和合不和合生",
    "X12n0280_001:0674b05": "死非生死。皆不可得。若解不可得。則圓滿不生滅性。",
    "X12n0280_001:0674b06": "得常住本心也。",
    "X12n0280_001:0674b07": "○阿難汝雖先悟本覺妙明(至)云何甄明合非合理",
    "X12n0280_001:0674b08": "彼暗與通及諸羣塞亦復如是。",
    "X12n0280_001:0674b09": "外道所執世間諸法。皆是自然。而世尊破以因緣。阿",
    "X12n0280_001:0674b10": "難云。見此覺性自然。疑同外道。世尊即事辨明。知非",
    "X12n0280_001:0674b11": "因緣。疑是自然。世尊令其說見因緣。因日月燈而有",
    "X12n0280_001:0674b12": "其見。無則不見。世尊告云。見物之見。同於因緣。離物",
    "X12n0280_001:0674b13": "之見。猶屬妄明。致乎離見之見。當名何等。故阿難啟",
    "X12n0280_001:0674b14": "曰。自然因緣。和合不和合。心猶未悟。何況更聞見見",
    "X12n0280_001:0674b15": "非見。由是以別業同分二種妄見。進退合明。使能見",
    "X12n0280_001:0674b16": "所見皆是妄想。與彼真心。和合妄生。和合妄死。若能",
    "X12n0280_001:0674b17": "遠離。則俱不可得。復由前云真覺妙明非因緣非自",
    "X12n0280_001:0674b18": "然非不自然。恐疑妙心性非自然。與彼因緣自然和",
    "X12n0280_001:0674b19": "合而起故。世尊辨曰。若此妙心。與前塵和合者。和則",
    "X12n0280_001:0674b20": "一而不分。不分則明暗色空本無邊畔。若見與明和。",
    "X12n0280_001:0674b21": "如水之和麵。麵就則水失其流。明來和見。若空之和",
    "X12n0280_001:0674b22": "器。器成則空失其虗。若見滿則如水之不和於火。何",
    "X12n0280_001:0674b23": "處和明。若明滿則如日之不和於星。何處見和。若明",
    "X12n0280_001:0674b24": "見必異。何處見雜。雜則二體。俱亡不亡。則應有邊畔。",
    "X12n0280_001:0674c01": "合則附而不離。不離則明滅見滅。云何見暗。合既成",
    "X12n0280_001:0674c02": "一。則明不自明。云何見明。明若合見。則見不自見。云",
    "X12n0280_001:0674c03": "何見見。若非和合者。惟見與明應有邊畔。是見是明。",
    "X12n0280_001:0674c04": "以何為界。經云。非和合及不和合。疑是刻訛。應云非",
    "X12n0280_001:0674c05": "和合非不和合。前二節明非和合。後一節明非不和",
    "X12n0280_001:0674c06": "合。與上非自然非不自然。同一意耳。",
    "X12n0280_001:0674c07": "○阿難汝猶未明一切浮塵諸幻化相(至)了無所得。",
    "X12n0280_001:0674c08": "上來徵心辨見。以至於此。同目浮塵幻化者。何也。阿",
    "X12n0280_001:0674c09": "難墮婬慌怖。歸來佛所。啟請妙奢摩等最初方便。而",
    "X12n0280_001:0674c10": "世尊先不詰其墮婬之謬。且徵所發道心。以至七番。",
    "X12n0280_001:0674c11": "乃云。此非汝心。前塵虗妄想相。惑汝真性。豈不已云。",
    "X12n0280_001:0674c12": "道心妄想同目前塵。逈異小乘昔日聞見。故阿難悲",
    "X12n0280_001:0674c13": "淚重重微細請問。自屈指飛光。使知見性不動。匿王",
    "X12n0280_001:0674c14": "請問頗解性無生滅。何故目我等輩遺失真性。世尊。",
    "X12n0280_001:0674c15": "舉指驗倒。示其倒因。告以晦昧為空結暗為色。令悟",
    "X12n0280_001:0674c16": "身心不實。阿難復認緣塵。所以未敢認為本元心地。",
    "X12n0280_001:0674c17": "世尊重引指月之喻。主客自分。辨見八還。緣心自異。",
    "X12n0280_001:0674c18": "若此不還是我心者。何聖凡所見優劣不同也。謂別",
    "X12n0280_001:0674c19": "有性能成佛者。云何得知是我成佛真性。而世尊廣",
    "X12n0280_001:0674c20": "引上下。所見之相。雖復有異。能見之性。正等無差。即",
    "X12n0280_001:0674c21": "物之見。尚可混同。離物之見。非汝而誰。阿難復疑見",
    "X12n0280_001:0674c22": "有大小遠近。而世尊告以總屬前塵。離器求空。方圓",
    "X12n0280_001:0674c23": "何有。阿難頗信見性現前。而反疑身心何物。世尊懸",
    "X12n0280_001:0674c24": "指萬象色空。令其自擇中間。尚無是見非見。何處更",
    "X12n0280_001:0675a01": "有是我非我。由是一眾茫然。所以文殊為决。既云本",
    "X12n0280_001:0675a02": "無是我非我。何處更有是月非月。若悟妙覺明性自",
    "X12n0280_001:0675a03": "然。令汝出於是指非指。阿難信性非生滅。復混冥諦",
    "X12n0280_001:0675a04": "自然。世尊逐一甄明。使知見見非見。復例同分別業",
    "X12n0280_001:0675a05": "進退合明。中間既無合與非合。何處更有和與不和。",
    "X12n0280_001:0675a06": "故語器界根身同名幻化。幻化之體。其性元真。見既",
    "X12n0280_001:0675a07": "如是。聽聞覺知。莫有不然。廣而推之。以及五陰六入",
    "X12n0280_001:0675a08": "十二處十八界。相偽體真。隨緣不變。妄真交錯。理事",
    "X12n0280_001:0675a09": "如如。無生死可出。無涅槃可證。無煩惱可斷。無菩提",
    "X12n0280_001:0675a10": "可成。若肯承當。便好歇心。恐餘惑未消。故再勞開示。",
    "X12n0280_001:0675a11": "○阿難云何五陰本如來藏妙真如性。",
    "X12n0280_001:0675a12": "般若名為五蘊。蘊以積聚為義。陰以蓋覆得名。由色",
    "X12n0280_001:0675a13": "而起受想。是名積聚。逐妄背真。是名蓋覆。然此五陰。",
    "X12n0280_001:0675a14": "攬六塵為體。發識為用。自受想行識以及法。受想行",
    "X12n0280_001:0675a15": "識。應具六種。而又前後生起。各有不同。思益經云。五",
    "X12n0280_001:0675a16": "陰即是世間。而有三種。所謂器世間。眾生世間。智正",
    "X12n0280_001:0675a17": "覺世間也。若以眼根現量所緣。自色而識。以器世間",
    "X12n0280_001:0675a18": "為能緣體。生起眾生世間。故下文云。因動有聲。攬聲",
    "X12n0280_001:0675a19": "成根者。是也。若以意根比量所緣。自識而色。以眾生",
    "X12n0280_001:0675a20": "世間為能緣。生起器世間。前云聚緣內搖。趣外奔逸",
    "X12n0280_001:0675a21": "者。是也。若解五陰如相。即是智正覺世間。故曰如來",
    "X12n0280_001:0675a22": "藏妙真如性也。",
    "X12n0280_001:0675a23": "○阿難譬如有人以清淨目(至)色陰當知亦復如是。",
    "X12n0280_001:0675a24": "色陰者。總指根身器界見及見緣也。若人於一念未",
    "X12n0280_001:0675b01": "生之前。妙鑒其由。如淨目觀空。逈無所有。所以十方",
    "X12n0280_001:0675b02": "如來及大菩薩。了此見緣。如空中花。本無所有。少形",
    "X12n0280_001:0675b03": "念慮。所見非真。其猶瞪目發勞妄見狂花。勞發而曰",
    "X12n0280_001:0675b04": "瞪目者。謬實在我。非他能為。故曰無故不動者。用喻",
    "X12n0280_001:0675b05": "覺明空昧。瞪以發勞。所以相待成搖。由是地水火風",
    "X12n0280_001:0675b06": "漸成根身器界。此中同目色陰。喻以狂花。復有一切",
    "X12n0280_001:0675b07": "狂亂非相者。喻見與見緣也。古人用喻九界色。此恐",
    "X12n0280_001:0675b08": "不然。上云如來菩薩。并自住三摩地中所見。見與見",
    "X12n0280_001:0675b09": "緣。如虗空花。本無所有。豈非簡出四聖。何由混同色",
    "X12n0280_001:0675b10": "陰耶。",
    "X12n0280_001:0675b11": "○阿難是諸狂花非從空來非從目出(至)色陰虗妄",
    "X12n0280_001:0675b12": "本非因緣非自然性。",
    "X12n0280_001:0675b13": "喻如色陰。非因緣有。亦不心生。若從緣有。既有來往。",
    "X12n0280_001:0675b14": "非無處所。今觀法法何狀。緣既不有。何容起滅。故取",
    "X12n0280_001:0675b15": "喻狂花。非因空有。若從心生者。既從心生。應合有知。",
    "X12n0280_001:0675b16": "若有知者。去既知緣。旋當識處。若有處者。心中自多",
    "X12n0280_001:0675b17": "一物。若無知者。去既成緣。旋成何物。又見緣之時。非",
    "X12n0280_001:0675b18": "無分別。何以無分別時方號寂常心性。故喻狂華非",
    "X12n0280_001:0675b19": "因目有心。因妄取目。因翳眚二妄本同。取喻為近。非",
    "X12n0280_001:0675b20": "從空目。故非因緣。待勞方有。故非自然。",
    "X12n0280_001:0675b21": "○阿難譬如有人手足宴安(至)受陰虗妄本非因緣",
    "X12n0280_001:0675b22": "非自然性。",
    "X12n0280_001:0675b23": "手足宴安者。譬如本覺無受。無故相摩者。譬卒爾生",
    "X12n0280_001:0675b24": "心。起苦受樂受不苦不樂受也。夫受者。單境不成。單",
    "X12n0280_001:0675c01": "根不起。要在根境和合。方起妄受。喻如兩手之相合",
    "X12n0280_001:0675c02": "有幻觸生。根境如如。不覺動念。故曰無故能覆正念。",
    "X12n0280_001:0675c03": "目之曰陰。若此受陰。如從境有。境自有受。不待我知。",
    "X12n0280_001:0675c04": "又眾人同見境時。則同時具受。不應有受不受。如月",
    "X12n0280_001:0675c05": "行空。貴人賞之為樂。盜賊覩之如冤。豈有前境選擇",
    "X12n0280_001:0675c06": "而來。起此苦樂之受。若從根有。根自有受。何必待緣",
    "X12n0280_001:0675c07": "而起受。若必從根有。如眼見色。出既見境。歸當見根。",
    "X12n0280_001:0675c08": "若有見者。似有一物身中往還。受陰無體。取喻幻觸。",
    "X12n0280_001:0675c09": "若了幻觸之不真。則悟受之無受。根境兩虗。故非因",
    "X12n0280_001:0675c10": "緣待合方知。故非自然。",
    "X12n0280_001:0675c11": "○阿難譬如有人談說酢梅(至)想陰虗妄本非因緣",
    "X12n0280_001:0675c12": "非自然性。",
    "X12n0280_001:0675c13": "前色陰全是自妄。故喻目勞。受陰待緣。故如二掌。此",
    "X12n0280_001:0675c14": "中想陰。全體無據。假覽六塵。成此虗想。若無六塵。則",
    "X12n0280_001:0675c15": "想體全無。梅即色塵。說是聲塵。酢是味塵。前人說梅。",
    "X12n0280_001:0675c16": "意緣過去所歷之境。即是法塵。想體若一。不應緣色",
    "X12n0280_001:0675c17": "緣塵緣聲緣味而成此一想。唯口中出水。想體若異。",
    "X12n0280_001:0675c18": "應成多想。口能出水。耳亦應有。梅應自流。說何無味。",
    "X12n0280_001:0675c19": "若必酢想因說而有。彼人應合自流。若不因說。云何",
    "X12n0280_001:0675c20": "水從口出。思蹋懸崖。補足觸法二塵。缺於香塵。梅應",
    "X12n0280_001:0675c21": "具香。文略耳。覽塵成想。故非自然。來處無從。故非因",
    "X12n0280_001:0675c22": "緣。",
    "X12n0280_001:0675c23": "○阿難譬如暴流(至)行陰虗妄本非因緣非自然性。",
    "X12n0280_001:0675c24": "行陰無狀。變化密移。剎那不住。喻之如流。年月推遷。",
    "X12n0280_001:0676a01": "老少不踰。喻如波浪。真性靡虧。喻之如水。若此行陰。",
    "X12n0280_001:0676a02": "必我性有。即性以觀。行陰何狀。若必空有。空自遷流。",
    "X12n0280_001:0676a03": "何預於我。若即性者。行陰流動。性應隨流。云何身有",
    "X12n0280_001:0676a04": "童耄。見性不變。澄湛空寂。應非性體。若必非性。圓鑑",
    "X12n0280_001:0676a05": "去來。復是何物。若非虗妄。究竟起滅。何無處所。不流",
    "X12n0280_001:0676a06": "而流。故非自然。流即不流。故非因緣。性若必流。圓明",
    "X12n0280_001:0676a07": "妙湛。復是何物。性若非流。變現隨緣。復是何物。是故",
    "X12n0280_001:0676a08": "行陰自虗。妙性常實。唯水頗像。故取喻之。",
    "X12n0280_001:0676a09": "○阿難譬如有人取頻伽瓶(至)識陰虗妄本非因緣",
    "X12n0280_001:0676a10": "非自然性。",
    "X12n0280_001:0676a11": "識依四大。猶瓶之盛空。起有無見。如塞兩孔。遙憶過",
    "X12n0280_001:0676a12": "未。喻以遠行。妄取彼境。如餉他國。而此識陰。非因彼",
    "X12n0280_001:0676a13": "來。亦非此去。若彼來者。如人憶北京時。想處非無眾",
    "X12n0280_001:0676a14": "人。云何不見北京來此。若此去者。前境現前。云何此",
    "X12n0280_001:0676a15": "身猶在床上。昔有尊者。心想婬女。一日夢與之交。遺",
    "X12n0280_001:0676a16": "失不淨。乃作念云。彼既不來。我亦非去。而婬事得辦。",
    "X12n0280_001:0676a17": "佛說一切唯心。不我欺也。豁然大悟。證阿羅漢。是知",
    "X12n0280_001:0676a18": "五陰皆如來藏妙真如性。我信之矣。古人以捨身受",
    "X12n0280_001:0676a19": "身。喻於遠行。現陰為此國。後陰為他國。與上文不接。",
    "X12n0280_001:0676a20": "此恐不然。現前識想流注念念可證。何必遠取後陰",
    "X12n0280_001:0676a21": "耶。不往而往。故非自然。彼此無據。故非因緣。",
    "X12n0280_001:0676a22": "△復次阿難云何六入本如來藏妙真如性(至)眼入",
    "X12n0280_001:0676a23": "虗妄本非因緣非自然性。",
    "X12n0280_001:0676a24": "此中根塵對辨。而正辨在根。由前五陰。即一色陰。以",
    "X12n0280_001:0676b01": "辨五陰皆空。而不知受等四陰皆依六根六塵而起。",
    "X12n0280_001:0676b02": "故須廣破。前以清明眼名之為真。狂勞花名之為妄。",
    "X12n0280_001:0676b03": "此則即彼淨目晴空猶是妄塵。故曰兼目與勞同是",
    "X12n0280_001:0676b04": "瞪發勞相。何以淨目晴空。同名勞相耶。前不云乎。色",
    "X12n0280_001:0676b05": "雜妄想。想相為身。既是妄想之相。豈有六根非妄想",
    "X12n0280_001:0676b06": "相耶。又云。色身外洎虗空山河大地。咸是妙明心中",
    "X12n0280_001:0676b07": "所現物。豈非同是狂華依心現者耶。是以六入同目",
    "X12n0280_001:0676b08": "瞪發勞相。故圓覺曰。妄認四大。為自身相。六塵緣影。",
    "X12n0280_001:0676b09": "為自心相。彼則雖云妄認。未知所以妄認。此中發明。",
    "X12n0280_001:0676b10": "與彼可為表裏。夫性本無見。由塵發現。塵滅見亡。了",
    "X12n0280_001:0676b11": "無處所。明中無暗。暗處無明。見暗見明。性無有二。是",
    "X12n0280_001:0676b12": "知此見不由於塵。若必根生。離彼明暗諸塵。當何所",
    "X12n0280_001:0676b13": "見。若生虗空。空本無知。云何有見。若必有見。既能見",
    "X12n0280_001:0676b14": "塵。何不見面。若能見面。自是空知。何關汝入。三處本",
    "X12n0280_001:0676b15": "無。寧非虗妄。緣塵有見。非是自然。見處無從。故非因",
    "X12n0280_001:0676b16": "緣。",
    "X12n0280_001:0676b17": "○阿難譬如有人以兩手指急塞其耳(至)耳入虗妄",
    "X12n0280_001:0676b18": "本非因緣非自然性。",
    "X12n0280_001:0676b19": "上文眼根取境利故。見則取著。不假他緣。直目根塵。",
    "X12n0280_001:0676b20": "同是勞相。此中耳根本是圓通。剎那無生相可得。剎",
    "X12n0280_001:0676b21": "那無滅相可得。若非無故塞耳指何物為妄。若濫同",
    "X12n0280_001:0676b22": "妄想。恐人落於斷見。故世尊巧譬曲成。真謂無礙辯",
    "X12n0280_001:0676b23": "才也。夫生滅剎那不可得者。根塵圓泯。非惟聲處全",
    "X12n0280_001:0676b24": "無。而根處亦不可得故。特選其為圓通矣。塞耳作聲。",
    "X12n0280_001:0676c01": "終日不息。以聲處無常故。耳根亦無常。不有而有。非",
    "X12n0280_001:0676c02": "常而常。非妄而何。是知惟根與塵。同是勞相。此之聞",
    "X12n0280_001:0676c03": "性。若因聲生者。耳根寂然。因聲顯聞。聲滅聞滅。滅則",
    "X12n0280_001:0676c04": "更遇他聲。應不復聞。聞則不因聲滅。既不因聲而滅。",
    "X12n0280_001:0676c05": "豈得因聲而生。若生於根。離彼聲塵。聞作何狀。若生",
    "X12n0280_001:0676c06": "虗空。虗空自聞。何關汝入。三處無聞。故非因緣。因勞",
    "X12n0280_001:0676c07": "作聲。故非自然。",
    "X12n0280_001:0676c08": "○阿難譬如有人急畜其鼻(至)鼻入虗妄本非因緣",
    "X12n0280_001:0676c09": "非自然性。",
    "X12n0280_001:0676c10": "問耳根圓通故。假塞以顯勞。誠乎有理。何以鼻等三",
    "X12n0280_001:0676c11": "根。皆假妄勞以顯妄。何也。答鼻等三根。取境鈍故。常",
    "X12n0280_001:0676c12": "與法性相應。非假妄勞則顯妄無由。何也。鼻等三根。",
    "X12n0280_001:0676c13": "合中取境。合則有知。離則無覺。無覺則非惟不知塵。",
    "X12n0280_001:0676c14": "亦復不知根。根塵既以圓脫。指何物為妄耶。因彼無",
    "X12n0280_001:0676c15": "故急畜。則有勞觸。因勞故顯於通塞。通因塞顯。塞因",
    "X12n0280_001:0676c16": "通知。通則聞香。塞則不聞。遞互發生。同名勞觸。知冷",
    "X12n0280_001:0676c17": "知寒。名之為觸。聞香聞臭。名之為聞。聞時非觸。觸時",
    "X12n0280_001:0676c18": "非聞。二處不有。是無體性。體性不有。豈因塵生。亦非",
    "X12n0280_001:0676c19": "根出。若是空出。空當自聞。因勞發觸。故非自然。多處",
    "X12n0280_001:0676c20": "無因。故非因緣。",
    "X12n0280_001:0676c21": "○阿難譬如有人以舌舐吻(至)舌入虗妄本非因緣",
    "X12n0280_001:0676c22": "非自然性。",
    "X12n0280_001:0676c23": "淡性常恒。舌不自甞。因勞發識。顯甜苦淡。淡不自淡。",
    "X12n0280_001:0676c24": "因苦顯淡。苦不自苦。由甜識苦。遞相由藉。猶如明暗。",
    "X12n0280_001:0677a01": "苦時無淡。淡時無苦。苦性不有。舌何形狀。根既不有。",
    "X12n0280_001:0677a02": "知乃妄覺。是知根塵同是瞪勞。若此味知必是真者。",
    "X12n0280_001:0677a03": "應有處所。既有處所。非無指示。若生於舌。舌不自甞。",
    "X12n0280_001:0677a04": "何能知味。若生於味。味應自知。何關汝入。若生虗空。",
    "X12n0280_001:0677a05": "舌味何預。三處無有。故非因緣。因勞發識。故非自然。",
    "X12n0280_001:0677a06": "○阿難譬如有人以一冷手觸於熱手(至)身入虗妄",
    "X12n0280_001:0677a07": "本非因緣非自然性。",
    "X12n0280_001:0677a08": "身體如如。要待緣顯。合則有知。識其冷熱。離則無覺。",
    "X12n0280_001:0677a09": "性同無記。然是觸名數頗多。所謂病癢細滑等廣舉。",
    "X12n0280_001:0677a10": "則六根對境。無非名觸。此中觸言冷熱。論其槩耳。夫",
    "X12n0280_001:0677a11": "觸者。在冷同冷。居熱同熱。合有離無。其性安在。因觸",
    "X12n0280_001:0677a12": "顯身。觸無處所。身作何狀。故知身觸同是瞪勞。離彼",
    "X12n0280_001:0677a13": "二塵。畢竟無體。若此觸知。必生於塵。熱時無冷。冷時",
    "X12n0280_001:0677a14": "無熱。塵尚不有。何能生觸。因觸知身。觸既非觸。身亦",
    "X12n0280_001:0677a15": "非身。身不自觸。觸非身生。若生虗空。何關身觸。待合",
    "X12n0280_001:0677a16": "方知。非是自然。究竟無從。故非因緣。文云。涉勢若成。",
    "X12n0280_001:0677a17": "因於勞觸。此亦刻之誤者。應云涉勢若成因有勞觸。",
    "X12n0280_001:0677a18": "意謂。因涉有勞。不涉則無。若言因於勞觸。應是先有",
    "X12n0280_001:0677a19": "勞觸。後方相涉。同彼勞目見華。直恐不然。",
    "X12n0280_001:0677a20": "○阿難譬如有人勞倦則眠(至)意入虗妄本非因緣",
    "X12n0280_001:0677a21": "非自然性。",
    "X12n0280_001:0677a22": "意根無形。非如眼等。冥然莫辨。同幽室見。借彼寤寐。",
    "X12n0280_001:0677a23": "用辨非真。蓋常情以覺為實。以夢為虗。故先辨夢之",
    "X12n0280_001:0677a24": "不實。後論覺亦不真。何也。夢中所見。與覺不差。其間",
    "X12n0280_001:0677b01": "剎那流注故。憶所不及。妄謂為忘。豈識元無。不了元",
    "X12n0280_001:0677b02": "無。稱為意根。此根既無實形。安有實法。故惟緣過去。",
    "X12n0280_001:0677b03": "落謝五塵。妄謂見聞。作生滅解。名覺知性。全體虗妄。",
    "X12n0280_001:0677b04": "非同現量。若悟塵之本無。則識根亦非有。故知根塵",
    "X12n0280_001:0677b05": "同是瞪勞。此覺知性。生於寤寐。寤時或似可即。若推",
    "X12n0280_001:0677b06": "於夢。身及見聞。曾無一物。夢既不有。為覺豈真。覺知",
    "X12n0280_001:0677b07": "夢非。人亦頗信。夢不知覺。豈不其然。此有彼無。性從",
    "X12n0280_001:0677b08": "誰生。若生於意。何不自生。藉他五根落謝之餘。稱為",
    "X12n0280_001:0677b09": "意生。見屬於眼。聞屬於耳。五根各有所屬。離五之外。",
    "X12n0280_001:0677b10": "復是何物。能生覺知。因睡有夢。故非自然。究竟無有。",
    "X12n0280_001:0677b11": "故非因緣。",
    "X12n0280_001:0677b12": "○復次阿難云何十二處本如來藏妙真如性。",
    "X12n0280_001:0677b13": "前則塵為根所入。而正破在根。此中根為塵所處。而",
    "X12n0280_001:0677b14": "正破在塵。兼破勝義。以眼為浮塵根。以見為勝義根",
    "X12n0280_001:0677b15": "也。入以相藉得名。處以棲托立號。根執堅固。於性為",
    "X12n0280_001:0677b16": "親。假喻發明。始知為妄。故在前破。浮塵易辨。直指現",
    "X12n0280_001:0677b17": "前。令識虗妄。故在後破。前云若眼能見。則諸已死。尚",
    "X12n0280_001:0677b18": "有眼存。云何不見。咸謂見不屬眼。悞認真性。此中見",
    "X12n0280_001:0677b19": "與色空。俱無處所。是知勝義非真。惟根與塵。知覺見",
    "X12n0280_001:0677b20": "聞。猶如幻華。本無所有。若悟不有。則全見全聞。皆如",
    "X12n0280_001:0677b21": "來藏妙真如性。下文例此。",
    "X12n0280_001:0677b22": "○阿難汝且觀此祇陀樹林及諸泉池(至)即色與見",
    "X12n0280_001:0677b23": "二處虗妄本非因緣非自然性。",
    "X12n0280_001:0677b24": "若謂見必是真。為生於根。為生於塵。若生於色。即如",
    "X12n0280_001:0677c01": "現前樹林池沼。舉目了然。既從色生。與色為一。應不",
    "X12n0280_001:0677c02": "見空。若言從色生故色不自見。正合見空現前林木",
    "X12n0280_001:0677c03": "池沼。應無所矚。若彼色空同一見精所覩。是知此見",
    "X12n0280_001:0677c04": "不從色生矣。若從根生。色從眼生。與眼為一。空非所",
    "X12n0280_001:0677c05": "生。應不見空。云何空色了然。曾無偏覩。豈得色相偏",
    "X12n0280_001:0677c06": "從眼生耶。若謂此見不從色生。黑月無色。云何不見",
    "X12n0280_001:0677c07": "不能了色。若言不從眼生。則他方外國。眼根不到。云",
    "X12n0280_001:0677c08": "何不識二處不有。見如空華。妙鑑萬有。曾無留礙。豈",
    "X12n0280_001:0677c09": "不為之妙真如性矣。因色顯見。故非自然。色見俱非。",
    "X12n0280_001:0677c10": "故非因緣。",
    "X12n0280_001:0677c11": "○阿難汝更聽此祇陀園中(至)即聽與聲二處虗妄",
    "X12n0280_001:0677c12": "本非因緣非自然性。",
    "X12n0280_001:0677c13": "聞性本妙。生滅圓離。所以八音俱作。歷歷同聞。雖則",
    "X12n0280_001:0677c14": "同聞。前後相續。曾無錯亂。此之聞性。若是聲來耳邊。",
    "X12n0280_001:0677c15": "阿難得聞餘處無聲。何以一眾齊聞。豈應鐘聲分應",
    "X12n0280_001:0677c16": "他耳耶。分則鐘具心識。不分則同時聞故。不獨來阿",
    "X12n0280_001:0677c17": "難耳邊矣。若必不來。云何近則得聞。遠則不聞。若復",
    "X12n0280_001:0677c18": "耳往聲處。阿難之耳。已往鼓處。餘處無耳。何以鐘及",
    "X12n0280_001:0677c19": "象馬種種音響。歷歷齊聞。齊聞則不往聲處矣。若必",
    "X12n0280_001:0677c20": "不往。如人不入北京。彼中音聲。何以不聞。故知耳之",
    "X12n0280_001:0677c21": "與聲。聽及不聽。皆為幻妄。了此無真即本妙心矣。問",
    "X12n0280_001:0677c22": "曰辨則言聞。結則言聽。惟聽與聞。有何差別。答曰聞",
    "X12n0280_001:0677c23": "則本然不同生滅。聽則作意。以作意故。斥為幻妄。如",
    "X12n0280_001:0677c24": "前勞目等。是也。因聲顯聞。故非自然。聲聽俱非。故非",
    "X12n0280_001:0678a01": "因緣。",
    "X12n0280_001:0678a02": "○阿難汝又齅此爐中栴檀(至)即齅與香二處虗妄",
    "X12n0280_001:0678a03": "本非因緣非自然性。",
    "X12n0280_001:0678a04": "鼻以合中取境。取必待於緣生。以待緣生故。單根不",
    "X12n0280_001:0678a05": "生。若必根生。鼻合自香。何藉他木。若必不藉。鼻不自",
    "X12n0280_001:0678a06": "聞。說聞非義。因聞識香。香就外入。從外入故。鼻不生",
    "X12n0280_001:0678a07": "香。若生於木。木自有香。即合己聞。何藉爇煙。方聞香",
    "X12n0280_001:0678a08": "氣。若必煙木。四十里外。非煙非木。云何聞香。若必非",
    "X12n0280_001:0678a09": "木。別然他木。何不聞香。若必非鼻。眼耳何不齅香。即",
    "X12n0280_001:0678a10": "離俱非。是無可是。實如幻華。了無窮詰。妙性如是。豈",
    "X12n0280_001:0678a11": "彼有因。若生虗空。空無間然。何藉爇煙。有聞不聞。",
    "X12n0280_001:0678a12": "○阿難汝常二時眾中持鉢(至)即嘗與味二俱虗妄",
    "X12n0280_001:0678a13": "本非因緣非自然性。",
    "X12n0280_001:0678a14": "淡性常恒。舌不自甞。尚不識淡。何能識味。若知味性。",
    "X12n0280_001:0678a15": "必因舌生。甜苦辛酸。各有元因。受食之時。甜苦宛然。",
    "X12n0280_001:0678a16": "離食之時。舌作何味。一舌多味。互推無有。非妄而何。",
    "X12n0280_001:0678a17": "若言知味必非舌生。身觸食時。甜辛鹹淡。云何不覺。",
    "X12n0280_001:0678a18": "是舌非舌。同名幻華。非舌即舌。元名藏性。若此味性。",
    "X12n0280_001:0678a19": "必生於食。食不自知。食若有知。應具心識。若具心識。",
    "X12n0280_001:0678a20": "食自辨味。何預阿難。若此味性。必不因食。酢何不鹹。",
    "X12n0280_001:0678a21": "蜜何不苦。若生虗空。噉空無味。味不空生。空如有味。",
    "X12n0280_001:0678a22": "鹹則恒鹹。頭面受鹹。同於海魚。何得虗空選擇持鹹。",
    "X12n0280_001:0678a23": "汝舌舌味和合。起味知性。故非自然。無本可據。故非",
    "X12n0280_001:0678a24": "因緣。",
    "X12n0280_001:0678b01": "○阿難汝常晨朝以手摩頭(至)即身與觸二俱虗妄",
    "X12n0280_001:0678b02": "本非因緣非自然性。",
    "X12n0280_001:0678b03": "觸無方所。待合方知。故引摩頭。乃顯知覺。在身為能。",
    "X12n0280_001:0678b04": "在手為所。然則身不自觸。藉手能摩。身為所摩。惟能",
    "X12n0280_001:0678b05": "與所。了無可定。寧非虗妄。手摩頭時。與頭為一。若摩",
    "X12n0280_001:0678b06": "足時。頭則無知。何況四肢百骸。隨按隨知。了無定所。",
    "X12n0280_001:0678b07": "若各無者。則冥然無知。何者名觸。若各有者。則成多",
    "X12n0280_001:0678b08": "觸。何觸是汝。不應身外別有一物與汝為觸。待觸顯",
    "X12n0280_001:0678b09": "知。故非自然。身手二無。故非因緣。",
    "X12n0280_001:0678b10": "○阿難汝常意中所緣(至)則意與法二俱虗妄本非",
    "X12n0280_001:0678b11": "因緣非自然性。",
    "X12n0280_001:0678b12": "意無別塵。緣彼五根過去落謝之餘。以為法則。何為",
    "X12n0280_001:0678b13": "法則。若善若惡。俱有規則故也。若此善惡法則。離彼",
    "X12n0280_001:0678b14": "色聲香味。逈無所有。純一無記。此之法則。若即心所",
    "X12n0280_001:0678b15": "生。法即是心。何得逆緣五塵稱為法則。若離塵者。心",
    "X12n0280_001:0678b16": "作何狀。稱為法塵。若離心別有方所。非無指的。色聲",
    "X12n0280_001:0678b17": "香味。各對五根。何者。是離心之法。縱許有者。法之自",
    "X12n0280_001:0678b18": "性。為知非知。有知則同他人。何預阿難。若言即法即",
    "X12n0280_001:0678b19": "心。何故心分有二。若非知者。現前明暗色空了然明",
    "X12n0280_001:0678b20": "鑑。離此之外。更有何物。名之為法。若許有之。不無表",
    "X12n0280_001:0678b21": "示。豈應人間更有空外之物耶。是心非心。離法即法。",
    "X12n0280_001:0678b22": "俱無處所。非妄而何。逆緣成塵。故非自然。法則本無。",
    "X12n0280_001:0678b23": "故非因緣。",
    "X12n0280_001:0678b24": "○復次阿難云何十八界本如來藏妙真如性。",
    "X12n0280_001:0678c01": "根境如如。本無能所。識居其中。立內外見。故稱為界。",
    "X12n0280_001:0678c02": "夫識者。切近於心。識妄良難。故先破根塵。識居其後。",
    "X12n0280_001:0678c03": "何也。五陰乃一期幻質。為六根所依。塵不自知。因根",
    "X12n0280_001:0678c04": "顯相。根亦無知。識托其中。故有分別。若能造之四大",
    "X12n0280_001:0678c05": "不有。所造之六根亦無。根既不緣。塵何所偶。根塵無",
    "X12n0280_001:0678c06": "處。縱有其識。欲將何用。是知如來破妄顯真。無次第",
    "X12n0280_001:0678c07": "中。成次第耳。",
    "X12n0280_001:0678c08": "○阿難如汝所明眼色為緣生於眼識(至)則眼與色",
    "X12n0280_001:0678c09": "及色界三本非因緣非自然性。",
    "X12n0280_001:0678c10": "此乃昔說根身生起之緣。今顯藏性。逈異昔時。用質",
    "X12n0280_001:0678c11": "前疑。故曰如汝所明。指前七徵文中。我所說中。非此",
    "X12n0280_001:0678c12": "二種。眼色為緣。生於眼識。眼有分別。色塵無知。識生",
    "X12n0280_001:0678c13": "其中。則為心在。世尊引彼為破。汝言識居根塵之中。",
    "X12n0280_001:0678c14": "為因眼生。為因色生。若因眼生。眼不自知。離彼前塵。",
    "X12n0280_001:0678c15": "無可分別。若言不假前塵而有分別者。汝之見識。為",
    "X12n0280_001:0678c16": "是青耶。為是黃耶。既無表示。從何立界。若從色生。識",
    "X12n0280_001:0678c17": "應是色。色滅識亦應滅。滅則誰知。空耶色耶。如亦識",
    "X12n0280_001:0678c18": "空。則知色自遷變。識何去來。識不去來。界從誰立。若",
    "X12n0280_001:0678c19": "必見識根塵共生。一半屬根。一半屬塵。合則為一。識",
    "X12n0280_001:0678c20": "性自離。在色即色。在根即根。何者是識。與汝為界。離",
    "X12n0280_001:0678c21": "則兩合。知自還根。不知還塵。識作何狀。齊何處所。名",
    "X12n0280_001:0678c22": "為識界。若不兼。則非根非塵。界相自無。惟根塵識。三",
    "X12n0280_001:0678c23": "處都無。故非因緣。妄依真立。故非自然。了妄無有。藏",
    "X12n0280_001:0678c24": "性始在。",
    "X12n0280_001:0679a01": "○阿難又汝所明耳聲為緣生於耳識(至)則耳與聲",
    "X12n0280_001:0679a02": "及聲界三本非因緣非自然性。",
    "X12n0280_001:0679a03": "上文以眼色二處。破無界義。此中復有三處。聞耳與",
    "X12n0280_001:0679a04": "聲也。界以限別為義。蓋顯耳聲各異。故名為界。此二",
    "X12n0280_001:0679a05": "若有。許因有識。若此二者本無。何者名識。前處入文。",
    "X12n0280_001:0679a06": "特斥根塵不有。今則權依根塵。定其不能生識。此識",
    "X12n0280_001:0679a07": "若生於耳。如無動靜。耳不自聞。不聞則不知。耳作何",
    "X12n0280_001:0679a08": "形。若生於聞。聞不自聞。若必自聞。彼動靜等。應非外",
    "X12n0280_001:0679a09": "物。聞無相貌。耳即觸塵。何得相雜共生識界。若生於",
    "X12n0280_001:0679a10": "聲。聲則自知。知則聲具心識。何關汝聞。汝若不聞。則",
    "X12n0280_001:0679a11": "亦不知聲之所在。如或知聲。非識聲有。若實不知。同",
    "X12n0280_001:0679a12": "於草木。妄計生識。故非自然。本無可憑。故非因緣。",
    "X12n0280_001:0679a13": "○阿難又汝所明鼻香為緣生於鼻識(至)則鼻與香",
    "X12n0280_001:0679a14": "及香界三本非因緣非自然性。",
    "X12n0280_001:0679a15": "先定鼻之所在。識因鼻生。能生之鼻。尚無有名。所生",
    "X12n0280_001:0679a16": "之識。當有何界。次辨知之所屬。非肉非空。并非香知。",
    "X12n0280_001:0679a17": "知尚不有。界從誰立。若因香生。香不自知。誰知香識。",
    "X12n0280_001:0679a18": "知香則不從香生。不知則不可名識。香不知香。因何",
    "X12n0280_001:0679a19": "立界。識不知香。則識界非因香立。",
    "X12n0280_001:0679a20": "○阿難又汝所明舌味為緣生於舌識(至)則舌與味",
    "X12n0280_001:0679a21": "及舌界三本非因緣非自然性。",
    "X12n0280_001:0679a22": "若此識性因於舌生。何藉甘蔗烏梅等物。稱為知味。",
    "X12n0280_001:0679a23": "若味必不生於甘蔗等物。汝自甞舌。為甜為苦。舌若",
    "X12n0280_001:0679a24": "是苦。應不自甞。誰知為苦。若實是苦。與苦為一。應不",
    "X12n0280_001:0679b01": "知甜。何況甘苦辛鹹。有無互知。知尚無定。何者是舌",
    "X12n0280_001:0679b02": "生之識。識既不有。將何立界。若識必生於味。味自有",
    "X12n0280_001:0679b03": "知。分別甜苦。即同他人之舌。何預於汝。以不預故。誰",
    "X12n0280_001:0679b04": "知是味非味。味非一物。舌無多體。若和合為一。應無",
    "X12n0280_001:0679b05": "分別。無分別故。尚不了味。云何生識。若分別宛然。則",
    "X12n0280_001:0679b06": "識不味生。若舌味和合生識。離則識無。云何識界。",
    "X12n0280_001:0679b07": "○阿難又汝所明身觸為緣生於身識(至)則身與觸",
    "X12n0280_001:0679b08": "及身界三本非因緣非自然性。",
    "X12n0280_001:0679b09": "若此識必於身生。身應自觸。何藉合知。以合知故。離",
    "X12n0280_001:0679b10": "則知無。身何所識。若因觸生。則未合已前。應無汝身。",
    "X12n0280_001:0679b11": "豈有無身而能知合耶。單境無知。則知不觸生。根不",
    "X12n0280_001:0679b12": "自覺。則知不身生。物不觸知。身知有觸。成敵二邊似",
    "X12n0280_001:0679b13": "乎有界及乎。知身即觸。知觸即身。互無一邊。則界不",
    "X12n0280_001:0679b14": "成立。合則有知。可名即身。離則無覺。寧不同於虗空。",
    "X12n0280_001:0679b15": "知與無知。剎那不定。當從何處生汝身識。識尚不有。",
    "X12n0280_001:0679b16": "因何立界。",
    "X12n0280_001:0679b17": "○阿難又汝所明意法為緣生於意識(至)則意與法",
    "X12n0280_001:0679b18": "及意界三本非因緣非自然性。",
    "X12n0280_001:0679b19": "若從意生。生不無緣。緣思有識。離緣則思無可思。思",
    "X12n0280_001:0679b20": "既無思。云何生識。縱有能生。識將何用。惟心意識。一",
    "X12n0280_001:0679b21": "體三名。曾無三法。別則三法宛然。既能生識。何不生",
    "X12n0280_001:0679b22": "心。心識亦然。同則名意即意。心識本無。名心即心。識",
    "X12n0280_001:0679b23": "意何有。識亦如是。互有互無。徒有妄名。曾無實體。體",
    "X12n0280_001:0679b24": "性不實。界從誰立。若因法生。若即現量。分明五塵。現",
    "X12n0280_001:0679c01": "對五根。何名意法能生於識。故曰法法何狀。若即比",
    "X12n0280_001:0679c02": "量。過去剎那不住。何法當情。識從法生。若言即彼生",
    "X12n0280_001:0679c03": "滅。是名為識。生則色等法生。滅則色等法滅。何者是",
    "X12n0280_001:0679c04": "識同彼生滅。識同色等法。生則空色宛然。識同色等",
    "X12n0280_001:0679c05": "法。滅則分別都無。既無分別。識何形相。識無形故。則",
    "X12n0280_001:0679c06": "識界不成。云何識法。若根塵合生。五塵既對五根。何",
    "X12n0280_001:0679c07": "者意根。合法生識。",
    "X12n0280_001:0679c08": "○阿難白佛言世尊如來常說和合因緣(至)中道了",
    "X12n0280_001:0679c09": "義無戲論法。",
    "X12n0280_001:0679c10": "阿難既述和合因緣皆世間變化。似知常住真心非",
    "X12n0280_001:0679c11": "和合因緣矣。既知非是和合因緣。何以復混因緣自",
    "X12n0280_001:0679c12": "然。而興此問。蓋謂根身器界。分親疎二分故。根身義",
    "X12n0280_001:0679c13": "親。在前已破。器界義疎。亦冀發明。故須再請。非重復",
    "X12n0280_001:0679c14": "也。上云不知色身外洎山河虗空世界咸是妙明心",
    "X12n0280_001:0679c15": "中所現物。雖則根身器界二分兼破。而所破在於根",
    "X12n0280_001:0679c16": "身。此下地水火風空見識。亦以二分兼破。所破專於",
    "X12n0280_001:0679c17": "器界。雖則義似連屬。而親疎自分。若混同今昔而問。",
    "X12n0280_001:0679c18": "則阿難實是無知。何也。上文。佛云我說世間因緣。非",
    "X12n0280_001:0679c19": "第一義。以有明示。何更問耶。",
    "X12n0280_001:0679c20": "○爾時世尊告阿難言汝先厭離聲聞緣覺(至)如旋",
    "X12n0280_001:0679c21": "火輪未有休息。",
    "X12n0280_001:0679c22": "上云必妙覺性。非因非緣。云何常說具四種緣。而世",
    "X12n0280_001:0679c23": "尊云。我說世間諸因緣法。非第一義。而不知何者是",
    "X12n0280_001:0679c24": "第一義。故以世間因緣為問。而世尊明告。汝先厭離",
    "X12n0280_001:0680a01": "聲聞。多聞無功。不能免離摩登伽難。啟請如來妙奢",
    "X12n0280_001:0680a02": "摩等最初方便。故我發明藏性。逈異世間。云何復混",
    "X12n0280_001:0680a03": "因緣自然。而自疑惑。其由真藥現前而不能識也。夫",
    "X12n0280_001:0680a04": "世間之相。頑礙不融。若定執不和。如虗空之不和于",
    "X12n0280_001:0680a05": "色。則世間不成安立。若定執和合。則明暗色空不可",
    "X12n0280_001:0680a06": "分辨。若亦合亦離。則生死死生。無有間息。何因而得",
    "X12n0280_001:0680a07": "出離耶。如來藏性。又且不然。能不變隨緣故。即色即",
    "X12n0280_001:0680a08": "空。似乎和合。求其體不可得。隨緣不變故。非色非空。",
    "X12n0280_001:0680a09": "似不和合。而大用現前。欲除戲論。當究於是矣。",
    "X12n0280_001:0680a10": "○阿難如水成氷氷還成水。",
    "X12n0280_001:0680a11": "氷元依水。無外有體。水因風結。即為之用。喻一切法。",
    "X12n0280_001:0680a12": "皆依藏性以為其體。性循業現。有世間相。如此則全",
    "X12n0280_001:0680a13": "相即性。更非他合。非合則非因緣。以循業現。故非自",
    "X12n0280_001:0680a14": "然。性真如是。非是強言。若欲混同和合者。如水成氷。",
    "X12n0280_001:0680a15": "豈與他合而成氷耶。雖然。始終之義。不可不辨。始因",
    "X12n0280_001:0680a16": "不覺生起。地水火風。成世間相。外道無知。目為自然。",
    "X12n0280_001:0680a17": "世尊。以因緣。破彼自然。以不覺為因。動念為緣。非因",
    "X12n0280_001:0680a18": "所因。不有而有。如水之成氷。因於時節。緣於朔風。以",
    "X12n0280_001:0680a19": "成其相。眾生執相迷性。枉受輪迴。故佛出世。指明本",
    "X12n0280_001:0680a20": "事。令識本性。如指氷即水。無外因緣。和合成氷。外道",
    "X12n0280_001:0680a21": "離氷求水。二乘堅執不融。此中發明根身器界。全一",
    "X12n0280_001:0680a22": "藏性。曠劫無有他物。誰受生死。故不同於戲論。",
    "X12n0280_001:0680a23": "○汝觀地性麤為大地(至)但有言說都無實義。",
    "X12n0280_001:0680a24": "水之結氷。信非和合。塵之成地。和合宛然。析之又析。",
    "X12n0280_001:0680b01": "體性全無。將何為合。塵之與地。皆土大之異名。如氷",
    "X12n0280_001:0680b02": "之與水。曾無異體。無異則不可稱合。析之見空不見",
    "X12n0280_001:0680b03": "色。色尚不有。何物合成微塵。合之則見色不見空。空",
    "X12n0280_001:0680b04": "尚不見。與何為合。是知如來藏性。不和而和。非合而",
    "X12n0280_001:0680b05": "合。識心計為自然因緣。皆名戲論。何也。若定執不和。",
    "X12n0280_001:0680b06": "實由聚塵。成此地大。若定執和合。析至無色。則無物",
    "X12n0280_001:0680b07": "可合。若必自然。則何假聚塵。必非自然。則誰堆山嶽。",
    "X12n0280_001:0680b08": "若非因緣。則何名不覺。若必因緣。性同斷滅。蓋如來",
    "X12n0280_001:0680b09": "藏性。不變隨緣。則三法宛然。隨緣不變。則一法叵得。",
    "X12n0280_001:0680b10": "性相雙融。體用自在。故涅槃稱為祕密藏也。故云但",
    "X12n0280_001:0680b11": "有言說。都無實義。非惟阿難問處無門。便是世尊答",
    "X12n0280_001:0680b12": "亦失路。徑庭之旨。孰解承當。",
    "X12n0280_001:0680b13": "○阿難火性無我寄於諸緣(至)但有言說都無實義。",
    "X12n0280_001:0680b14": "古人畫卦。乃曰離中虗即虗心無我之象也。夫無我",
    "X12n0280_001:0680b15": "者。無所不我。故地水風。皆具火性。性雖本具。要假緣",
    "X12n0280_001:0680b16": "生。如木中之火。鑽則火現。石中之火。擊則星流。大海",
    "X12n0280_001:0680b17": "之水。風摶火燄。空中之火。假於艾鏡。眾緣假寓。則非",
    "X12n0280_001:0680b18": "和非合。不應無從自有。則亦非不和合。識心妄計。強",
    "X12n0280_001:0680b19": "執成謬。若離言說。則所計皆空。何也。若因日鏡。彼各",
    "X12n0280_001:0680b20": "一方。火之來往。應有形跡。若不因日鏡。對水求火。火",
    "X12n0280_001:0680b21": "則不生。故前文所謂非因緣非不因緣。非和合非不",
    "X12n0280_001:0680b22": "和合。難思境界。惟聖乃知。少形思慮。已遲八刻。",
    "X12n0280_001:0680b23": "○阿難水性不定流息無恒(至)但有言說都無實義。",
    "X12n0280_001:0680b24": "火性隨寓故稱無我。水任高低。故曰不定。常流。則從",
    "X12n0280_001:0680c01": "人洎天皆從滔溺。常息。則世間萬物無可資養。妙適",
    "X12n0280_001:0680c02": "時宜。豈非藏性。若必和合。月陟天上。珠因手持。天淵",
    "X12n0280_001:0680c03": "相隔。何處和合而能出水。若必天來。人應可見。既不",
    "X12n0280_001:0680c04": "能見。非從月降。若必珠出。珠應自流。珠不自流。珠出",
    "X12n0280_001:0680c05": "非義。然亦不是無因自有。亦非不和合矣。又如思憶",
    "X12n0280_001:0680c06": "前人。或憐或恨。目中淚流。心想酢梅。口中水出。心憶",
    "X12n0280_001:0680c07": "珍寶。身體光潤。如是水性。周徧法界。隨念成辦。寧非",
    "X12n0280_001:0680c08": "循業。",
    "X12n0280_001:0680c09": "○阿難風性無體動靜不常(至)但有言說都無實義。",
    "X12n0280_001:0680c10": "覺明空昧。相待成搖。故有風大。然此風大。動則風生。",
    "X12n0280_001:0680c11": "不動則無。故曰無體。且阿難動衣。風拂彼面。風非衣",
    "X12n0280_001:0680c12": "出。不從面生。虗空寂然不相參合。三處無有。體性原",
    "X12n0280_001:0680c13": "虗。凡夫麤識。以謂移山吼木偃草興波者風也。細以",
    "X12n0280_001:0680c14": "觀之。世界動時。觀身動止。觀心動念。莫不皆名風大。",
    "X12n0280_001:0680c15": "外則徧界拂衣。內則一眾動念。循業如是。有何處所。",
    "X12n0280_001:0680c16": "少形思慮。却屬妄緣。",
    "X12n0280_001:0680c17": "○阿難空性無形因色顯發(至)但有言說都無實義。",
    "X12n0280_001:0680c18": "出土多少。見空深淺。所謂因色顯發者也。地等四大",
    "X12n0280_001:0680c19": "是別。空大是總。總別相收。均名五大。周徧互容。無乎",
    "X12n0280_001:0680c20": "不在。故稱為大。以其互奪互容互隱互顯。以互隱故。",
    "X12n0280_001:0680c21": "盡為大地。包於虗空之內。而不知虗空含於微塵之",
    "X12n0280_001:0680c22": "中。以互顯故。出土見空。義性如是。寧容窮詰。故曰但",
    "X12n0280_001:0680c23": "有言說都無實義。若因鑿出。鑿自出土。空不自生。出",
    "X12n0280_001:0680c24": "土見空。義性乖戾。不因鑿出。凝然大地。何處見空。奪",
    "X12n0280_001:0681a01": "則色空兩立。各有邊際。泯則色空兩忘。各無體性。惟",
    "X12n0280_001:0681a02": "此空性。具包十大。故居四大六根之中。統攝情與無",
    "X12n0280_001:0681a03": "情之內。以其無生而無所不生。故出土見空。雖生而",
    "X12n0280_001:0681a04": "未甞有生。故鑿自出土。二乘不了。欲棄生而求無生。",
    "X12n0280_001:0681a05": "安知生即無生。故出土可喻矣。無情器界如是。有情",
    "X12n0280_001:0681a06": "根身豈有不然。空居兩間。發明正等。",
    "X12n0280_001:0681a07": "○阿難見覺無知因色空有(至)但有言說都無實義。",
    "X12n0280_001:0681a08": "自八還辨見以來。至於阿難自陳。不能於萬物象前",
    "X12n0280_001:0681a09": "剖出是見非見。一眾茫然。文殊啟請。此諸物象與此",
    "X12n0280_001:0681a10": "見精。元是何物。而世尊答曰。本是妙明無上菩提淨",
    "X12n0280_001:0681a11": "圓真心。阿難混同自然因緣及與和合。世尊逐一發",
    "X12n0280_001:0681a12": "明。阿難雖悟見性如是。恐不能廣推陰入處界。故展",
    "X12n0280_001:0681a13": "轉發明。阿難洞悟根身。未融器界。重復啟請。所以經",
    "X12n0280_001:0681a14": "文聯絡。前則自根身推及器界。此下自器界而推及",
    "X12n0280_001:0681a15": "根身。遞互相成。如來藏性示諸指掌。所謂情與無情。",
    "X12n0280_001:0681a16": "共一真也。上云不能剖出是見非見。而未知何以不",
    "X12n0280_001:0681a17": "能。而世尊指見與色空。共相推檢。一體不成。歸體猶",
    "X12n0280_001:0681a18": "乖。非同不同或異非異。實所謂言思道斷。心行處絕。",
    "X12n0280_001:0681a19": "均彼無情。同名六大。備舉覺聞。包羅十法。皆如來藏",
    "X12n0280_001:0681a20": "妙真如性也。既無是見非見可得。何有一體異體之",
    "X12n0280_001:0681a21": "名。若能悟旨。成佛於塵點劫前。總饒未會也。秪是落",
    "X12n0280_001:0681a22": "泊王子。義性如是。非謂強言。直下承當。何有不悟。",
    "X12n0280_001:0681a23": "○阿難識性無源(至)但有言說都無實義。",
    "X12n0280_001:0681a24": "由塵發見。因根有相。相見無性。同於交蘆。正指無源",
    "X12n0280_001:0681b01": "之識性也。單根不顯知。單塵不顯相。識居兩間。分別",
    "X12n0280_001:0681b02": "成用。推其體性。了不可得。故曰無源。根境相對。本是",
    "X12n0280_001:0681b03": "如如。無可分析。識於其中。次第標指。離根則識無所",
    "X12n0280_001:0681b04": "寓。離境則識無所知。若必無知。則誰辨色空。明暗無",
    "X12n0280_001:0681b05": "寓。則孰是眼耳鼻舌。必無根塵。此識應出虗空。若必",
    "X12n0280_001:0681b06": "空出。則非相非見。非見則誰識空色。非相則孰立覺",
    "X12n0280_001:0681b07": "知。無識無覺。寧不等於虗空。有識有知。應不同於物",
    "X12n0280_001:0681b08": "象。若必無因。應離緣別識他物。見托於相。相推於境。",
    "X12n0280_001:0681b09": "識作何狀。若必有狀。應有可指。離根離境。何者是識。",
    "X12n0280_001:0681b10": "若無可指。其體本無。寧非藏性。若悟識性原無。則知",
    "X12n0280_001:0681b11": "見聞知覺與前地水火風以及一切萬法。一一稱性。",
    "X12n0280_001:0681b12": "周徧圓滿。須彌芥子。各不相妨。前文覺觸覺知。總括",
    "X12n0280_001:0681b13": "六根。此中見聞覺知。總括六識。上文地及五根皆曰",
    "X12n0280_001:0681b14": "清淨。此中識心有了別功能。故稱妙覺。若論循業。一",
    "X12n0280_001:0681b15": "處求水火風。則一處現。徧法界求。則徧法界現。識心",
    "X12n0280_001:0681b16": "循業。未有不同。故均稱為大。根身器界。其性如是。無",
    "X12n0280_001:0681b17": "生死可出。無涅槃可證。是佛了義之談。今時之輩。願",
    "X12n0280_001:0681b18": "東願西。捨此取彼。何其謬哉。",
    "X12n0280_001:0681b19": "○爾時阿難及諸大眾蒙佛如來微妙開示(至)於如",
    "X12n0280_001:0681b20": "來前說偈讚佛。",
    "X12n0280_001:0681b21": "始於徵心辨見。終於七大徧融。中間縱奪破斥。發明",
    "X12n0280_001:0681b22": "真心藏性。謂之微妙開示也。向執身外有身。未明真",
    "X12n0280_001:0681b23": "亦同妄。至此真妄雙融。是非俱泯。心同七大之徧周。",
    "X12n0280_001:0681b24": "故曰心徧十方。七大皆依真心而幻立。故曰虗空世",
    "X12n0280_001:0681c01": "界皆如手執葉物。依心幻立。則全體皆心。故曰皆即",
    "X12n0280_001:0681c02": "妙心。世界依心幻立。色身又依世界而住。故世界虗",
    "X12n0280_001:0681c03": "空。比於葉物。宜乎色身。比於微塵。前云不知色身外",
    "X12n0280_001:0681c04": "洎山河虗空大地咸是妙明真心中所現物。至此方",
    "X12n0280_001:0681c05": "悟。下文云。空生大覺中。如海一漚發。有漏微塵國。皆",
    "X12n0280_001:0681c06": "依空所生。漚滅空本無。況復諸三有。述讚於此。雖然",
    "X12n0280_001:0681c07": "我輩講論之師。當自揣摩。即今身心為在虗空外耶。",
    "X12n0280_001:0681c08": "為在虗空內耶。如未得恁麼相應。切不得講過去了。",
    "X12n0280_001:0681c09": "○妙湛總持不動尊(至)不歷僧祇獲法身。",
    "X12n0280_001:0681c10": "妙湛即真諦般若。總持即俗諦解脫。不動尊即中道",
    "X12n0280_001:0681c11": "法身。初則阿難啟請妙奢摩他三摩禪那最初方便。",
    "X12n0280_001:0681c12": "世尊徵心辨見。特以明悟常住真心。為初方便也。自",
    "X12n0280_001:0681c13": "阿含以來。所聞三諦之理。未會真心。次第熏歷。不名",
    "X12n0280_001:0681c14": "究竟堅固。今也既悟心已融真會妄。均名藏性。故一",
    "X12n0280_001:0681c15": "切事至此。為究竟堅固矣。一心三諦。圓融無礙。自在",
    "X12n0280_001:0681c16": "如王。向所未聞。今乃得聞。故曰希有。向所聞者。修一",
    "X12n0280_001:0681c17": "分三德。證一分法身。斷一分無明。此乃諸佛之常談。",
    "X12n0280_001:0681c18": "今也一念頓消億劫倒想。不假僧祇而獲法身。豈非",
    "X12n0280_001:0681c19": "希有耶。古人有謂。阿難解悟。非謂證得。有以謂在指",
    "X12n0280_001:0681c20": "大眾非阿難一人。有謂神力暫令得見。予謂不然。本",
    "X12n0280_001:0681c21": "有之性。一見永見。豈因神力暫見。既云各各自知心",
    "X12n0280_001:0681c22": "徧十方。豈有彼得而此不得耶。阿難後進二果。其進",
    "X12n0280_001:0681c23": "在位。非為法身而有增減。且法身有證德。一證永證。",
    "X12n0280_001:0681c24": "喻借誕生王子。天然具足。有父在位。暫寄東宮。豈同",
    "X12n0280_001:0682a01": "臣子之求得者乎。又如儒子。即彼童生所詣之理。與",
    "X12n0280_001:0682a02": "三公等。其升進者在位非謂文章。若以位難理。沒劫",
    "X12n0280_001:0682a03": "無有。見性之人。以理撥位。則一眾皆墮上慢之謬。下",
    "X12n0280_001:0682a04": "文云。理雖頓悟承悟併消。事須漸修因次第盡。可為",
    "X12n0280_001:0682a05": "明證矣。",
    "X12n0280_001:0682a06": "○願今得果成寶王(至)爍迦羅心無動轉。",
    "X12n0280_001:0682a07": "法身有證德故言獲。智身有報德故言成。化身有大",
    "X12n0280_001:0682a08": "恩德故。度恒沙之眾。法身已證。報身未成。故興此願。",
    "X12n0280_001:0682a09": "梵語盧舍那。此云福德圓滿。利濟無窮。故稱寶王。分",
    "X12n0280_001:0682a10": "身塵剎。徧應九界。是為化身。三身圓應。不縱不橫。不",
    "X12n0280_001:0682a11": "並不別。是為深心。如是深心。餘無能知。惟佛證明。不",
    "X12n0280_001:0682a12": "捨惡而求淨。當即惡以修行。故誓入惡世。以度眾生",
    "X12n0280_001:0682a13": "也。願成寶王。即佛道無上誓願成。度恒沙眾。即眾生",
    "X12n0280_001:0682a14": "無邊誓願度。願成寶王。必學無上法門。誓度眾生。必",
    "X12n0280_001:0682a15": "斷無邊煩惱。四弘既備。可謂深心。我誓如是。更冀慈",
    "X12n0280_001:0682a16": "悲。微細開示。令我速成。空性無殞。尚可銷亡。我心堅",
    "X12n0280_001:0682a17": "固。終不可動。",
    "X12n0280_001:0682a18": "△爾時富樓那彌多羅尼子(至)所說法音尚紆疑悔。",
    "X12n0280_001:0682a19": "滿慈先說如來四諦法門。佛推第一。今則微妙開示。",
    "X12n0280_001:0682a20": "第一義諦。尚不及見。何況得聞。取喻聾人。佛意本欲",
    "X12n0280_001:0682a21": "令我得悟。而不知反增迷悶。我等無學之徒。尚紆疑",
    "X12n0280_001:0682a22": "悔。何況阿難未除習漏。蓋由小乘教中說世間萬法",
    "X12n0280_001:0682a23": "皆是無常從因緣和合而生。今聞藏性本然非因非",
    "X12n0280_001:0682a24": "緣非和非合法法真常。逈異昔說。故有此請。若據內",
    "X12n0280_001:0682b01": "祕外現。一一無非垂範後來。",
    "X12n0280_001:0682b02": "○世尊若復世間一切根塵(至)次第遷流終而復始。",
    "X12n0280_001:0682b03": "滿慈已證真空。未諳妙有。以真空故。理合清淨本然。",
    "X12n0280_001:0682b04": "未知妙有。事能循業。所以執理有迷事之失。即事有",
    "X12n0280_001:0682b05": "亡累之玄。上文既云。妙覺湛然。徧周法界。含吐十虗。",
    "X12n0280_001:0682b06": "循業發現。可謂事理全彰。廢立俱備。滿慈據現前實",
    "X12n0280_001:0682b07": "證。以為請端。欲使即事就理發明無惑耳。昔者長水",
    "X12n0280_001:0682b08": "法師。於此有疑。特問瑯琊覺禪師曰。清淨本然云何",
    "X12n0280_001:0682b09": "忽生山河大地。覺曰清淨本然云何忽生山河大地。",
    "X12n0280_001:0682b10": "長水大悟。且問答無二。長水悟得個什麼。諸方具眼",
    "X12n0280_001:0682b11": "者檢點看。未過關者。不得作文字消却。",
    "X12n0280_001:0682b12": "○又如來說地水火風(至)欽渴如來無上慈誨。",
    "X12n0280_001:0682b13": "上文執性難相。清淨本然。不應忽生山河大地。此中",
    "X12n0280_001:0682b14": "執相難性。空色不容。水火不合。云何均名藏性周徧",
    "X12n0280_001:0682b15": "無礙。夫執相難性。似乎水火不融。若以性融相。色空",
    "X12n0280_001:0682b16": "何有。譬如木中具有四大。鑽則火現。絞則出水。搖則",
    "X12n0280_001:0682b17": "生風。燒則成土。若以未發之前。求不可得。性無不容。",
    "X12n0280_001:0682b18": "何有間然。若以已成之後。則水火風土各異能觸。若",
    "X12n0280_001:0682b19": "謂不融。則木中應有水火界畔。若為定融。則世間空",
    "X12n0280_001:0682b20": "色不分。故前云。但有言說。都無實義。豈滿慈不解。直",
    "X12n0280_001:0682b21": "欲微細辨明使後來者必信耳。",
    "X12n0280_001:0682b22": "○爾時世尊告富樓那(至)欽佛法音默然承聽。",
    "X12n0280_001:0682b23": "有世俗諦。有勝義諦。聲聞破有入空。以證勝義。故上",
    "X12n0280_001:0682b24": "文云。十方如來及大菩薩。於其自住三摩地中。見與",
    "X12n0280_001:0682c01": "見緣并所想相。如虗空華。本無所有。是以有學之輩。",
    "X12n0280_001:0682c02": "不免茫然。滿慈既登無學。同彼所見。故曰清淨本然。",
    "X12n0280_001:0682c03": "不明循發。故問云何忽生山河大地。執體迷用。大乘",
    "X12n0280_001:0682c04": "小乘。依此別矣。蓋小乘人但知破有證真。不知從體",
    "X12n0280_001:0682c05": "起用。豈知真勝義性本來如是。故墮定性之失也。未",
    "X12n0280_001:0682c06": "得二空者。聲聞已證人法二空。未證人法二不空。故",
    "X12n0280_001:0682c07": "未能迴向上乘。已得空故。故問清淨本然。未得不空",
    "X12n0280_001:0682c08": "故。故問云何忽生山河大地。若能了達空不空義。修",
    "X12n0280_001:0682c09": "因證果。皆契一乘矣。",
    "X12n0280_001:0682c10": "○佛言富樓那如汝所言清淨本然(至)覺湛明性。",
    "X12n0280_001:0682c11": "性覺妙明者。明即非明也。本覺明妙者。無覺即覺也。",
    "X12n0280_001:0682c12": "以真體無明而無所不明。妙用非覺而無所不覺。體",
    "X12n0280_001:0682c13": "用如是。非可強名。汝今問我。云何忽生山河大地。似",
    "X12n0280_001:0682c14": "欲強名也。故上云。汝今諦觀法法何狀。下云。一人發",
    "X12n0280_001:0682c15": "真歸元。十方世界。悉皆消殞。是知滿慈之問。如來責",
    "X12n0280_001:0682c16": "其欲強名矣。汝既欲強以名之。所謂覺所謂明。為復",
    "X12n0280_001:0682c17": "性本是明稱為覺耶。為復性無所明要因所明顯於",
    "X12n0280_001:0682c18": "能覺稱為明耶。若性本明。則逈離能所。尚無能明之",
    "X12n0280_001:0682c19": "明。安有所覺之覺。能所既無。指何物為山河大地。為",
    "X12n0280_001:0682c20": "覺不明。正指滿慈痛處。故滿慈亦以世尊詰處為問。",
    "X12n0280_001:0682c21": "若此真性非明。則無所明。故世尊告曰。汝謂不明則",
    "X12n0280_001:0682c22": "無所明。因汝有所明故。故問云何忽生山河大地。若",
    "X12n0280_001:0682c23": "無所明。則誰名山河大地。有所故不名真覺。若無所",
    "X12n0280_001:0682c24": "明。則明及無明。皆不可得。為遣明無明故。權名覺湛",
    "X12n0280_001:0683a01": "明性。若明及無明二俱遣淨。則覺湛明性。又非可得",
    "X12n0280_001:0683a02": "矣。故曰言妄顯諸真妄真同二妄猶非真非真云何",
    "X12n0280_001:0683a03": "見所見。即此義也。",
    "X12n0280_001:0683a04": "○性覺必明妄為明覺(至)因此復立無同無異。",
    "X12n0280_001:0683a05": "釋成上文無所明則無明覺之妄。有所明非是性覺",
    "X12n0280_001:0683a06": "之明。若無所明者。非惟無有明與無明。而覺湛明性。",
    "X12n0280_001:0683a07": "則不可得。云何不可得耶。以性必明。本無能所。因立",
    "X12n0280_001:0683a08": "妄能。便有妄所。故名明覺。覺既本明。豈因所明而顯。",
    "X12n0280_001:0683a09": "覺耶。原因妄能。而立妄所。既因妄立所。還因所立能。",
    "X12n0280_001:0683a10": "以真妄相對故。以真體為同。以妄想為異。以能所相",
    "X12n0280_001:0683a11": "對。能立為同。所立為異。能立即是覺明。所立即是明",
    "X12n0280_001:0683a12": "覺。下文以虗空喻同。以世界稱異。性覺真體。本無同",
    "X12n0280_001:0683a13": "異。背真從妄。則熾然成異。本覺之性常一故同。所覺",
    "X12n0280_001:0683a14": "之相常別故異。覺明異明覺之異故。因異立同。欲雙",
    "X12n0280_001:0683a15": "遣同異。立性覺之明。故曰無同無異。是皆因有所明",
    "X12n0280_001:0683a16": "故。有明有無明及覺湛明性。若無所明者。則非明非",
    "X12n0280_001:0683a17": "無明。及非覺湛明性矣。",
    "X12n0280_001:0683a18": "○如是擾亂相待生勞(至)彼無同異真有為法。",
    "X12n0280_001:0683a19": "真性本無能所。而能所妄立。故成擾亂。能因所立。所",
    "X12n0280_001:0683a20": "因能成。遞互生起。故相待生勞。勞非有因。如目精無",
    "X12n0280_001:0683a21": "故不動瞪久勞生。則於虗空別見狂勞華相。渾濁淨",
    "X12n0280_001:0683a22": "目。引起塵勞。作有無見。虗空為無為同。世界為有為",
    "X12n0280_001:0683a23": "異。雙遣同異。復立無同無異。即如雙遣真妄。立彼覺",
    "X12n0280_001:0683a24": "湛名字。即有為法。此皆因有所明。而有如是相待妄",
    "X12n0280_001:0683b01": "名。若無所者。尚非覺湛明性。何有明與無明。先起塵",
    "X12n0280_001:0683b02": "勞煩惱。後現虗空世界。是為因能立所。下文三種相",
    "X12n0280_001:0683b03": "續。先於覺明空昧者。是為因所立能。故名相待。",
    "X12n0280_001:0683b04": "○覺明空昧相待成搖(至)以是因緣世界相續。",
    "X12n0280_001:0683b05": "妙覺本明。元無能所。由空昧故。能所成待。故因能覺",
    "X12n0280_001:0683b06": "立所明。還因所明顯於能覺。二者相待。同依無明。不",
    "X12n0280_001:0683b07": "動而動。故有風生。以風性無體。仗於動靜。動則生風。",
    "X12n0280_001:0683b08": "靜則風息。因搖生風。理必如是。初動生風。動久成礙。",
    "X12n0280_001:0683b09": "生風則覺明相待。成礙則明覺立堅。是為純所遺能",
    "X12n0280_001:0683b10": "堅執不動。故成金輪。動久成堅。堅久復動。動故生風。",
    "X12n0280_001:0683b11": "風屬木。木能生火。以風金相摩者。如世取火鑽木得",
    "X12n0280_001:0683b12": "之也。火尅金而金能生水。故有水輪。以火金有夫婦",
    "X12n0280_001:0683b13": "之義。故能生子。水從金生。性從下潤。火從木生。性必",
    "X12n0280_001:0683b14": "上升。故曰交發。金乃土之屬。堅燥為洲潭。水性流動。",
    "X12n0280_001:0683b15": "為巨海水。因蒸金生潤。則水受火金之氣。故海中現",
    "X12n0280_001:0683b16": "火。土受金火之氣。金能生水。故江河常注。坎為水中",
    "X12n0280_001:0683b17": "男之位。性屬陽。離為火中女之位。性屬陰。夫強妻弱。",
    "X12n0280_001:0683b18": "陽氣剛盛。故結為高山。即火升之義。土寄位於坤。屬",
    "X12n0280_001:0683b19": "於陰強陽弱。故陰氣上升。抽為草木。所以擊則成焰。",
    "X12n0280_001:0683b20": "融則成水。燒則成土。絞則成水皆不壞氣分也。金木",
    "X12n0280_001:0683b21": "水火上遞相成尅。而亦遞相發生。延接為種。所以世",
    "X12n0280_001:0683b22": "界相續。前文云。空晦昧中結暗為色。而未知何以為",
    "X12n0280_001:0683b23": "色。此中微細辨明。生發有因。非為唐說。儒道二教。雖",
    "X12n0280_001:0683b24": "談五行生尅之義。而未知何以生有五行。莊子目為",
    "X12n0280_001:0683c01": "自然。昔有道士。以此叩問大慧。而大慧不能答。後閱",
    "X12n0280_001:0683c02": "此經。撫几長歎。始羨此道士善究此理者也。",
    "X12n0280_001:0683c03": "○復次富樓那明妄非他(至)同業相纏合離成化。",
    "X12n0280_001:0683c04": "明覺之妄。豈有他謬。謬在覺明。是謂因能立所也。覺",
    "X12n0280_001:0683c05": "明何以為謬。蓋滿慈不解本明本妙。而計能明所明。",
    "X12n0280_001:0683c06": "所既妄立。還生妄能。由是眼能見。耳能聞。乃至識能",
    "X12n0280_001:0683c07": "了別。開則有六。合則惟四。眼見耳聞舌知身覺。鼻亦",
    "X12n0280_001:0683c08": "稱聞。意亦稱知。成就變化。各局其能。纏彼同業。以逐",
    "X12n0280_001:0683c09": "其類。",
    "X12n0280_001:0683c10": "○見明色發明見想成(至)以是因緣眾生相續。",
    "X12n0280_001:0683c11": "非局而局。故見明覺之色。是亦因能而見所也。非見",
    "X12n0280_001:0683c12": "而見。還復因所而成能也。能所皆妄。是為以妄逐妄。",
    "X12n0280_001:0683c13": "憎愛由生。且憎愛均想。何以獨言流愛為種。豈憎不",
    "X12n0280_001:0683c14": "為種耶。盖言其多分耳。故圓覺云。一切眾生。從無始",
    "X12n0280_001:0683c15": "際。由有種種恩愛貪欲。故有輪迴。憎則不願同處故。",
    "X12n0280_001:0683c16": "下文敘人死為羊者。憎亦成種。故知但言多分也。洎",
    "X12n0280_001:0683c17": "談四生。胎因情有。卵唯想生。可得言愛言憎。濕以合",
    "X12n0280_001:0683c18": "感。豈非阿附。化以離應。實由忻厭。所以變化合離。但",
    "X12n0280_001:0683c19": "論大槩矣。古人以中陰所見。用消此文。恐未必然。而",
    "X12n0280_001:0683c20": "世尊因滿慈所問清淨本然云何忽生山河大地故。",
    "X12n0280_001:0683c21": "直敘根身器界生起之由。彼時尚無現陰可得。指何",
    "X12n0280_001:0683c22": "者。為中陰耶。",
    "X12n0280_001:0683c23": "○富樓那想愛同結(至)以是因緣業果相續。",
    "X12n0280_001:0683c24": "父母子孫。具指四生。非特人道。故圓覺曰。卵生胎生",
    "X12n0280_001:0684a01": "濕生化生。皆因婬欲。而正性命。當知輪迴。愛為根本。",
    "X12n0280_001:0684a02": "此云。貪欲為本。與彼符合。遞相延種。本於貪婬。是為",
    "X12n0280_001:0684a03": "愛想。遞相吞食。本於殺貪。是為憎想。人復為羊。羊復",
    "X12n0280_001:0684a04": "為人。遞互相酧。雖本盜貪。而實憎愛相待為種。愛極",
    "X12n0280_001:0684a05": "為憎。憎極成愛。婬亦名盜。殺亦為盜。具如律辨。惟婬",
    "X12n0280_001:0684a06": "殺盜。舉一而三。如惡叉聚。生必同科。貪瞋癡言三而",
    "X12n0280_001:0684a07": "一。是故生生世世。常在纏縛。",
    "X12n0280_001:0684a08": "○富樓那如是三種(至)因此虗妄終而復始。",
    "X12n0280_001:0684a09": "結前三種相續。明妄非他。覺明為咎。因覺明而立明。",
    "X12n0280_001:0684a10": "了知性即明覺也。因明覺而生妄能。即了發相。因有",
    "X12n0280_001:0684a11": "妄能妄所。妄見山河大地。不局而局。非有見有。惟終",
    "X12n0280_001:0684a12": "與始。同一妄情。",
    "X12n0280_001:0684a13": "○富樓那言若此妙覺本妙覺明(至)何當復生。",
    "X12n0280_001:0684a14": "意謂本妙覺明。生佛無異。無異則最初無故。妄動生",
    "X12n0280_001:0684a15": "此山河大地。如此則未動已前。與佛一體。一切眾生。",
    "X12n0280_001:0684a16": "皆證本覺清淨。妄動故生山河大地。諸佛今雖已證。",
    "X12n0280_001:0684a17": "還同眾生妄動。不若妄動者。清淨本覺。一體何分。眾",
    "X12n0280_001:0684a18": "生動想。則生世界。諸佛動念。豈得不生。若實不生。生",
    "X12n0280_001:0684a19": "佛何得無異。若必不異。何時更生山河。滿慈以在纏",
    "X12n0280_001:0684a20": "佛性。難彼出纏佛性也。夫佛性喻如金鑛。諸佛所證",
    "X12n0280_001:0684a21": "如出鑛真金。雖歷萬劫。金性不變。故圓覺曰。一成真",
    "X12n0280_001:0684a22": "金體。不復重為鑛。雖復本來金。終以銷成就。眾生所",
    "X12n0280_001:0684a23": "迷如在鑛之金。而有多種分別。一者不信鑛中有金。",
    "X12n0280_001:0684a24": "即一闡提不信凡夫有佛性。二者雖聞不辨。別拾頑",
    "X12n0280_001:0684b01": "石。用力煅煉。雖歷塵劫。終不得金。即彼外道。終不見",
    "X12n0280_001:0684b02": "性。三者雖信鑛之與石。都不能辨。亦不知修煉之者。",
    "X12n0280_001:0684b03": "即彼盲修凡夫。四者雖能辨識。不知火候煉磨以成。",
    "X12n0280_001:0684b04": "不得見金。即彼析色聲聞。前云。不能得成無上菩提。",
    "X12n0280_001:0684b05": "別成聲聞緣覺及天魔王者。此也。五者雖知火煉不",
    "X12n0280_001:0684b06": "解文武既濟。即彼出假菩薩。六者善解文武火候。用",
    "X12n0280_001:0684b07": "中道智。煅煉出金少分。即十住菩薩。如是增進。五十",
    "X12n0280_001:0684b08": "番煅煉。乃具得精金。方證妙覺。滿慈不解如是次第。",
    "X12n0280_001:0684b09": "故興此問。實為要問也。然則此疑非特聲聞。菩薩有",
    "X12n0280_001:0684b10": "之。圓覺經。金剛藏菩薩問曰。若諸眾生本來成佛。何",
    "X12n0280_001:0684b11": "故復有無明。若諸無明。眾生本有。何因緣故。如來復",
    "X12n0280_001:0684b12": "說本來成佛。十方異生。本成佛道後起無明。一切如",
    "X12n0280_001:0684b13": "來。何時復生一切煩惱。問則此略彼備。答則此備彼",
    "X12n0280_001:0684b14": "略。影響可以合看。是下連引五喻。發明問意。可謂慈",
    "X12n0280_001:0684b15": "悲之至矣。",
    "X12n0280_001:0684b16": "○佛告富樓那譬如迷人(至)菩提涅槃亦復如是。",
    "X12n0280_001:0684b17": "方本不移。迷者謬執。若悟本方。自悔其癡。所以十方",
    "X12n0280_001:0684b18": "如來及大菩薩。以其自住三摩地者。見此世界。本無",
    "X12n0280_001:0684b19": "所有。如虗空華。眾生妄認覺明。執有明覺。有世間相。",
    "X12n0280_001:0684b20": "然此諸相。非因迷有。如方之不因其迷而為之動移",
    "X12n0280_001:0684b21": "也。亦非悟無。以諸相本無。妄計成有。若離妄計。必不",
    "X12n0280_001:0684b22": "可得。如所惑之方。本非南北。計為南北。若離其迷。南",
    "X12n0280_001:0684b23": "北宛然。向所迷者。自知為謬。如此則非特諸佛證之",
    "X12n0280_001:0684b24": "名為本無。當其眾生迷時。何嘗為有。此答其無狀忽",
    "X12n0280_001:0684c01": "生也。苟能妙悟。則何者是世界無狀忽生諸有為相。",
    "X12n0280_001:0684c02": "次引翳華喻者。答其有為習漏。何當復生。夫空本無",
    "X12n0280_001:0684c03": "華。翳病之謬。不了翳謬。妄認生滅。以是為狂。欲望更",
    "X12n0280_001:0684c04": "生。狂而又癡。此喻有三。初因翳眚。無見生見。不有而",
    "X12n0280_001:0684c05": "有。喻諸凡夫迷於本覺見世間相。次則翳除華滅。不",
    "X12n0280_001:0684c06": "了翳過。計華已滅。無滅見滅。不無而無。喻諸聲聞妄",
    "X12n0280_001:0684c07": "執有得滅世間相。三則見華滅已。欲望更生。正中滿",
    "X12n0280_001:0684c08": "慈所問。世尊引喻。令其自陳。一答并消。可謂巧曲開",
    "X12n0280_001:0684c09": "示者也。法身有證德。如鑛中之金。涅槃有斷德。如木",
    "X12n0280_001:0684c10": "之成灰。所以上二喻者。理須頓悟。承悟并消。下二喻",
    "X12n0280_001:0684c11": "者。事假漸除。因次第盡。若無前喻。則外道有長邪見",
    "X12n0280_001:0684c12": "之愆。若無後喻。凡夫起撥無之謬。長邪見者。外道以",
    "X12n0280_001:0684c13": "為本無佛性因修乃得。如不識鑛別煉他石。歷劫不",
    "X12n0280_001:0684c14": "就。撥無種者。凡夫雖知本有佛性。不假修行。如執鑛",
    "X12n0280_001:0684c15": "為金。終不成用。若謂鑛中本無金性。別煉他石。何以",
    "X12n0280_001:0684c16": "不得成金。性雖鑛有。要因煉得。若不煅煉。鑛石終不",
    "X12n0280_001:0684c17": "成金。凡夫若無佛性。修功煉行。終成唐棄。雖則本有。",
    "X12n0280_001:0684c18": "而為煩惱所雜。要因修得。故在纏出纏。不異而異矣。",
    "X12n0280_001:0684c19": "滿慈問處有二。一問云何忽生山河大地。二問地水",
    "X12n0280_001:0684c20": "火風不合相容。答初問已竟。此下答第二問。",
    "X12n0280_001:0684c21": "○富樓那又汝問言地水火風本性圓融(至)故發塵",
    "X12n0280_001:0684c22": "勞有世間相。",
    "X12n0280_001:0684c23": "虗空是一。諸相是異。一異發揮。不相障礙。亦不混雜。",
    "X12n0280_001:0684c24": "以不礙故。日照則明。雲屯則暗。以不雜故。彼此明歷。",
    "X12n0280_001:0685a01": "空日宛然。諸相之傾奪不停。而虗空之寂然常住。以",
    "X12n0280_001:0685a02": "互容故。彼此具現。此是山。此是地。此是萬象森羅。乃",
    "X12n0280_001:0685a03": "至世出世間。一切諸法。一念具彰。宛然帝網。以互奪",
    "X12n0280_001:0685a04": "故。明不是暗。暗不是明。以互攝故。舉一虗空。而具萬",
    "X12n0280_001:0685a05": "象。地水火風。隨舉一法。而各各具攝。何為俱現。時人",
    "X12n0280_001:0685a06": "所見。盡謂虗空無形。洞豁無礙。故能普容。色法堅礙。",
    "X12n0280_001:0685a07": "豈能俱現。故世尊引日為示。且日一種而能隨人所",
    "X12n0280_001:0685a08": "見。兩人見日不同。而千萬人見日。亦各隨異。廣而推",
    "X12n0280_001:0685a09": "之。四天下人。咸謂見日各對其面。及川河淮濟江海",
    "X12n0280_001:0685a10": "溝瀆之中。皆見有日。日惟一輪。所見各異。若謂分開。",
    "X12n0280_001:0685a11": "則天無二日。何況千萬。若必不分。彼人於東西溝瀆",
    "X12n0280_001:0685a12": "等處。各見其日。名為何等。若欲以識心辨的。縱盡如",
    "X12n0280_001:0685a13": "來神力。莫知所以。云何俱攝。虗空洞豁。萬象包含。人",
    "X12n0280_001:0685a14": "或可信。色質堅礙。容攝難信。且如木質堅礙而能具",
    "X12n0280_001:0685a15": "攝四大。鑽則出火。絞則流水。搖則生風。燒則成土。堅",
    "X12n0280_001:0685a16": "礙之色。尚能具容。水火風大。莫有不然。相容不容。各",
    "X12n0280_001:0685a17": "現俱現。皆不得而思議也。體隨於用。色空傾奪。萬法",
    "X12n0280_001:0685a18": "齊彰。用順於體。色空齊泯。一道坦然。如此則心不得",
    "X12n0280_001:0685a19": "而思。言不得而議。滿慈欲問無門。世尊答亦失措。常",
    "X12n0280_001:0685a20": "住真心。於此見矣。",
    "X12n0280_001:0685a21": "○我以妙明不滅不生合如來藏(至)故發真如妙覺",
    "X12n0280_001:0685a22": "明性。",
    "X12n0280_001:0685a23": "阿難以色空相傾相奪。而如來藏。循業發現。故有世",
    "X12n0280_001:0685a24": "間相。用答滿慈云何忽生山河大地。此中不生不滅",
    "X12n0280_001:0685b01": "合如來藏。故發真如妙覺明性。用答妙空明覺何當",
    "X12n0280_001:0685b02": "復生山河大地。以如來證妙覺故。於一切法。無生無",
    "X12n0280_001:0685b03": "不生故。以無生故。惟妙覺明。無不生故。圓照法界。以",
    "X12n0280_001:0685b04": "圓照故。即體之用。一為無量。即用之體。則無量為一。",
    "X12n0280_001:0685b05": "小中現大。如目包世界。大中現小。如須彌納芥。不動",
    "X12n0280_001:0685b06": "而徧。彼此無礙也。身含十虗者。各各互容也。依中現",
    "X12n0280_001:0685b07": "正。正中現依。皆由滅塵合覺。勢使然也。非是強言。復",
    "X12n0280_001:0685b08": "有互隱互顯互縱互奪。相即相入。成己成他。一如華",
    "X12n0280_001:0685b09": "嚴廣明。",
    "X12n0280_001:0685b10": "○而如來藏本妙圓心(至)用世語言入佛知見。",
    "X12n0280_001:0685b11": "以理融事。則一切俱非。似事融理。則一切俱即。事理",
    "X12n0280_001:0685b12": "雙照。則凡聖宛然。事理雙泯。則生佛何有。阿難執妄",
    "X12n0280_001:0685b13": "迷真。妄生忻怖。世尊語以自他不有真心常住。自徵",
    "X12n0280_001:0685b14": "心辨見。以及五陰六入十二處十八界。本如來藏妙",
    "X12n0280_001:0685b15": "真如性。以示其體。以謂一切俱非者也。滿慈不明循",
    "X12n0280_001:0685b16": "發。問云何忽生山河大地及四大相容不礙。世尊答",
    "X12n0280_001:0685b17": "皆由覺明明覺二種妄惑故。有三種相續。以示其相。",
    "X12n0280_001:0685b18": "所謂一切俱即者也。若悟真心。則言思道斷。心行處",
    "X12n0280_001:0685b19": "滅。圓融照了。可廢可立。所謂離即離非。是即非即。直",
    "X12n0280_001:0685b20": "入中道不思議境。非二乘之所知矣。所言。用世語言。",
    "X12n0280_001:0685b21": "入佛知見。嘗謂聲聞緣覺而不能知。今時講學之徒。",
    "X12n0280_001:0685b22": "莫有不中其病矣。",
    "X12n0280_001:0685b23": "○譬如琴瑟箜篌琵琶(至)愛念小乘得少為足。",
    "X12n0280_001:0685b24": "上云。用世語言。入佛知見。非也。然亦不可盡廢。凡夫",
    "X12n0280_001:0685c01": "執有迷空。二乘破有執空。各得一偏。不名中道。皆名",
    "X12n0280_001:0685c02": "世語。若是如來所說。非有非無。非不有無。非真非妄。",
    "X12n0280_001:0685c03": "非不真妄。非自然。非不自然。非因緣。非不因緣。如是",
    "X12n0280_001:0685c04": "開示。直入不思議中道了義。證入佛乘。鮮不由此。故",
    "X12n0280_001:0685c05": "非世語可比。何也。佛性本有。若非如是開示者。何由",
    "X12n0280_001:0685c06": "而得佛乘也。喻如琴等。雖則本有妙音。若無指法。何",
    "X12n0280_001:0685c07": "由而發。是知言亦不可盡廢矣。所言妙音者。眾生佛",
    "X12n0280_001:0685c08": "性。生佛等有。佛得指法。故發妙音。眾生不能。徒成亂",
    "X12n0280_001:0685c09": "彈耳。如是則當棄世語而學中道。毋執小見而生滿",
    "X12n0280_001:0685c10": "足。諄諄誡勸。如此佛恩。何以報哉。",
    "X12n0280_001:0685c11": "○富樓那言我與如來寶覺圓明真妙淨心無二圓",
    "X12n0280_001:0685c12": "滿(至)是人心狂更無他故。",
    "X12n0280_001:0685c13": "滿慈初問。云何忽生山河大地。次問。地水火風不合",
    "X12n0280_001:0685c14": "相容。以及七大中。循業發現。隨眾生心。應所知量。恐",
    "X12n0280_001:0685c15": "在會大眾。未知循業所以。故興第三問。而世尊答。以",
    "X12n0280_001:0685c16": "覺明明覺二種妄緣生成世間三種相續。若悟本心。",
    "X12n0280_001:0685c17": "則悉皆不實。若如所諭。則根身器界。同是妄緣。迷妄",
    "X12n0280_001:0685c18": "所成。則未迷已前。與佛本覺。曾無二致。眾生無端忽",
    "X12n0280_001:0685c19": "迷。有世間相。而未知諸佛亦有迷時生煩惱不。若佛",
    "X12n0280_001:0685c20": "不迷。則眾生何故忽迷。若眾生忽迷。則諸佛何故不",
    "X12n0280_001:0685c21": "迷。而世尊引迷人背方。非謂方移。迷者自咎。知者常",
    "X12n0280_001:0685c22": "覺不迷。若迷人因指得悟。無復更迷也。而滿慈復謂",
    "X12n0280_001:0685c23": "迷有因緣。故興此問。意謂。我及眾生。同佛本覺。無二",
    "X12n0280_001:0685c24": "圓滿。則知我等由迷妄惑狂受輪轉。而未知何因有",
    "X12n0280_001:0686a01": "妄。世尊引演若迷頭為喻。豈有其因。但因狂故。愛鏡",
    "X12n0280_001:0686a02": "中頭。自責無頭。無故狂走。鏡中頭有二意。所謂忻怖。",
    "X12n0280_001:0686a03": "文似有缺。阿難見如來紫金光聚勝妙殊絕。由是渴",
    "X12n0280_001:0686a04": "仰從佛剃落者。似愛他頭瞋己無分而狂走者也。因",
    "X12n0280_001:0686a05": "墮婬舍。為摩登所逼。而起慌怖。似瞋他頭自羨己頭",
    "X12n0280_001:0686a06": "而欲避走者也。不知皆是自心無故取捨忽生忻怖。",
    "X12n0280_001:0686a07": "同名狂走。阿難展轉請問。世尊微細發明。莫不辨此",
    "X12n0280_001:0686a08": "鏡中頭矣。及乎五陰六入十二處十八界以及七大",
    "X12n0280_001:0686a09": "周圓皆如來藏妙真如性。何所不該。妄生取捨。是知",
    "X12n0280_001:0686a10": "惟瞋與愛。總是失心狂走。豈定有因。復令滿慈自供",
    "X12n0280_001:0686a11": "者。使必知無因也。所以洞山云。失曉老婆逢古鏡也。",
    "X12n0280_001:0686a12": "心生瞋嫌。與此愛頭。正相對耳。馬祖云。凡所見色。即",
    "X12n0280_001:0686a13": "是見心。心不自心。因色顯心。華嚴云。知一切法即心",
    "X12n0280_001:0686a14": "自性。成就慧身。不由他悟。上文云。若能轉物。即同如",
    "X12n0280_001:0686a15": "來。又云。色身外洎山河大地。咸是妙明心中所現物。",
    "X12n0280_001:0686a16": "若不明悟。誰非狂走。",
    "X12n0280_001:0686a17": "○佛言妙覺明圓本圓明妙(至)妄性如是因何為在。",
    "X12n0280_001:0686a18": "妙覺明圓。本圓明妙。即體用無二圓滿也。以妙覺故。",
    "X12n0280_001:0686a19": "不妨隨緣。以本圓故。曾何虧損。夫妄依真有。真不生",
    "X12n0280_001:0686a20": "妄。以不生故。何有其因。若有因者。何名為妄。妄雖無",
    "X12n0280_001:0686a21": "因。仍因妄起。如云明妄非他覺明為咎。則所因能立。",
    "X12n0280_001:0686a22": "所妄既立。生汝妄能。則亦能因所起。故曰展轉相因。",
    "X12n0280_001:0686a23": "一迷為心。決定惑為色身之內。分自分他。塵劫莫返。",
    "X12n0280_001:0686a24": "了知迷因。因迷有識。識迷無因。則生滅俱不可得。了",
    "X12n0280_001:0686b01": "知不可得者。豈不如寤人說夢耶。妄因迷有。悟知是",
    "X12n0280_001:0686b02": "迷。迷妄俱非。本覺妙心曾何遺失。如演若達多。頭本",
    "X12n0280_001:0686b03": "不失。狂迷謂失。慌怖狂走。豈特狂歇得頭。當其狂時。",
    "X12n0280_001:0686b04": "頭亦何失。若知狂謬。自悔其癡矣。",
    "X12n0280_001:0686b05": "○汝但不隨分別世間(至)何藉劬勞肯綮修證。",
    "X12n0280_001:0686b06": "所言狂者。何謂也。即分別心是。若不分別。則世出世",
    "X12n0280_001:0686b07": "間。自他諸法。大小名相。一切不實。如虗空華。本無所",
    "X12n0280_001:0686b08": "有。有何修證。如此則阿難種種起問。同是狂相。若識",
    "X12n0280_001:0686b09": "是狂。則三因三緣。當念不生。勝淨妙心。豈從人得。三",
    "X12n0280_001:0686b10": "因者。空昧為世界因。貪愛為眾生因。殺盜為業果因。",
    "X12n0280_001:0686b11": "皆因迷妄。若了迷妄。則狂惑叵得。",
    "X12n0280_001:0686b12": "○譬如有人於自衣中繫如意珠(至)方悟神珠非從",
    "X12n0280_001:0686b13": "外得。",
    "X12n0280_001:0686b14": "上文引喻將終。故勸不隨分別。則知本有菩提。非從",
    "X12n0280_001:0686b15": "外得。恐未悟者。定執菩提要因修得。蓋他經皆云歷",
    "X12n0280_001:0686b16": "劫修證。此中不藉修證。自相矛盾。良難取信。故重引",
    "X12n0280_001:0686b17": "衣珠。以為喻端。即如阿難見佛三十二相渴仰剃落。",
    "X12n0280_001:0686b18": "又云。將謂如來惠我三昧。無勞我修。而今始知身心",
    "X12n0280_001:0686b19": "本不相待。若不修行。如不聞等。與此開示。勢似相反。",
    "X12n0280_001:0686b20": "觀意會文。阿難慌怖求懇。妙奢摩等最初方便。以至",
    "X12n0280_001:0686b21": "於此。豈不如迷自衣珠而貧窮求乞者也。世尊展轉",
    "X12n0280_001:0686b22": "發明。豈非智者示珠者也。上文歇即菩提。此喻當其",
    "X12n0280_001:0686b23": "迷時。珠未曾少。迷者自謬耳。",
    "X12n0280_001:0686b24": "○即時阿難在大眾中頂禮佛足起立白佛世尊現",
    "X12n0280_001:0686c01": "說殺盜婬業(至)因緣自然理窮於是。",
    "X12n0280_001:0686c02": "阿難前聞非因非緣非自然非和合。似有契入。故說",
    "X12n0280_001:0686c03": "偈讚佛。今聞三緣斷故三因不生。復疑因緣為是。若",
    "X12n0280_001:0686c04": "依今說。則上說為非。若依上說。則今說為非。處此兩",
    "X12n0280_001:0686c05": "難。故有此問也。上文非因緣自然和合者。為明藏性",
    "X12n0280_001:0686c06": "也。以藏性非因緣自然故。今云因斷緣滅即菩提者。",
    "X12n0280_001:0686c07": "正是非因緣義。以菩提不屬因緣故。恐人不解。故此",
    "X12n0280_001:0686c08": "重請。復引身子等聞因緣義而得開悟者。所謂引喻",
    "X12n0280_001:0686c09": "不齊矣。何也。身子等聞因緣者。偈云。法從因緣生。法",
    "X12n0280_001:0686c10": "從因緣滅。生滅是因緣。自性非生滅。既云。性非生滅。",
    "X12n0280_001:0686c11": "非因緣明矣。佛云。彼說自然。我說因緣。破彼自然。非",
    "X12n0280_001:0686c12": "外道所知。如此則因緣自然。皆表顯建立。曾無實旨。",
    "X12n0280_001:0686c13": "自然既非因緣。何有阿難反疑。自然有異因緣故。世",
    "X12n0280_001:0686c14": "尊復引狂性因緣。以為開示。狂非自然。因一念不覺。",
    "X12n0280_001:0686c15": "失心狂走。故說因緣。狂若歇時。自然有不狂性。如此",
    "X12n0280_001:0686c16": "則不狂之人。因緣自然。皆成戲論。如人患病。服藥得",
    "X12n0280_001:0686c17": "愈。有病有愈。若無病者。非病非愈。故曰。因緣自然理",
    "X12n0280_001:0686c18": "窮於是。",
    "X12n0280_001:0686c19": "○阿難演若達多頭本自然(至)頭本無妄何為狂走。",
    "X12n0280_001:0686c20": "文分三節。初則總言頭本自然。謂無自然。無不自然。",
    "X12n0280_001:0686c21": "以自然之名。名不自立。如眼之不自見。心之不自知。",
    "X12n0280_001:0686c22": "既非自然。則何待因緣。怖頭狂走。次云。頭若自然。因",
    "X12n0280_001:0686c23": "緣故狂。則頭應已失。頭既不失。則狂怖奚為計因緣",
    "X12n0280_001:0686c24": "者墮矣。三云。狂若自然。本有狂性。則應人人皆狂。可",
    "X12n0280_001:0687a01": "稱自然。若此狂怖性本具有。有狂時。有不狂時。彼不",
    "X12n0280_001:0687a02": "狂者。狂何所潛。若獨演若狂。而餘人不狂者。則狂非",
    "X12n0280_001:0687a03": "自然性具。明矣。若此狂性。必從因緣生者。各各照鏡",
    "X12n0280_001:0687a04": "因緣義同。何故。餘皆不狂。而獨演若狂耶。是知因緣",
    "X12n0280_001:0687a05": "自然。與彼本頭。曾何所預。上文云。迷己逐物。認物為",
    "X12n0280_001:0687a06": "己。演若一喻。可為盡矣。",
    "X12n0280_001:0687a07": "○若悟本頭識知狂走(至)此句方名無戲論法。",
    "X12n0280_001:0687a08": "此中還指初文為結。若悟頭本自然。本自其然。識知",
    "X12n0280_001:0687a09": "狂走。因緣自然。俱為戲論。上文所謂。但有言說。俱為",
    "X12n0280_001:0687a10": "戲論也。如不能言下。知歸重起妄計。因緣滅故有菩",
    "X12n0280_001:0687a11": "提生者。此但生滅。非得菩提也。生滅俱盡。無可得者。",
    "X12n0280_001:0687a12": "名無功用道。不即默契。執有自然。復落生滅。無生滅",
    "X12n0280_001:0687a13": "者。名為自然。初云所謂本自其然。無然非自。故引世",
    "X12n0280_001:0687a14": "間和合。以曉諭之。和合者。即因緣義。本然者。即自然",
    "X12n0280_001:0687a15": "義。此皆世間所計。若悟藏性。無戲論者。本然非然。和",
    "X12n0280_001:0687a16": "合非合。合然俱離。即因緣自然二俱遠離。而復非離",
    "X12n0280_001:0687a17": "非合。妄計斯遣。真心斯在。故圓覺云。遠離為幻亦復",
    "X12n0280_001:0687a18": "遠離。離遠離幻亦復遠離。得無所離。即除諸幻。即此",
    "X12n0280_001:0687a19": "義也。",
    "X12n0280_001:0687a20": "○菩提涅槃尚在遙遠(至)秪益戲論。",
    "X12n0280_001:0687a21": "法身有證德。智身有報德。涅槃有斷德。菩提者。即智",
    "X12n0280_001:0687a22": "身也。能悟合然俱離離合俱非。得無功用道。證法身",
    "X12n0280_001:0687a23": "也。智身則廣修六度。入一切差別法門。然後福智圓",
    "X12n0280_001:0687a24": "滿。成盧舍那。涅槃則斷煩惱。到無煩惱可斷。始名大",
    "X12n0280_001:0687b01": "安樂性。是二者。必須歷劫修證。故云遙遠。所謂理雖",
    "X12n0280_001:0687b02": "頓悟承悟并消。事假漸除。因次第盡。若惟空持諸佛",
    "X12n0280_001:0687b03": "言教。而不修行克證。只益戲論。何也。如舍利弗。乍聞",
    "X12n0280_001:0687b04": "一偈。克證斷結。永出生死。阿難具持法藏。伸詞請問。",
    "X12n0280_001:0687b05": "展轉成疑。豈不天淵哉。雖則阿難大權示現。正為我",
    "X12n0280_001:0687b06": "輩空恣談論一無所得者設也。",
    "X12n0280_001:0687b07": "○汝雖談說因緣自然(至)如何自欺尚留觀聽。",
    "X12n0280_001:0687b08": "文有三節。初則雖達無戲論法。菩提涅槃。尚在遙遠。",
    "X12n0280_001:0687b09": "必須修證。非多聞可預。次釋多聞明了自然因緣決",
    "X12n0280_001:0687b10": "無戲論。若不修證。多聞無益。故不能免離摩登伽難。",
    "X12n0280_001:0687b11": "若此多聞。可當菩提。則何須待我神呪加持然後彼",
    "X12n0280_001:0687b12": "此解脫。三則勸修無漏。勝彼多聞。日劫相遠。密顯神",
    "X12n0280_001:0687b13": "呪功能。作助道緣起。正意在起修道也。經分五分。見",
    "X12n0280_001:0687b14": "道分齊於此。餘不繁演。問曰。一席所談。無非正法。何",
    "X12n0280_001:0687b15": "以止此。答曰。修道分者。惟選一耳根圓通。為此方教",
    "X12n0280_001:0687b16": "體。乃教門一期讚揚不可一定。何也。如二十五無學",
    "X12n0280_001:0687b17": "所證圓通。實無優劣。欲令阿難速易成就。豈能盡攝",
    "X12n0280_001:0687b18": "羣機。以機有利鈍。因心不等。此為觀音易入。而彼二",
    "X12n0280_001:0687b19": "十四聖。於十八界。各稱便宜。所以香巖擊竹悟道。靈",
    "X12n0280_001:0687b20": "雲見色明心。臨濟領於痛棒。玄沙悟傷足指。溈山撥",
    "X12n0280_001:0687b21": "火。洞山覩水。雖如來再世。不能非其悟。是知不可一",
    "X12n0280_001:0687b22": "定也。助道分稱揚神呪。如能即信。定獲冥加。證果分",
    "X12n0280_001:0687b23": "乃聖賢境界。非凡夫可測。諸天升進。故不可知。即如",
    "X12n0280_001:0687b24": "三塗果報。豈予盡解。五十陰魔。惟佛能究。下地上惑",
    "X12n0280_001:0687c01": "冥然莫解。故或是或非。並聽古人。惟此見道一分。學",
    "X12n0280_001:0687c02": "者當盡其心。故予敢呈管見。與諸方共。然則聖意叵",
    "X12n0280_001:0687c03": "測。脫有謬解之過。伏惟知識乞施懺悔耳。",
    "X12n0280_001:0687c04": "問曰。一人發真歸源。十方世界。悉皆消殞。自我本師",
    "X12n0280_001:0687c05": "釋迦以來。其間祖師。遞代出興。豈不是發真歸元者。",
    "X12n0280_001:0687c06": "何以出間還復如故。當有旨不。",
    "X12n0280_001:0687c07": "答曰。汝嘗夢中所見山河大地。與日間同不。曰然。如",
    "X12n0280_001:0687c08": "此假如十人同做一夢。十人所見異不。曰不異。假若",
    "X12n0280_001:0687c09": "一人醒時。此一人所見世界。已消殞不。曰已消殞。既",
    "X12n0280_001:0687c10": "已消殞。彼九人未醒者。所見世界同消殞不。曰不然。",
    "X12n0280_001:0687c11": "彼九人未醒。那得同消。如此則汝何疑諸聖之世界",
    "X12n0280_001:0687c12": "不消耶。一人醒時。則一人之世界已消。十人同醒。則",
    "X12n0280_001:0687c13": "十人之世界消殞。何有不可。以一人醒時同彼九人",
    "X12n0280_001:0687c14": "之在夢。亦不可以九人在夢而疑一人之醒。故曰十",
    "X12n0280_001:0687c15": "方如來與大菩薩并其自住三摩地者。見此山河大",
    "X12n0280_001:0687c16": "地。如虗空華。本無所有。且我輩現摶四大六根。如夢",
    "X12n0280_001:0687c17": "中人說醒時話。其可得哉。",
    "X12n0280_001:0687c18": "問曰。一期所論。以謂墮婬生怖。見相生忻。求不可得。",
    "X12n0280_001:0687c19": "皆名妄想。正等無差。如此則聖道不必修。婬殺不必",
    "X12n0280_001:0687c20": "斷。今云眾生以貪愛為本。業種以婬殺為本。三因斷",
    "X12n0280_001:0687c21": "故。三緣不生。心中演若。狂性自歇。歇即菩提。如此則",
    "X12n0280_001:0687c22": "婬殺必當斷除。方成佛道。若以前說為是。則成撥無。",
    "X12n0280_001:0687c23": "若以後說為是。則成妄想。何以辨之。",
    "X12n0280_001:0687c24": "答曰。顯理扶事。各有宗趣。前為阿難不明真心認彼",
    "X12n0280_001:0688a01": "前塵妄生取捨。所以令其擇取真心。徵至無有。心既",
    "X12n0280_001:0688a02": "不有。取捨奚為。次由阿難起無心之怖。復令擇見。其",
    "X12n0280_001:0688a03": "間見性不還。見非遠近。見非大小。見非舒縮。見非因",
    "X12n0280_001:0688a04": "緣。見非自然。乃至見非和合。方知性真不動。妄心徒",
    "X12n0280_001:0688a05": "自去來。同於幻夢。若執定有不動見性。猶名妄心。直",
    "X12n0280_001:0688a06": "至見猶離見見不能及。始是真見。由是廣推。五陰六",
    "X12n0280_001:0688a07": "入十二處十八界。七大周圓。稱性發揮。離是非是。於",
    "X12n0280_001:0688a08": "中可有修道之是而婬殺之非乎。所以理須頓悟承",
    "X12n0280_001:0688a09": "悟并消。若必欲於中取捨。是非真如。撮摩虗空。秪益",
    "X12n0280_001:0688a10": "自勞。但有言說。俱無實義。若解稱性發揮。則海印發",
    "X12n0280_001:0688a11": "光。少加意識。則塵勞先起。理性如是。非是強言。此中",
    "X12n0280_001:0688a12": "扶事。必須斷除。若不斷除。則徒成狂解。終無得益。所",
    "X12n0280_001:0688a13": "以業種以婬殺為本。三漸次以斷婬為正。修證聖位",
    "X12n0280_001:0688a14": "必先欲愛乾枯。六天惟論欲之輕重。以辨升進。梵天",
    "X12n0280_001:0688a15": "以欲心明悟。不犯欲塵。身為梵侶。十因六交。多論婬",
    "X12n0280_001:0688a16": "欲。五陰魔業。必曰婬婬相傳。故落魔道。婬既如此。殺",
    "X12n0280_001:0688a17": "盜亦然。著欲斷欲。優劣如此。豈有不斷而得解脫乎。",
    "X12n0280_001:0688a18": "故曰事假漸除。因次第盡。經文于事理兩間。致意諄",
    "X12n0280_001:0688a19": "諄。不可不辨。汝之所問。實為要問也。"
}