{
    "T45n1853_003:0035b06": "大乘玄論卷第三",
    "T45n1853_003:0035b08": "胡吉藏撰",
    "T45n1853_003:0035b09": "佛性義十門。",
    "T45n1853_003:0035b10": "　一大意門　二明異釋門　三尋經門　四",
    "T45n1853_003:0035b11": "簡正因門　五釋名門　六本有始有門",
    "T45n1853_003:0035b12": "　七內外有無門　八見性門　九會教門",
    "T45n1853_003:0035b13": "　十料簡門",
    "T45n1853_003:0035b14": "甘藥停山由來已久。圓珠沈水實自積時。而",
    "T45n1853_003:0035b15": "隨其流處六味不同。競捉瓦石三乘成異。謬",
    "T45n1853_003:0035b16": "言羊角之刀。復據如繩之像。敢承佛意輕布",
    "T45n1853_003:0035b17": "弱言。庶得影現鏡中。面還得所。少失鄉土名",
    "T45n1853_003:0035b18": "為弱喪。不知反本稱曰無明。蕩識還原目為",
    "T45n1853_003:0035b19": "佛性。",
    "T45n1853_003:0035b20": "異釋第二。古來相傳釋佛性不同。大有諸師。",
    "T45n1853_003:0035b21": "今正出十一家。以為異解。就十一師皆有名",
    "T45n1853_003:0035b22": "字。今不復據列。直出其義耳。第一家云。以眾",
    "T45n1853_003:0035b23": "生為正因佛性。故經言正因者。謂諸眾生。緣",
    "T45n1853_003:0035b24": "因者謂六波羅蜜。既言正因者。謂諸眾生。故",
    "T45n1853_003:0035b25": "知。以眾生為正因佛性。又言一切眾生悉有",
    "T45n1853_003:0035b26": "佛性。故知。眾生是正因也。第二師以六法為",
    "T45n1853_003:0035b27": "正因佛性。故經云。不即六法不離六法。言六",
    "T45n1853_003:0035b28": "法者。即是五陰及假人也。故知。六法是正因",
    "T45n1853_003:0035b29": "佛性也。第三師以心為正因佛性。故經云。凡",
    "T45n1853_003:0035c01": "有心者。必定當得無上菩提。以心識異乎木",
    "T45n1853_003:0035c02": "石無情之物。研習必得成佛。故知。心是正因",
    "T45n1853_003:0035c03": "佛性也。第四師以冥傳不朽為正因佛性。此",
    "T45n1853_003:0035c04": "釋異前以心為正因。何者。今直明神識有冥",
    "T45n1853_003:0035c05": "傳不朽之性。說此用為正因耳。第五師以避",
    "T45n1853_003:0035c06": "苦求樂為正因佛性。一切眾生。無不有避苦",
    "T45n1853_003:0035c07": "求樂之性。實有此避苦求樂之性。即以此用",
    "T45n1853_003:0035c08": "為正因。然此釋復異前以心為正因之說。今",
    "T45n1853_003:0035c09": "只以避苦求樂之用為正因耳。故經云。若無",
    "T45n1853_003:0035c10": "如來藏者。不得厭苦樂求涅槃。故知。避苦求",
    "T45n1853_003:0035c11": "樂之用為正因佛性也。第六師以真神為正",
    "T45n1853_003:0035c12": "因佛性。若無真神。那得成真佛。故知。真神為",
    "T45n1853_003:0035c13": "正因佛性也。第七師以阿梨耶識自性清淨",
    "T45n1853_003:0035c14": "心。為正因佛性也。第八師以當果為正因佛",
    "T45n1853_003:0035c15": "性。即是當果之理也。第九師以得佛之理為",
    "T45n1853_003:0035c16": "正因佛性也。第十師以真諦為正因佛性也。",
    "T45n1853_003:0035c17": "第十一師以第一義空為正因佛性。故經云。",
    "T45n1853_003:0035c18": "佛性者名第一義空。故知。第一義空為正因",
    "T45n1853_003:0035c19": "佛性也。但河西道朗法師與曇無讖法師。共",
    "T45n1853_003:0035c20": "翻涅槃經。親承三藏作涅槃義疏。釋佛性義",
    "T45n1853_003:0035c21": "正以中道為佛性。爾後諸師。皆依朗法師義",
    "T45n1853_003:0035c22": "疏。得講涅槃乃至釋佛性義。師心自作各執",
    "T45n1853_003:0035c23": "異解。悉皆以涅槃所破之義以為正解。豈非",
    "T45n1853_003:0035c24": "是經中所喻解象之殊哉。雖不離象。無有一",
    "T45n1853_003:0035c25": "人得象者也。是故應須破洗。今一一問義若",
    "T45n1853_003:0035c26": "得立。可得以為正因。義若不成。豈不取邪因",
    "T45n1853_003:0035c27": "為正因耶。大略言有十一家。其間細論更有",
    "T45n1853_003:0035c28": "諸釋。今時無有用者故。不復出之。然十一家。",
    "T45n1853_003:0035c29": "大明不出三意。何者。第一家以眾生為正因。",
    "T45n1853_003:0036a01": "第二以六法為正因。此之兩釋。不出假實二",
    "T45n1853_003:0036a02": "義。明眾生即是假人。六法即是五陰及假人",
    "T45n1853_003:0036a03": "也。次以心為正因。及冥傳不朽避苦求樂及",
    "T45n1853_003:0036a04": "以真神阿梨耶識。此之五解。雖復體用真偽",
    "T45n1853_003:0036a05": "不同。並以心識為正因也。次有當果與得佛",
    "T45n1853_003:0036a06": "理及以真諦第一義空。此四之家。並以理為",
    "T45n1853_003:0036a07": "正因也。今次第須破之。第一師以眾生為正",
    "T45n1853_003:0036a08": "因者。今只問。何者是眾生。而言以此為正因",
    "T45n1853_003:0036a09": "耶。經云。若菩薩有我相人相眾生相則非菩",
    "T45n1853_003:0036a10": "薩。又言。如來說眾生即非眾生。正因本為菩",
    "T45n1853_003:0036a11": "薩。經既說言有眾生相則非菩薩。寧得以眾",
    "T45n1853_003:0036a12": "生為正因耶。故知。有眾生者皆是妄想。何可",
    "T45n1853_003:0036a13": "以妄想顛倒得為正因耶。又若以眾生為正",
    "T45n1853_003:0036a14": "因者。只問。昔日初教已明有眾生不。若初教",
    "T45n1853_003:0036a15": "已明有眾生者。便應初教已明正因佛性。彼",
    "T45n1853_003:0036a16": "釋言。初教已明眾生。但未說為正因耳。若爾",
    "T45n1853_003:0036a17": "後教說眾生為正因者。還指初教眾生以為",
    "T45n1853_003:0036a18": "正因不。若爾初教眾生理中已是正因。若理",
    "T45n1853_003:0036a19": "中已是正因者。則理中已明佛性也。若不",
    "T45n1853_003:0036a20": "可言初教已辨佛性者。云何以眾生為正因",
    "T45n1853_003:0036a21": "耶。又汝引經言一切眾生悉有佛性。故知。眾",
    "T45n1853_003:0036a22": "生是正因佛性者不然。既言眾生有佛性。那",
    "T45n1853_003:0036a23": "得言眾生是佛性耶。若言眾生是佛性者。可",
    "T45n1853_003:0036a24": "得言一切眾生悉有眾生。一切佛性悉有佛",
    "T45n1853_003:0036a25": "性不。若不得者。故知。眾生與佛性有異。不得",
    "T45n1853_003:0036a26": "言眾生是佛性也。又難第二家。經云。佛性者",
    "T45n1853_003:0036a27": "不即六法不離六法者。言此是何語而橫引",
    "T45n1853_003:0036a28": "之此文乃明佛性。非是即六法。復非是離六",
    "T45n1853_003:0036a29": "法。何時明六法是佛性耶。若言不離六法故",
    "T45n1853_003:0036b01": "六法是佛性者。復言不即六法故六法非是",
    "T45n1853_003:0036b02": "佛性。此語若為得通。明知。以不解讀經故。所",
    "T45n1853_003:0036b03": "以致謬耳。次問中有五家。雖復五解言異或",
    "T45n1853_003:0036b04": "體或用。而皆是心家體用。前第三家。以心為",
    "T45n1853_003:0036b05": "正因佛性者不然。經云。有心必得菩提者。此",
    "T45n1853_003:0036b06": "明有心之者必得菩提。何時言心是正因佛",
    "T45n1853_003:0036b07": "性耶。于時畏有如此謬故。即下經云。心是無",
    "T45n1853_003:0036b08": "常佛性常。故心非佛性也。經既分明。言心非",
    "T45n1853_003:0036b09": "佛性而強言是者。豈非與佛共諍耶。心既不",
    "T45n1853_003:0036b10": "成。心家諸用冥傳不朽避苦求樂等。悉皆同",
    "T45n1853_003:0036b11": "壞也。大涅槃經。處處皆明佛性。是故時人解",
    "T45n1853_003:0036b12": "佛性者。盡引涅槃為證。何處文辨冥傳不朽",
    "T45n1853_003:0036b13": "避苦求樂為正因佛性耶。勝鬘經云。若無如",
    "T45n1853_003:0036b14": "來藏者。不得厭苦樂求涅槃者。此正明由如",
    "T45n1853_003:0036b15": "來藏佛性力故。所以眾生得厭苦求樂。何時",
    "T45n1853_003:0036b16": "明厭苦求樂是正因佛性耶。彼師云。指當果",
    "T45n1853_003:0036b17": "為如來藏。以有當果如來藏故。所以眾生得",
    "T45n1853_003:0036b18": "厭苦求樂者不然。性品云。我者即是如來藏。",
    "T45n1853_003:0036b19": "如來藏者即是佛性。明佛性本來有之如貧女",
    "T45n1853_003:0036b20": "寶藏。何勞指當果為如來藏。且當果體。猶尚",
    "T45n1853_003:0036b21": "未有而能令眾生厭苦求樂。豈非是漫語者哉。",
    "T45n1853_003:0036b22": "若據人證者。舊來誰作如此釋。此是光澤法",
    "T45n1853_003:0036b23": "師。一時推畫。作如此解。經無證句。非師所傳",
    "T45n1853_003:0036b24": "故不可用也。乃至第八阿梨耶識。亦非佛性",
    "T45n1853_003:0036b25": "故。攝大乘論。云是無明母生死根本。故知。六",
    "T45n1853_003:0036b26": "識七識乃至八九。設使百千無量諸識皆非",
    "T45n1853_003:0036b27": "佛性。何以故皆是有所得五眼所不見。故次",
    "T45n1853_003:0036b28": "有第三四家。並以理為正因佛性。而不無小",
    "T45n1853_003:0036b29": "異。前之兩家。以當果與得佛之理為正因佛",
    "T45n1853_003:0036c01": "性者。彼言。是世諦之理。次有兩家。以真諦與",
    "T45n1853_003:0036c02": "第一義空為正因佛性者。此是真諦之理也。",
    "T45n1853_003:0036c03": "以第一義空為正因佛性者。此是北地摩訶",
    "T45n1853_003:0036c04": "衍師所用。今問。若依涅槃文。以第一義空為",
    "T45n1853_003:0036c05": "佛性者。下文即言空者。不見空與不空名為",
    "T45n1853_003:0036c06": "佛性。故知。以中道為佛性。不以空為佛性也。",
    "T45n1853_003:0036c07": "真諦為佛性者。此是和法師小亮法師所用。",
    "T45n1853_003:0036c08": "問真諦為佛性。何經所出。承習是誰。無有",
    "T45n1853_003:0036c09": "師資亦無證句。故不可用也。當果為正因佛",
    "T45n1853_003:0036c10": "性。此是古舊諸師多用此義。此是始有義。",
    "T45n1853_003:0036c11": "若是始有。即是作法。作法無常。非佛性也。得",
    "T45n1853_003:0036c12": "佛理為佛性者。此是零根僧正所用。此義最",
    "T45n1853_003:0036c13": "長。然闕無師資相傳。學問之體。要須依師承",
    "T45n1853_003:0036c14": "習。今問。以得佛理為正因佛性者。何經所明。",
    "T45n1853_003:0036c15": "承習是誰。其師既以心為正因佛性。而弟子",
    "T45n1853_003:0036c16": "以得佛理為正因佛性者。豈非背師自作推",
    "T45n1853_003:0036c17": "畫耶。故不可用也。通論十一家。皆計得佛之",
    "T45n1853_003:0036c18": "理。今總破得佛之理。義通十一解。事既廣。宜",
    "T45n1853_003:0036c19": "作三重破之。第一作有無破。只問。得佛之理。",
    "T45n1853_003:0036c20": "為當有此理為當是無。若言是有。有已成事。",
    "T45n1853_003:0036c21": "非謂為理。若言是無。無即無理。即墮二邊不",
    "T45n1853_003:0036c22": "得言理也。第二作三時破。只問。得佛之理。",
    "T45n1853_003:0036c23": "為是已理為是未理為是理時有理。若言已",
    "T45n1853_003:0036c24": "理。則理已不用。無復有理。若言未理。未理故",
    "T45n1853_003:0036c25": "未有。若言理時有理者。若法已成則是已。若",
    "T45n1853_003:0036c26": "法未有則墮未。故無別第三法稱為理也。第",
    "T45n1853_003:0036c27": "三即離破。只問。得佛之理。為當即空為當離",
    "T45n1853_003:0036c28": "空。若言即空者。則早已是空。無復有理。若言",
    "T45n1853_003:0036c29": "離空有此理者。空不可離。豈得離空而言有",
    "T45n1853_003:0037a01": "理。又離空而有理者。則成二見。經云。諸有二",
    "T45n1853_003:0037a02": "者。無道無果。豈可以二見顛倒為正因耶。作",
    "T45n1853_003:0037a03": "此三條推求不可得。非唯四家義壞。通十一",
    "T45n1853_003:0037a04": "計皆碎也。問破他可爾。今時何者為正因耶。",
    "T45n1853_003:0037a05": "答一往對他則須併反。彼悉言有。今則皆無。",
    "T45n1853_003:0037a06": "彼以眾生為正因。今以非眾生為正因。彼以",
    "T45n1853_003:0037a07": "六法為正因。今以非六法為正因。乃至以真",
    "T45n1853_003:0037a08": "諦為正因。今以非真諦為正因。若以俗諦為",
    "T45n1853_003:0037a09": "正因。今以非俗諦為正因。故云非真非俗中",
    "T45n1853_003:0037a10": "道為正因佛性也。以藥治病則須此說。對他",
    "T45n1853_003:0037a11": "雖爾。又須橫竪論之。故此非眾生義有淺有",
    "T45n1853_003:0037a12": "深橫論為藥。則如向辨。竪則望道。只非眾生",
    "T45n1853_003:0037a13": "等即是正因。若言是是非是。亦何者非眾生",
    "T45n1853_003:0037a14": "而說眾生乎。但非眾生而說眾生。此之眾生",
    "T45n1853_003:0037a15": "豈可言其是有。豈可言其是無。豈可言其是",
    "T45n1853_003:0037a16": "亦有亦無非有非無耶。若識此眾生者。何為",
    "T45n1853_003:0037a17": "問非正因。乃至六法真諦義亦如此。若徹了",
    "T45n1853_003:0037a18": "深悟。此則正因佛性義已具足。前是橫論",
    "T45n1853_003:0037a19": "一重。此復是竪論一重。便成兩重論正因義",
    "T45n1853_003:0037a20": "也。",
    "T45n1853_003:0037a21": "尋經第三。既識佛性。應須遍讀眾經。由來舊",
    "T45n1853_003:0037a22": "辨阿含經中亦明佛性。但有小妨耳。故云。一",
    "T45n1853_003:0037a23": "切眾生悉有聲聞性。悉有辟支佛性。悉有佛",
    "T45n1853_003:0037a24": "性。阿含既爾。其餘諸經。亦有說佛性語。但不",
    "T45n1853_003:0037a25": "甚分明。如是眾經明佛性。亦復何嫌。故新金",
    "T45n1853_003:0037a26": "光明經云。若了義說是身。即是大乘。即如來",
    "T45n1853_003:0037a27": "藏。即如來性也。華嚴經云。菩薩隨喜心不斷",
    "T45n1853_003:0037a28": "如來性又言。欲不斷佛種性者。當發菩提心。",
    "T45n1853_003:0037a29": "又華嚴性起品。即是明佛性義。從寶王如來",
    "T45n1853_003:0037b01": "性。而起離世間因。得入法界果。結前因果。生",
    "T45n1853_003:0037b02": "後因果。故華嚴明佛性有因有果。而未作正",
    "T45n1853_003:0037b03": "因緣因之名。亦未作果與果果之秤。至如具",
    "T45n1853_003:0037b04": "足明佛性義。即如涅槃中所辨。故具明有因",
    "T45n1853_003:0037b05": "有因因有果有果果。今時一師每以涅槃經為",
    "T45n1853_003:0037b06": "證。然此一教處處皆明佛性。故哀歎品中瑠璃",
    "T45n1853_003:0037b07": "珠喻。亦是具足明佛性義。如是如來性品皆",
    "T45n1853_003:0037b08": "明佛性義。乃至師子吼迦葉廣明佛性事。義",
    "T45n1853_003:0037b09": "乃顯然。故一師所引文句。以師子吼文為正",
    "T45n1853_003:0037b10": "也。故師子吼菩薩問言。云何為佛性。以何義",
    "T45n1853_003:0037b11": "故名為佛性。如是凡有五問佛性。如來次第",
    "T45n1853_003:0037b12": "答。答第一問言。善男子汝問云何為佛性者。",
    "T45n1853_003:0037b13": "善男子佛性者。名第一義空。第一義空名為智",
    "T45n1853_003:0037b14": "慧。斯則一往第一義空以為佛性。又言第一",
    "T45n1853_003:0037b15": "義空名為智慧。豈不異由來義耶。今只說境",
    "T45n1853_003:0037b16": "為智。說智為境。復云。所言空者。不見空與不",
    "T45n1853_003:0037b17": "空。對此為言。亦應云。所言智者。不見智與不",
    "T45n1853_003:0037b18": "智。即不見空除空。不見不空除不空。除智又",
    "T45n1853_003:0037b19": "除不智。遠離二邊名聖中道。又言。如是二見",
    "T45n1853_003:0037b20": "不名中道。無常無斷乃名中道。此豈非以中",
    "T45n1853_003:0037b21": "道為佛性耶。是以除不空則離常邊。又除於",
    "T45n1853_003:0037b22": "空即離斷邊。不見智與不智義亦如是。故以",
    "T45n1853_003:0037b23": "中道為佛性。是以文云佛性者。即是三菩提",
    "T45n1853_003:0037b24": "中道種子也。是故今明。第一義空名為佛性。",
    "T45n1853_003:0037b25": "不見空與不空。不見智與不智。無常無斷名",
    "T45n1853_003:0037b26": "為中道。只以此為中道佛性也。若以此足前",
    "T45n1853_003:0037b27": "十一師。則成第十二解。然若識正道知。道無",
    "T45n1853_003:0037b28": "有一。豈復有二釋於其間哉。而言第一義空",
    "T45n1853_003:0037b29": "為佛性者。非是由來所辨第一義空。彼明第一",
    "T45n1853_003:0037c01": "義空但境而非智。斯是偏道。今言智慧。亦非",
    "T45n1853_003:0037c02": "由來所明之智慧。彼明智慧但智而非境。斯",
    "T45n1853_003:0037c03": "亦是偏道義。非謂中道也。但中道義難識。具",
    "T45n1853_003:0037c04": "如二諦中辨。非中非邊不住中邊。中邊平等",
    "T45n1853_003:0037c05": "假名為中。若了如是中道。則識佛性。若了今",
    "T45n1853_003:0037c06": "之佛性。亦識彼之中道。若了中道。即了第一",
    "T45n1853_003:0037c07": "義空。若了第一義空。即了智慧。了智慧即了",
    "T45n1853_003:0037c08": "金光明諸佛行處。若了金光明諸佛行處。則",
    "T45n1853_003:0037c09": "了此經云光明者名為智慧。若了智慧即了",
    "T45n1853_003:0037c10": "佛性。若了佛性即了涅槃也。",
    "T45n1853_003:0037c11": "簡正因第四。但正因難識。今作兩種檢之。一",
    "T45n1853_003:0037c12": "作車輪明義。無始終檢。二作三世明義。有始",
    "T45n1853_003:0037c13": "終檢也。無始終義。即如涅槃云。十二因緣不",
    "T45n1853_003:0037c14": "生不滅不一不二不常不斷不來不去不因不",
    "T45n1853_003:0037c15": "果。又言。佛性者。有因有因因。有果有果果",
    "T45n1853_003:0037c16": "也。是以無始終義。作四句明之。所言因者。",
    "T45n1853_003:0037c17": "即是境界因。謂十二因緣也。所言因因者。即",
    "T45n1853_003:0037c18": "是緣因。謂十二因緣所生觀智也。境界已是",
    "T45n1853_003:0037c19": "因。此之觀智。因因而有故名因因。好體十二",
    "T45n1853_003:0037c20": "因緣。應是因因而有故名因因。彼向望前。此",
    "T45n1853_003:0037c21": "即望後。皆是因因也。所言果者。即三菩提。由",
    "T45n1853_003:0037c22": "因而得故名為果。所言果果者。即是大般涅",
    "T45n1853_003:0037c23": "槃。由菩提故。得說涅槃以為果果。菩提即是",
    "T45n1853_003:0037c24": "智。涅槃即是斷。由智故說斷也。此是無始終",
    "T45n1853_003:0037c25": "義。何者。如所生觀智因因而有故名因因。十",
    "T45n1853_003:0037c26": "二因緣。亦因因而有。又是因因。既互為因與",
    "T45n1853_003:0037c27": "因因故。是無始終也。第二作三世有始終檢",
    "T45n1853_003:0037c28": "者。凡有三句。一者是因非果。即是境界因。故",
    "T45n1853_003:0037c29": "經言。是因非果如佛性。二者是果非因。即是",
    "T45n1853_003:0038a01": "果果性。故經言。是果非因名大涅槃。三者是",
    "T45n1853_003:0038a02": "因是果。即如了因及三菩提。斯即亦因亦果。",
    "T45n1853_003:0038a03": "望後為因。望前為果。既言境界是因非果涅",
    "T45n1853_003:0038a04": "槃是果非因。所以名為有始終義。問先明四",
    "T45n1853_003:0038a05": "句後說三句。有正因不。答未有正因。問若前",
    "T45n1853_003:0038a06": "明四句後說三句。既並非正因者未知。何者",
    "T45n1853_003:0038a07": "為正因耶。答前四句所明因果。因是傍因果",
    "T45n1853_003:0038a08": "是傍果義。所以然者。因則異果。果則異因。豈",
    "T45n1853_003:0038a09": "非是傍義。故先言有因有因因有果有果果。",
    "T45n1853_003:0038a10": "皆未是正因。若言非因非果。乃是正因耳。後",
    "T45n1853_003:0038a11": "說三句。是因非果是果非因是因是果。皆未",
    "T45n1853_003:0038a12": "名正若言非因非果。此乃是正。故經云。非因",
    "T45n1853_003:0038a13": "非果名為佛性也。故於四句中。更足第五句。",
    "T45n1853_003:0038a14": "方是正因。於三句中。更足第四句。方是正因。",
    "T45n1853_003:0038a15": "所以佛性非因非果。而說因說果。不因而因。",
    "T45n1853_003:0038a16": "開境智故有二因。謂因與因因也。不果而果。",
    "T45n1853_003:0038a17": "開智斷故有二果。謂果與果果。至論正因。豈",
    "T45n1853_003:0038a18": "是因果。故非因非果。即是中道名為正因。故",
    "T45n1853_003:0038a19": "以中道為正因佛性。故經云。佛性是三菩提",
    "T45n1853_003:0038a20": "中道種子也。所以佛性即是中道種子。亦可。",
    "T45n1853_003:0038a21": "得以中道因為正種子也。若單道義者。此中",
    "T45n1853_003:0038a22": "應須眼見師子吼文也。然先言正因佛性。非",
    "T45n1853_003:0038a23": "因而因故有二因。謂境了二因。非果而果故",
    "T45n1853_003:0038a24": "有二果謂菩提與涅槃。今此二因二果。並非",
    "T45n1853_003:0038a25": "正因。由非因非果正因故。有此因果。所以此",
    "T45n1853_003:0038a26": "二因二果。並皆是傍。若非因非果乃是正因。",
    "T45n1853_003:0038a27": "故若緣若了並非正因。非緣非了乃是正因。",
    "T45n1853_003:0038a28": "若菩提涅槃並非正果。非菩提非涅槃乃是",
    "T45n1853_003:0038a29": "正果也。問若爾則成六種佛性。何者因中有",
    "T45n1853_003:0038b01": "緣因了因。復有正因。豈非三因。果有菩提涅",
    "T45n1853_003:0038b02": "槃則成二果。復有非菩提非涅槃名為正果。",
    "T45n1853_003:0038b03": "豈非六種佛性耶。答亦得六種佛性。今則不",
    "T45n1853_003:0038b04": "爾。所以然者。但因中名為佛性。至果便成性",
    "T45n1853_003:0038b05": "佛。故在因但名為非因。在果則名為非果。只",
    "T45n1853_003:0038b06": "是一箇非因非果。而今為辨佛性。故經為正",
    "T45n1853_003:0038b07": "因。所以但有五性不為六性也。",
    "T45n1853_003:0038b08": "釋名第五。釋名有二種。先釋通名次釋別名。",
    "T45n1853_003:0038b09": "通名不同有三家。第一解云。佛性兩字皆是",
    "T45n1853_003:0038b10": "果名。佛名覺者。此故宜非因。性以不改為義。",
    "T45n1853_003:0038b11": "果體既常。所以不改也。因中暗識故非覺者。",
    "T45n1853_003:0038b12": "既其遷改不得名性。但眾生必有當得此佛性",
    "T45n1853_003:0038b13": "之理。故言悉有佛性也。第二師釋。佛性者此",
    "T45n1853_003:0038b14": "是因中。難第一家云。經既言一切眾生悉有",
    "T45n1853_003:0038b15": "佛性。云何言因中無有此名。因中眾生。有覺",
    "T45n1853_003:0038b16": "義故是佛。有必當之理不改名性也。第三家",
    "T45n1853_003:0038b17": "分字解釋。佛是果名。性是因名。還舉第一家",
    "T45n1853_003:0038b18": "為難。眾生愚暗癡惑耳。然未有智慧。若有覺",
    "T45n1853_003:0038b19": "法。可許佛覺。而即眾生都無有覺。云何言眾",
    "T45n1853_003:0038b20": "生是佛。乃研生死小智。終成果地大覺。其果",
    "T45n1853_003:0038b21": "始名為佛。故佛是果名。但眾生必當得。此之",
    "T45n1853_003:0038b22": "理不改故名為性。性只是理。所以性是因中",
    "T45n1853_003:0038b23": "也。然此三說。今並不用。皆須洗之。還以三家",
    "T45n1853_003:0038b24": "義自相難破也。問今義云何。為當在因為當",
    "T45n1853_003:0038b25": "在果為當在因果耶。答今時明義。無在無不",
    "T45n1853_003:0038b26": "在。故云無在無不在。佛所說也。只以如此義",
    "T45n1853_003:0038b27": "故名為佛性。雖無在無不在。而說在說不在",
    "T45n1853_003:0038b28": "者。佛性在因性佛在果。故果因名佛性。因果",
    "T45n1853_003:0038b29": "名性佛。此是不二二義。不二二故二則非二。",
    "T45n1853_003:0038c01": "故云二不二是體不二二是用。以體為用。以",
    "T45n1853_003:0038c02": "用為體。體用平等不二中道。方是佛性。一切",
    "T45n1853_003:0038c03": "諸師。釋佛性義。或言佛性是因非果。或言是",
    "T45n1853_003:0038c04": "果非因。此是因果二義非佛性也。故經云。凡",
    "T45n1853_003:0038c05": "有二者皆是邪見。故知。一切諸師。不知佛性。",
    "T45n1853_003:0038c06": "各執一邊。是非諍論。失佛性也。若知因果平",
    "T45n1853_003:0038c07": "等不二。方乃得稱名為佛性。故經云非因非",
    "T45n1853_003:0038c08": "果名為佛性也。佛性既爾。涅槃亦然。若知生",
    "T45n1853_003:0038c09": "死涅槃平等不二。此乃得稱名為涅槃。故經",
    "T45n1853_003:0038c10": "云。佛知一切眾生畢竟寂滅。是涅槃相。不復",
    "T45n1853_003:0038c11": "更滅也。次釋別名。先言正因佛性非因非果。",
    "T45n1853_003:0038c12": "非因而因故有二因。謂境界因與了因。非果",
    "T45n1853_003:0038c13": "而果故有二果。謂菩提與涅槃也。言境界因",
    "T45n1853_003:0038c14": "者。即是十二因緣能生觀智。以是觀智境界",
    "T45n1853_003:0038c15": "故名境界因。以能生觀智之前緣故。亦名緣",
    "T45n1853_003:0038c16": "因。言了因者。觀智能了出佛果故名了因。既",
    "T45n1853_003:0038c17": "了出佛果之緣因故。有時呼了因以為緣因",
    "T45n1853_003:0038c18": "也。菩提者此言正遍知道。是從智為名。涅槃",
    "T45n1853_003:0038c19": "者。此言寂滅。是則從斷為目也。前四句有因",
    "T45n1853_003:0038c20": "者。謂十二因緣。正言十二因緣。非菩提之正",
    "T45n1853_003:0038c21": "因。而言因者。以其能生觀智。與因作因。故名",
    "T45n1853_003:0038c22": "為因。若例此者。大涅槃亦非是正觀之正果。",
    "T45n1853_003:0038c23": "以菩提果為果。故亦應單名為果。若言涅槃",
    "T45n1853_003:0038c24": "與果為果故宜名果果者。十二因緣亦爾。與",
    "T45n1853_003:0038c25": "因作因故應名因因。而經云因因者。謂十二",
    "T45n1853_003:0038c26": "因緣所生觀智。此因因而有故名因因。若爾",
    "T45n1853_003:0038c27": "十二因緣。亦因因而有。何故不名因因。然雖",
    "T45n1853_003:0038c28": "復例通有如此義。但十二因緣作因。因始故",
    "T45n1853_003:0038c29": "單名為因。所以經云是因非果也。觀智從十",
    "T45n1853_003:0039a01": "二因緣而生。因因而有故名因因也。所以有",
    "T45n1853_003:0039a02": "果則是三菩提。從觀智因而有故名為果。若",
    "T45n1853_003:0039a03": "言三菩提是觀智之正果故單名果者。觀智",
    "T45n1853_003:0039a04": "亦是三菩提之正因。亦應單名有因。若言觀",
    "T45n1853_003:0039a05": "智從因而有故宜名因因者。三菩提亦從果",
    "T45n1853_003:0039a06": "而有故亦應名果果。而不爾正言三菩提。酬",
    "T45n1853_003:0039a07": "因之始故直名為果。涅槃從三菩提果而有",
    "T45n1853_003:0039a08": "故名果果也。然此四種兩因兩果。並皆是傍",
    "T45n1853_003:0039a09": "不得名正。非因非果乃名正因。不因故有二",
    "T45n1853_003:0039a10": "因。不果故有二果。所以此因是不因。此果是",
    "T45n1853_003:0039a11": "不果故。非因非果乃名為正。然非因非果自",
    "T45n1853_003:0039a12": "可名正。但其在因故名正因。其果則呼為正",
    "T45n1853_003:0039a13": "果然此正義。終不復可定言故。或時呼為道。",
    "T45n1853_003:0039a14": "或時呼為中。或時呼為正因。若齊言而取。終",
    "T45n1853_003:0039a15": "亦不得。何者言其正也。果自不正。因亦非正。",
    "T45n1853_003:0039a16": "亦非是非因非果。亦不非是非因非果也。問",
    "T45n1853_003:0039a17": "若爾是何。答此中無是故。當有以超然悟言",
    "T45n1853_003:0039a18": "解之旨。點此悟心以為正因。付此觀心非言",
    "T45n1853_003:0039a19": "可述。故迦葉每歎不可思議也。",
    "T45n1853_003:0039a20": "本有始有第六。問佛性為是本有為是始有。",
    "T45n1853_003:0039a21": "答經有兩文。一云。眾生佛性。譬如暗室瓶瓫",
    "T45n1853_003:0039a22": "力士額珠貧女寶藏雪山甜藥。本自有之非",
    "T45n1853_003:0039a23": "適今也。所以如來藏經。明有九種法身義。二",
    "T45n1853_003:0039a24": "云。佛果從妙因生。責騲馬直不責駒直也。明",
    "T45n1853_003:0039a25": "當服蘇今已噵臭。食中已有不淨。麻中已有",
    "T45n1853_003:0039a26": "油。則是因中言有之過。故知。佛性是始有。經",
    "T45n1853_003:0039a27": "既有兩文。人釋亦成兩種。一師云。眾生佛性",
    "T45n1853_003:0039a28": "本來自有。理性真神阿梨耶識故。涅槃亦有",
    "T45n1853_003:0039a29": "二種。性淨涅槃本來清淨。方便淨涅槃從修",
    "T45n1853_003:0039b01": "始成也。第二解云。經既說佛果從妙因而生。",
    "T45n1853_003:0039b02": "何容食中已有不淨。故知。佛性始有。復有人",
    "T45n1853_003:0039b03": "言。本有於當故名本有。問若爾便是本有耶。",
    "T45n1853_003:0039b04": "答復有始有義。又問。若始有應是無常。答我",
    "T45n1853_003:0039b05": "復有本有義。此何異二人作劫張王互答耶。",
    "T45n1853_003:0039b06": "彼若如本有。應如如來藏經諸喻。若言始有。",
    "T45n1853_003:0039b07": "應是無常。而言本有於當。此是何語。定本定",
    "T45n1853_003:0039b08": "當耶。無量世界無邊佛智。應不圓耶。若言如",
    "T45n1853_003:0039b09": "無邊而照可自破之。何勞更難。照若窮盡。即",
    "T45n1853_003:0039b10": "是有邊。照若不盡。智則不圓。此難那得去。本",
    "T45n1853_003:0039b11": "有始有義亦如是。一切有所得義。無不自死。",
    "T45n1853_003:0039b12": "而人不覺耳。故一切諸人莫不網羅於其中",
    "T45n1853_003:0039b13": "矣。若執本有則非始有。若執始有則非本有。",
    "T45n1853_003:0039b14": "各執一文不得會通經意。是非諍競。作滅佛",
    "T45n1853_003:0039b15": "法輪。不可具陳。但地論師云。佛性有二種。一",
    "T45n1853_003:0039b16": "是理性二是行性。理非物造故言本有。行藉",
    "T45n1853_003:0039b17": "修成故言始有。若有所得心。望之一往消文似",
    "T45n1853_003:0039b18": "如得旨。然尋推經意。未必如此。何者。但大聖",
    "T45n1853_003:0039b19": "善巧方便。逐物所宜破病說法。何曾說言理",
    "T45n1853_003:0039b20": "性本有行性始有耶。例如說如來藏義。楞伽",
    "T45n1853_003:0039b21": "經說無我為如來藏。涅槃說我為如來藏。此",
    "T45n1853_003:0039b22": "兩文復若為配當耶。本有始有其義亦爾。若",
    "T45n1853_003:0039b23": "言理性本有非始行性始有非本者。更執成",
    "T45n1853_003:0039b24": "病聖教非藥。而世間淺識之人。但見其語定",
    "T45n1853_003:0039b25": "以為是。以成迷執也。今一家相傳明佛性義。",
    "T45n1853_003:0039b26": "非有非無非本非始亦非當現。故經云。但以",
    "T45n1853_003:0039b27": "世俗文字數故說有三世。非謂菩提有去來",
    "T45n1853_003:0039b28": "今。以非本非始故。有因緣故。亦可得說故。如",
    "T45n1853_003:0039b29": "涅槃性品明。佛性本有。如貧女寶藏。而諸眾",
    "T45n1853_003:0039c01": "生執教成病。故下文即明始有。故知。佛性非",
    "T45n1853_003:0039c02": "本非始。但為眾生說言本始也。問若言佛性",
    "T45n1853_003:0039c03": "非本始者。以何義故說本始。答至論佛性理",
    "T45n1853_003:0039c04": "實非本始。但如來方便。為破眾生無常病故。",
    "T45n1853_003:0039c05": "說言一切眾生佛性本來自有。以是因緣得",
    "T45n1853_003:0039c06": "成佛道。但眾生無方便故。執言佛性性現相",
    "T45n1853_003:0039c07": "常樂。是故如來。為破眾生現相病故。隱本明",
    "T45n1853_003:0039c08": "始。至論佛性。不但非是本始。亦非是非本非",
    "T45n1853_003:0039c09": "始。為破本始故。假言非本非始。若能得悟本",
    "T45n1853_003:0039c10": "始非本始。是非平等始可得名正因佛性。眾",
    "T45n1853_003:0039c11": "生因是深保成佛道。若不如是非佛性也。若",
    "T45n1853_003:0039c12": "廣論本有始有義。例如新故。何者第一念是",
    "T45n1853_003:0039c13": "新。第二念是故。譬如新米初出者是新。次者",
    "T45n1853_003:0039c14": "非復是新。亦得第一念為故第二念為新。先",
    "T45n1853_003:0039c15": "者名故。後始起者是新。是則先後皆得名新。",
    "T45n1853_003:0039c16": "故言新新生滅。亦可。初後皆得名故。故言初",
    "T45n1853_003:0039c17": "故後亦故。新故既通初後。本有始有義亦復",
    "T45n1853_003:0039c18": "然。新故義通初後。但說初故名新。久新名故。",
    "T45n1853_003:0039c19": "定知。何者為新。何者為故。故知。都無新無",
    "T45n1853_003:0039c20": "故。故釋十號文云。上者名新。士者名故。體大",
    "T45n1853_003:0039c21": "涅槃無新無故。既言體大涅槃無新無故。亦",
    "T45n1853_003:0039c22": "得言體大涅槃無本無始。此一往明無本無",
    "T45n1853_003:0039c23": "始義。然無本無始義。此是清淨體。亦何失寄",
    "T45n1853_003:0039c24": "言本始義耶。今約事論之。如無明初念始起",
    "T45n1853_003:0039c25": "為新佛果後起為故。何異先兩念相望初念",
    "T45n1853_003:0039c26": "為新後念為故耶。亦得佛果始起此則名新。",
    "T45n1853_003:0039c27": "無明住地已久此則名為故。何異兩念相望",
    "T45n1853_003:0039c28": "初念名故後念名新。然本始只是新故。本只",
    "T45n1853_003:0039c29": "是故。始只是新。無明初念與佛果相望。既皆",
    "T45n1853_003:0040a01": "得是新。皆得是故。亦皆得是始。皆得是本。無",
    "T45n1853_003:0040a02": "明與佛果既得如此。生死涅槃亦爾。皆得是",
    "T45n1853_003:0040a03": "始皆得是本。是故生死為始。涅槃為本。涅槃",
    "T45n1853_003:0040a04": "為始。生死為本。生死始有。涅槃本有。何異第",
    "T45n1853_003:0040a05": "一念為新第二念為故。生死本有。涅槃始有。",
    "T45n1853_003:0040a06": "何異第一念為故第二念為新。故生死涅槃。",
    "T45n1853_003:0040a07": "不是本有不是始有。而終是無本無始。而今",
    "T45n1853_003:0040a08": "假名說故更互為本始無異。經言本有今無",
    "T45n1853_003:0040a09": "本無今有。本若是有今則是無。本若是無今",
    "T45n1853_003:0040a10": "則是有。故今之與本。皆得名有。皆得名無。此",
    "T45n1853_003:0040a11": "文意終為明無本無今義。故下文即結言三",
    "T45n1853_003:0040a12": "世有法無有是處。故知。三世皆不得言有。但",
    "T45n1853_003:0040a13": "今假名說故。本有今無本無今有。通生死涅",
    "T45n1853_003:0040a14": "槃。皆是有無。若悟假名。論有論無。至竟終是",
    "T45n1853_003:0040a15": "無有無無。故言三世有法無有是處。何異說",
    "T45n1853_003:0040a16": "新故本始至竟終是無有新故本始義耶。當",
    "T45n1853_003:0040a17": "知。說新故本來指新為故。指故為新。本始亦",
    "T45n1853_003:0040a18": "爾指本為始指始為本。指始為本故。此本是",
    "T45n1853_003:0040a19": "始本。指本為始故。此始是本始。本始非始。始",
    "T45n1853_003:0040a20": "本非本。故云至竟終是無本無始義也。",
    "T45n1853_003:0040a21": "辨內外有無第七。今辨佛性內外有無義。此",
    "T45n1853_003:0040a22": "重最難解。或可。理外有佛性理內無佛性。或",
    "T45n1853_003:0040a23": "可理內有佛性理外無佛性。今先辨理內外",
    "T45n1853_003:0040a24": "次說有無。然由來亦言有理內外凡夫及內",
    "T45n1853_003:0040a25": "道外道。故信等五根未立者。理外行心名外",
    "T45n1853_003:0040a26": "凡夫。五根立者。理內行心名內凡夫。故言理",
    "T45n1853_003:0040a27": "內行心理外行心。既有此語。亦即是理內外",
    "T45n1853_003:0040a28": "義。但舊師等不甚分明。作此名教耳。經言。復",
    "T45n1853_003:0040a29": "次道有二種。一外二內。外道道者。無常無樂。",
    "T45n1853_003:0040b01": "內道道者。有常有樂。菩提解脫亦復如是。聲",
    "T45n1853_003:0040b02": "聞菩提。無常無樂。諸佛菩薩所有菩提。常樂",
    "T45n1853_003:0040b03": "我淨。解脫亦然也。問菩提只是道。何故兩出",
    "T45n1853_003:0040b04": "耶。解云。菩提者是所行之道。先明。道者是能",
    "T45n1853_003:0040b05": "行之道。能所為異也。又若言一切諸法有生",
    "T45n1853_003:0040b06": "滅者。皆是理外。悉屬外道。若一切諸法無生",
    "T45n1853_003:0040b07": "滅者。皆是理內則屬內道。故今明。發心悟不",
    "T45n1853_003:0040b08": "生不滅。如般若中所辨。名為內道也。分理內",
    "T45n1853_003:0040b09": "外竟。今次明佛性之有無。問為理外眾生有",
    "T45n1853_003:0040b10": "佛性。為理內眾生有佛性耶。答曰。問理外眾",
    "T45n1853_003:0040b11": "生有佛性不。此不成問。何者理外本自無有",
    "T45n1853_003:0040b12": "眾生。那得問言理外眾生有佛性不。故如問",
    "T45n1853_003:0040b13": "炎中之水。本自不曾有。何得更問炎中之水",
    "T45n1853_003:0040b14": "從何處來。是故理外既無眾生。亦無佛性。五",
    "T45n1853_003:0040b15": "眼之所不見。故經云。若菩薩有我相人相眾",
    "T45n1853_003:0040b16": "生相。即非菩薩。是故我與人乃至今人無有",
    "T45n1853_003:0040b17": "佛性。不但凡夫無佛性。乃至阿羅漢亦無佛",
    "T45n1853_003:0040b18": "性。以是義故。不但草木無佛性。眾生亦無佛",
    "T45n1853_003:0040b19": "性也。若欲明有佛性者。不但眾生有佛性。草",
    "T45n1853_003:0040b20": "木亦有佛性。此是對理外無佛性。以辨理內",
    "T45n1853_003:0040b21": "有佛性也。問眾生無佛性草木有佛性。昔來",
    "T45n1853_003:0040b22": "未曾聞。為有經文為當自作。若眾生無佛性。",
    "T45n1853_003:0040b23": "眾生不成佛。若草木有佛性。草木乃成佛。此",
    "T45n1853_003:0040b24": "是大事。不可輕言令人驚怪也。答少聞多怪。",
    "T45n1853_003:0040b25": "昔來有事。是故經言。有諸比丘。聞說大乘。皆",
    "T45n1853_003:0040b26": "悉驚怪。從坐起去。是其事也。今更略舉愚見",
    "T45n1853_003:0040b27": "以詶來問。大涅槃哀歎品中。有失珠得珠喻。",
    "T45n1853_003:0040b28": "以喻眾生。迷故失無佛性。悟故得有佛性。故",
    "T45n1853_003:0040b29": "云。一闡提無佛性。殺亦無罪也。又呵二乘人",
    "T45n1853_003:0040c01": "如燋種。永絕其根。如根敗之士。豈非是明凡",
    "T45n1853_003:0040c02": "聖無佛性耶。眾生尚無佛性。何況草木。以此",
    "T45n1853_003:0040c03": "證知。不但草木無佛性。眾生亦無佛性也。又",
    "T45n1853_003:0040c04": "華嚴明。善財童子。見彌勒樓觀即得無量法",
    "T45n1853_003:0040c05": "門。豈非是觀物見性即得無量三昧。又大集",
    "T45n1853_003:0040c06": "經云。諸佛菩薩。觀一切諸法無非是菩提。此",
    "T45n1853_003:0040c07": "明迷佛性故為生死萬法悟即是菩提。故肇法",
    "T45n1853_003:0040c08": "師云。道遠乎哉。即物而真聖遠乎哉。悟即是",
    "T45n1853_003:0040c09": "神也。若一切諸法無非是菩提。何容不得無",
    "T45n1853_003:0040c10": "非是佛性。又涅槃云。一切諸法中悉有安樂",
    "T45n1853_003:0040c11": "性。亦是經文。唯識論云。唯識無境界。明山河",
    "T45n1853_003:0040c12": "草木皆是心想。心外無別法。此明理內一切",
    "T45n1853_003:0040c13": "諸法依正不二。以依正不二故。眾生有佛性",
    "T45n1853_003:0040c14": "則草木有佛性。以此義故。不但眾生有佛性。",
    "T45n1853_003:0040c15": "草木亦有佛性也。若悟諸法平等。不見依正",
    "T45n1853_003:0040c16": "二相故。理實無有成不成相。無不成故。假言",
    "T45n1853_003:0040c17": "成佛。以此義故。若眾生成佛時。一切草木亦",
    "T45n1853_003:0040c18": "得成佛。故經云。一切諸法皆如也。至於彌勒",
    "T45n1853_003:0040c19": "亦如也。若彌勒得菩提。一切眾生皆亦應得。",
    "T45n1853_003:0040c20": "此明以眾生彌勒一如無二故。若彌勒得菩提",
    "T45n1853_003:0040c21": "一切眾生皆亦應得。眾生既爾。草木亦然故",
    "T45n1853_003:0040c22": "知。理通故欲作無往不得。是故得名大乘無",
    "T45n1853_003:0040c23": "礙。此是通門明義也。若論別門者。則不得然。",
    "T45n1853_003:0040c24": "何以故明眾生有心迷故得有覺悟之理。草木",
    "T45n1853_003:0040c25": "無心故不迷。寧得有覺悟之義。喻如夢覺不",
    "T45n1853_003:0040c26": "夢則不覺。以是義故。云眾生有佛性故成佛",
    "T45n1853_003:0040c27": "草木無佛性故不成佛也。成與不成。皆是佛",
    "T45n1853_003:0040c28": "語。有何驚怪也。上來至此。明理外無佛性理",
    "T45n1853_003:0040c29": "內有佛性也。第二明理外有佛性理內無佛",
    "T45n1853_003:0041a01": "性。如般若經云。如是滅度無量眾生。實無眾",
    "T45n1853_003:0041a02": "生得滅度者。華嚴亦云。平等真法界一切眾",
    "T45n1853_003:0041a03": "生入。真實無所入。既言一切眾生入。當知。是",
    "T45n1853_003:0041a04": "理外眾生入。而實無所入者。此入理內無復",
    "T45n1853_003:0041a05": "眾生。故言實無所入。是知。理外有眾生故得",
    "T45n1853_003:0041a06": "入也。如是滅度實無度者。亦作此釋。此至理",
    "T45n1853_003:0041a07": "內。實無眾生得滅度者。當知。理內既無眾生。",
    "T45n1853_003:0041a08": "亦無佛性。理外有眾生可度。故言理外眾生",
    "T45n1853_003:0041a09": "有佛性也。然本有理內故說理外。理內既無",
    "T45n1853_003:0041a10": "理外。豈復有耶。先則為成交互辨義故。理外",
    "T45n1853_003:0041a11": "若無理內則有。理內若無理外則有。或時言",
    "T45n1853_003:0041a12": "內外俱有。或時說內外俱無。故經云。闡提人",
    "T45n1853_003:0041a13": "有善根人無。善根人有闡提人無。二人俱有二",
    "T45n1853_003:0041a14": "人俱無也。問那得作此不定說耶。答此豈得",
    "T45n1853_003:0041a15": "有定。故涅槃經云。若有人說一闡提人定有",
    "T45n1853_003:0041a16": "佛性定無佛性。皆名謗佛法僧。今既不欲謗",
    "T45n1853_003:0041a17": "佛法僧。豈敢定判。義中自有四句。故內外有",
    "T45n1853_003:0041a18": "無不定。所以作此不定說者。欲明佛性非是",
    "T45n1853_003:0041a19": "有無故。或時說有。或時說無也。問若言定為",
    "T45n1853_003:0041a20": "非者不定為是耶。答若言不定為是者。還復",
    "T45n1853_003:0041a21": "成定。定既非是。不定亦非。具如論破。但破定",
    "T45n1853_003:0041a22": "故言不定有四句如前。若洗淨已。復不定而",
    "T45n1853_003:0041a23": "為定亦何得而無定耶。今只就不定為定者。",
    "T45n1853_003:0041a24": "有理外眾生理外草木。有理內眾生理內草",
    "T45n1853_003:0041a25": "木。定何者有佛性。何者無佛性耶。若不定為",
    "T45n1853_003:0041a26": "定說者。經中但明化於眾生。不云化於草木。",
    "T45n1853_003:0041a27": "是則內外眾生有佛性。草木無佛性。雖然至",
    "T45n1853_003:0041a28": "於觀心望之。草木眾生豈復有異。有則俱",
    "T45n1853_003:0041a29": "有無則俱無。亦有亦無非有非無。此之四句",
    "T45n1853_003:0041b01": "皆悉並聽觀心也。至於佛性非有非無。非理",
    "T45n1853_003:0041b02": "內非理外。是故若得悟有無內外平等無二。",
    "T45n1853_003:0041b03": "始可名為正因佛性也。故涅槃論云。眾生有",
    "T45n1853_003:0041b04": "佛性非密。眾生無佛性亦非密。眾生即是佛",
    "T45n1853_003:0041b05": "乃名為密也。所以得言眾生無佛性者。不見",
    "T45n1853_003:0041b06": "佛性故。佛性無眾生者。不見眾生故。亦得言",
    "T45n1853_003:0041b07": "眾生有佛性。依如來藏故亦得言佛性有眾",
    "T45n1853_003:0041b08": "生。如來藏為生死作依持建立故。",
    "T45n1853_003:0041b09": "明見性第八。迦葉問言。云何諸菩薩能見難",
    "T45n1853_003:0041b10": "見性。師子吼問言。若一切眾生有佛性者。何",
    "T45n1853_003:0041b11": "故不見一切眾生所有佛性。十住菩薩。以何",
    "T45n1853_003:0041b12": "等眼不了了見佛。以何眼而了了見也。性品",
    "T45n1853_003:0041b13": "答。見有二種。一者十地。或言十住。名為慧眼",
    "T45n1853_003:0041b14": "見。舉珠喻釋。二者外道凡夫名為信見。或如",
    "T45n1853_003:0041b15": "羊角。或如火聚等。師子吼品明慧眼見故。見",
    "T45n1853_003:0041b16": "不了了。佛眼見故則了了。經文如此。判釋多",
    "T45n1853_003:0041b17": "言。十住菩薩。方見佛性猶如羅縠。九住以還",
    "T45n1853_003:0041b18": "未見佛性。但華嚴經云初發心時便成正覺。",
    "T45n1853_003:0041b19": "若如此者。初發心時則見佛性。故一師云。涅",
    "T45n1853_003:0041b20": "槃所明十地。應是地前。未得真悟菩薩故。見",
    "T45n1853_003:0041b21": "性不明。而華嚴所明十地。從佛智慧出。此是",
    "T45n1853_003:0041b22": "真悟菩薩。故云初發心時便成正覺。但地論",
    "T45n1853_003:0041b23": "師據行位判。行通位別。涅槃辨位別義。故菩",
    "T45n1853_003:0041b24": "薩位智猶未極。故十地菩薩見性不明。九地",
    "T45n1853_003:0041b25": "猶未見。華嚴明行通義。故云初發心時便成",
    "T45n1853_003:0041b26": "正覺也。又涅槃經云。十地菩薩。但見其終不",
    "T45n1853_003:0041b27": "見其始。諸佛如來始終俱見。諸師釋此文種",
    "T45n1853_003:0041b28": "種不同。或言。十地菩薩未斷無明。故言不見",
    "T45n1853_003:0041b29": "其始。而伏惑已周去佛近故言見終也。又云。",
    "T45n1853_003:0041c01": "十地菩薩。去終近故云見終。去無明住地遠",
    "T45n1853_003:0041c02": "故言不見其始。又云。十地去初地遠故。言不",
    "T45n1853_003:0041c03": "見其始但見其終。佛既眾惑已盡。因圓果備。",
    "T45n1853_003:0041c04": "故云始終俱見。一師云。因果本來不二。乃是",
    "T45n1853_003:0041c05": "無二無不二。故名為不二。雖復不二。而開因",
    "T45n1853_003:0041c06": "果二。菩提心為因。佛則是果。此是一重開也。",
    "T45n1853_003:0041c07": "又明果不可頓階。所以因中開為十地。此是",
    "T45n1853_003:0041c08": "第二重開也。如是於一一地中。或更開為三。",
    "T45n1853_003:0041c09": "乃至為四。如初地先開為十迴向。乃至十住",
    "T45n1853_003:0041c10": "等。斯則初地為始。十地為終。十地非初故。云",
    "T45n1853_003:0041c11": "不見其始。則是第十故言見終。亦得對言初",
    "T45n1853_003:0041c12": "地見始不見終也。果既不開。所以始終俱見。",
    "T45n1853_003:0041c13": "此故是無始終始終。不見而見也。",
    "T45n1853_003:0041c14": "會教第九。經中有明佛性法性真如實際等。",
    "T45n1853_003:0041c15": "並是佛性之異名。何以知之。涅槃經自說佛",
    "T45n1853_003:0041c16": "性有種種名。於一佛性亦名法性涅槃。亦名",
    "T45n1853_003:0041c17": "般若一乘。亦名首楞嚴三昧師子吼三昧。故",
    "T45n1853_003:0041c18": "知。大聖隨緣善巧。於諸經中說名不同。故於",
    "T45n1853_003:0041c19": "涅槃經中。名為佛性。則於華嚴。名為法界。於",
    "T45n1853_003:0041c20": "勝鬘中。名為如來藏自性清淨心。楞伽名為",
    "T45n1853_003:0041c21": "八識。首楞嚴經名首楞嚴三昧。法華名為一",
    "T45n1853_003:0041c22": "道一乘。大品名為般若法性。維摩名為無住",
    "T45n1853_003:0041c23": "實際。如是等名。皆是佛性之異名。故經云。無",
    "T45n1853_003:0041c24": "名相法假名相說。於一法中說無量名。於一",
    "T45n1853_003:0041c25": "名中說無量門。以是義故。名義雖異理實無",
    "T45n1853_003:0041c26": "二。問若理實無二以何義故說種種名。答若",
    "T45n1853_003:0041c27": "依名釋義。非無所以。何者。平等大道為諸眾",
    "T45n1853_003:0041c28": "生覺悟之性。名為佛性。義隱生死名如來藏。",
    "T45n1853_003:0041c29": "融諸識性究竟清淨。名為自性清淨心。為諸",
    "T45n1853_003:0042a01": "法體性名為法性。妙實不二故名為真如。盡",
    "T45n1853_003:0042a02": "原之實故名為實際。理絕動靜名為三昧。理",
    "T45n1853_003:0042a03": "無所知。無所不知。名為般若。善惡平等妙運",
    "T45n1853_003:0042a04": "不二。名為一乘。理用圓寂名為涅槃。如此諸義",
    "T45n1853_003:0042a05": "如喻似何譬。如虛空不動無礙有種種名。雖",
    "T45n1853_003:0042a06": "有諸名實無二相。以是故。云名字雖異理",
    "T45n1853_003:0042a07": "實無二也。問若言真如法性並是佛性之異",
    "T45n1853_003:0042a08": "名者。經說真如法性亦是空之異名。今未",
    "T45n1853_003:0042a09": "知。佛性是二諦中第一義空不。若言是者",
    "T45n1853_003:0042a10": "既言是空。那得以此為佛性耶。會通諸經",
    "T45n1853_003:0042a11": "使不相違。善則善矣。然新聞異響未見深旨。",
    "T45n1853_003:0042a12": "一切諸人並皆同疑。願為開示以遣疑滯也。",
    "T45n1853_003:0042a13": "答涅槃經云佛性者名第一義空。豈非是空為",
    "T45n1853_003:0042a14": "佛性耶。若以空為空者非佛性也。故下文云。",
    "T45n1853_003:0042a15": "所言空者。不見空與不空名為佛性。二乘之",
    "T45n1853_003:0042a16": "人。但見於空不見不空。不見佛性。故知。於有",
    "T45n1853_003:0042a17": "所得人。不但空非佛性。佛性亦非佛性也。若",
    "T45n1853_003:0042a18": "於無所得人。不但空為佛性。一切草木並是",
    "T45n1853_003:0042a19": "佛性也。問若皆是佛性不得言非。若非佛性",
    "T45n1853_003:0042a20": "不可言是。有何所以。言一切並非而復即言",
    "T45n1853_003:0042a21": "一切並是。豈非是過分答耶。答至論平等佛",
    "T45n1853_003:0042a22": "性之理。非空非不空。非有非不有。非法性非",
    "T45n1853_003:0042a23": "不法性。非佛性非不佛性也。以一切並非故。",
    "T45n1853_003:0042a24": "能得一切並是。何者。平等之理。以非空有故。",
    "T45n1853_003:0042a25": "假名法性。非不空有故。假名空有。以非法性",
    "T45n1853_003:0042a26": "故假名佛性。空有非不法性故。假名法性。以",
    "T45n1853_003:0042a27": "非佛性故。假名法性。空有非不佛性故。假名",
    "T45n1853_003:0042a28": "佛性。當知。平等大道無方無住故。一切並非。",
    "T45n1853_003:0042a29": "無方無礙故。一切並得。若以是為是以非為",
    "T45n1853_003:0042b01": "非者。一切是非並皆是非也。若知無是無非",
    "T45n1853_003:0042b02": "是無非無不非假名為是非者。一切是非並",
    "T45n1853_003:0042b03": "皆是也。故知。上來十一家所說正因。以是為",
    "T45n1853_003:0042b04": "是故。並非正因佛性。若悟諸法平等無二無",
    "T45n1853_003:0042b05": "是無非者。十一家所說。並得是正因佛性。",
    "T45n1853_003:0042b06": "料簡第十。然料簡中應論得失義。若本來清",
    "T45n1853_003:0042b07": "淨。何因緣故失。本既不失。今云何失。若後失",
    "T45n1853_003:0042b08": "者。先亦應失。先既清淨。後亦應淨。答此義",
    "T45n1853_003:0042b09": "者。如第九卷說解純陀疑差別無差別義。若",
    "T45n1853_003:0042b10": "廣辨者。備舉涅槃一部來解釋。猶亦不可盡。",
    "T45n1853_003:0042b11": "此義不可卒了。且待後問也。",
    "T45n1853_003:0042b12": "一乘義三門　一釋名門　二出體門　三同",
    "T45n1853_003:0042b13": "異門釋名第一。一乘者。乃是佛性之大宗。",
    "T45n1853_003:0042b14": "眾經之密藏。反三之妙術。歸一之良藥。迷之",
    "T45n1853_003:0042b15": "即八軸冥若夜遊。悟之即八軸如對白日也。",
    "T45n1853_003:0042b16": "釋名者。唯有一理。唯教一人。唯行一因。唯感",
    "T45n1853_003:0042b17": "一果。故名為一。法華論云。一謂同義。如來法",
    "T45n1853_003:0042b18": "身聲聞法身緣覺法身三乘同一法身。故名",
    "T45n1853_003:0042b19": "為一。乘者運出為義。運出有三種。一者以理",
    "T45n1853_003:0042b20": "運人。從因至果。如大品云。是乘從三界出。到",
    "T45n1853_003:0042b21": "薩波若中住。二者以德運人。如法華云。得如",
    "T45n1853_003:0042b22": "是乘。令諸子等喜戲快樂。三者以自運他。如",
    "T45n1853_003:0042b23": "涅槃云。乘涅槃船。入生死海。濟度群生矣。",
    "T45n1853_003:0042b24": "出體第二。一乘體者。正法中道為體。攝論云",
    "T45n1853_003:0042b25": "性乘行乘果乘。中邊分別論云。乘具五義。一",
    "T45n1853_003:0042b26": "乘本謂真如佛性。二乘行即福慧等。三乘攝",
    "T45n1853_003:0042b27": "謂慈悲等。四乘障謂智障無明。五乘果即佛",
    "T45n1853_003:0042b28": "乘也。唯識論云。乘三體六義。三體者。一自性",
    "T45n1853_003:0042b29": "二乘隨三主得。六義者。一體如空出離四謗。",
    "T45n1853_003:0042c01": "二者因謂福慧。三者攝一切眾生。四者境界",
    "T45n1853_003:0042c02": "真俗。五者障即皮肉心。六者果謂無上菩提。",
    "T45n1853_003:0042c03": "十二門論云。乘具四事。一者乘本謂諸法實",
    "T45n1853_003:0042c04": "相。二者乘主由波若導萬行得成。三者乘行",
    "T45n1853_003:0042c05": "餘一切行。四者果謂薩婆若。法華論云。亦明",
    "T45n1853_003:0042c06": "三種。一者乘體謂如來平等法身。即是佛性。",
    "T45n1853_003:0042c07": "二者乘果謂如來大般涅槃。三乘緣即是六度",
    "T45n1853_003:0042c08": "了因。此猶三種佛性。不說果果性者。果果性",
    "T45n1853_003:0042c09": "屬果門。境界性者。屬因門故。廣說有五。略說",
    "T45n1853_003:0042c10": "唯三也。問乘以何為體。答經論雖種種說。不",
    "T45n1853_003:0042c11": "過三種。謂理行果。今以正法為體。問理是不",
    "T45n1853_003:0042c12": "動云何名運出耶。答以其不動故。能令眾生",
    "T45n1853_003:0042c13": "運出。別而論之。順忽為運。得無生忍為出。通",
    "T45n1853_003:0042c14": "論一一皆運出。因乘自運運他。果乘與理乘。",
    "T45n1853_003:0042c15": "自不運而能運他。問此經明乘。正以何為體。",
    "T45n1853_003:0042c16": "答若就因果用。以果為宗。若就正法體。即以",
    "T45n1853_003:0042c17": "正法為宗。今明若因若果皆正法故。運故以",
    "T45n1853_003:0042c18": "正法為宗。有人言。此經萬善為乘體。有人言。",
    "T45n1853_003:0042c19": "以果萬德為宗。有人言。境智為宗。今明。就用",
    "T45n1853_003:0042c20": "非無此義。而不得乘深體故。以正法中道為",
    "T45n1853_003:0042c21": "經宗。為一乘正體。問三論學者恒彈有所得",
    "T45n1853_003:0042c22": "義。云何稱用異說耶。答若言破相為宗。是有",
    "T45n1853_003:0042c23": "所得義。今申無所得。諸師義皆得皆非。得用",
    "T45n1853_003:0042c24": "不得體。異執永消。同歸一極。無執不破。無義",
    "T45n1853_003:0042c25": "不攝。巧用如甘露。拙服成毒藥也。問大品明",
    "T45n1853_003:0042c26": "理教行果四乘。與今何異耶。答彼經不明開",
    "T45n1853_003:0042c27": "權。與此為異。問勝鬘法華何異。答法華會三",
    "T45n1853_003:0042c28": "乘。為漸悟菩薩說。正對三乘。勝鬘為頓悟菩",
    "T45n1853_003:0042c29": "薩說。不對聲聞緣覺。但對人說。與此為異。問",
    "T45n1853_003:0043a01": "若爾法華究竟說。何故須涅槃教。答失心子",
    "T45n1853_003:0043a02": "須涅槃。不失心子不須涅槃。但為鈍根眾生",
    "T45n1853_003:0043a03": "故說是以大通智勝佛燃燈佛。不說涅槃。利",
    "T45n1853_003:0043a04": "根眾生故。又此經明三事。一車二牛三儐從。",
    "T45n1853_003:0043a05": "車因果萬行萬德。牛亦通因果。中道正觀。離",
    "T45n1853_003:0043a06": "斷常垢。為白牛。由正觀故。引萬行出生死。此",
    "T45n1853_003:0043a07": "即婆若導成萬行。問婆若是乘。云何喻牛耶。",
    "T45n1853_003:0043a08": "答一法兩義。引導如牛。運義如車。餘不爾。運",
    "T45n1853_003:0043a09": "出故有車義。無引導之能故無牛義。界內為儐",
    "T45n1853_003:0043a10": "從果地牛者。真慧為牛。六通無垢為白牛。駕",
    "T45n1853_003:0043a11": "遊五道運出眾生。儐從者。即界外因為儐從。",
    "T45n1853_003:0043a12": "問此經未明正因佛性。此義何耶。答此人不",
    "T45n1853_003:0043a13": "得經味。法華論云。七處明正因性。今略出四",
    "T45n1853_003:0043a14": "處。諸法從本來常自寂滅相。此明自性住佛",
    "T45n1853_003:0043a15": "性。又云同入法性。此是佛性之異名。又云開",
    "T45n1853_003:0043a16": "示悟入佛之知見。論釋知見明佛性。普賢菩",
    "T45n1853_003:0043a17": "薩及授惡人記有正因性故。問有人言。此經",
    "T45n1853_003:0043a18": "未明常住。此義云何。答此是小乘氣分。此經",
    "T45n1853_003:0043a19": "諸法從本來常自寂滅相。此是法常住義。常",
    "T45n1853_003:0043a20": "在靈鷲山。明人常義。我淨土不毀。此名依報",
    "T45n1853_003:0043a21": "常義依報正報人法皆常。云何是無常耶。依",
    "T45n1853_003:0043a22": "論釋壽量品文。三身壽量法報二身是常。問",
    "T45n1853_003:0043a23": "有人言遣三而一存。此義為得。答此是有所",
    "T45n1853_003:0043a24": "得義。大品云。非三非一故名大乘。此經不可",
    "T45n1853_003:0043a25": "示。言辭相寂滅。此以超四句百非洞遣。強說",
    "T45n1853_003:0043a26": "明乘。三一為二。非三非一為不二。二不二為",
    "T45n1853_003:0043a27": "麁。非二不二為妙。二不二非二非不二為麁。",
    "T45n1853_003:0043a28": "言忘慮絕為妙。三一開會凡有十門。一者開",
    "T45n1853_003:0043a29": "三顯一。二者會三歸一。三者廢三立一。四者",
    "T45n1853_003:0043b01": "破三明一。五者覆三明一。六者三前明一。七",
    "T45n1853_003:0043b02": "者三中明一。八者三後辨一。九者絕三明一。",
    "T45n1853_003:0043b03": "十者無三辨一也。開三顯一者。開昔三乘是",
    "T45n1853_003:0043b04": "方便。示今一乘是真實。故云開三顯一也。會",
    "T45n1853_003:0043b05": "三歸一者。會彼三行歸一佛乘。故云汝等所",
    "T45n1853_003:0043b06": "行是菩薩道也。廢三立一者。廢昔三教立今",
    "T45n1853_003:0043b07": "一乘教。故云於諸菩薩中正直捨方便但說無",
    "T45n1853_003:0043b08": "上道也。破三明一者。破其執三異之情。以明",
    "T45n1853_003:0043b09": "一乘之道也。覆三明一者。如來趣三一兩緣。",
    "T45n1853_003:0043b10": "當有三一之教。昔則以三覆一。今則以一覆",
    "T45n1853_003:0043b11": "三。三前明一者。未趣鹿苑說三之前。寂滅道",
    "T45n1853_003:0043b12": "場已明一實之教。謂三前明一也。三中明一",
    "T45n1853_003:0043b13": "者。從趣鹿苑說於三乘。佛乘第一緣覺第二",
    "T45n1853_003:0043b14": "聲聞第三。謂三中明一也。三後辨一者。三乘",
    "T45n1853_003:0043b15": "之後法華教門。以會彼三乘同歸一道。謂三",
    "T45n1853_003:0043b16": "後一也。絕待一者。如無言世界。外則無言無",
    "T45n1853_003:0043b17": "示。內則無慮無識。故不論一三而已。即此為",
    "T45n1853_003:0043b18": "佛事故。則復是一故。云絕待一也。無三辨一",
    "T45n1853_003:0043b19": "者。如香積佛土。彼土無有二乘名字。謂無三",
    "T45n1853_003:0043b20": "辨一也。但有清淨大菩薩眾。謂有一也。前之",
    "T45n1853_003:0043b21": "五種。就義論一。後之五種。約時處。諸文不同",
    "T45n1853_003:0043b22": "教門差別。故開五也。問云何名會三歸一。答",
    "T45n1853_003:0043b23": "若識會三歸一。先須知開一為三。開一為三",
    "T45n1853_003:0043b24": "者。昔指大乘之因說。為小乘究竟之果也。今",
    "T45n1853_003:0043b25": "還指小乘究竟之果。即是大乘之因。故名會",
    "T45n1853_003:0043b26": "也。問小乘人謂是究竟。為是迷因為是迷果",
    "T45n1853_003:0043b27": "乎。答實是大因。謂是小果故是迷因也。問以",
    "T45n1853_003:0043b28": "何義故明一乘是三乘中佛乘。復以何義明",
    "T45n1853_003:0043b29": "一乘非是三乘中佛乘耶。答若明三乘。攝出",
    "T45n1853_003:0043c01": "世乘盡。故對二乘之方便。明佛乘是真實。故",
    "T45n1853_003:0043c02": "文云唯此一事實餘二即非真。所以明一乘",
    "T45n1853_003:0043c03": "是三乘中之一也。就佛乘中。復開真應。昔為",
    "T45n1853_003:0043c04": "二乘人說佛方便身。故佛乘是方便身。則以",
    "T45n1853_003:0043c05": "今教明佛身是真實故。真實之乘異方便佛。",
    "T45n1853_003:0043c06": "如師子坐長者異著弊垢衣長者。是以約今",
    "T45n1853_003:0043c07": "昔兩教。明佛有權實不同。是故一乘非三乘",
    "T45n1853_003:0043c08": "中之一也。問此經中始末。或言佛以方便力",
    "T45n1853_003:0043c09": "示以三乘教。則三乘並是方便。又云唯此一",
    "T45n1853_003:0043c10": "事實餘二則非真。則二是方便。兩文相違。何",
    "T45n1853_003:0043c11": "以會通耶。答此二文猶是一義。無相違也。於",
    "T45n1853_003:0043c12": "一佛乘方便說三。次云一乘是實二是方便。",
    "T45n1853_003:0043c13": "如人手內實有一果方便言三果。次第論者。",
    "T45n1853_003:0043c14": "一果是實二是方便。故方便說三及二。是",
    "T45n1853_003:0043c15": "方便猶是一義。不相違也。問為會三歸一",
    "T45n1853_003:0043c16": "為會二歸一。答此亦是一義。智度論云。於一",
    "T45n1853_003:0043c17": "佛乘開為三分。如人分一斗米為三聚亦得",
    "T45n1853_003:0043c18": "合三聚為一聚。亦得言會二聚歸一聚。會三",
    "T45n1853_003:0043c19": "會二。猶是一義不相違也。若究竟為言。中道",
    "T45n1853_003:0043c20": "為宗。論云性乘。若就用為談。萬善為乘體。萬",
    "T45n1853_003:0043c21": "善之中。以般若為體。報習兩善。取習因為乘",
    "T45n1853_003:0043c22": "體。報因住生死不取。問若爾不應會人天五",
    "T45n1853_003:0043c23": "乘為一乘。答曰。人天是報果而此乘體。有習",
    "T45n1853_003:0043c24": "因義故會。乃是增上緣義。別而為論。有漏善",
    "T45n1853_003:0043c25": "非乘體。無漏善為乘體。乘有二種。有漏善為",
    "T45n1853_003:0043c26": "遠乘。無漏善為近乘。乘有二種。一者動乘。二",
    "T45n1853_003:0043c27": "者不動乘。萬行為動乘。如來藏佛性中道為",
    "T45n1853_003:0043c28": "不動乘。問乘以運出為義。中道佛性不運出。",
    "T45n1853_003:0043c29": "云何名為乘體。答以其不動故。能令萬善動",
    "T45n1853_003:0044a01": "出。亦令行者動出生死住彼涅槃。故名為乘。",
    "T45n1853_003:0044a02": "小乘初教。以果為乘。故言三車在門外。此是",
    "T45n1853_003:0044a03": "盡無生智果。大乘因與果為乘。問曰。若大乘",
    "T45n1853_003:0044a04": "因果為乘者。何故經言於佛果上更無說一",
    "T45n1853_003:0044a05": "乘法事。答曰。此約自不運義。不言不運他。",
    "T45n1853_003:0044a06": "次同異第三。有人言。因成假為乘用。一善不",
    "T45n1853_003:0044a07": "滿不成乘用。故合為萬方有運用。例如樑椽",
    "T45n1853_003:0044a08": "等。非假則無有用。二云相續為用。若實法念",
    "T45n1853_003:0044a09": "念自滅無有運用故言相續為有用。三云相",
    "T45n1853_003:0044a10": "待為一此中果一故因一。善既眾多。以此一",
    "T45n1853_003:0044a11": "果一於萬善。今明。萬善悉有運出之義。亦如",
    "T45n1853_003:0044a12": "百流一一自有向海義不以海一故百流為",
    "T45n1853_003:0044a13": "一。問曰。若非因成有力。復非相續。云何一念",
    "T45n1853_003:0044a14": "實法善有運出耶。答曰。以不運為運。不續為",
    "T45n1853_003:0044a15": "續故。終是相待為本。是以相待有乘用。次引",
    "T45n1853_003:0044a16": "經文。問曰。經云十方佛土中唯有一乘法無",
    "T45n1853_003:0044a17": "二亦無三。云何名無二無三耶。答曰。有人言。",
    "T45n1853_003:0044a18": "無二者無聲聞緣覺二。無三者無偏行六度",
    "T45n1853_003:0044a19": "菩薩。又昔三乘皆是方便。今教別有一車異",
    "T45n1853_003:0044a20": "昔三也。問何以然。答經云佛以方便力示以",
    "T45n1853_003:0044a21": "三乘教。通以三為方便。則以三為方便。則以",
    "T45n1853_003:0044a22": "一為真實。則會昔三乘歸今一實也。又云願",
    "T45n1853_003:0044a23": "賜我等三種寶車。昔既索三今便賜一。故索",
    "T45n1853_003:0044a24": "所不與。與所不索。則知。別有大車異昔三。小",
    "T45n1853_003:0044a25": "以文理推之。則有四車也。評曰。三車四車。諍",
    "T45n1853_003:0044a26": "論紛綸由來久矣。了之則一部可通。迷之則",
    "T45n1853_003:0044a27": "八軸皆壅。今以八文徵之。方見此釋為謬。第",
    "T45n1853_003:0044a28": "一文云。如來但以一佛乘故。為眾生說法。無",
    "T45n1853_003:0044a29": "有餘乘。若二若三。此文次第列三乘也。但以",
    "T45n1853_003:0044b01": "一佛乘者。謂佛乘為第一也。無有餘乘若二",
    "T45n1853_003:0044b02": "若三者。無有緣覺為第二聲聞為第三。以此",
    "T45n1853_003:0044b03": "文詳之。則唯有三車。則執四為謬矣。問曰。經",
    "T45n1853_003:0044b04": "常列三乘不作次二次第。今何以然耶。答曰。",
    "T45n1853_003:0044b05": "以佛乘為第一。緣覺為第二。聲聞為第三。此",
    "T45n1853_003:0044b06": "從上數至下。豈非次第耶。問曰。何故作此次",
    "T45n1853_003:0044b07": "第耶。答曰。此正判三乘有無義也。初句明唯",
    "T45n1853_003:0044b08": "有一佛乘。次句無二無三。明無餘乘。以唯有",
    "T45n1853_003:0044b09": "一佛乘故。佛乘為實。無二無三故。二乘為",
    "T45n1853_003:0044b10": "方便也。又普門品中。亦列佛乘為初。次及緣",
    "T45n1853_003:0044b11": "覺後明聲聞。與今同矣。第二文云。尚無二乘",
    "T45n1853_003:0044b12": "何況有三。大論舉況者。皆舉勝以況劣。若言",
    "T45n1853_003:0044b13": "第三是偏行六度菩薩者。昔三乘中。佛乘為",
    "T45n1853_003:0044b14": "勝二乘為劣。若言第三。乃應舉三況餘二。云",
    "T45n1853_003:0044b15": "何舉二況第三耶。三者偈云。唯此一事實餘",
    "T45n1853_003:0044b16": "二則非真。唯此一事者。即一佛乘實也。餘二",
    "T45n1853_003:0044b17": "則非真。緣覺聲聞。此二非真也。則以偈文。釋",
    "T45n1853_003:0044b18": "長行無二無三意。佛恐像末鈍根尋經不解",
    "T45n1853_003:0044b19": "故。轉勢頌之。令煥然易悟。第四文云。諸佛語",
    "T45n1853_003:0044b20": "無異。唯一無二乘。全同前矣。第五文云。但以",
    "T45n1853_003:0044b21": "一乘法教化諸菩薩。無聲聞弟子。此文最分",
    "T45n1853_003:0044b22": "明。既云但以一乘教化菩薩。則有菩薩也。無",
    "T45n1853_003:0044b23": "聲聞弟子。則無餘二乘也。六者信解品云。密",
    "T45n1853_003:0044b24": "遣二人。七者化城喻品云。世間無有二乘而",
    "T45n1853_003:0044b25": "得滅度。唯一佛乘而得滅度耳。八者偈云。唯",
    "T45n1853_003:0044b26": "有一佛乘息處故說二。諸文甚多。略舉八證。",
    "T45n1853_003:0044b27": "此釋既非。則四乘義謬。會三亦失。復有人言。",
    "T45n1853_003:0044b28": "但有三乘。會三歸一者。歸三中佛乘。非三外",
    "T45n1853_003:0044b29": "別有一也。評曰。若但有三乘。不違八證。尋經",
    "T45n1853_003:0044c01": "首尾。復害六文。佛以方便力示三乘教。則知。",
    "T45n1853_003:0044c02": "三乘皆是方便。云何會二方便歸一方便耶。",
    "T45n1853_003:0044c03": "又云。於一佛乘。分別說三。又云。於一佛乘。",
    "T45n1853_003:0044c04": "隨宜說三。又諸子索三。父皆不與。明無三可",
    "T45n1853_003:0044c05": "趣索。有一以賜機。若三中之一是實有者。諸",
    "T45n1853_003:0044c06": "子無所索。父無所賜也。又虛指門外明有三",
    "T45n1853_003:0044c07": "車。諸子出門無三可見。若三中之一。是實有",
    "T45n1853_003:0044c08": "者。父非虛指。子出應見。又三中之一是實者。",
    "T45n1853_003:0044c09": "則會二歸一。不名會三歸一。問立四則違八",
    "T45n1853_003:0044c10": "證。辨三復害六文。請會通之令無豪滯。答世",
    "T45n1853_003:0044c11": "間淺識言不相違。況復一切智人說應鉾楯。",
    "T45n1853_003:0044c12": "又如來說八萬法藏乃至塵沙法門。尚無二",
    "T45n1853_003:0044c13": "言。況一經中應有兩說。以此推之。是知。失在",
    "T45n1853_003:0044c14": "學人。何復敢嫌大聖。今所明者。八證六文猶",
    "T45n1853_003:0044c15": "一意耳。且會二文餘皆可領。一云方便說三。",
    "T45n1853_003:0044c16": "次云唯一是實餘二非實者。唯一佛乘欲引",
    "T45n1853_003:0044c17": "導眾生故。方便說三。考實而言。唯一佛乘。",
    "T45n1853_003:0044c18": "是實餘二非真。是故說三說二。猶一意耳。假",
    "T45n1853_003:0044c19": "設近喻以況遠旨。如父手中唯有一果。欲引",
    "T45n1853_003:0044c20": "諸子說一果為三果。考實而論。唯有一果無",
    "T45n1853_003:0044c21": "二果。是故二文無相違也。以三二既明。會義",
    "T45n1853_003:0044c22": "可領。晚見法華論。釋十方佛土中尚無二乘",
    "T45n1853_003:0044c23": "何況有三。與今意同。論云。此是遮者。明無二",
    "T45n1853_003:0044c24": "乘涅槃唯佛究竟無上菩提有大涅槃耳。此",
    "T45n1853_003:0044c25": "但明無有二乘唯有佛乘。不言無偏行六度",
    "T45n1853_003:0044c26": "菩薩。故光宅失旨也。次論四句。問會三歸一",
    "T45n1853_003:0044c27": "破三歸一開三顯一廢三立一有何異耶。答",
    "T45n1853_003:0044c28": "會三歸一者。乃會教會行會緣。言會教者。昔",
    "T45n1853_003:0044c29": "開三乘五乘之教。並為顯一道。所表之道既",
    "T45n1853_003:0045a01": "一。能表之教亦復言一。故一切教皆名大乘",
    "T45n1853_003:0045a02": "教也。會行者。汝等所行是菩薩道。如來昔說",
    "T45n1853_003:0045a03": "有三行者。為趣一道。故令修三行。所期之道",
    "T45n1853_003:0045a04": "無二。能趣之行豈三耶。所言會人者。如來出",
    "T45n1853_003:0045a05": "世。本為教菩薩。不教餘人。三所行既是菩薩",
    "T45n1853_003:0045a06": "道。能行之人。皆成菩薩也。故文云但為教菩",
    "T45n1853_003:0045a07": "薩無聲聞弟子。會教正是一時。會行及人。遠",
    "T45n1853_003:0045a08": "令至佛也。問會有幾種。答自有融會稱會。",
    "T45n1853_003:0045a09": "自有會歸稱會。如向明也。融會稱會者。既會",
    "T45n1853_003:0045a10": "三歸一竟。緣即疑云。三若歸一。何故說三。是",
    "T45n1853_003:0045a11": "故釋言。昔以方便故說三。今以如實故說一。",
    "T45n1853_003:0045a12": "此是融會今昔三一之義。亦名會也。若是會",
    "T45n1853_003:0045a13": "歸之義。正就三行。融會之義。宜就教門。所以",
    "T45n1853_003:0045a14": "然者。若會三因同歸作佛。如是之義。會行為",
    "T45n1853_003:0045a15": "正。不用教門作佛故。教非會歸也。問有人言。",
    "T45n1853_003:0045a16": "此經未明佛性。但明緣因。復言。覆相明常。此",
    "T45n1853_003:0045a17": "義云何。答乃是成論淺悟之徒。有如此失。值",
    "T45n1853_003:0045a18": "大寶而不取。遇深經而不求。豈異弱喪與窮",
    "T45n1853_003:0045a19": "子反走於舍宅。此經云。常在靈鷲山。常在此",
    "T45n1853_003:0045a20": "不滅。劫火燒盡時。我淨土不毀。既言依正兩",
    "T45n1853_003:0045a21": "報常住。又法華論。云釋壽量品文。有法身壽",
    "T45n1853_003:0045a22": "量報佛壽量化身壽量。豈非常耶。又處處明",
    "T45n1853_003:0045a23": "法性。法性是佛性之異名。身子言。我等同入",
    "T45n1853_003:0045a24": "法性。云何如來以小乘法而見濟度。又方便",
    "T45n1853_003:0045a25": "品初明佛知見。即是佛性。乘有三種。理乘即",
    "T45n1853_003:0045a26": "是中道佛性。行乘即是緣因佛性。果乘即是",
    "T45n1853_003:0045a27": "果佛性。因因性境界性屬正因。果果性屬果",
    "T45n1853_003:0045a28": "性。故不開五性也。索車義第二問。為是三人",
    "T45n1853_003:0045a29": "索三為是二人索三耶。答舊經師云。三人索",
    "T45n1853_003:0045b01": "三車也。何以知然。下文云。爾時諸子各白父",
    "T45n1853_003:0045b02": "言。願賜我等三種寶車。故知。三人索三。又所",
    "T45n1853_003:0045b03": "以索三者。實無三乘。但昔於一佛乘方便說",
    "T45n1853_003:0045b04": "三。以是方便行所以索也。評曰。今以十義推",
    "T45n1853_003:0045b05": "之。不應有三人索也。一者本以三車譬於三",
    "T45n1853_003:0045b06": "果。故云。今此三車皆在門外。二乘人。出門外",
    "T45n1853_003:0045b07": "至許車處。覓果不得。可言索果。菩薩之人。未",
    "T45n1853_003:0045b08": "至許處覓佛果不得。何有索佛果耶。答曰。原",
    "T45n1853_003:0045b09": "索意者。本為昔有今無。是故索耳。若今昔俱",
    "T45n1853_003:0045b10": "有者。必不索也。尋大小乘經始終。皆明佛乘",
    "T45n1853_003:0045b11": "是有。如初教明佛乘是有。至法華亦明佛乘",
    "T45n1853_003:0045b12": "是有。以始終明佛乘是有故不索也。問乘以",
    "T45n1853_003:0045b13": "何物障。答大論既以六度為大乘體。六弊即",
    "T45n1853_003:0045b14": "是障也。若取乘出義。即著生死以為障。若",
    "T45n1853_003:0045b15": "取乘廣大義。即以狹劣為障。若以出世無",
    "T45n1853_003:0045b16": "所得六度故能動出。即以有所得六度為通",
    "T45n1853_003:0045b17": "障。六弊為別障。譬中云三車在門外者。此總",
    "T45n1853_003:0045b18": "相說耳。依昔義者。二車在三界正使門外。佛",
    "T45n1853_003:0045b19": "果在習氣無知門外。二乘人。以正使限域為",
    "T45n1853_003:0045b20": "門。佛以無知習氣限域為門。昔說二乘人盡",
    "T45n1853_003:0045b21": "無生智在三界正使門外。今二乘人斷正使",
    "T45n1853_003:0045b22": "盡。而不見車。是故索耳。昔說佛果在習氣無",
    "T45n1853_003:0045b23": "知門外。今菩薩斷正使盡。習氣無知即盡。即",
    "T45n1853_003:0045b24": "便成佛亦無索也。問何時索車耶。答舊云。得",
    "T45n1853_003:0045b25": "羅漢已後。法華之前有索。又難。若未說法華",
    "T45n1853_003:0045b26": "已生疑者。身子得果竟。應言我今自於智疑",
    "T45n1853_003:0045b27": "惑不能了為是究竟法為是所行道。豈待法",
    "T45n1853_003:0045b28": "華方有此釋索。故今明。待法華方索也。次論",
    "T45n1853_003:0045b29": "一乘壽量果。有人言。未明常住。又難。若度五",
    "T45n1853_003:0045c01": "百而未常。亦應未度五百。即應是常。若未度",
    "T45n1853_003:0045c02": "非常則已度。是常矣。又經云佛度五百而言",
    "T45n1853_003:0045c03": "未度者。佛昔明度三百亦應未度。若昔言度",
    "T45n1853_003:0045c04": "三百佛實度者。今亦應實度五百也。若順經",
    "T45n1853_003:0045c05": "故遂度五百。則已免三相。何事非常。今所釋",
    "T45n1853_003:0045c06": "者。壽量品亦具明三身。法華論云。王宮現生",
    "T45n1853_003:0045c07": "伽耶成佛。名為化佛。久已成佛乃至復倍上",
    "T45n1853_003:0045c08": "數故名為報佛。如實知見三界之相無有生",
    "T45n1853_003:0045c09": "死。若退若出明法身佛。但三身不同。若法華",
    "T45n1853_003:0045c10": "論明三身者。以佛性為法身。修行顯佛性為",
    "T45n1853_003:0045c11": "報佛。化眾生義為化身。若攝大乘論所明。隱",
    "T45n1853_003:0045c12": "名如來藏。顯名為法身耳。此二皆名法身。就",
    "T45n1853_003:0045c13": "應身中自開為二。化菩薩名報身。化二乘名",
    "T45n1853_003:0045c14": "化身。或云。化地上名報身。化地前名化身。地",
    "T45n1853_003:0045c15": "論法華論。是菩提留支所出。攝大乘。是真諦",
    "T45n1853_003:0045c16": "三藏所翻。此三部皆天親之所述作。而明義",
    "T45n1853_003:0045c17": "有異者。或當譯人不體其意。今欲融者。會眾",
    "T45n1853_003:0045c18": "經及論。或二身或三身或四身。今總束為四",
    "T45n1853_003:0045c19": "句。一合本迹。如金光明經。但辨一本迹也。故",
    "T45n1853_003:0045c20": "云佛真法身猶如虛空應物現形如水中月。二",
    "T45n1853_003:0045c21": "開本開迹如此。大凡論明有四佛。開本為二",
    "T45n1853_003:0045c22": "身。一法身二報身。法身即佛性。報身謂修因",
    "T45n1853_003:0045c23": "滿迹。為二身化菩薩名舍那。化二乘名釋迦",
    "T45n1853_003:0045c24": "也。三開本合迹。如地論法華論所明。開本謂",
    "T45n1853_003:0045c25": "二身。謂佛性是法身。佛性顯為報身。四開迹",
    "T45n1853_003:0045c26": "合本。如攝大乘論所明。合佛性及佛性顯皆",
    "T45n1853_003:0045c27": "名法身。開迹身為二。化菩薩名舍那。化二乘",
    "T45n1853_003:0045c28": "名釋迦。此皆經論隨義說之不違。亦皆不體",
    "T45n1853_003:0045c29": "其意故起諍論耳。若常無常者。別而為言。法",
    "T45n1853_003:0046a01": "應二身為常。化身無常。通而為言。三身俱常",
    "T45n1853_003:0046a02": "俱無常。化身以大悲為體故是常。法身有隱",
    "T45n1853_003:0046a03": "顯故。義說無常。應身始起義。是無常。金光明",
    "T45n1853_003:0046a04": "經云應化二身無常者。開迹合本。問三身有",
    "T45n1853_003:0046a05": "幾名耶。答經論不同。法身舍那身釋迦身。亦",
    "T45n1853_003:0046a06": "名法身報身化身。亦名法身應身化身。又名",
    "T45n1853_003:0046a07": "佛所見身菩薩所見身二乘凡夫所見身。法",
    "T45n1853_003:0046a08": "身亦名自性身。又名法性身。問若如是者應",
    "T45n1853_003:0046a09": "有六身八身。應有一佛身本迹二身。何故但",
    "T45n1853_003:0046a10": "明三身耶。答依法華論。二身為自德。化身為",
    "T45n1853_003:0046a11": "化他德。攝論法身為自德。二身為化他德。若",
    "T45n1853_003:0046a12": "爾法身為自德。化身為化他德。應身亦自亦",
    "T45n1853_003:0046a13": "化他。故立三身。亦可。法身為體。報身為相。",
    "T45n1853_003:0046a14": "化身為用。體相用故立三身也。",
    "T45n1853_003:0046a15": "涅槃義三門　一釋名門　二辨體門　三八",
    "T45n1853_003:0046a16": "倒門涅槃者。蓋是安心之本宅。凡聖所同",
    "T45n1853_003:0046a17": "歸。故肇公云。九流於是乎交歸。群聖於是乎",
    "T45n1853_003:0046a18": "冥會。諸方等經。亦盛談此說。摩訶言大多勝。",
    "T45n1853_003:0046a19": "而大有二種。教大理大。理大者。文言。所言大",
    "T45n1853_003:0046a20": "者。名之曰常。莫先為相。涅槃有二家。一云有",
    "T45n1853_003:0046a21": "翻。二云無翻。無翻有四家。一云佛在西國涅",
    "T45n1853_003:0046a22": "槃。東土無有此語。故無翻。二云涅槃一名含",
    "T45n1853_003:0046a23": "於眾名。其猶一音含無量音故。一音說法以",
    "T45n1853_003:0046a24": "異類各解。三曰涅槃一名含於眾義。故有常",
    "T45n1853_003:0046a25": "樂我淨等。四云涅槃一名不含眾名。亦不含",
    "T45n1853_003:0046a26": "眾義。但以涅槃一名通名諸法。其若先陀波",
    "T45n1853_003:0046a27": "一名四實。同無翻。有翻六家。一云無為。二云",
    "T45n1853_003:0046a28": "無累。三云解脫。四云寂滅。五但云滅。六云滅",
    "T45n1853_003:0046a29": "度。若言涅槃不翻者。漢地眾生應無利益。二",
    "T45n1853_003:0046b01": "者大本云大覺世尊將欲涅槃。六卷當此文",
    "T45n1853_003:0046b02": "處。云大牟尼尊今當滅度。經既有翻。云何不",
    "T45n1853_003:0046b03": "翻。今同有翻第六家。但彼一向有翻。今明。相",
    "T45n1853_003:0046b04": "待涅槃有翻。絕待涅槃不可翻也。光宅云法",
    "T45n1853_003:0046b05": "滅人度。今明。若人度法亦應度。生死涅槃。人",
    "T45n1853_003:0046b06": "法俱有。亦應言人滅法度。開善云。滅度之名",
    "T45n1853_003:0046b07": "皆目無法。度言永滅。今明。若凡夫滅不永滅",
    "T45n1853_003:0046b08": "故不明度。暫滅故名滅。亦應言暫度故名度。",
    "T45n1853_003:0046b09": "靈正云。滅主於無。度目有法。舉斷德目妙有。",
    "T45n1853_003:0046b10": "圓體不生煩惱為涅槃。今明。若不生煩惱名",
    "T45n1853_003:0046b11": "涅槃者。不由智滅而名涅槃耶。今明。涅槃離",
    "T45n1853_003:0046b12": "四句。中道正觀。永勉為正度。將人帖之。目人",
    "T45n1853_003:0046b13": "將法。帖之目法。至論度非人非法。此是正度。",
    "T45n1853_003:0046b14": "而此正法。離有所得而假名義。名為正度。涅",
    "T45n1853_003:0046b15": "槃無名。強為立名也。",
    "T45n1853_003:0046b16": "辨體第二。靈正云。涅槃體者法身是也。尋此",
    "T45n1853_003:0046b17": "法身更非遠物。即昔神明成今法身。神明既",
    "T45n1853_003:0046b18": "是生死萬累之體。法身亦是涅槃萬德之體。",
    "T45n1853_003:0046b19": "今明不然。以用為體。不及涅槃深體。今以中",
    "T45n1853_003:0046b20": "道正法為涅槃體。開善云。總明萬德體無累",
    "T45n1853_003:0046b21": "為滅度。而經初明三德者。簡異昔日二種涅",
    "T45n1853_003:0046b22": "槃。有餘時。身智在解脫不滿。無餘時。解脫滿",
    "T45n1853_003:0046b23": "身智不在。今日涅槃身智在解脫。滿三德之",
    "T45n1853_003:0046b24": "中。法身為體。波若解脫為用。今明。萬德三德",
    "T45n1853_003:0046b25": "為體者。離此無別涅槃用望。若言法身為體。",
    "T45n1853_003:0046b26": "無有萬德。云何是涅槃體。今明。涅槃體者。正",
    "T45n1853_003:0046b27": "法為體。而正法絕能所四句百非。故中論涅",
    "T45n1853_003:0046b28": "槃品云。有亦非涅槃。無亦非涅槃。亦有亦無",
    "T45n1853_003:0046b29": "非有非無亦非涅槃。無得無至。無得者非因",
    "T45n1853_003:0046c01": "果所得。無至者無處可至。開善云。凡夫不會",
    "T45n1853_003:0046c02": "不冥。初地以上亦會亦冥。佛果冥而不會。又",
    "T45n1853_003:0046c03": "云。金剛以還會而不冥。佛果亦會亦冥。今明。",
    "T45n1853_003:0046c04": "若初地以上冥義。應常。亦常亦無常俱有。若",
    "T45n1853_003:0046c05": "佛果冥一者。為智一為境一。一何所目。若智",
    "T45n1853_003:0046c06": "成境者無智耶。彼云。至亡彌存。至亡義成一。",
    "T45n1853_003:0046c07": "彌存義度眾生。彼云。初地以上。稱境而智是",
    "T45n1853_003:0046c08": "會義。而有無當方所不得冥一。佛果萬累永",
    "T45n1853_003:0046c09": "絕。無有方所故冥。若成一者。無有度眾生義。",
    "T45n1853_003:0046c10": "彌存不成。今明。波若無知故冥。無所不知故",
    "T45n1853_003:0046c11": "彌存。為緣故冥。為緣故彌存。非定有冥存。地",
    "T45n1853_003:0046c12": "論云。性淨方便淨涅槃。性淨涅槃。是本有理",
    "T45n1853_003:0046c13": "顯現名性淨涅槃。緣修萬德名方便淨涅槃。",
    "T45n1853_003:0046c14": "二涅槃體別異。今明。二涅槃體無別。非一非",
    "T45n1853_003:0046c15": "異。非亦一亦異。絕四句為涅槃體。成實師云。",
    "T45n1853_003:0046c16": "本有始有涅槃體一。若一者為始有一為本",
    "T45n1853_003:0046c17": "有一。何處離本有始有。別有涅槃一也。今",
    "T45n1853_003:0046c18": "明。於本有詺始有。始有詺本有。非離本有有",
    "T45n1853_003:0046c19": "始有。非離始有名本有。離四句名本有始有",
    "T45n1853_003:0046c20": "二涅槃體也。地論師性淨涅槃有二種解。一",
    "T45n1853_003:0046c21": "云本有萬德。二云本無萬德。但是萬德體故",
    "T45n1853_003:0046c22": "言萬德。問修成涅槃假有萬德。正法涅槃有",
    "T45n1853_003:0046c23": "萬德不。答若有亦非。無亦非。四句皆非。故言",
    "T45n1853_003:0046c24": "無受名涅槃。五種不受名五不受三昧。問地",
    "T45n1853_003:0046c25": "論師性淨涅槃。成論師本有涅槃。今日正法",
    "T45n1853_003:0046c26": "涅槃有何異耶。答曰。地論師阿梨耶識。攝論",
    "T45n1853_003:0046c27": "師阿摩羅識。成論師成佛理顯現名為法身。",
    "T45n1853_003:0046c28": "定是有法故。以常為經宗。今明。中道為佛性。",
    "T45n1853_003:0046c29": "中道有何隱顯。若以常為經宗者。大論云。無",
    "T45n1853_003:0047a01": "常一邊常為一邊。非是常為究竟。純陀哀嘆。",
    "T45n1853_003:0047a02": "對生死苦無常。明佛果常樂。至後迦葉。涅槃",
    "T45n1853_003:0047a03": "非常非無常。非有非無。非因非果。今明。四句",
    "T45n1853_003:0047a04": "百非洞遣為涅槃體。常無常是用。諸法師。但",
    "T45n1853_003:0047a05": "得其用不識深體。但解涅槃。不同外道三師",
    "T45n1853_003:0047a06": "小乘二說方等四計。檀提婆羅門。計於此身",
    "T45n1853_003:0047a07": "即是涅槃。蓋明欲界為涅槃。阿羅羅仙人。計",
    "T45n1853_003:0047a08": "無想為涅槃。此計色界為涅槃。欝頭蘭弗。計",
    "T45n1853_003:0047a09": "非想為涅槃。三外道。以三有為涅槃。小乘二",
    "T45n1853_003:0047a10": "師者。毘曇計無為為涅槃。是常是善本有。在",
    "T45n1853_003:0047a11": "煩惱外。斷煩惱起得得之屬於行者。成論明",
    "T45n1853_003:0047a12": "涅槃。但是無法。大乘四種。一明涅槃是妙有",
    "T45n1853_003:0047a13": "為體。是世諦法。二云以空為涅槃。即是實相",
    "T45n1853_003:0047a14": "名第一義諦。三云涅槃非真非俗。出二諦外。",
    "T45n1853_003:0047a15": "四云超出四句方是涅槃。唯四師大明二義。成",
    "T45n1853_003:0047a16": "實明本有始有。地論師性淨方便淨。攝論師",
    "T45n1853_003:0047a17": "四種涅槃。一本性寂滅涅槃。二有餘。三無餘。",
    "T45n1853_003:0047a18": "四無住處涅槃。法身故不住於生死。應化二",
    "T45n1853_003:0047a19": "身故不住於涅槃。次用無我真如理又三無性",
    "T45n1853_003:0047a20": "理。名無住處涅槃。諸師同釋。涅槃備於三德。",
    "T45n1853_003:0047a21": "謂法身般若解脫。所以三德為涅槃者。略有",
    "T45n1853_003:0047a22": "四種義。生死與涅槃相對。生死有三障。謂煩",
    "T45n1853_003:0047a23": "惱業苦。對報障故名法身。對業障故辨解脫。",
    "T45n1853_003:0047a24": "對煩惱障說於波若。二者欲顯如來三業自",
    "T45n1853_003:0047a25": "在。有法身故身業自在。具波若故口業自在。",
    "T45n1853_003:0047a26": "有解脫故意業自在。三者無境不照名為波",
    "T45n1853_003:0047a27": "若。無感不應名法身。無累不盡稱解脫故。三",
    "T45n1853_003:0047a28": "德為宗。四者為對二乘三德不圓。有身智解",
    "T45n1853_003:0047a29": "脫不足。解脫亦圓則無身智。故名如來三德",
    "T45n1853_003:0047b01": "圓備。成論云。佛果名妙有。若爾應是妙為。若",
    "T45n1853_003:0047b02": "妙故非為。亦妙故非有。彼云。有是法體。為即",
    "T45n1853_003:0047b03": "是相。佛果是法體之有。已離生滅相故。非是",
    "T45n1853_003:0047b04": "有為。竝云。若涅槃離相故非為者。亦應離始",
    "T45n1853_003:0047b05": "故非生。若始起故名生。亦始起故名為。又竝。",
    "T45n1853_003:0047b06": "若有而非為。亦應為而非有。成論師云。有四",
    "T45n1853_003:0047b07": "種生死。流來生死。分段生死。八地已上變易",
    "T45n1853_003:0047b08": "生死。七地中間生死。攝論師云。有七種生死。",
    "T45n1853_003:0047b09": "三界分段為三種。變易有四種。初二三地為方",
    "T45n1853_003:0047b10": "便生死。四五六地為因緣生死。七八九地為",
    "T45n1853_003:0047b11": "有有生死。第十地名無有生死。夫人經言。有",
    "T45n1853_003:0047b12": "漏業因四住為緣。感分段生死。無漏業因無",
    "T45n1853_003:0047b13": "明住地為緣。感變易生死。今言方便生死。即",
    "T45n1853_003:0047b14": "是無明住地。因緣生死即是無漏業。有有生",
    "T45n1853_003:0047b15": "死即是生住二相。無有生死即是滅相。若通",
    "T45n1853_003:0047b16": "而為論。一一地皆具四種。地前三阿僧祇地",
    "T45n1853_003:0047b17": "地三阿僧祇三十三阿僧祇。今望經論無定。",
    "T45n1853_003:0047b18": "若言無量阿僧祇是小劫。言三十三阿僧祇是",
    "T45n1853_003:0047b19": "中劫。三阿僧祇劫成佛是大劫。有人言。從初",
    "T45n1853_003:0047b20": "發心斷五住煩惱。同麁同細。又言。地前斷四",
    "T45n1853_003:0047b21": "住煩惱。又攝論師。地前伏四住上心。初地已",
    "T45n1853_003:0047b22": "上方斷種子。成論師明。地前伏見諦。初地斷",
    "T45n1853_003:0047b23": "上品。二地斷中品。三地斷下品盡。四地斷修",
    "T45n1853_003:0047b24": "道上品。五地斷中品。六地斷下品盡。七地斷",
    "T45n1853_003:0047b25": "習氣。八地已上斷無明三品盡。今明。十信伏",
    "T45n1853_003:0047b26": "見一處住地。十解伏欲愛住地。十行伏色愛",
    "T45n1853_003:0047b27": "住地。十迴向伏有愛住地。初地初心斷四住",
    "T45n1853_003:0047b28": "地盡。初地已上斷十重無明。地持論云。二障",
    "T45n1853_003:0047b29": "三處過。地前一向伏。初地至十地。斷煩惱障",
    "T45n1853_003:0047c01": "盡。從初地斷智障。至金剛心斷智障習氣。問",
    "T45n1853_003:0047c02": "與他家何異耶。答他家生死在此。涅槃在彼。",
    "T45n1853_003:0047c03": "眾生在生死。佛在涅槃。今明。生死即涅槃。故",
    "T45n1853_003:0047c04": "中論云。若求如來性。即是眾生性。求涅槃性。",
    "T45n1853_003:0047c05": "即是世間性。故經云。明無明愚者謂二。智者",
    "T45n1853_003:0047c06": "了達其性無二。若捨生死別取涅槃。是為愚",
    "T45n1853_003:0047c07": "人。不離生死。若知生死與涅槃無有差別。方",
    "T45n1853_003:0047c08": "得涅槃。他家前有煩惱。後起智慧斷彼煩惱。",
    "T45n1853_003:0047c09": "內外大小乘。皆言有煩惱生而今斷滅。即煩",
    "T45n1853_003:0047c10": "惱不滅。今求煩惱。本自不生。今亦無滅。若能",
    "T45n1853_003:0047c11": "如是知。前念為無礙。後念為解脫。故能斷惑。",
    "T45n1853_003:0047c12": "外人見煩惱不煩惱二。即同明無明。愚者謂",
    "T45n1853_003:0047c13": "二。今明。煩惱不煩惱本無二相。故能斷惑。問",
    "T45n1853_003:0047c14": "何以得知。地前為分段。初地已上為變易耶。",
    "T45n1853_003:0047c15": "答涅槃云初地菩薩破二十五有得金剛三",
    "T45n1853_003:0047c16": "昧。法華論云初地以上有無雙照受變易身。",
    "T45n1853_003:0047c17": "若迴小入大聲聞。從初發心受變易果報。問",
    "T45n1853_003:0047c18": "成論師云一向無實行聲聞。此義為理不耶。",
    "T45n1853_003:0047c19": "彼言。夫人經云三乘初業不愚於法故。答此",
    "T45n1853_003:0047c20": "義不然。一切經論。皆有聲聞法華經中。內祕",
    "T45n1853_003:0047c21": "菩薩行外現是聲聞者。權行聲聞。故權實二",
    "T45n1853_003:0047c22": "種聲聞。夫人經不愚於法者。是利根人。非是",
    "T45n1853_003:0047c23": "鈍根能爾也。",
    "T45n1853_003:0047c24": "八倒第三。問經明三修八倒。何等是三修比",
    "T45n1853_003:0047c25": "丘耶。答三修者。一常無常。二苦樂。三我無",
    "T45n1853_003:0047c26": "我。常者凝然也。無常者遷流。樂者怡愈。苦者",
    "T45n1853_003:0047c27": "逼惱。我者性實。無我者不自在通稱。修者習",
    "T45n1853_003:0047c28": "義也。然此三種相對合辨。名為三修。離說即",
    "T45n1853_003:0047c29": "是六修。若具足而應是四修。離即八修。謂淨",
    "T45n1853_003:0048a01": "不淨。所以除淨不淨但明三修六修者。不淨",
    "T45n1853_003:0048a02": "觀是遠方便因中除不淨觀。故果中除淨觀。",
    "T45n1853_003:0048a03": "若對治八倒。應辨八修。因中苦無常無我不",
    "T45n1853_003:0048a04": "淨。果上取常樂我淨故八修。有人言。六修皆",
    "T45n1853_003:0048a05": "是俗觀。又言。果上三修。一向俗觀。因中前三",
    "T45n1853_003:0048a06": "修是俗。無我是真。今明。通皆是俗皆是真。八",
    "T45n1853_003:0048a07": "倒者。前倒常樂我淨外道時起四倒。謂常倒",
    "T45n1853_003:0048a08": "樂倒我倒淨倒。佛破四倒故。說無常苦無我",
    "T45n1853_003:0048a09": "不淨。比丘佛果上更起苦無常無我不淨。更",
    "T45n1853_003:0048a10": "起後四倒。謂無常倒苦倒無我倒不淨倒。前",
    "T45n1853_003:0048a11": "倒後倒合論故有八倒。外道起生死計有常樂",
    "T45n1853_003:0048a12": "我淨。佛初說四諦破四倒。說生死中但有苦",
    "T45n1853_003:0048a13": "無常無我不淨無有常樂我淨。比丘聞此。非",
    "T45n1853_003:0048a14": "但生死苦無常無我不淨。佛果亦苦無常無我",
    "T45n1853_003:0048a15": "不淨。起後四倒故。涅槃云。但生死苦無常無",
    "T45n1853_003:0048a16": "我不淨。佛果是常樂我淨。破其佛果苦無常",
    "T45n1853_003:0048a17": "無我不淨故。有八修八倒。若外凡夫起八倒",
    "T45n1853_003:0048a18": "者。是見諦煩惱。若學人起八倒者。是修道煩",
    "T45n1853_003:0048a19": "惱。若羅漢起八倒者。是界外煩惱。八倒體者。",
    "T45n1853_003:0048a20": "謂三倒是也。一心倒二想倒三見倒。謂一切",
    "T45n1853_003:0048a21": "心了別是心倒。一切心想像皆是想倒。一切",
    "T45n1853_003:0048a22": "心決了名見倒。今所用也。生死中四倒。正",
    "T45n1853_003:0048a23": "迷生死無常苦。傍迷佛果常樂。果上四倒。正",
    "T45n1853_003:0048a24": "迷佛果常樂。傍迷生死無常苦。所以然者。計",
    "T45n1853_003:0048a25": "生死常。非但不識無常。亦不識常。計佛無",
    "T45n1853_003:0048a26": "常者。非但不識常。亦則不識無常。問若計常",
    "T45n1853_003:0048a27": "者。正迷無常。傍迷常法。計無常者。正迷常",
    "T45n1853_003:0048a28": "傍迷無常者。得言解無常之解即解常。解常",
    "T45n1853_003:0048a29": "之解即解無常不。答惑性浮慢。得言一惑兩",
    "T45n1853_003:0048b01": "迷。解性不漫。解無常解不解常。解常之解不",
    "T45n1853_003:0048b02": "解無常。起倒人者。外凡夫人起前四倒。入內",
    "T45n1853_003:0048b03": "凡位不復起之。後四倒者。入內凡位。乃至羅",
    "T45n1853_003:0048b04": "漢起之。智度論云。三倒生時。前起想心後起",
    "T45n1853_003:0048b05": "見倒。此從輕至重。斷時前斷見倒後斷想心。",
    "T45n1853_003:0048b06": "四倒體者。婆沙云。以慧數為體。前倒是凡夫",
    "T45n1853_003:0048b07": "後倒是聖。合論具八倒也。外謂無常見常為",
    "T45n1853_003:0048b08": "倒。無常見無常不倒。今依中論。倒與不倒皆",
    "T45n1853_003:0048b09": "倒。前後八倒前後八行皆倒。故十六倒。常無",
    "T45n1853_003:0048b10": "常亦常亦無常非常非無常四句皆倒。我樂",
    "T45n1853_003:0048b11": "淨皆四句。皆生死十六倒。佛果上苦無常無",
    "T45n1853_003:0048b12": "我各四句。合十六倒。并合三十二倒。問前明",
    "T45n1853_003:0048b13": "斷伏。以何文證初地斷見諦與思惟。答十住",
    "T45n1853_003:0048b14": "論云。初地斷見諦盡。又斷三界思惟。問以",
    "T45n1853_003:0048b15": "何文證初地以上斷十重無明。答相續解脫",
    "T45n1853_003:0048b16": "經。云斷二十二愚。初地斷二愚。第十地斷二",
    "T45n1853_003:0048b17": "愚。金剛心斷二愚。合為二十二無明。攝論云",
    "T45n1853_003:0048b18": "斷十重無明。初地斷凡夫性無明。問何意初",
    "T45n1853_003:0048b19": "地斷凡夫性無明。答地前猶有習故。離二種",
    "T45n1853_003:0048b20": "我。未真證生法二空。初地以上。真證生法二",
    "T45n1853_003:0048b21": "空。凡夫性無明開為二。一者障一切法無明。",
    "T45n1853_003:0048b22": "二者潤三惡道無明。問何為人斷伏耶。答內",
    "T45n1853_003:0048b23": "凡夫伏惑。聖位斷也。有人言。十解六心為外",
    "T45n1853_003:0048b24": "凡夫。七心以上名內凡夫。今明。若就位退為",
    "T45n1853_003:0048b25": "論。十信六信為外凡夫。七信以上名內凡夫。",
    "T45n1853_003:0048b26": "若就發心為論。未入十信名外凡夫。十信初",
    "T45n1853_003:0048b27": "心名內凡夫。問為空智斷為有智斷。答經云。",
    "T45n1853_003:0048b28": "佛為增上慢人說斷煩惱。實不斷也。又經云",
    "T45n1853_003:0048b29": "斷。何者是也。若言有煩惱不能斷。無煩惱何",
    "T45n1853_003:0048c01": "所斷也。若言斷者。為見惑斷。若見惑斷者。即",
    "T45n1853_003:0048c02": "明闇並。云何斷煩惱。若不見懸斷者。天竺燃",
    "T45n1853_003:0048c03": "燈。振旦闇皆破。如此推之。即畢竟不斷。如此",
    "T45n1853_003:0048c04": "了悟即是斷也。有所得人。空解斷有解不斷。",
    "T45n1853_003:0048c05": "今明。有所得人。空有俱不斷。無所得空有俱",
    "T45n1853_003:0048c06": "斷。自有中伏假斷。如求性有無不可得故名",
    "T45n1853_003:0048c07": "非有非無。但伏性有無猶未斷也。次明假有",
    "T45n1853_003:0048c08": "假無。即性有無始斷。既識假有假無。知畢竟",
    "T45n1853_003:0048c09": "無有定性有無。故名假斷。次云假伏中斷者。",
    "T45n1853_003:0048c10": "對性有無。說假有無。以伏性有無。故云假伏。",
    "T45n1853_003:0048c11": "悟假有不有假無不無為中道。前性有無惑",
    "T45n1853_003:0048c12": "斷故名假伏中斷。亦得假伏假斷中伏中斷。",
    "T45n1853_003:0048c13": "如識假有無即性有無永斷。名為假斷。自有",
    "T45n1853_003:0048c14": "識假有無但伏性也。問金剛心斷惑盡耶。答",
    "T45n1853_003:0048c15": "開善云。佛地斷惑盡。夫人經云佛智所斷。佛",
    "T45n1853_003:0048c16": "菩提智所斷。今明。金剛心斷惑盡。夫人經云",
    "T45n1853_003:0048c17": "斷者。解脫道遮未來不生。正是金剛心無礙",
    "T45n1853_003:0048c18": "道中斷。問得言地前為無礙初地為解脫不。",
    "T45n1853_003:0048c19": "答開善云爾。今謂不然。初地自開為無礙解",
    "T45n1853_003:0048c20": "脫。問金剛為轉為謝耶。答毘曇則謝。成實則",
    "T45n1853_003:0048c21": "轉。金剛若謝別有佛果。云何波若變名薩波",
    "T45n1853_003:0048c22": "若。轉金剛成者。云何轉無常而後常。今所明",
    "T45n1853_003:0048c23": "者。應有轉謝及不轉不謝。若了悟金剛本不",
    "T45n1853_003:0048c24": "生滅。即金剛是佛。故不轉不謝。經云。一切眾",
    "T45n1853_003:0048c25": "生本來寂滅。不復更滅。於妄謂之心。息生滅",
    "T45n1853_003:0048c26": "之見。故名為謝。得了悟之者。為生滅悟無生",
    "T45n1853_003:0048c27": "滅故名為轉。",
    "T45n1853_003:0048c28": "大乘玄論卷第三"
}