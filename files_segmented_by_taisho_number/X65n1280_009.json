{
    "X65n1280_009:0176c01": "天童和尚闢妄救略說卷之九",
    "X65n1280_009:0176c02": "侍者　真啟　編",
    "X65n1280_009:0176c03": "天童",
    "X65n1280_009:0176c04": "救曰。師人品剛正。福德亦大。其住持去就之際。真",
    "X65n1280_009:0176c05": "得古人體裁。此予數年前。一聞見而心醉意服者。",
    "X65n1280_009:0176c06": "方其家貧失學。荷擔於窮山草莽之間。皇皇焉志",
    "X65n1280_009:0176c07": "在出世。非夙有大願。孰教而使其然哉。雖從上來",
    "X65n1280_009:0176c08": "事。不無毫髮遺恨。至於自肯。處實親見一面得來。",
    "X65n1280_009:0176c09": "絕非近日識學依通之禪。所能窺睨。使汾陽慈明",
    "X65n1280_009:0176c10": "輩。為之師友。必能再興臨濟於末世。建大法幢。其",
    "X65n1280_009:0176c11": "功未可量也。老僧試問潭吉。何不明指汾陽慈明",
    "X65n1280_009:0176c12": "輩長處。來形老僧之短。則可見汝等具擇法眼。不",
    "X65n1280_009:0176c13": "然。一味脫空亂說。假汾陽慈明。來盖覆老僧。非惟",
    "X65n1280_009:0176c14": "誣謗老僧。失師友力。誣謗先師。不堪為範。亦乃誣",
    "X65n1280_009:0176c15": "謗汾陽慈明。何以故。老僧就據汾陽叱慈明曰。是",
    "X65n1280_009:0176c16": "惡知識。敢裨販我。舉杖逐之。明擬伸救。汾陽掩其",
    "X65n1280_009:0176c17": "口。明大悟曰。是知臨濟道出甞情。是則汾陽。何曾",
    "X65n1280_009:0176c18": "有法與慈明耶。再據汾陽。參七十餘員善知識。後",
    "X65n1280_009:0176c19": "參首山。問百丈卷席意旨如何。山曰。龍袖拂開全",
    "X65n1280_009:0176c20": "體現。曰師意如何。山曰。象王行處絕狐蹤。陽曰。萬",
    "X65n1280_009:0176c21": "古碧潭空界月。再三撈摝始應知。有問者曰。見何",
    "X65n1280_009:0176c22": "道理。便爾自肯。陽曰。正是我放身命處。是則汾陽。",
    "X65n1280_009:0176c23": "何曾於首山處。別有法得耶。汝反謂使汾陽慈明",
    "X65n1280_009:0176c24": "輩。為之師友。必能再興臨濟於末世。老僧且問汝",
    "X65n1280_009:0177a01": "等。指甚麼為末世。又指甚麼為法幢。據老僧則世",
    "X65n1280_009:0177a02": "無始末。直指一切人。自為法幢。法幢亦無盡若別",
    "X65n1280_009:0177a03": "有玄要等法幢可建。以為再興臨濟於末世。即為",
    "X65n1280_009:0177a04": "謗正法輪。何功之有。且首山自謂象王行處絕狐",
    "X65n1280_009:0177a05": "蹤。漢月野狐精。反謗老僧為一橛頭硬禪。潭吉野",
    "X65n1280_009:0177a06": "狐精。反謗老僧於從上來事。不無毫髮遺恨。老僧",
    "X65n1280_009:0177a07": "且問汝等。喚甚麼作從上來事。莫是三擊碓。三甕",
    "X65n1280_009:0177a08": "醬。三頓痛棒。傳來的三玄三要。是從上來事麼。莫",
    "X65n1280_009:0177a09": "是威音王者。形聲之外。未有出載。無所考據。一○",
    "X65n1280_009:0177a10": "為千佛萬佛之祖。五宗各出○之一面。是從上來",
    "X65n1280_009:0177a11": "事麼。者等野狐精見解。不消老僧大象王一踏踏倒。",
    "X65n1280_009:0177a12": "▲明州天童密雲圓悟禪師。龍池嗣。宜興蔣氏子。家",
    "X65n1280_009:0177a13": "貧樵採為業。但於歲歲二三月中。忽動世間無常之",
    "X65n1280_009:0177a14": "想。便欲修行。年二十七。荷擔度山。曲觸路旁。積薪有",
    "X65n1280_009:0177a15": "省。得管帶拘心意。日用甞令昭昭然。越兩年棄室。又",
    "X65n1280_009:0177a16": "明年從龍池山幻有傳禪師出家。然覺生死到來。畢",
    "X65n1280_009:0177a17": "竟不穩。當二六時中。看得心境兩立。古人道。天地同",
    "X65n1280_009:0177a18": "根。萬物一體。越看越成兩個。因舟次請益龍池。池曰。",
    "X65n1280_009:0177a19": "你若到者田地。便放身倒臥。師禮拜起。昏蒙益甚。嗣",
    "X65n1280_009:0177a20": "是惟加罵詈。師慙悶交感。至大病汗流。二七日方愈。",
    "X65n1280_009:0177a21": "遂掩關數載。適傳公入都。舉師監院事。一日自城中",
    "X65n1280_009:0177a22": "歸。過銅棺山頂。忽覺情與無情。煥然等現。覔纖毫過",
    "X65n1280_009:0177a23": "患。不可得大端。說似人不得。爾時昭昭靈靈底。要起",
    "X65n1280_009:0177a24": "起不來。欲覔覔不得。不知向甚處去了。又自密密舉",
    "X65n1280_009:0177b01": "前所會古人因緣。宛爾不同。亦不自疑。是與不是。",
    "X65n1280_009:0177b02": "一日龍池喚師。及覺宇入室曰。老僧昨夜起來走一",
    "X65n1280_009:0177b03": "回。把柄都在手裏了。汝等為我扶持佛法。師便出。呈",
    "X65n1280_009:0177b04": "偈曰。若據某甲扶佛法。任他○○○○○。都來總與",
    "X65n1280_009:0177b05": "三十棒。莫道分明為賞罰。龍池目之大笑。師接來付",
    "X65n1280_009:0177b06": "火。未幾傳公圓寂。師伴柩三載畢。結制於本山。時年",
    "X65n1280_009:0177b07": "五十有二云。",
    "X65n1280_009:0177b08": "潭吉舉闢書云。漢月初見貧道。問堂奧中事。答曰。",
    "X65n1280_009:0177b09": "汝即今在甚麼處。他却不識貧道之句。而謂猶是",
    "X65n1280_009:0177b10": "門庭邊事。豈非向外打之遶。而不識漢月之堂奧",
    "X65n1280_009:0177b11": "中事者乎。何故。奧者主人之所安息也。即漢月之",
    "X65n1280_009:0177b12": "立地處也。貧道提漢月立地處。而漢月向外打之",
    "X65n1280_009:0177b13": "遶。豈非業識茫茫。無本可據者乎。又曰。如貧道擲",
    "X65n1280_009:0177b14": "下拄杖云。老僧落二了也。且一又如何舉。漢月向",
    "X65n1280_009:0177b15": "前拿拄杖而去。此又豈非漢月不識貧道之用處",
    "X65n1280_009:0177b16": "者乎。獨喜貧道顧視他曰。既是月落後。又如何相",
    "X65n1280_009:0177b17": "見。他便出去。故以源流拂子表信耳。救曰。寧可將",
    "X65n1280_009:0177b18": "身入地獄。不將佛法作人情。古德自誓語也。借如",
    "X65n1280_009:0177b19": "闢書所論。則先師既不知自己立地處。又不識舉",
    "X65n1280_009:0177b20": "一舉二之用處。是一茫然無知之掠虗漢子耳。乃",
    "X65n1280_009:0177b21": "獨喜便出一事。而付之源流。豈不以佛祖慧命為",
    "X65n1280_009:0177b22": "兒戲乎。況不獨先師一人為然也。付法數人皆然",
    "X65n1280_009:0177b23": "也。輒前是而後非之。清淨法眼。果安在哉。殊不思",
    "X65n1280_009:0177b24": "老僧為清淨法眼故。獨喜便出一事。為佛祖慧命",
    "X65n1280_009:0177c01": "而付源流也。何也。若據便出一事。則豈更有堂奧",
    "X65n1280_009:0177c02": "耶。豈更有門庭耶。又豈更以拄杖為舉一耶。又豈",
    "X65n1280_009:0177c03": "更謂繪事家。圖七佛之始。始於威音王佛。唯大作",
    "X65n1280_009:0177c04": "一○。圓相之後。則七佛各有言詮。言詮雖異。而諸",
    "X65n1280_009:0177c05": "佛之偈旨。不出圓相也耶。又豈更謂威者形之外。",
    "X65n1280_009:0177c06": "音者聲之外。威音王者。形聲之外。未有出載。無所",
    "X65n1280_009:0177c07": "考據耶。據漢月謂威者形之外。音者聲之外。雖道",
    "X65n1280_009:0177c08": "漢月生平。拈拂子。舉竹篦。上堂說話。執筆書寫。凡",
    "X65n1280_009:0177c09": "百施為日用。皆離漢月之形聲耶。盖因漢月不遵",
    "X65n1280_009:0177c10": "便出一事。反生種種亂說亂作。以誣謗老僧。則老",
    "X65n1280_009:0177c11": "僧前是而後非之者。因漢月前是後非。致累老僧",
    "X65n1280_009:0177c12": "一闢再闢。直闢到底者。無他。只欲整頓漢月。知從",
    "X65n1280_009:0177c13": "上來事。唯此一事實。餘二則非真故也。救中又道。",
    "X65n1280_009:0177c14": "予甞閱洞山勘僧機緣一則。與此甚似。山問僧名",
    "X65n1280_009:0177c15": "甚麼。曰某甲。山曰。阿那個是闍黎主人公。曰見祇",
    "X65n1280_009:0177c16": "對次。山曰。苦哉苦哉。今時人例皆如此。認得驢前",
    "X65n1280_009:0177c17": "馬後底。將為自己。佛法平沉。此之是也。賓中主尚",
    "X65n1280_009:0177c18": "未分。如何辨得主中主。僧便問如何是主中主。山",
    "X65n1280_009:0177c19": "曰。闍黎自道取。曰某甲道得即是賓中主。如何是",
    "X65n1280_009:0177c20": "主中主。山曰。恁麼道即易。相續也大難。遂示偈曰。",
    "X65n1280_009:0177c21": "嗟見今時學道流。千千萬萬認門頭。恰似入京朝",
    "X65n1280_009:0177c22": "聖主。祇到潼關即便休。先師問堂奧中事。而答曰。",
    "X65n1280_009:0177c23": "汝即今在甚麼處。又自解曰。奧者主人安息之所。",
    "X65n1280_009:0177c24": "即某立地處也。豈非與者僧同一鼻孔者耶。老僧",
    "X65n1280_009:0178a01": "道。者僧正與漢月潭吉。同一鼻孔。何以故。但據洞",
    "X65n1280_009:0178a02": "山謂千千萬萬認門頭。漢月不識老僧。直指漢月",
    "X65n1280_009:0178a03": "立地處。反謂猶是門底邊事。非祇認門頭。不認漢",
    "X65n1280_009:0178a04": "月耶。老僧又指他且坐。非重指漢月自為主。正同",
    "X65n1280_009:0178a05": "洞山所謂闍黎自道取耶。潭吉不識古今語脉。謂",
    "X65n1280_009:0178a06": "老僧覿面指漢月。不同洞山闍黎自道取。而更誣",
    "X65n1280_009:0178a07": "謗老僧。謂與者僧某甲道得。即是賓中主。反問洞",
    "X65n1280_009:0178a08": "山。如何是主中主者。同一鼻孔。豈非顛倒之甚者",
    "X65n1280_009:0178a09": "耶。洞山偈曰。嗟見今時學道流。千千萬萬認門頭。",
    "X65n1280_009:0178a10": "恰似入京朝聖主。祇到潼關即便休。今漢月拿拄",
    "X65n1280_009:0178a11": "杖而去。祇認拄杖。何曾認漢月自為主來。非與祇",
    "X65n1280_009:0178a12": "到潼關。不曾到京朝聖主之面者。同一鼻孔耶。救",
    "X65n1280_009:0178a13": "中又道。先師嘗自頌前三則語曰。舉一舉二出親",
    "X65n1280_009:0178a14": "言。三番擲過有南泉。七百年來起臨濟。槌胸換手",
    "X65n1280_009:0178a15": "哭蒼天。盖傷夫傳持祖道者。使學家三番擲過而",
    "X65n1280_009:0178a16": "不知也。漢月不肯自為主。牽扯南泉臨濟。正與者",
    "X65n1280_009:0178a17": "僧某甲道得。即是賓中主。反將主中主。推到洞山",
    "X65n1280_009:0178a18": "分上去者。同一鼻孔。潭吉謂傷夫傳持祖道者。使",
    "X65n1280_009:0178a19": "學家三番擲過而不知。益為可笑。漢月潭吉等。不",
    "X65n1280_009:0178a20": "據自為傳持祖道。反推到老僧分上。老僧明明指",
    "X65n1280_009:0178a21": "漢月云。你即今在甚麼處。漢月不知。認為門庭。非",
    "X65n1280_009:0178a22": "明明漢月自擲漢月為門庭。漢月擲漢月。是蹉過",
    "X65n1280_009:0178a23": "漢月。即蹉過老僧也。故老僧又指漢月且坐。及打",
    "X65n1280_009:0178a24": "漢月。直打出方丈。覿面提持。全體作用。漢月幾番",
    "X65n1280_009:0178b01": "蹉過而不自知。豈非臨濟所謂。我便全體作用。學",
    "X65n1280_009:0178b02": "者眨得眼。即蹉過也耶。救中又道。或者疑之曰。三",
    "X65n1280_009:0178b03": "峰既以彼為不識宗旨。即勿受源流可也。既已受",
    "X65n1280_009:0178b04": "其源流矣。亦何辨論之多乎。此盖不察弘法救弊",
    "X65n1280_009:0178b05": "者之心耳。夫仲尼之仕魯。孟軻之游梁。非求售也。",
    "X65n1280_009:0178b06": "將欲闡明堯舜之道而已也。彼一聖一賢者。豈以",
    "X65n1280_009:0178b07": "梁魯之君。班堯舜而後臣之哉。庶幾可說以堯舜",
    "X65n1280_009:0178b08": "之道耳。夫言不用即去。去而禁之曰。終身勿失人",
    "X65n1280_009:0178b09": "臣之禮。中士可能也。去而禁之曰。終身勿談堯舜",
    "X65n1280_009:0178b10": "之道。雖孔子孟軻。亦未能也。不能而愈禁之。獨無",
    "X65n1280_009:0178b11": "慨嘆乎。夫三峰之受源流。亦猶孔子孟軻事梁魯",
    "X65n1280_009:0178b12": "之君也。三峰之不得於師。亦猶孔子孟軻之不得",
    "X65n1280_009:0178b13": "於諸矦也。古者臣有不得於君。子有不得於父。道",
    "X65n1280_009:0178b14": "亦窮矣。或著書以明志。或賦詩以寫哀怨。小弁離",
    "X65n1280_009:0178b15": "騷之類是也。三峰先師。正百代之宗旨。揚古抑今。",
    "X65n1280_009:0178b16": "辭氣慷慨。實所以明上下之道。使不墜於地而已",
    "X65n1280_009:0178b17": "也。獨無觸諱乎。孔子盖甞作春秋矣。老僧固未甞",
    "X65n1280_009:0178b18": "讀書。但據孔子謂曾子曰。參乎。吾道一以貫之。曾",
    "X65n1280_009:0178b19": "子曰唯。門人不曉。曾子曰。夫子之道。忠恕而已矣。",
    "X65n1280_009:0178b20": "朱註盡己謂忠。推己謂恕。漢月於己外。妄揑一○。",
    "X65n1280_009:0178b21": "豈非反老子一貫之道耶。孟子曰。形色。天性也。漢",
    "X65n1280_009:0178b22": "月指威者形之外。音者聲之外。豈非反孟子天性",
    "X65n1280_009:0178b23": "之道耶。漢月反孔孟之道。妄談堯舜。妄擬春秋。殊",
    "X65n1280_009:0178b24": "不思孔子作春秋。專為亂臣賊子。孟子闢楊墨。專",
    "X65n1280_009:0178c01": "為無父無君。今漢月潭吉等。抹殺老僧。所不必言。",
    "X65n1280_009:0178c02": "又以不堪為範。抹殺先師。以未免著忙。抹殺笑巖。",
    "X65n1280_009:0178c03": "以猶滯語脉抹殺無聞。以誰字染指。抹殺天奇。至",
    "X65n1280_009:0178c04": "欲抹殺寶藏東明二祖。謂龍池源流之誤。遡而上",
    "X65n1280_009:0178c05": "之。以道個響字。抹殺千巖。以掃蕩宗旨。抹殺中峰。",
    "X65n1280_009:0178c06": "以下刀發藥。去古人有間。抹殺雪巖父子。以能說",
    "X65n1280_009:0178c07": "未必能用。能用未必能全用。抹殺應庵華藏而下",
    "X65n1280_009:0178c08": "歷代諸祖。尤可異者。以妙喜為佛果得意上足。抹",
    "X65n1280_009:0178c09": "殺我虎丘隆。其絕滅祖宗。一至於此。世有讀書君",
    "X65n1280_009:0178c10": "子。明理高贒。以為如此人者。能逃孔孟賊子之筆",
    "X65n1280_009:0178c11": "伐。無父之口誅否耶。但以辭氣慷慨竊比小弁離",
    "X65n1280_009:0178c12": "騷。抑詐設之妄誕也。救曰。六祖一日告眾曰。吾有",
    "X65n1280_009:0178c13": "一物。無頭無尾。無名無字。無背無面。諸人還識麼。",
    "X65n1280_009:0178c14": "神會出曰。是諸佛之本源。神會之佛性。祖曰。向汝",
    "X65n1280_009:0178c15": "道無名無字。汝便喚作本源佛性。汝向去有把茅",
    "X65n1280_009:0178c16": "盖頭。也只成個知解宗徒。此曹溪之本語也。余觀",
    "X65n1280_009:0178c17": "拈花一宗。流於震旦。自初祖至六祖。皆有旁出。會",
    "X65n1280_009:0178c18": "公向無名無字上。計本源佛性。斥為知解固宜。是",
    "X65n1280_009:0178c19": "故五家各立宗旨。專為治此知解之病。非猒故尚",
    "X65n1280_009:0178c20": "新者也。如僧問雲門。如何是諸佛出身處。曰東山",
    "X65n1280_009:0178c21": "水上行。僧問洞山。如何是佛。曰麻三斤。臨濟曰。一",
    "X65n1280_009:0178c22": "句中具三玄。一玄中具三要。若此則本源佛性之",
    "X65n1280_009:0178c23": "知解。豈能生乎。今闢書以立宗旨為知解。是與六",
    "X65n1280_009:0178c24": "祖之言相反矣。老僧據原之一字。目為知解宗徒。",
    "X65n1280_009:0179a01": "誠不與六祖之言相反。何以故。原者推原也。漢月",
    "X65n1280_009:0179a02": "推原五家立宗旨之始。作五宗原。正與神會推原",
    "X65n1280_009:0179a03": "六祖之言。謂是諸佛之本源。神會之佛性。同一推",
    "X65n1280_009:0179a04": "測。潭吉謂會公於無名字上。計本源佛性。斥為知",
    "X65n1280_009:0179a05": "解固宜。然則漢月於未有五宗前。推原五宗所繇",
    "X65n1280_009:0179a06": "立。老僧斥為知解。豈有不宜者耶。汝又云。五家各",
    "X65n1280_009:0179a07": "立宗旨。專治此知解之病。老僧道。若謂五家各立",
    "X65n1280_009:0179a08": "宗旨。早已於無名字上。生五家各立宗旨之知解",
    "X65n1280_009:0179a09": "矣。況謂專治此知解之病。非治知解之知解耶。況",
    "X65n1280_009:0179a10": "更謂非猒故尚新。有故有新。有猒有尚。有是有非。",
    "X65n1280_009:0179a11": "汝乃有此許多知解耶。及舉僧問雲門。如何是諸",
    "X65n1280_009:0179a12": "佛出身處。曰東山水上行。謂雲門不生知解。似也。",
    "X65n1280_009:0179a13": "不見佛果道。天寧即不然。若有人問。如何是諸佛",
    "X65n1280_009:0179a14": "出身處。只向他道。薰風自南來。殿閣生微凉。豈非",
    "X65n1280_009:0179a15": "恐人向東山水上行。作窠臼。生知解耶。再舉僧問",
    "X65n1280_009:0179a16": "洞山。如何是佛。曰麻三斤。謂洞山不生知解。亦似",
    "X65n1280_009:0179a17": "也。不見五祖演道。賤賣擔板漢。貼秤麻三斤。不見",
    "X65n1280_009:0179a18": "雲葢智道。洞山麻三斤。分明欠一著。豈非恐人向",
    "X65n1280_009:0179a19": "麻三斤上。作窠臼。生知解耶。若乃臨濟所云。一句",
    "X65n1280_009:0179a20": "中具三玄。一玄中具三要。潭吉等作實法會。已於",
    "X65n1280_009:0179a21": "無名無字上。計三玄三要的名字。徧搜古今三法。",
    "X65n1280_009:0179a22": "如三擊碓。三甕醬。三撼門扇之類。死煞配定。其邪",
    "X65n1280_009:0179a23": "知邪解。豈止如知解宗徒而已耶。汝謂雲門東山",
    "X65n1280_009:0179a24": "水上行。洞山麻三斤。臨濟一句中具三玄。一玄中",
    "X65n1280_009:0179b01": "具三要。不生本源佛性之知解。非但斥神會為知",
    "X65n1280_009:0179b02": "解。并斥六祖吾有一物。無頭無尾。無名無字。無背",
    "X65n1280_009:0179b03": "無面云云。能生本源佛性之知解矣。汝自生分別。",
    "X65n1280_009:0179b04": "自生知解。豈可謂雲門洞山臨濟之語。便不生知",
    "X65n1280_009:0179b05": "解。六祖之語。便能生知解耶。據汝謂闢書以立宗",
    "X65n1280_009:0179b06": "旨為知解。是與六祖之言相反。老僧不許漢月。於",
    "X65n1280_009:0179b07": "未有五宗前。推原出五家宗旨來。正猶六祖不許",
    "X65n1280_009:0179b08": "神會。於無名無字上推原出本源佛性來。所以六",
    "X65n1280_009:0179b09": "祖斥神會為知解宗徒。老僧亦斥漢月為知解宗",
    "X65n1280_009:0179b10": "徒。豈有相反於其間。乃煩潭吉。又生一相反之知",
    "X65n1280_009:0179b11": "解耶。據汝謂拈花一宗。即者四字。劈頭便生知解。",
    "X65n1280_009:0179b12": "世尊拈花。何嘗立拈花為宗旨來。昔年曾頌曰。世",
    "X65n1280_009:0179b13": "尊脫體風流。迦葉渾身賣俏。當時百萬人天。祇見",
    "X65n1280_009:0179b14": "拈花微笑。汝道老僧此頌。與六祖吾有一物云云",
    "X65n1280_009:0179b15": "同耶別耶。據汝謂自初祖至六祖。皆有旁出。即如",
    "X65n1280_009:0179b16": "二祖旁出。僧那禪師。甞示人曰。重加心相。深違佛",
    "X65n1280_009:0179b17": "意。又增議論。殊乖大理。豈非不許人生知解耶。即",
    "X65n1280_009:0179b18": "如牛頭未見四祖。百鳥銜花。見四祖後。百鳥不銜",
    "X65n1280_009:0179b19": "花。知解二字。向何處安立。不見僧問趙州。牛頭未",
    "X65n1280_009:0179b20": "見四祖時如何。曰飽柴飽水。見後如何。曰飽柴飽",
    "X65n1280_009:0179b21": "水。豈容汝生知解耶。即如五祖旁出。嵩嶽慧安禪",
    "X65n1280_009:0179b22": "師。與萬回公。握手言論。旁侍傾耳。都不體會。豈更",
    "X65n1280_009:0179b23": "有知解可生耶。又如南陽忠國師。得法曹溪。其身",
    "X65n1280_009:0179b24": "心一如。身外無餘。十方國土。悉是遮那佛身等語",
    "X65n1280_009:0179c01": "掃除見聞覺知窠臼。所以妙喜嘗云。你道國師。說",
    "X65n1280_009:0179c02": "老婆禪。拖泥帶水得麼。豈可向言句上咬嚼。便謂",
    "X65n1280_009:0179c03": "國師能生知解耶。繇是觀之。未有五宗前。原自不",
    "X65n1280_009:0179c04": "生知解。豈待五家各立宗旨。雲門道個東山水上",
    "X65n1280_009:0179c05": "行。洞山道個麻三斤。臨濟道個一句中具三玄。一",
    "X65n1280_009:0179c06": "玄中具三要。然後知解不生耶。潭吉云。自初祖至",
    "X65n1280_009:0179c07": "六祖。皆有旁出。會公向無名無字上。計本源佛性。",
    "X65n1280_009:0179c08": "斥為知解固宜。是故五家各立宗旨。專為治此知",
    "X65n1280_009:0179c09": "解之病。汝祇因神會知解。流為旁出。遂誣旁出者。",
    "X65n1280_009:0179c10": "盡是知解宗徒。即如國一欽。嵩山珪。破竈鳥窠諸",
    "X65n1280_009:0179c11": "大老。豈可以知解二字。一概抹殺。而謂五家各立",
    "X65n1280_009:0179c12": "宗旨。專治此旁出之知解耶。老僧因漢月拿杖。不",
    "X65n1280_009:0179c13": "能獨脫無依。遂有旁出之說。因漢月寄五宗原。目",
    "X65n1280_009:0179c14": "原之一字。遂有知解宗徒之說。皆一期發藥。非有",
    "X65n1280_009:0179c15": "意於前後炤應。亦因爾時接得五宗原。並不曾看。",
    "X65n1280_009:0179c16": "但目原之一字。故云云耳。若據今日看來。直是外",
    "X65n1280_009:0179c17": "道。安可謂之旁出。直是野狐精魅。安可謂之知解",
    "X65n1280_009:0179c18": "宗徒耶。潭吉乃云。此書出於崇禎三年。七闢出於",
    "X65n1280_009:0179c19": "七年。三闢出於九年。而忞公者為之序曰。此駁漢",
    "X65n1280_009:0179c20": "月藏公書也。屬藏公掩息之後而駁之者。葢師頃",
    "X65n1280_009:0179c21": "始見其書也。非世出世間之道。總成一妄語乎。方",
    "X65n1280_009:0179c22": "七闢之傳也。吹毛求疵。不遺餘力矣。獨五宗原一",
    "X65n1280_009:0179c23": "書。入手五六年。云今始見。豈理也哉。吾聞忞公亦",
    "X65n1280_009:0179c24": "正人。又在天童師翁槌拂之下。翁以直心直行。號",
    "X65n1280_009:0180a01": "召海內衲子。其自用必不爾也。然則書耶序耶。非",
    "X65n1280_009:0180a02": "偽造而何。老僧生平。極懶看書如漢月送安隱語",
    "X65n1280_009:0180a03": "錄。不知其幾年。直至今庚辰。正月二十晚。纔命侍",
    "X65n1280_009:0180a04": "者。凡漢月語錄。皆尋來看。榻上座展數篇。老僧亦",
    "X65n1280_009:0180a05": "自笑其不知有此錄也。若向者不因頂目普說。劉",
    "X65n1280_009:0180a06": "居士駁語。則必不尋五宗原看矣。故致木陳有師",
    "X65n1280_009:0180a07": "頃始見其書之序。葢實錄也。然則書偽造耶。何不",
    "X65n1280_009:0180a08": "問取老僧。序偽造耶。何不問取木陳。且潭吉序云。",
    "X65n1280_009:0180a09": "今法門之李斯趙高出矣。七闢三闢之偽書行矣。",
    "X65n1280_009:0180a10": "無論擬人不於其倫。即秦始崩。故有偽書。老僧儼",
    "X65n1280_009:0180a11": "然尚在。誰作偽書者。汝又道。何敢慕扶蘇之義。不",
    "X65n1280_009:0180a12": "一復請。是以有五宗救之刻。乃遮遮掩掩。不使老",
    "X65n1280_009:0180a13": "僧一見。何為者耶。汝等誣闢書為偽。冀人置之不",
    "X65n1280_009:0180a14": "觀。刻五宗救。廣送諸人。獨遮掩老僧一個。使萬世",
    "X65n1280_009:0180a15": "而後。不知者曰。天童存日。潭吉即以五宗救。復請",
    "X65n1280_009:0180a16": "曾不聞天童一言。救正其非。則闢書為偽造明甚。",
    "X65n1280_009:0180a17": "是乃汝等瞞心昧己。生此奸狡之計。欺佛祖。欺龍",
    "X65n1280_009:0180a18": "天。欺天下萬世者耳。己卯秋日。老僧因修塔事。曳",
    "X65n1280_009:0180a19": "杖渡江。暫息嘉興之梅溪庵。頂目剖石具德繼起",
    "X65n1280_009:0180a20": "慧刃等。介張二無。王金如。祁季超三居士。來請懺",
    "X65n1280_009:0180a21": "悔。願毀五宗救板。并刪漢月語錄中。廉纖絡索語。",
    "X65n1280_009:0180a22": "求老僧毋闢五宗救。老僧笑曰。毀板不毀板。是諸",
    "X65n1280_009:0180a23": "孫分上事。五宗救既已刻行。便不可不闢。是老僧",
    "X65n1280_009:0180a24": "分上事。何以故。即如空印正量論。駁物不遷。我龍",
    "X65n1280_009:0180b01": "池老人。曾有駁語。迨空印臨終。囑侍僧十餘輩曰。",
    "X65n1280_009:0180b02": "正量論板。吾歿後。若等可焚之。無使我更得罪於",
    "X65n1280_009:0180b03": "古人。仍作偈曰。平生玄論眾推雄。及至臨終伎倆",
    "X65n1280_009:0180b04": "窮。桶子未嘗連底脫。漫言五蘊本來空。板已劈矣。",
    "X65n1280_009:0180b05": "近乃有重新刻出。如道衡者。今五宗救既已刻行。",
    "X65n1280_009:0180b06": "縱毀其板。天下後世。安知無中其毒者乎。老僧若",
    "X65n1280_009:0180b07": "不出手救正。漢月潭吉等。在地獄中。永無出頭日",
    "X65n1280_009:0180b08": "子。時頂目稱疾先回。未聞是說。具德聞之。不別潛",
    "X65n1280_009:0180b09": "逃。餘各唯唯而退",
    "X65n1280_009:0180b10": "救曰此先師住安隱時。天童師翁遣人送衣之手",
    "X65n1280_009:0180b11": "書也。此書出於崇禎元年。七闢三闢。出於七年九",
    "X65n1280_009:0180b12": "年。曾幾何時。而罵詈譏呵。千態萬狀。豈竟忘此語",
    "X65n1280_009:0180b13": "耶。嗚呼。此書謂室中徵詰。並不存知解窠臼。而闢",
    "X65n1280_009:0180b14": "書以為知解宗徒矣。此書謂普說數紙。一一精明。",
    "X65n1280_009:0180b15": "真堪紹繼。而闢書以為業識茫茫。無本可據之竹",
    "X65n1280_009:0180b16": "葉精靈矣。豈佛祖之心也哉。嗚呼。此葢出自天童",
    "X65n1280_009:0180b17": "師翁之手蹟也。闢書則吾不知矣。抑旁觀喜事之",
    "X65n1280_009:0180b18": "人。媒孽而為之耶。孟子曰。古之人。修其天爵而人",
    "X65n1280_009:0180b19": "爵從之。今之人。修其天爵以要人爵。既得人爵。即",
    "X65n1280_009:0180b20": "棄其天爵。終亦必亡而已矣。老僧看潭吉此救。正",
    "X65n1280_009:0180b21": "天理昭然。不打自招之欵案。何也。老僧此書。出於",
    "X65n1280_009:0180b22": "崇禎元年。漢月五宗原。出於三年春。老僧曰。目原",
    "X65n1280_009:0180b23": "之一字。不出六祖道。成知解宗徒。不得不說破耳。",
    "X65n1280_009:0180b24": "此可見老僧。一片婆心。只為要漢月好故也。至六",
    "X65n1280_009:0180c01": "年夏。復漢月書云。破殿雨淋。茅徑不闢。亦住山之",
    "X65n1280_009:0180c02": "甞分。老僧尤願吾徒為眾。當以直心直意。本色本",
    "X65n1280_009:0180c03": "分。不可私有別法加於眾。是老僧所望也。又豈不",
    "X65n1280_009:0180c04": "見老僧婆心。只要漢月好耶。六年夏。復頂目云。觀",
    "X65n1280_009:0180c05": "瑞光語錄中。有為慈雲舉揚正法。似乎太生穿鑿。",
    "X65n1280_009:0180c06": "老僧老老大大。固不當預其辨。兼而智識暗短。不",
    "X65n1280_009:0180c07": "見誰是賓。誰是主。何自有三玄三要等。種種存於",
    "X65n1280_009:0180c08": "胸次。與汝較量得失。祇因汝既謂是吾孫。若不略",
    "X65n1280_009:0180c09": "提一提。則傍人後世。皆謂是老僧之過矣。祇如當",
    "X65n1280_009:0180c10": "時兩堂首座同時喝。僧別問臨濟。還有賓主也無。",
    "X65n1280_009:0180c11": "濟云。賓主歷然。老僧試問吾孫。二人既同時喝。汝",
    "X65n1280_009:0180c12": "試簡點那箇是賓。那箇是主。若簡點得出。汝可分",
    "X65n1280_009:0180c13": "主分賓。說賓說主。若簡點不出。切莫亂說亂分。當",
    "X65n1280_009:0180c14": "初洪覺範。雖於此有見處。錯以為三玄三要。是以",
    "X65n1280_009:0180c15": "自古至今。未免識者笑。然有過汝之處。云細看即",
    "X65n1280_009:0180c16": "是陷虎機。忽轟一聲塗毒皷。汝不見佛果和尚。請",
    "X65n1280_009:0180c17": "問五祖演和尚云。臨濟賓主怎生。祖云。也是程限。",
    "X65n1280_009:0180c18": "是甚麼閑事。我者裏恰似馬前相撲倒便休。老僧",
    "X65n1280_009:0180c19": "想汾陽昭和尚時。已有如汝妄執三玄三要者。故",
    "X65n1280_009:0180c20": "著頌以警云。三玄三要事難分。得意忘言道易親。",
    "X65n1280_009:0180c21": "一句明明該萬象。重陽九日菊花新。既謂忘言。豈",
    "X65n1280_009:0180c22": "如汝揑自古至今。自悟三玄三要者。一一舉示諸",
    "X65n1280_009:0180c23": "人。為師資印可。謂深之又深。密之又密者乎。老僧",
    "X65n1280_009:0180c24": "問汝。面皮厚多少。葢三玄三要。出自臨濟上堂語",
    "X65n1280_009:0181a01": "云。一句語須具三玄門。一玄門須具三要。有權有",
    "X65n1280_009:0181a02": "用。汝等諸人作麼生會下座。老僧道。好箇汝等諸",
    "X65n1280_009:0181a03": "人作麼生會。祇是吾孫未夢見在。若也見得。汝為",
    "X65n1280_009:0181a04": "簡點看。那裏是他有權處。那裏是他有用處。當時",
    "X65n1280_009:0181a05": "慈明。曾因僧請益三玄三要。雖一一頌過。復總收",
    "X65n1280_009:0181a06": "云。報汝通玄士。棒喝要臨時。若明親的旨。半夜太",
    "X65n1280_009:0181a07": "陽輝。慈明既如是收歸。何曾有三玄三要之影。落",
    "X65n1280_009:0181a08": "賺汝們來。老僧再試問汝。既自悟。何以有三玄三",
    "X65n1280_009:0181a09": "要。既悟三玄三要。何以為自悟。豈不是自語相違。",
    "X65n1280_009:0181a10": "自相乖戾。且汝謂舉揚正法。胡不看臨濟云。誰知",
    "X65n1280_009:0181a11": "吾正法眼藏。向者瞎驢邊滅却。又云。沿流不止問",
    "X65n1280_009:0181a12": "如何。真炤無邊說似他。離相離名人不稟。吹毛用",
    "X65n1280_009:0181a13": "了急須磨。豈若汝執定三玄三要名相。為舉揚正",
    "X65n1280_009:0181a14": "法。敢稱臨濟兒孫。吾孫請深思之。可見老僧要漢",
    "X65n1280_009:0181a15": "月好。并要頂目好。故略言如此耳。七年春。與漢月",
    "X65n1280_009:0181a16": "云。祖師西來。秉教外單傳。別行一路。自佛果作碧",
    "X65n1280_009:0181a17": "巖集。大慧謂宗門至此一大變。欲特毀其板。後洞",
    "X65n1280_009:0181a18": "下人入少室。無本分為人手段。一味提唱評唱。故",
    "X65n1280_009:0181a19": "少室不出本分衲僧。天下共知之。今吾徒提智證",
    "X65n1280_009:0181a20": "傳。是則臨濟宗。至吾徒又一大變而為講席矣。故",
    "X65n1280_009:0181a21": "老僧去夏與吾徒云。當以本色本分者此也。葢本",
    "X65n1280_009:0181a22": "色本分。行之在吾儕。信與不信在學者。寧可遵上",
    "X65n1280_009:0181a23": "古規繩。餓死於林下。不可好熱閙而耻辱於先聖。",
    "X65n1280_009:0181a24": "大端吾徒病在好自高。賣學識以要名。故錄中每",
    "X65n1280_009:0181b01": "撦滿篇外典配之。粧粧點點。老僧不料吾徒不肖。",
    "X65n1280_009:0181b02": "以至於此。然則老僧不識一字。無一所長。固非吾",
    "X65n1280_009:0181b03": "徒眼裏。看得上者。胡不翻思從上古人。難道學識",
    "X65n1280_009:0181b04": "都不如吾徒。多知多解都不如吾徒。因甚不垂此",
    "X65n1280_009:0181b05": "式。請吾徒深思之。雖然。說與不說。在老僧分上。信",
    "X65n1280_009:0181b06": "與不信。改與不改。亦在吾徒分上。意待面說。因老",
    "X65n1280_009:0181b07": "僧頓覺衰敗。恐無及。死日將近之言。不覺忉怛如",
    "X65n1280_009:0181b08": "此。據此書一字一血。老僧為漢月。恁麼老婆心切。",
    "X65n1280_009:0181b09": "而漢月不信不改。反千態萬狀。誣謗老僧。不曰一",
    "X65n1280_009:0181b10": "橛頭硬禪。則曰相似野狐涎。墨仙劉居士。惑於其",
    "X65n1280_009:0181b11": "說。故老僧作書答之。漢月又有書來。其中千言萬",
    "X65n1280_009:0181b12": "語。不過謂老僧要抹殺五宗。漢月要建立五宗。殊",
    "X65n1280_009:0181b13": "不知從上已來。佛法的的大意。惟直指一切人。不",
    "X65n1280_009:0181b14": "從人得之本來。為正法眼藏。為曹溪正脉。為五家",
    "X65n1280_009:0181b15": "無異之正宗正旨。今漢月不據曹溪正脉。一味假",
    "X65n1280_009:0181b16": "臨濟虗名。死配三玄三要。誑嚇閭閻。甚至妄揑一",
    "X65n1280_009:0181b17": "○。為千佛萬佛之祖。謂五宗各出○之一面。雖云",
    "X65n1280_009:0181b18": "建立五宗。實乃抹殺五宗自成漢月一種魔說。老",
    "X65n1280_009:0181b19": "僧恐天下後世。參禪學道者。靡所適從。以致墮邪",
    "X65n1280_009:0181b20": "落外。自漢月始。故不惜指詞摘字。一一理到宗旨",
    "X65n1280_009:0181b21": "清處。猶冀漢月一旦悔悟。洗心滌慮。依舊做箇好",
    "X65n1280_009:0181b22": "人。正因漢月便出一事是其好處。故付與源流拂",
    "X65n1280_009:0181b23": "子。又以舊衣一領付之。再三囑托。無非要漢月好。",
    "X65n1280_009:0181b24": "所以老僧道。汝即今在甚麼處。是提持漢月。老僧",
    "X65n1280_009:0181c01": "指云汝且坐。是提持漢月。老僧接拄杖便打云。先",
    "X65n1280_009:0181c02": "打汝一箇起。直打出方丈。是提持漢月。乃至今日",
    "X65n1280_009:0181c03": "罵詈譏訶總是提持漢月。雖漢月不肖。至於如此",
    "X65n1280_009:0181c04": "之極。老僧一片婆心。自初見至今。到底不變不易。",
    "X65n1280_009:0181c05": "此書出於元年。也要漢月好。七闢出於七年。也要",
    "X65n1280_009:0181c06": "漢月好。三闢出於九年。也要漢月好。初祖道。一",
    "X65n1280_009:0181c07": "念迴機。便同本得但使漢月。聽老僧罵詈譏訶。幡",
    "X65n1280_009:0181c08": "然改過。除去委委曲曲的心腸。除去粧粧點點的",
    "X65n1280_009:0181c09": "面孔。除去廉廉纖纖。絡絡索索的知解。除去顛顛",
    "X65n1280_009:0181c10": "倒倒矯矯亂亂的語言。真實信得從上已來。佛法",
    "X65n1280_009:0181c11": "的的大意。惟直指一切人。不從人得之本來。為正",
    "X65n1280_009:0181c12": "法眼藏。為曹溪正脉。為五家無異之正宗正旨。真",
    "X65n1280_009:0181c13": "實信得。山僧無一法與人是濟上綱宗。都像便出",
    "X65n1280_009:0181c14": "一事。逈然獨脫。不存窠臼。如是則真堪紹繼。免成",
    "X65n1280_009:0181c15": "虗語。豈不快哉暢哉。漢月一日未死猶有可望今",
    "X65n1280_009:0181c16": "已矣。老僧接漢月訃音。誡諸孫云。汝等切莫聽其",
    "X65n1280_009:0181c17": "密囑。從其心術。是老僧要諸孫學好。猶夫要漢月",
    "X65n1280_009:0181c18": "好。一片婆心到底不變不易。乃潭吉具德作五宗",
    "X65n1280_009:0181c19": "救。誣謗老僧。千態萬狀其奸狡之計。較漢月更有",
    "X65n1280_009:0181c20": "甚焉。其博引群書。多方譬喻。攢花簇錦。巧妙尖新。",
    "X65n1280_009:0181c21": "較漢月亦更有進焉。即如引孟子曰。今之人。修其",
    "X65n1280_009:0181c22": "天爵以要人爵。既得人爵。即棄其天爵。終亦必亡",
    "X65n1280_009:0181c23": "而已矣。老僧讀之。不覺失笑。何以故。漢月屈身來",
    "X65n1280_009:0181c24": "金粟。以要臨濟源流。既得源流拂子。并衣以表信。",
    "X65n1280_009:0182a01": "書以作證。便乃千態萬狀。誣謗老僧。終亦必亡而",
    "X65n1280_009:0182a02": "已矣。正潭吉不打自招之欵案也。顛末具在。果老",
    "X65n1280_009:0182a03": "僧非佛祖心行耶。抑漢月潭吉非佛祖心行耶。請",
    "X65n1280_009:0182a04": "以質天下萬世。具正眼持公論者。",
    "X65n1280_009:0182a06": "天童和尚闢妄救略說卷之九"
}