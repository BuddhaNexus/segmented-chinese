{
    "T24n1489_001:1075c06": "清淨毘尼方廣經",
    "T24n1489_001:1075c08": "後秦龜茲國三藏鳩摩羅什譯",
    "T24n1489_001:1075c09": "如是我聞：一時佛住王舍城祇闍崛山，與大",
    "T24n1489_001:1075c10": "比丘僧八千人俱，菩薩摩訶薩萬二千人，及",
    "T24n1489_001:1075c11": "欲色界天淨居天子。爾時世尊與諸無量百",
    "T24n1489_001:1075c12": "千大眾恭敬圍繞而演說法。時有天子名寂",
    "T24n1489_001:1075c13": "調伏音，來在會坐。是時寂調伏音天子從坐",
    "T24n1489_001:1075c14": "而起，偏袒右肩右膝著地，合掌向佛白世尊",
    "T24n1489_001:1075c15": "言：「是文殊師利為住何處？今此大眾渴仰欲",
    "T24n1489_001:1075c16": "見是善丈夫，從其聞法。」如是問已，時佛告",
    "T24n1489_001:1075c17": "彼寂調伏音天子：「東方過此十千佛土，彼有",
    "T24n1489_001:1075c18": "佛國名曰寶主，是中有佛，號曰寶相如來、應、正",
    "T24n1489_001:1075c19": "遍覺，現在說法。文殊師利住在彼土，為諸菩",
    "T24n1489_001:1075c20": "薩摩訶薩而轉說法。」時彼天子白世尊言：「唯",
    "T24n1489_001:1075c21": "願現相令文殊師利來詣此土。何以故？世尊！",
    "T24n1489_001:1075c22": "若從一切聲聞緣覺有所聞法，不如從於文",
    "T24n1489_001:1075c23": "殊師利所聞法也；唯除如來，其餘說法無有",
    "T24n1489_001:1075c24": "勝者。文殊師利若演說法，一切魔宮皆悉闇",
    "T24n1489_001:1075c25": "蔽，一切眾魔悉能摧伏，去增上慢、滅增上",
    "T24n1489_001:1075c26": "慢。若有未發菩提心者發菩提心，已發心者",
    "T24n1489_001:1075c27": "住不退轉，可攝者攝、可捨者捨，順如來欲令",
    "T24n1489_001:1075c28": "正法久住。」爾時世尊知寂調伏音天子心已，",
    "T24n1489_001:1075c29": "放白毫藏光普遍照此佛世界已，東方過於十",
    "T24n1489_001:1076a01": "千佛土普照遍彼寶主世界。時寶主世界",
    "T24n1489_001:1076a02": "菩薩摩訶薩見此光已，白寶相佛言：「世尊！是",
    "T24n1489_001:1076a03": "何光相，有此光明遍照此界？」如是問已，寶相",
    "T24n1489_001:1076a04": "佛告諸菩薩言：「善男子！西方去此十千佛土，",
    "T24n1489_001:1076a05": "有國名娑婆，其中有佛，號釋迦牟尼如來、應",
    "T24n1489_001:1076a06": "供、正遍覺，現在說法。彼如來放毫藏一光，",
    "T24n1489_001:1076a07": "是光通徹十千佛土來照此界。」是諸菩薩白",
    "T24n1489_001:1076a08": "世尊言：「以何因緣故，彼釋迦牟尼如來、應、",
    "T24n1489_001:1076a09": "正遍覺放毫藏一光？」時佛報言：「彼釋迦牟尼",
    "T24n1489_001:1076a10": "如來國，有無量千億菩薩皆悉集會，及釋梵",
    "T24n1489_001:1076a11": "護世、一切四眾，欲見文殊師利童子，從其聞",
    "T24n1489_001:1076a12": "法。以是緣故，請彼釋迦牟尼如來放毫藏一",
    "T24n1489_001:1076a13": "光。」時寶相佛告文殊師利：「汝今可往娑婆",
    "T24n1489_001:1076a14": "世界。釋迦如來、應、正遍覺喜欲見汝，及諸",
    "T24n1489_001:1076a15": "大眾欲見聞法。」文殊師利白彼世尊：「我今",
    "T24n1489_001:1076a16": "亦知如是光瑞。」時文殊師利法王之子，與十",
    "T24n1489_001:1076a17": "千菩薩俱，頭面敬禮寶相佛足，譬如壯士屈",
    "T24n1489_001:1076a18": "申臂頃，與十千菩薩沒寶主界到娑婆界。住",
    "T24n1489_001:1076a19": "虛空中而不現形，雨種種花以供如來、普及",
    "T24n1489_001:1076a20": "大眾，積至於膝，雜色妙好色香適意。一切",
    "T24n1489_001:1076a21": "大眾見雨此華，白世尊言：「是何先相，大雨",
    "T24n1489_001:1076a22": "此花？」佛言：「諸善男子！是文殊師利法王之",
    "T24n1489_001:1076a23": "子，與十千菩薩俱，來到此娑婆世界，住虛空",
    "T24n1489_001:1076a24": "中而不現形，雨花供我。」時諸大眾俱共同聲",
    "T24n1489_001:1076a25": "白世尊言：「我等欲見文殊師利法王之子，及",
    "T24n1489_001:1076a26": "諸菩薩摩訶薩，覩其形容。」時文殊師利及十",
    "T24n1489_001:1076a27": "千菩薩從空而下，頂禮佛足右遶已畢，各以",
    "T24n1489_001:1076a28": "神力化作座已却坐一面。時寂調伏音天子",
    "T24n1489_001:1076a29": "白世尊言：「願問文殊師利法王之子，建立",
    "T24n1489_001:1076b01": "言論眾所欲聞。」佛告天子：「汝今自問文殊師",
    "T24n1489_001:1076b02": "利法王之子，隨汝所疑。」時寂調伏音天子",
    "T24n1489_001:1076b03": "問文殊師利：「彼寶相佛土云何說法，汝樂於",
    "T24n1489_001:1076b04": "彼？」文殊師利報言：「天子！不生貪欲不滅貪",
    "T24n1489_001:1076b05": "欲、不生瞋恚不滅瞋恚、不生愚癡不滅愚癡、",
    "T24n1489_001:1076b06": "不生煩惱不滅煩惱。何以故？無生之法終無",
    "T24n1489_001:1076b07": "有滅。」天子問言：「云何，文殊師利！彼土眾生",
    "T24n1489_001:1076b08": "不生貪瞋愚癡煩惱又不滅耶？」答言：「不也。",
    "T24n1489_001:1076b09": "天子！」天子問言：「彼佛說法為何所斷？」答言：",
    "T24n1489_001:1076b10": "「為不生不滅而演說法。何以故？彼佛剎土不",
    "T24n1489_001:1076b11": "知斷、不修證。彼諸眾生重第一義諦，非重世",
    "T24n1489_001:1076b12": "諦。」天子問言：「文殊師利！云何名為第一義",
    "T24n1489_001:1076b13": "諦？」文殊師利言：「天子！彼不住生又不住滅，",
    "T24n1489_001:1076b14": "無有處相非無處相、非相非無相、非相非虛",
    "T24n1489_001:1076b15": "空，色相非可相非不可相、非盡可盡、無盡",
    "T24n1489_001:1076b16": "無有能盡，如是說名第一義諦。天子！義者",
    "T24n1489_001:1076b17": "非心非心相續、非言說句、無此無彼亦無中",
    "T24n1489_001:1076b18": "間，如是說名第一義諦。天子！又復義者而",
    "T24n1489_001:1076b19": "不可得，無文字行，是名第一義諦。何以故？",
    "T24n1489_001:1076b20": "佛說一切所有音聲皆是虛妄。」天子言：「文殊",
    "T24n1489_001:1076b21": "師利？如來所說可虛妄耶？」「天子！如來所說無",
    "T24n1489_001:1076b22": "實無虛妄。何以故？如來無二相、無住心無",
    "T24n1489_001:1076b23": "言說、非有為法非無為法、非說實非說虛，",
    "T24n1489_001:1076b24": "無二相。天子！於意云何！如來化人若有所",
    "T24n1489_001:1076b25": "說，為實為虛妄？」答言：「非實非虛妄。何以故？",
    "T24n1489_001:1076b26": "如來化人無有實故。」文殊師利言：「如是如是。",
    "T24n1489_001:1076b27": "天子！一切諸法無成就者，如來所說無實無",
    "T24n1489_001:1076b28": "虛妄，故名無二。」天子言：「文殊師利！云何如來",
    "T24n1489_001:1076b29": "說第一義諦？」文殊師利言：「天子！無有能說第",
    "T24n1489_001:1076c01": "一義諦者。何以故？是無言說、無能說者。」說",
    "T24n1489_001:1076c02": "是法時，五百比丘不受諸法，漏盡心得解脫；",
    "T24n1489_001:1076c03": "二百天子逮得法忍。爾時寂調伏音天子問",
    "T24n1489_001:1076c04": "文殊師利：「第一義諦甚為難解。」文殊師利言：",
    "T24n1489_001:1076c05": "「如是如是。天子！第一義諦實為難解，不正修",
    "T24n1489_001:1076c06": "行者實為難解。」天子問言：「文殊師利！云何",
    "T24n1489_001:1076c07": "菩薩名正修行？」文殊師利言：「若不說言：『知",
    "T24n1489_001:1076c08": "是、斷是、修是、證是。』何以故？若有相者，是貪、",
    "T24n1489_001:1076c09": "是著、是戲論。若有說言：『是應知、應斷、應修、應",
    "T24n1489_001:1076c10": "證。』是不名為正修行也。」天子問言：「文殊師利！",
    "T24n1489_001:1076c11": "云何菩薩正修行也？」「天子！如如等、法界等、五",
    "T24n1489_001:1076c12": "逆等，如法界等諸見亦等。如凡夫法等，學法",
    "T24n1489_001:1076c13": "亦等、無學法等。如聲聞法等，緣覺法等、菩",
    "T24n1489_001:1076c14": "薩法等、佛法亦等。如生死法等，涅槃法等、煩",
    "T24n1489_001:1076c15": "惱亦等、諍訟亦等。」天子問言：「文殊師利！云何",
    "T24n1489_001:1076c16": "諍訟等煩惱亦等？」文殊師利言：「空故等、無",
    "T24n1489_001:1076c17": "相故等、無願故等。何以故？空無分異故。天",
    "T24n1489_001:1076c18": "子！如寶器空、泥器空，其中空界等無有異，無",
    "T24n1489_001:1076c19": "有種種，以無二故。如是天子！如煩惱空及諍",
    "T24n1489_001:1076c20": "訟空，無有別異等無有二。」天子言：「文殊師利！",
    "T24n1489_001:1076c21": "菩薩頗修於聖諦不？」文殊師利言：「天子！若其",
    "T24n1489_001:1076c22": "菩薩不修聖諦，云何能為聲聞說法？又復天",
    "T24n1489_001:1076c23": "子！菩薩修聖諦有觀，聲聞修聖諦無觀。菩",
    "T24n1489_001:1076c24": "薩修聖諦有閑，聲聞修聖諦無閑。菩薩修聖",
    "T24n1489_001:1076c25": "諦有緣，聲聞修聖諦無緣。菩薩修聖諦而",
    "T24n1489_001:1076c26": "正觀之，不證實際。菩薩修聖諦有善方便，不",
    "T24n1489_001:1076c27": "背生死向於涅槃。菩薩修聖諦觀一切佛法。",
    "T24n1489_001:1076c28": "天子！譬如有人捨大伴主，獨一無侶欲過曠",
    "T24n1489_001:1076c29": "路，心甚驚怖不敢復還。如是天子！聲聞亦爾，",
    "T24n1489_001:1077a01": "怖畏生死不還世間，捨一切眾生不還生死。",
    "T24n1489_001:1077a02": "不觀佛法無善方便，獨一無二修行聖諦。天",
    "T24n1489_001:1077a03": "子！如大伴主多諸眷屬、多諸財產，資糧豐饒",
    "T24n1489_001:1077a04": "大獲生利欲過曠路。天子！菩薩如是為大伴",
    "T24n1489_001:1077a05": "主多諸眷屬，成大法利、多法資糧，具足六波",
    "T24n1489_001:1077a06": "羅蜜成四攝法、普悉觀緣一切眾生，觀生死",
    "T24n1489_001:1077a07": "迴流正觀佛法，從於佛土至於佛土，具善方",
    "T24n1489_001:1077a08": "便修於聖諦。天子！如疎薄物，若以瞻婆須",
    "T24n1489_001:1077a09": "曼婆師花所熏之香，香氣速出。如是天子！",
    "T24n1489_001:1077a10": "聲聞修諦速疾如是，不滿所願中入涅槃。彼",
    "T24n1489_001:1077a11": "亦不出於佛戒、聞、定、慧、解脫、解脫知見功德之",
    "T24n1489_001:1077a12": "香，又亦不能斷煩惱習。天子！如迦尸衣，若",
    "T24n1489_001:1077a13": "以天寶沈水香熏，經百千年清淨美香，人天",
    "T24n1489_001:1077a14": "敬重。如是天子！菩薩百千萬億劫中常修聖",
    "T24n1489_001:1077a15": "諦，不中入涅槃欲滿本願。出佛戒、聞、定、慧、解",
    "T24n1489_001:1077a16": "脫、解脫知見功德之香，能斷結習，為諸人、天、",
    "T24n1489_001:1077a17": "阿修羅、乾闥婆等之所敬重。」寂調伏音天子",
    "T24n1489_001:1077a18": "又問文殊師利：「彼寶相如來、應、正遍覺，是佛",
    "T24n1489_001:1077a19": "國土諸聲聞眾為何如也，如樂於彼。」文殊",
    "T24n1489_001:1077a20": "師利言：「天子！彼土聲聞不住於信、不教他信、",
    "T24n1489_001:1077a21": "不護法界，非八人出過八邪、非須陀洹出過",
    "T24n1489_001:1077a22": "惡道、非斯陀含往來教化一切眾生、非阿那",
    "T24n1489_001:1077a23": "含一切諸法無去來故、非阿羅漢受於一切",
    "T24n1489_001:1077a24": "三千界供，亦非聲聞能持一切佛所說法，不",
    "T24n1489_001:1077a25": "斷於欲不為欲熱、不斷於瞋不為瞋熱、不斷",
    "T24n1489_001:1077a26": "於癡不為癡熱、於一切法離諸暗障，不斷煩",
    "T24n1489_001:1077a27": "惱勤行精進，斷於一切眾生煩惱永無有生，",
    "T24n1489_001:1077a28": "過一切生隨心欲生，無有我人眾生之相，而",
    "T24n1489_001:1077a29": "教化眾生無取無與，一切眾生清淨福田。無",
    "T24n1489_001:1077b01": "思無念而修正念，不生不滅而修正斷，遠",
    "T24n1489_001:1077b02": "離身心而出生神足，知於一切眾生諸根到",
    "T24n1489_001:1077b03": "於彼岸而修行根，摧一切結而修於力，遍",
    "T24n1489_001:1077b04": "知一切而修於覺，得於無為不證於道，到",
    "T24n1489_001:1077b05": "於實際而修於定，至於法界而修於慧，盡",
    "T24n1489_001:1077b06": "於無明而生於明，無有二行而證解脫。肉",
    "T24n1489_001:1077b07": "眼悉見一切眾生、一切佛國、一切諸佛，天眼",
    "T24n1489_001:1077b08": "悉見一切眾生死此生彼，慧眼觀見一切眾",
    "T24n1489_001:1077b09": "生生死無來無去，法眼見於諸法平等，佛",
    "T24n1489_001:1077b10": "眼明見一切佛界。天耳悉聞一切佛法，能受",
    "T24n1489_001:1077b11": "能持。一心能知一切眾生所有心行，悉知宿",
    "T24n1489_001:1077b12": "命過去際劫。百千萬億神通，能過無量佛剎。",
    "T24n1489_001:1077b13": "煩惱悉盡不證解脫，雖復可見然非色身，雖",
    "T24n1489_001:1077b14": "有言說無有文字，雖有思念而心無動，形",
    "T24n1489_001:1077b15": "色尊妙眾相莊嚴，功德瓔珞威德難當，名聞",
    "T24n1489_001:1077b16": "高遠淨戒塗香，世法不污煩惱不染，無麁惡",
    "T24n1489_001:1077b17": "言遊戲神通，多聞增廣辯才震吼善知變化，",
    "T24n1489_001:1077b18": "調伏闇冥大慧明照，所說無滯總持究竟，常",
    "T24n1489_001:1077b19": "為諸佛之所護念。聲聞所念常恒專念，菩提",
    "T24n1489_001:1077b20": "之道其念如海，定如須彌、忍如大地，勇健降",
    "T24n1489_001:1077b21": "魔猶如帝釋，無能輕者寂靜如梵，無有等等",
    "T24n1489_001:1077b22": "猶如虛空遍入一切。天子！彼寶相佛土聲聞",
    "T24n1489_001:1077b23": "如是！所有功德復過於此。」說是法時，於是",
    "T24n1489_001:1077b24": "會中五百比丘、五百比丘尼、五百優婆塞、五",
    "T24n1489_001:1077b25": "百優婆夷、五千天子向聲聞智，說如是言：",
    "T24n1489_001:1077b26": "「世尊！我等願為彼寶相如來作聲聞眾。」文殊",
    "T24n1489_001:1077b27": "師利言：「善男子！非聲聞心能生彼土。汝等",
    "T24n1489_001:1077b28": "可發無上道心，得生彼土。諸生彼者皆是發",
    "T24n1489_001:1077b29": "阿耨多羅三藐三菩提心。」爾時是等即發無",
    "T24n1489_001:1077c01": "上正真道心，如來悉記當生彼土。時寂調",
    "T24n1489_001:1077c02": "伏音天子問文殊師利：「云何名為菩薩毘尼？",
    "T24n1489_001:1077c03": "云何名為聲聞毘尼？」文殊師利言：「天子！怖畏",
    "T24n1489_001:1077c04": "三界毘尼，是聲聞毘尼；受無量生死、欲化一",
    "T24n1489_001:1077c05": "切諸眾生等，生於三界毘尼，是菩薩毘尼。輕",
    "T24n1489_001:1077c06": "毀功德莊嚴毘尼，是聲聞毘尼；自集功德莊",
    "T24n1489_001:1077c07": "嚴毘尼，是菩薩毘尼。自斷一切諸煩惱結，是",
    "T24n1489_001:1077c08": "聲聞毘尼；欲斷一切眾生煩惱，是菩薩毘尼。",
    "T24n1489_001:1077c09": "不念成熟一切眾生、一切佛法，是聲聞毘尼；",
    "T24n1489_001:1077c10": "念欲成熟一切眾生、一切佛法，是菩薩毘尼。",
    "T24n1489_001:1077c11": "非為一切諸天所識，是聲聞毘尼；一切三千",
    "T24n1489_001:1077c12": "大千世界諸天識知，是菩薩毘尼。一切魔捨，",
    "T24n1489_001:1077c13": "是聲聞毘尼；一切三千大千世界諸魔[口*睪]哭、",
    "T24n1489_001:1077c14": "一切眾魔生於怨憎生摧伏想，是菩薩毘尼。",
    "T24n1489_001:1077c15": "唯獨照明，是聲聞毘尼；普欲照明一切世間，",
    "T24n1489_001:1077c16": "欲照明成就一切佛法，是菩薩毘尼。自觀之",
    "T24n1489_001:1077c17": "心是聲聞毘尼；觀一切佛法是菩薩毘尼。漸",
    "T24n1489_001:1077c18": "次毘尼是聲聞毘尼；一念悉知是菩薩毘尼。",
    "T24n1489_001:1077c19": "斷三寶種是聲聞毘尼；持三寶種是菩薩毘",
    "T24n1489_001:1077c20": "尼。如破瓦器不可修補，是聲聞毘尼；如金",
    "T24n1489_001:1077c21": "銀器破還可修治，是菩薩毘尼。無善方便是",
    "T24n1489_001:1077c22": "聲聞毘尼；成就方便是菩薩毘尼。無有十力、",
    "T24n1489_001:1077c23": "四無所畏，是聲聞毘尼；成就十力、四無所畏，",
    "T24n1489_001:1077c24": "是菩薩毘尼。少水果樹是聲聞毘尼；園林堂",
    "T24n1489_001:1077c25": "閣法樂可樂是菩薩毘尼。無六波羅蜜、無四",
    "T24n1489_001:1077c26": "攝法是聲聞毘尼；有六波羅蜜、具四攝法是",
    "T24n1489_001:1077c27": "菩薩毘尼。不斷一切習是聲聞毘尼；滅一切",
    "T24n1489_001:1077c28": "習是菩薩毘尼。又復天子！略說有限所攝，",
    "T24n1489_001:1077c29": "有少法功德、有少戒聞定慧解脫解脫知見，",
    "T24n1489_001:1078a01": "是聲聞毘尼；無量無量所攝，無量功德、無",
    "T24n1489_001:1078a02": "量戒聞定慧解脫解脫知見，是菩薩毘尼。」",
    "T24n1489_001:1078a03": "爾時世尊讚文殊師利：「善哉善哉！文殊師利！",
    "T24n1489_001:1078a04": "汝快說此菩薩毘尼。文殊師利！聽我少說",
    "T24n1489_001:1078a05": "成滿汝義。文殊師利！譬如二人，一讚大海、",
    "T24n1489_001:1078a06": "二歎牛跡。文殊師利！於意云何！是人能讚",
    "T24n1489_001:1078a07": "是牛跡中幾所功德？」文殊師利白言：「世尊！",
    "T24n1489_001:1078a08": "大海無量，牛跡甚少，當何所讚？」佛言：「如是。",
    "T24n1489_001:1078a09": "知聲聞毘尼猶如牛跡，小無功德無可讚歎。",
    "T24n1489_001:1078a10": "聲聞乘人亦復如是。文殊師利！於意云何？",
    "T24n1489_001:1078a11": "彼第二人能讚大海功德不也？」文殊師利言：",
    "T24n1489_001:1078a12": "「世尊！而是大海有無量功德、無量可歎。」佛言：",
    "T24n1489_001:1078a13": "「當知菩薩毘尼亦復如是。譬如大海無量功",
    "T24n1489_001:1078a14": "德、無量可歎。當知大乘亦復如是。」說是法時，",
    "T24n1489_001:1078a15": "萬二千天子發阿耨多羅三藐三菩提心，而",
    "T24n1489_001:1078a16": "說是言：「世尊！我等亦當修學如此菩薩毘尼，",
    "T24n1489_001:1078a17": "調伏無量一切眾生。」時寂調伏音天子問文",
    "T24n1489_001:1078a18": "殊師利：「汝今修學何等毘尼？聲聞毘尼、緣",
    "T24n1489_001:1078a19": "覺毘尼、菩薩毘尼？」文殊師利言：「天子！於意云",
    "T24n1489_001:1078a20": "何？頗有大海不納眾水？」天子答言：「文殊師",
    "T24n1489_001:1078a21": "利！無有大海不納眾水。」文殊師利言：「如是",
    "T24n1489_001:1078a22": "天子！菩薩毘尼猶如大海，所有毘尼無不納",
    "T24n1489_001:1078a23": "受，所謂聲聞毘尼、緣覺毘尼、菩薩毘尼、一",
    "T24n1489_001:1078a24": "切毘尼。」天子言：「文殊師利！所言毘尼，毘尼",
    "T24n1489_001:1078a25": "者為何等義？」文殊師利言：「天子！毘尼毘尼者，",
    "T24n1489_001:1078a26": "調伏煩惱。為知煩惱，故名毘尼。」天子言：「文殊",
    "T24n1489_001:1078a27": "師利！云何當修調伏煩惱？云何知煩惱？」文",
    "T24n1489_001:1078a28": "殊師利言：「若自妄想、若他妄想、自他妄想不",
    "T24n1489_001:1078a29": "正憶念，自想、他想顛倒不實，諸見所縛無明",
    "T24n1489_001:1078b01": "為首，如是則能發生煩惱。若不自妄想、不",
    "T24n1489_001:1078b02": "他妄想、不自他妄想，專正憶念不自想、他想，",
    "T24n1489_001:1078b03": "斷於顛倒不住諸見，除去無明不行二行，",
    "T24n1489_001:1078b04": "如是則便不起煩惱，煩惱不起是畢竟毘尼。",
    "T24n1489_001:1078b05": "天子！是名畢竟毘尼。若以聖智知於煩惱，",
    "T24n1489_001:1078b06": "虛妄詐偽是無所有、無主無我無所繫屬、無",
    "T24n1489_001:1078b07": "來處去處、無方非無方、非內非外非中可得、",
    "T24n1489_001:1078b08": "無聚無積無形無色，如是名為知於煩惱。天",
    "T24n1489_001:1078b09": "子！如人知於毒蛇種性，能寂彼毒。如是，若",
    "T24n1489_001:1078b10": "知結使種性，能寂煩惱。」天子問言：「云何名",
    "T24n1489_001:1078b11": "為煩惱種性？」文殊師利言：「妄想是煩惱種。若",
    "T24n1489_001:1078b12": "不妄想則便不起，若其不起則非煩惱，若",
    "T24n1489_001:1078b13": "無煩惱則無窟宅，若無窟宅則無所燒亦無",
    "T24n1489_001:1078b14": "所住，若無所住名畢竟毘尼。如是名為知煩",
    "T24n1489_001:1078b15": "惱種性。」天子問言：「云何，文殊師利！是調伏",
    "T24n1489_001:1078b16": "煩惱？為實為不實？」文殊師利言：「天子！如人夢",
    "T24n1489_001:1078b17": "為毒蛇所螫，以苦痛故服於毒藥，蛇毒消除",
    "T24n1489_001:1078b18": "苦痛便差。天子！於意云何？如彼人者為蛇所",
    "T24n1489_001:1078b19": "螫，為實不實？」天子答言：「文殊師利！此是不",
    "T24n1489_001:1078b20": "實。無有實故，當除何毒？」文殊師利言：「毒蛇",
    "T24n1489_001:1078b21": "不實、除亦不實，應如是知。諸聖毘尼亦復如",
    "T24n1489_001:1078b22": "是。天子！汝作是言：『云何是調伏煩惱？為實",
    "T24n1489_001:1078b23": "為不實？』天子！若我無我，煩惱無煩惱；若我",
    "T24n1489_001:1078b24": "實者，煩惱亦實。是中若我無我、煩惱無煩",
    "T24n1489_001:1078b25": "惱，都不可得。若如是者，當何調伏？何以故？天",
    "T24n1489_001:1078b26": "子？一切法寂，以無生故。一切法寂，不可取故。",
    "T24n1489_001:1078b27": "一切法寂，無形相故。一切法盡，無所有故。一",
    "T24n1489_001:1078b28": "切法無盡，以無生故。一切法無生，無所有故。",
    "T24n1489_001:1078b29": "一切法無滅，無有堅實故。一切法無作，無作",
    "T24n1489_001:1078c01": "者故。一切法無作，無有我故。一切法無我，以",
    "T24n1489_001:1078c02": "無主故。一切法無主，如虛空故。一切法無來，",
    "T24n1489_001:1078c03": "以無體故。一切法無去，以無際故。一切法無",
    "T24n1489_001:1078c04": "住，無住處故。一切法無住，無生滅故。一切法",
    "T24n1489_001:1078c05": "無為，以無漏故。天子！一切法無與，畢竟調伏",
    "T24n1489_001:1078c06": "故。」寂調伏音天子復問文殊師利：「一切諸法",
    "T24n1489_001:1078c07": "以何為門？」文殊師利言：「不正修門，增生死故；",
    "T24n1489_001:1078c08": "正修行門，獲涅槃故。正修行門，得自在故；不",
    "T24n1489_001:1078c09": "正修門，不得自在故。疑惑門，闇障礙故；達解",
    "T24n1489_001:1078c10": "門，無暗障故。妄想門，增煩惱故；無妄想門，無",
    "T24n1489_001:1078c11": "煩惱故。識門，有結使故；無識門，無結使故。",
    "T24n1489_001:1078c12": "覺門，多事務故；寂門，一切寂靜故。見門，增憍",
    "T24n1489_001:1078c13": "慢故；空門，滅憍慢故。惡知識門，生諸惡法故；",
    "T24n1489_001:1078c14": "善知識門，生諸善法故。邪見門，生諸苦本故；",
    "T24n1489_001:1078c15": "正見門，生諸善本故。慳惜門，貧窮故；布施門，",
    "T24n1489_001:1078c16": "大財封故。毀戒門，諸惡道故；持戒門，諸善處",
    "T24n1489_001:1078c17": "故。諍訟門，障諸法故；忍辱門，增勝法故。懈怠",
    "T24n1489_001:1078c18": "門，令心垢故；精進門，心無垢故。覺觀門，多亂",
    "T24n1489_001:1078c19": "鬧故；禪定門，心一處故。無智慧門，如癡羊故；",
    "T24n1489_001:1078c20": "智慧門，三十七助道分故。慈門，不障智故；",
    "T24n1489_001:1078c21": "悲門，質直無虛偽故；喜門，集法寶故；捨門，離",
    "T24n1489_001:1078c22": "愛憎故。正念門，不失本善根故；斷門，修正",
    "T24n1489_001:1078c23": "行故；神足門，身心輕故；根門，信為首故；力",
    "T24n1489_001:1078c24": "門，摧伏一切諸煩惱故；覺門，順覺諸法故；八",
    "T24n1489_001:1078c25": "聖道門，出過一切諸非道故。復次天子！菩提",
    "T24n1489_001:1078c26": "心門，一切佛法故；攝一切法門，於一切法得",
    "T24n1489_001:1078c27": "自在故；攝眾生門；演說法故；善方便門；處非",
    "T24n1489_001:1078c28": "處故；慧度門，到於一切眾生心行之彼岸故；",
    "T24n1489_001:1078c29": "六波羅蜜門，大乘故；六神通門，慧光明故；法",
    "T24n1489_001:1079a01": "施忍門，不隨他智故。」天子又問：「文殊師利！何",
    "T24n1489_001:1079a02": "等為法界門？」文殊師利言：「天子！普遍門是",
    "T24n1489_001:1079a03": "法界門。」天子言：「何界是法界？」文殊師利言：",
    "T24n1489_001:1079a04": "「一切眾生界是法界。」天子言：「文殊師利！法界",
    "T24n1489_001:1079a05": "有邊際不？」答言：「天子！於意云何？虛空有邊際",
    "T24n1489_001:1079a06": "不？」「不也。文殊師利！」「天子！猶如虛空無有邊",
    "T24n1489_001:1079a07": "際，法界亦爾，無有邊際。」天子言：「文殊師利！",
    "T24n1489_001:1079a08": "汝知法界耶？」答言：「天子！法界不知法界。」天子",
    "T24n1489_001:1079a09": "言：「文殊師利！汝知何法有如是辯？」答言：「天子！",
    "T24n1489_001:1079a10": "於意云何？響知何法而出音聲？」天子言：「響",
    "T24n1489_001:1079a11": "無所知而出音聲，以因緣故而有音聲。」「如是",
    "T24n1489_001:1079a12": "天子！菩薩緣眾生故而有所說。」天子言：「汝住",
    "T24n1489_001:1079a13": "何處能有所說？」答言：「天子！猶如如來化人所",
    "T24n1489_001:1079a14": "住而有所說，我住亦爾。」天子言：「如來化人",
    "T24n1489_001:1079a15": "無有住處。」答言：「天子！如來化人無所住而",
    "T24n1489_001:1079a16": "有所說，一切諸法亦無所住而有所說。」天",
    "T24n1489_001:1079a17": "子言：「文殊師利！若一切法無住，汝住何處",
    "T24n1489_001:1079a18": "成無上道？」文殊師利言：「天子！我住無間成無",
    "T24n1489_001:1079a19": "上道。」天子言：「無間為住何處？」答言：「無間住無",
    "T24n1489_001:1079a20": "根本。」天子言：「文殊師利！住無間者必墮地獄。」",
    "T24n1489_001:1079a21": "答言：「天子！如是如是。如來所說造五無間必",
    "T24n1489_001:1079a22": "墮地獄。天子！我今亦住於五無間。天子！菩",
    "T24n1489_001:1079a23": "薩住五無間成無上道。何等為五？菩薩摩訶薩",
    "T24n1489_001:1079a24": "從初發心求無上道，中間不墮聲聞、緣覺地，",
    "T24n1489_001:1079a25": "是初無間。我應救濟一切眾生，中間無懈，是",
    "T24n1489_001:1079a26": "二無間。捨一切物，中間無慳，是三無間。知諸",
    "T24n1489_001:1079a27": "法無生，中間不與諸見共住，是四無間。若知、",
    "T24n1489_001:1079a28": "若見、若斷平等正覺，以一念相應慧而覺知",
    "T24n1489_001:1079a29": "之，中間不起，必成正覺。是五無間。若菩薩",
    "T24n1489_001:1079b01": "住是五無間，成阿耨多羅三藐三菩提。」天子",
    "T24n1489_001:1079b02": "言：「文殊師利！頗有凡夫住五無間墮於地獄，",
    "T24n1489_001:1079b03": "菩薩亦住此五無間成於無上正真道耶？」答",
    "T24n1489_001:1079b04": "言：「有。」天子言：「以何因緣故？」答言：「天子！一",
    "T24n1489_001:1079b05": "切法空，解於空故名得菩提。一切諸法無相、",
    "T24n1489_001:1079b06": "無願、非有為，無生無起因緣生。覺是因緣，故",
    "T24n1489_001:1079b07": "名覺菩提。」",
    "T24n1489_001:1079b08": "天子言：「文殊師利！誰信此法？」答言：「天子！若",
    "T24n1489_001:1079b09": "佛如來尚不生信，況復聲聞？」天子又問：「誰",
    "T24n1489_001:1079b10": "解是法？」答言：「不行我相者。」又問：「誰信是法？」",
    "T24n1489_001:1079b11": "答言：「不住此彼岸者。」天子言：「若不住此彼，",
    "T24n1489_001:1079b12": "誰想是法？」答言：「於一切法無憶想者。」又問：「誰",
    "T24n1489_001:1079b13": "持？」答言：「不持一切結使者持。」天子又問：「此",
    "T24n1489_001:1079b14": "經當至何等人手？」答言：「至與一切眾生法者",
    "T24n1489_001:1079b15": "之手。」又問：「彼何形色？」答言：「天子！彼有法色，",
    "T24n1489_001:1079b16": "非陰界入色。」又問：「彼有何行？」答言：「彼有空行、",
    "T24n1489_001:1079b17": "無相行、無願行。」又問：「彼趣何處？」答言：「天子！",
    "T24n1489_001:1079b18": "彼當趣向一切至處，到於一切眾生心行，",
    "T24n1489_001:1079b19": "至無所至。」天子問言：「文殊師利！菩薩退不？」答",
    "T24n1489_001:1079b20": "言：「天子！若菩薩退阿耨多羅三藐三菩提，無",
    "T24n1489_001:1079b21": "有是處。」天子言：「誰為退者？」答言：「一切諸煩惱",
    "T24n1489_001:1079b22": "退，一切聲聞緣覺地退。」又問：「誰是不退？」答",
    "T24n1489_001:1079b23": "言：「三昧等者是無有退。」天子言：「文殊師利！",
    "T24n1489_001:1079b24": "何等為三昧？」答言：「無二無別異？」天子言：「文殊",
    "T24n1489_001:1079b25": "師利！若一切法無有別異，誰為別異？」答言：「天",
    "T24n1489_001:1079b26": "子！不知一切法平等者分別為二，彼行二行、",
    "T24n1489_001:1079b27": "墮於二行。若知平等，不行別異。若知平等，彼",
    "T24n1489_001:1079b28": "趣平等。」天子又問：「文殊師利！頗有菩薩具於",
    "T24n1489_001:1079b29": "煩惱成菩提耶？」答言：「有。」天子又問：「是誰？」答",
    "T24n1489_001:1079c01": "言：「天子！若菩薩斷結使是聲聞；若菩薩知一",
    "T24n1489_001:1079c02": "切眾生煩惱結使，大悲增盛，發於無上正真",
    "T24n1489_001:1079c03": "道心，是有菩提。」天子問言：「頗有慳悋成檀",
    "T24n1489_001:1079c04": "波羅蜜耶？」答言：「有。」問言：「是誰？」答言：「天子！若",
    "T24n1489_001:1079c05": "菩薩不捨菩提之心，攝護眾生，如是慳悋是",
    "T24n1489_001:1079c06": "檀波羅蜜。」天子又問：「頗有毀戒名尸波羅蜜",
    "T24n1489_001:1079c07": "耶？」答言：「有。」問言：「是誰？」答言：「天子！若菩薩多",
    "T24n1489_001:1079c08": "益一切眾生不自觀戒，如是毀戒名尸波羅",
    "T24n1489_001:1079c09": "蜜。」「文殊師利！頗有菩薩捨於堪忍名忍波羅",
    "T24n1489_001:1079c10": "蜜耶？」答言：「有。」問言：「是誰？」答言：「天子！若",
    "T24n1489_001:1079c11": "菩薩捨外道禁戒堅住佛戒，是名羼提波羅",
    "T24n1489_001:1079c12": "蜜。」「文殊師利！頗有懈怠成精進波羅蜜耶？」答",
    "T24n1489_001:1079c13": "言：「有。」問言：「是誰？」答言：「天子！若菩薩於聲聞緣",
    "T24n1489_001:1079c14": "覺地生於懈怠，勤加修習無上正道，是名毘",
    "T24n1489_001:1079c15": "梨耶波羅蜜。」「文殊師利！頗有不定心名禪波",
    "T24n1489_001:1079c16": "羅蜜耶？」答言：「有。」問言：「是誰？」答言：「天子！菩薩",
    "T24n1489_001:1079c17": "夢中不生聲聞緣覺地心，是菩薩不定心，是",
    "T24n1489_001:1079c18": "名禪波羅蜜。」「文殊師利！頗有無慧名菩薩般",
    "T24n1489_001:1079c19": "若波羅蜜耶？」答言：「有。」問言：「是誰？」答言：「天子！",
    "T24n1489_001:1079c20": "謂無慧者而是菩薩，不作一切世間蠱道諸",
    "T24n1489_001:1079c21": "惡呪術厭鎮顛狂，苦於一切眾生法慧，是菩",
    "T24n1489_001:1079c22": "薩成就具一切智，是名般若波羅蜜。」是時",
    "T24n1489_001:1079c23": "世尊讚文殊師利：「善哉善哉！文殊師利！善",
    "T24n1489_001:1079c24": "說菩薩應作不應作，汝如是說。文殊師利！聽",
    "T24n1489_001:1079c25": "吾少說。文殊師利！如人飢羸寧忍飢苦，終不",
    "T24n1489_001:1079c26": "服於雜毒之食。菩薩如是，寧慳貪毀戒、瞋諍",
    "T24n1489_001:1079c27": "懈怠、亂心妄念愚無智慧，不住聲聞緣覺地",
    "T24n1489_001:1079c28": "中，正念施戒忍進禪慧。何以故？菩薩於中",
    "T24n1489_001:1079c29": "應生怖畏。」天子問佛：「菩薩不怖畏結使耶？」",
    "T24n1489_001:1080a01": "佛言：「應怖。天子！但菩薩於聲聞地中倍應生",
    "T24n1489_001:1080a02": "怖。天子！於意云何？如人護命，為畏斬頭、畏",
    "T24n1489_001:1080a03": "斬手足？」天子白佛：「彼畏斬頭，不畏手足。何",
    "T24n1489_001:1080a04": "以故？世尊！人斬手足能修福業，以是因緣",
    "T24n1489_001:1080a05": "得生天上。世尊！若人斬頭失於壽命，不修",
    "T24n1489_001:1080a06": "德行。」佛言：「如是。天子！菩薩寧當毀犯禁戒，",
    "T24n1489_001:1080a07": "終不捨於一切智心。寧為菩薩具諸煩惱，終",
    "T24n1489_001:1080a08": "不作於漏盡羅漢。」天子歎曰：「希有世尊！是菩",
    "T24n1489_001:1080a09": "薩所行勝餘世間。世尊！諸聲聞持戒勤加精",
    "T24n1489_001:1080a10": "進，即是菩薩毀禁懈怠。」佛言：「如是如是。如",
    "T24n1489_001:1080a11": "汝所說。天子！如貧人食，是轉輪王毒。如是天",
    "T24n1489_001:1080a12": "子！聲聞勤進斷諸煩惱，尚不安樂閻浮眾生，",
    "T24n1489_001:1080a13": "況復一切諸眾生也。天子！如大商主多財封",
    "T24n1489_001:1080a14": "邑，大捨勤進多所利安、多所養育。菩薩如是，",
    "T24n1489_001:1080a15": "行大慈悲，於一切眾生興起大悲修行，精進",
    "T24n1489_001:1080a16": "養育無量一切眾生，令得世間出世間樂。」是",
    "T24n1489_001:1080a17": "時長老大迦葉白世尊言：「諸聲聞人證無為",
    "T24n1489_001:1080a18": "法，菩薩唯得有為之法。云何有為菩薩勝",
    "T24n1489_001:1080a19": "無為聲聞？」佛言：「迦葉！我今為喻，諸有智者因",
    "T24n1489_001:1080a20": "是得解。迦葉！譬如有人破析一毛以為百分，",
    "T24n1489_001:1080a21": "是人復以此一分毛點滿四大海中之酥。迦",
    "T24n1489_001:1080a22": "葉！於意云何？是人毛分取四海酥，能作是",
    "T24n1489_001:1080a23": "念：『我所取多，非海中者。』」迦葉白言：「不也。世",
    "T24n1489_001:1080a24": "尊！」佛言：「迦葉！汝意云何？於此二分，何者",
    "T24n1489_001:1080a25": "為勝？何者為大？何者為多？何者大價？」迦葉白",
    "T24n1489_001:1080a26": "言：「假使令取千億由旬，餘者猶勝、猶大、猶多、",
    "T24n1489_001:1080a27": "有於大價，況以毛分唯取一渧。」佛言：「迦葉！",
    "T24n1489_001:1080a28": "如毛百分以一分毛取一點酥，聲聞所有無",
    "T24n1489_001:1080a29": "為智慧亦復如是。佛智所知，迦葉！如滿四大",
    "T24n1489_001:1080b01": "海中之酥，菩薩有為善根功德亦復如是，",
    "T24n1489_001:1080b02": "用以迴向無為智故。迦葉！譬如蟻子含持一",
    "T24n1489_001:1080b03": "粒，猶如秋月成熟穀滿大地。迦葉！於意云何？",
    "T24n1489_001:1080b04": "何者為勝？」「世尊！秋月成熟穀滿大地，有無量",
    "T24n1489_001:1080b05": "穀，救濟養育無量眾生以為資糧。世尊！蟻持",
    "T24n1489_001:1080b06": "一粒，無所利安。」「迦葉！蟻持一粒，如諸聲聞解",
    "T24n1489_001:1080b07": "脫之果亦復如是。如秋穀成熟滿於大地，當",
    "T24n1489_001:1080b08": "知菩薩六波羅蜜四攝之法，善根功德亦復",
    "T24n1489_001:1080b09": "如是，成熟養活無量眾生，安置世樂出世間",
    "T24n1489_001:1080b10": "樂及涅槃樂。迦葉！如有百千水精珠擔而來",
    "T24n1489_001:1080b11": "入城，若一無價琉璃寶珠置之船上，若其安",
    "T24n1489_001:1080b12": "隱達閻浮提，救護一切貧窮困苦。迦葉！於",
    "T24n1489_001:1080b13": "意云何？是百千擔水精入城，是無價寶一琉",
    "T24n1489_001:1080b14": "璃珠可為比不？」「不也。世尊！」「迦葉！是百千擔諸",
    "T24n1489_001:1080b15": "水精珠來入城者，喻於聲聞無為功德亦復",
    "T24n1489_001:1080b16": "如是。如一無價寶琉璃珠船上安隱，至閻浮",
    "T24n1489_001:1080b17": "提多所安樂，菩薩如是不斷三寶種，發於一",
    "T24n1489_001:1080b18": "切智寶之心多所安樂。」時大迦葉白世尊言：",
    "T24n1489_001:1080b19": "「未曾有也。如來善說。諸菩薩等發於一切智",
    "T24n1489_001:1080b20": "寶之心，出過一切聲聞緣覺。」爾時寶主世界",
    "T24n1489_001:1080b21": "菩薩諸與文殊師利來者，聞說是已白世尊",
    "T24n1489_001:1080b22": "言：「一切言說皆是戲論，是差別說、呵責結使",
    "T24n1489_001:1080b23": "說。世尊！寶相佛土無有是說，純明菩薩不退",
    "T24n1489_001:1080b24": "轉說，無差別說。世尊難有，釋迦牟尼如來、應、",
    "T24n1489_001:1080b25": "正遍覺能忍是苦，得一切法無有差別無上",
    "T24n1489_001:1080b26": "中下，一味法性安置三乘。」是諸菩薩即以天",
    "T24n1489_001:1080b27": "花散供佛上，語文殊師利：「我等可還寶主世",
    "T24n1489_001:1080b28": "界。」文殊師利言：「汝等可去，宜知是時。」諸菩",
    "T24n1489_001:1080b29": "薩言：「汝不去耶？」文殊師利言：「善男子！一切世",
    "T24n1489_001:1080c01": "界皆悉平等，一切佛等、一切法等、一切眾生",
    "T24n1489_001:1080c02": "等。我住於彼，何所為作？」諸菩薩言：「以何事",
    "T24n1489_001:1080c03": "故，一切世界等、一切佛等、一切法等、一切眾",
    "T24n1489_001:1080c04": "生等？」文殊師利言：「諸善男子！一切剎土如虛",
    "T24n1489_001:1080c05": "空故等，諸佛法界不思議故等，一切諸法虛",
    "T24n1489_001:1080c06": "偽故等，一切眾生無我故等。以是義故我",
    "T24n1489_001:1080c07": "如是說，一切世界等乃至一切諸眾生等。」時",
    "T24n1489_001:1080c08": "文殊師利現神通力，以神力故令娑婆界",
    "T24n1489_001:1080c09": "如寶主界等無差別，令世尊釋迦牟尼如寶",
    "T24n1489_001:1080c10": "相如來等無差別。彼諸菩薩各作是念：「我等",
    "T24n1489_001:1080c11": "已到寶主世界。」於釋迦牟尼佛生寶相佛想，",
    "T24n1489_001:1080c12": "即白佛言：「誰使我等來至此土？」佛言：「誰將",
    "T24n1489_001:1080c13": "汝去？」諸菩薩言：「文殊師利童子將我等去。」",
    "T24n1489_001:1080c14": "佛言：「彼將汝來。」爾時文殊師利語諸菩薩：「善",
    "T24n1489_001:1080c15": "男子！汝等各各入定觀之，誰將汝來？誰將",
    "T24n1489_001:1080c16": "汝去？」時諸菩薩各入定觀，各作念言：「我等不",
    "T24n1489_001:1080c17": "動娑婆世界去，我等自謂至寶主界。世尊！未",
    "T24n1489_001:1080c18": "曾有也。文殊師利以神通力三昧之力，使我",
    "T24n1489_001:1080c19": "等謂到寶主界，猶故不動是娑婆界。世尊！",
    "T24n1489_001:1080c20": "願令一切眾生悉得如是神力如文殊師利。」",
    "T24n1489_001:1080c21": "爾時佛告寶主世界諸來菩薩：「善男子等！如",
    "T24n1489_001:1080c22": "金器銀器、頗梨器、琉璃器、水精器、鐵器、金剛器、",
    "T24n1489_001:1080c23": "栴檀器、寶器、瓦器、木器其中空界，器雖種種",
    "T24n1489_001:1080c24": "其空無異。如是一法性、一如、一實際，然諸眾",
    "T24n1489_001:1080c25": "生種種形相各取生處，彼自體變百千億種",
    "T24n1489_001:1080c26": "形色別異，謂地獄色、畜生色、餓鬼色、天色、人",
    "T24n1489_001:1080c27": "色、聲聞色、緣覺色、菩薩色、佛色。以平等故色",
    "T24n1489_001:1080c28": "等，如如等故色等，如空等故色等。善男子！",
    "T24n1489_001:1080c29": "文殊師利以是事故說一切世界等乃至一",
    "T24n1489_001:1081a01": "切眾生等。是故說言我今不往。」是時世尊以",
    "T24n1489_001:1081a02": "如是法示教利喜諸菩薩已，頭面禮足遶佛",
    "T24n1489_001:1081a03": "三匝出眾不遠，沒娑婆界往寶主界。是時佛",
    "T24n1489_001:1081a04": "告阿難：「汝受此經持讀誦說，於大眾中為人",
    "T24n1489_001:1081a05": "廣說。」大德阿難白世尊言：「我已受持。世尊！",
    "T24n1489_001:1081a06": "當何名斯經？云何受持？」佛告阿難：「此經名",
    "T24n1489_001:1081a07": "『寂調伏音天子所問』，亦名『清淨毘尼』、亦名『一",
    "T24n1489_001:1081a08": "切佛法』」。佛說是經已，大德阿難、寂調伏音",
    "T24n1489_001:1081a09": "天子、文殊師利等一切菩薩、大迦葉等一切",
    "T24n1489_001:1081a10": "聲聞，聞佛所說，皆大歡喜。",
    "T24n1489_001:1081a11": "清淨毘尼方廣經"
}