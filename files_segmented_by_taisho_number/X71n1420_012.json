{
    "X71n1420_012:0608a01": "佛日普照慧辯楚石禪師語錄卷第十二",
    "X71n1420_012:0608a03": "頌古",
    "X71n1420_012:0608a04": "侍者　胤丘等　編",
    "X71n1420_012:0608a05": "舉德山小參示眾云。老僧今夜不答話。問話者三十",
    "X71n1420_012:0608a06": "棒。時有僧出禮拜。德山便打。僧云。某甲話也未問。為",
    "X71n1420_012:0608a07": "什麼打某甲。山云。你是甚處人。僧云。新羅人。山云。未",
    "X71n1420_012:0608a08": "跨船舷。好與三十棒。法眼云。大小德山。話作兩橛。圓",
    "X71n1420_012:0608a09": "明云。大小德山。龍頭虵尾。雪竇云。德山握閫外之威",
    "X71n1420_012:0608a10": "權。有當斷不斷。不招其亂底劍。要識新羅僧。只是撞",
    "X71n1420_012:0608a11": "著露柱底瞎漢。",
    "X71n1420_012:0608a12": "塗毒鼓未擊。早是鴨聞雷。漫天網未收。躍鱗衝浪",
    "X71n1420_012:0608a13": "來。德山老德山老。正令當行非草草。法眼重加矢",
    "X71n1420_012:0608a14": "上尖。圓明更向聲前掃。千古流芳雪竇師。長劍在",
    "X71n1420_012:0608a15": "手親提持。",
    "X71n1420_012:0608a16": "舉德山挾複子到溈山。上法堂從東過西。從西過東。",
    "X71n1420_012:0608a17": "溈山默坐不顧。德山云無無。便下去。復云。也不得草",
    "X71n1420_012:0608a18": "草。遂具威儀見溈山。提起坐具云和尚。溈山擬取拂",
    "X71n1420_012:0608a19": "子。德山便喝。當時背法堂。著草鞋便去。溈山至晚問",
    "X71n1420_012:0608a20": "首座。適來新到。在什麼處。首座云。當時背法堂。著草",
    "X71n1420_012:0608a21": "鞋便去。溈山云。還識此子麼。已後向孤峯頂上。蟠結",
    "X71n1420_012:0608a22": "草庵。呵佛罵祖去在。",
    "X71n1420_012:0608a23": "作家相見。無背無面。眼似流星。機如閃電。提起坐",
    "X71n1420_012:0608a24": "具。略露鋒鋩。擬取拂子。聊乘快便。已後孤峯結草",
    "X71n1420_012:0608b01": "菴。牛頭向北馬頭南。",
    "X71n1420_012:0608b02": "舉南泉。參百丈涅槃和尚。丈問。從上諸聖。還有不為",
    "X71n1420_012:0608b03": "人說底法麼。泉云有。丈云。作麼生是不為人說底法。",
    "X71n1420_012:0608b04": "泉云。不是心。不是佛。不是物。丈云說了也。泉云。普願",
    "X71n1420_012:0608b05": "只恁麼。未審和尚如何。丈云。我又不是善知識。爭知",
    "X71n1420_012:0608b06": "有說不說。泉云。普願不會。丈云。我太煞為你說了也。",
    "X71n1420_012:0608b07": "為人不為人。水上捉麒麟。說法不說法。證龜却成",
    "X71n1420_012:0608b08": "鱉。百丈南泉。陣勢既圓。只拋瓦子相擊。錯教千古",
    "X71n1420_012:0608b09": "流傳。",
    "X71n1420_012:0608b10": "舉百丈再參馬祖。祖舉拂子。丈云。即此用離此用。祖",
    "X71n1420_012:0608b11": "掛拂子於舊處。侍立少頃。祖云。你已後鼓兩片皮。如",
    "X71n1420_012:0608b12": "何為人。丈取拂子舉起。祖云。即此用離此用。丈掛拂",
    "X71n1420_012:0608b13": "子。祖便喝。丈大悟。後謂黃檗云。我當時。被馬師一喝。",
    "X71n1420_012:0608b14": "直得三日耳聾。",
    "X71n1420_012:0608b15": "大丈夫須勦絕。纔涉商量。便成塗轍。畫餅不可充",
    "X71n1420_012:0608b16": "饑。喫鹽那能止渴。馬駒踏殺天下人。未是當時這",
    "X71n1420_012:0608b17": "一喝。",
    "X71n1420_012:0608b18": "舉道吾至一家吊慰。漸源撫棺問。生耶死耶。吾云。生",
    "X71n1420_012:0608b19": "也不道。死也不道。源云。為什麼不道。吾云。不道不道。",
    "X71n1420_012:0608b20": "後於石霜再舉。始知落處。一日將鍬子。於法堂上。從",
    "X71n1420_012:0608b21": "東過西。從西過東。霜云作什麼。源云。覔先師靈骨。霜",
    "X71n1420_012:0608b22": "云。洪波浩渺。白浪滔天。覔什麼靈骨。源云。正好著力。",
    "X71n1420_012:0608b23": "太原孚云。先師靈骨猶在。",
    "X71n1420_012:0608b24": "生也不道。死也不道。滿口含霜。全身入草。先師靈",
    "X71n1420_012:0608c01": "骨。廓爾現前。不用鐵鍬斸地。從教白浪滔天。大可",
    "X71n1420_012:0608c02": "憐不是顛。海枯終見底。人死脚皮穿。",
    "X71n1420_012:0608c03": "舉靈山會上。有一女子。於佛前入定。佛勅文殊出之。",
    "X71n1420_012:0608c04": "文殊遶女子三遭。鳴指一下。女子入定儼然。文殊遂",
    "X71n1420_012:0608c05": "運神力。托至梵天撲下。女子亦復儼然。佛云。非但汝",
    "X71n1420_012:0608c06": "一人。出此女子定不得。設使千百萬億文殊。亦出不",
    "X71n1420_012:0608c07": "得。下界有罔明菩薩。能出此定。佛語未竟。罔明從地",
    "X71n1420_012:0608c08": "湧出。佛勅令出定。罔明遶女子三帀。鳴指一下。女子",
    "X71n1420_012:0608c09": "遂出定。老宿徵云。文殊是七佛之師。為什麼。出女子",
    "X71n1420_012:0608c10": "定不得。罔明為什麼。却出得。",
    "X71n1420_012:0608c11": "一切處是定。出入有何拘。瞿曇推倒女子。罔明扶",
    "X71n1420_012:0608c12": "起文殊。咄咄咄噓噓噓。覿面相逢不識渠。",
    "X71n1420_012:0608c13": "舉青原謂石頭云。人人盡道。曹溪有消息。頭云。有人",
    "X71n1420_012:0608c14": "不道曹溪有消息。原云。大藏小藏從何得。頭云。盡從",
    "X71n1420_012:0608c15": "這裏去。諸事總不闕。",
    "X71n1420_012:0608c16": "有消息無消息。誰辨的。無消息有消息。也奇特。大",
    "X71n1420_012:0608c17": "藏小藏從何得。生鐵蒺藜當面擲。",
    "X71n1420_012:0608c18": "舉僧問雲門。佛法如水中月是否。門云。清波無透路。",
    "X71n1420_012:0608c19": "僧云。和尚從何得。門云。再問復何來。僧云。便與麼去",
    "X71n1420_012:0608c20": "時如何。門云。重疊關山路。",
    "X71n1420_012:0608c21": "水中本無月。捏目自生花。到處覔相似。苦哉佛陁",
    "X71n1420_012:0608c22": "耶。問前三十棒。問後趂出院。大小大雲門。與人通",
    "X71n1420_012:0608c23": "一線。",
    "X71n1420_012:0608c24": "舉僧問龍牙。二鼠侵藤時如何。牙云。須知有隱身處",
    "X71n1420_012:0609a01": "始得。僧云。如何是隱身處。牙云。還見儂家麼。",
    "X71n1420_012:0609a02": "藤枝迥秀。二鼠難侵。不如不異。非古非今。儂家面",
    "X71n1420_012:0609a03": "目只這是。曠劫何人住生死。",
    "X71n1420_012:0609a04": "舉圓覺經云。以大圓覺。為我伽藍。身心安居。平等性",
    "X71n1420_012:0609a05": "智。",
    "X71n1420_012:0609a06": "虗空包不盡。大地載不起。任是老瞿曇。於斯難下",
    "X71n1420_012:0609a07": "觜。黃金粧白牯。五彩畫狸奴。脚不離門限。長年走",
    "X71n1420_012:0609a08": "長途。",
    "X71n1420_012:0609a09": "舉僧問雪峯。古澗寒泉時如何。峯云。瞪目不見底。僧",
    "X71n1420_012:0609a10": "云。飲者如何。峯云。不從口入。後有僧舉似趙州。州云。",
    "X71n1420_012:0609a11": "不可從鼻孔裏入去也。僧却問。古澗寒泉時如何。州",
    "X71n1420_012:0609a12": "云苦。僧云飲者如何。州云死。雪峯聞之云。趙州古佛。",
    "X71n1420_012:0609a13": "從此不答話。",
    "X71n1420_012:0609a14": "來問不離窠。應機非逸格。雪峯與趙州。一窖俱埋",
    "X71n1420_012:0609a15": "却。要知古澗寒泉。初非湛湛涓涓。無限盲驢拽磨。",
    "X71n1420_012:0609a16": "大鵬背負青天。",
    "X71n1420_012:0609a17": "舉外道問佛。不問有言。不問無言時如何。世尊良久。",
    "X71n1420_012:0609a18": "外道云。世尊大慈大悲。開我迷雲。令我得入。外道既",
    "X71n1420_012:0609a19": "去。阿難問云。外道有何所證。世尊云。如世良馬見鞭",
    "X71n1420_012:0609a20": "影而行。",
    "X71n1420_012:0609a21": "有言無言俱不問。追風駿馬猶為鈍。忽然自肯點",
    "X71n1420_012:0609a22": "頭時。豈待重將鞭影施。誰又何疑。巍巍堂堂。三界",
    "X71n1420_012:0609a23": "大師。",
    "X71n1420_012:0609a24": "舉僧問六祖。黃梅意旨。是甚麼人得。祖云。會佛法人",
    "X71n1420_012:0609b01": "得。僧云。和尚還得也無。祖云我不得。僧云。為甚麼不",
    "X71n1420_012:0609b02": "得。祖云。我不會佛法。",
    "X71n1420_012:0609b03": "黃梅有甚意旨。六祖元是樵夫。道我不會佛法。茫",
    "X71n1420_012:0609b04": "茫接響承虗。若非一筆勾下。轉見滋蔓難圖。六六",
    "X71n1420_012:0609b05": "元來三十六。長江風緊浪花麤。",
    "X71n1420_012:0609b06": "舉太原孚上座問鼓山。父母未生時。鼻孔在什麼處。",
    "X71n1420_012:0609b07": "山云。即今生也。鼻孔在什麼處。孚不肯。乃云。你問我",
    "X71n1420_012:0609b08": "與你答。山云。父母未生前鼻孔。在什麼處。孚乃搖扇",
    "X71n1420_012:0609b09": "而已。",
    "X71n1420_012:0609b10": "父母未生。鼻孔崢嶸。及乎生也。大頭向下。鼓山放",
    "X71n1420_012:0609b11": "過太原。太原勘破鼓山。拈起手中扇子。是非都不",
    "X71n1420_012:0609b12": "相關。",
    "X71n1420_012:0609b13": "舉乾峯示眾云。舉一不得舉二。放過一著。落在第二。",
    "X71n1420_012:0609b14": "雲門出云。昨日有一僧。從天台來。却往徑山去。峯云。",
    "X71n1420_012:0609b15": "典座今日。不得普請。",
    "X71n1420_012:0609b16": "赤烏飛白兔走。山茶華水酒柳。兩兩不成雙。三三",
    "X71n1420_012:0609b17": "亦非九。夜來海底剔金燈。天曉面南看北斗。",
    "X71n1420_012:0609b18": "舉雲巖問道吾。大悲菩薩。用許多手眼作麼。吾云。如",
    "X71n1420_012:0609b19": "人夜間。背手摸枕子相似。巖云我會也。吾云。你作麼",
    "X71n1420_012:0609b20": "生會。巖云。徧身是手眼。吾云。太煞道。只道得八成。巖",
    "X71n1420_012:0609b21": "云。你又作麼生。吾云。通身是手眼。",
    "X71n1420_012:0609b22": "通身徧身。是手是眼。一物元無。十虗充滿。雲巖盡",
    "X71n1420_012:0609b23": "力道。只道得八成。不是僧繇手。徒說會丹青。",
    "X71n1420_012:0609b24": "舉洞山夏末示眾云。秋初夏末。東去西去。直須向萬",
    "X71n1420_012:0609c01": "里無寸艸處去。眾無語。僧舉似石霜。霜云。何不道出",
    "X71n1420_012:0609c02": "門便是草。",
    "X71n1420_012:0609c03": "靜悄悄閙浩浩。閙浩浩靜悄悄。新豐萬里無寸草。",
    "X71n1420_012:0609c04": "瀏陽出門便是草。如今要見二大老。鶻眼龍睛何",
    "X71n1420_012:0609c05": "處討。",
    "X71n1420_012:0609c06": "舉定山夾山同行。定山云。生死中無佛。則無生死。夾",
    "X71n1420_012:0609c07": "山云。生死中有佛。則不迷生死。二人各謂。己語親切。",
    "X71n1420_012:0609c08": "往大梅舉而質之。梅云。一親一疏。二人下去。次日夾",
    "X71n1420_012:0609c09": "山往問。阿那箇親。梅云。親者不問。問者不親。夾山住",
    "X71n1420_012:0609c10": "院後。舉此謂眾云。我當時失却一隻眼。雪竇云。夾山",
    "X71n1420_012:0609c11": "畢竟不知。當時換得一隻眼。",
    "X71n1420_012:0609c12": "論佛論生死。有無俱未是。大梅老凍膿。失却拄杖",
    "X71n1420_012:0609c13": "子。當時各與三十。徧界無錐可立。特地分別親疏。",
    "X71n1420_012:0609c14": "受他當面塗糊。[翟*支]瞎摩醯頂門眼。開發人天有何",
    "X71n1420_012:0609c15": "限。",
    "X71n1420_012:0609c16": "舉趙州云。老僧答話去。也有解問底。致將一問來。時",
    "X71n1420_012:0609c17": "有僧出禮拜。州云。比來拋甎引玉。却引得箇墼子下",
    "X71n1420_012:0609c18": "座。後法眼舉問覺鐵觜。此意如何。覺云。與和尚舉箇",
    "X71n1420_012:0609c19": "喻。如國家拜將相似。問云誰人去得。有一人云某去",
    "X71n1420_012:0609c20": "得。答云汝去不得。法眼云。我會也。",
    "X71n1420_012:0609c21": "照雪橫戈。撒星排陣。索戰無功。一場氣悶。老僧答",
    "X71n1420_012:0609c22": "話也。豈是教你問。拋甎引玉大垂慈。脫顛囊錐徒",
    "X71n1420_012:0609c23": "逞俊。覺鐵觜覺鐵觜。看看平地波濤起。",
    "X71n1420_012:0609c24": "舉馬祖百丈。西堂南泉翫月次。祖指月問西堂。正當",
    "X71n1420_012:0610a01": "恁麼時如何。西堂對云。正好供養。問百丈。丈對云。正",
    "X71n1420_012:0610a02": "好修行。問南泉。泉拂袖便去。祖云。經入藏禪歸海。惟",
    "X71n1420_012:0610a03": "有普願。獨超物外。",
    "X71n1420_012:0610a04": "描也描不成。畫也畫不就。大地與山河。光明處處",
    "X71n1420_012:0610a05": "透。百丈西堂。供養修行。金舂玉應。虎步龍驤。獨有",
    "X71n1420_012:0610a06": "南泉較些子。星流不問三千里。",
    "X71n1420_012:0610a07": "舉金牛行食次。問龐居士云。生心受食。淨名已訶。去",
    "X71n1420_012:0610a08": "此二途。居士還甘否。士云。當時善現。豈不作家。牛云。",
    "X71n1420_012:0610a09": "豈干他事。士云。食到口邊。被人奪却。牛便行食。士云。",
    "X71n1420_012:0610a10": "不消一句子。",
    "X71n1420_012:0610a11": "金牛勾賊破家。龐公據欵結案。往來古路翛然。翻",
    "X71n1420_012:0610a12": "憶淨名善現。一句子沒疏親。錦上鋪花色轉新。",
    "X71n1420_012:0610a13": "舉師祖問南泉。摩尼珠人不識。如來藏裏親收得。如",
    "X71n1420_012:0610a14": "何是藏。泉云。王老師。與你往來者是藏。雪竇云。草裏",
    "X71n1420_012:0610a15": "漢。祖云。直得不往來時如何。泉云亦是藏。雪竇云。雪",
    "X71n1420_012:0610a16": "上更加霜。祖云。如何是珠。泉云師祖。祖云諾。雪竇云。",
    "X71n1420_012:0610a17": "百丈竿頭作伎倆未是險。若向箇裏。着得一隻眼。賓",
    "X71n1420_012:0610a18": "主瓦換。便能深入虎穴。或不恁麼。直饒師祖悟去。也",
    "X71n1420_012:0610a19": "是龍頭虵尾漢。",
    "X71n1420_012:0610a20": "聲前拋不出。句後覔無踪。今古強描邈。墮他光影",
    "X71n1420_012:0610a21": "中。摩尼珠作麼會。提起金鎚百襍碎。",
    "X71n1420_012:0610a22": "舉僧問藥山。如何是道中至寶。山云莫諂曲。僧云。不",
    "X71n1420_012:0610a23": "諂曲時如何。山云。傾國不換。",
    "X71n1420_012:0610a24": "道中至寶。傾國不換。捨己從人。藥山老漢。分明莫",
    "X71n1420_012:0610b01": "諂曲。萬古歸一貫。白璧與黃金。從教泥土賤。",
    "X71n1420_012:0610b02": "舉僧問雲門。學人不起一念。還有過也無。門云須彌",
    "X71n1420_012:0610b03": "山。",
    "X71n1420_012:0610b04": "須彌山見何難。日晝月夜。地濶天寬。君不見。神光",
    "X71n1420_012:0610b05": "斷臂立深雪。覔不得心心自安。",
    "X71n1420_012:0610b06": "舉僧問投子。一大藏教。還有奇特事也無。子云。演出",
    "X71n1420_012:0610b07": "一大藏。",
    "X71n1420_012:0610b08": "投子一言。旋乾轉坤。指不自觸。舌何可捫。量外提",
    "X71n1420_012:0610b09": "持兮盡同魔說。目前包裹兮三世佛冤。也無妙也",
    "X71n1420_012:0610b10": "無玄。可憐尋劍客。空認刻舟痕。",
    "X71n1420_012:0610b11": "舉智門問五祖戒和尚。暑往寒來則不問。林下相逢",
    "X71n1420_012:0610b12": "事若何。戒云。五鳳樓前聽玉漏。門云。爭奈主山高案",
    "X71n1420_012:0610b13": "山低。戒云。須彌頂上擊金鐘。",
    "X71n1420_012:0610b14": "耳卓朔頭鬔鬆。斬釘截鐵。逸格超宗。五鳳樓前聽",
    "X71n1420_012:0610b15": "玉漏。須彌頂上擊金鐘。",
    "X71n1420_012:0610b16": "舉本仁示眾云。尋常不欲向聲前句後。鼓弄人家男",
    "X71n1420_012:0610b17": "女。何故且聲不是聲。色不是色。僧問如何是聲不是",
    "X71n1420_012:0610b18": "聲。仁云。喚作色得麼。僧云。如何是色不是色。仁云。喚",
    "X71n1420_012:0610b19": "作聲得麼。僧無語。仁云。且道為汝說答汝話。若人辨",
    "X71n1420_012:0610b20": "得。許你有箇入處。",
    "X71n1420_012:0610b21": "沙裡尋油。爐邊聽水。非色非聲。滿眼滿耳。不施本",
    "X71n1420_012:0610b22": "分鉗鎚。空費自家唇齒。問到甚時休。答從何處止。",
    "X71n1420_012:0610b23": "比他臨濟德山。直是白雲萬里。",
    "X71n1420_012:0610b24": "舉雲門問僧云。古佛與露柱相交。是第幾機。僧無語。",
    "X71n1420_012:0610c01": "門云。你問我與你道。僧遂問。門云。一條絛三十文。僧",
    "X71n1420_012:0610c02": "云。如何是一條絛三十文。門云打與。代前語云。南山",
    "X71n1420_012:0610c03": "起雲。北山下雨。",
    "X71n1420_012:0610c04": "雲門跛脚師。只有一張口。嚼碎太虗空。須彌顛倒",
    "X71n1420_012:0610c05": "走。南山起雲。北山下雨。知音何在頻頻舉。",
    "X71n1420_012:0610c06": "舉教中道。未離兜率。已降王宮。未出母胎。度人已畢。",
    "X71n1420_012:0610c07": "一二三四五六七。七六五四三二一。一言勘破維",
    "X71n1420_012:0610c08": "摩詰。鼻孔眼睛俱打失。黑如漆明如日。四溟東海",
    "X71n1420_012:0610c09": "流。般若波羅蜜。",
    "X71n1420_012:0610c10": "舉僧問雲門。生死到來。如何回避。門云。在什麼處。",
    "X71n1420_012:0610c11": "華落華開。月圓月缺。寒則普天普地寒。熱則普天",
    "X71n1420_012:0610c12": "普地熱。踏著秤錘硬似鐵。甕裏何曾失却鼈。",
    "X71n1420_012:0610c13": "舉丹霞初見馬祖。以兩手托幞頭。祖云。吾非汝師。南",
    "X71n1420_012:0610c14": "嶽石頭處去。霞遂至石頭。如前托幞頭。頭云。著糟廠",
    "X71n1420_012:0610c15": "去。霞依童行次。一日石頭為眾云。今日齋後。普請剗",
    "X71n1420_012:0610c16": "佛殿前艸。眾競具鋤鍬。霞獨洗頭。捧剃刀於石頭前",
    "X71n1420_012:0610c17": "胡跪。頭云作什麼。霞云。請師剗艸。石頭笑為剃髮。呼",
    "X71n1420_012:0610c18": "為授戒。霞掩耳而去。却回江西馬祖院。騎聖僧項。眾",
    "X71n1420_012:0610c19": "驚報馬祖。祖親來見乃云。我子天然。霞遂作禮云。謝",
    "X71n1420_012:0610c20": "師安名。祖問甚處來。霞云。石頭來。祖云。石頭路滑。子",
    "X71n1420_012:0610c21": "莫曾躂倒麼。霞云。若躂倒則不來也。",
    "X71n1420_012:0610c22": "剔起便行。太遲鈍生。石頭剗草。馬祖安名。黃河水",
    "X71n1420_012:0610c23": "清丹山鳳鳴。見斯人兮駕馭崢嶸。",
    "X71n1420_012:0610c24": "舉雲門示眾云。乾坤之內。宇宙之間。中有一寶。祕在",
    "X71n1420_012:0611a01": "形山。著燈籠向佛殿裏。拈三門安燈籠上。",
    "X71n1420_012:0611a02": "有句無句。是住非住。形山在這裏。寶在甚麼處。陵",
    "X71n1420_012:0611a03": "宇宙鑠乾坤。燈籠佛殿及三門。從來沒一絲頭許。",
    "X71n1420_012:0611a04": "北地黃河徹底渾。",
    "X71n1420_012:0611a05": "舉雪峯示眾云。盡大地。撮來如粟米粒大。拋向面前。",
    "X71n1420_012:0611a06": "漆桶不會。打鼓普請看。",
    "X71n1420_012:0611a07": "熬山店上成道。象骨峯前入草。三箇木毬輥來。一",
    "X71n1420_012:0611a08": "粒粟米全該。直饒打鼓普請看。只在目前人不見。",
    "X71n1420_012:0611a09": "舉僧問馬祖。如何是佛。祖云。即心即佛。",
    "X71n1420_012:0611a10": "即心即佛。亘古亘今。虗空撲落。大地平沈。昨夜三",
    "X71n1420_012:0611a11": "更曰卓午。大蟲咬殺南山虎。",
    "X71n1420_012:0611a12": "舉僧問馬祖。如何是佛。祖云。非心非佛。",
    "X71n1420_012:0611a13": "非心非佛。將錯就錯。不入丹青。如何描邈。桃花雪",
    "X71n1420_012:0611a14": "白李花紅。日出西方夜落東。",
    "X71n1420_012:0611a15": "舉馬祖與百丈同遊山。見野鴨子飛過。祖云是什麼。",
    "X71n1420_012:0611a16": "丈云野鴨子。祖云。向什麼處去也。丈云飛過去也。祖",
    "X71n1420_012:0611a17": "將百丈鼻孔扭。丈作忍痛聲。祖云。何曾飛去。丈於此",
    "X71n1420_012:0611a18": "有省。",
    "X71n1420_012:0611a19": "野鴨子飛過去。有來由無覔處。杻鼻從教痛徹天。",
    "X71n1420_012:0611a20": "師資切忌尋言路。言路絕。千里萬里一條鐵。",
    "X71n1420_012:0611a21": "舉僧問鏡清。新年頭。還有佛法也無。清云有。僧云。如",
    "X71n1420_012:0611a22": "何是新年頭佛法。清云。元正啟祚。萬物咸新。僧云。謝",
    "X71n1420_012:0611a23": "師答話。清云。鏡清今日失利。又僧問明教。新年頭還",
    "X71n1420_012:0611a24": "有佛法也無。教云無。僧云年年是好年。日日是好日。",
    "X71n1420_012:0611b01": "為什麼却無。教云。張公喫酒李公醉。僧云。老老大大。",
    "X71n1420_012:0611b02": "龍頭虵尾。教云。明教今日失利。",
    "X71n1420_012:0611b03": "新年頭佛法。一有還一無。明教與鏡清。同歸固殊",
    "X71n1420_012:0611b04": "途。張公喫酒李公醉。贏得清風動天地。",
    "X71n1420_012:0611b05": "舉僧問琅玡。清淨本然。云何忽生。山河大地。玡云。清",
    "X71n1420_012:0611b06": "淨本然。云何忽生。山河大地。其僧有省。",
    "X71n1420_012:0611b07": "同不同別非別。機奪機楔出楔。山河大地紅爐雪。",
    "X71n1420_012:0611b08": "莫問如今誰動舌。",
    "X71n1420_012:0611b09": "舉僧問長沙。本來身還成佛否。沙云。你道大唐天子。",
    "X71n1420_012:0611b10": "還刈茆割稻否。僧云。成佛又是何人。沙云。是你成佛",
    "X71n1420_012:0611b11": "知不知。",
    "X71n1420_012:0611b12": "成佛不成佛。有言殊未親。大唐天子貴。不是刈茅",
    "X71n1420_012:0611b13": "人。無端拈出本來身。已是重添鏡上塵。",
    "X71n1420_012:0611b14": "舉僧問百丈。如何是奇特事。丈云。獨坐大雄峯。僧禮",
    "X71n1420_012:0611b15": "拜。丈便打。",
    "X71n1420_012:0611b16": "仰面不見天。低頭不見地。獨坐大雄峯。全明奇特",
    "X71n1420_012:0611b17": "事。龍唫霧起。虎嘯風生。大家携手向崢嶸。",
    "X71n1420_012:0611b18": "舉僧問香林。如何是室內一盞燈。林云。三人證龜成",
    "X71n1420_012:0611b19": "鱉。",
    "X71n1420_012:0611b20": "撥動竿頭線。來三室內燈。本無恁麼事。今古競頭",
    "X71n1420_012:0611b21": "爭。自從香林撲滅。誰敢證龜成鱉。君不見。德山棒",
    "X71n1420_012:0611b22": "臨濟喝。但有纖毫帶影來。金剛寶劍當頭截。",
    "X71n1420_012:0611b23": "舉麻谷持錫見章敬。遶禪牀三帀。振錫一下。卓然而",
    "X71n1420_012:0611b24": "立。敬云。如是如是。後到南泉。亦遶禪牀三帀。振錫一",
    "X71n1420_012:0611c01": "下。卓然而立。泉云不是不是。谷云。章敬道是。和尚為",
    "X71n1420_012:0611c02": "什麼。却道不是。泉云。章敬則是。是汝不是。此是風力",
    "X71n1420_012:0611c03": "所轉。終歸敗壞。",
    "X71n1420_012:0611c04": "如是如是。猛虎插翼。不是不是。青天霹靂。遶牀振",
    "X71n1420_012:0611c05": "錫歸風力。一句了然超百億。",
    "X71n1420_012:0611c06": "舉僧問藥山。平田淺草。塵鹿成羣。如何射得塵中塵。",
    "X71n1420_012:0611c07": "山云看箭。僧便放身倒。山云。侍者拖出這死漢。僧便",
    "X71n1420_012:0611c08": "起走。山云。弄泥團漢。有什麼數。",
    "X71n1420_012:0611c09": "塵中塵誰解舉。射不著有甚數。千千萬萬弄泥團。",
    "X71n1420_012:0611c10": "到此方知發箭難。試與諸人發箭看。乃云中也。又",
    "X71n1420_012:0611c11": "云過也。",
    "X71n1420_012:0611c12": "舉雲門示眾云。藥病相治。盡大地是藥。那箇是自己。",
    "X71n1420_012:0611c13": "拈却藥病。不立自己。一切時中。迥無依倚。了事衲",
    "X71n1420_012:0611c14": "僧。坐在這裡。國有憲章。三千條罪。",
    "X71n1420_012:0611c15": "舉乾峯示眾云。法身有三種病二種光。須是一一透",
    "X71n1420_012:0611c16": "得。始解穩坐。雖然如是。更須知有照用同時。向上一",
    "X71n1420_012:0611c17": "竅始得。雲門出眾問云。只如庵內人。為什麼。不見庵",
    "X71n1420_012:0611c18": "外事。峯呵呵大笑。門云。猶是學人疑處在。峯云。子是",
    "X71n1420_012:0611c19": "什麼心行。門云。也要和尚相委悉。峯云。直須恁麼始",
    "X71n1420_012:0611c20": "解穩坐。",
    "X71n1420_012:0611c21": "十字街頭問路。三千里外知音。乾峯呵呵大笑。雲",
    "X71n1420_012:0611c22": "門不是好心。子期端可鑄黃金。山未高兮水未深。",
    "X71n1420_012:0611c23": "舉靈雲見桃花悟道。有頌。三十年來尋劍客。幾回落",
    "X71n1420_012:0611c24": "葉又抽枝。自從一見桃花後。直至如今更不疑。玄沙",
    "X71n1420_012:0612a01": "云。諦當甚諦當。敢保老兄未徹在。",
    "X71n1420_012:0612a02": "車不橫推。理無曲斷。兩箇五伯。元是一貫。春至桃",
    "X71n1420_012:0612a03": "花滿樹紅。為誰開口咲東風。玄沙有語無人識。只",
    "X71n1420_012:0612a04": "要重論汗馬功。",
    "X71n1420_012:0612a05": "舉雲門問洞山。近離甚處。山云查渡。門云。夏在甚處。",
    "X71n1420_012:0612a06": "山云。湖南報慈。門云。幾時離彼中。山云今年八月。門",
    "X71n1420_012:0612a07": "云。放你三頓棒。次日洞山往問。昨蒙和尚放某三頓",
    "X71n1420_012:0612a08": "棒。未審過在什麼處。門云。飯袋子。江西湖南。便恁麼",
    "X71n1420_012:0612a09": "去。洞山大悟。",
    "X71n1420_012:0612a10": "近離查渡。夏在報慈。一一通來歷。一一絕思惟。放",
    "X71n1420_012:0612a11": "汝三頓棒。天下人標榜。照雪吹毛光晃晃。",
    "X71n1420_012:0612a12": "舉三聖問雪峯。透網金鱗。以何為食。峯云。待你出網",
    "X71n1420_012:0612a13": "來向你道。聖云。一千五百人善知識。話頭也不識。峯",
    "X71n1420_012:0612a14": "云。老僧住持事煩。",
    "X71n1420_012:0612a15": "透網金鱗。以何為食。待汝出網來。話頭也不識。放",
    "X71n1420_012:0612a16": "行把住。把住放行。不知白雪陽春曲。更有何人和",
    "X71n1420_012:0612a17": "得成。",
    "X71n1420_012:0612a18": "舉僧問趙州。見說和尚。親見南泉是否。州云。鎮州出",
    "X71n1420_012:0612a19": "大蘿蔔。",
    "X71n1420_012:0612a20": "趙州親見南泉。鼻孔元無半邊。鎮州出大蘿蔔。天",
    "X71n1420_012:0612a21": "下衲僧取則。打破漆桶。坐斷舌頭。蘆花明月夜。隨",
    "X71n1420_012:0612a22": "意泊漁舟。",
    "X71n1420_012:0612a23": "舉陸亘大夫謂南泉云。肇法師也甚奇怪。解道天地",
    "X71n1420_012:0612a24": "與我同根。萬物與我一體。泉云大夫。陸應諾。泉指花",
    "X71n1420_012:0612b01": "云。時人見此一株花。如夢相似。",
    "X71n1420_012:0612b02": "天地同根。萬物一體。金不愽金。水不洗水。此一株",
    "X71n1420_012:0612b03": "花。如夢相似。陸亘大夫。南泉老子。",
    "X71n1420_012:0612b04": "舉雲門示眾云。十五日已前則不問汝。十五日已後。",
    "X71n1420_012:0612b05": "道將一句來。眾無對。自代云。日日是好日。",
    "X71n1420_012:0612b06": "暑往寒來。東湧西沒。韶陽老人。舌頭無骨。一句絕",
    "X71n1420_012:0612b07": "商量。日日是好日。咄。肯與時人作窠窟。",
    "X71n1420_012:0612b08": "舉僧問洞山。如何是佛。山云。麻三斤。",
    "X71n1420_012:0612b09": "物見主眼卓豎。水中月作麼取。提起麻三斤。休教",
    "X71n1420_012:0612b10": "地主嗔。輸納官租了。天地一閑人。",
    "X71n1420_012:0612b11": "舉雪峯示眾云。三世諸佛。在火燄裏。轉大法輪。玄沙",
    "X71n1420_012:0612b12": "云。火燄為三世諸佛說法。三世諸佛立地聽。",
    "X71n1420_012:0612b13": "三世諸佛。一堆紅燄。若說若聽。無剩無欠。雪峯與",
    "X71n1420_012:0612b14": "玄沙。父子真冤家。麻上生繩猶自可。那堪繩上更",
    "X71n1420_012:0612b15": "生虵。",
    "X71n1420_012:0612b16": "舉東寺問仰山甚處人。山云廣州。寺云。我聞廣州。有",
    "X71n1420_012:0612b17": "鎮海明珠是否。山云是。寺云作何顏色。山云。黑月則",
    "X71n1420_012:0612b18": "現。白月則隱。寺云。子還帶得來麼。山云。帶得來。寺云。",
    "X71n1420_012:0612b19": "何不呈示老僧。山云諾。慧寂昨到溈山。亦被索此珠。",
    "X71n1420_012:0612b20": "直得無言可對。無理可伸。寺云。真師子兒。大師子吼。",
    "X71n1420_012:0612b21": "舉世無倫匹。當機有舒卷。須彌山不高。滄浪水猶",
    "X71n1420_012:0612b22": "淺。覿面相呈鎮海珠。黑月白月空名模。真師子兒。",
    "X71n1420_012:0612b23": "大師子吼。頭上著枷。脚下著杻。仰山幸自可憐生。",
    "X71n1420_012:0612b24": "奈何東寺揚家醜。",
    "X71n1420_012:0612c01": "舉趙州示眾云。至道無難。唯嫌揀擇。但莫憎愛。洞然",
    "X71n1420_012:0612c02": "明白。纔有言語。是揀擇是明白。老僧不在明白裏。汝",
    "X71n1420_012:0612c03": "等還護惜也無。僧問。既不在明白裏。未審護惜箇什",
    "X71n1420_012:0612c04": "麼。州云。我亦不知。僧云。和尚既不知。為什麼。不在明",
    "X71n1420_012:0612c05": "白裏。州云。問事則得。禮拜了退。",
    "X71n1420_012:0612c06": "本無虧曾不隔。誰揀擇是明白。心憤憤口喃喃。幾",
    "X71n1420_012:0612c07": "度浮雲生碧落。依然明月照寒潭。",
    "X71n1420_012:0612c08": "舉石頭示眾云。言語動用沒交涉。藥山云。非言語動",
    "X71n1420_012:0612c09": "用。亦沒交涉。頭云。我這裏針劄不入。山云。我這裏。如",
    "X71n1420_012:0612c10": "石上栽花。",
    "X71n1420_012:0612c11": "輥芥投針。買鐵得金。把氈拍板。彈沒絃琴。承虗接",
    "X71n1420_012:0612c12": "響人無數。到底難傳太古音。",
    "X71n1420_012:0612c13": "舉雪峯示眾云。望州亭。與諸人相見了也。烏石嶺。與",
    "X71n1420_012:0612c14": "諸人相見了也。僧堂前。與諸人相見了也。後保福舉",
    "X71n1420_012:0612c15": "問鵝湖。僧堂前則且置。什麼處。是望州亭烏石嶺相",
    "X71n1420_012:0612c16": "見。鵝湖驟步歸方丈。保福便入僧堂。",
    "X71n1420_012:0612c17": "現前碧綠間青黃。萬象森羅不覆藏。揭示雪峯相",
    "X71n1420_012:0612c18": "見眼。望州烏石與僧堂。古人恁麼道。只道得一半。",
    "X71n1420_012:0612c19": "那一半君自看。",
    "X71n1420_012:0612c20": "舉代宗皇帝。問忠國師。和尚百年後。所須何物。國師",
    "X71n1420_012:0612c21": "云。要箇無縫塔子。帝云。請師塔樣。國師云會麼。帝云",
    "X71n1420_012:0612c22": "不會。國師云。吾有付法弟子躭源。却諳此事。請詔問",
    "X71n1420_012:0612c23": "之。國師遷化後。帝召躭源。問此意如何。躭源呈頌云。",
    "X71n1420_012:0612c24": "湘之南潭之北。中有黃金充一國。無影樹下合同舡。",
    "X71n1420_012:0613a01": "瑠璃殿上無知識。",
    "X71n1420_012:0613a02": "只這箇無縫塔。上下四維。十方周帀。長天月落兮",
    "X71n1420_012:0613a03": "影絕光沈。大海波生兮聲傳響答。峭巍巍風颯颯。",
    "X71n1420_012:0613a04": "與他知識何交涉。",
    "X71n1420_012:0613a05": "舉石頭見藥山坐次問。你在此作什麼。山云。一物不",
    "X71n1420_012:0613a06": "為。頭云。恁麼則閑坐也。山云。閑坐則為也。頭云。汝道",
    "X71n1420_012:0613a07": "不為。不為箇什麼。山云。千聖亦不識。石頭以頌讚之。",
    "X71n1420_012:0613a08": "從來共住不知名。任運相將只麼行。自古上賢猶不",
    "X71n1420_012:0613a09": "識。造次凡流豈可明。",
    "X71n1420_012:0613a10": "一物不為。合水和泥。千聖不識。隨聲逐色。無繩自",
    "X71n1420_012:0613a11": "縛數如蔴。客至燒香飯後茶。",
    "X71n1420_012:0613a12": "舉雲門示眾云。人人盡有光明在。看時不見暗昏昏。",
    "X71n1420_012:0613a13": "作麼生是光明。眾無對。自代云。僧堂。佛殿。廚庫。山門。",
    "X71n1420_012:0613a14": "青山青白雲白。玉轉珠回。龍騰鳳躍。佛殿與山門。",
    "X71n1420_012:0613a15": "到此俱拈却。眼裏瞳人吹尺八。",
    "X71n1420_012:0613a16": "舉世尊生下。周行七步。目顧四方。一手指天。一手指",
    "X71n1420_012:0613a17": "地自云。天上天下。惟我獨尊。",
    "X71n1420_012:0613a18": "九龍吐水自空來。襯足金蓮徧地開。天上人間藏",
    "X71n1420_012:0613a19": "不得。這回未免出胞胎。獨稱尊向誰說。錯承當第",
    "X71n1420_012:0613a20": "二月。且如何是第一月。咄。",
    "X71n1420_012:0613a21": "舉雪峯住菴。有二僧到。峯見以手托菴門。放身出云",
    "X71n1420_012:0613a22": "是什麼。僧亦云是什麼。峯低首歸菴。其僧後至巖頭。",
    "X71n1420_012:0613a23": "頭問云。雪老有何言句。僧舉前話。頭云。雪峯道什麼。",
    "X71n1420_012:0613a24": "僧云雪峯無語。頭云。噫我悔不當初向伊道。有箇末",
    "X71n1420_012:0613b01": "後句。我若向伊道。已後天下人。不奈雪老何。僧至夏",
    "X71n1420_012:0613b02": "末。舉此話請益。頭云。汝何不早問。僧云。不敢造次。頭",
    "X71n1420_012:0613b03": "云。我雖與雪峯同條生。不與雪峯同條死。要識末後",
    "X71n1420_012:0613b04": "句。只這是。",
    "X71n1420_012:0613b05": "巖頭末後句。對面三千里。雖與雪峯同條生。不與",
    "X71n1420_012:0613b06": "雪峯同條死。只這是是何物。為君打破精靈窟。",
    "X71n1420_012:0613b07": "舉天平從漪和尚。行脚在西院。常云。今時莫道會佛",
    "X71n1420_012:0613b08": "法。只覓箇舉話底人也難得。一日從西院法堂下過。",
    "X71n1420_012:0613b09": "西院高聲喚。從漪頻舉首。院云錯。行三兩步。院又云",
    "X71n1420_012:0613b10": "錯。院云。適來兩錯。是老僧錯。是上座錯。平云。是從漪",
    "X71n1420_012:0613b11": "錯。院云錯錯。少頃院云。上堂且在此度夏。待與你商",
    "X71n1420_012:0613b12": "量這兩錯定。當時便去。後住天平示眾云。老僧當年",
    "X71n1420_012:0613b13": "行脚。被業風吹。到汝州西院。有箇思明長老。勘我兩",
    "X71n1420_012:0613b14": "錯。便待留我過夏。待共我商量。我不道恁麼時錯。我",
    "X71n1420_012:0613b15": "未行脚發足。南方行脚時。早知道錯了也。",
    "X71n1420_012:0613b16": "應病與藥。且下兩錯。從公處斷。直須出院。天平老",
    "X71n1420_012:0613b17": "天平老。休懊惱。客行何似歸家好。却把住道道道。",
    "X71n1420_012:0613b18": "舉踈山在香嚴。嚴一日上堂。有僧問。不慕諸聖。不重",
    "X71n1420_012:0613b19": "己靈時如何。嚴云。萬機休罷。千聖不攜。疎山作嘔吐",
    "X71n1420_012:0613b20": "勢。嚴云。師叔不肯那。山云。不得無過。嚴云。過在甚處。",
    "X71n1420_012:0613b21": "山云。萬機休罷。猶有物在。千聖不攜。亦從人得。嚴云。",
    "X71n1420_012:0613b22": "師叔莫道得麼。山云。還我法座與你道。於是嚴令陞",
    "X71n1420_012:0613b23": "座。如前問之。山云。何不道肯諾不得全。嚴云。肯又肯",
    "X71n1420_012:0613b24": "箇什麼。諾又諾箇什麼。山云。肯則肯他諸聖。諾則諾",
    "X71n1420_012:0613c01": "於己靈。嚴云。師叔恁麼道。也須倒屙三十年始得。後",
    "X71n1420_012:0613c02": "住疎山。常病返胃。一日舉此問鏡清。病僧肯諾不得",
    "X71n1420_012:0613c03": "全。道者作麼生會。清云。全歸肯諾。山云。不得全又作",
    "X71n1420_012:0613c04": "麼生。清云。箇中無肯路。山云。始愜病僧意。",
    "X71n1420_012:0613c05": "良工列規矩。古鑑辨妍媸。掉臂過關者。難藏毫髮",
    "X71n1420_012:0613c06": "私。石火鈍電光遲。不留肯諾。切忌針錐。閑把一枝",
    "X71n1420_012:0613c07": "無孔笛。逆風吹了順風吹。",
    "X71n1420_012:0613c08": "舉趙州問南泉。如何是道。泉云。平常心是道。州云。還",
    "X71n1420_012:0613c09": "許趣向也無。泉云。擬向即乖。州云。不擬爭知是道。泉",
    "X71n1420_012:0613c10": "云。道不屬知。不屬不知。知是妄覺。不知是無記。若真",
    "X71n1420_012:0613c11": "達不疑之道。廓同大虗。豈可強是非耶。州於言下大",
    "X71n1420_012:0613c12": "悟。",
    "X71n1420_012:0613c13": "南人不相耳。北人不相鼻。眉毛在眼上。鼻孔裏出",
    "X71n1420_012:0613c14": "氣。巍巍堂堂。煒煒煌煌。劍號巨闕。珠稱夜光。莫動",
    "X71n1420_012:0613c15": "著。動著三十棒。",
    "X71n1420_012:0613c16": "舉百丈每至陞座。常有一老人聽法。一日眾去。老人",
    "X71n1420_012:0613c17": "獨留。丈云。汝是何人。老人云。某非人。然某緣五百生",
    "X71n1420_012:0613c18": "前。迦葉佛時。曾住此山。錯答學人一轉語。所以五百",
    "X71n1420_012:0613c19": "世墮野狐身。今欲舉此話。請和尚為答。丈云。汝試舉",
    "X71n1420_012:0613c20": "看。老人云。大修行底人。還落因果也無。某對云。不落",
    "X71n1420_012:0613c21": "因果。丈云。汝問我與汝道。老人遂問。大修行底人。還",
    "X71n1420_012:0613c22": "落因果也無。丈云。不昧因果。老人遂悟得。脫野狐身",
    "X71n1420_012:0613c23": "化去。",
    "X71n1420_012:0613c24": "百丈野狐。蘇盧蘇盧。不落不昧。悉哩悉悉哩。三三",
    "X71n1420_012:0614a01": "兩兩過遼西。一雙紅杏換消棃。",
    "X71n1420_012:0614a02": "舉風穴在郢州衙內陞座。示眾云。祖師心印。狀似鐵",
    "X71n1420_012:0614a03": "牛之機。去即印住。住即印破。只如不去不住。且道印",
    "X71n1420_012:0614a04": "即是。不印即是。時有盧陂長老出問。某甲有鐵牛之",
    "X71n1420_012:0614a05": "機。請師不搭印。穴云。慣釣鯨鯢澄巨浸。却嗟蛙步輾",
    "X71n1420_012:0614a06": "泥沙。陂佇思。穴便喝云。長老何不進語。陂擬議。穴便",
    "X71n1420_012:0614a07": "打一拂子云。長老還記得話頭麼。試舉看。陂擬開口。",
    "X71n1420_012:0614a08": "穴又打一拂子。牧主云。將知佛法與王法一般。穴云。",
    "X71n1420_012:0614a09": "見箇什麼道理。主云。當斷不斷。返招其亂。穴便下座。",
    "X71n1420_012:0614a10": "鐵牛機不搭印。堪笑盧陂衝雪刃。興化端然坐受",
    "X71n1420_012:0614a11": "降。纖塵不犯碧油幢。李將軍有嘉聲在。赫赫神威",
    "X71n1420_012:0614a12": "臨四海。",
    "X71n1420_012:0614a13": "舉僧問洞山。寒暑到來。如何回避。山云。何不向無寒",
    "X71n1420_012:0614a14": "暑處回避。僧云。如何是無寒暑處。山云。寒時寒殺闍",
    "X71n1420_012:0614a15": "棃。熱時熱殺闍棃。",
    "X71n1420_012:0614a16": "閉門造車。出門合轍。換斗移星。拈日作月。寒時寒",
    "X71n1420_012:0614a17": "熱時熱。木馬走如煙。泥牛流出血。",
    "X71n1420_012:0614a18": "舉金牛每至食時。自攜飯至僧堂前。撫掌呵呵大笑",
    "X71n1420_012:0614a19": "云。菩薩子喫飯來。菩薩子喫飯來。後僧問長慶。菩薩",
    "X71n1420_012:0614a20": "子喫飯來。意旨如何。慶云。大似因齋慶贊。又僧問大",
    "X71n1420_012:0614a21": "光。長慶道。因齋慶贊。意旨如何。光作舞。僧便禮拜。光",
    "X71n1420_012:0614a22": "云。作麼生會。僧亦作舞。光云。這野狐精。",
    "X71n1420_012:0614a23": "金牛一盤飯。特地糝椒薑。不中飽人喫。徒勞舞袖",
    "X71n1420_012:0614a24": "長。這僧若是英靈漢。毛孔猶須七日香。",
    "X71n1420_012:0614b01": "舉疎山示眾云。病僧咸通年已前。會法身邊事。咸通",
    "X71n1420_012:0614b02": "年已後。會法身向上事。雲門出問云。如何是法身邊",
    "X71n1420_012:0614b03": "事。山云枯樁。門云。如何是法身向上事。山云非枯樁。",
    "X71n1420_012:0614b04": "門云。還許學人說道理也無。山云許。門云。只如枯樁。",
    "X71n1420_012:0614b05": "豈不是明法身邊事。山云是。門云。非枯樁。豈不是明",
    "X71n1420_012:0614b06": "法身向上事。山云是。門云。未審法身還該一切也無。",
    "X71n1420_012:0614b07": "山云。法身周徧。爭得不該。門指淨瓶云。還有法身也",
    "X71n1420_012:0614b08": "無。山云。莫向淨瓶邊覔。門云。諾諾。",
    "X71n1420_012:0614b09": "猛虎口中奪鹿。饑鷹爪下分兔。疎山撞著雲門。可",
    "X71n1420_012:0614b10": "見寰區獨步。咸通已後咸通前。法身向上法身邊。",
    "X71n1420_012:0614b11": "一條紅線兩人牽。只是當時話未圓。",
    "X71n1420_012:0614b12": "舉臺山路上。有一娑子。僧問臺山路。向甚處去。婆云",
    "X71n1420_012:0614b13": "驀直去。僧纔行。婆云。好箇阿師便恁麼去。前後僧問",
    "X71n1420_012:0614b14": "皆如此。後有僧舉似趙州。州云。待我為你勘破這老",
    "X71n1420_012:0614b15": "婆。遂往問。臺山路向甚處去。婆云驀直去。州纔行。婆",
    "X71n1420_012:0614b16": "云。好箇阿師。又恁麼去。州歸舉似大眾云。我為你勘",
    "X71n1420_012:0614b17": "破這婆了了也。老宿拈云。什麼處。是勘破處。",
    "X71n1420_012:0614b18": "先行不到。末後太過。趙州屋裏坐。勘破臺山婆。師",
    "X71n1420_012:0614b19": "子咬人。韓獹逐塊。七百甲子老兒。今日和贓捉敗。",
    "X71n1420_012:0614b20": "舉雲門示眾云。聞聲悟道。見色明心。作麼生是聞聲",
    "X71n1420_012:0614b21": "悟道。見色明心。舉手云。觀世音菩薩。將錢買胡餅。放",
    "X71n1420_012:0614b22": "下手。元來却是饅頭。",
    "X71n1420_012:0614b23": "韶陽老人。口頭聲色。稻麻竹葦。衲僧幾箇。解知端",
    "X71n1420_012:0614b24": "的。元來胡餅是饅頭。大丈夫兒合自由。",
    "X71n1420_012:0614c01": "舉鏡清問僧。門外什麼聲。僧云雨滴聲。清云。眾生顛",
    "X71n1420_012:0614c02": "倒。迷己逐物。僧云。和尚作麼生。清云。洎不迷己。僧云。",
    "X71n1420_012:0614c03": "意旨如何。清云。出身猶可易。脫體道應難。",
    "X71n1420_012:0614c04": "雨滴聲若為聽。不迷己誰側耳。為復聲來耳畔。為",
    "X71n1420_012:0614c05": "復耳往聲邊。兩岸俱玄一不全。",
    "X71n1420_012:0614c06": "舉南泉示眾云。昨夜文殊普賢。起佛見法見。每人與",
    "X71n1420_012:0614c07": "二十棒。貶向二鐵圍山了也。趙州出眾云。和尚棒教",
    "X71n1420_012:0614c08": "誰喫。泉云。王老師有什麼過。州禮拜。泉下座。歸方丈。",
    "X71n1420_012:0614c09": "二鐵圍山。佛見法見。南泉趙州。慣得其便。窮則變",
    "X71n1420_012:0614c10": "變則通。風從虎兮雲從龍。",
    "X71n1420_012:0614c11": "舉雪峯問僧。近離甚處。僧云覆船。峯云。生死海未度。",
    "X71n1420_012:0614c12": "為什麼覆却船。僧無語。覆船代云。渠無生死。雪竇代",
    "X71n1420_012:0614c13": "云。久響雪峯。",
    "X71n1420_012:0614c14": "生死海無邊。不知誰解度。覆船一句子。截斷兩條",
    "X71n1420_012:0614c15": "路。雪竇老徒嘮嘮。我王庫內。無如是刀。",
    "X71n1420_012:0614c16": "舉僧問雲門。如何是一代時教。門云。對一說。",
    "X71n1420_012:0614c17": "訝郎當對一說。膠柱調絃。掉棒打月。出頭天外是",
    "X71n1420_012:0614c18": "何人。鼻孔依前搭上唇。",
    "X71n1420_012:0614c19": "舉僧問雲門。不是目前機。亦非目前事時如何。門云。",
    "X71n1420_012:0614c20": "倒一說。",
    "X71n1420_012:0614c21": "誰當機倒一說。七縱八橫。千差萬別。石田喚起土",
    "X71n1420_012:0614c22": "牛耕。無種靈苗徧界生。",
    "X71n1420_012:0614c23": "舉溈山問仰山云。天寒人寒。仰云。大家在這裏。溈云。",
    "X71n1420_012:0614c24": "何不直說。仰云。適來也不曲。和尚如何。溈云。且須隨",
    "X71n1420_012:0615a01": "流。",
    "X71n1420_012:0615a02": "溈山仰山。天寒人寒。隨流一句。萬種千般。盤走珠",
    "X71n1420_012:0615a03": "珠走盤。憑君子細好生觀。不增不減金剛體。無聖",
    "X71n1420_012:0615a04": "無凡赤肉團。",
    "X71n1420_012:0615a05": "舉世尊於一處。九旬安居。至自恣日。文殊倐來。迦葉",
    "X71n1420_012:0615a06": "問。今夏在何處安居。文殊云。在三處安居。迦葉於是",
    "X71n1420_012:0615a07": "白眾。欲擯文殊出。纔舉犍槌。乃見無量佛剎一一佛。",
    "X71n1420_012:0615a08": "所有一一文殊。一一迦葉。舉槌欲擯之。世尊於是。告",
    "X71n1420_012:0615a09": "迦葉云。汝今欲擯出那箇文殊。",
    "X71n1420_012:0615a10": "唯一文殊。無二文殊。百千萬億。徧滿塵區。可惜飲",
    "X71n1420_012:0615a11": "光尊者。當時蹉過了也。既然舉起槌來。何不便揮",
    "X71n1420_012:0615a12": "一下。見之不取。千載難忘。總是喪車後藥囊。",
    "X71n1420_012:0615a13": "舉巖頭示眾云。涅槃經道。吾教意如塗毒鼓。擊著遠",
    "X71n1420_012:0615a14": "近聞者皆喪。僧問。如何是塗毒鼓。頭亞身云。韓信臨",
    "X71n1420_012:0615a15": "朝底。",
    "X71n1420_012:0615a16": "塗毒鼓聞者喪。多少死人平地上。死中得活。是非",
    "X71n1420_012:0615a17": "常堪與叢林作榜樣。韓信臨朝知不知。突出當陽",
    "X71n1420_012:0615a18": "舉話時。",
    "X71n1420_012:0615a19": "舉文殊問菴提遮女。生以何為義。女云。生以不生生",
    "X71n1420_012:0615a20": "為生義。殊云。如何是。生以不生生為生義。女云。若能",
    "X71n1420_012:0615a21": "明知地水火風四緣。未曾自得有所和合。而能隨其",
    "X71n1420_012:0615a22": "所宜。以為生義。殊云。死以何為義。女云。死以不死死",
    "X71n1420_012:0615a23": "為死義。殊云。如何是死以不死死為死義。女云。若能",
    "X71n1420_012:0615a24": "明知地水火風四緣。未曾自得有所離散。而能隨其",
    "X71n1420_012:0615b01": "所宜。以為死義。",
    "X71n1420_012:0615b02": "生以不生生為生。冬瓜掛在胡蘆棚。死以不死死",
    "X71n1420_012:0615b03": "為死。蟭螟眼中放夜市。和合離散。各隨所宜。畢竟",
    "X71n1420_012:0615b04": "他是阿誰。",
    "X71n1420_012:0615b05": "舉歸宗示眾云。吾今欲說禪。諸子總近前。大眾進前。",
    "X71n1420_012:0615b06": "宗云。汝聽觀音行。善應諸方所。僧問。如何是觀音行。",
    "X71n1420_012:0615b07": "宗彈指云。諸人聞麼。僧云聞。宗云。一隊漢。向這裏覔",
    "X71n1420_012:0615b08": "箇什麼。以拄杖打趂。呵呵大笑歸方丈。",
    "X71n1420_012:0615b09": "歸宗一彈指。剎剎塵塵從定起。眼裏著得百千萬",
    "X71n1420_012:0615b10": "億須彌山。耳裏著得不可思議大海水。觀音行何",
    "X71n1420_012:0615b11": "可擬少林謾說分皮髓。",
    "X71n1420_012:0615b13": "佛日普照慧辯楚石禪師語錄卷第十二"
}