{
    "X01n0021_001:0408a04": "佛說預修十王生七經",
    "X01n0021_001:0408a06": "謹啟諷閻羅王預修生七往生淨土經。誓勸有緣。以",
    "X01n0021_001:0408a07": "五會啟經入讚。念阿彌陀佛。",
    "X01n0021_001:0408a08": "成都府大聖慈寺沙門　藏川　述",
    "X01n0021_001:0408a09": "佛說閻羅王授記四眾逆修生七往生淨土經　讚",
    "X01n0021_001:0408a10": "曰。",
    "X01n0021_001:0408a11": "　如來臨般涅槃時　　廣召天靈及地祇",
    "X01n0021_001:0408a12": "　因為琰魔王授記　　乃傳生七預修儀",
    "X01n0021_001:0408a13": "如是我聞。一時佛。在鳩尸那城。阿維跋提河邊。婆羅",
    "X01n0021_001:0408a14": "雙樹間。臨般涅槃時。舉身放光。普照大眾。及諸菩薩",
    "X01n0021_001:0408a15": "摩訶薩。天龍神王。天王帝釋。四天大王。大梵天王。阿",
    "X01n0021_001:0408a16": "脩羅王。諸大國王。閻羅天子。大山府君。司命司錄。五",
    "X01n0021_001:0408a17": "道大神。地獄官典。悉來集會。敬禮世尊。合掌而立",
    "X01n0021_001:0408a18": "　讚曰。",
    "X01n0021_001:0408a19": "　時佛舒光滿大千　　普臻龍鬼會人天",
    "X01n0021_001:0408a20": "　釋梵諸天冥密眾　　咸來稽首世尊前",
    "X01n0021_001:0408a21": "佛告諸大眾。閻羅天子。於未來世。當得作佛。名曰普",
    "X01n0021_001:0408a22": "賢王如來。十號具足。國土嚴淨。百寶莊嚴。國名華嚴。",
    "X01n0021_001:0408a23": "菩薩充滿　讚曰。",
    "X01n0021_001:0408a24": "　世尊此日記閻羅　　不久當來證佛陀",
    "X01n0021_001:0408b01": "　莊嚴寶國常清淨　　菩薩修行眾甚多",
    "X01n0021_001:0408b02": "爾時阿難白佛言。世尊。閻羅天子。以何因緣。處斷冥",
    "X01n0021_001:0408b03": "間。復於此會。便得授於當來果記。佛言。於彼冥途。為",
    "X01n0021_001:0408b04": "諸王者。有二因緣。一是住不思議解脫不動地菩薩。",
    "X01n0021_001:0408b05": "為欲攝化極苦眾生。示現作彼琰魔等王。二為多生",
    "X01n0021_001:0408b06": "習善犯戒故。退落琰魔天中。作大魔王。管攝諸鬼。科",
    "X01n0021_001:0408b07": "斷閻浮提內。十惡五逆。一切罪人。繫閇牢獄。日夜受",
    "X01n0021_001:0408b08": "苦。輪轉其中。隨業報身。定生注死。今此琰魔天子。因",
    "X01n0021_001:0408b09": "緣已熟。是故我記。來世寶圓。證大菩提。汝等人天。不",
    "X01n0021_001:0408b10": "應疑惑　讚曰。",
    "X01n0021_001:0408b11": "　悲增普化示威靈　　六道輪迴不暫停",
    "X01n0021_001:0408b12": "　教化厭苦思安樂　　故現閻羅天子形",
    "X01n0021_001:0408b13": "若復有人。造此經。受持讀誦。捨命之後。不生三塗。不",
    "X01n0021_001:0408b14": "入一切諸大地獄　讚曰。",
    "X01n0021_001:0408b15": "　若人信法不思議　　書寫經文聽受持",
    "X01n0021_001:0408b16": "　捨命頓超三惡道　　此身長免入阿鼻",
    "X01n0021_001:0408b17": "在生之日。殺父害母。破齊破戒。殺豬牛羊雞狗毒虵。",
    "X01n0021_001:0408b18": "一切重罪。應入地獄。十劫五劫。若造此經。及諸尊像。",
    "X01n0021_001:0408b19": "記在業鏡。閻王歡喜。判放其人。生富貴家。免其罪過",
    "X01n0021_001:0408b20": "　讚曰。",
    "X01n0021_001:0408b21": "　破齊毀戒殺雞豬　　業鏡照然報不虗",
    "X01n0021_001:0408b22": "　若造此經兼畫像　　閻王判放罪銷除",
    "X01n0021_001:0408b23": "若有善男子善女人。比丘比丘尼。優婆塞優婆夷。預",
    "X01n0021_001:0408b24": "修生七齊者。每月二時。供養三寶。祈設十王。修名納",
    "X01n0021_001:0408c01": "狀。奏上六曹。善業童子。奏上天曹地府官等。記在名",
    "X01n0021_001:0408c02": "案。身到之日。便得配生快樂之處。不住中陰四十九",
    "X01n0021_001:0408c03": "日。不待男女追救。命過十王。若闕一齊。滯在一王。留",
    "X01n0021_001:0408c04": "連受苦。不得出生。遲滯一年。是故勸汝。作此要事。祈",
    "X01n0021_001:0408c05": "往生報　讚曰。",
    "X01n0021_001:0408c06": "　四眾修齊及有時　　三旬兩供是常儀",
    "X01n0021_001:0408c07": "　莫使闕緣功德小　　始交中陰滯冥司",
    "X01n0021_001:0408c08": "爾時地藏菩薩。龍樹菩薩。救苦觀世音菩薩。常悲菩",
    "X01n0021_001:0408c09": "薩。陀羅尼菩薩。金剛藏菩薩。各各還從本道光中。至",
    "X01n0021_001:0408c10": "如來所。異口同聲。讚歎世尊。哀愍凡夫。說此妙法。㧞",
    "X01n0021_001:0408c11": "死救生。頂禮佛足　讚曰。",
    "X01n0021_001:0408c12": "　足膝齎胷口及眉　　六光菩薩運深悲",
    "X01n0021_001:0408c13": "　各各同聲咸讚歎　　勤勤化物莫生疲",
    "X01n0021_001:0408c14": "爾時二十八重。一切獄主。閻羅天子。六道冥官。禮拜",
    "X01n0021_001:0408c15": "發願。若有四眾。比丘比丘尼。優婆塞優婆夷。若造此",
    "X01n0021_001:0408c16": "經。讀誦一偈。我當免其一切苦楚。送出地獄。住生天",
    "X01n0021_001:0408c17": "道。不令稽滯。隔宿受苦　讚曰。",
    "X01n0021_001:0408c18": "　冥官注記及閻王　　諸佛弘經禮讚揚",
    "X01n0021_001:0408c19": "　四眾有能持一偈　　我皆送出往天堂",
    "X01n0021_001:0408c20": "爾時閻羅天子。說偈白佛。",
    "X01n0021_001:0408c21": "南無阿羅訶。眾生苦業多。輪迴無定相。猶如水上波",
    "X01n0021_001:0408c22": "　讚曰。",
    "X01n0021_001:0408c23": "　閻王白佛說伽他　　愍念眾生罪苦多",
    "X01n0021_001:0408c24": "　六道輪迴無定相　　生滅還同水上波",
    "X01n0021_001:0409a01": "願得智慧風。飄墮法輪河。光明照世界。巡歷悉經過。",
    "X01n0021_001:0409a02": "普救眾生苦。降伏攝諸魔。四王行國界。傳佛修多羅",
    "X01n0021_001:0409a03": "　讚曰。",
    "X01n0021_001:0409a04": "　願佛興揚智慧風　　飄歸法海洗塵朦",
    "X01n0021_001:0409a05": "　護世四王同發願　　常傳經典廣流通",
    "X01n0021_001:0409a06": "凡夫修善小。顛倒信邪多。持經免地獄。書寫免灾痾。",
    "X01n0021_001:0409a07": "超度三界難。永不見藥叉。生處登高位。富貴壽延遐",
    "X01n0021_001:0409a08": "　讚曰。",
    "X01n0021_001:0409a09": "　惡業凡夫善力微　　信邪倒見入阿鼻",
    "X01n0021_001:0409a10": "　欲求富樂家長命　　書寫經文聽受持",
    "X01n0021_001:0409a11": "至心誦此經。天王恒記錄。欲得無罪咎。莫殺祀神靈。",
    "X01n0021_001:0409a12": "為此入地獄。念佛禮真經。應當自誡勗。手執金剛刀。",
    "X01n0021_001:0409a13": "斷除魔種族　讚曰。",
    "X01n0021_001:0409a14": "　罪苦三塗業易成　　都緣殺命祭神明",
    "X01n0021_001:0409a15": "　願執金剛真慧劒　　斬除魔族悟無生",
    "X01n0021_001:0409a16": "佛行平等心。眾生不具足。修福似微塵。造罪如山嶽。",
    "X01n0021_001:0409a17": "欲得命延長。當修造此經。能除地獄苦。往生豪貴家。",
    "X01n0021_001:0409a18": "善神恒守護　讚曰。",
    "X01n0021_001:0409a19": "　罪如山嶽等恒沙　　福小微塵數未多",
    "X01n0021_001:0409a20": "　猶得善神常守護　　往生豪富信心家",
    "X01n0021_001:0409a21": "造經讀誦人。忽爾謝報齡。天王恒引接。菩薩捧花迎。",
    "X01n0021_001:0409a22": "隨心往淨土。八百億千生。修行滿證入。金剛三昧城",
    "X01n0021_001:0409a23": "　讚曰。",
    "X01n0021_001:0409a24": "　若人奉佛造持經　　菩薩臨終自往迎",
    "X01n0021_001:0409b01": "　淨國修行圓滿已　　當來正覺入金城",
    "X01n0021_001:0409b02": "爾時佛告阿難。一切龍神八部。及諸大臣。閻羅天子。",
    "X01n0021_001:0409b03": "大山府君。司命司錄。五道大神。地獄官等。行道天王。",
    "X01n0021_001:0409b04": "當起慈悲。法勿有慢。可容一切罪人。慈孝男女。修齋",
    "X01n0021_001:0409b05": "造福。薦拔亡人。報生養之恩。七七修齋造像。以報父",
    "X01n0021_001:0409b06": "母。令得生天　讚曰。",
    "X01n0021_001:0409b07": "　佛告閻羅諸大神　　眾生罪業具難陳",
    "X01n0021_001:0409b08": "　應為報恩客造福　　教蒙離苦出迷津",
    "X01n0021_001:0409b09": "閻羅法王。白佛言。世尊。我等諸王。皆當發使乘黑馬。",
    "X01n0021_001:0409b10": "把黑幡。著黑衣。撿亡人家。造何功德。准名放牒。抽出",
    "X01n0021_001:0409b11": "罪人。不違誓願　讚曰。",
    "X01n0021_001:0409b12": "　諸王遣使撿亡人　　男女修何功德因",
    "X01n0021_001:0409b13": "　依名放出三塗獄　　免歷冥間遭苦辛",
    "X01n0021_001:0409b14": "第一七日過秦廣王　讚曰。",
    "X01n0021_001:0409b15": "　一七亡人中陰身　　驅將隊隊數如塵",
    "X01n0021_001:0409b16": "　且向初王齊檢點　　由來未渡奈河津",
    "X01n0021_001:0409b17": "第二七日過初江王　讚曰。",
    "X01n0021_001:0409b18": "　二七亡人渡奈河　　千羣萬隊涉江波",
    "X01n0021_001:0409b19": "　引路牛頭肩挾棒　　催行鬼卒手擎叉",
    "X01n0021_001:0409b20": "第三七日過宋帝王　讚曰。",
    "X01n0021_001:0409b21": "　亡人三七轉恓惶　　始覺冥途險路長",
    "X01n0021_001:0409b22": "　各各點名知所在　　羣羣驅送五官王",
    "X01n0021_001:0409b23": "第四七日過五官王　讚曰。",
    "X01n0021_001:0409b24": "　五官業秤向空懸　　左右雙童業簿全",
    "X01n0021_001:0409c01": "　輕重豈由情所願　　低昂自任昔因緣",
    "X01n0021_001:0409c02": "第五七日過閻羅王　讚曰。",
    "X01n0021_001:0409c03": "　五七閻王息諍聲　　罪人心恨未甘情",
    "X01n0021_001:0409c04": "　策髮仰頭看業鏡　　始知先世事分明",
    "X01n0021_001:0409c05": "第六七日過變成王　讚曰。",
    "X01n0021_001:0409c06": "　亡人六七滯冥途　　切迫坐人執意愚",
    "X01n0021_001:0409c07": "　日日只看功德力　　天堂地獄在須臾",
    "X01n0021_001:0409c08": "第七七日過大山王　讚曰。",
    "X01n0021_001:0409c09": "　七七冥途中陰身　　專求父母會情親",
    "X01n0021_001:0409c10": "　福業此時仍未定　　更看男女造何因",
    "X01n0021_001:0409c11": "第八百日過平等王　讚曰。",
    "X01n0021_001:0409c12": "　亡人百日更恓惶　　身遭枷械被鞭傷",
    "X01n0021_001:0409c13": "　男女努力造功德　　從慈妙善見天堂",
    "X01n0021_001:0409c14": "第九一年過都市王　讚曰。",
    "X01n0021_001:0409c15": "　一年過此轉苦辛　　男女修齋福業因",
    "X01n0021_001:0409c16": "　六道輪廻仍未定　　造經造佛出迷津",
    "X01n0021_001:0409c17": "第十至三年過五道轉輪王　讚曰。",
    "X01n0021_001:0409c18": "　後三所歷是開津　　好惡唯憑福業因",
    "X01n0021_001:0409c19": "　不善尚憂千日內　　胎生產死夭亡身",
    "X01n0021_001:0409c20": "十齋具足。免十惡罪。放其生天　讚曰。",
    "X01n0021_001:0409c21": "　一身六道苦茫茫　　十惡三塗不易當",
    "X01n0021_001:0409c22": "　努力修齋功德具　　恒沙諸罪自銷亡",
    "X01n0021_001:0409c23": "我常使四藥叉王。守護此經。不令陷沒　讚曰。",
    "X01n0021_001:0409c24": "　閻王奉法願弘揚　　普告人天眾道場",
    "X01n0021_001:0410a01": "　我使藥叉齊守護　　不令隱沒永流行",
    "X01n0021_001:0410a02": "稽首世尊。獄中罪人。多是用三寶財物。喧閙受罪。識",
    "X01n0021_001:0410a03": "信之人。可自誡慎。勿犯三寶。業報難容。見此經者。應",
    "X01n0021_001:0410a04": "當修學　讚曰。",
    "X01n0021_001:0410a05": "　欲求安樂住人天　　必莫侵凌三寶錢",
    "X01n0021_001:0410a06": "　一落冥間諸地獄　　喧喧受苦不知年",
    "X01n0021_001:0410a07": "爾時琰魔法王。歡喜踊躍。頂禮佛足。退坐一面。佛言。",
    "X01n0021_001:0410a08": "此經名為閻羅王。授記四眾。預修生七往生淨土經。",
    "X01n0021_001:0410a09": "汝當流傳國界。依教奉行　讚曰。",
    "X01n0021_001:0410a10": "　閻王退坐一心聽　　佛更慇懃囑此經",
    "X01n0021_001:0410a11": "　名曰預修生七教　　汝兼四眾廣傳行",
    "X01n0021_001:0410a12": "佛說閻羅王授記四眾。預修生七往生淨土經。普勸",
    "X01n0021_001:0410a13": "有緣。預修功德。發心歸佛。願息輪廻　讚二首　第",
    "X01n0021_001:0410a14": "一首。",
    "X01n0021_001:0410a15": "　一身危脆似風燈　　二鼠侵欺嚙井藤",
    "X01n0021_001:0410a16": "　苦海不修橋筏度　　欲憑何物得超昇",
    "X01n0021_001:0410a17": "第二歸佛修心　讚曰。",
    "X01n0021_001:0410a18": "　船橋不造此人癡　　遭險恓惶君始知",
    "X01n0021_001:0410a19": "　若悟百年彈指過　　修齋聽法莫教遲",
    "X01n0021_001:0410a20": "佛說預修十王生七經",
    "X01n0021_001:0410a22": "權衡現迹。誓度群類。應機大聖。鑑衡慈王。誓盡迷",
    "X01n0021_001:0410a23": "倫。乃證菩提。甚深弘願。天矣盡矣。凡人現棲於幽",
    "X01n0021_001:0410a24": "冥。則真身定降於苦類。極濟沉倫。拔苦與樂。莫為",
    "X01n0021_001:0410b01": "及也。道人某廣勸緇素。敬成供養儀典。粧[米*黃]披閱。",
    "X01n0021_001:0410b02": "願蒙冥祐。現增福壽。歷代幽魂超登樂。奉祝",
    "X01n0021_001:0410b03": "國祚靈長。民遊富城。何幸如斯。",
    "X01n0021_001:0410b04": "成化五年六月　日誌"
}