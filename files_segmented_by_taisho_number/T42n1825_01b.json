{
    "T42n1825_01b:0187a15": "folio_1b 十二門論疏卷上之末",
    "T42n1825_01b:0187a17": "2 觀有果無果門(上末)觀有果無果門第二",
    "T42n1825_01b:0187a18": "若於因緣得悟者則因緣是門。若不悟者因",
    "T42n1825_01b:0187a19": "緣於其人即非門。智度論釋三三昧門義正",
    "T42n1825_01b:0187a20": "爾。如治病差者□是藥不差者於其非其藥。",
    "T42n1825_01b:0187a21": "又於悟因緣因緣是門。不悟即非門。當知此",
    "T42n1825_01b:0187a22": "因緣未曾門非門。如涅槃迦葉作定相難。四",
    "T42n1825_01b:0187a23": "無量應一二三不應有四。佛就無定相答。乃",
    "T42n1825_01b:0187a24": "至或說道為非道。非道為道。今亦爾。或說",
    "T42n1825_01b:0187a25": "門為非門。非門為門。不如他定有二諦理有",
    "T42n1825_01b:0187a26": "教通之決定。是門迷者自非門耳。今次因緣",
    "T42n1825_01b:0187a27": "明有果無果門者。上門有四。一無病不破。二",
    "T42n1825_01b:0187a28": "無教不申。三無理不顯。四無利不獲。謂六道",
    "T42n1825_01b:0187a29": "迴宗三乘徙轍。整歸駕於道場畢趣心於佛",
    "T42n1825_01b:0187b01": "地。故不須餘門。則一一門皆具四義。但眾生",
    "T42n1825_01b:0187b02": "惑病不同根性各異。自有從因緣門入。自有",
    "T42n1825_01b:0187b03": "從有果無果門入。故有此門來也。二者就義",
    "T42n1825_01b:0187b04": "次第。因緣門總就因緣求果不得。以悟入無",
    "T42n1825_01b:0187b05": "生。故名為門。今二品別就因緣求果無生。以",
    "T42n1825_01b:0187b06": "之為門。自總至別是觀門次第。三者前就因",
    "T42n1825_01b:0187b07": "緣求果不可得。今此門更開三關以縱破之。",
    "T42n1825_01b:0187b08": "若必言因緣能生果者不出此三。此三既無。",
    "T42n1825_01b:0187b09": "則畢竟無生。有縱奪不同故有此門來也。四",
    "T42n1825_01b:0187b10": "者上直申假名正因緣生即是無生故以之為",
    "T42n1825_01b:0187b11": "門。今破惑者執因緣中決定有果無果生不",
    "T42n1825_01b:0187b12": "可得故以之為門。故前門是申正因緣而邪",
    "T42n1825_01b:0187b13": "義自壞。今正破邪迷而因緣自申。二門相對",
    "T42n1825_01b:0187b14": "申破傍正不同故相次也。",
    "T42n1825_01b:0187b15": "問有無與因緣例不。答有例不例。言其例者",
    "T42n1825_01b:0187b16": "病因緣假因緣病有無假有無此義例也。言",
    "T42n1825_01b:0187b17": "不例者破病因緣申假因緣。破病有無不申",
    "T42n1825_01b:0187b18": "假有無。所以然者。因緣因果未曾有無。而惑",
    "T42n1825_01b:0187b19": "者計因緣中決定有無。此則但破不收。故因",
    "T42n1825_01b:0187b20": "緣望有無有於二句。因緣亦破亦收。有無但",
    "T42n1825_01b:0187b21": "破不收。故涅槃經云。若言因中定有果無果",
    "T42n1825_01b:0187b22": "亦有亦無非有非無名謗佛法僧。又執有無",
    "T42n1825_01b:0187b23": "四句為愛人。繫屬於魔。故知決定有無但破",
    "T42n1825_01b:0187b24": "不收。今言觀有無門者。觀有無亦有亦無此",
    "T42n1825_01b:0187b25": "三病畢竟不可得悟入實相。故名為門。若見",
    "T42n1825_01b:0187b26": "有無亦有亦無即是三見。便塞實相故非門",
    "T42n1825_01b:0187b27": "也。",
    "T42n1825_01b:0187b28": "問若爾破此三病以何為門。答藉此破之言",
    "T42n1825_01b:0187b29": "教能通實相。故名為門。",
    "T42n1825_01b:0187c01": "問因緣亦以教為門。今亦以教為門有何異",
    "T42n1825_01b:0187c02": "耶。答因緣門有二義。一者藉因緣之教悟入",
    "T42n1825_01b:0187c03": "實相。二者藉教識因緣。因緣能通實相。故",
    "T42n1825_01b:0187c04": "因緣是門。今但取破有無之教。則用破為教",
    "T42n1825_01b:0187c05": "門。不用有無為門也。",
    "T42n1825_01b:0187c06": "問云何以破為門。答立義者直明能生果不",
    "T42n1825_01b:0187c07": "言緣中有果無果。論主開張此三窮於能生",
    "T42n1825_01b:0187c08": "果故以破之言教名為門。然因果宛然而畢",
    "T42n1825_01b:0187c09": "竟淨。無縱跡處所眾生如此了悟不須論主",
    "T42n1825_01b:0187c10": "破之。良由眾生不能如斯了悟。遂見有見無",
    "T42n1825_01b:0187c11": "見亦有亦無。今就實相如此有無畢竟無縱。",
    "T42n1825_01b:0187c12": "故名為破。何時有此有無等諸見可破耶。又",
    "T42n1825_01b:0187c13": "今破有見無見亦有亦無諸見既息。故愛見",
    "T42n1825_01b:0187c14": "息。愛見息故恩息。因息故生死果息。生死",
    "T42n1825_01b:0187c15": "果息故涅槃亦息。竟無所息故生死去涅槃",
    "T42n1825_01b:0187c16": "去。此去無所去豁然了悟。是故此破名之為",
    "T42n1825_01b:0187c17": "門。計因果有無有內道外道不同。然道不曾",
    "T42n1825_01b:0187c18": "內外隨人行道自成。內耳外道計有無有其",
    "T42n1825_01b:0187c19": "四句。僧佉因中有。世師因中無。勒沙婆亦有",
    "T42n1825_01b:0187c20": "亦無。若提子非有非無。薩衛二世有。僧祇",
    "T42n1825_01b:0187c21": "二世無。天親俱舍論雙異二家。亦有亦無。現",
    "T42n1825_01b:0187c22": "在作因則未來有果。現在不作因即未來無",
    "T42n1825_01b:0187c23": "果。成實師立中道義。明有果理故非無無果",
    "T42n1825_01b:0187c24": "事故非有。今具破此內外四句。",
    "T42n1825_01b:0187c25": "問中百二論亦破有無。與今何異。答百論兩",
    "T42n1825_01b:0187c26": "品正破二外道有無。中論品品破內道有無。",
    "T42n1825_01b:0187c27": "若望此門彼二論並是略破。今有三十餘門",
    "T42n1825_01b:0187c28": "破於有無。故名廣破。又彼二論散破有無。今",
    "T42n1825_01b:0187c29": "束破之。又彼二論寄餘法破有無。如五陰三",
    "T42n1825_01b:0188a01": "相等中亦破有無。今此門但就因果破。於有",
    "T42n1825_01b:0188a02": "無門又為三。一長行發起。二偈本破。三長行",
    "T42n1825_01b:0188a03": "釋。",
    "T42n1825_01b:0188a04": "就偈為二。三句總非。第四句呵嘖。又第四",
    "T42n1825_01b:0188a05": "句亦名攝法。以三句求生無蹤。離此三外誰",
    "T42n1825_01b:0188a06": "有生耶。又龍樹明照無生。敢九十六術言有",
    "T42n1825_01b:0188a07": "生耶。五百論師言有生耶。",
    "T42n1825_01b:0188a08": "問此偈與前品兩偈何異。答前品初偈總明",
    "T42n1825_01b:0188a09": "內外無生。次偈別明內法無生。但前偈直明",
    "T42n1825_01b:0188a10": "果從緣生故無自性無自性故是即無果。今",
    "T42n1825_01b:0188a11": "偈重就因緣中嘖果。故云因緣中若前有果。",
    "T42n1825_01b:0188a12": "若前無果亦有亦有亦無並不生果。是即兩",
    "T42n1825_01b:0188a13": "門始終並是破果。但上門舉緣破果。今迴嘖",
    "T42n1825_01b:0188a14": "果所以為果。所以兩門並破果者。至第三門",
    "T42n1825_01b:0188a15": "方乃破緣故也。又二門並破果。果通有為。有",
    "T42n1825_01b:0188a16": "為既無無為亦無。故有為無為一切空。又二",
    "T42n1825_01b:0188a17": "門求果無蹤。則知無緣。故借緣有破果有。",
    "T42n1825_01b:0188a18": "借果無破緣有。",
    "T42n1825_01b:0188a19": "問何故破亦有亦無不破非有非無。答第四",
    "T42n1825_01b:0188a20": "猶是第三。故不破第四。",
    "T42n1825_01b:0188a21": "問若爾第三猶是前二。亦應不破第三。答既",
    "T42n1825_01b:0188a22": "顯第三猶是前二。即顯第四猶是第三。故須",
    "T42n1825_01b:0188a23": "破第三也。",
    "T42n1825_01b:0188a24": "就長行為二。第一前釋偈三句。第二次釋第",
    "T42n1825_01b:0188a25": "四句。以齊萬法。就釋三句又二。初總唱三句",
    "T42n1825_01b:0188a26": "不生。第二別釋三句不生。初如文。所以三",
    "T42n1825_01b:0188a27": "句並不生者。若令三種生成即無第一義諦。",
    "T42n1825_01b:0188a28": "若無第一義諦亦無世諦。何以故下第二別",
    "T42n1825_01b:0188a29": "釋三句不生。即為三別。就釋因中前有果不",
    "T42n1825_01b:0188b01": "生。就破救論之問答凡有八番。第一牒有。第",
    "T42n1825_01b:0188b02": "二破有。第三救。第四重破。第五重救。第六",
    "T42n1825_01b:0188b03": "重破。第七重救。第八重破。即成四立四破。",
    "T42n1825_01b:0188b04": "故有八番。若就能破門論之凡有五門。初章",
    "T42n1825_01b:0188b05": "就生不生門有七破第二據變不變門有四破第三就",
    "T42n1825_01b:0188b06": "果麁細門有四破第四就嘖果不成門有五破第五嘖",
    "T42n1825_01b:0188b07": "異果門有四破都有二十四門若因中先有果生",
    "T42n1825_01b:0188b08": "者第一立也。是即無窮第二破也。",
    "T42n1825_01b:0188b09": "就生不生門凡有七破。一俱生破。二俱不生",
    "T42n1825_01b:0188b10": "破。三以同嘖異破。四將異並同破。五無異",
    "T42n1825_01b:0188b11": "破。六無用破。七嘖用破。今略釋之。然後附",
    "T42n1825_01b:0188b12": "文可見。俱生破者未生是有。既其得生生已",
    "T42n1825_01b:0188b13": "亦有。亦應更生。令已未俱生名俱生破。俱",
    "T42n1825_01b:0188b14": "不生破者若已生是有。既其不生未生是有",
    "T42n1825_01b:0188b15": "亦應不生。名俱不生破。以同徵異破者既同",
    "T42n1825_01b:0188b16": "是有。云何有。一生一不生異故名以同徵異",
    "T42n1825_01b:0188b17": "破。將異並同破者未生既有。生已應無。將已",
    "T42n1825_01b:0188b18": "未之異並有同義名將異並同破。無異破者",
    "T42n1825_01b:0188b19": "有義既同。則已未既無異。無用破者縱果已",
    "T42n1825_01b:0188b20": "有何用更生。嘖用破者異既已有。應有可見",
    "T42n1825_01b:0188b21": "之用。此七門因循次第而來。就俱生破又四。",
    "T42n1825_01b:0188b22": "一標無窮。二顯無窮。三釋無窮。四結無窮。是",
    "T42n1825_01b:0188b23": "即無窮第一標無窮也。如果前未生下第二",
    "T42n1825_01b:0188b24": "顯無窮。無窮有五種。如中論所說。今正就已",
    "T42n1825_01b:0188b25": "生物明更生故名無窮。故名顯無窮也。問為",
    "T42n1825_01b:0188b26": "此是一物無窮生為生無窮物。答是一物無",
    "T42n1825_01b:0188b27": "窮生也。何以故下第三釋無窮。言因中常有",
    "T42n1825_01b:0188b28": "故者已生之果不異彼未生。故是因中之常",
    "T42n1825_01b:0188b29": "有也。從是有邊復應更生者有人言。有無二",
    "T42n1825_01b:0188c01": "邊。汝今著有故言從是有邊。今謂不爾。已",
    "T42n1825_01b:0188c02": "生之果謂之有邊。將欲作難。先牒外人有義",
    "T42n1825_01b:0188c03": "邊也。問此就何義難也。答此就未生微其",
    "T42n1825_01b:0188c04": "已生。未生亦有生已亦有。未生是有既其得",
    "T42n1825_01b:0188c05": "生。生已亦有亦應得生。故言從是有邊復應",
    "T42n1825_01b:0188c06": "更生。又未生是有。既在因內已生是有。亦在",
    "T42n1825_01b:0188c07": "因內。所以作此難者恐外人云果在因中。是",
    "T42n1825_01b:0188c08": "故得生。果在因外不復更生。是故今明。因外",
    "T42n1825_01b:0188c09": "之有不異因內之有。故是因中常有。內有既",
    "T42n1825_01b:0188c10": "生。則外有亦生。又只因內之有生言。此則是",
    "T42n1825_01b:0188c11": "生已更生。汝因內已是有竟復不應生。遂言",
    "T42n1825_01b:0188c12": "生者當知即是生已更生。若因內之有生已",
    "T42n1825_01b:0188c13": "更生。則因外之有亦生已更生。如是一物無",
    "T42n1825_01b:0188c14": "窮過生。是則無窮。下第四總結。",
    "T42n1825_01b:0188c15": "若謂下第二俱不生破。前是縱生門。令未生",
    "T42n1825_01b:0188c16": "已生一切皆生。又生已更生有無窮生。今是",
    "T42n1825_01b:0188c17": "奪生破。則未生已生一切不生。就文為三。一",
    "T42n1825_01b:0188c18": "取外意。二正破。三牒宗呵嘖。取外意者救無",
    "T42n1825_01b:0188c19": "窮之過也。外云。因中果名未生。因外果名已",
    "T42n1825_01b:0188c20": "生。未生可得有生。已生云何更生。故無無窮",
    "T42n1825_01b:0188c21": "過也。是中無有生理第二正破。此將生已徵",
    "T42n1825_01b:0188c22": "之未生。未生是有。生已亦有。生已是有既其",
    "T42n1825_01b:0188c23": "不生。未生是有亦應不生。已未二門畢竟無",
    "T42n1825_01b:0188c24": "生。故云無有生理。是故前有下第三牒而呵",
    "T42n1825_01b:0188c25": "之。",
    "T42n1825_01b:0188c26": "復次下第三以同嘖異破。又開二別。初牒外",
    "T42n1825_01b:0188c27": "義。先第一將未徵已。未生是有既其得生。生",
    "T42n1825_01b:0188c28": "已亦有亦應得生。則二俱應生。第二將已徵",
    "T42n1825_01b:0188c29": "未。生已是有未生亦有。生已是有既其不生。",
    "T42n1825_01b:0189a01": "未生是有亦應不生。故此二門理應俱生。俱",
    "T42n1825_01b:0189a02": "應不生。今外人云。雖俱是有而未生者生生",
    "T42n1825_01b:0189a03": "已不生。不應作俱生俱不生難也。是二俱有",
    "T42n1825_01b:0189a04": "下第二破也。外人義自相違。以有是同而生",
    "T42n1825_01b:0189a05": "未生異故。論主投其有同以徵。不應生不生",
    "T42n1825_01b:0189a06": "異。所以然者。汝有義既同。則應同生。不爾",
    "T42n1825_01b:0189a07": "同應不生。若有是同而一生一不生無有是",
    "T42n1825_01b:0189a08": "處。",
    "T42n1825_01b:0189a09": "復次下第四捉異並同破。提外人生未生異",
    "T42n1825_01b:0189a10": "以徵果體不應始終有同。汝已未相違。亦應",
    "T42n1825_01b:0189a11": "有無相違。未生既有。生已則無也。又汝反",
    "T42n1825_01b:0189a12": "世情言未生是有者。亦反世情已生便應是",
    "T42n1825_01b:0189a13": "無。又此亦得是並。若必言生未生異亦應有",
    "T42n1825_01b:0189a14": "無異也。已未相違故。是二作相亦亦應相違",
    "T42n1825_01b:0189a15": "者。正作有無相違難也。二所作果體之相亦",
    "T42n1825_01b:0189a16": "應相違。則未生之果既其是有。已生之果即",
    "T42n1825_01b:0189a17": "應是無。問何故名作相。答果是起作相。故",
    "T42n1825_01b:0189a18": "名作相。",
    "T42n1825_01b:0189a19": "復次下第五無異破。前正難次釋難。正難中",
    "T42n1825_01b:0189a20": "前牒。世間未生是無生已是有。故言有與無",
    "T42n1825_01b:0189a21": "相違。無與有相違也。若生已亦有下正難外",
    "T42n1825_01b:0189a22": "也。汝若避前第四生已無難便當果體始終",
    "T42n1825_01b:0189a23": "都有。是故今明。若生未生二俱有生者。生已",
    "T42n1825_01b:0189a24": "未生有何異耶。又此亦得並。若生未生同是",
    "T42n1825_01b:0189a25": "有者。亦應生未生同皆是已也。生未生俱已。",
    "T42n1825_01b:0189a26": "若以未生為未生已為已。亦應已生為未未",
    "T42n1825_01b:0189a27": "生為已。又若有未有已則有有有無。具四",
    "T42n1825_01b:0189a28": "難也。釋難亦中二。初何以故正釋之。次傳破",
    "T42n1825_01b:0189a29": "其無異。",
    "T42n1825_01b:0189b01": "復次下第六無用破。自上已來難並縱橫。今",
    "T42n1825_01b:0189b02": "並停之直逈嘖其有義。汝既已有何用更生。",
    "T42n1825_01b:0189b03": "直作斯嘖辭理則窮無言可對。又夫論義之",
    "T42n1825_01b:0189b04": "方有難有並有嘖。上已明並難。今次嘖也。此",
    "T42n1825_01b:0189b05": "嘖僧佉及二世有義。若言有果理者亦作斯",
    "T42n1825_01b:0189b06": "嘖。既已有理。理已出空已入有竟。何須更",
    "T42n1825_01b:0189b07": "出空更入有耶。若更出空入有即墮更生。如",
    "T42n1825_01b:0189b08": "是無窮。還墮前五破。故此一破與前進退相",
    "T42n1825_01b:0189b09": "成也。",
    "T42n1825_01b:0189b10": "復次下第七嘖用破。更復縱之。若不改有宗",
    "T42n1825_01b:0189b11": "必言有者。汝因中有瓶。則具色香味觸。若爾",
    "T42n1825_01b:0189b12": "則應可見。若不可見則應非有。又泥中有瓶",
    "T42n1825_01b:0189b13": "則應為六根作境能發六識用。亦應云若爾",
    "T42n1825_01b:0189b14": "可聞等也。又若不能作境而言有者。石女兒",
    "T42n1825_01b:0189b15": "等亦不能作境亦應有也。又不作境者而有。",
    "T42n1825_01b:0189b16": "亦應作境者不有。",
    "T42n1825_01b:0189b17": "問曰下第三外人救義。上破僧佉及二世有",
    "T42n1825_01b:0189b18": "部并有果理家義。今眾家共興此一救也。此",
    "T42n1825_01b:0189b19": "一問據別而言正通第七嘖用破。因中雖有",
    "T42n1825_01b:0189b20": "果以未變故不可見。不應聞有便謂可見。亦",
    "T42n1825_01b:0189b21": "不應言不可見。故謂不有。未變者但有果性",
    "T42n1825_01b:0189b22": "及理力等。未有事果相貌名為未變。亦得備",
    "T42n1825_01b:0189b23": "通七難。第一俱生難云。未生是有生已亦有。",
    "T42n1825_01b:0189b24": "未生既生。生已亦生。是則無窮者此事不然。",
    "T42n1825_01b:0189b25": "我因中乃前有果而未變故。須變而生。已生",
    "T42n1825_01b:0189b26": "之果已變故不須更生。何得言未生既生生",
    "T42n1825_01b:0189b27": "已亦生耶。通第二俱不生難者。前難云。已生",
    "T42n1825_01b:0189b28": "是有既其不生。未生是有亦應不生者此事",
    "T42n1825_01b:0189b29": "不然。我已生之有此是已變故不須更生。未",
    "T42n1825_01b:0189c01": "生之果此即未變。是故得生。不應作俱不生",
    "T42n1825_01b:0189c02": "難也。通第三以同嘖異難者。上難云。未生",
    "T42n1825_01b:0189c03": "是有。已生亦有。既同是有。而有一生一未生",
    "T42n1825_01b:0189c04": "無有是處者不然。我未生未變故須變而生。",
    "T42n1825_01b:0189c05": "已生已變故不須更生。雖同是有而得一生",
    "T42n1825_01b:0189c06": "一不生也。通第四將異並同難者。上難云。既",
    "T42n1825_01b:0189c07": "有生未生異則有無亦異。未生既是有。已生",
    "T42n1825_01b:0189c08": "則應無者不然。我未生是未變之有。生已是",
    "T42n1825_01b:0189c09": "已變之有。云何作一有一無難耶。通第五無",
    "T42n1825_01b:0189c10": "異難者。上難云。生已亦有未生亦有。既同是",
    "T42n1825_01b:0189c11": "有。生未生便應無異者不然。我未生是未變",
    "T42n1825_01b:0189c12": "之有。已生是已變之有。既有變未變異。則生",
    "T42n1825_01b:0189c13": "未生亦異。何得言無異。通第六無用難者。上",
    "T42n1825_01b:0189c14": "難云。因中既已有竟。何用更生者不然。未",
    "T42n1825_01b:0189c15": "生未變。是故須變此即有用。云何作無用難",
    "T42n1825_01b:0189c16": "耶。通第七如前。答曰下第四破救。有此一",
    "T42n1825_01b:0189c17": "救。內頻興四破。一徵相破。二嘖變在因中",
    "T42n1825_01b:0189c18": "破。亦云。安變在因中破。三窮變在因外破。",
    "T42n1825_01b:0189c19": "亦云抽變因破。四不定破。初難有三。第一牒。",
    "T42n1825_01b:0189c20": "第二從以何相下正嘖相。此嘖其未變之前",
    "T42n1825_01b:0189c21": "相貌也。言埿中瓶果既未變故自體不可見",
    "T42n1825_01b:0189c22": "者。必應假相知有。夫相有二。一者自相二者",
    "T42n1825_01b:0189c23": "他相。自相是非眾生相。他相是眾生相。埿中",
    "T42n1825_01b:0189c24": "俱無此二相。何以知有瓶耶。又俱無。二相",
    "T42n1825_01b:0189c25": "俱則不可用二相證瓶。又俱無。二相俱應生",
    "T42n1825_01b:0189c26": "二相。又埿出牛馬不應生瓶。若有生不生則",
    "T42n1825_01b:0189c27": "有有有無。亦四難也。是故汝說下第三牒呵。",
    "T42n1825_01b:0189c28": "復次下第二捉變在因內破。上嘖相今嘖體。",
    "T42n1825_01b:0189c29": "亦三。一破二釋三結嘖。若變法即是果者",
    "T42n1825_01b:0190a01": "牒外義也。問外前云。因中有果而未變。則變",
    "T42n1825_01b:0190a02": "與果異。今云何言變法即是果耶。答論主欲",
    "T42n1825_01b:0190a03": "開二關引敵定變同果。知其懸言即也。所以",
    "T42n1825_01b:0190a04": "然者。論主知其必不受變即是果。便墮無果",
    "T42n1825_01b:0190a05": "之難。故今且云。即是也又欲遍破一切故",
    "T42n1825_01b:0190a06": "具開二關應定云。汝變為是果為非果。若是",
    "T42n1825_01b:0190a07": "果者因中有果。即應有變。若有變即可見。",
    "T42n1825_01b:0190a08": "若變非果則因中無變。則應無果。今且開一",
    "T42n1825_01b:0190a09": "關故偏云即也。何以故下第二釋破。釋破有",
    "T42n1825_01b:0190a10": "二。初明既前有果即是前有變。二明既前有",
    "T42n1825_01b:0190a11": "變則應可見。上何得言未變故不可見。略據",
    "T42n1825_01b:0190a12": "可見耳。還復宗具七難。因中之果可見。已生",
    "T42n1825_01b:0190a13": "之果亦可見。俱可見則俱生。是即無窮。成第",
    "T42n1825_01b:0190a14": "二難已生可見應既不生未生可見亦不生。",
    "T42n1825_01b:0190a15": "成第三難同可見。一生一不生無有是處。成",
    "T42n1825_01b:0190a16": "第四難者。未生既可見生已應不可見。成第",
    "T42n1825_01b:0190a17": "五難者同是可見。生與未生有何異。成第六",
    "T42n1825_01b:0190a18": "難未生已可見。何用更生。是故下第三結呵。",
    "T42n1825_01b:0190a19": "若謂未變下第三捉變在因外破。亦三謂難",
    "T42n1825_01b:0190a20": "釋結。難中二。初取外意。明本立因中有果而",
    "T42n1825_01b:0190a21": "未變則變與果異。云何作即難耶。是故云未",
    "T42n1825_01b:0190a22": "變不名為果也。言不名為果者。若此變非是",
    "T42n1825_01b:0190a23": "果。則果畢竟不可得者第二破也。因內無變",
    "T42n1825_01b:0190a24": "後時又無。即畢竟無果。乃免可見之嘖覆墮",
    "T42n1825_01b:0190a25": "無果之過也。何以故下第二釋破。汝明因中",
    "T42n1825_01b:0190a26": "無果則果不生。今因中先無變云何生變。故",
    "T42n1825_01b:0190a27": "瓶等果下第三結破也。若謂變已是果者第",
    "T42n1825_01b:0190a28": "四不定破。所以有此一破來者。重破其因外",
    "T42n1825_01b:0190a29": "之果即是變。因內果未變。此義是眾家統本",
    "T42n1825_01b:0190b01": "宗故重破之。破亦三。前取外意。次作因中",
    "T42n1825_01b:0190b02": "無果難。三結成不定難。今是初縱彼變在因",
    "T42n1825_01b:0190b03": "外。又縱變法是果。具二縱也。則因中前無下",
    "T42n1825_01b:0190b04": "第二破也。汝既言變是果而在因外。則知因",
    "T42n1825_01b:0190b05": "內無變果。故云因中前無。是即不定下第三",
    "T42n1825_01b:0190b06": "結成不定過。問云何不定。答若言因中有果",
    "T42n1825_01b:0190b07": "性是因有果。因內無變為無果。此之不定不",
    "T42n1825_01b:0190b08": "名為過。以數論及外道立義正爾。今就文明",
    "T42n1825_01b:0190b09": "者汝本宗立因中有果。今復謂。變已是果。則",
    "T42n1825_01b:0190b10": "知未變時因中無果。二言相違故言不定。",
    "T42n1825_01b:0190b11": "問曰下第五重救。立因中前有變以通上四",
    "T42n1825_01b:0190b12": "難。問外先云。因中果未變。今云何迴宗立有",
    "T42n1825_01b:0190b13": "變耶。答不違宗也。前云未變者但有果性未",
    "T42n1825_01b:0190b14": "變成事。故不可見。今言。有變者已有變性。",
    "T42n1825_01b:0190b15": "若無變性則墮無果。故不相違。問何以知立",
    "T42n1825_01b:0190b16": "變性耶。答外云有變。但八因緣不可知。故",
    "T42n1825_01b:0190b17": "知有性耳。今先作外人二義。一立宗二防難。",
    "T42n1825_01b:0190b18": "立宗者因中有變即是因中有果。若因中無",
    "T42n1825_01b:0190b19": "變便墮因中無果過也。次防難者引八緣也。",
    "T42n1825_01b:0190b20": "難云。因中既有變應當可見。若不可見則不",
    "T42n1825_01b:0190b21": "應有。外通云。有二種不可知。一有不可知。",
    "T42n1825_01b:0190b22": "二無不可知。有不可知如八緣。無不可知如",
    "T42n1825_01b:0190b23": "㝹角。汝不可聞有便謂可知。不可聞不可知",
    "T42n1825_01b:0190b24": "便謂無也。次別通四難者。第一嘖相難云。若",
    "T42n1825_01b:0190b25": "因中有果應有相。若無相便非有。答云。因中",
    "T42n1825_01b:0190b26": "雖有以同八緣不可知。不應嘖求相也。第二",
    "T42n1825_01b:0190b27": "難云。因中既有變應可見。若不可見便應非",
    "T42n1825_01b:0190b28": "有。答云。雖有但同八緣故不可見也。答第三",
    "T42n1825_01b:0190b29": "難者。我變在因內。云何乃作變在因外難耶。",
    "T42n1825_01b:0190c01": "通第四難者。因中先已有變。此即定有。豈墮",
    "T42n1825_01b:0190c02": "第四不定難耶。就文有三。一總標二義。二",
    "T42n1825_01b:0190c03": "別釋二義。第三結成二義。以非論主。初文",
    "T42n1825_01b:0190c04": "二義者。一明先有變以立義宗。二明不可得",
    "T42n1825_01b:0190c05": "以防論主可見之嘖。合此二言通前四難。如",
    "T42n1825_01b:0190c06": "向釋。凡物下第二文也。如是諸法下第三文",
    "T42n1825_01b:0190c07": "也。",
    "T42n1825_01b:0190c08": "答曰下第六重破。就文為二。第一奪破。明因",
    "T42n1825_01b:0190c09": "內變果不同八緣。則著上未變之前可見之",
    "T42n1825_01b:0190c10": "過。第二縱同第八。則始終常細。則墮生後不",
    "T42n1825_01b:0190c11": "可得之失。初又二。前總明不同八緣。以不",
    "T42n1825_01b:0190c12": "同八緣故還滯前四難。正墮可見之失也。次",
    "T42n1825_01b:0190c13": "何以故下第二別釋不同八緣。文相可知。若",
    "T42n1825_01b:0190c14": "瓶細故不可得者。第二縱同第八。則始終常",
    "T42n1825_01b:0190c15": "細。亦二。初正難。次何以故下釋難。釋難云。",
    "T42n1825_01b:0190c16": "未生常細不可見者生已亦細亦不可見也。",
    "T42n1825_01b:0190c17": "生已未生俱定有者。此舉有定釋成細定。汝",
    "T42n1825_01b:0190c18": "有義既定不可改有令無。細義亦定。不可轉",
    "T42n1825_01b:0190c19": "細令麁。不可見義亦定。不應可見。",
    "T42n1825_01b:0190c20": "問曰下第七此重救。救上二難。未生時細。則",
    "T42n1825_01b:0190c21": "同於八緣無不同之過。初細後轉成麁故由",
    "T42n1825_01b:0190c22": "細成麁。豈可令始終常細。故免第二失。先細",
    "T42n1825_01b:0190c23": "後麁數論等同有此義。問此立未生時細。與",
    "T42n1825_01b:0190c24": "上第一救未變故不可見。有何異耶。答前明",
    "T42n1825_01b:0190c25": "未變都未有瓶之相貌。今言。細者已有相貌。",
    "T42n1825_01b:0190c26": "但相貌微細故與上不同。",
    "T42n1825_01b:0190c27": "答曰下第八破。此一答中有十一難。一關正",
    "T42n1825_01b:0190c28": "破麁細。初有二難。總破因中有果。初二難者",
    "T42n1825_01b:0190c29": "第一作因中無果難。第二相違難。今是初。上",
    "T42n1825_01b:0191a01": "明始細終亦細。今嘖本無麁果末亦應無。末",
    "T42n1825_01b:0191a02": "遂生麁即是本無今有。豈非因中無果耶。故",
    "T42n1825_01b:0191a03": "進退成破。又反並。若無麁遂生麁者有細應",
    "T42n1825_01b:0191a04": "不生細。又因中前無麁下第二作相違難。此",
    "T42n1825_01b:0191a05": "中前雙牒有無。因中前無麁者牒其無麁。顯",
    "T42n1825_01b:0191a06": "墮因中無果過也。又欲發成有麁之難也。若",
    "T42n1825_01b:0191a07": "因中前有麁第二縱牒因中有麁。則免因中",
    "T42n1825_01b:0191a08": "無果之過。不應言細故不可得者乃免無果",
    "T42n1825_01b:0191a09": "之失。復墮遺言之過。今果是麁者此復作",
    "T42n1825_01b:0191a10": "非果難之果是麁。汝言細故不可得是麁即",
    "T42n1825_01b:0191a11": "非果也。今果畢竟不應可得者。因內無麁因",
    "T42n1825_01b:0191a12": "外之麁復非是果。竟何處有果耶。是故不以",
    "T42n1825_01b:0191a13": "細故不可得者。牒外義總結呵之。",
    "T42n1825_01b:0191a14": "復次若因中先有果生者。若就麁細門分之。",
    "T42n1825_01b:0191a15": "上來四難就麁細門破竟。今第四嘖因果不",
    "T42n1825_01b:0191a16": "成。若就破救十一難論之。今是第三明因用",
    "T42n1825_01b:0191a17": "廢。問何故作此二義目之。答上來並是問答",
    "T42n1825_01b:0191a18": "接次。今此一章直就因中有果別生諸破。不",
    "T42n1825_01b:0191a19": "同上來三章。是故具作二義目之。初難有二。",
    "T42n1825_01b:0191a20": "前牒外義。是即因因相壞者第二破也。初正",
    "T42n1825_01b:0191a21": "破。次釋破。初正破云。若立因中有果者則因",
    "T42n1825_01b:0191a22": "果俱壞。而重稱因因者蓋是發語之辭。又一",
    "T42n1825_01b:0191a23": "因是外人所立之因。今牒彼立因故言因也。",
    "T42n1825_01b:0191a24": "次汝所立因此因不成。故復言因也。果亦爾。",
    "T42n1825_01b:0191a25": "問此破與上來破何異耶。答上但明因中不",
    "T42n1825_01b:0191a26": "得有果未明因果俱壞。故與上異也。何以故",
    "T42n1825_01b:0191a27": "下第二釋。偏釋因相壞。縷器非疊果因故者。",
    "T42n1825_01b:0191a28": "此之二事正舉譬破之。若因壞果亦壞者。此",
    "T42n1825_01b:0191a29": "乘無因之勢以明無果。何以故下傳釋因無",
    "T42n1825_01b:0191b01": "故果亦無。",
    "T42n1825_01b:0191b02": "復次下第四明果相壞。又開三別。一正難。二",
    "T42n1825_01b:0191b03": "釋難。三總結。言若不作不名果者。因中前",
    "T42n1825_01b:0191b04": "有果則果非因所作。因不能作果故云不作",
    "T42n1825_01b:0191b05": "不名果。何以故下第二釋難。明疊寄縷中住",
    "T42n1825_01b:0191b06": "疊非縷果縷非疊因。若以奇住便是果者。果",
    "T42n1825_01b:0191b07": "寄器住應是器果。此即一切皆果。不爾一切",
    "T42n1825_01b:0191b08": "非果。若言疊是縷果果非器果者。亦應果是",
    "T42n1825_01b:0191b09": "器果而疊非縷果也。如是即無因無果下第",
    "T42n1825_01b:0191b10": "三總結。問此中但應嘖有云何亦嘖無耶。答",
    "T42n1825_01b:0191b11": "上來破有略折稍欲入無。故逆呵元也。",
    "T42n1825_01b:0191b12": "復次下第五嘖標相。與前第四破中嘖相異",
    "T42n1825_01b:0191b13": "者。前嘖體相今嘖標相。是故異也。今云因中",
    "T42n1825_01b:0191b14": "有果而不可得者。序論主上來覓果體及果",
    "T42n1825_01b:0191b15": "體相不可得也。應有相現者正嘖果標相也。",
    "T42n1825_01b:0191b16": "如聞香知有華者列此五物皆有標相也。如",
    "T42n1825_01b:0191b17": "是因中若先有果應有相現者正嘖果標相。",
    "T42n1825_01b:0191b18": "令同上五物也。今果體亦不可得者序上來",
    "T42n1825_01b:0191b19": "破體也。相亦不可得者序今求相不可得也。",
    "T42n1825_01b:0191b20": "如是當知下總結因中無果也。問聞聲見鳥。",
    "T42n1825_01b:0191b21": "聲是鳥標相。今見輪繩即知有瓶。輪繩是瓶",
    "T42n1825_01b:0191b22": "標相。何言瓶無標相。答二義不可。一者繩",
    "T42n1825_01b:0191b23": "輪猶是瓶因。上已就因內求果無蹤。今不應",
    "T42n1825_01b:0191b24": "更舉。二者聲為鳥相。尋聲見鳥。繩為瓶相",
    "T42n1825_01b:0191b25": "尋繩不見瓶相。非例也。",
    "T42n1825_01b:0191b26": "復次下第六遍檢果。遍檢果者就若自若他",
    "T42n1825_01b:0191b27": "若因若果一切處求果無蹤名遍檢果。凡有",
    "T42n1825_01b:0191b28": "五句。初是因中無果。若因不作下明他因無",
    "T42n1825_01b:0191b29": "果。若縷不作下明無因不得有果。若果無因",
    "T42n1825_01b:0191c01": "亦無者乘無果勢破因也。是故下結非因中",
    "T42n1825_01b:0191c02": "有果。",
    "T42n1825_01b:0191c03": "復次下第七有常過。從上遍檢果生。上明因",
    "T42n1825_01b:0191c04": "不作非因不作復不得自然而作。而言有此",
    "T42n1825_01b:0191c05": "果。是故此果名之為常。文亦五句。初明果",
    "T42n1825_01b:0191c06": "常。若果是常下第二句明一切皆常。若一切",
    "T42n1825_01b:0191c07": "皆常下第三句明常無常俱無。是故常無常",
    "T42n1825_01b:0191c08": "下第四呵嘖其俱無。是故不得言因中前有",
    "T42n1825_01b:0191c09": "果下第五結非本宗。",
    "T42n1825_01b:0191c10": "復次下若就五種破門自上已來四門已竟。",
    "T42n1825_01b:0191c11": "今是第五嘖異果。所以別開此門者。以上來",
    "T42n1825_01b:0191c12": "皆是義勢相接。今更別開章破之。所以復是",
    "T42n1825_01b:0191c13": "一門破也。此門亦有四破。一重過。二作為",
    "T42n1825_01b:0191c14": "果。三正二因。四二作壞。合前七為十一也。",
    "T42n1825_01b:0191c15": "今是初。若因中先有果生牒外義也。所以牒",
    "T42n1825_01b:0191c16": "者凡有二義。一者義勢不接前。更別開破",
    "T42n1825_01b:0191c17": "門故重牒也。二重牒因中前有果為顯成有",
    "T42n1825_01b:0191c18": "重果過。良由因中前有故成重果。所以重牒。",
    "T42n1825_01b:0191c19": "即果更與果異果作因者。正作重果破也。明",
    "T42n1825_01b:0191c20": "縷中已有疊。疊是既縷家果。既已有疊即應",
    "T42n1825_01b:0191c21": "可著。著復是疊家之果故是重果。而言異果",
    "T42n1825_01b:0191c22": "者著果異疊果。故名異果。而言果更與異果",
    "T42n1825_01b:0191c23": "作因者。此縷既有於疊。即為疊作因。此縷中",
    "T42n1825_01b:0191c24": "之疊則堪著之。是故此疊復與著作因。故云",
    "T42n1825_01b:0191c25": "果更與異果作因。問此與初章無窮過有何",
    "T42n1825_01b:0191c26": "異耶。答上明已生果之更復應生。此是前後",
    "T42n1825_01b:0191c27": "無窮。今就一時中而頓嘖之。今縷中有疊",
    "T42n1825_01b:0191c28": "疊則堪著。疊復為著作因。如母腸中有子此",
    "T42n1825_01b:0191c29": "復應有子。如是七世皆在母腸中一時頓有。",
    "T42n1825_01b:0192a01": "故與上為異。破本有佛性義。汝言眾生中本",
    "T42n1825_01b:0192a02": "有佛性。為異眾生為不異。若不異猶是眾生。",
    "T42n1825_01b:0192a03": "眾生既無常佛性亦爾。佛性既常眾生亦爾。",
    "T42n1825_01b:0192a04": "若眾生無常佛性常。亦應佛性無常眾生常。",
    "T42n1825_01b:0192a05": "若有常無常則不應一也。若眾生與佛性異",
    "T42n1825_01b:0192a06": "則已有佛。此佛已應放光動地。已應化眾生。",
    "T42n1825_01b:0192a07": "所化眾生復本有佛性。亦應放光動地。如是",
    "T42n1825_01b:0192a08": "無窮。若謂如地前有香者第二作為果。作為",
    "T42n1825_01b:0192a09": "果者若縷中之疊未堪著。縷緣合始堪著者。",
    "T42n1825_01b:0192a10": "此疊非縷中先有。緣合始有。為緣所作非是",
    "T42n1825_01b:0192a11": "本有。違本宗義。故名作為果。又進退皆屈。若",
    "T42n1825_01b:0192a12": "本有即為異果作因。若未有待緣作方有即",
    "T42n1825_01b:0192a13": "墮因中本無果。",
    "T42n1825_01b:0192a14": "就文為三。一取外意。二正破。三結。非前有取",
    "T42n1825_01b:0192a15": "意中前譬後法。所以取意者上以重果過外。",
    "T42n1825_01b:0192a16": "外不受此難。明縷中雖有疊疊未堪著。故不",
    "T42n1825_01b:0192a17": "得與著作因。如地雖前有香不以水灑此香",
    "T42n1825_01b:0192a18": "未有發鼻識之用。縷中雖有疊緣若未會不",
    "T42n1825_01b:0192a19": "能與著為因。故無重果之過。是事不然下第",
    "T42n1825_01b:0192a20": "二論主破。前總非。次何以故下釋非也。今",
    "T42n1825_01b:0192a21": "云不然者不然其法。非是不然其譬。所以不",
    "T42n1825_01b:0192a22": "然其法者。若假緣合方有則果成始有。非因",
    "T42n1825_01b:0192a23": "中本有。故云不然也。何以故下第二釋不然",
    "T42n1825_01b:0192a24": "也。前正釋次傳釋。正釋云。如汝所說可了時",
    "T42n1825_01b:0192a25": "名果此是緣合時始名果也。瓶等物非果者",
    "T42n1825_01b:0192a26": "明若緣合時始名果則瓶等本有應非果也。",
    "T42n1825_01b:0192a27": "此是本始相對緣合方始名果。瓶本有應非",
    "T42n1825_01b:0192a28": "果也。何以故下第二傳釋。可了是作瓶等前",
    "T42n1825_01b:0192a29": "有非作者。可了是緣合始有。為緣所作。瓶等",
    "T42n1825_01b:0192b01": "本有非緣所作。是即以作為果者。依汝義緣",
    "T42n1825_01b:0192b02": "合始有為緣所作。此即果也。則應云瓶等本",
    "T42n1825_01b:0192b03": "有非緣所作應非是果。此即乖汝本有之宗",
    "T42n1825_01b:0192b04": "故。次結云因中有果是事不然。問何故作可",
    "T42n1825_01b:0192b05": "了之言耶。答可了者猶是可生。但為外人言",
    "T42n1825_01b:0192b06": "地中有香因水故發則生因墮於了因。故作",
    "T42n1825_01b:0192b07": "可了之言。又欲發下正二因破故作可了之",
    "T42n1825_01b:0192b08": "言也。",
    "T42n1825_01b:0192b09": "復次了因下第三正二因。所以有此破來者。",
    "T42n1825_01b:0192b10": "重為釋成上香譬故來也。恐外人云如香本",
    "T42n1825_01b:0192b11": "有果亦本有。非始造作方有。是故今明。若爾",
    "T42n1825_01b:0192b12": "水是香之了因。非是生因。埿應瓶了因非是",
    "T42n1825_01b:0192b13": "生因。此文與上進退成難。上得生因則失本",
    "T42n1825_01b:0192b14": "有。今得本有則失生因。故有此文來也。言",
    "T42n1825_01b:0192b15": "正二因者為外人周正生了二因。則彼義自",
    "T42n1825_01b:0192b16": "壞。了因二義。一但能顯物不能生物。二能兼",
    "T42n1825_01b:0192b17": "了餘物。生因異此二義。一能生物。二但能",
    "T42n1825_01b:0192b18": "生瓶。是故不同。何得言果本有耶。果若本有",
    "T42n1825_01b:0192b19": "則生因成於了因。了因既有多用。生因亦作",
    "T42n1825_01b:0192b20": "多用也。",
    "T42n1825_01b:0192b21": "復次若因中先有果下第四明二作壞。因中",
    "T42n1825_01b:0192b22": "既其有果。則皆成已作。無復二作。若謂因中",
    "T42n1825_01b:0192b23": "先無果下第二次破因中無果。所以破無者。",
    "T42n1825_01b:0192b24": "前破執有家今破執無家。如僧佉衛世及二",
    "T42n1825_01b:0192b25": "世有無。又猶是一人改於有宗而執無義。又",
    "T42n1825_01b:0192b26": "論主上借無破有。謂論主破有用無。是故執",
    "T42n1825_01b:0192b27": "無。又破無為成。破有以無見不息有執還生。",
    "T42n1825_01b:0192b28": "是故破無令有心都淨。",
    "T42n1825_01b:0192b29": "文為三別。一破二救三破救。今是初。應有第",
    "T42n1825_01b:0192c01": "二頭生者四大中無一頭亦無二頭。既生一",
    "T42n1825_01b:0192c02": "頭亦應生二也。又無二不生二。無一亦應不",
    "T42n1825_01b:0192c03": "生一。又無二而不生二。無一而生一者。亦應",
    "T42n1825_01b:0192c04": "生二而不生一。又有生不生則有有不有。",
    "T42n1825_01b:0192c05": "問曰下第二救。救意云。四大是一頭因緣。故",
    "T42n1825_01b:0192c06": "能生一頭。四大非二頭因緣。故不生二頭。以",
    "T42n1825_01b:0192c07": "因緣不因緣故有生無生。無四難也。",
    "T42n1825_01b:0192c08": "答曰下第三破救凡有七破。一多因過。二多",
    "T42n1825_01b:0192c09": "果咎。三俱無嘖。四生相壞。五同疑因。六三",
    "T42n1825_01b:0192c10": "作癈。七懸搆嘖。今第一多因過也。問此破與",
    "T42n1825_01b:0192c11": "第一何異。答上捉一因以對二果。今捉一果",
    "T42n1825_01b:0192c12": "以對二因。所以異也。如石中無瓶埿中亦",
    "T42n1825_01b:0192c13": "無瓶。既從埿亦應從石。埿是瓶因石亦是因。",
    "T42n1825_01b:0192c14": "故名多因。然猶得重破上義。埿中無瓶是瓶",
    "T42n1825_01b:0192c15": "緣者。亦無二頭應是二頭緣。無二頭非二頭",
    "T42n1825_01b:0192c16": "緣者。無瓶亦非瓶緣。此則俱緣俱非緣俱生",
    "T42n1825_01b:0192c17": "不生。又顛倒過。埿是瓶緣非二頭緣者亦應",
    "T42n1825_01b:0192c18": "是二頭緣非是瓶緣。又若有緣非緣則有有",
    "T42n1825_01b:0192c19": "不有。",
    "T42n1825_01b:0192c20": "復次下第二多果過。埿中無一果而生一果。",
    "T42n1825_01b:0192c21": "無一切果應生一切果。故名多果過也。",
    "T42n1825_01b:0192c22": "若因中先無果下。第三俱無嘖。沙之與麻二",
    "T42n1825_01b:0192c23": "俱無油。則俱不生。俱無則俱生。不爾沙生",
    "T42n1825_01b:0192c24": "麻不生。顛倒過也。若麻生沙不生。則麻有而",
    "T42n1825_01b:0192c25": "沙無也。",
    "T42n1825_01b:0192c26": "若謂曾見下。第四生相壞。先取外意。外人云。",
    "T42n1825_01b:0192c27": "我曾見人取麻不取沙。是故麻生油沙不生。",
    "T42n1825_01b:0192c28": "是故取麻不取沙。以曾見之言答四難。以上",
    "T42n1825_01b:0192c29": "破不可用言通故。但取眼曾見救。是事不然",
    "T42n1825_01b:0193a01": "下總非。何以故下釋非。問此與前第三俱無",
    "T42n1825_01b:0193a02": "破何異。答上句以沙無類麻無。今縱有而生",
    "T42n1825_01b:0193a03": "相不成。是故異也。生相不成如初門。油不自",
    "T42n1825_01b:0193a04": "不他不共也。又汝引曾見救。我亦引曾破。汝",
    "T42n1825_01b:0193a05": "生相不可得。又汝引曾見救。何不引曾聞救",
    "T42n1825_01b:0193a06": "耶。汝已曾聞。初門求生相不成。今何故救",
    "T42n1825_01b:0193a07": "耶。是故下結呵外人。",
    "T42n1825_01b:0193a08": "復次下第五同疑因。同疑因者因名生疑之",
    "T42n1825_01b:0193a09": "所以。若了一事則萬途可明。何故近捨於今",
    "T42n1825_01b:0193a10": "麻遠引曾見。今義既惑。曾見亦謬。俱惑所以",
    "T42n1825_01b:0193a11": "名同疑因。又我今非但破其現麻。一切三世",
    "T42n1825_01b:0193a12": "所有麻悉皆破之。縱汝遠引曾見不出所破。",
    "T42n1825_01b:0193a13": "汝已於此現麻生疑。雖引曾見亦懷疑耳。今",
    "T42n1825_01b:0193a14": "麻昔麻同不能生。於同生疑。故名同疑。此即",
    "T42n1825_01b:0193a15": "指三世麻為因。同疑此因名同疑因。又依文",
    "T42n1825_01b:0193a16": "釋者。因中有果無果亦有亦無。此之三種名",
    "T42n1825_01b:0193a17": "之為因。汝今不解因中無果。與上不解因中",
    "T42n1825_01b:0193a18": "有果及半有半無無異。同不了此三種。故名",
    "T42n1825_01b:0193a19": "同疑因。文具有此三種意。問云何得破曾見",
    "T42n1825_01b:0193a20": "耶。答外人舌不能通故引曾見為證。但曾見",
    "T42n1825_01b:0193a21": "之義符內外大小人情。此事難破故以三門",
    "T42n1825_01b:0193a22": "嘖之者。但嘖其見麻生油故也。則汝為曾見",
    "T42n1825_01b:0193a23": "麻中有油。為見其無。為見半有半無生油耶。",
    "T42n1825_01b:0193a24": "以此三門嘖眼見即眼見便壞。所以然者無",
    "T42n1825_01b:0193a25": "有人眼見。麻內有油故生。乳內有酪。童兒已",
    "T42n1825_01b:0193a26": "有兒。食已有糞也。故知麻中無油眼無所見。",
    "T42n1825_01b:0193a27": "半有同有。半無同無。故以三門嘖之。",
    "T42n1825_01b:0193a28": "復次下第六三作廢。就文為四。一牒外義。諸",
    "T42n1825_01b:0193a29": "因相不成下第二標因不成。何以故下釋因",
    "T42n1825_01b:0193b01": "不成。所以因不成者夫物得生事在於因。因",
    "T42n1825_01b:0193b02": "若前無即造功無用。故云無作無成。作據其",
    "T42n1825_01b:0193b03": "始成約其終。既無成作之功。則無因也。如是",
    "T42n1825_01b:0193b04": "作者不得有所作下。第四結無三作。作者名",
    "T42n1825_01b:0193b05": "人。使作者名他人。作是現前作是果。因中若",
    "T42n1825_01b:0193b06": "無果既無此三事。",
    "T42n1825_01b:0193b07": "若謂因中前有果下第七懸搆嘖。所以名懸",
    "T42n1825_01b:0193b08": "搆嘖者。論主懸搆取外人意以難於內與外",
    "T42n1825_01b:0193b09": "同過。故名懸搆嘖。就文為二。一者假作外難",
    "T42n1825_01b:0193b10": "內。二明內通外難。外難內中凡有二難。一",
    "T42n1825_01b:0193b11": "者難論主因中有果。二者難內同無三作。若",
    "T42n1825_01b:0193b12": "謂因中先有果者。此第一反質。論主執有果",
    "T42n1825_01b:0193b13": "也。所以謂內執有果者。以見內借有破無故",
    "T42n1825_01b:0193b14": "謂內破無執有。是故云。若謂因中先有果。上",
    "T42n1825_01b:0193b15": "破有中亦應有此難。但以後例前。舉一可知。",
    "T42n1825_01b:0193b16": "又二世有無及僧佉衛世計因果不出有無。",
    "T42n1825_01b:0193b17": "若破有必立無。若破無必立有。前見論主破",
    "T42n1825_01b:0193b18": "有謂論主執無。今見論主破無必應立有。是",
    "T42n1825_01b:0193b19": "故作此難。又一切破有二門。一內破外。二外",
    "T42n1825_01b:0193b20": "破外。上來明內破外意今明外破外。所以內",
    "T42n1825_01b:0193b21": "外並破外者。欲明因中有果畢竟不可得。畢",
    "T42n1825_01b:0193b22": "竟是障道及壞因果義故也。破因中有果既",
    "T42n1825_01b:0193b23": "有內外二破。破因中無果亦有二破也。即不",
    "T42n1825_01b:0193b24": "應有作作者作法別異第二齊過難。我執因",
    "T42n1825_01b:0193b25": "中無果既無有三作。汝執因中有果亦無三",
    "T42n1825_01b:0193b26": "作也。",
    "T42n1825_01b:0193b27": "是故汝說下第二論主通其二難。就文為二。",
    "T42n1825_01b:0193b28": "一總非。二別答。總非中有三。初句牒外無",
    "T42n1825_01b:0193b29": "三作難也。因中無果下第二敘外難意。汝作",
    "T42n1825_01b:0193c01": "此二難以難於我欲成汝因中無果者。故是",
    "T42n1825_01b:0193c02": "牒外意也。",
    "T42n1825_01b:0193c03": "是亦不然下。第三論主非其破有立無也。",
    "T42n1825_01b:0193c04": "何以故下第二別答二難。前遂近答第二齊",
    "T42n1825_01b:0193c05": "難。論主明。若我執有難無可受汝難。我不執",
    "T42n1825_01b:0193c06": "有難無。云何受汝難耶。又我有無俱破。汝今",
    "T42n1825_01b:0193c07": "破我有者乃助我破。非破我也。又有無並出",
    "T42n1825_01b:0193c08": "汝謂情。今還難汝有汝自通之。非開我也。又",
    "T42n1825_01b:0193c09": "汝不立有我亦不立有。汝今破有。此是虛",
    "T42n1825_01b:0193c10": "說。竟不開二家。是故因中無果者呵外人立",
    "T42n1825_01b:0193c11": "無也。所以呵立無者。外前質有為欲成無在",
    "T42n1825_01b:0193c12": "難既非。則無義便壞。故呵無也。復次下答其",
    "T42n1825_01b:0193c13": "初難。意同前難。但前據無三作。今明因中非",
    "T42n1825_01b:0193c14": "前有果。亦不受因中先無果者。外見論主破",
    "T42n1825_01b:0193c15": "有便謂執無故。復明不受於無也。",
    "T42n1825_01b:0193c16": "若謂因中先有果下。第三段次破亦有亦無。",
    "T42n1825_01b:0193c17": "凡有二難。一相違破。二指前破。相違破者就",
    "T42n1825_01b:0193c18": "因中一果體不得亦是有亦是無。以有無相",
    "T42n1825_01b:0193c19": "害故不言因中有性。為有無事為無。此不名",
    "T42n1825_01b:0193c20": "通。只問其性之有無為相違耳。復次下第二",
    "T42n1825_01b:0193c21": "縱是亦有亦無。同上二門所破。是故下前明",
    "T42n1825_01b:0193c22": "因中有果無果等三句竟。此下第二釋偈第",
    "T42n1825_01b:0193c23": "四句誰當有生者。并齊萬法即為二別。初結",
    "T42n1825_01b:0193c24": "果空。有為空故下第二結歸三空也。",
    "T42n1825_01b:0193c25": "十二門論疏卷上之末"
}