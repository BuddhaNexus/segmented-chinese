{
    "T10n0279_007:0032c22": "大方廣佛華嚴經卷第七",
    "T10n0279_007:0032c24": "于闐國三藏實叉難陀奉　制譯",
    "T10n0279_007:0032c25": "3 普賢三昧品普賢三昧品第三",
    "T10n0279_007:0032c26": "爾時，普賢菩薩摩訶薩於如來前，坐蓮華藏",
    "T10n0279_007:0032c27": "師子之座，承佛神力，入于三昧。此三昧名：一",
    "T10n0279_007:0032c28": "切諸佛毘盧遮那如來藏身，普入一切佛平",
    "T10n0279_007:0032c29": "等性，能於法界示眾影像；廣大無礙，同於",
    "T10n0279_007:0033a01": "虛空；法界海漩，靡不隨入；出生一切諸三",
    "T10n0279_007:0033a02": "昧法，普能包納十方法界；三世諸佛智光明",
    "T10n0279_007:0033a03": "海皆從此生，十方所有諸安立海悉能示",
    "T10n0279_007:0033a04": "現；含藏一切佛力解脫諸菩薩智，能令一切",
    "T10n0279_007:0033a05": "國土微塵普能容受無邊法界；成就一切佛",
    "T10n0279_007:0033a06": "功德海，顯示如來諸大願海；一切諸佛所",
    "T10n0279_007:0033a07": "有法輪，流通護持，使無斷絕。如此世界中，普",
    "T10n0279_007:0033a08": "賢菩薩於世尊前，入此三昧；如是，盡法界、虛",
    "T10n0279_007:0033a09": "空界，十方三世，微細無礙，廣大光明，佛眼所",
    "T10n0279_007:0033a10": "見、佛力能到、佛身所現一切國土，及此",
    "T10n0279_007:0033a11": "國土所有微塵，一一塵中有世界海微塵數",
    "T10n0279_007:0033a12": "佛剎，一一剎中有世界海微塵數諸佛，一一",
    "T10n0279_007:0033a13": "佛前有世界海微塵數普賢菩薩，皆亦入此",
    "T10n0279_007:0033a14": "一切諸佛毘盧遮那如來藏身三昧。",
    "T10n0279_007:0033a15": "爾時，一一普賢菩薩，皆有十方一切諸佛而",
    "T10n0279_007:0033a16": "現其前。彼諸如來同聲讚言：「善哉！善哉！善男",
    "T10n0279_007:0033a17": "子！汝能入此一切諸佛毘盧遮那如來藏身",
    "T10n0279_007:0033a18": "菩薩三昧。佛子！此是十方一切諸佛共加於",
    "T10n0279_007:0033a19": "汝，以毘盧遮那如來本願力故，亦以汝修",
    "T10n0279_007:0033a20": "一切諸佛行願力故。所謂：能轉一切佛法輪",
    "T10n0279_007:0033a21": "故；開顯一切如來智慧海故；普照十方諸",
    "T10n0279_007:0033a22": "安立海，悉無餘故；令一切眾生淨治雜染，得",
    "T10n0279_007:0033a23": "清淨故；普攝一切諸大國土，無所著故；深入",
    "T10n0279_007:0033a24": "一切諸佛境界，無障礙故；普示一切佛功德",
    "T10n0279_007:0033a25": "故；能入一切諸法實相，增智慧故；觀察一",
    "T10n0279_007:0033a26": "切諸法門故；了知一切眾生根故；能持一切",
    "T10n0279_007:0033a27": "諸佛如來教文海故。」",
    "T10n0279_007:0033a28": "爾時，十方一切諸佛，即與普賢菩薩摩訶薩",
    "T10n0279_007:0033a29": "能入一切智性力智，與入法界無邊量智，與",
    "T10n0279_007:0033b01": "成就一切佛境界智，與知一切世界海成壞",
    "T10n0279_007:0033b02": "智，與知一切眾生界廣大智，與住諸佛甚深",
    "T10n0279_007:0033b03": "解脫無差別諸三昧智，與入一切菩薩諸",
    "T10n0279_007:0033b04": "根海智，與知一切眾生語言海轉法輪辭辯",
    "T10n0279_007:0033b05": "智，與普入法界一切世界海身智，與得一切",
    "T10n0279_007:0033b06": "佛音聲智。如此世界中，如來前，普賢菩薩蒙",
    "T10n0279_007:0033b07": "諸佛與如是智；如是，一切世界海，及彼世界",
    "T10n0279_007:0033b08": "海一一塵中，所有普賢，悉亦如是。何以故？",
    "T10n0279_007:0033b09": "證彼三昧法如是故。是時，十方諸佛，各舒右",
    "T10n0279_007:0033b10": "手，摩普賢菩薩頂。其手皆以相好莊嚴，妙",
    "T10n0279_007:0033b11": "網光舒，香流焰發。復出諸佛種種妙音，及以",
    "T10n0279_007:0033b12": "自在神通之事；過、現、未來一切菩薩普賢願",
    "T10n0279_007:0033b13": "海，一切如來清淨法輪，及三世佛所有影",
    "T10n0279_007:0033b14": "像，皆於中現。如此世界中，普賢菩薩為十",
    "T10n0279_007:0033b15": "方佛所共摩頂；如是，一切世界海，及彼世界",
    "T10n0279_007:0033b16": "海一一塵中，所有普賢，悉亦如是，為十方佛",
    "T10n0279_007:0033b17": "之所摩頂。",
    "T10n0279_007:0033b18": "爾時，普賢菩薩即從是三昧而起。從此三昧",
    "T10n0279_007:0033b19": "起時，即從一切世界海微塵數三昧海",
    "T10n0279_007:0033b20": "門起。所謂：從知三世念念無差別善巧智三",
    "T10n0279_007:0033b21": "昧門起，從知三世一切法界所有微塵三昧",
    "T10n0279_007:0033b22": "門起，從現三世一切佛剎三昧門起，從現",
    "T10n0279_007:0033b23": "一切眾生舍宅三昧門起，從知一切眾生心",
    "T10n0279_007:0033b24": "海三昧門起，從知一切眾生各別名字三",
    "T10n0279_007:0033b25": "昧門起，從知十方法界處所各差別三昧門",
    "T10n0279_007:0033b26": "起，從知一切微塵中各有無邊廣大佛身雲",
    "T10n0279_007:0033b27": "三昧門起，從演說一切法理趣海三昧門起。",
    "T10n0279_007:0033b28": "普賢菩薩從如是等三昧門起時，其諸菩薩",
    "T10n0279_007:0033b29": "一一各得世界海微塵數三昧海雲、世界海",
    "T10n0279_007:0033c01": "微塵數陀羅尼海雲、世界海微塵數諸法",
    "T10n0279_007:0033c02": "方便海雲、世界海微塵數辯才門海雲、世界",
    "T10n0279_007:0033c03": "海微塵數修行海雲、世界海微塵數普照法",
    "T10n0279_007:0033c04": "界一切如來功德藏智光明海雲、世界海微",
    "T10n0279_007:0033c05": "塵數一切如來諸力智慧無差別方便海雲、",
    "T10n0279_007:0033c06": "世界海微塵數一切如來一一毛孔中各現",
    "T10n0279_007:0033c07": "眾剎海雲、世界海微塵數一一菩薩示現從",
    "T10n0279_007:0033c08": "兜率天宮沒下生成佛轉正法輪般涅槃等",
    "T10n0279_007:0033c09": "海雲。如此世界中，普賢菩薩從三昧起，諸菩",
    "T10n0279_007:0033c10": "薩眾獲如是益；如是，一切世界海，及彼世",
    "T10n0279_007:0033c11": "界海所有微塵，一一塵中，悉亦如是。",
    "T10n0279_007:0033c12": "爾時，十方一切世界海以諸佛威神力，及普",
    "T10n0279_007:0033c13": "賢菩薩三昧力故，悉皆微動。一一世界眾寶",
    "T10n0279_007:0033c14": "莊嚴，及出妙音演說諸法。復於一切如來眾",
    "T10n0279_007:0033c15": "會道場海中，普雨十種大摩尼王雲。何等為",
    "T10n0279_007:0033c16": "十？所謂：妙金星幢摩尼王雲、光明照耀摩",
    "T10n0279_007:0033c17": "尼王雲、寶輪垂下摩尼王雲、眾寶藏現菩薩",
    "T10n0279_007:0033c18": "像摩尼王雲、稱揚佛名摩尼王雲、光明熾",
    "T10n0279_007:0033c19": "盛普照一切佛剎道場摩尼王雲、光照十",
    "T10n0279_007:0033c20": "方種種變化摩尼王雲、稱讚一切菩薩功德",
    "T10n0279_007:0033c21": "摩尼王雲、如日光熾盛摩尼王雲、悅意樂音",
    "T10n0279_007:0033c22": "周聞十方摩尼王雲。普雨如是十種大摩尼",
    "T10n0279_007:0033c23": "王雲已，一切如來諸毛孔中咸放光明，於光",
    "T10n0279_007:0033c24": "明中而說頌言：",
    "T10n0279_007:0033c25": "「普賢遍住於諸剎，　　坐寶蓮華眾所觀，",
    "T10n0279_007:0033c26": "一切神通靡不現，　　無量三昧皆能入。",
    "T10n0279_007:0033c27": "普賢恒以種種身，　　法界周流悉充滿，",
    "T10n0279_007:0033c28": "三昧神通方便力，　　圓音廣說皆無礙。",
    "T10n0279_007:0033c29": "一切剎中諸佛所，　　種種三昧現神通，",
    "T10n0279_007:0034a01": "一一神通悉周遍，　　十方國土無遺者。",
    "T10n0279_007:0034a02": "如一切剎如來所，　　彼剎塵中悉亦然，",
    "T10n0279_007:0034a03": "所現三昧神通事，　　毘盧遮那之願力。",
    "T10n0279_007:0034a04": "普賢身相如虛空，　　依真而住非國土，",
    "T10n0279_007:0034a05": "隨諸眾生心所欲，　　示現普身等一切。",
    "T10n0279_007:0034a06": "普賢安住諸大願，　　獲此無量神通力，",
    "T10n0279_007:0034a07": "一切佛身所有剎，　　悉現其形而詣彼。",
    "T10n0279_007:0034a08": "一切眾海無有邊，　　分身住彼亦無量，",
    "T10n0279_007:0034a09": "所現國土皆嚴淨，　　一剎那中見多劫。",
    "T10n0279_007:0034a10": "普賢安住一切剎，　　所現神通勝無比，",
    "T10n0279_007:0034a11": "震動十方靡不周，　　令其觀者悉得見。",
    "T10n0279_007:0034a12": "一切佛智功德力，　　種種大法皆成滿，",
    "T10n0279_007:0034a13": "以諸三昧方便門，　　示己往昔菩提行。",
    "T10n0279_007:0034a14": "如是自在不思議，　　十方國土皆示現，",
    "T10n0279_007:0034a15": "為顯普入諸三昧，　　佛光雲中讚功德。」",
    "T10n0279_007:0034a16": "爾時，一切菩薩眾皆向普賢合掌瞻仰，承佛",
    "T10n0279_007:0034a17": "神力，同聲讚言：",
    "T10n0279_007:0034a18": "「從諸佛法而出生，　　亦因如來願力起，",
    "T10n0279_007:0034a19": "真如平等虛空藏，　　汝已嚴淨此法身。",
    "T10n0279_007:0034a20": "一切佛剎眾會中，　　普賢遍住於其所，",
    "T10n0279_007:0034a21": "功德智海光明者，　　等照十方無不見。",
    "T10n0279_007:0034a22": "普賢廣大功德海，　　遍往十方親近佛，",
    "T10n0279_007:0034a23": "一切塵中所有剎，　　悉能詣彼而明現。",
    "T10n0279_007:0034a24": "佛子我曹常見汝，　　諸如來所悉親近，",
    "T10n0279_007:0034a25": "住於三昧實境中，　　一切國土微塵劫。",
    "T10n0279_007:0034a26": "佛子能以普遍身，　　悉詣十方諸國土，",
    "T10n0279_007:0034a27": "眾生大海咸濟度，　　法界微塵無不入。",
    "T10n0279_007:0034a28": "入於法界一切塵，　　其身無盡無差別，",
    "T10n0279_007:0034a29": "譬如虛空悉周遍，　　演說如來廣大法。",
    "T10n0279_007:0034b01": "一切功德光明者，　　如雲廣大力殊勝，",
    "T10n0279_007:0034b02": "眾生海中皆往詣，　　說佛所行無等法。",
    "T10n0279_007:0034b03": "為度眾生於劫海，　　普賢勝行皆修習，",
    "T10n0279_007:0034b04": "演一切法如大雲，　　其音廣大靡不聞。",
    "T10n0279_007:0034b05": "國土云何得成立？　　諸佛云何而出現？",
    "T10n0279_007:0034b06": "及以一切眾生海？　　願隨其義如實說。",
    "T10n0279_007:0034b07": "此中無量大眾海，　　悉在尊前恭敬住，",
    "T10n0279_007:0034b08": "為轉清淨妙法輪，　　一切諸佛皆隨喜。」",
    "T10n0279_007:0034b09": "4 世界成就品世界成就品第四",
    "T10n0279_007:0034b10": "爾時，普賢菩薩摩訶薩以佛神力，遍觀察一",
    "T10n0279_007:0034b11": "切世界海、一切眾生海、一切諸佛海、一切法",
    "T10n0279_007:0034b12": "界海、一切眾生業海、一切眾生根欲海、一",
    "T10n0279_007:0034b13": "切諸佛法輪海、一切三世海、一切如來願力",
    "T10n0279_007:0034b14": "海、一切如來神變海；如是觀察已，普告一切",
    "T10n0279_007:0034b15": "道場眾海諸菩薩言：「佛子！諸佛世尊知一切",
    "T10n0279_007:0034b16": "世界海成壞清淨智不可思議，知一切眾生",
    "T10n0279_007:0034b17": "業海智不可思議，知一切法界安立海智不",
    "T10n0279_007:0034b18": "可思議，說一切無邊佛海智不可思議，入一",
    "T10n0279_007:0034b19": "切欲解根海智不可思議，一念普知一切三",
    "T10n0279_007:0034b20": "世智不可思議，顯示一切如來無量願海智",
    "T10n0279_007:0034b21": "不可思議，示現一切佛神變海智不可思議，",
    "T10n0279_007:0034b22": "轉法輪智不可思議，建立演說海不可思議，",
    "T10n0279_007:0034b23": "清淨佛身不可思議，無邊色相海普照明",
    "T10n0279_007:0034b24": "不可思議，相及隨好皆清淨不可思議，無邊",
    "T10n0279_007:0034b25": "色相光明輪海具足清淨不可思議，種種色",
    "T10n0279_007:0034b26": "相光明雲海不可思議，殊勝寶焰海不可思",
    "T10n0279_007:0034b27": "議，成就言音海不可思議，示現三種自在",
    "T10n0279_007:0034b28": "海調伏成熟一切眾生不可思議，勇猛調",
    "T10n0279_007:0034b29": "伏諸眾生海無空過者不可思議，安住佛",
    "T10n0279_007:0034c01": "地不可思議，入如來境界不可思議，威力護",
    "T10n0279_007:0034c02": "持不可思議，觀察一切佛智所行不可思議，",
    "T10n0279_007:0034c03": "諸力圓滿無能摧伏不可思議，無畏功德無",
    "T10n0279_007:0034c04": "能過者不可思議，住無差別三昧不可思議，",
    "T10n0279_007:0034c05": "神通變化不可思議，清淨自在智不可思議，",
    "T10n0279_007:0034c06": "一切佛法無能毀壞不可思議。如是等一切",
    "T10n0279_007:0034c07": "法，我當承佛神力，及一切如來威神力故，具",
    "T10n0279_007:0034c08": "足宣說。為令眾生，入佛智慧海故；為令一切",
    "T10n0279_007:0034c09": "菩薩，於佛功德海中得安住故；為令一切",
    "T10n0279_007:0034c10": "世界海，一切佛自在所莊嚴故；為令一切劫",
    "T10n0279_007:0034c11": "海中，如來種性恒不斷故；為令於一切世界",
    "T10n0279_007:0034c12": "海中，顯示諸法真實性故；為令隨一切眾生",
    "T10n0279_007:0034c13": "無量解海，而演說故；為令隨一切眾生諸根",
    "T10n0279_007:0034c14": "海，方便令生諸佛法故；為令隨一切眾生樂",
    "T10n0279_007:0034c15": "欲海，摧破一切障礙山故；為令隨一切眾生",
    "T10n0279_007:0034c16": "心行海，令淨修治出要道故；為令一切菩薩，",
    "T10n0279_007:0034c17": "安住普賢願海中故。」是時，普賢菩薩復欲令",
    "T10n0279_007:0034c18": "無量道場眾海生歡喜故，令於一切法增長",
    "T10n0279_007:0034c19": "愛樂故，令生廣大真實信解海故，令淨治普",
    "T10n0279_007:0034c20": "門法界藏身故，令安立普賢願海故，令淨治",
    "T10n0279_007:0034c21": "入三世平等智眼故，令增長普照一切世間",
    "T10n0279_007:0034c22": "藏大慧海故，令生陀羅尼力持一切法輪故，",
    "T10n0279_007:0034c23": "令於一切道場中盡佛境界悉開示故，令開",
    "T10n0279_007:0034c24": "闡一切如來法門故，令增長法界廣大甚深",
    "T10n0279_007:0034c25": "一切智性故，即說頌言：",
    "T10n0279_007:0034c26": "「智慧甚深功德海，　　普現十方無量國，",
    "T10n0279_007:0034c27": "隨諸眾生所應見，　　光明遍照轉法輪。",
    "T10n0279_007:0034c28": "十方剎海叵思議，　　佛無量劫皆嚴淨，",
    "T10n0279_007:0034c29": "為化眾生使成熟，　　出興一切諸國土。",
    "T10n0279_007:0035a01": "佛境甚深難可思，　　普示眾生令得入，",
    "T10n0279_007:0035a02": "其心樂小著諸有，　　不能通達佛所悟。",
    "T10n0279_007:0035a03": "若有淨信堅固心，　　常得親近善知識，",
    "T10n0279_007:0035a04": "一切諸佛與其力，　　此乃能入如來智。",
    "T10n0279_007:0035a05": "離諸諂誑心清淨，　　常樂慈悲性歡喜，",
    "T10n0279_007:0035a06": "志欲廣大深信人，　　彼聞此法生欣悅。",
    "T10n0279_007:0035a07": "安住普賢諸願地，　　修行菩薩清淨道，",
    "T10n0279_007:0035a08": "觀察法界如虛空，　　此乃能知佛行處。",
    "T10n0279_007:0035a09": "此諸菩薩獲善利，　　見佛一切神通力，",
    "T10n0279_007:0035a10": "修餘道者莫能知，　　普賢行人方得悟。",
    "T10n0279_007:0035a11": "眾生廣大無有邊，　　如來一切皆護念，",
    "T10n0279_007:0035a12": "轉正法輪靡不至，　　毘盧遮那境界力。",
    "T10n0279_007:0035a13": "一切剎土入我身，　　所住諸佛亦復然，",
    "T10n0279_007:0035a14": "汝應觀我諸毛孔，　　我今示汝佛境界。",
    "T10n0279_007:0035a15": "普賢行願無邊際，　　我已修行得具足，",
    "T10n0279_007:0035a16": "普眼境界廣大身，　　是佛所行應諦聽。」",
    "T10n0279_007:0035a17": "爾時，普賢菩薩摩訶薩告諸大眾言：「諸佛子！",
    "T10n0279_007:0035a18": "世界海有十種事，過去、現在、未來諸佛，已說、",
    "T10n0279_007:0035a19": "現說、當說。何者為十？所謂：世界海起具因緣，",
    "T10n0279_007:0035a20": "世界海所依住，世界海形狀，世界海體性，世",
    "T10n0279_007:0035a21": "界海莊嚴，世界海清淨，世界海佛出興，世界",
    "T10n0279_007:0035a22": "海劫住，世界海劫轉變差別，世界海無差別",
    "T10n0279_007:0035a23": "門。諸佛子！略說世界海，有此十事；若廣說",
    "T10n0279_007:0035a24": "者，與世界海微塵數等，過去、現在、未來諸",
    "T10n0279_007:0035a25": "佛，已說、現說、當說。「諸佛子！略說以十種因",
    "T10n0279_007:0035a26": "緣故，一切世界海已成、現成、當成。何者為十？",
    "T10n0279_007:0035a27": "所謂：如來神力故，法應如是故，一切眾生行",
    "T10n0279_007:0035a28": "業故，一切菩薩成一切智所得故，一切眾生",
    "T10n0279_007:0035a29": "及諸菩薩同集善根故，一切菩薩嚴淨國土",
    "T10n0279_007:0035b01": "願力故，一切菩薩成就不退行願故，一切菩",
    "T10n0279_007:0035b02": "薩清淨勝解自在故，一切如來善根所流及",
    "T10n0279_007:0035b03": "一切諸佛成道時自在勢力故，普賢菩薩自",
    "T10n0279_007:0035b04": "在願力故。諸佛子！是為略說十種因緣；若廣",
    "T10n0279_007:0035b05": "說者，有世界海微塵數。」爾時，普賢菩薩欲重",
    "T10n0279_007:0035b06": "宣其義，承佛威力，觀察十方而說頌言：",
    "T10n0279_007:0035b07": "「所說無邊眾剎海，　　毘盧遮那悉嚴淨，",
    "T10n0279_007:0035b08": "世尊境界不思議，　　智慧神通力如是。",
    "T10n0279_007:0035b09": "菩薩修行諸願海，　　普隨眾生心所欲，",
    "T10n0279_007:0035b10": "眾生心行廣無邊，　　菩薩國土遍十方。",
    "T10n0279_007:0035b11": "菩薩趣於一切智，　　勤修種種自在力，",
    "T10n0279_007:0035b12": "無量願海普出生，　　廣大剎土皆成就。",
    "T10n0279_007:0035b13": "修諸行海無有邊，　　入佛境界亦無量，",
    "T10n0279_007:0035b14": "為淨十方諸國土，　　一一土經無量劫。",
    "T10n0279_007:0035b15": "眾生煩惱所擾濁，　　分別欲樂非一相，",
    "T10n0279_007:0035b16": "隨心造業不思議，　　一切剎海斯成立。",
    "T10n0279_007:0035b17": "佛子剎海莊嚴藏，　　離垢光明寶所成，",
    "T10n0279_007:0035b18": "斯由廣大信解心，　　十方所住咸如是。",
    "T10n0279_007:0035b19": "菩薩能修普賢行，　　遊行法界微塵道，",
    "T10n0279_007:0035b20": "塵中悉現無量剎，　　清淨廣大如虛空。",
    "T10n0279_007:0035b21": "等虛空界現神通，　　悉詣道場諸佛所，",
    "T10n0279_007:0035b22": "蓮華座上示眾相，　　一一身包一切剎。",
    "T10n0279_007:0035b23": "一念普現於三世，　　一切剎海皆成立，",
    "T10n0279_007:0035b24": "佛以方便悉入中，　　此是毘盧所嚴淨。」",
    "T10n0279_007:0035b25": "爾時，普賢菩薩復告大眾言：「諸佛子！一一世",
    "T10n0279_007:0035b26": "界海有世界海微塵數所依住。所謂：或依一",
    "T10n0279_007:0035b27": "切莊嚴住，或依虛空住，或依一切寶光明住，",
    "T10n0279_007:0035b28": "或依一切佛光明住，或依一切寶色光明住，",
    "T10n0279_007:0035b29": "或依一切佛音聲住，或依如幻業生大力阿",
    "T10n0279_007:0035c01": "脩羅形金剛手住，或依一切世主身住，或依",
    "T10n0279_007:0035c02": "一切菩薩身住，或依普賢菩薩願所生一切",
    "T10n0279_007:0035c03": "差別莊嚴海住。諸佛子！世界海有如是等世",
    "T10n0279_007:0035c04": "界海微塵數所依住。」爾時，普賢菩薩欲重宣",
    "T10n0279_007:0035c05": "其義，承佛威力，觀察十方而說頌言：",
    "T10n0279_007:0035c06": "「遍滿十方虛空界，　　所有一切諸國土，",
    "T10n0279_007:0035c07": "如來神力之所加，　　處處現前皆可見。",
    "T10n0279_007:0035c08": "或有種種諸國土，　　無非離垢寶所成，",
    "T10n0279_007:0035c09": "清淨摩尼最殊妙，　　熾然普現光明海。",
    "T10n0279_007:0035c10": "或有清淨光明剎，　　依止虛空界而住，",
    "T10n0279_007:0035c11": "或在摩尼寶海中，　　復有安住光明藏。",
    "T10n0279_007:0035c12": "如來處此眾會海，　　演說法輪皆巧妙，",
    "T10n0279_007:0035c13": "諸佛境界廣無邊，　　眾生見者心歡喜。",
    "T10n0279_007:0035c14": "有以摩尼作嚴飾，　　狀如華燈廣分布，",
    "T10n0279_007:0035c15": "香焰光雲色熾然，　　覆以妙寶光明網。",
    "T10n0279_007:0035c16": "或有剎土無邊際，　　安住蓮華深大海，",
    "T10n0279_007:0035c17": "廣博清淨與世殊，　　諸佛妙善莊嚴故。",
    "T10n0279_007:0035c18": "或有剎海隨輪轉，　　以佛威神得安住，",
    "T10n0279_007:0035c19": "諸菩薩眾遍在中，　　常見無央廣大寶。",
    "T10n0279_007:0035c20": "或有住於金剛手，　　或復有住天主身，",
    "T10n0279_007:0035c21": "毘盧遮那無上尊，　　常於此處轉法輪。",
    "T10n0279_007:0035c22": "或依寶樹平均住，　　香焰雲中亦復然；",
    "T10n0279_007:0035c23": "或有依諸大水中，　　有住堅固金剛海。",
    "T10n0279_007:0035c24": "或有依止金剛幢，　　或有住於華海中，",
    "T10n0279_007:0035c25": "廣大神通無不周，　　毘盧遮那此能現。",
    "T10n0279_007:0035c26": "或脩或短無量種，　　其相旋環亦非一，",
    "T10n0279_007:0035c27": "妙莊嚴藏與世殊，　　清淨修治乃能見。",
    "T10n0279_007:0035c28": "如是種種各差別，　　一切皆依願海住；",
    "T10n0279_007:0035c29": "或有國土常在空，　　諸佛如雲悉充遍。",
    "T10n0279_007:0036a01": "或有在空懸覆住，　　或時而有或無有；",
    "T10n0279_007:0036a02": "或有國土極清淨，　　住於菩薩寶冠中。",
    "T10n0279_007:0036a03": "十方諸佛大神通，　　一切皆於此中見，",
    "T10n0279_007:0036a04": "諸佛音聲咸遍滿，　　斯由業力之所化。",
    "T10n0279_007:0036a05": "或有國土周法界，　　清淨離垢從心起，",
    "T10n0279_007:0036a06": "如影如幻廣無邊，　　如因陀網各差別。",
    "T10n0279_007:0036a07": "或現種種莊嚴藏，　　依止虛空而建立，",
    "T10n0279_007:0036a08": "諸業境界不思議，　　佛力顯示皆令見。",
    "T10n0279_007:0036a09": "一一國土微塵內，　　念念示現諸佛剎，",
    "T10n0279_007:0036a10": "數皆無量等眾生，　　普賢所作恒如是。",
    "T10n0279_007:0036a11": "為欲成熟眾生故，　　是中修行經劫海，",
    "T10n0279_007:0036a12": "廣大神變靡不興，　　法界之中悉周遍。",
    "T10n0279_007:0036a13": "法界國土一一塵，　　諸大剎海住其中，",
    "T10n0279_007:0036a14": "佛雲平等悉彌覆，　　於一切處咸充滿。",
    "T10n0279_007:0036a15": "如一塵中自在用，　　一切塵內亦復然，",
    "T10n0279_007:0036a16": "諸佛菩薩大神通，　　毘盧遮那悉能現。",
    "T10n0279_007:0036a17": "一切廣大諸剎土，　　如影如幻亦如焰，",
    "T10n0279_007:0036a18": "十方不見所從生，　　亦復無來無去處。",
    "T10n0279_007:0036a19": "滅壞生成互循復，　　於虛空中無暫已，",
    "T10n0279_007:0036a20": "莫不皆由清淨願，　　廣大業力之所持。」",
    "T10n0279_007:0036a21": "爾時，普賢菩薩復告大眾言：「諸佛子！世界海",
    "T10n0279_007:0036a22": "有種種差別形相。所謂：或圓，或方，或非圓方，",
    "T10n0279_007:0036a23": "無量差別；或如水漩形，或如山焰形，或如",
    "T10n0279_007:0036a24": "樹形，或如華形，或如宮殿形，或如眾生形，或",
    "T10n0279_007:0036a25": "如佛形……。如是等，有世界海微塵數。」爾時，普賢",
    "T10n0279_007:0036a26": "菩薩欲重宣其義，承佛威力，觀察十方而說",
    "T10n0279_007:0036a27": "頌言：",
    "T10n0279_007:0036a28": "「諸國土海種種別，　　種種莊嚴種種住，",
    "T10n0279_007:0036a29": "殊形共美遍十方，　　汝等咸應共觀察。",
    "T10n0279_007:0036b01": "其狀或圓或有方，　　或復三維及八隅，",
    "T10n0279_007:0036b02": "摩尼輪狀蓮華等，　　一切皆由業令異。",
    "T10n0279_007:0036b03": "或有清淨焰莊嚴，　　真金間錯多殊好，",
    "T10n0279_007:0036b04": "門闥競開無壅滯，　　斯由業廣意無雜。",
    "T10n0279_007:0036b05": "剎海無邊差別藏，　　譬如雲布在虛空，",
    "T10n0279_007:0036b06": "寶輪布地妙莊嚴，　　諸佛光明照耀中。",
    "T10n0279_007:0036b07": "一切國土心分別，　　種種光明而照現，",
    "T10n0279_007:0036b08": "佛於如是剎海中，　　各各示現神通力。",
    "T10n0279_007:0036b09": "或有雜染或清淨，　　受苦受樂各差別，",
    "T10n0279_007:0036b10": "斯由業海不思議，　　諸流轉法恒如是。",
    "T10n0279_007:0036b11": "一毛孔內難思剎，　　等微塵數種種住，",
    "T10n0279_007:0036b12": "一一皆有遍照尊，　　在眾會中宣妙法。",
    "T10n0279_007:0036b13": "於一塵中大小剎，　　種種差別如塵數，",
    "T10n0279_007:0036b14": "平坦高下各不同，　　佛悉往詣轉法輪。",
    "T10n0279_007:0036b15": "一切塵中所現剎，　　皆是本願神通力，",
    "T10n0279_007:0036b16": "隨其心樂種種殊，　　於虛空中悉能作。",
    "T10n0279_007:0036b17": "一切國土所有塵，　　一一塵中佛皆入，",
    "T10n0279_007:0036b18": "普為眾生起神變，　　毘盧遮那法如是。」",
    "T10n0279_007:0036b19": "爾時，普賢菩薩復告大眾言：「諸佛子！應知世",
    "T10n0279_007:0036b20": "界海有種種體。所謂：或以一切寶莊嚴為體，",
    "T10n0279_007:0036b21": "或以一寶種種莊嚴為體，或以一切寶光明",
    "T10n0279_007:0036b22": "為體，或以種種色光明為體，或以一切莊嚴",
    "T10n0279_007:0036b23": "光明為體，或以不可壞金剛為體，或以佛力",
    "T10n0279_007:0036b24": "持為體，或以妙寶相為體，或以佛變化為體，",
    "T10n0279_007:0036b25": "或以日摩尼輪為體，或以極微細寶為體，或",
    "T10n0279_007:0036b26": "以一切寶焰為體，或以種種香為體，或以一",
    "T10n0279_007:0036b27": "切寶華冠為體，或以一切寶影像為體，或以",
    "T10n0279_007:0036b28": "一切莊嚴所示現為體，或以一念心普示現",
    "T10n0279_007:0036b29": "境界為體，或以菩薩形寶為體，或以寶華蘂",
    "T10n0279_007:0036c01": "為體，或以佛言音為體。」爾時，普賢菩薩欲重",
    "T10n0279_007:0036c02": "宣其義，承佛威力，觀察十方而說頌言：",
    "T10n0279_007:0036c03": "「或有諸剎海，　　妙寶所合成，",
    "T10n0279_007:0036c04": "堅固不可壞，　　安住寶蓮華。",
    "T10n0279_007:0036c05": "或是淨光明，　　出生不可知，",
    "T10n0279_007:0036c06": "一切光莊嚴，　　依止虛空住。",
    "T10n0279_007:0036c07": "或淨光為體，　　復依光明住，",
    "T10n0279_007:0036c08": "光雲作嚴飾，　　菩薩共遊處。",
    "T10n0279_007:0036c09": "或有諸剎海，　　從於願力生，",
    "T10n0279_007:0036c10": "猶如影像住，　　取說不可得。",
    "T10n0279_007:0036c11": "或以摩尼成，　　普放日藏光，",
    "T10n0279_007:0036c12": "珠輪以嚴地，　　菩薩悉充滿。",
    "T10n0279_007:0036c13": "有剎寶焰成，　　焰雲覆其上，",
    "T10n0279_007:0036c14": "眾寶光殊妙，　　皆由業所得。",
    "T10n0279_007:0036c15": "或從妙相生，　　眾相莊嚴地，",
    "T10n0279_007:0036c16": "如冠共持戴，　　斯由佛化起。",
    "T10n0279_007:0036c17": "或從心海生，　　隨心所解住，",
    "T10n0279_007:0036c18": "如幻無處所，　　一切是分別。",
    "T10n0279_007:0036c19": "或以佛光明，　　摩尼光為體，",
    "T10n0279_007:0036c20": "諸佛於中現，　　各起神通力。",
    "T10n0279_007:0036c21": "或普賢菩薩，　　化現諸剎海，",
    "T10n0279_007:0036c22": "願力所莊嚴，　　一切皆殊妙。」",
    "T10n0279_007:0036c23": "爾時，普賢菩薩復告大眾言：「諸佛子！應知世",
    "T10n0279_007:0036c24": "界海有種種莊嚴。所謂：或以一切莊嚴具中",
    "T10n0279_007:0036c25": "出上妙雲莊嚴，或以說一切菩薩功德莊嚴，",
    "T10n0279_007:0036c26": "或以說一切眾生業報莊嚴，或以示現一切",
    "T10n0279_007:0036c27": "菩薩願海莊嚴，或以表示一切三世佛影像",
    "T10n0279_007:0036c28": "莊嚴，或以一念頃示現無邊劫神通境界莊",
    "T10n0279_007:0036c29": "嚴，或以出現一切佛身莊嚴，或以出現一切",
    "T10n0279_007:0037a01": "寶香雲莊嚴，或以示現一切道場中諸珍妙",
    "T10n0279_007:0037a02": "物光明照耀莊嚴，或以示現一切普賢行願",
    "T10n0279_007:0037a03": "莊嚴……。如是等，有世界海微塵數。」爾時，普賢菩",
    "T10n0279_007:0037a04": "薩欲重宣其義，承佛威力，觀察十方而說",
    "T10n0279_007:0037a05": "頌言：",
    "T10n0279_007:0037a06": "「廣大剎海無有邊，　　皆由清淨業所成，",
    "T10n0279_007:0037a07": "種種莊嚴種種住，　　一切十方皆遍滿。",
    "T10n0279_007:0037a08": "無邊色相寶焰雲，　　廣大莊嚴非一種，",
    "T10n0279_007:0037a09": "十方剎海常出現，　　普演妙音而說法。",
    "T10n0279_007:0037a10": "菩薩無邊功德海，　　種種大願所莊嚴，",
    "T10n0279_007:0037a11": "此土俱時出妙音，　　普震十方諸剎網。",
    "T10n0279_007:0037a12": "眾生業海廣無量，　　隨其感報各不同，",
    "T10n0279_007:0037a13": "於一切處莊嚴中，　　皆由諸佛能演說。",
    "T10n0279_007:0037a14": "三世所有諸如來，　　神通普現諸剎海，",
    "T10n0279_007:0037a15": "一一事中一切佛，　　如是嚴淨汝應觀。",
    "T10n0279_007:0037a16": "過去未來現在劫，　　十方一切諸國土，",
    "T10n0279_007:0037a17": "於彼所有大莊嚴，　　一一皆於剎中見。",
    "T10n0279_007:0037a18": "一切事中無量佛，　　數等眾生遍世間，",
    "T10n0279_007:0037a19": "為令調伏起神通，　　以此莊嚴國土海。",
    "T10n0279_007:0037a20": "一切莊嚴吐妙雲，　　種種華雲香焰雲，",
    "T10n0279_007:0037a21": "摩尼寶雲常出現，　　剎海以此為嚴飾。",
    "T10n0279_007:0037a22": "十方所有成道處，　　種種莊嚴皆具足，",
    "T10n0279_007:0037a23": "流光布逈若彩雲，　　於此剎海咸令見。",
    "T10n0279_007:0037a24": "普賢願行諸佛子，　　等眾生劫勤修習，",
    "T10n0279_007:0037a25": "無邊國土悉莊嚴，　　一切處中皆顯現。」",
    "T10n0279_007:0037a26": "爾時，普賢菩薩復告大眾言：「諸佛子！應知世",
    "T10n0279_007:0037a27": "界海有世界海微塵數清淨方便海。所謂：",
    "T10n0279_007:0037a28": "諸菩薩親近一切善知識同善根故，增長廣",
    "T10n0279_007:0037a29": "大功德雲遍法界故，淨修廣大諸勝解故，觀",
    "T10n0279_007:0037b01": "察一切菩薩境界而安住故，修治一切諸波",
    "T10n0279_007:0037b02": "羅蜜悉圓滿故，觀察一切菩薩諸地而入住",
    "T10n0279_007:0037b03": "故，出生一切淨願海故，修習一切出要行故，",
    "T10n0279_007:0037b04": "入於一切莊嚴海故，成就清淨方便力故……。如",
    "T10n0279_007:0037b05": "是等，有世界海微塵數。」爾時，普賢菩薩欲重",
    "T10n0279_007:0037b06": "宣其義，承佛威力，觀察十方而說頌言：",
    "T10n0279_007:0037b07": "「一切剎海諸莊嚴，　　無數方便願力生，",
    "T10n0279_007:0037b08": "一切剎海常光耀，　　無量清淨業力起。",
    "T10n0279_007:0037b09": "久遠親近善知識，　　同修善業皆清淨，",
    "T10n0279_007:0037b10": "慈悲廣大遍眾生，　　以此莊嚴諸剎海。",
    "T10n0279_007:0037b11": "一切法門三昧等，　　禪定解脫方便地，",
    "T10n0279_007:0037b12": "於諸佛所悉淨治，　　以此出生諸剎海。",
    "T10n0279_007:0037b13": "發生無量決定解，　　能解如來等無異，",
    "T10n0279_007:0037b14": "忍海方便已修治，　　故能嚴淨無邊剎。",
    "T10n0279_007:0037b15": "為利眾生修勝行，　　福德廣大常增長，",
    "T10n0279_007:0037b16": "譬如雲布等虛空，　　一切剎海皆成就。",
    "T10n0279_007:0037b17": "諸度無量等剎塵，　　悉已修行令具足，",
    "T10n0279_007:0037b18": "願波羅蜜無有盡，　　清淨剎海從此生。",
    "T10n0279_007:0037b19": "淨修無等一切法，　　生起無邊出要行，",
    "T10n0279_007:0037b20": "種種方便化群生，　　如是莊嚴國土海。",
    "T10n0279_007:0037b21": "修習莊嚴方便地，　　入佛功德法門海，",
    "T10n0279_007:0037b22": "普使眾生竭苦源，　　廣大淨剎皆成就。",
    "T10n0279_007:0037b23": "力海廣大無與等，　　普使眾生種善根，",
    "T10n0279_007:0037b24": "供養一切諸如來，　　國土無邊悉清淨。」",
    "T10n0279_007:0037b25": "爾時，普賢菩薩復告大眾言：「諸佛子！應知一",
    "T10n0279_007:0037b26": "一世界海有世界海微塵數佛出現差別。所",
    "T10n0279_007:0037b27": "謂：或現小身，或現大身，或現短壽，或現長",
    "T10n0279_007:0037b28": "壽，或唯嚴淨一佛國土，或有嚴淨無量佛土，",
    "T10n0279_007:0037b29": "或唯顯示一乘法輪，或有顯示不可思議諸",
    "T10n0279_007:0037c01": "乘法輪，或現調伏少分眾生，或示調伏無邊",
    "T10n0279_007:0037c02": "眾生……。如是等，有世界海微塵數。」爾時，普賢菩",
    "T10n0279_007:0037c03": "薩欲重宣其義，承佛威力，觀察十方而說",
    "T10n0279_007:0037c04": "頌言：",
    "T10n0279_007:0037c05": "「諸佛種種方便門，　　出興一切諸剎海，",
    "T10n0279_007:0037c06": "皆隨眾生心所樂，　　此是如來善權力。",
    "T10n0279_007:0037c07": "諸佛法身不思議，　　無色無形無影像，",
    "T10n0279_007:0037c08": "能為眾生現眾相，　　隨其心樂悉令見。",
    "T10n0279_007:0037c09": "或為眾生現短壽，　　或現住壽無量劫，",
    "T10n0279_007:0037c10": "法身十方普現前，　　隨宜出現於世間。",
    "T10n0279_007:0037c11": "或有嚴淨不思議，　　十方所有諸剎海；",
    "T10n0279_007:0037c12": "或唯嚴淨一國土，　　於一示現悉無餘。",
    "T10n0279_007:0037c13": "或隨眾生心所樂，　　示現難思種種乘；",
    "T10n0279_007:0037c14": "或有唯宣一乘法，　　一中方便現無量。",
    "T10n0279_007:0037c15": "或有自然成正覺，　　令少眾生住於道；",
    "T10n0279_007:0037c16": "或有能於一念中，　　開悟群迷無有數。",
    "T10n0279_007:0037c17": "或於毛孔出化雲，　　示現無量無邊佛，",
    "T10n0279_007:0037c18": "一切世間皆現覩，　　種種方便度群生。",
    "T10n0279_007:0037c19": "或有言音普周遍，　　隨其心樂而說法，",
    "T10n0279_007:0037c20": "不可思議大劫中，　　調伏無量眾生海。",
    "T10n0279_007:0037c21": "或有無量莊嚴國，　　眾會清淨儼然坐，",
    "T10n0279_007:0037c22": "佛如雲布在其中，　　十方剎海靡不充。",
    "T10n0279_007:0037c23": "諸佛方便不思議，　　隨眾生心悉現前，",
    "T10n0279_007:0037c24": "普住種種莊嚴剎，　　一切國土皆周遍。」",
    "T10n0279_007:0037c25": "爾時，普賢菩薩復告大眾言：「諸佛子！應知世",
    "T10n0279_007:0037c26": "界海有世界海微塵數劫住。所謂：或有阿僧",
    "T10n0279_007:0037c27": "祇劫住，或有無量劫住，或有無邊劫住，或有",
    "T10n0279_007:0037c28": "無等劫住，或有不可數劫住，或有不可稱劫",
    "T10n0279_007:0037c29": "住，或有不可思劫住，或有不可量劫住，或有",
    "T10n0279_007:0038a01": "不可說劫住……。如是等，有世界海微塵數。」爾",
    "T10n0279_007:0038a02": "時，普賢菩薩欲重宣其義，承佛威力，觀察十",
    "T10n0279_007:0038a03": "方而說頌言：",
    "T10n0279_007:0038a04": "「世界海中種種劫，　　廣大方便所莊嚴，",
    "T10n0279_007:0038a05": "十方國土咸觀見，　　數量差別悉明了。",
    "T10n0279_007:0038a06": "我見十方世界海，　　劫數無量等眾生，",
    "T10n0279_007:0038a07": "或長或短或無邊，　　以佛音聲今演說。",
    "T10n0279_007:0038a08": "我見十方諸剎海，　　或住國土微塵劫，",
    "T10n0279_007:0038a09": "或有一劫或無數，　　以願種種各不同。",
    "T10n0279_007:0038a10": "或有純淨或純染，　　或復染淨二俱雜，",
    "T10n0279_007:0038a11": "願海安立種種殊，　　住於眾生心想中。",
    "T10n0279_007:0038a12": "往昔修行剎塵劫，　　獲大清淨世界海，",
    "T10n0279_007:0038a13": "諸佛境界具莊嚴，　　永住無邊廣大劫。",
    "T10n0279_007:0038a14": "有名種種寶光明，　　或名等音焰眼藏，",
    "T10n0279_007:0038a15": "離塵光明及賢劫，　　此清淨劫攝一切。",
    "T10n0279_007:0038a16": "有清淨劫一佛興，　　或一劫中無量現，",
    "T10n0279_007:0038a17": "無盡方便大願力，　　入於一切種種劫。",
    "T10n0279_007:0038a18": "或無量劫入一劫，　　或復一劫入多劫，",
    "T10n0279_007:0038a19": "一切劫海種種門，　　十方國土皆明現。",
    "T10n0279_007:0038a20": "或一切劫莊嚴事，　　於一劫中皆現覩，",
    "T10n0279_007:0038a21": "或一劫內所莊嚴，　　普入一切無邊劫。",
    "T10n0279_007:0038a22": "始從一念終成劫，　　悉依眾生心想生，",
    "T10n0279_007:0038a23": "一切剎海劫無邊，　　以一方便皆清淨。」",
    "T10n0279_007:0038a24": "爾時，普賢菩薩復告大眾言：「諸佛子！應知世",
    "T10n0279_007:0038a25": "界海有世界海微塵數劫轉變差別。所謂：法",
    "T10n0279_007:0038a26": "如是故，世界海無量成壞劫轉變；染污眾生",
    "T10n0279_007:0038a27": "住故，世界海成染污劫轉變；修廣大福眾生",
    "T10n0279_007:0038a28": "住故，世界海成染淨劫轉變；信解菩薩住故，",
    "T10n0279_007:0038a29": "世界海成染淨劫轉變；無量眾生發菩提心",
    "T10n0279_007:0038b01": "故，世界海純清淨劫轉變；諸菩薩各各遊諸",
    "T10n0279_007:0038b02": "世界故，世界海無邊莊嚴劫轉變；十方一切",
    "T10n0279_007:0038b03": "世界海諸菩薩雲集故，世界海無量大莊嚴",
    "T10n0279_007:0038b04": "劫轉變；諸佛世尊入涅槃故，世界海莊嚴滅",
    "T10n0279_007:0038b05": "劫轉變；諸佛出現於世故，一切世界海廣博",
    "T10n0279_007:0038b06": "嚴淨劫轉變；如來神通變化故，世界海普清",
    "T10n0279_007:0038b07": "淨劫轉變……。如是等，有世界海微塵數。」爾時，普",
    "T10n0279_007:0038b08": "賢菩薩欲重宣其義，承佛威力，觀察十方而",
    "T10n0279_007:0038b09": "說頌言：",
    "T10n0279_007:0038b10": "「一切諸國土，　　皆隨業力生，",
    "T10n0279_007:0038b11": "汝等應觀察，　　轉變相如是。",
    "T10n0279_007:0038b12": "染污諸眾生，　　業惑纏可怖，",
    "T10n0279_007:0038b13": "彼心令剎海，　　一切成染污。",
    "T10n0279_007:0038b14": "若有清淨心，　　修諸福德行，",
    "T10n0279_007:0038b15": "彼心令剎海，　　雜染及清淨。",
    "T10n0279_007:0038b16": "信解諸菩薩，　　於彼劫中生，",
    "T10n0279_007:0038b17": "隨其心所有，　　雜染清淨見。",
    "T10n0279_007:0038b18": "無量諸眾生，　　悉發菩提心，",
    "T10n0279_007:0038b19": "彼心令剎海，　　住劫恒清淨。",
    "T10n0279_007:0038b20": "無量億菩薩，　　往詣於十方，",
    "T10n0279_007:0038b21": "莊嚴無有殊，　　劫中差別見。",
    "T10n0279_007:0038b22": "一一微塵內，　　佛剎如塵數，",
    "T10n0279_007:0038b23": "菩薩共雲集，　　國土皆清淨。",
    "T10n0279_007:0038b24": "世尊入涅槃，　　彼土莊嚴滅，",
    "T10n0279_007:0038b25": "眾生無法器，　　世界成雜染。",
    "T10n0279_007:0038b26": "若有佛興世，　　一切悉珍好，",
    "T10n0279_007:0038b27": "隨其心清淨，　　莊嚴皆具足。",
    "T10n0279_007:0038b28": "諸佛神通力，　　示現不思議，",
    "T10n0279_007:0038b29": "是時諸剎海，　　一切普清淨。」",
    "T10n0279_007:0038c01": "爾時，普賢菩薩復告大眾言：「諸佛子！應知世",
    "T10n0279_007:0038c02": "界海有世界海微塵數無差別。所謂：一一世",
    "T10n0279_007:0038c03": "界海中，有世界海微塵數世界無差別；一一",
    "T10n0279_007:0038c04": "世界海中，諸佛出現所有威力無差別；一一",
    "T10n0279_007:0038c05": "世界海中，一切道場遍十方法界無差別；一",
    "T10n0279_007:0038c06": "一世界海中，一切如來道場眾會無差別；一",
    "T10n0279_007:0038c07": "一世界海中，一切佛光明遍法界無差別；一",
    "T10n0279_007:0038c08": "一世界海中，一切佛變化名號無差別；一一",
    "T10n0279_007:0038c09": "世界海中，一切佛音聲普遍世界海無邊劫",
    "T10n0279_007:0038c10": "住無差別；一一世界海中，法輪方便無差別；",
    "T10n0279_007:0038c11": "一一世界海中，一切世界海普入一塵無差",
    "T10n0279_007:0038c12": "別；一一世界海中，一一微塵，一切三世諸",
    "T10n0279_007:0038c13": "佛世尊廣大境界皆於中現無差別。諸佛",
    "T10n0279_007:0038c14": "子！世界海無差別，略說如是；若廣說者，有",
    "T10n0279_007:0038c15": "世界海微塵數。」爾時，普賢菩薩欲重宣其",
    "T10n0279_007:0038c16": "義，承佛威力，觀察十方而說頌言：",
    "T10n0279_007:0038c17": "「一微塵中多剎海，　　處所各別悉嚴淨，",
    "T10n0279_007:0038c18": "如是無量入一中，　　一一區分無雜越。",
    "T10n0279_007:0038c19": "一一塵內難思佛，　　隨眾生心普現前，",
    "T10n0279_007:0038c20": "一切剎海靡不周，　　如是方便無差別。",
    "T10n0279_007:0038c21": "一一塵中諸樹王，　　種種莊嚴悉垂布，",
    "T10n0279_007:0038c22": "十方國土皆同現，　　如是一切無差別。",
    "T10n0279_007:0038c23": "一一塵內微塵眾，　　悉共圍遶人中主，",
    "T10n0279_007:0038c24": "出過一切遍世間，　　亦不迫隘相雜亂。",
    "T10n0279_007:0038c25": "一一塵中無量光，　　普遍十方諸國土，",
    "T10n0279_007:0038c26": "悉現諸佛菩提行，　　一切剎海無差別。",
    "T10n0279_007:0038c27": "一一塵中無量身，　　變化如雲普周遍，",
    "T10n0279_007:0038c28": "以佛神通導群品，　　十方國土亦無別。",
    "T10n0279_007:0038c29": "一一塵中說眾法，　　其法清淨如輪轉，",
    "T10n0279_007:0039a01": "種種方便自在門，　　一切皆演無差別。",
    "T10n0279_007:0039a02": "一塵普演諸佛音，　　充滿法器諸眾生，",
    "T10n0279_007:0039a03": "遍住剎海無央劫，　　如是音聲亦無異。",
    "T10n0279_007:0039a04": "剎海無量妙莊嚴，　　於一塵中無不入，",
    "T10n0279_007:0039a05": "如是諸佛神通力，　　一切皆由業性起。",
    "T10n0279_007:0039a06": "一一塵中三世佛，　　隨其所樂悉令見，",
    "T10n0279_007:0039a07": "體性無來亦無去，　　以願力故遍世間。」",
    "T10n0279_007:0039a08": "大方廣佛華嚴經卷第七"
}