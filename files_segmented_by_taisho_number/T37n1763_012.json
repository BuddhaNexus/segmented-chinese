{
    "T37n1763_012:0430b02": "2大般涅槃經集解卷第十二",
    "T37n1763_012:0430b04": "　釋有餘無餘涅槃義　開身密不可思議事",
    "T37n1763_012:0430b05": "四相品之第二",
    "T37n1763_012:0430b06": "佛告迦葉：若有善男子善女人作如是言如來",
    "T37n1763_012:0430b07": "無常。案僧亮曰：此下始答第五問也。開昔",
    "T37n1763_012:0430b08": "口密略為五難：第四第五舉無餘涅槃也，第",
    "T37n1763_012:0430b09": "一二三舉有餘也。法瑤曰：上來所明，常住已",
    "T37n1763_012:0430b10": "顯；今從此下竟「如來無有密藏」，開昔無常密",
    "T37n1763_012:0430b11": "教及身密也。「願佛開微密」即此句也。僧宗",
    "T37n1763_012:0430b12": "曰：答開微問也。上雖明般若法身，異昔涅",
    "T37n1763_012:0430b13": "槃，未洗昔教；今明孤滅，是摧非實。開昔微",
    "T37n1763_012:0430b14": "密之教，即是開言方便。下諸覺花，明王宮",
    "T37n1763_012:0430b15": "非實生、雙樹非實滅也。寶亮曰：即是廣文之",
    "T37n1763_012:0430b16": "始也。開微密之端，明果用也，顯法身、般若、解",
    "T37n1763_012:0430b17": "脫。今先廣口密，以明智慧也。",
    "T37n1763_012:0430b18": "云何當知是無常耶至為常住法不變易耶。",
    "T37n1763_012:0430b19": "案法瑤曰：引昔所說，煩惱盡處，有餘涅槃",
    "T37n1763_012:0430b20": "也。滅盡無為，竟有何法可稱常耶？僧宗曰：",
    "T37n1763_012:0430b21": "此中諸難，而解者不同，亦四亦五並無所在，",
    "T37n1763_012:0430b22": "俱是執有餘無餘但使滅無之義耳。然難意",
    "T37n1763_012:0430b23": "唯齊言生解，不能深取佛意也。寶亮曰：此下",
    "T37n1763_012:0430b24": "作四難也。第一第三引有餘為難，此第一難",
    "T37n1763_012:0430b25": "也。昔日指煩惱無處為涅槃，直是無物而已，",
    "T37n1763_012:0430b26": "若爾有何常住耶？",
    "T37n1763_012:0430b27": "如佛言曰離諸有者至為常住法不變易耶。",
    "T37n1763_012:0430b28": "案法瑤曰：據昔佛身盡無餘涅槃，若身智並",
    "T37n1763_012:0430b29": "滅，誰常住耶？明駿案：若作五難者，開此壞衣",
    "T37n1763_012:0430c01": "譬為第三難也。",
    "T37n1763_012:0430c02": "如佛言曰離欲寂滅至為常住法不變易耶。",
    "T37n1763_012:0430c03": "案法瑤曰：此復是結盡，有餘涅槃也。愛盡，無",
    "T37n1763_012:0430c04": "欲也。前諸煩惱盡是斷結也。",
    "T37n1763_012:0430c05": "如佛言曰譬如熱鐵至為常住法不變易耶。",
    "T37n1763_012:0430c06": "案法瑤曰：此復是身盡，無餘涅槃也。但引佛",
    "T37n1763_012:0430c07": "昔譬，辭異而旨同也。明駿案：就此舉有餘無",
    "T37n1763_012:0430c08": "餘涅槃為難，凡有五翻：第一佛自引昔教以",
    "T37n1763_012:0430c09": "為今難；第二迦葉更搆兩難；第三佛答；第四",
    "T37n1763_012:0430c10": "結上旨；第五迦葉領解也。就第一翻中有四",
    "T37n1763_012:0430c11": "階：第一引昔教、第二誡迦葉、第三釋會昔旨、",
    "T37n1763_012:0430c12": "第四舉法常為證。此第一階引昔教。",
    "T37n1763_012:0430c13": "迦葉！若有人作如是難者至謂如來性是滅盡",
    "T37n1763_012:0430c14": "也。明駿案：第二階。一往先非異人所執，而",
    "T37n1763_012:0430c15": "誡迦葉也。",
    "T37n1763_012:0430c16": "迦葉！滅煩惱者不名為物至是句寂靜為無有",
    "T37n1763_012:0430c17": "上。案僧亮曰：此答第一第三第四有餘句",
    "T37n1763_012:0430c18": "也。釋有餘煩惱起作不靜，滅之為靜，有餘滅",
    "T37n1763_012:0430c19": "因也。法瑤曰：答第一第三有餘旨也。此兩句，",
    "T37n1763_012:0430c20": "結盡無為寂靜尚得常住，何況法身不常住",
    "T37n1763_012:0430c21": "耶？僧宗曰：答有餘三復次也。言不名物者，",
    "T37n1763_012:0430c22": "謂非有為中物也。于時䨱相說，故言煩惱",
    "T37n1763_012:0430c23": "盡，意在非生死中物；而汝謬取佛意，謂為都",
    "T37n1763_012:0430c24": "盡。然法身常存，豈有滅耶？此中「何以故」，釋向",
    "T37n1763_012:0430c25": "云不名為物也。言永畢竟者，無惑而不盡，所",
    "T37n1763_012:0430c26": "以治道之功息也。是句寂靜者，向已釋有而",
    "T37n1763_012:0430c27": "是常，今還舉上滅煩惱之句即是真寂靜也。",
    "T37n1763_012:0430c28": "明駿案：此下第三釋會昔旨也。",
    "T37n1763_012:0430c29": "滅盡諸相無有遺餘至如來亦爾常住無變。",
    "T37n1763_012:0431a01": "案僧亮曰：有為相也，釋第二第五復次也。是",
    "T37n1763_012:0431a02": "句鮮白者，有為是垢，滅故為鮮，得是無餘滅",
    "T37n1763_012:0431a03": "盡果也。法瑤曰：答第二身盡無餘句也。身盡",
    "T37n1763_012:0431a04": "無為猶得是常，況如來法身常存不滅者乎。",
    "T37n1763_012:0431a05": "僧宗曰：無餘者，生死盡也。豈得承昔離有之",
    "T37n1763_012:0431a06": "言便謂盡滅耶？但昔為眾生厭苦情深，示有",
    "T37n1763_012:0431a07": "滅苦之跡耳。又一義：眾生有計我之病，不得",
    "T37n1763_012:0431a08": "說真我，言隱理顯，妙常豈滅？是句鮮白者，既",
    "T37n1763_012:0431a09": "絕諸有，所以鮮白也。三乘之人猶有無常所",
    "T37n1763_012:0431a10": "住之地，不得稱為鮮白之美；唯佛法身真正",
    "T37n1763_012:0431a11": "無染，故鮮白也。",
    "T37n1763_012:0431a12": "言星流者謂煩惱也至是常住法無有變易。",
    "T37n1763_012:0431a13": "案法瑤曰：答第四無餘句也。僧宗曰：答難已",
    "T37n1763_012:0431a14": "畢，更為釋譬也。",
    "T37n1763_012:0431a15": "復次迦葉！諸佛所師至以法常故諸佛亦常。",
    "T37n1763_012:0431a16": "案僧亮曰：滅是斷苦之術，故名師也。上說涅",
    "T37n1763_012:0431a17": "槃常故佛常，未明涅槃所以而常，重明之也。",
    "T37n1763_012:0431a18": "僧宗曰：上已佛教，今就理釋。以常師圓極，此",
    "T37n1763_012:0431a19": "理湛然，隱顯為異。及人會時，非為始起。人既",
    "T37n1763_012:0431a20": "秉法，法既是常，人豈無常耶？明駿案：第四",
    "T37n1763_012:0431a21": "階舉所師之法為證也。",
    "T37n1763_012:0431a22": "迦葉菩薩復白佛言至亦復如是滅無所至。",
    "T37n1763_012:0431a23": "案僧亮曰：迦葉取譬意異，乘前譬為難也。法",
    "T37n1763_012:0431a24": "瑤曰：復難有餘二句也。佛向答云明結盡無",
    "T37n1763_012:0431a25": "為是常，如常亦常。復以如來與煩惱俱滅，",
    "T37n1763_012:0431a26": "然後是常。故有此難也。僧宗曰：人情未解，還",
    "T37n1763_012:0431a27": "執鐵譬。前句所舉迸鐵熱與赤色，既滅之後",
    "T37n1763_012:0431a28": "不知所在。果如所譬，如來應無也。如來人也、",
    "T37n1763_012:0431a29": "煩惱法也，人法兩無，俱同鐵譬，不應復有也。",
    "T37n1763_012:0431b01": "寶亮曰：人情於答第四難中疑心未已，今更",
    "T37n1763_012:0431b02": "轉譬作難。若如佛言已離煩惱，如彼迸鐵滅",
    "T37n1763_012:0431b03": "已無有，法身應常者。我謂：應如砧上之鐵，不",
    "T37n1763_012:0431b04": "免無常，彼鐵出火則黑、入火則赤。佛亦如是，",
    "T37n1763_012:0431b05": "煩惱滅已，應還生也。智秀曰：躡前答中云不",
    "T37n1763_012:0431b06": "在五趣，乘聲為難。若不在五趣，則不應有常",
    "T37n1763_012:0431b07": "身；若有常身，則應有處而現見煩惱。如彼迸",
    "T37n1763_012:0431b08": "鐵赤色，滅已莫知所至。煩惱滅已，與此譬同",
    "T37n1763_012:0431b09": "也。明駿案：此下第二翻，迦葉更作兩難也。",
    "T37n1763_012:0431b10": "又如彼鐵熱與赤色至當知如來即是無常。",
    "T37n1763_012:0431b11": "案法瑤曰：復難無餘二句，義亦同上也。以熱",
    "T37n1763_012:0431b12": "譬煩惱，赤色譬佛，謂煩惱滅已，佛亦應滅也，",
    "T37n1763_012:0431b13": "以入無餘涅槃故也。僧宗曰：此第二難也。取",
    "T37n1763_012:0431b14": "砧上之鐵熱與赤色為譬，謂雖當時無耳，本",
    "T37n1763_012:0431b15": "質既在，入火便生也。智秀曰：猶成前難耳。此",
    "T37n1763_012:0431b16": "防佛意，恐佛言赤色，乃可不知所在，而其熱",
    "T37n1763_012:0431b17": "猶在。是以復言熱與赤色，滅已無有也。明駿",
    "T37n1763_012:0431b18": "案：難意謂若有常者，應有住處。今煩惱滅",
    "T37n1763_012:0431b19": "已，如來亦滅，二俱無處，莫知所在，常義安",
    "T37n1763_012:0431b20": "寄？第二又如彼鐵，更成前難也。以赤色譬煩",
    "T37n1763_012:0431b21": "惱、以熱譬身，是則如來入無餘涅槃，煩惱及",
    "T37n1763_012:0431b22": "身二俱盡矣，云何而言有常可住耶？",
    "T37n1763_012:0431b23": "善男子！所言鐵者名諸凡夫至滅已不生是故",
    "T37n1763_012:0431b24": "名常。案僧亮曰：我以熱及赤色同譬煩惱",
    "T37n1763_012:0431b25": "也。赤色滅已，鐵則不現；煩惱滅已，如來不在",
    "T37n1763_012:0431b26": "五趣中矣。此少分譬耳。若遍譬者，鐵則兩譬：",
    "T37n1763_012:0431b27": "還赤則譬凡夫，不赤以譬佛也。僧宗曰：前有",
    "T37n1763_012:0431b28": "兩難，此先答後難也。汝不得全引鐵譬也，鉆",
    "T37n1763_012:0431b29": "上之鐵可譬凡夫，以凡夫伏結雖至非想，後",
    "T37n1763_012:0431c01": "還復起；佛則不爾，永不復起也。寶亮曰：釋與",
    "T37n1763_012:0431c02": "此同。智秀曰：并破二譬，明凡夫如是，或滅",
    "T37n1763_012:0431c03": "復起，故無常身也。明駿案：迦葉向難，意在常",
    "T37n1763_012:0431c04": "處；就佛此答，未正塞其難也，且先結譬持與",
    "T37n1763_012:0431c05": "凡夫，凡夫雖滅，非究竟滅，滅非究竟，可更還",
    "T37n1763_012:0431c06": "生；如來不爾，故不無常也。",
    "T37n1763_012:0431c07": "迦葉復言：如鐵色滅已至若結還生即是無常。",
    "T37n1763_012:0431c08": "案僧亮曰：上說凡聖滅異，未釋所以，重此",
    "T37n1763_012:0431c09": "難也。寶亮、智秀悉同此釋。",
    "T37n1763_012:0431c10": "佛言：迦葉！汝今不應至名曰壞衣斬首破瓶。",
    "T37n1763_012:0431c11": "案僧亮曰：有灰者，灰雖是有，不還為木。佛",
    "T37n1763_012:0431c12": "是妙有，不還無常也，便有涅槃者。涅槃者，如",
    "T37n1763_012:0431c13": "來結滅、凡夫結滅，滅名雖同，其實大異。凡夫",
    "T37n1763_012:0431c14": "雖滅，而還是有為，與結同相，故無異名；如來",
    "T37n1763_012:0431c15": "滅已，不復還生，滅是無為，更有異名，名涅槃",
    "T37n1763_012:0431c16": "也。僧宗曰：此答初難。前引迸鐵，使惑盡人",
    "T37n1763_012:0431c17": "滅。今引燃木，滅已有灰，謂惑盡智存也。智秀",
    "T37n1763_012:0431c18": "曰：木滅有灰，雖非復木，而不無也。煩惱滅",
    "T37n1763_012:0431c19": "已，雖不在五趣，而有常身也。明駿案：以灰譬",
    "T37n1763_012:0431c20": "涅槃。木滅有灰，煩惱滅已則有涅槃。涅槃雖",
    "T37n1763_012:0431c21": "復不可捉持、無有方所，而可寄言離凡夫地",
    "T37n1763_012:0431c22": "得無動處也。可寄言故，故智有常，非滅法",
    "T37n1763_012:0431c23": "故，故非無常也。",
    "T37n1763_012:0431c24": "迦葉！如鐵冷已可使還熱至煩惱熾火更不復",
    "T37n1763_012:0431c25": "生。案僧宗曰：上說結滅是常，未釋所以常",
    "T37n1763_012:0431c26": "也。無漏見滅，性滅常故，結不復起；有漏緣",
    "T37n1763_012:0431c27": "有，有非常故，滅而更生。此無漏有漏之大判",
    "T37n1763_012:0431c28": "也。僧宗曰：答向子句難也。",
    "T37n1763_012:0431c29": "迦葉！當知無量眾生至燒彼眾生諸煩惱結。",
    "T37n1763_012:0432a01": "明駿案：結上旨也。",
    "T37n1763_012:0432a02": "迦葉復言：善哉善哉至遊諸覺華歡娛受樂。",
    "T37n1763_012:0432a03": "明駿案：始領解也。",
    "T37n1763_012:0432a04": "迦葉復問：如佛言曰至唯願如來說其因緣。",
    "T37n1763_012:0432a05": "案法瑤曰：啟發如來身密之端也。僧宗曰：祕",
    "T37n1763_012:0432a06": "密之言雖復已拂，然於一化託生始末未能",
    "T37n1763_012:0432a07": "不惑，故指事廣拂，以開權迹也。有兩別：初總",
    "T37n1763_012:0432a08": "就菩薩、第二就釋迦迹也。",
    "T37n1763_012:0432a09": "佛告迦葉：汝不應言至復還安止本所住處。",
    "T37n1763_012:0432a10": "案僧亮曰：菩薩住涅槃者，以少見佛性，故名",
    "T37n1763_012:0432a11": "為住。以下況上也。",
    "T37n1763_012:0432a12": "善男子！復有菩薩摩訶薩至復還安止本所住",
    "T37n1763_012:0432a13": "處。明駿案：向指一須彌，今舉百億須彌也。",
    "T37n1763_012:0432a14": "如《首楞嚴》中廣說。",
    "T37n1763_012:0432a15": "善男子！復有菩薩摩訶薩至乃至本處亦復如",
    "T37n1763_012:0432a16": "是。明駿案：一毛孔之細，復妙一芥子也。",
    "T37n1763_012:0432a17": "善男子！復有菩薩摩訶薩至乃至本處亦復如",
    "T37n1763_012:0432a18": "是。明駿案：向舉一界三千，今指十方世界",
    "T37n1763_012:0432a19": "也。",
    "T37n1763_012:0432a20": "善男子！復有菩薩摩訶薩至乃至本處亦復如",
    "T37n1763_012:0432a21": "是。明駿案：向擲一佛世界，今擲微塵世界",
    "T37n1763_012:0432a22": "也。",
    "T37n1763_012:0432a23": "善男子！復有菩薩摩訶薩至乃至本處亦復如",
    "T37n1763_012:0432a24": "是。明駿案：向云他方，則廣遠為易；今云已",
    "T37n1763_012:0432a25": "身，以近小為難也。",
    "T37n1763_012:0432a26": "善男子！復有菩薩摩訶薩至乃至本處亦復如",
    "T37n1763_012:0432a27": "是。明駿案：更以已身為易，以一塵為難也。",
    "T37n1763_012:0432a28": "善男子！是菩薩摩訶薩至習近愛欲生羅睺羅。",
    "T37n1763_012:0432a29": "明駿案：結菩薩之不思議以況佛也。",
    "T37n1763_012:0432b01": "善男子！我已久住是大涅槃種種示現神通變",
    "T37n1763_012:0432b02": "化。案僧宗曰：此下顯佛不思議，拂法身也。",
    "T37n1763_012:0432b03": "於此三千大千世界至如首楞嚴經中廣說。",
    "T37n1763_012:0432b04": "明駿案：總舉一化之境有微密之事也。",
    "T37n1763_012:0432b05": "我於三千大千世界至亦不畢竟取於涅槃。",
    "T37n1763_012:0432b06": "明駿案：明雖滅而不滅也。",
    "T37n1763_012:0432b07": "或閻浮提示入母胎至隨順世間示現入胎。",
    "T37n1763_012:0432b08": "明駿案：顯雖生而不生也。",
    "T37n1763_012:0432b09": "善男子！此閻浮提林微尼園至毀禁戒者示作",
    "T37n1763_012:0432b10": "霜雹。案僧亮曰：天竺以東為首、以西為後、",
    "T37n1763_012:0432b11": "以北為左、以南為右。東行示始，始有二種：一",
    "T37n1763_012:0432b12": "示嬰兒、二明導首，以示自在也。右於事便也，",
    "T37n1763_012:0432b13": "西是後故，示最後身也。北示勝也，四天下中，",
    "T37n1763_012:0432b14": "欝單越勝也。此方春東夏南秋西冬北，萬",
    "T37n1763_012:0432b15": "物春生夏長、秋實冬藏，眾功畢也。上福田者，",
    "T37n1763_012:0432b16": "長養功勝，表佛田勝也。七步者，天竺象王生",
    "T37n1763_012:0432b17": "時，出胎即行七步，知是象王。菩薩始生，示自",
    "T37n1763_012:0432b18": "在王相也。唱如是言者，上以身示、此以言說，",
    "T37n1763_012:0432b19": "明是三界自在法王也。",
    "T37n1763_012:0432b20": "於閻浮提生七日已至即是諸佛如來法界。",
    "T37n1763_012:0432b21": "明駿案：上來至此，拂一化之始終也。",
    "T37n1763_012:0432b22": "我又示現閻浮提中至是故名為常住無變。",
    "T37n1763_012:0432b23": "案僧亮曰：廣明異應迹也，非是見王宮出家",
    "T37n1763_012:0432b24": "之次第也。明駿案：上來至此，但舉一天下事。",
    "T37n1763_012:0432b25": "如閻浮提東弗于逮至神通變化而無所畏。",
    "T37n1763_012:0432b26": "明駿案：還舉大千界事也。",
    "T37n1763_012:0432b27": "迦葉！以是緣故汝不應言至名曰常住無有變",
    "T37n1763_012:0432b28": "易。明駿案：結旨也。",
    "T37n1763_012:0432b29": "迦葉復言：如來云何至既滅度已亦無方所。",
    "T37n1763_012:0432c01": "案僧亮曰：前佛自引口密五事，今迦葉復引",
    "T37n1763_012:0432c02": "昔之密旨，令佛開也。",
    "T37n1763_012:0432c03": "佛言：迦葉善男子！汝今不應至如來體之故名",
    "T37n1763_012:0432c04": "為常。案僧亮曰：油譬取，明譬煩惱也。而器",
    "T37n1763_012:0432c05": "無常，非如來者，器義相似，少分譬也。如來體",
    "T37n1763_012:0432c06": "之故名為常者，昔但說結滅是常，不說體之",
    "T37n1763_012:0432c07": "者常，是有餘也。法瑤曰：上引無餘四句亦是",
    "T37n1763_012:0432c08": "口密，但未正表昔教，是覆相說；今正明也。",
    "T37n1763_012:0432c09": "復次善男子！言燈滅者至非大涅槃同於燈滅。",
    "T37n1763_012:0432c10": "案僧亮曰：分段煩惱，因果俱盡，譬如燈",
    "T37n1763_012:0432c11": "滅。猶餘身智，非大涅槃，是小涅槃已。不得說",
    "T37n1763_012:0432c12": "言同此燈滅者，分段煩惱未盡，不同燈滅也。",
    "T37n1763_012:0432c13": "覆相說法，謂佛一切結盡，身智亦是涅槃，即",
    "T37n1763_012:0432c14": "大涅槃也。昔總相說，故不辨小大之異，名為",
    "T37n1763_012:0432c15": "䨱也。",
    "T37n1763_012:0432c16": "阿那含者非數數來至無去來者名阿那含。",
    "T37n1763_012:0432c17": "案僧亮曰：數數來者，生上退下名來，在色界",
    "T37n1763_012:0432c18": "中。又有一來而非數數。何者？後云上流阿那",
    "T37n1763_012:0432c19": "含也。流有二種，謂煩惱流、道流。煩惱流故，生",
    "T37n1763_012:0432c20": "四禪，退生初禪。道流故，斷初禪結，生四禪也。",
    "T37n1763_012:0432c21": "又不還來二十五有者，阿那含名不還。具縛",
    "T37n1763_012:0432c22": "凡夫具二十五有，唯欲界備具。不還欲界名",
    "T37n1763_012:0432c23": "不還，不受二身故也。",
    "T37n1763_012:0432c24": "大般涅槃經集解卷第十二"
}