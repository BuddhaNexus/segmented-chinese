{
    "X73n1445_003:0019b17": "福州玄沙宗一大師廣錄下",
    "X73n1445_003:0019b19": "上堂。聞燕子叫。云。深談實相。善說法要。便下座。僧請",
    "X73n1445_003:0019b20": "益。和尚今日上堂。聞燕子叫。示眾道。深談實相。善說",
    "X73n1445_003:0019b21": "法要。未審尊意如何。師云。會麼。僧云。不會。師云。去。誰",
    "X73n1445_003:0019b22": "信你。師指燈籠問僧。我喚者箇作燈籠。你喚作什麼。",
    "X73n1445_003:0019b23": "云。某亦喚作燈籠。師云。盡大唐國內。未有一人會佛",
    "X73n1445_003:0019b24": "法。師到三斗處相看。斗問。莫怪住山年深無坐具。師",
    "X73n1445_003:0019c01": "云。者箇人人盡有。山主為什麼却無。斗却揖云。且坐。",
    "X73n1445_003:0019c02": "且坐。師云。元來有在。師見長生。乃拈起拄杖云。還見",
    "X73n1445_003:0019c03": "麼。生云。見。師云。男見．女見．僧見．俗見。你作麼生見。長",
    "X73n1445_003:0019c04": "生無對。師問長生。維摩觀佛。前際不來。後際不去。今",
    "X73n1445_003:0019c05": "即無住。你作麼生觀。生云。放某過。有箇道處。師云。放",
    "X73n1445_003:0019c06": "你過。作麼生道。生良久。師云。教誰委。生云。徒勞側耳。",
    "X73n1445_003:0019c07": "師云。情知汝向鬼趣裏作活計。師在雪峯。雪峯示眾",
    "X73n1445_003:0019c08": "云。古人道。光景俱亡。復是何物。却問師。你者裏合著",
    "X73n1445_003:0019c09": "什麼語。師云。放某過。有箇道處。峯云。放你過。作麼生",
    "X73n1445_003:0019c10": "道。師云。某亦放和尚過。因舉似密師伯見免話。洞山",
    "X73n1445_003:0019c11": "云。積代簪纓。暫時落薄。師云。積代簪纓。未曾落薄。新",
    "X73n1445_003:0019c12": "到纔禮拜。師云。因我得你拜。復問僧。甚處來。僧云。德",
    "X73n1445_003:0019c13": "山來。師云。德山尋常有什麼言句。僧舉。德山上堂。拈",
    "X73n1445_003:0019c14": "起拄杖便拋下。歸方丈。師云。賺舉也。僧後問玄覺。作",
    "X73n1445_003:0019c15": "麼生是賺舉處。覺云。却請上座舉。僧便舉。覺云。不堪",
    "X73n1445_003:0019c16": "為種草。雪峯遷化。師作喪主。集大眾。煎茶次。師於靈",
    "X73n1445_003:0019c17": "前拈起茶盞問大眾云。先師在日即且從。你道今且",
    "X73n1445_003:0019c18": "作麼生道。若道得。先師無過。若道不得。即過在先師。",
    "X73n1445_003:0019c19": "還有人道得麼。如是三遍問。大眾俱無語。師便撲破",
    "X73n1445_003:0019c20": "茶盞歸院。問中塔。子作麼生會。塔云。先師有什麼過。",
    "X73n1445_003:0019c21": "師便面壁。中塔便出去。師却喚中塔回。云。你作麼生",
    "X73n1445_003:0019c22": "會。中塔便面壁。師便休去。師見三人新到。打鼓三下。",
    "X73n1445_003:0019c23": "却歸方丈。僧具威儀了。却去打鼓三下。却歸堂內。久",
    "X73n1445_003:0019c24": "住來白師云。新到輕欺和尚法席。師云。你打鼓集眾",
    "X73n1445_003:0020a01": "來。為你勘破。眾集。新到不上來。師令侍者去喚到法",
    "X73n1445_003:0020a02": "堂頭。新到於侍者背上拍一拍。云。和尚喚。便歸堂內。",
    "X73n1445_003:0020a03": "久住又問和尚。何不勘過。師云。我與你勘了也。雪峯",
    "X73n1445_003:0020a04": "向師道。有僧問我。如何是牧童歌。我作舞歸方丈。師",
    "X73n1445_003:0020a05": "云。者老漢脚跟未點地在。峯云。子又作麼生。師撫掌",
    "X73n1445_003:0020a06": "三下。因僧舉神會瓦礫話。師云。果然。因僧舉雲嵒掃",
    "X73n1445_003:0020a07": "地話。師云。我當時若見。向伊道。正是第二月。師見鼓",
    "X73n1445_003:0020a08": "山。乃作一圓相。山云。一切人出此不得。師云。情知你",
    "X73n1445_003:0020a09": "向鬼趣裏作活計。山云。和尚作麼生。師云。一切人出",
    "X73n1445_003:0020a10": "此不得。山云。和尚為什麼道得。某道不得。師云。我道",
    "X73n1445_003:0020a11": "得。你道不得。師問地藏。三界唯心。子作麼生會。云。和",
    "X73n1445_003:0020a12": "尚還見禪床麼。師云。見。云。和尚不會三界唯心。師侍",
    "X73n1445_003:0020a13": "雪峯。雪峯指面前火爐云。三世諸佛總在裏許說法。",
    "X73n1445_003:0020a14": "轉大法輪。師云。近日王令稍嚴。峯云。作麼。師云。不許",
    "X73n1445_003:0020a15": "人攙奪行市。雪峯一日在僧堂內燒火。閉却前後門。",
    "X73n1445_003:0020a16": "乃叫。救火。救火。眾人盡來救火。峯不開門。師將一片",
    "X73n1445_003:0020a17": "柴從窻中拋入。峯便開門。師問僧。甚處來。云。瑞嵒來。",
    "X73n1445_003:0020a18": "師云。瑞嵒有什麼言句。云。和尚尋常喚主人公。自應",
    "X73n1445_003:0020a19": "喏。又云。不妨惺惺。師云。一等弄精魂。猶教些子。又云。",
    "X73n1445_003:0020a20": "你何不在彼中。云。和尚遷化也。師云。如今還喚得應",
    "X73n1445_003:0020a21": "麼。師問菴主乞火。主云。火性周遍。為什麼乞火。師云。",
    "X73n1445_003:0020a22": "話墮也。雪峯問僧。甚處來。僧云。溈山來。峯云。溈山有",
    "X73n1445_003:0020a23": "什麼言句。某曾問。如何是祖師西來意。溈山默坐。峯",
    "X73n1445_003:0020a24": "云。你肯他也無。云。某不肯他。峯云。溈山古佛。你速去",
    "X73n1445_003:0020b01": "懺悔。其僧到師處。舉前話。師云。山頭老漢蹉過古人",
    "X73n1445_003:0020b02": "事。云。未審和尚尊意如何。師云。大小溈山被者僧問。",
    "X73n1445_003:0020b03": "直得百雜碎。王太尉差人持書到師。某造得一所院。",
    "X73n1445_003:0020b04": "和尚會下有接人底上座。請一人出世。師上堂。舉前",
    "X73n1445_003:0020b05": "事。又云。我且問諸人。忽遇大醉底人來。作麼生接。因",
    "X73n1445_003:0020b06": "舉肇法師頌。四大元無主。五陰本來空。將頭臨白刃。",
    "X73n1445_003:0020b07": "一似斬春風。師云。大小肇法師臨遷化去。猶寐語在。",
    "X73n1445_003:0020b08": "因舉仰山插鍬話。師云。我當時若見。與伊踏倒鍬子。",
    "X73n1445_003:0020b09": "因舉俱胝凡見僧問。只豎起一指頭。師云。我當時若",
    "X73n1445_003:0020b10": "見。與伊拗折指頭。因舉石頭為讓和尚持書話。師云。",
    "X73n1445_003:0020b11": "大小石頭被讓和尚一推坑裏。直至如今起不得。因",
    "X73n1445_003:0020b12": "舉魯祖凡見僧來便面壁。師云。我當時若見。與伊五",
    "X73n1445_003:0020b13": "下火抄。因舉溈山．香嚴竪拂話。師云。只者香嚴脚跟",
    "X73n1445_003:0020b14": "未點地在。師令僧持書上雪峯。雪峯開。只見三張白",
    "X73n1445_003:0020b15": "紙。遂拈起問僧云。還會麼。僧云。不會。峯云。不見道。君",
    "X73n1445_003:0020b16": "子千里同風。僧舉似師。師云。山頭老漢蹉過也不知。",
    "X73n1445_003:0020b17": "云。未審和尚尊意如何。師云。孟春猶寒也不解道。師",
    "X73n1445_003:0020b18": "在雪峯。雪峯上堂。眾集。有一僧珍重出去。峯云。總似",
    "X73n1445_003:0020b19": "者箇僧。省我多少心力。師云。和尚與麼接人。瞎却閩",
    "X73n1445_003:0020b20": "中一城人眼。峯云。你作麼生。師云。好與三十棒。因舉",
    "X73n1445_003:0020b21": "傅大士云。欲知佛去處。只者語聲是。師云。大小傅大",
    "X73n1445_003:0020b22": "士只認得箇昭昭靈靈。因舉僧在門外作務見蛇一",
    "X73n1445_003:0020b23": "條。師去看。拈拄杖敲頭云。蛇聻。蛇聻。因舉長慶投機",
    "X73n1445_003:0020b24": "頌。也大差。也大差。捲起簾來見天下。若人問我解何",
    "X73n1445_003:0020c01": "宗。拈起拂來驀口打。師云。我不與麼道。也大差。也大",
    "X73n1445_003:0020c02": "差。捲起簾來見天下。若人問我解何宗。拈將拂來不",
    "X73n1445_003:0020c03": "要打。",
    "X73n1445_003:0020c04": "上堂云。我與釋迦同參。有僧問。承和尚有言。我與釋",
    "X73n1445_003:0020c05": "迦同參。未審參見什麼人。師云。釣魚船上謝三郎。雪",
    "X73n1445_003:0020c06": "峯問。那箇是備頭陀。師云。終不敢誑嚇於人。因普請",
    "X73n1445_003:0020c07": "般柴次。師云。汝諸人盡承吾力。僧問。既承師力。何用",
    "X73n1445_003:0020c08": "普請。師云。汝不普請。爭得柴歸。因普請打麥次。師忽",
    "X73n1445_003:0020c09": "然倒地叫云。阿耶。阿耶。眾僧盡近前問。和尚安樂否。",
    "X73n1445_003:0020c10": "師云。你三四百人盡在我肚上打。教我爭得安樂。",
    "X73n1445_003:0020c11": "上堂。良久。大眾盡道師不說法。一時散去。師乃呵云。",
    "X73n1445_003:0020c12": "看著總是一樣底。無一箇有智見。我開却兩片皮。便",
    "X73n1445_003:0020c13": "盡蔟覓言語意度。是我真實為他。却總不知。看著與",
    "X73n1445_003:0020c14": "麼大難。大難。",
    "X73n1445_003:0020c15": "上堂。良久。云。我為汝得徹困也。還會麼。僧問。寂寂無",
    "X73n1445_003:0020c16": "言時如何。師云。寐語作麼。進云。本分請師道。師云。瞌",
    "X73n1445_003:0020c17": "睡作麼。云。某即瞌睡。和尚作麼生。師云。爭得與麼不",
    "X73n1445_003:0020c18": "識痛痒。又云。可惜如許大師僧。道千里萬里行脚到",
    "X73n1445_003:0020c19": "者裏。不消箇瞌睡寐語。便屈却去。問。請和尚接。師云。",
    "X73n1445_003:0020c20": "我接你了。還會麼。問。從上宗乘。如何理論。師云。少人",
    "X73n1445_003:0020c21": "聽。問。學人親切處。請師一言。師云。識得即得。云。請和",
    "X73n1445_003:0020c22": "尚直道。師云。患聾作什麼。",
    "X73n1445_003:0020c23": "上堂云。諸禪德。汝諸人巡遶諸方行脚來。稱我參禪",
    "X73n1445_003:0020c24": "學道。為有奇特去處。為當只與麼西問東問。若有。試",
    "X73n1445_003:0021a01": "道看。我為汝證明。是非我盡識得。汝還有麼。若無。當",
    "X73n1445_003:0021a02": "知只是趂塊。是汝到者裏來。我今問汝。汝諸人還有",
    "X73n1445_003:0021a03": "眼麼。若有。即今便合識得。還會麼。若不識。便被喚作",
    "X73n1445_003:0021a04": "生盲生聾底人。還是麼。肯與麼道麼。諸禪德亦莫自",
    "X73n1445_003:0021a05": "屈。是汝真實。何曾是與麼人。什方諸佛把汝向頂[寧*頁]",
    "X73n1445_003:0021a06": "上著。不敢錯誤著一分子。只道此事唯我能知。如今",
    "X73n1445_003:0021a07": "相紹繼。盡道承他釋迦。我道釋迦與我同參。汝道參",
    "X73n1445_003:0021a08": "阿誰。會麼。大不容易知。莫非大悟始得。若是限劑所",
    "X73n1445_003:0021a09": "悟。莫能親覯。汝還識大悟麼。不可是向髑髏前認他",
    "X73n1445_003:0021a10": "鑒照。不可是汝說空說有。說者邊說那邊。有世間法。",
    "X73n1445_003:0021a11": "有箇不是世間法。和尚子。虗空猶從迷妄幻生。如今",
    "X73n1445_003:0021a12": "若是大肯去。何處有者箇稱說。尚無虗空消息。何處",
    "X73n1445_003:0021a13": "有三界業次．父母緣生。樁立前後。如今道無尚是誑",
    "X73n1445_003:0021a14": "語。豈況是有。知麼。是汝多時行脚盡道有覺悟底事。",
    "X73n1445_003:0021a15": "我今問汝。只如巔山巖崖。迥絕人煙處。還有佛法麼。",
    "X73n1445_003:0021a16": "裁辨得麼。若裁辨不得。卒未在。我尋常道。亡僧面前",
    "X73n1445_003:0021a17": "正是觸目菩提。萬里神光頂後相。若人覯得。不妨出",
    "X73n1445_003:0021a18": "他陰界。脫汝髑髏前意想。若不然者。誰為證據。仁者。",
    "X73n1445_003:0021a19": "我向汝說盡十方世界都來只是汝真實人體。何處",
    "X73n1445_003:0021a20": "更有一法解蓋覆得。知麼。還信麼。解承當得麼。大須",
    "X73n1445_003:0021a21": "努力。珍重。",
    "X73n1445_003:0021a22": "上堂。良久。云。識得麼。還辨得麼。便歸方丈。",
    "X73n1445_003:0021a23": "上堂。良久。云。是汝真實人如是。",
    "X73n1445_003:0021a24": "上堂。良久。云。達麼如今見在。汝諸人還見麼。",
    "X73n1445_003:0021b01": "上堂云。都來只是一顆明珠。僧問。承和尚有言。都來",
    "X73n1445_003:0021b02": "是一顆明珠。學人不識。乞師指示。師云。全體是。更教",
    "X73n1445_003:0021b03": "阿誰識。僧云。雖然全體是。爭奈不會何。師云。欲得會。",
    "X73n1445_003:0021b04": "但問取汝眼。問。嶮惡道中以何為津梁。師云。汝眼為",
    "X73n1445_003:0021b05": "津梁。云。未得者如何。師云。快究取。",
    "X73n1445_003:0021b06": "上堂云。是汝諸人見有嶮惡。見有大蟲．刀劒諸事來",
    "X73n1445_003:0021b07": "逼汝身命。便生無限怕怖。恰如世間畫師。自畫作地",
    "X73n1445_003:0021b08": "獄變相。畫大蟲刀劒了。好好地看著。却自生怕怖。亦",
    "X73n1445_003:0021b09": "不是別人與汝為過。汝如今欲免此幻惑麼。但識取",
    "X73n1445_003:0021b10": "金剛眼睛。若識得。不曾教有纖塵可得露現。何處更",
    "X73n1445_003:0021b11": "有虎狼刀劒解嗋嚇得汝。直至釋迦如是伎倆亦覓",
    "X73n1445_003:0021b12": "出頭處不得。所以我向汝道。沙門眼把定世界。函蓋",
    "X73n1445_003:0021b13": "乾坤。不漏絲髮。何處更有一物為汝。知麼。如是出脫。",
    "X73n1445_003:0021b14": "如是奇特。何不究取。問。如何是宗門中事。師云。瞌睡",
    "X73n1445_003:0021b15": "作麼。云。和尚何不接學人。師云。者鈍漢。問。如何是沙",
    "X73n1445_003:0021b16": "門眼。師云。築著鼻孔。又云。我向汝道時時長築著髑",
    "X73n1445_003:0021b17": "髏。磨破鼻孔。是汝不覺不知。所以道。髑髏常干世界。",
    "X73n1445_003:0021b18": "鼻孔磨觸家風。僧問。如何是學人本分事。師云。是汝",
    "X73n1445_003:0021b19": "本分事。問。劫火洞燃。遍燒三千大千世界。此人如何。",
    "X73n1445_003:0021b20": "師云。髑髏。後問。如何是金剛力士。師吹一吹。問。如何",
    "X73n1445_003:0021b21": "是涅槃。師云。埋却汝。問。十二分教不要。如何是西來",
    "X73n1445_003:0021b22": "意。師云。十二分教不要。問。古人皆以瞬視接人。未審",
    "X73n1445_003:0021b23": "和尚以何接人。師云。我不以瞬視接人。云。某者裏為",
    "X73n1445_003:0021b24": "什麼道不得。師云。適來塞却汝口。爭解道得。問。承古",
    "X73n1445_003:0021c01": "有言。舉足下足無非道場。如何是道場。師云。沒却你。",
    "X73n1445_003:0021c02": "云。為什麼得與麼難見。師云。只為太近。",
    "X73n1445_003:0021c03": "上堂云。汝諸人如大海水裏坐。沒頭浸却。展手問人",
    "X73n1445_003:0021c04": "乞水喫。夫學般若菩薩。須具大根器。有大智惠始得。",
    "X73n1445_003:0021c05": "若是根機遲鈍。直須是勤苦。日夜忘疲。莫只是記言",
    "X73n1445_003:0021c06": "記語。被人詰問著。沒去處。有一般坐繩床老漢。稱為",
    "X73n1445_003:0021c07": "善知識。問著便搖身動手。吐舌瞪視。更有一般便說",
    "X73n1445_003:0021c08": "道昭昭靈靈。靈臺智性。向五蘊身田裏作主宰。與麼",
    "X73n1445_003:0021c09": "為善知識。大賺人。我今問汝。汝若認昭昭靈靈便是",
    "X73n1445_003:0021c10": "汝真實。為什麼瞌睡時又不成昭昭靈靈。若瞌睡時",
    "X73n1445_003:0021c11": "不是。為什麼有昭昭時。汝還會麼。者箇喚作認賊為",
    "X73n1445_003:0021c12": "子。是生死根本。妄想緣氣。汝欲識此昭昭靈靈。只因",
    "X73n1445_003:0021c13": "前塵色聲香等法而有分別。便道此是昭昭靈靈。若",
    "X73n1445_003:0021c14": "無前塵。汝此昭昭靈靈同於龜毛兔角。仁者。真實在",
    "X73n1445_003:0021c15": "什麼處。汝欲出五蘊身田主宰。但識取祕密金剛體。",
    "X73n1445_003:0021c16": "古人向汝道。圓成正遍。遍周沙界。汝見日麼。世間人",
    "X73n1445_003:0021c17": "所作養身活命。種種心行。莫非承他日光成立。只如",
    "X73n1445_003:0021c18": "日體還有多般麼。還有不周遍處麼。欲識此金剛體",
    "X73n1445_003:0021c19": "亦復如是。只如今山河大地．十方國土．色空明暗。及",
    "X73n1445_003:0021c20": "汝身心。莫非盡承此圓成威光所現。何不發明取。便",
    "X73n1445_003:0021c21": "隨他向鬼趣作活計。直下自瞞。忽然無常殺境到來。",
    "X73n1445_003:0021c22": "眼目[目*壽]張。如生脫龜筒相似。還知麼。三界無安。猶如",
    "X73n1445_003:0021c23": "火宅。且汝未是得安樂底人。汝父母放汝出家。十方",
    "X73n1445_003:0021c24": "施主供汝衣食。土地龍神荷護汝。也須具慚愧知恩",
    "X73n1445_003:0022a01": "始得。莫長連床上排行著。粥飯將養得汝爛冬瓜相",
    "X73n1445_003:0022a02": "似。變將去土裏埋將去。業識忙忙。無本可據。只如大",
    "X73n1445_003:0022a03": "地上蠢蠢者。我喚作地獄劫住。如今若不了。明朝後",
    "X73n1445_003:0022a04": "日盡變入驢胎馬腹裏。牽犁拽杷。銜鐵負鞍。大不容",
    "X73n1445_003:0022a05": "易受。大須恐懼。此煩惱惡業因緣未是一劫兩劫得",
    "X73n1445_003:0022a06": "休去。直與金剛齊壽。知麼。僧侍立次。師見面前地上",
    "X73n1445_003:0022a07": "點白。以杖指問僧云。還見麼。僧云。見。如是三度問。俱",
    "X73n1445_003:0022a08": "言見。師云。你也見。我也見。為什麼道不會。問。如何是",
    "X73n1445_003:0022a09": "無縫塔。師云。者一縫大小。師因斫柴見虎。僧云。和尚。",
    "X73n1445_003:0022a10": "虎。師云。是你虎。後歸院。僧來請益。和尚今日道見虎。",
    "X73n1445_003:0022a11": "云是你。未審尊意如何。師云。娑婆世界有四種極重",
    "X73n1445_003:0022a12": "之事。若人透得。不妨出得廕界。問。大耳三藏第三度",
    "X73n1445_003:0022a13": "為什麼不見國師。師云。你道前兩度還見麼。師寄信",
    "X73n1445_003:0022a14": "與稜道者云。我有箇事要你商量。稜道者下山到師",
    "X73n1445_003:0022a15": "處侍立。夜深。並無言說。至版鳴時。師乃喚。道者。道者",
    "X73n1445_003:0022a16": "應喏。師云。版鳴也。喫粥去。問。學人為什麼道不得。師",
    "X73n1445_003:0022a17": "云。塞著你口。爭解道得。因僧舉雪峯和尚示眾云。若",
    "X73n1445_003:0022a18": "未會。且從迦葉門入。時僧問雪峯。如何是迦葉門。峯",
    "X73n1445_003:0022a19": "云。不見絲毫始得。後師聞。云。孟八郎又與麼去也。僧",
    "X73n1445_003:0022a20": "問師。如何是迦葉門。師云。但從迦葉門入。雪峯見一",
    "X73n1445_003:0022a21": "隊獼猴。謂師云。人人盡有一面古鏡。只者獼猴也有",
    "X73n1445_003:0022a22": "一面古鏡。師云。還有自照也無。峯云。老僧住持事煩。",
    "X73n1445_003:0022a23": "雪峯云。世界闊一尺。古鏡闊一尺。世界闊一丈。古鏡",
    "X73n1445_003:0022a24": "闊一丈。師指火爐云。闊多少。峯云。似古鏡闊。師云。老",
    "X73n1445_003:0022b01": "漢脚跟未點地在。",
    "X73n1445_003:0022b02": "師上堂云。太虗日輪。是一切人成立。太虗見在。諸人",
    "X73n1445_003:0022b03": "作麼生滿目覰不見。滿耳聽不聞。此兩處不省得。便",
    "X73n1445_003:0022b04": "是瞌睡漢。若明徹得。坐却凡聖。坐却三界。夢幻身心",
    "X73n1445_003:0022b05": "無一物如鍼鋒許為緣為對。直饒諸佛出來。作無限",
    "X73n1445_003:0022b06": "神通變現。設如許多教網。未曾措著一分毫。唯助初",
    "X73n1445_003:0022b07": "學誠信之門。還會麼。水鳥樹林却解提綱。他甚端的。",
    "X73n1445_003:0022b08": "自是少人聽。非是小事。天魔外道。是辜恩負義。天人",
    "X73n1445_003:0022b09": "六趣。是自欺自誑。如今沙門不薦此事。翻成弄影漢。",
    "X73n1445_003:0022b10": "生死海裏浮沈。幾時休息去。自家幸有此廣大門風。",
    "X73n1445_003:0022b11": "不能紹繼得。更向五蘊身田裏作主宰。還夢見麼。如",
    "X73n1445_003:0022b12": "許多田地。教誰作主宰。大地載不起。虗空包不盡。豈",
    "X73n1445_003:0022b13": "是小事。若要徹。即今者裏便明徹去。不教仁者取一",
    "X73n1445_003:0022b14": "法如微塵大。不教仁者捨一法如毫髮許。還會麼。時",
    "X73n1445_003:0022b15": "有僧問。從上宗旨如何。師默然。僧再問。師乃叱之。僧",
    "X73n1445_003:0022b16": "問。從何方便門。令學人得入。師云。入是方便。僧問。初",
    "X73n1445_003:0022b17": "心人來。師如何指示。師云。什麼處得初心來。僧問。學",
    "X73n1445_003:0022b18": "人創入叢林。乞師提接。師以杖指之。僧云。學人不會。",
    "X73n1445_003:0022b19": "師云。我恁麼為汝。却成抑屈於人。如今若的自肯。當",
    "X73n1445_003:0022b20": "人分上。不論學入叢林。可謂共諸人久踐。與過去諸",
    "X73n1445_003:0022b21": "佛無所乏少。如大海水。一切魚龍。初生至老。吞吐受",
    "X73n1445_003:0022b22": "用。悉皆平等。所以道。初發心者與古佛齊肩。奈何汝",
    "X73n1445_003:0022b23": "無始積劫。動諸妄情。結成煩惱。如重病人。心狂熱悶。",
    "X73n1445_003:0022b24": "顛倒亂見。都無實事。如今所覩一切境界。皆亦如是。",
    "X73n1445_003:0022c01": "對汝諸根。盡成顛倒。古人以無窮妙藥醫療對治。直",
    "X73n1445_003:0022c02": "至十地。未得惺惺。將知大不容易。古人思唯。如喪考",
    "X73n1445_003:0022c03": "妣。如今兄弟。見似等閑。何處別有人為汝了得。可惜",
    "X73n1445_003:0022c04": "時光虗度。何妨密密地自究。子細觀尋。至無著力處。",
    "X73n1445_003:0022c05": "自息諸緣去。縱未發萌。種子猶在。若總取我傍家打",
    "X73n1445_003:0022c06": "鼓弄粥飯氣力。將此造次排遣生死。賺汝一生。有何",
    "X73n1445_003:0022c07": "所益。應須如實知取好。無事。珍重。",
    "X73n1445_003:0022c08": "上堂云。我今問你諸人。且成得什麼事。在何世界安",
    "X73n1445_003:0022c09": "身立命。還辨得麼。若辨不得。恰似捏目生花。見事便",
    "X73n1445_003:0022c10": "差。知麼。如今目前見有山河大地．色空明暗。種種諸",
    "X73n1445_003:0022c11": "物。皆是狂勞花相。喚作顛倒知見。夫出家人。識心達",
    "X73n1445_003:0022c12": "本源。故號為沙門。汝今既已剃髮披衣為沙門相。即",
    "X73n1445_003:0022c13": "便有自利利他分。如今看著盡黑漫漫地墨汁相似。",
    "X73n1445_003:0022c14": "自救尚不了。爭解為得別人。仁者。佛法因緣事大。莫",
    "X73n1445_003:0022c15": "作等閑。相聚頭亂說雜話。趂塊過時。時光難得。可惜",
    "X73n1445_003:0022c16": "許大丈夫兒。何不省察看是什麼。只如從上宗乘。是",
    "X73n1445_003:0022c17": "諸佛頂族。汝既承當不得。所以我方便勸汝。但迦葉",
    "X73n1445_003:0022c18": "門接續頓超出。此一門超汝凡聖因果。超毗盧妙莊",
    "X73n1445_003:0022c19": "嚴世界海。超他釋迦方便門。直下永劫不教有一物",
    "X73n1445_003:0022c20": "與汝作眼見。何不自急急究取。未必道我且待三生",
    "X73n1445_003:0022c21": "兩生。久積淨業。仁者。宗乘是什麼事。不可由汝用功",
    "X73n1445_003:0022c22": "莊嚴便得去也。不可他心宿命便得去也。會麼。只如",
    "X73n1445_003:0022c23": "釋迦出頭來。作得如許多變弄。說十二分教。如缾灌",
    "X73n1445_003:0022c24": "水。大作一場佛事。向此門中用一點不得。用毫頭伎",
    "X73n1445_003:0023a01": "倆不得。知麼。如同夢事。亦如寐語。沙門不應出頭來。",
    "X73n1445_003:0023a02": "不同夢事。蓋為識得。知麼。識得即是大出脫底人．大",
    "X73n1445_003:0023a03": "徹頭人。所以超凡超聖。出離生死。離果離因。超毗盧。",
    "X73n1445_003:0023a04": "越釋迦。不被凡聖因果所瞞。一切處無人識得汝。知",
    "X73n1445_003:0023a05": "麼。長戀生死愛網。被他善惡業果拘將去。無自由。饒",
    "X73n1445_003:0023a06": "你鍊得身心同虗空去。饒你到妙精明心湛然不搖",
    "X73n1445_003:0023a07": "處。不出他識陰。古人喚作如急流水。水急不覺。妄為",
    "X73n1445_003:0023a08": "恬靜。與麼修行。盡出他輪迴際不得。依前又被輪迴",
    "X73n1445_003:0023a09": "去。所以行是無常。直是三乘功果。如是可畏。若無道",
    "X73n1445_003:0023a10": "眼。亦不究竟。何似如今博地凡夫。亦不用一毫功夫",
    "X73n1445_003:0023a11": "便頓超具眼去。解省心力麼。還願樂麼。勸汝。我如今",
    "X73n1445_003:0023a12": "立地待汝構去。更不教汝加功鍊行。如今不與麼。更",
    "X73n1445_003:0023a13": "待何時。還肯麼。",
    "X73n1445_003:0023a14": "方丈錄",
    "X73n1445_003:0023a15": "詳夫古佛真宗。常隨物現。堂堂應用。處處流輝。隱顯",
    "X73n1445_003:0023a16": "坦然。高低盡照。是汝門上士。道眼推先。契本明心。方",
    "X73n1445_003:0023a17": "為究竟。森羅一體。萬像同源。廓爾無邊。誰論有際。塵",
    "X73n1445_003:0023a18": "劫中事。都在目前。時人曠隔年深。致乖常體。迷心認",
    "X73n1445_003:0023a19": "物。久背真宗。不遇良朋道友。只自於私作解。縱有商",
    "X73n1445_003:0023a20": "量。渾成意度。及至尋窮理地。不辯邪正。況乃平生未",
    "X73n1445_003:0023a21": "曾撈摝。先賢古德。復自知時。剋己推功。岩菴石室。上",
    "X73n1445_003:0023a22": "德云。情存聖量。猶落法塵。己見未忘。還成滲漏。不可",
    "X73n1445_003:0023a23": "道持齋持戒。長坐不臥。息念觀空。凝神入定。便當去",
    "X73n1445_003:0023a24": "也。且有什麼交涉。西天外道入得八萬劫定。凝神寂",
    "X73n1445_003:0023b01": "靜。閉目藏睛。灰心滅智。劫數纔終。不免輪迴。蓋為道",
    "X73n1445_003:0023b02": "眼不明。生死根源不破。夫出家者即不然。不可同他",
    "X73n1445_003:0023b03": "外道去也。莫非真實明達。具大知見。能與佛同轍。寂",
    "X73n1445_003:0023b04": "照忘知。虗含萬像。如今且什麼處不是汝。什麼處不",
    "X73n1445_003:0023b05": "分明。什麼處不露現。何不與麼會去。若無者箇田地。",
    "X73n1445_003:0023b06": "時中爭奈諸多漏念何。總成虗妄。阿那箇便是平生",
    "X73n1445_003:0023b07": "得力處。如實未有發明。切須在急。時中忘飡失寢。如",
    "X73n1445_003:0023b08": "救頭燃。如喪身命。明心究理。放捨閑緣。歇却心識。方",
    "X73n1445_003:0023b09": "有相親分。若不如是。明朝後日盡被識情帶將去。有",
    "X73n1445_003:0023b10": "什麼自由分。如今却不如他無情之物。敷唱分明。土",
    "X73n1445_003:0023b11": "木石頭說法。非常真實。只是少人聽。若聞此說。始可",
    "X73n1445_003:0023b12": "商量。若聞無情說法底人作麼生商量。試道看。不可",
    "X73n1445_003:0023b13": "道無言無說也。不可道無問而自說。稱嘆所行道也。",
    "X73n1445_003:0023b14": "不見善才童子參一百二十員老師。末後見彌勒。彈",
    "X73n1445_003:0023b15": "指之頃便得入門。善才入門之後。其門自閉。於樓閣",
    "X73n1445_003:0023b16": "中覩百千諸佛過去捨身受身。所參百二十員知識",
    "X73n1445_003:0023b17": "化境於樓閣中一時俱現。彌勒為其證明。善才疑心",
    "X73n1445_003:0023b18": "頓息。大凡三條椽下。須具者箇真實發明。即可商量。",
    "X73n1445_003:0023b19": "便向四生六道中同於諸佛淨土。更懼何生死。且由",
    "X73n1445_003:0023b20": "阿誰知他一切說法都無實體。至於靈山會上。迦葉",
    "X73n1445_003:0023b21": "親聞。猶如畫月。古德云善惡都莫思量。還同指月。乃",
    "X73n1445_003:0023b22": "至三乘行位．解脫法身．菩提涅槃．聖智聖果。並如空",
    "X73n1445_003:0023b23": "花兔角。不見道。却來觀世間。猶如夢中事。有為心法。",
    "X73n1445_003:0023b24": "不可相依。月久年深。全乖利益。只為棄本逐末。厭離",
    "X73n1445_003:0023c01": "凡情。忻心聖道。作此知見。不出他限量。拋他五陰不",
    "X73n1445_003:0023c02": "去。不見道。諸行無常。是生滅法。是你只擬向前。爭能",
    "X73n1445_003:0023c03": "明得。可中得知之。若未構得。須知盡是虗頭漢之法。",
    "X73n1445_003:0023c04": "具大根器方能明達。今生須徹。百千萬劫亦然。古德",
    "X73n1445_003:0023c05": "云。努力今生須了却。誰能累劫受餘殃。丈室輒書與",
    "X73n1445_003:0023c06": "弟子。珍重。",
    "X73n1445_003:0023c07": "王大王請雪峯與玄沙入內論佛心印錄",
    "X73n1445_003:0023c08": "大王問二禪師。諸佛并達磨所傳祕密心印。乞師的",
    "X73n1445_003:0023c09": "實為說。且祖佛已來。究竟修何因果。乃得成佛。峯云。",
    "X73n1445_003:0023c10": "須是見性。方得成佛。王云。何為見性。峯云。見自本性。",
    "X73n1445_003:0023c11": "王云。有形狀否。峯云。見自本性。無物可見。此是難信",
    "X73n1445_003:0023c12": "之法。百千諸佛同傳。王云。爭得否。峯云。若稱揚此事。",
    "X73n1445_003:0023c13": "盡大地說不能盡。若達磨親傳。只是一言。便轉凡成",
    "X73n1445_003:0023c14": "聖。不是小小之事。悟即剎那間。不悟塵沙劫。大王。大",
    "X73n1445_003:0023c15": "藏教中。一切經論。千般萬般。只為一心。祖祖相傳一",
    "X73n1445_003:0023c16": "心。但山僧為大王說此事。未可造次。指示真性。大王。",
    "X73n1445_003:0023c17": "緣此事。山僧各各有千百人眾。並是二三十年來密",
    "X73n1445_003:0023c18": "用此事。未有一二人承當得此事。況此法門是過去",
    "X73n1445_003:0023c19": "諸佛只一人傳一人。況今大王為俗天子。日為萬民",
    "X73n1445_003:0023c20": "判斷山河。有迷心念。爭覯得此事真實法門。願大王",
    "X73n1445_003:0023c21": "且為佛法之主宰。於筆頭下救護生靈。豈不是事。大",
    "X73n1445_003:0023c22": "王聞此相勸。倍生歡悅。又問二師。朕今造寺．脩福．布",
    "X73n1445_003:0023c23": "施．度僧。諸惡莫作。眾善奉行。如此去。還得成佛否。玄",
    "X73n1445_003:0023c24": "沙云。不得成佛。但是有作之心。皆是輪迴。大王云。得",
    "X73n1445_003:0024a01": "何果報。師云。得生天報。得福壽報。王云。究竟如何。師",
    "X73n1445_003:0024a02": "云。福盡即墮。王云。墮於何處。師云。福盡壽報。佛經具",
    "X73n1445_003:0024a03": "載。大王少時不言。二師向大王言。即心是佛。見性是",
    "X73n1445_003:0024a04": "佛。王云。將何為道。作何修行。師云。經中道。一切業障",
    "X73n1445_003:0024a05": "海。皆從妄想生。若欲懺悔者。端坐念實相。願大王識",
    "X73n1445_003:0024a06": "取實相。自然成佛。大王起。禮二師言。相救生死事大。",
    "X73n1445_003:0024a07": "師曰。且為大王說真如名於後。一名佛性。二名真如。",
    "X73n1445_003:0024a08": "三名玄旨。四名清淨法身界。五名靈臺。六名精魂。七",
    "X73n1445_003:0024a09": "名赤子。八名大圓鏡智。九名空宗。十名第一義。十一",
    "X73n1445_003:0024a10": "名白淨識。此是一心之名目也。三世諸佛．十二部經",
    "X73n1445_003:0024a11": "並在。大王本性自具足。亦不用求。切須自救。無人相",
    "X73n1445_003:0024a12": "為。山僧救大王不及。山僧愛念眾生。猶如赤子。遇緣",
    "X73n1445_003:0024a13": "即隨方便度眾生。若作佛。應須自度。若悟了一真如",
    "X73n1445_003:0024a14": "性。不在多言。諸佛菩薩若未悟空寂真源。要在言設",
    "X73n1445_003:0024a15": "化。若了真源。無言契道。道本無言無說。佛言向無功",
    "X73n1445_003:0024a16": "用處證道矣。又曰。且山僧被大王請住山門。事不獲",
    "X73n1445_003:0024a17": "已。為報王恩。為王說法。山僧說法。如降大雨。一時普",
    "X73n1445_003:0024a18": "潤。隨其福力。若尠福眾生。不信大乘。如降枯木焦種。",
    "X73n1445_003:0024a19": "闡提無信山僧說。願大王但於自身觀矚本性。若見",
    "X73n1445_003:0024a20": "了。一切自通。諸佛諸祖師玄旨。皆自識得真實。乃至",
    "X73n1445_003:0024a21": "一切假號名字亦自識得。大王聞二師如此相勸指",
    "X73n1445_003:0024a22": "示。大起信心。便立大誓願。志信受持。終無退志。大王",
    "X73n1445_003:0024a23": "再命二禪師入內。重排香桉。志專佛乘。不敢外泄。某",
    "X73n1445_003:0024a24": "為傳大王佛法心印。伏願地神報空中神。空中神報",
    "X73n1445_003:0024b01": "天神。盡十方三世諸佛同為證明。三十三天眾同共",
    "X73n1445_003:0024b02": "證明。大王又自發願。願二師便指示一心得達達磨",
    "X73n1445_003:0024b03": "法門。二師喚云。大王。志心聽取佛法開示。悟入此門。",
    "X73n1445_003:0024b04": "此門無形無相。幻化空身是大王法身。知見了。亦總",
    "X73n1445_003:0024b05": "是大王本源自性天真佛也。遍虗空界。無一切色聲",
    "X73n1445_003:0024b06": "香味觸法處得其自由。無長短方圓。隨一切物見。名",
    "X73n1445_003:0024b07": "大事因緣出現於世。亦名無心可名。可名一念歸空",
    "X73n1445_003:0024b08": "界。無形無狀。是無心也。大王既知了心。心如木如石",
    "X73n1445_003:0024b09": "去。久久忘緣去。莫起善惡思量。一切如常去。如人迷",
    "X73n1445_003:0024b10": "路去。如虗空。亦名無住心。亦名自性涅槃。亦名無言",
    "X73n1445_003:0024b11": "說。亦名無繫縛。亦名無形相。亦名一心法門。亦名大",
    "X73n1445_003:0024b12": "涅槃。亦名定念總持。亦名真如性海。亦名無為大道。",
    "X73n1445_003:0024b13": "亦名一真法界。亦名無去無來菩提薩埵。亦名無性",
    "X73n1445_003:0024b14": "涅槃。亦名金剛三昧實諦。亦名自性清淨心。亦名如",
    "X73n1445_003:0024b15": "來藏。亦名實相般若。亦名正因佛性。亦名中道一乘。",
    "X73n1445_003:0024b16": "亦名淨性涅槃。亦名一念真如。又曰。大王。大王起初",
    "X73n1445_003:0024b17": "觀心時。無心可觀。向無功用道。初觀心時。隨顛倒想",
    "X73n1445_003:0024b18": "起。從幻化起。如此想從妄想起。如空中風。無依止處。",
    "X73n1445_003:0024b19": "如是法相。不生不滅。我心自空。即悟真實法相也。此",
    "X73n1445_003:0024b20": "法無壞。觀無心法。不住法中。諸佛解脫寂滅相．寂靜",
    "X73n1445_003:0024b21": "相。如是知者。速得成佛。滅無量罪。大王即今既知。即",
    "X73n1445_003:0024b22": "今是佛。此是百千諸佛玅門。百千三昧門。百千智慧",
    "X73n1445_003:0024b23": "門。百千解脫門。一切神通玅用門。盡在方寸。周徧法",
    "X73n1445_003:0024b24": "界。俱在大王心。本來自在。無有三界可出。無有菩提",
    "X73n1445_003:0024c01": "可成。大道虗曠。大王。今既已知本性。一時放下。並不",
    "X73n1445_003:0024c02": "得起別生絲髮許也。了了之人。見觀想念等絕慮。既",
    "X73n1445_003:0024c03": "已知了。切願不得知有之人見。久久自有大乘之功",
    "X73n1445_003:0024c04": "果。此名無功之功。功不虗棄。知此法門。亦名無念之",
    "X73n1445_003:0024c05": "念。此是亙古亙今祖師玄旨。今共大王商議。靈山會",
    "X73n1445_003:0024c06": "上八萬眾前祕密玄旨。為大王說。亦已知了。願大王",
    "X73n1445_003:0024c07": "發大無量弘願。保持取作佛去。莫受輪迴。不可容易。",
    "X73n1445_003:0024c08": "大王。大王遂禮二師。嘆曰。慚愧。百生千生。慶幸得逢",
    "X73n1445_003:0024c09": "善知識指示。若不因二師直說。萬劫也不會此空空",
    "X73n1445_003:0024c10": "無相之門。此去誓不負二師深恩。二師向大王言。但",
    "X73n1445_003:0024c11": "念念常空寂。日用有大果。同前楞嚴具說經上玄旨。",
    "X73n1445_003:0024c12": "如今但布施。廣作利益。並為助道之門。不拘有無之",
    "X73n1445_003:0024c13": "見。一切自在。但日日修無功用道。受持四句偈。師却",
    "X73n1445_003:0024c14": "曰。大王。日前見箇什麼。還有我．人．眾生．壽者否。大王。",
    "X73n1445_003:0024c15": "經云布施恒河沙劫。不如受持四句偈。亦如虗空供",
    "X73n1445_003:0024c16": "養。大王。切覺妄想。但頻覺正念。堅持不疑。多積無量",
    "X73n1445_003:0024c17": "大佛果之正因。此是妙明真心。大覺圓淨。速向成佛。",
    "X73n1445_003:0024c18": "大王。山僧自從先德山．石頭已來。傳此祕密法門。願",
    "X73n1445_003:0024c19": "入龍華會上相見。大王。即今法既知了。指示亦無出",
    "X73n1445_003:0024c20": "入也。亦無觀相。亦無佛。亦無法。亦無一色長短。一切",
    "X73n1445_003:0024c21": "在我。道有亦得。道無亦得。有是妙有。無是妙無。終日",
    "X73n1445_003:0024c22": "說。終日不說。雙遮雙照。即立破。即非立破。中立此法",
    "X73n1445_003:0024c23": "皆通。若會此意。皆可皆不可。說不可說。知見空無形",
    "X73n1445_003:0024c24": "相。自知無形。法性能生一切空。一中一切中。大王聞",
    "X73n1445_003:0025a01": "了。拜謝。捨黃金二十挺上二師。各不受納。歸王宮矣。",
    "X73n1445_003:0025a02": "大王又問玄沙和尚。此一真心。本無生滅。一切俱無",
    "X73n1445_003:0025a03": "去無來。今此一身。從何而有。師曰。從父母妄緣而生。",
    "X73n1445_003:0025a04": "便即傳命。此一念本來識性。亙今亙古。本源真性。自",
    "X73n1445_003:0025a05": "徧周法界。為妄想故。有一點識性為念。受千般苦。身",
    "X73n1445_003:0025a06": "有輪迴也。古人云。佛者。覺也。大王既知覺了。不落惡",
    "X73n1445_003:0025a07": "趣。但請大王頻省妄念。歸真合道。諸聖了本源。所以",
    "X73n1445_003:0025a08": "諸佛藏教。多般施設。並願一切眾生成佛去。所以法",
    "X73n1445_003:0025a09": "華經云。但以假名字。引導諸眾生。並要伊性了一乘",
    "X73n1445_003:0025a10": "法。無二亦無三。若諸聖指示還源空寂之法。會本法",
    "X73n1445_003:0025a11": "身佛。方免輪迴六道四生。受種種身。直為大王說了。",
    "X73n1445_003:0025a12": "願大王信重此法。決定無疑。大王作禮。信受奉行。此",
    "X73n1445_003:0025a13": "錄是內尚書三人同為王隔帳後。隨言錄之(入內論法畢)。",
    "X73n1445_003:0025a14": "自述真贊",
    "X73n1445_003:0025a15": "綿綿玄沙。眾聖之家。知之神俊。識之彌遮。真形于在。",
    "X73n1445_003:0025a16": "影現伽耶。",
    "X73n1445_003:0025a17": "塔頌",
    "X73n1445_003:0025a18": "元來精成。是誰疊石。顯我微工。須彌相釋。如若未曉。",
    "X73n1445_003:0025a19": "徒勞寸尺。",
    "X73n1445_003:0025a20": "因事有頌",
    "X73n1445_003:0025a21": "玄沙遊徑別。時人切須知。三冬陽氣盛。六月降霜時。",
    "X73n1445_003:0025a22": "有語非關舌。無言切要詞。會我最後句。出世少人知。",
    "X73n1445_003:0025a23": "洞山有靈叟頌上師",
    "X73n1445_003:0025a24": "君欲學菩提。輸他釋老先。始欲學羼提。落他調達後。",
    "X73n1445_003:0025b01": "欲識箇中意。面南看北斗。",
    "X73n1445_003:0025b02": "師以頌答",
    "X73n1445_003:0025b03": "奇哉一靈叟。那得許[口*兜][口*兜]。風起引箜篌。迷子爭頭湊。",
    "X73n1445_003:0025b04": "設你總不是。蝦蟆大張口。欲識此中意。南星真北斗。",
    "X73n1445_003:0025b05": "福州玄沙宗一大師廣錄下(終)"
}