{
    "T22n1428_035:0812b18": "5四分律卷第三十五二分之十四",
    "T22n1428_035:0812b20": "姚秦罽賓三藏佛陀耶舍",
    "T22n1428_035:0812b21": "共竺佛念等譯",
    "T22n1428_035:0812b22": "受戒揵度之五",
    "T22n1428_035:0812b23": "爾時有黃門，來至僧伽藍中，語諸比丘言：",
    "T22n1428_035:0812b24": "「我欲出家受具足戒。」諸比丘即與出家受",
    "T22n1428_035:0812b25": "具足戒。受具足戒已，語諸比丘言：「共我作",
    "T22n1428_035:0812b26": "如是如是事來。」比丘答言：「汝滅去！失去！何",
    "T22n1428_035:0812b27": "用汝為？」彼復至守園人及沙彌所語言：「共",
    "T22n1428_035:0812b28": "我作如是如是事來。」守園人沙彌語言：",
    "T22n1428_035:0812b29": "「汝滅去！失去！何用汝為？」彼黃門出寺外，共",
    "T22n1428_035:0812c01": "放牛羊人作婬欲事。時諸居士見已譏嫌言：",
    "T22n1428_035:0812c02": "「沙門釋子并是黃門，中有男子者共作婬欲",
    "T22n1428_035:0812c03": "事。」時諸比丘以此因緣白佛，佛言：「黃門於",
    "T22n1428_035:0812c04": "我法中無所長益，不得與出家受具足",
    "T22n1428_035:0812c05": "戒；若已出家受具足戒應滅擯。是中黃門",
    "T22n1428_035:0812c06": "者，生黃門、犍黃門、妬黃門、變黃門、半月黃",
    "T22n1428_035:0812c07": "門。生者，生已來黃門。犍者，生已都截去作",
    "T22n1428_035:0812c08": "黃門。妬者，見他行婬已有婬心起。變者，與",
    "T22n1428_035:0812c09": "他行婬時失男根變為黃門。半月者，半月",
    "T22n1428_035:0812c10": "能男半月不能男。」爾時佛遊波羅㮈國。善現",
    "T22n1428_035:0812c11": "龍王壽極長，生厭離心而作是念：「今生此",
    "T22n1428_035:0812c12": "長壽龍中，何時得離此身？」復作是念：「此沙",
    "T22n1428_035:0812c13": "門釋子修清淨行，我今寧可就彼求出家",
    "T22n1428_035:0812c14": "為道，可得離此龍身。」即變身作一年少外",
    "T22n1428_035:0812c15": "道形，往至僧伽藍中，語諸比丘言：「我欲出",
    "T22n1428_035:0812c16": "家受具足戒。」時諸比丘，不觀其本輒與出",
    "T22n1428_035:0812c17": "家受具足戒，與一比丘同一房住。時彼比",
    "T22n1428_035:0812c18": "丘出外小行，善現龍王放身睡眠。諸龍常法，",
    "T22n1428_035:0812c19": "有二事不離本形：若眠時、若婬時，不離",
    "T22n1428_035:0812c20": "本形。時龍王身脹滿房中，窓戶嚮孔中身",
    "T22n1428_035:0812c21": "皆凸出。時彼比丘還，以手排戶，手觸龍身，",
    "T22n1428_035:0812c22": "覺內有異，即便高聲唱言：「蛇！蛇！」比房比丘",
    "T22n1428_035:0812c23": "聞其聲，便問言：「何故大喚？」即以此事具為",
    "T22n1428_035:0812c24": "說之。時彼龍王亦聞比丘喚聲，即還覺結",
    "T22n1428_035:0812c25": "加趺坐，直身正意繫念在前。時比丘即入問",
    "T22n1428_035:0812c26": "言：「汝是誰？」答言：「我是善現龍王，我生長壽",
    "T22n1428_035:0812c27": "龍中，厭離此身作此念：『我何時當得離此",
    "T22n1428_035:0812c28": "龍身？』復生此念：『沙門釋子修清淨行，我今",
    "T22n1428_035:0812c29": "寧可從其出家學道免此龍身。』」時諸比丘",
    "T22n1428_035:0813a01": "以此因緣往白佛，佛言：「畜生者，於我法中",
    "T22n1428_035:0813a02": "無所長益。若未出家，不得與出家受具",
    "T22n1428_035:0813a03": "足戒；若已與出家受具足戒者，當滅擯。」",
    "T22n1428_035:0813a04": "爾時有一年少外道，故殺母。既殺已，常懷",
    "T22n1428_035:0813a05": "愁憂念言：「誰能為我除此憂者？」即復念言：",
    "T22n1428_035:0813a06": "「此沙門釋子多修善法，我今寧可從其出家",
    "T22n1428_035:0813a07": "學道得滅此罪。」即來詣僧伽藍中，語諸比",
    "T22n1428_035:0813a08": "丘：「我欲出家學道。」時諸比丘見已，復謂是",
    "T22n1428_035:0813a09": "善現龍王，即問言：「汝是何等人？」答言：「我是某",
    "T22n1428_035:0813a10": "甲外道，我故殺母。既殺已，常懷愁憂念言：",
    "T22n1428_035:0813a11": "『誰能為我除此憂苦。』復作是念：『沙門釋子",
    "T22n1428_035:0813a12": "多修善法，我今寧可從其出家學道得滅",
    "T22n1428_035:0813a13": "此罪。』是故來求出家。」時諸比丘以此事往",
    "T22n1428_035:0813a14": "白佛，佛言：「殺母者，於我法中無所長益。",
    "T22n1428_035:0813a15": "若未出家，不得與出家受具足戒；若與",
    "T22n1428_035:0813a16": "出家受具足戒，應滅擯。」時復有一外道，故",
    "T22n1428_035:0813a17": "殺父。既殺已，常懷愁憂念言：「誰能為我除",
    "T22n1428_035:0813a18": "此憂苦？」即念言：「沙門釋子多修善法，我今寧",
    "T22n1428_035:0813a19": "可從其出家學道，可得滅此罪。」即往僧伽",
    "T22n1428_035:0813a20": "藍中，語諸比丘言：「我欲出家為道。」諸比丘",
    "T22n1428_035:0813a21": "見已，謂為善現龍王，問言：「汝是何等人？」答",
    "T22n1428_035:0813a22": "言：「我是某甲外道，故殺父。既殺已，常懷愁",
    "T22n1428_035:0813a23": "憂念言：『誰能為我除此憂苦？』即復念言：『沙",
    "T22n1428_035:0813a24": "門釋子多修善法，我令寧可從其出家學",
    "T22n1428_035:0813a25": "道，可得滅此罪。』是故來求出家。」時諸比丘",
    "T22n1428_035:0813a26": "以此事往白佛，佛言：「殺父者，於我法中",
    "T22n1428_035:0813a27": "無所長益。若未出家，不得與出家受具",
    "T22n1428_035:0813a28": "足戒；若與出家受具足戒，應滅擯。」時有眾",
    "T22n1428_035:0813a29": "多比丘，從拘薩羅國在道行，見有阿蘭若",
    "T22n1428_035:0813b01": "處，自相指示言：「此是某甲阿蘭若處。」於中",
    "T22n1428_035:0813b02": "殺阿羅漢，中有一人言：「此實是阿羅漢。何",
    "T22n1428_035:0813b03": "以故？當殺時心無有異。」有人問言：「云何",
    "T22n1428_035:0813b04": "知？」答言：「我即是其人之一數。」時諸比丘以",
    "T22n1428_035:0813b05": "此事具白佛，佛言：「殺阿羅漢人，於我法",
    "T22n1428_035:0813b06": "中無所長益。若未出家，不得與出家受",
    "T22n1428_035:0813b07": "具足戒；若與出家受具足戒，當滅擯。」時尊",
    "T22n1428_035:0813b08": "者優波離，從坐起偏露右肩、脫革屣、右膝",
    "T22n1428_035:0813b09": "著地、合掌白佛言：「若有破壞僧者，當云何？」",
    "T22n1428_035:0813b10": "佛言：「如提婆達比，若未出家受具足戒，不",
    "T22n1428_035:0813b11": "得與出家受具足戒；若與出家受具足",
    "T22n1428_035:0813b12": "戒者，當滅擯。」又問：「惡心出佛身血者當云",
    "T22n1428_035:0813b13": "何？」佛言：「如提婆達比，若未出家受具足戒",
    "T22n1428_035:0813b14": "者，不得與出家受具足戒；若與出家受",
    "T22n1428_035:0813b15": "具足戒，應滅擯。」爾時有一比丘，變為女",
    "T22n1428_035:0813b16": "形，諸比丘念言：「應滅擯不？」佛言：「不應滅",
    "T22n1428_035:0813b17": "擯，聽即以先受具足戒年歲，和尚、阿闍梨",
    "T22n1428_035:0813b18": "送置比丘尼眾中。」爾時有一比丘尼，變為",
    "T22n1428_035:0813b19": "男子形，諸比丘尼念言：「應滅擯不？」佛言：「不",
    "T22n1428_035:0813b20": "應滅擯，聽即以先受戒年歲，和尚、阿闍梨",
    "T22n1428_035:0813b21": "當安置比丘眾中。」爾時有一比丘，變為男",
    "T22n1428_035:0813b22": "女二形，諸比丘念言：「應滅擯不？」佛言：「應滅",
    "T22n1428_035:0813b23": "擯。」爾時有一比丘尼，變為男女二形，諸比丘",
    "T22n1428_035:0813b24": "尼念言：「應滅擯不？」佛言：「應滅擯。」爾時有比",
    "T22n1428_035:0813b25": "丘，被賊截其男根并卵，諸比丘念言：「應滅",
    "T22n1428_035:0813b26": "擯不？」佛言：「不應滅擯。」爾時有比丘，為怨",
    "T22n1428_035:0813b27": "家截其男根及卵，諸比丘念言：「應滅擯不？」",
    "T22n1428_035:0813b28": "佛言：「不應滅擯。」爾時有比丘，為惡獸嚙男",
    "T22n1428_035:0813b29": "根及卵，諸比丘念言：「應滅擯不？」佛言：「不應",
    "T22n1428_035:0813c01": "滅擯。」爾時有比丘，業報因緣男根自落，諸比",
    "T22n1428_035:0813c02": "丘念言：「應滅擯不？」佛言：「不應滅擯。」爾時",
    "T22n1428_035:0813c03": "有比丘，自截其男根，諸比丘念言：「應滅擯",
    "T22n1428_035:0813c04": "不？」佛言：「應滅擯。」爾時有欲受具足者將",
    "T22n1428_035:0813c05": "出界外，諸比丘問：「汝是誰？」不自稱字。復問",
    "T22n1428_035:0813c06": "言：「汝和尚是誰？」復不稱和尚名。教乞戒而",
    "T22n1428_035:0813c07": "不乞，諸比丘白佛，佛言：「有三種人，名為不",
    "T22n1428_035:0813c08": "得受具足戒：不自稱字、不肯稱和尚名、",
    "T22n1428_035:0813c09": "教乞戒而不乞，是為三種人不得受具",
    "T22n1428_035:0813c10": "足戒。」爾時有著白衣衣服受具足戒，受具",
    "T22n1428_035:0813c11": "足戒已即著入村中乞食。諸居士見問言：",
    "T22n1428_035:0813c12": "「汝是誰？」答言：「我是沙門釋子！」居士言：「沙門釋",
    "T22n1428_035:0813c13": "子不如是！」佛言：「不得著白衣衣服受具足",
    "T22n1428_035:0813c14": "戒。」爾時復有著外道衣服受具足戒，受具",
    "T22n1428_035:0813c15": "足戒已入村乞食。諸居士見問言：「汝是何等",
    "T22n1428_035:0813c16": "人？」答言：「我是沙門釋子！」居士言：「沙門釋子不",
    "T22n1428_035:0813c17": "如是！」佛言：「著外道衣服者，不應與受具",
    "T22n1428_035:0813c18": "足戒。」爾時有著眾莊嚴身具者受具足",
    "T22n1428_035:0813c19": "戒，受具足戒已入村乞食。諸居士見問言：",
    "T22n1428_035:0813c20": "「汝是何等人？」答言：「我是沙門釋子。」居士言：「沙",
    "T22n1428_035:0813c21": "門釋子不如是。」佛言：「著眾莊嚴身具者，不",
    "T22n1428_035:0813c22": "得與受具足戒。有三種人，不名為受具",
    "T22n1428_035:0813c23": "足戒：著俗服、外道服、眾莊嚴身具，是謂三",
    "T22n1428_035:0813c24": "種人不成受具足戒。」爾時有與眠人受",
    "T22n1428_035:0813c25": "具足戒，覺已還家。諸比丘言：「止！莫還家，汝",
    "T22n1428_035:0813c26": "已受具足戒。」彼答言：「我不受具足戒。」諸比",
    "T22n1428_035:0813c27": "丘往白佛，佛言：「不得授眠者具足戒。」爾",
    "T22n1428_035:0813c28": "時有與醉者受具足戒，酒解已即還家，諸",
    "T22n1428_035:0813c29": "比丘言：「汝已受具足戒，止莫還家。」答言：「我",
    "T22n1428_035:0814a01": "不受具足戒。」佛言：「不得授醉者具足戒。」爾",
    "T22n1428_035:0814a02": "時有與狂者授具足戒，狂者得心已便還",
    "T22n1428_035:0814a03": "家。諸比丘言：「汝止莫去！汝已受具足戒。」答",
    "T22n1428_035:0814a04": "言：「我不受具足戒。」佛言：「不得與狂者授",
    "T22n1428_035:0814a05": "具足戒。有三種人，不得受具足戒：眠、醉、狂，",
    "T22n1428_035:0814a06": "是謂三種不得授具足戒。」爾時有裸",
    "T22n1428_035:0814a07": "形人受具足戒，後得衣服已還家。諸比丘",
    "T22n1428_035:0814a08": "言：「汝已受具足戒，止莫還家！」答言：「我不",
    "T22n1428_035:0814a09": "受具足戒。」佛言：「不得與裸形人受具足",
    "T22n1428_035:0814a10": "戒。」爾時有與瞋恚人受具足戒，後瞋恚止",
    "T22n1428_035:0814a11": "還家。諸比丘語言：「汝已受具足戒，莫還家。」",
    "T22n1428_035:0814a12": "答言：「我不受具足戒。」佛言：「不得與瞋恚",
    "T22n1428_035:0814a13": "者受具足戒。」爾時有強授人具足戒，後",
    "T22n1428_035:0814a14": "便逃走還家。諸比丘言：「汝已受具足戒，止莫",
    "T22n1428_035:0814a15": "還家。」答言：「我不受具足戒。」佛言：「不得強",
    "T22n1428_035:0814a16": "授人具足戒。有三種人，非受具足戒：裸形、",
    "T22n1428_035:0814a17": "瞋恚、強與受具足戒者，是謂三種人非受",
    "T22n1428_035:0814a18": "具足戒。」如是截手、截脚、截手脚、或截耳、",
    "T22n1428_035:0814a19": "或截鼻、或截耳鼻、或截男根、或截卵、或截",
    "T22n1428_035:0814a20": "男根卵、或截臂、或截肘、或截指、或常患疥",
    "T22n1428_035:0814a21": "瘡、或死相現、或身癭、或身如女身、或有名",
    "T22n1428_035:0814a22": "籍、或避官租賦、或癰瘡、或身駮、或尖頭、或",
    "T22n1428_035:0814a23": "左臂壞、或右臂壞、或舉齒、或虫身、或虫頭、",
    "T22n1428_035:0814a24": "或頭髮痶瘓、或曲指、或六指、或縵指、或有",
    "T22n1428_035:0814a25": "一卵、或無卵、或㿉或身內曲、或身外曲、或",
    "T22n1428_035:0814a26": "內外曲、或上氣病、或瘊病、或吐沫病、或病、或",
    "T22n1428_035:0814a27": "諸苦惱、或男根病、或青眼、或黃眼、或赤眼、",
    "T22n1428_035:0814a28": "或爛眼、或有紅眼、或黃赤色眼、或青翳眼、",
    "T22n1428_035:0814a29": "或黃翳眼、或白翳眼、或水精眼、或極深眼、或",
    "T22n1428_035:0814b01": "三角眼、或彌離眼、或大張眼、或凸眼、或一",
    "T22n1428_035:0814b02": "眼、或睞眼、或盲眼、或尖出眼、或斜眼、或瞋",
    "T22n1428_035:0814b03": "怒眼、或瞷眼、或眼有瘡患、或身班、或身疥",
    "T22n1428_035:0814b04": "㿋、或身侵淫瘡、或瘂、或聾、或瘂聾、或捲足",
    "T22n1428_035:0814b05": "指、或跛、或曳脚、或一手一脚一耳、或無手無",
    "T22n1428_035:0814b06": "脚無耳、或無髮無毛、或無齒、或青髮、黃髮、",
    "T22n1428_035:0814b07": "白髮、大長、大短、婦女󰈷、天子、阿修羅子、揵",
    "T22n1428_035:0814b08": "闥婆子、或有象頭、或有馬頭、或有駱駝",
    "T22n1428_035:0814b09": "頭、或有牛頭、或有驢頭、或有猪頭、或羖",
    "T22n1428_035:0814b10": "羊頭、或有白羊頭、或有鹿頭、或有蛇頭、或",
    "T22n1428_035:0814b11": "有魚頭、或有鳥頭、或有二頭、或有三頭、或",
    "T22n1428_035:0814b12": "有多頭、一切青、一切黃、一切黑、一切赤、一",
    "T22n1428_035:0814b13": "切白、一切似獼猴色、或有風病、或有熱病、",
    "T22n1428_035:0814b14": "或有痰癊病、或癖病、或有喉戾、或有兔缺、",
    "T22n1428_035:0814b15": "或無舌、或截舌、或不知好惡、或身前凸、或",
    "T22n1428_035:0814b16": "後凸、或前後凸、或蟲病、或水病、或內病、或",
    "T22n1428_035:0814b17": "外病、或內外病、或有癖病、常臥不轉病、或",
    "T22n1428_035:0814b18": "有常老極、或有乾痟病、或有失威儀行下",
    "T22n1428_035:0814b19": "極一切污辱眾僧，如此人不得度受具",
    "T22n1428_035:0814b20": "足戒。爾時有神足在虛空中受具足戒，佛",
    "T22n1428_035:0814b21": "言：「不名受具足戒。」和尚在虛空中與下",
    "T22n1428_035:0814b22": "人受具足戒，佛言：「不名受具足戒。」神足",
    "T22n1428_035:0814b23": "在虛空中足數受具足戒，佛言：「不名受",
    "T22n1428_035:0814b24": "具足戒。」爾時有隱沒不現者受具足戒，佛",
    "T22n1428_035:0814b25": "言：「不名受具足戒。」和尚隱沒受具足戒，佛",
    "T22n1428_035:0814b26": "言：「不名受具足戒。」足數比丘隱沒受具足",
    "T22n1428_035:0814b27": "戒，佛言：「不名受具足戒。」爾時離見聞處",
    "T22n1428_035:0814b28": "受具足戒，佛言：「不名受具足戒。」和尚離見",
    "T22n1428_035:0814b29": "聞處受具足戒，佛言：「不名受具足戒。」足數",
    "T22n1428_035:0814c01": "人離見聞處受具足戒，佛言：「不名受具足",
    "T22n1428_035:0814c02": "戒。」爾時在界外受具足戒，佛言：「不名受",
    "T22n1428_035:0814c03": "具足戒。」和尚在界外受具足戒，佛言：「不名",
    "T22n1428_035:0814c04": "受具足戒。」足數人在界外受具足戒，佛言：",
    "T22n1428_035:0814c05": "「不名受具足戒。」時有不與沙彌戒便受",
    "T22n1428_035:0814c06": "具足戒，佛言：「得受具足戒，眾僧有犯。」世尊",
    "T22n1428_035:0814c07": "有如是教，一切污辱眾僧者，不得受具足",
    "T22n1428_035:0814c08": "戒。時有欲受戒者，彼將至界外脫衣看，",
    "T22n1428_035:0814c09": "時受戒者慚耻，稽留受戒事。爾時諸比丘，",
    "T22n1428_035:0814c10": "以此事往白世尊，世尊言：「不得如是露形",
    "T22n1428_035:0814c11": "看而為授戒。自今已去，聽問十三難事，然",
    "T22n1428_035:0814c12": "後授具足戒。白四羯磨當作如是問：『汝",
    "T22n1428_035:0814c13": "不犯邊罪？汝不犯比丘尼？汝非賊心入",
    "T22n1428_035:0814c14": "道？汝非壞二道？汝非黃門？汝非殺父、殺母？",
    "T22n1428_035:0814c15": "汝非殺阿羅漢？汝非破僧？汝不惡心出佛",
    "T22n1428_035:0814c16": "身血？汝非是非人？汝非畜生？汝非有二",
    "T22n1428_035:0814c17": "形耶？』」佛言：「自今已去，聽先問十三難事",
    "T22n1428_035:0814c18": "然後授具足戒，當作白四羯磨，如是授",
    "T22n1428_035:0814c19": "具足戒。爾時立欲受具足者，置眼見耳",
    "T22n1428_035:0814c20": "不聞處。時戒師當作白羯磨言：『大德僧聽！",
    "T22n1428_035:0814c21": "彼某甲，從某甲求受具足戒。若僧時到僧",
    "T22n1428_035:0814c22": "忍聽，某甲為教授師。白如是。』時教授師，當",
    "T22n1428_035:0814c23": "往彼語言：『此安陀會、欝多羅僧、僧伽梨鉢，此",
    "T22n1428_035:0814c24": "衣鉢是汝有不？』彼答言：『是。』應語言：『善男子諦",
    "T22n1428_035:0814c25": "聽！今是至誠時，我今當問，汝隨我問答。若",
    "T22n1428_035:0814c26": "不實當言不實，若實當言實。汝字何等？",
    "T22n1428_035:0814c27": "和尚字誰？年滿二十不？衣鉢具足不？父母聽",
    "T22n1428_035:0814c28": "汝不？汝非負債人不？汝非奴不？汝非官",
    "T22n1428_035:0814c29": "人不？汝是丈夫不？丈夫有如是病：癩、癰疽、",
    "T22n1428_035:0815a01": "白癩、乾痟、顛狂病，汝今有此諸病不？若無，",
    "T22n1428_035:0815a02": "答言：「無。」』應語言：『如我今問汝，僧中亦當如",
    "T22n1428_035:0815a03": "是問。如汝向者答我，眾僧中亦當如是答。』",
    "T22n1428_035:0815a04": "彼教授師如是問已，還來眾僧中。如常威",
    "T22n1428_035:0815a05": "儀，相去舒手相及處立，當如是白：『大德僧",
    "T22n1428_035:0815a06": "聽！彼某甲，從某甲求受具足戒。若僧時到",
    "T22n1428_035:0815a07": "僧忍聽，我已問竟聽將來。白如是。』彼喚言：",
    "T22n1428_035:0815a08": "『汝來！』彼來已，當為捉衣鉢，教禮僧足已，",
    "T22n1428_035:0815a09": "教在戒師前，右膝著地合掌，當教作如是",
    "T22n1428_035:0815a10": "語：『大德僧聽！我某甲，從某甲求受具足戒。",
    "T22n1428_035:0815a11": "我某甲，今從眾僧乞受具足戒，某甲為和",
    "T22n1428_035:0815a12": "尚。願僧慈愍故拔濟我！』第二、第三亦如是",
    "T22n1428_035:0815a13": "說。時戒師當作白羯磨，如是白：『大德僧",
    "T22n1428_035:0815a14": "聽！此某甲，從某甲求受具足戒。此某甲，今",
    "T22n1428_035:0815a15": "從眾僧乞受具足戒，某甲為和尚。若僧時",
    "T22n1428_035:0815a16": "到僧忍聽，我問諸難事。白如是。』『善男子",
    "T22n1428_035:0815a17": "聽！今是至誠時實語時，我今問汝，汝當隨",
    "T22n1428_035:0815a18": "實答我。汝字何等？和尚字誰？汝年滿二十",
    "T22n1428_035:0815a19": "未？三衣鉢具不？父母聽汝不？汝不負債不？",
    "T22n1428_035:0815a20": "汝非奴不？汝非官人不？汝是丈夫不？丈夫",
    "T22n1428_035:0815a21": "有如是病：癩、癰疽、白癩、乾痟、顛狂病，汝今",
    "T22n1428_035:0815a22": "有如是病無？』若言無者，當作白四羯磨，",
    "T22n1428_035:0815a23": "應如是白：『大德僧聽！此某甲，從某甲求",
    "T22n1428_035:0815a24": "受具足戒。此某甲，今從僧乞受具足戒，",
    "T22n1428_035:0815a25": "某甲為和尚。某甲自說清淨無諸難事，年",
    "T22n1428_035:0815a26": "滿二十，三衣鉢具。若僧時到僧忍聽，僧今授",
    "T22n1428_035:0815a27": "某甲具足戒，某甲為和尚。白如是。』『大德僧",
    "T22n1428_035:0815a28": "聽！此某甲，從某甲求受具足戒。此某甲，今",
    "T22n1428_035:0815a29": "從僧乞受具足戒，某甲為和尚。某甲自",
    "T22n1428_035:0815b01": "說清淨無諸難事，年滿二十三衣鉢具。僧今",
    "T22n1428_035:0815b02": "授某甲具足戒，某甲為和尚。誰諸長老忍",
    "T22n1428_035:0815b03": "僧與某甲授具足戒、某甲為和尚者默",
    "T22n1428_035:0815b04": "然，誰不忍者說。此是初羯磨。』第二、第三亦",
    "T22n1428_035:0815b05": "如是說。『僧已忍與某甲受具足戒、某甲",
    "T22n1428_035:0815b06": "為和尚竟，僧忍，默然故，是事如是持。』」時有",
    "T22n1428_035:0815b07": "比丘，受具足戒已，眾僧盡捨去。時所受",
    "T22n1428_035:0815b08": "具足戒人本二，去彼不遠，即前問言：「汝向",
    "T22n1428_035:0815b09": "者何所為？」答言：「我受具足戒。」本二語言：「汝",
    "T22n1428_035:0815b10": "今可共作如是如是事，可謂最後作如",
    "T22n1428_035:0815b11": "是如是事。」時受具足者，即共行不淨已，",
    "T22n1428_035:0815b12": "後還詣眾中。諸比丘問：「汝何故在後？」彼即",
    "T22n1428_035:0815b13": "以此因緣具向諸比丘說。諸比丘語言：「汝",
    "T22n1428_035:0815b14": "速滅去！失去！何用汝為？不應住此。」其人言：",
    "T22n1428_035:0815b15": "「我所作事不應爾耶？」諸比丘報言：「不應",
    "T22n1428_035:0815b16": "爾。」其人語言：「汝何不先語我？我當避之不",
    "T22n1428_035:0815b17": "作。」爾時諸比丘以此事往白世尊，世尊言：",
    "T22n1428_035:0815b18": "「自今已去，作羯磨已，當先說四波羅夷法。",
    "T22n1428_035:0815b19": "『善男子聽！如來、至真、等正覺說四波羅夷法。",
    "T22n1428_035:0815b20": "若比丘犯一一法，非沙門、非釋種子，汝一",
    "T22n1428_035:0815b21": "切不得犯婬作不淨行。若比丘，犯不淨行",
    "T22n1428_035:0815b22": "受婬欲法乃至畜生，非沙門、非釋種子。』」",
    "T22n1428_035:0815b23": "爾時世尊與說譬喻：「猶如有人截其頭終",
    "T22n1428_035:0815b24": "不能還活。比丘亦如是，犯波羅夷法已，不",
    "T22n1428_035:0815b25": "能還成比丘行。『汝是中盡形壽不得作，",
    "T22n1428_035:0815b26": "能持不？』答言：『能。』『一切不得盜，下至草葉。",
    "T22n1428_035:0815b27": "若比丘，盜人五錢、若過五錢，若自取、教人",
    "T22n1428_035:0815b28": "取，若自破、教人破，若自斫、教人斫，若燒、若",
    "T22n1428_035:0815b29": "埋、若壞色者，彼非沙門非釋種子，譬如",
    "T22n1428_035:0815c01": "斷多羅樹心終不復更生長。比丘，犯波羅",
    "T22n1428_035:0815c02": "夷亦如是，終不還成比丘行。汝是中盡形",
    "T22n1428_035:0815c03": "壽不得作，能持不？』答言：『能。』『一切不得故",
    "T22n1428_035:0815c04": "斷眾生命，下至蟻子。若比丘，故自手斷人",
    "T22n1428_035:0815c05": "命，求刀授與人，教死、歎死、勸死，與人非",
    "T22n1428_035:0815c06": "藥，若墮胎、若厭禱殺，自作方便。若教人作，",
    "T22n1428_035:0815c07": "非沙門非釋種子。譬喻者說言，猶如鍼鼻",
    "T22n1428_035:0815c08": "決不堪復用。比丘亦如是。比丘，犯波羅",
    "T22n1428_035:0815c09": "夷法，不復成比丘行。汝是中盡形壽不得",
    "T22n1428_035:0815c10": "作，能持不？』答言：『能。』『一切不得妄語，乃至戲",
    "T22n1428_035:0815c11": "笑。若比丘，非真實，非已有，自說言：「我得",
    "T22n1428_035:0815c12": "上人法、得禪、得解脫、得定、得四空定、得",
    "T22n1428_035:0815c13": "須陀洹果、斯陀含果、阿那含果、阿羅漢果、天",
    "T22n1428_035:0815c14": "來、龍來、鬼神來。」彼非沙門非釋種子。譬喻",
    "T22n1428_035:0815c15": "者說，譬如大石破為二分終不可還合。比",
    "T22n1428_035:0815c16": "丘亦如是，犯波羅夷法，不可還成比丘行。",
    "T22n1428_035:0815c17": "汝是中盡形壽不得作，能持不？』能者答言：",
    "T22n1428_035:0815c18": "『能。』『善男子聽！如來、至真、等正覺說四依法。",
    "T22n1428_035:0815c19": "比丘依此得出家受具足戒，成比丘法。比",
    "T22n1428_035:0815c20": "丘依糞掃衣，依此得出家受具足戒，成",
    "T22n1428_035:0815c21": "比丘法。是中盡形壽能持不？』答言：『能。』『若得",
    "T22n1428_035:0815c22": "長利，檀越施衣、割壞衣得受。』『比丘依乞食，",
    "T22n1428_035:0815c23": "比丘依是得出家受具足，得成比丘法。是",
    "T22n1428_035:0815c24": "中盡形壽能持不？』答言：『能。』『若得長利，若僧",
    "T22n1428_035:0815c25": "差食、檀越送食、月八日食、十五日食、月初",
    "T22n1428_035:0815c26": "日食、若僧常食、檀越請食，得受。』『依樹下",
    "T22n1428_035:0815c27": "坐，比丘依此得出家受具足，成比丘法。",
    "T22n1428_035:0815c28": "是中盡形壽能持不？』答言：『能。』『若得長利，若",
    "T22n1428_035:0815c29": "別房尖頭屋、小房石室、兩房一戶，得受。』『依",
    "T22n1428_035:0816a01": "腐爛藥，比丘依此得出家受具足，成比丘",
    "T22n1428_035:0816a02": "法。是中盡形壽能持不？』答言：『能。』『若得長利，",
    "T22n1428_035:0816a03": "酥油、生酥、蜜、石蜜得受。』『汝受戒已，白四羯",
    "T22n1428_035:0816a04": "磨如法成就、得處所，和尚如法、阿闍梨如",
    "T22n1428_035:0816a05": "法，眾僧具足滿，汝當善受教法。』應當勸化",
    "T22n1428_035:0816a06": "作福治塔，供養佛法眾僧和尚阿闍梨。『若",
    "T22n1428_035:0816a07": "一切如法教不得違逆，應學問誦經勤求",
    "T22n1428_035:0816a08": "方便，於佛法中，得須陀洹果、斯陀含果、阿那",
    "T22n1428_035:0816a09": "含果、阿羅漢果。汝始發心出家，功不唐捐，",
    "T22n1428_035:0816a10": "果報不絕。餘所未知，當問和尚阿闍梨。』",
    "T22n1428_035:0816a11": "自今已去，令受具足者在前而去。」爾時有",
    "T22n1428_035:0816a12": "比丘，眾中被舉已即休道，後來至僧伽藍",
    "T22n1428_035:0816a13": "中，語諸比丘言：「我欲還出家。」時諸比丘以",
    "T22n1428_035:0816a14": "此因緣往白佛，佛言：「當問彼人：『汝自見罪",
    "T22n1428_035:0816a15": "不？』若報言：『我不見罪。』不應與出家。若言：",
    "T22n1428_035:0816a16": "『我見罪。』與出家。與出家已，復當問言：『汝",
    "T22n1428_035:0816a17": "見罪不？』若言：『不見罪。』不應與受具足戒。",
    "T22n1428_035:0816a18": "若言：『見罪。』應與授具足戒。與授具足戒",
    "T22n1428_035:0816a19": "已當語言：『汝能懺悔不？』若言：『不能懺悔。』不",
    "T22n1428_035:0816a20": "得與解羯磨。若言：『能懺悔。』當與解羯磨。",
    "T22n1428_035:0816a21": "與解羯磨已當語言：『汝懺悔罪。』若懺悔善，",
    "T22n1428_035:0816a22": "不者若僧得和合，更與作舉。若僧不和合，",
    "T22n1428_035:0816a23": "與共住止，無犯。」爾時舍利弗從座起，偏袒右",
    "T22n1428_035:0816a24": "肩、右膝著地、合掌白佛言：「年不滿二十而",
    "T22n1428_035:0816a25": "受具足戒，當言是受具足人不？」佛言：「是",
    "T22n1428_035:0816a26": "受具足人。」復問：「所授具足人是善授不？」",
    "T22n1428_035:0816a27": "佛言：「是善授。」「作羯磨者，是善作羯磨不？」",
    "T22n1428_035:0816a28": "佛言：「善作羯磨。自制已後，如是受具足戒，",
    "T22n1428_035:0816a29": "不名善受具足戒。」復問：「三語受具足戒，是",
    "T22n1428_035:0816b01": "受具足戒不？」佛言：「是受具足戒。」「所授具",
    "T22n1428_035:0816b02": "足戒者，是善授不？」佛言：「是善授。」「作羯磨",
    "T22n1428_035:0816b03": "者，是善作羯磨不？」佛言：「是善作羯磨。自制",
    "T22n1428_035:0816b04": "已後，如是受具足者，不名受具足戒。」又",
    "T22n1428_035:0816b05": "問：「不問十三難事而受具足戒，當言是",
    "T22n1428_035:0816b06": "受具足戒不？」佛言：「是善受具足戒。」問言：「所",
    "T22n1428_035:0816b07": "授具足者，為善授具足戒不？」佛言：「是",
    "T22n1428_035:0816b08": "善授具足戒。」問言：「作羯磨者，是善作羯",
    "T22n1428_035:0816b09": "磨不？」佛言：「善作羯磨。自制後，如是受具",
    "T22n1428_035:0816b10": "足者，不名受具足戒。」爾時阿難即從座起，",
    "T22n1428_035:0816b11": "偏露右肩右膝著地，合掌白佛言：「若和尚，",
    "T22n1428_035:0816b12": "十三難事中有一一事，授弟子具足戒，當",
    "T22n1428_035:0816b13": "言善受具足不？」佛言：「善受具足戒。」問言：",
    "T22n1428_035:0816b14": "「所授具足人，名為善授具足戒不？」佛",
    "T22n1428_035:0816b15": "言：「是善授。」「作羯磨者，善作羯磨不？」佛言：",
    "T22n1428_035:0816b16": "「是善作羯磨。自制後，若如是授人具足戒，",
    "T22n1428_035:0816b17": "眾僧有罪。」爾時有從不持戒和尚受具足",
    "T22n1428_035:0816b18": "戒，後有疑，佛問言：「汝知和尚不持戒不？」答",
    "T22n1428_035:0816b19": "言：「不知。」佛言：「得名受具足戒。」復有從不",
    "T22n1428_035:0816b20": "持戒和尚受具足戒，後有疑，佛問言：「汝知",
    "T22n1428_035:0816b21": "和尚不持戒不？」報言：「知。」「汝知不應從如此",
    "T22n1428_035:0816b22": "人受具足戒不？」報言：「不知。」佛言：「此得受",
    "T22n1428_035:0816b23": "具足戒。」爾時復有從不持戒和尚受具足",
    "T22n1428_035:0816b24": "戒，後有疑，佛問言：「汝知和尚不持戒不？」答",
    "T22n1428_035:0816b25": "言：「知。」「汝知如此人不應從受具足戒不？」答",
    "T22n1428_035:0816b26": "言：「知。」佛言：「汝知從如此人受具足戒不",
    "T22n1428_035:0816b27": "得具足戒不？」報言：「不知。」佛言：「得名受具",
    "T22n1428_035:0816b28": "足戒。」爾時有從不持戒和尚受具足戒，後",
    "T22n1428_035:0816b29": "有疑，佛問言：「汝知和尚不持戒不？」答言：「知。」",
    "T22n1428_035:0816c01": "佛言：「汝知如此人不應從受具足戒不？」答",
    "T22n1428_035:0816c02": "言：「知。」佛問言：「汝知從如此人受具足戒不",
    "T22n1428_035:0816c03": "成受具足戒不？」答言：「知。」佛言：「不名受具",
    "T22n1428_035:0816c04": "足戒。」受戒揵度具足竟",
    "T22n1428_035:0816c05": "6 說戒揵度1說戒揵度上",
    "T22n1428_035:0816c06": "爾時佛在羅閱城。時城中諸外道梵志，月",
    "T22n1428_035:0816c07": "三時集會：月八日、十四日、十五日，眾人大集",
    "T22n1428_035:0816c08": "來往周旋，共為知友給與飲食，極相愛念",
    "T22n1428_035:0816c09": "經日供養。時瓶沙王在閣堂上，遙見大眾",
    "T22n1428_035:0816c10": "往詣梵志聚會處，即便問左右人言：「今此",
    "T22n1428_035:0816c11": "諸人，為欲何所至？」答言：「王今知之，此城中",
    "T22n1428_035:0816c12": "梵志，月三集會，八日、十四日、十五日，眾人來",
    "T22n1428_035:0816c13": "往周旋，共為知友給與飲食，極相愛念，是",
    "T22n1428_035:0816c14": "故眾人往詣梵志聚集處。」時瓶沙王即下",
    "T22n1428_035:0816c15": "閣堂，往詣世尊所，頭面禮足已在一面坐，",
    "T22n1428_035:0816c16": "白佛言：「今此羅閱城中諸梵志，月三時集會：",
    "T22n1428_035:0816c17": "八日、十四日、十五日，周旋往返共為知友",
    "T22n1428_035:0816c18": "給與飲食。善哉世尊！今勅諸比丘，令月三",
    "T22n1428_035:0816c19": "時集會：八日、十四日、十五日，亦當使眾人周",
    "T22n1428_035:0816c20": "旋往來，共為知友給與飲食。我及群臣亦",
    "T22n1428_035:0816c21": "當來集。」時世尊默然受王瓶沙語。王見世",
    "T22n1428_035:0816c22": "尊默然受語已，即從座起頭面禮足遶已而",
    "T22n1428_035:0816c23": "去。時世尊以此因緣集比丘僧，告言：「今此",
    "T22n1428_035:0816c24": "羅閱城中諸梵志，月三時會：八日、十四日、十",
    "T22n1428_035:0816c25": "五日，共相往來周旋，共為知友給與飲食",
    "T22n1428_035:0816c26": "極相愛念。汝亦月三時會：八日、十四日、十五",
    "T22n1428_035:0816c27": "日集，亦使眾人來往周旋，共為知友給與",
    "T22n1428_035:0816c28": "飲食。瓶沙王及群臣亦當來集。」答言：「如是。世",
    "T22n1428_035:0816c29": "尊！」時諸比丘受教已，月三時集：八日、十四",
    "T22n1428_035:0817a01": "日、十五日，時大眾集周旋往來，共為知友",
    "T22n1428_035:0817a02": "給與飲食。王瓶沙亦復將諸群臣大眾來",
    "T22n1428_035:0817a03": "集。時諸比丘來集已，各各默然而坐，諸長者",
    "T22n1428_035:0817a04": "白諸比丘言：「我等欲聞說法。」諸比丘不敢",
    "T22n1428_035:0817a05": "說，以此事白佛，佛言：「聽汝等與說法。」既聽",
    "T22n1428_035:0817a06": "已，不知當說何法？佛言：「自今已去，聽",
    "T22n1428_035:0817a07": "說契經。」時諸比丘欲分別說義，當說義",
    "T22n1428_035:0817a08": "時不具說文句，各自生疑，佛言：「聽說義",
    "T22n1428_035:0817a09": "不具說文句。」時二比丘，共一高座說法，佛",
    "T22n1428_035:0817a10": "言：「不應爾。」二比丘同一高座說法共諍，佛言：",
    "T22n1428_035:0817a11": "「不應爾。」彼相近敷高座說義，互求長短，",
    "T22n1428_035:0817a12": "佛言：「不應爾。」彼因說義共相逼切，佛言：「不",
    "T22n1428_035:0817a13": "應爾。」時諸比丘二人共同聲合唄，佛言：「不",
    "T22n1428_035:0817a14": "應爾。」時諸比丘欲歌詠聲說法，佛言：「聽。」時",
    "T22n1428_035:0817a15": "有一比丘，去世尊不遠，極過差歌詠聲說",
    "T22n1428_035:0817a16": "法。佛聞已即告此比丘：「汝莫如是說法，汝",
    "T22n1428_035:0817a17": "當如如來處中說法，勿與凡世人同。欲說",
    "T22n1428_035:0817a18": "法者，當如舍利弗、目揵連平等說法，勿與",
    "T22n1428_035:0817a19": "凡世人同說法。諸比丘！若過差歌詠聲說法，",
    "T22n1428_035:0817a20": "有五過失。何等五？若比丘過差歌詠聲說法，",
    "T22n1428_035:0817a21": "便自生貪著愛樂音聲，是謂第一過失。復次",
    "T22n1428_035:0817a22": "若比丘過差歌詠聲說法，其有聞者生貪著",
    "T22n1428_035:0817a23": "愛樂其聲，是謂比丘第二過失。復次若比丘",
    "T22n1428_035:0817a24": "過差歌詠聲說法，其有聞者令其習學，是",
    "T22n1428_035:0817a25": "謂比丘第三過失。復次比丘過差歌詠聲說",
    "T22n1428_035:0817a26": "法，諸長者聞皆共譏嫌言：『我等所習歌詠聲，",
    "T22n1428_035:0817a27": "比丘亦如是說法。』便生慢心不恭敬，是謂",
    "T22n1428_035:0817a28": "比丘第四過失。復次若比丘過差歌詠聲說",
    "T22n1428_035:0817a29": "法，若在寂靜之處思惟，緣憶音聲以亂",
    "T22n1428_035:0817b01": "禪定，是謂比丘第五過失。」時諸比丘欲夜",
    "T22n1428_035:0817b02": "集一處說法，佛言：「聽說。」諸比丘不知何日",
    "T22n1428_035:0817b03": "集，佛言：「聽十五日、十四日、十三日，若十日、若",
    "T22n1428_035:0817b04": "九日、若八日、若五日、若三日、若二日、若日日",
    "T22n1428_035:0817b05": "說。若說法人少，應次第請說。」彼不肯說，佛",
    "T22n1428_035:0817b06": "言：「不應爾。聽應極少下至說一偈一偈者：",
    "T22n1428_035:0817b07": "『諸惡莫作，諸善奉行；自淨其意，是諸佛教。』若",
    "T22n1428_035:0817b08": "不肯者，當如法治。」時諸比丘夜集欲說法，",
    "T22n1428_035:0817b09": "時坐卑座有疑，佛言：「若夜集說法者，座高",
    "T22n1428_035:0817b10": "卑無在。」時諸比丘夜集欲坐禪，佛言：「聽。」時",
    "T22n1428_035:0817b11": "諸比丘睡眠，佛言：「比坐者當覺之。若手不",
    "T22n1428_035:0817b12": "相及者，當持戶𨷲、若拂柄覺之。若與同意",
    "T22n1428_035:0817b13": "者，當持革屣擲之。若猶故睡眠，當持禪",
    "T22n1428_035:0817b14": "杖覺之。」中有得禪杖覺已呵不受，佛言：「不",
    "T22n1428_035:0817b15": "應爾。若呵不受者，當如法治。」若復睡眠，",
    "T22n1428_035:0817b16": "佛言：「聽以水灑之。」其中有得水灑者，若呵",
    "T22n1428_035:0817b17": "不受，亦當如法治。若故復睡眠，佛言：「當抆",
    "T22n1428_035:0817b18": "眼、若以水洗面。」時諸比丘，猶故復睡眠。佛",
    "T22n1428_035:0817b19": "言：「當自摘耳鼻、若摩額上。若復睡眠，當披",
    "T22n1428_035:0817b20": "張欝多羅僧以手摩捫其身，若當起出",
    "T22n1428_035:0817b21": "戶外瞻視四方仰觀星宿，若至經行處守",
    "T22n1428_035:0817b22": "攝諸根令心不散。」爾時世尊在閑靜處思",
    "T22n1428_035:0817b23": "惟，作是念言：「我與諸比丘結戒，說波羅提",
    "T22n1428_035:0817b24": "木叉，中有信心新受戒比丘，未得聞戒，不",
    "T22n1428_035:0817b25": "知當云何學戒？我今寧可聽諸比丘集",
    "T22n1428_035:0817b26": "在一處說波羅提木叉戒。」爾時世尊從靜",
    "T22n1428_035:0817b27": "處出，以此因緣集諸比丘，告言：「我向者在",
    "T22n1428_035:0817b28": "靜處思惟，心念言：『我與諸比丘結戒，及",
    "T22n1428_035:0817b29": "說波羅提木叉戒。有信心新受戒比丘，未",
    "T22n1428_035:0817c01": "得聞戒，不知當云何學戒？』復自念言：『我今",
    "T22n1428_035:0817c02": "寧可聽諸比丘集在一處說波羅提木叉。』",
    "T22n1428_035:0817c03": "以是故聽諸比丘，共集在一處說波羅提",
    "T22n1428_035:0817c04": "木叉戒。作如是說：『諸大德！我今欲說波羅",
    "T22n1428_035:0817c05": "提木叉戒。汝等諦聽！善心念之。若自知有",
    "T22n1428_035:0817c06": "犯者，即應自懺悔，不犯者默然。默然者，知",
    "T22n1428_035:0817c07": "諸大德清淨。若有他問者，亦如是答。如是",
    "T22n1428_035:0817c08": "比丘，在眾中乃至三問，憶念有罪不懺",
    "T22n1428_035:0817c09": "悔者，得故妄語罪。故妄語者，佛說障道法。",
    "T22n1428_035:0817c10": "若彼比丘憶念有罪，欲求清淨者應懺悔，",
    "T22n1428_035:0817c11": "懺悔得安樂。』」波羅提木叉者，戒也。自攝",
    "T22n1428_035:0817c12": "持威儀住處行根面首，集眾善法三昧成就。",
    "T22n1428_035:0817c13": "我當說、當結、當發起、演布開現、反復分別。是",
    "T22n1428_035:0817c14": "故諸大德！我今當說戒。共集在一處者，同",
    "T22n1428_035:0817c15": "羯磨集在一處，應與欲者受欲來，現前應",
    "T22n1428_035:0817c16": "呵者不呵，是故言應集在一處。諦聽善心",
    "T22n1428_035:0817c17": "念者，端意專心聽法，故曰諦聽善心念之。",
    "T22n1428_035:0817c18": "有犯者，所作犯事未懺悔。無犯者不犯。若",
    "T22n1428_035:0817c19": "犯已懺悔。若有他問亦如是答者。譬如一",
    "T22n1428_035:0817c20": "一比丘相問答。故妄語，佛說障道法者，障",
    "T22n1428_035:0817c21": "何等道？障初禪、二禪、三禪、四禪、空無相無願，",
    "T22n1428_035:0817c22": "障須陀洹果乃至阿羅漢果。懺悔則安樂。",
    "T22n1428_035:0817c23": "得何等安樂？得初禪乃至四禪、空無相無願，",
    "T22n1428_035:0817c24": "得須陀洹果乃至阿羅漢果，故曰懺悔則安",
    "T22n1428_035:0817c25": "樂。時諸比丘，欲歌詠聲說戒，佛言：「聽歌詠",
    "T22n1428_035:0817c26": "聲說戒。」時諸比丘，日日說戒疲惓，佛言：「不",
    "T22n1428_035:0817c27": "應日日說戒。自今已去，聽布薩日說戒。」時",
    "T22n1428_035:0817c28": "諸長者，問比丘言：「今日是何日？」比丘言：「不",
    "T22n1428_035:0817c29": "知。」皆慚愧。時諸比丘以此因緣白佛，佛言：",
    "T22n1428_035:0818a01": "「自今已去當數日。」既數日而多忘。佛言：「當",
    "T22n1428_035:0818a02": "作數法。」時諸比丘以寶作數法，佛言：「不應",
    "T22n1428_035:0818a03": "爾。聽以骨、牙、角，若銅、鐵、鉛、錫、白鑞、石、泥丸",
    "T22n1428_035:0818a04": "作。」諸比丘患數法零落。佛言：「聽作孔以繩",
    "T22n1428_035:0818a05": "縷貫，置僧常大食小食處、夜集處、說戒處、",
    "T22n1428_035:0818a06": "若置杙上、若龍牙杙上，若一日過。」一時諸長",
    "T22n1428_035:0818a07": "者來問比丘言：「今日是黑月、是白月耶？」諸比",
    "T22n1428_035:0818a08": "丘不知，皆懷慚愧，以此事往白佛，佛言：",
    "T22n1428_035:0818a09": "「聽作三十數法。十五屬黑月，十五屬白月。」",
    "T22n1428_035:0818a10": "時諸比丘用數法錯亂，黑月數法墮白月",
    "T22n1428_035:0818a11": "數法中，白月數法墮黑月數法中，佛言：「自",
    "T22n1428_035:0818a12": "今已去聽黑月數法染使黑，白月數法染使",
    "T22n1428_035:0818a13": "白。」若患數法相雜破壞者，佛言：「聽中間",
    "T22n1428_035:0818a14": "安隔。」時諸比丘，欲十四日、若十五日說戒，",
    "T22n1428_035:0818a15": "佛言：「若王或改日，隨王者法。」時諸比丘，不",
    "T22n1428_035:0818a16": "知為今日說戒、為明日說戒，往白佛，佛",
    "T22n1428_035:0818a17": "言：「聽上座布薩日唱言：『今日眾僧說戒。』」時諸",
    "T22n1428_035:0818a18": "比丘不知何時？佛言：「聽作時若量影時、若",
    "T22n1428_035:0818a19": "作破竹聲、若打地聲、若作烟、若吹貝、若打",
    "T22n1428_035:0818a20": "鼓、若打揵稚、若告語言：『諸大德！布薩說戒",
    "T22n1428_035:0818a21": "時到。』」時六群比丘聞世尊聽說戒，便於園",
    "T22n1428_035:0818a22": "中若別房中，與和尚阿闍梨、同和尚同阿",
    "T22n1428_035:0818a23": "闍梨、同意親厚知識，別部說戒。時諸比丘",
    "T22n1428_035:0818a24": "聞，中有少欲知足、行頭陀、樂學戒、知慚愧",
    "T22n1428_035:0818a25": "者，嫌責六群比丘言：「云何聞世尊聽說戒，",
    "T22n1428_035:0818a26": "便自於園中、若別房中，與和尚阿闍梨、",
    "T22n1428_035:0818a27": "若同和尚同阿闍梨、親厚知識，別部說戒",
    "T22n1428_035:0818a28": "耶？」爾時大迦賓㝹在仙人住處黑石山側，",
    "T22n1428_035:0818a29": "在靜處思惟，而作是念：「我今若往說戒、若",
    "T22n1428_035:0818b01": "不往，我常第一清淨。」爾時世尊，知長老大",
    "T22n1428_035:0818b02": "迦賓㝹心中所念，譬如力士屈申臂頃，從",
    "T22n1428_035:0818b03": "耆闍崛山忽然不現，乃在仙人住處黑石",
    "T22n1428_035:0818b04": "山側，在迦賓㝹前敷座而坐。時迦賓㝹",
    "T22n1428_035:0818b05": "禮世尊足已在一面坐。時世尊知而故問：",
    "T22n1428_035:0818b06": "「汝在此閑靜處思惟，心作是念：『我今若往",
    "T22n1428_035:0818b07": "說戒若不往，我常第一清淨。』為爾已不？」答",
    "T22n1428_035:0818b08": "言：「爾。」佛言：「如是！如是！迦賓㝹，如汝所言：『汝",
    "T22n1428_035:0818b09": "若往就說戒、若不往，汝常第一清淨。』然迦賓",
    "T22n1428_035:0818b10": "㝹！說戒法當應恭敬尊重承事，若汝不恭",
    "T22n1428_035:0818b11": "敬布薩尊重承事者，誰當恭敬尊重承事？是",
    "T22n1428_035:0818b12": "故汝應往說戒，不應不往。應當步往，不",
    "T22n1428_035:0818b13": "應乘神足往。我亦當往。」爾時迦賓㝹，默然",
    "T22n1428_035:0818b14": "受佛教勅。時世尊以此因緣告迦賓㝹已，",
    "T22n1428_035:0818b15": "譬如力士屈申臂頃沒仙人住處黑石山，",
    "T22n1428_035:0818b16": "還耆闍崛山就座而坐。爾時諸比丘，往至",
    "T22n1428_035:0818b17": "佛所頭面禮足在一面坐，以此事白佛。",
    "T22n1428_035:0818b18": "佛具以上事為說已，佛告諸比丘：「我聽諸",
    "T22n1428_035:0818b19": "比丘，一住處和合說戒。汝等云何與和尚、",
    "T22n1428_035:0818b20": "阿闍梨、同和尚、阿闍梨、親厚知識別部說",
    "T22n1428_035:0818b21": "戒？若一住處不和合說戒者，得突吉羅。自",
    "T22n1428_035:0818b22": "今已去，聽集一處說戒。」爾時諸比丘知世",
    "T22n1428_035:0818b23": "尊聽一處說戒，或在仙人所住山黑石處",
    "T22n1428_035:0818b24": "相待、或在毘呵勒山七葉樹窟相待、或在",
    "T22n1428_035:0818b25": "塚間相待、或在溫泉水邊相待、或在竹園",
    "T22n1428_035:0818b26": "迦蘭陀所相待、或在耆闍崛山相待，或在",
    "T22n1428_035:0818b27": "大堂、食堂、經行堂、河邊、樹下、生軟草處相待",
    "T22n1428_035:0818b28": "而疲惓。時諸比丘往白佛，佛言：「自今已去，",
    "T22n1428_035:0818b29": "隨所住處人多少，共集一處說戒。」諸比",
    "T22n1428_035:0818c01": "丘不知，當於何處說戒？佛言：「聽作說戒",
    "T22n1428_035:0818c02": "堂，白二羯磨。作如是白，當稱名處所、大",
    "T22n1428_035:0818c03": "堂、若閣上堂、經行堂、若河側、若樹下、若石側、",
    "T22n1428_035:0818c04": "若生草處。眾中應差堪能羯磨者如上，當",
    "T22n1428_035:0818c05": "作如是白：『大德僧聽！若僧時到僧忍聽，在",
    "T22n1428_035:0818c06": "某甲處作說戒堂。白如是。』『大德僧聽！今眾",
    "T22n1428_035:0818c07": "僧在某甲處作說戒堂。誰諸長老忍僧在",
    "T22n1428_035:0818c08": "某甲處作說戒堂者默然，誰不忍者說。』『僧",
    "T22n1428_035:0818c09": "已忍聽在某甲處作說戒堂竟，僧忍，默",
    "T22n1428_035:0818c10": "然故，是事如是持。』」爾時於耆闍崛山中先",
    "T22n1428_035:0818c11": "立說戒堂，復欲於迦蘭陀竹園立說戒堂。",
    "T22n1428_035:0818c12": "時諸比丘往白佛，佛言：「自今已去，聽解前",
    "T22n1428_035:0818c13": "說戒堂然後更結，白二羯磨解。眾中應差",
    "T22n1428_035:0818c14": "堪能羯磨者如上，作如是白：『大德僧聽！若",
    "T22n1428_035:0818c15": "僧時到僧忍聽，解某處說戒堂。白如是。』『大",
    "T22n1428_035:0818c16": "德僧聽！今僧解某處說戒堂。誰諸長老忍",
    "T22n1428_035:0818c17": "僧解某處說戒堂者默然，誰不忍者說。』『僧",
    "T22n1428_035:0818c18": "已忍聽解某處說戒堂竟，僧忍，默然故，是",
    "T22n1428_035:0818c19": "事如是持。』」時一住處作二說戒堂，經營者",
    "T22n1428_035:0818c20": "二人共諍，二人各言：「眾僧應先於我堂說",
    "T22n1428_035:0818c21": "戒。」時諸比丘以此事往白佛，佛言：「自今已",
    "T22n1428_035:0818c22": "去，聽二人更互，從上座為始。」爾時有住處，",
    "T22n1428_035:0818c23": "布薩日大眾集，而說戒堂小，不相容受。諸比",
    "T22n1428_035:0818c24": "丘念言：「世尊制戒，不結說戒堂，不得說",
    "T22n1428_035:0818c25": "戒。今當云何？」諸比丘以此事往白佛，佛言：",
    "T22n1428_035:0818c26": "「僧得自在若結、若不結，得說戒。」時上座比",
    "T22n1428_035:0818c27": "丘先至說戒堂，掃灑敷座、具淨水瓶、具洗",
    "T22n1428_035:0818c28": "足瓶、然燈具、舍羅，疲極。諸比丘以此事往",
    "T22n1428_035:0818c29": "白佛，佛言：「自今已去，年少比丘應作。年少",
    "T22n1428_035:0819a01": "比丘於布薩日，應先至說戒堂中，掃灑敷",
    "T22n1428_035:0819a02": "座具、具淨水瓶、洗足瓶、然燈火具、舍羅。若",
    "T22n1428_035:0819a03": "年少比丘不知者，上座當教。若上座不教",
    "T22n1428_035:0819a04": "者，突吉羅。若不隨上座教者，亦突吉羅。」時",
    "T22n1428_035:0819a05": "上座說戒竟，在後自收攝床座、水瓶、洗足瓶，",
    "T22n1428_035:0819a06": "及燈火具、舍羅復本處，疲極。時諸比丘，以",
    "T22n1428_035:0819a07": "此事往白佛，佛言：「自今已去說戒竟，年少",
    "T22n1428_035:0819a08": "比丘，應攝水瓶、洗足瓶、燈火及舍羅復本",
    "T22n1428_035:0819a09": "處。若年少不知，上座當教。上座不教者，突吉",
    "T22n1428_035:0819a10": "羅。不隨上座教者，亦突吉羅。」時六群比丘",
    "T22n1428_035:0819a11": "於說戒日，與諸白衣言語問訊，作羯磨說",
    "T22n1428_035:0819a12": "戒說法。爾時諸比丘，以此事往白佛，佛言：",
    "T22n1428_035:0819a13": "「此是上座應作。」爾時有一住處，癡和先為",
    "T22n1428_035:0819a14": "上座，彼不能於說戒日與白衣言談、問",
    "T22n1428_035:0819a15": "訊、作羯磨說戒說法。爾時諸比丘，以此事",
    "T22n1428_035:0819a16": "往白佛，佛言：「聽請能作者作，若上座不",
    "T22n1428_035:0819a17": "請能者，突吉羅。若不受上座請，突吉羅。」",
    "T22n1428_035:0819a18": "時諸白衣問比丘，說戒時有幾人？問已不",
    "T22n1428_035:0819a19": "知數，有慚愧。諸比丘往白佛，佛言：「聽數比",
    "T22n1428_035:0819a20": "丘。」雖數猶復忘，佛言：「當具舍羅。」彼以寶",
    "T22n1428_035:0819a21": "作，佛言：「不得以寶作，當用骨牙、若角、銅、鐵、",
    "T22n1428_035:0819a22": "白鑞、鉛、錫、葦、若竹、若木作。」患零落，佛言：",
    "T22n1428_035:0819a23": "「當繩纏。」雖纏猶故零落，佛言：「當作函筒",
    "T22n1428_035:0819a24": "盛。」彼用寶作筒，佛言：「不應爾。當用骨、牙、",
    "T22n1428_035:0819a25": "角、銅、鐵、白鑞、鉛、錫、葦、竹、木。」若從筒中出，佛言：",
    "T22n1428_035:0819a26": "「當作蓋。」彼用寶作蓋，佛言：「不應爾。當以",
    "T22n1428_035:0819a27": "骨、牙、角、銅、鐵、白鑞、鉛、錫、葦、竹、木。」不知安筒何",
    "T22n1428_035:0819a28": "處？佛言：「安著繩床、若木床下、若懸著杙上、",
    "T22n1428_035:0819a29": "若龍牙杙上、衣架上。」爾時諸比丘，聞佛聽諸",
    "T22n1428_035:0819b01": "比丘詣羅閱城說戒。在諸方聞者，來集說",
    "T22n1428_035:0819b02": "戒疲極。時諸比丘白佛，佛言：「自今已去，隨",
    "T22n1428_035:0819b03": "所住處、若村、若邑境界處說戒。聽結界白二",
    "T22n1428_035:0819b04": "羯磨，當作如是結唱界方相，若空處、若樹",
    "T22n1428_035:0819b05": "下、若山、若谷、若巖窟、若露地、若草𧂐處、若",
    "T22n1428_035:0819b06": "近園邊、若塚間、若水㵎、若石積所、若樹",
    "T22n1428_035:0819b07": "杌、若荊蕀邊、若汪水、若渠側、若池、若糞聚",
    "T22n1428_035:0819b08": "所、若村、若村界。彼稱四方相已，眾中應差",
    "T22n1428_035:0819b09": "堪能羯磨者，如上當作白：『大德僧聽！如",
    "T22n1428_035:0819b10": "所說界相，若僧時到僧忍聽，於此一住處一",
    "T22n1428_035:0819b11": "說戒結界。白如是。』『大德僧聽！如所說界相，",
    "T22n1428_035:0819b12": "僧今於此一住處一說戒結界。誰諸長老",
    "T22n1428_035:0819b13": "忍僧於此一住處一說戒結界者默然，誰",
    "T22n1428_035:0819b14": "不忍者說。』『僧已忍於此一住處一說戒結",
    "T22n1428_035:0819b15": "界竟，僧忍，默然故，是事如是持。』」佛言：「自",
    "T22n1428_035:0819b16": "今已去，聽結界應如是結，當敷座，當打",
    "T22n1428_035:0819b17": "揵稚，盡共集一處，不聽受欲。是中舊住比",
    "T22n1428_035:0819b18": "丘應唱大界四方相，若東方有山稱山、有",
    "T22n1428_035:0819b19": "塹稱塹、若村、若城、若疆畔、若園、若林、若池、",
    "T22n1428_035:0819b20": "若樹、若石、若垣牆、若神祀舍，如東方相，餘",
    "T22n1428_035:0819b21": "方亦爾。眾中應差堪能羯磨者如上，當如",
    "T22n1428_035:0819b22": "是白：『大德僧聽！此住處比丘唱四方大界",
    "T22n1428_035:0819b23": "相。若僧時到僧忍聽，僧今於此四方相內",
    "T22n1428_035:0819b24": "結大界，同一住處同一說戒。白如是。』『大德僧",
    "T22n1428_035:0819b25": "聽！此住處比丘唱四方大界相。僧今於此",
    "T22n1428_035:0819b26": "四方相內結大界，同一住處同一說戒。誰諸",
    "T22n1428_035:0819b27": "長老忍僧於此四方相內結大界，同一住",
    "T22n1428_035:0819b28": "處同一說戒者默然，誰不忍者說。』『僧已忍",
    "T22n1428_035:0819b29": "於此四方相內同一住處同一說戒結大",
    "T22n1428_035:0819c01": "界竟，僧忍，默然故，是事如是持。』」時諸比丘，",
    "T22n1428_035:0819c02": "有須四人眾羯磨事起，五比丘眾、十比丘",
    "T22n1428_035:0819c03": "眾、二十比丘眾羯磨事起，是中大眾集會疲",
    "T22n1428_035:0819c04": "極。諸比丘白佛，佛言：「聽結戒場。當如是",
    "T22n1428_035:0819c05": "結，白二羯磨稱四方界相，若安杙、若石、若疆",
    "T22n1428_035:0819c06": "畔作齊限。眾中當差堪能羯磨人如上：『大",
    "T22n1428_035:0819c07": "德僧聽！此住處比丘稱四方小界相。若僧時",
    "T22n1428_035:0819c08": "到僧忍聽，僧今於此四方小界相內結作",
    "T22n1428_035:0819c09": "戒場。白如是。』『大德僧聽！此住處比丘稱四",
    "T22n1428_035:0819c10": "方小界相。今僧於此四方小界相內結戒場。",
    "T22n1428_035:0819c11": "誰諸長老忍僧於此四方相內結戒場者",
    "T22n1428_035:0819c12": "默然，誰不忍者說。』『僧已忍於此四方相內",
    "T22n1428_035:0819c13": "結戒場竟，僧忍，默然故，是事如是持。』」時",
    "T22n1428_035:0819c14": "諸比丘意，有欲廣作界者、有欲狹作者，",
    "T22n1428_035:0819c15": "佛言：「自今已去，若欲改作者先解前界，然",
    "T22n1428_035:0819c16": "後欲廣狹作從意。當作白二羯磨解。眾中",
    "T22n1428_035:0819c17": "當差堪能羯磨人如上，作如是白：『大德",
    "T22n1428_035:0819c18": "僧聽！今此住處比丘，同一住處同一說戒。",
    "T22n1428_035:0819c19": "若僧時到僧忍聽，解界。白如是。』『大德僧聽！此",
    "T22n1428_035:0819c20": "住處比丘，同一住處同一說戒，今解界。誰諸",
    "T22n1428_035:0819c21": "長老忍僧今同一住處同一說戒解界者默",
    "T22n1428_035:0819c22": "然，誰不忍者說。』『僧已忍同一住處同一",
    "T22n1428_035:0819c23": "說戒解界竟，僧忍，默然故，是事如是持。』」時",
    "T22n1428_035:0819c24": "有厭離比丘，見阿蘭若處有一好窟，自念",
    "T22n1428_035:0819c25": "言：「我若得離衣宿者，可即於此窟住。」時諸",
    "T22n1428_035:0819c26": "比丘以此事往白佛，佛言：「自今已去，當",
    "T22n1428_035:0819c27": "結不失衣界。白二羯磨結。眾中當差堪能",
    "T22n1428_035:0819c28": "羯磨者如上，作如是白：『大德僧聽！此住處",
    "T22n1428_035:0819c29": "同一住處同一說戒，若僧時到僧忍聽，結不",
    "T22n1428_035:0820a01": "失衣界。白如是。』『大德僧聽！此住處同一住",
    "T22n1428_035:0820a02": "處同一說戒，今僧結不失衣界。誰諸長老忍",
    "T22n1428_035:0820a03": "僧今同一住處同一說戒結不失衣界者默",
    "T22n1428_035:0820a04": "然，誰不忍者說。』『僧已忍此住處同一住處",
    "T22n1428_035:0820a05": "同一說戒結不失衣界竟，僧忍，默然故，",
    "T22n1428_035:0820a06": "是事如是持。』」時諸比丘脫衣置白衣舍，",
    "T22n1428_035:0820a07": "當著脫衣時形露。時諸比丘以此事往白",
    "T22n1428_035:0820a08": "佛，佛言：「自今已去，聽比丘結不失衣界，",
    "T22n1428_035:0820a09": "除村、村外界。白二羯磨。眾中當差堪能羯",
    "T22n1428_035:0820a10": "磨人如上，當作如是白：『大德僧聽！此住處",
    "T22n1428_035:0820a11": "同一住處同一說戒。若僧時到僧忍聽，結不",
    "T22n1428_035:0820a12": "失衣界，除村村外界。白如是。』『大德僧聽！此",
    "T22n1428_035:0820a13": "住處同一住處同一說戒，今僧結不失衣界，",
    "T22n1428_035:0820a14": "除村、村外界。誰諸長老忍僧於此住處同一",
    "T22n1428_035:0820a15": "住處同一說戒結不失衣界，除村、村外界",
    "T22n1428_035:0820a16": "者默然，誰不忍者說。』『僧已忍聽同一住處",
    "T22n1428_035:0820a17": "同一說戒結不失衣界，除村、村外界竟，僧",
    "T22n1428_035:0820a18": "忍，默然故，是事如是持。』」時諸比丘二界相",
    "T22n1428_035:0820a19": "接，佛言：「不應爾，當作幖幟。」彼二界共",
    "T22n1428_035:0820a20": "相錯涉，佛言：「不應爾，應留中間。」彼諸比",
    "T22n1428_035:0820a21": "丘，先解大界，却解不失衣界，佛言：「不應",
    "T22n1428_035:0820a22": "爾。先解不失衣界，却解大界。」時隔駃流河",
    "T22n1428_035:0820a23": "水外結不失衣界，時比丘往取衣為水所",
    "T22n1428_035:0820a24": "漂，諸比丘往白佛，佛言：「自今已去，不得",
    "T22n1428_035:0820a25": "隔駃流水外結不失衣界，除常有橋者。」",
    "T22n1428_035:0820a26": "爾時有二住處，別利養、別說戒，諸比丘欲",
    "T22n1428_035:0820a27": "結共一說戒共一利養。諸比丘往白佛，佛",
    "T22n1428_035:0820a28": "言：「自今已去，聽解界已然後結，白二羯磨如",
    "T22n1428_035:0820a29": "是解。彼此各自解界，應盡集一處，不得受",
    "T22n1428_035:0820b01": "欲。當唱界四方相，阿蘭若處、樹下空處、若",
    "T22n1428_035:0820b02": "山若谷、若巖窟露地、草𧂐園林、塚間河側、",
    "T22n1428_035:0820b03": "若石𧂐、若杌樹、若荊棘、若塹、若渠、若池、若",
    "T22n1428_035:0820b04": "糞聚、若村、村界。唱界齊限處已，眾中當差",
    "T22n1428_035:0820b05": "堪能羯磨者如上，當作如是白：『大德僧聽！",
    "T22n1428_035:0820b06": "如所說界相，若僧時到僧忍聽，於此處彼",
    "T22n1428_035:0820b07": "處結同一利養同一說戒。白如是。』『大德僧",
    "T22n1428_035:0820b08": "聽！如所說界相，今僧於此處彼處結同一",
    "T22n1428_035:0820b09": "說戒同一利養。誰諸長老忍僧於此處彼處",
    "T22n1428_035:0820b10": "結同一說戒同一利養結界者默然，誰不忍",
    "T22n1428_035:0820b11": "者說。』『僧已忍於此處彼處同一說戒同一利",
    "T22n1428_035:0820b12": "養結界竟，僧忍，默然故，是事如是持。』」爾時",
    "T22n1428_035:0820b13": "有二住處，別說戒、別利養。時諸比丘意欲",
    "T22n1428_035:0820b14": "同一處說戒、別利養，佛言：「自今已去，聽解界",
    "T22n1428_035:0820b15": "已然後結，白二羯磨。彼此各自解，應盡集",
    "T22n1428_035:0820b16": "一處，不得受欲。當唱界方相，若阿蘭、若空",
    "T22n1428_035:0820b17": "處，乃至村界如上，稱二住處名。眾中當差",
    "T22n1428_035:0820b18": "堪能羯磨者如上，作如是白：『大德僧聽！如",
    "T22n1428_035:0820b19": "所說界方相，若僧時到僧忍聽，於此處結",
    "T22n1428_035:0820b20": "同一說戒別利養。白如是。』『大德僧聽！如所",
    "T22n1428_035:0820b21": "說界方相，僧今於此處結同一說戒別利",
    "T22n1428_035:0820b22": "養。誰諸長老忍僧於此界四方相內結同",
    "T22n1428_035:0820b23": "一說戒別利養者默然，誰不忍者說。』『僧已",
    "T22n1428_035:0820b24": "忍於此界四方相內，結同一說戒別利養",
    "T22n1428_035:0820b25": "竟，僧忍，默然故，是事如是持。』」時有二住",
    "T22n1428_035:0820b26": "處，別說戒、別利養。時諸比丘欲得別說戒",
    "T22n1428_035:0820b27": "同一利養，欲守護住處故。佛言：「聽白二",
    "T22n1428_035:0820b28": "羯磨結。眾中當差堪能羯磨者如上，作如",
    "T22n1428_035:0820b29": "是白：『大德僧聽！若僧時到僧忍聽，於此彼",
    "T22n1428_035:0820c01": "住處結別說戒同一利養，為欲守護住處",
    "T22n1428_035:0820c02": "故。白如是。』『大德僧聽！今僧於此彼住處結",
    "T22n1428_035:0820c03": "別說戒同一利養，為守護住處故。誰諸長",
    "T22n1428_035:0820c04": "老忍僧於此彼住處結別說戒同一利養，",
    "T22n1428_035:0820c05": "為守護住處故，僧忍者默然，誰不忍者說。』",
    "T22n1428_035:0820c06": "『僧已忍於此彼住處結別說戒同一利養，",
    "T22n1428_035:0820c07": "為守護住處故竟，僧忍，默然故，是事如",
    "T22n1428_035:0820c08": "是持。』」時有二住處，同一說戒、同一利養。時諸",
    "T22n1428_035:0820c09": "比丘欲得別說戒、別利養，佛言：「自今已去，",
    "T22n1428_035:0820c10": "聽集在一處解界已，隨彼所住處各自更",
    "T22n1428_035:0820c11": "結界。」爾時有二住處相去遠，同一說戒、同",
    "T22n1428_035:0820c12": "一利養。若彼得少飲食供養具，持來至此，",
    "T22n1428_035:0820c13": "日時已過。若此得利養持至彼，日時已過。",
    "T22n1428_035:0820c14": "時諸比丘往白佛，佛言：「不得相去遠處同",
    "T22n1428_035:0820c15": "一說戒、同一利養。」佛言：「自今已去，聽作如",
    "T22n1428_035:0820c16": "是語：『若此處得少食飲供養，即於此處",
    "T22n1428_035:0820c17": "分。若彼得少供養，即於彼處分。』」爾時布",
    "T22n1428_035:0820c18": "薩日，有眾多比丘於無村曠野中行，心自",
    "T22n1428_035:0820c19": "念言：「世尊制法，當集一處和合說戒。我等",
    "T22n1428_035:0820c20": "當云何？」以此事往白佛，佛言：「比丘善聽！若",
    "T22n1428_035:0820c21": "布薩日，於無村曠野中行，眾僧應和合集",
    "T22n1428_035:0820c22": "在一處共說戒。若僧不得和合，隨同和尚、",
    "T22n1428_035:0820c23": "同阿闍梨、善友知識，當下道集一處結小",
    "T22n1428_035:0820c24": "界說戒。白二羯磨當作如是結界，眾中當",
    "T22n1428_035:0820c25": "差堪能羯磨者如上，當如是白：『大德僧聽！",
    "T22n1428_035:0820c26": "今有爾許比丘集，若僧時到僧忍聽，結小界。",
    "T22n1428_035:0820c27": "白如是。』『大德僧聽！今有爾許比丘集結小",
    "T22n1428_035:0820c28": "界。誰諸長老忍今有爾許比丘集結小界",
    "T22n1428_035:0820c29": "者默然，誰不忍者說。』『僧已忍爾許比丘集",
    "T22n1428_035:0821a01": "結小界竟，僧忍，默然故，是事如是持。』」時",
    "T22n1428_035:0821a02": "諸比丘，結界不解而去，餘者嫌責往白佛，",
    "T22n1428_035:0821a03": "佛言：「不應不解而去，作白二羯磨解。眾中",
    "T22n1428_035:0821a04": "當差堪能者如上，作如是白：『大德僧聽！",
    "T22n1428_035:0821a05": "今有爾許比丘集，若僧時到僧忍聽，解此處",
    "T22n1428_035:0821a06": "小界。白如是。』『大德僧聽！今有爾許比丘集，",
    "T22n1428_035:0821a07": "解此處小界。誰諸長老忍僧解此處小界",
    "T22n1428_035:0821a08": "者默然，誰不忍者說。』『僧已忍解此處小界",
    "T22n1428_035:0821a09": "竟，僧忍，默然故，是事如是持。』」時天暴雨，",
    "T22n1428_035:0821a10": "河水大漲。時諸比丘，隔河水結同一住處",
    "T22n1428_035:0821a11": "同一說戒，十五日欲往就彼說戒，而不能",
    "T22n1428_035:0821a12": "得渡，即不成就說戒。諸比丘以此事往",
    "T22n1428_035:0821a13": "白佛，佛言：「不得合河水結同一說戒界，",
    "T22n1428_035:0821a14": "除有船橋梁。」時有二住處相去遠，結同一",
    "T22n1428_035:0821a15": "說戒。時諸比丘十五日欲往相就說戒，不",
    "T22n1428_035:0821a16": "能即日達彼，不成就說戒。諸比丘往白佛，",
    "T22n1428_035:0821a17": "佛言：「不得住處相去遠結同一說戒，若住",
    "T22n1428_035:0821a18": "處隔河水相去遠，結同一住處同一說戒",
    "T22n1428_035:0821a19": "者，諸比丘十五日說戒，應十四日先往。十四",
    "T22n1428_035:0821a20": "日說戒，十三日應先往，不得受欲。」爾時說",
    "T22n1428_035:0821a21": "戒日，住處有一比丘入房閉戶而眠。諸比",
    "T22n1428_035:0821a22": "丘說戒已，從座起而去。時眠者聞聲即起，",
    "T22n1428_035:0821a23": "問諸比丘言：「諸大德！欲何處去，不說戒",
    "T22n1428_035:0821a24": "耶？」諸比丘報言：「我等已說戒。」即問：「汝向者何",
    "T22n1428_035:0821a25": "處來耶？」報言：「我白日在自房閉戶眠耳。」諸",
    "T22n1428_035:0821a26": "比丘往白佛，佛言：「不得於說戒日在房",
    "T22n1428_035:0821a27": "中眠。自今已去，比坐者當共相檢校，知",
    "T22n1428_035:0821a28": "有來者不來者。自今已去，聽先白然後說",
    "T22n1428_035:0821a29": "戒，作如是白：『大德僧聽！今十五日眾僧說",
    "T22n1428_035:0821b01": "戒，若僧時到僧忍聽，和合說戒。白如是。』作",
    "T22n1428_035:0821b02": "如是白已，然後說戒。」",
    "T22n1428_035:0821b03": "四分律卷第三十五"
}