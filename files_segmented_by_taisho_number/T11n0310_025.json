{
    "T11n0310_025:0137b11": "大寶積經卷第二十五",
    "T11n0310_025:0137b13": "大唐三藏菩提流志奉　詔譯",
    "T11n0310_025:0137b14": "被甲莊嚴會第七之五",
    "T11n0310_025:0137b15": "「復次無邊慧！我念往昔過二阿僧祇劫，爾時",
    "T11n0310_025:0137b16": "有佛出現世間，號曰月燈王如來、應供、正遍",
    "T11n0310_025:0137b17": "知、明行足、善逝、世間解、無上士、調御丈夫、天人",
    "T11n0310_025:0137b18": "師、佛、世尊。劫名甘露，國名清淨。彼佛世界",
    "T11n0310_025:0137b19": "頗梨所成，常有光明遍照其土，若有眾生",
    "T11n0310_025:0137b20": "遇斯光者淨妙端嚴，是故世界名為清淨。無",
    "T11n0310_025:0137b21": "別城邑聚落之名，交道殊妙金繩界飾，諸交",
    "T11n0310_025:0137b22": "道間一一等量半俱盧舍。一一道間光明寶",
    "T11n0310_025:0137b23": "柱雜多羅樹，各八十四輝映行列，復有四池",
    "T11n0310_025:0137b24": "堤塘圍遶。七寶臺觀人民止住，覆以鈴網懸",
    "T11n0310_025:0137b25": "諸繒帶，花飾珍玩猶如諸天。彼界眾生寂靜",
    "T11n0310_025:0137b26": "安樂，十善業道悉已成就，顏貌端嚴壽命長",
    "T11n0310_025:0137b27": "遠，薄貪瞋癡易可開悟，以少方便廣知諸法。",
    "T11n0310_025:0137b28": "彼佛壽命千俱胝歲，滅度之後正法住世一",
    "T11n0310_025:0137b29": "俱胝歲。十會說法，諸聲聞眾住學地者，一一",
    "T11n0310_025:0137c01": "法會各有二十俱胝那由他，諸菩薩眾趣一",
    "T11n0310_025:0137c02": "乘者其數無量。",
    "T11n0310_025:0137c03": "「無邊慧！彼月燈王如來寶菩提樹，周五十由",
    "T11n0310_025:0137c04": "旬高一百由旬，珊瑚為根琉璃為幹，黃金為",
    "T11n0310_025:0137c05": "枝馬瑙為葉，道場縱廣一百由旬。基陛周匝",
    "T11n0310_025:0137c06": "欄楯圍遶，妙多羅樹布植行列，金鈴寶網彌",
    "T11n0310_025:0137c07": "覆莊嚴。大菩提座高三由旬，細軟敷具張施",
    "T11n0310_025:0137c08": "其上，妙衣百千間飾垂下，幢幡二十樹列其",
    "T11n0310_025:0137c09": "傍。月燈王佛於此座上證阿耨多羅三藐三",
    "T11n0310_025:0137c10": "菩提，時彼國界無三惡趣及惡趣名，亦無諸",
    "T11n0310_025:0137c11": "難及諸難名。月燈王佛常於一切諸世界中",
    "T11n0310_025:0137c12": "化現其身轉于法輪。",
    "T11n0310_025:0137c13": "「無邊慧！彼月燈王如來有二菩薩：一名雲音，",
    "T11n0310_025:0137c14": "二名無邊音。是二菩薩於彼如來白言：『世尊！",
    "T11n0310_025:0137c15": "云何諸菩薩摩訶薩於一切法理趣之中而",
    "T11n0310_025:0137c16": "得善巧方便安立？』時彼如來欲令諸菩薩摩",
    "T11n0310_025:0137c17": "訶薩於一切法理趣之中而得善巧方便安",
    "T11n0310_025:0137c18": "立，為二菩薩廣說斯法。時諸菩薩摩訶薩聞",
    "T11n0310_025:0137c19": "斯法已，於一切法理趣之中便獲善巧方便",
    "T11n0310_025:0137c20": "安立。是二菩薩從是已後，於二萬歲無有睡",
    "T11n0310_025:0137c21": "眠無欲恚惱，不起食想不生臥想，亦無病緣",
    "T11n0310_025:0137c22": "湯藥等想，不樂世間遊觀談戲。於彼如來說",
    "T11n0310_025:0137c23": "法之時，即於法座得無生忍。時彼如來而問",
    "T11n0310_025:0137c24": "之曰：『善男子！於一切法理趣之中如是善巧",
    "T11n0310_025:0137c25": "方便安立。汝今求耶？』是二菩薩即白佛言：『世",
    "T11n0310_025:0137c26": "尊！我尚不見有一切法理趣善巧安立之名，",
    "T11n0310_025:0137c27": "亦復不見有一切法理趣善巧安立之法，況",
    "T11n0310_025:0137c28": "一切法理趣善巧方便安立。世尊！我亦不得",
    "T11n0310_025:0137c29": "一切諸法，我亦不得諸法安立，於一切法無",
    "T11n0310_025:0138a01": "住無不住。世尊！我如是見。寧復說言於一切",
    "T11n0310_025:0138a02": "法理趣之中如是善巧方便安立，為求耶為",
    "T11n0310_025:0138a03": "不求耶？世尊！我亦不見於一切法理趣之中",
    "T11n0310_025:0138a04": "如是善巧方便安立而作求者，亦不見有若",
    "T11n0310_025:0138a05": "內若外、若二中間。若一切法，若法理趣善巧",
    "T11n0310_025:0138a06": "方便而安立者，亦不見法若內若外、若二中",
    "T11n0310_025:0138a07": "間。若一切法，若法理趣善巧方便而可安立，",
    "T11n0310_025:0138a08": "世尊！我亦不見乃至少法內外中間理趣善",
    "T11n0310_025:0138a09": "巧方便安立而可趣向、而可親近。世尊！既無",
    "T11n0310_025:0138a10": "少法而可趣向、而可親近，我於其中當何安",
    "T11n0310_025:0138a11": "立？世尊！我亦不見過現未來為安立處，若安",
    "T11n0310_025:0138a12": "立處無所有者，我於何處而可安立？世尊！無",
    "T11n0310_025:0138a13": "安立故，非住相應、非不住相應，無盡相應、無",
    "T11n0310_025:0138a14": "生相應。世尊！我亦不見從誰由誰、何處何時",
    "T11n0310_025:0138a15": "我心意識若生若滅。當何說言以心意識於",
    "T11n0310_025:0138a16": "一切法理趣善巧方便安立？』",
    "T11n0310_025:0138a17": "「無邊慧！是二菩薩於如來前如是說時，一千",
    "T11n0310_025:0138a18": "菩薩得無生忍，千俱胝菩薩發菩提心。爾時",
    "T11n0310_025:0138a19": "月燈王如來復告之曰：『善男子！汝以無住而",
    "T11n0310_025:0138a20": "住無處，而住於一切法理趣善巧方便安立。",
    "T11n0310_025:0138a21": "善男子！一切諸法亦復如是。如來隨順世俗",
    "T11n0310_025:0138a22": "道故，現證阿耨多羅三藐三菩提。若於如來",
    "T11n0310_025:0138a23": "不隨世俗現證阿耨多羅三藐三菩提，亦復",
    "T11n0310_025:0138a24": "如是。善男子！諸法無處亦非無處，若處無處",
    "T11n0310_025:0138a25": "皆隨世俗，若隨世俗則於其中無有少法而",
    "T11n0310_025:0138a26": "可生者而可了者。是故善男子！應加精勤速",
    "T11n0310_025:0138a27": "於諸法逮得解脫。』是二菩薩於如來前聞斯",
    "T11n0310_025:0138a28": "法已，飛騰虛空，即以偈頌讚如來曰：",
    "T11n0310_025:0138a29": "「『法王不思議，　　得未曾有法，",
    "T11n0310_025:0138b01": "　　遍知兩足尊，　　佛法無過上，",
    "T11n0310_025:0138b02": "　　以法無上故，　　如來世無等。",
    "T11n0310_025:0138b03": "　　一切法無生，　　我今獲此忍，",
    "T11n0310_025:0138b04": "　　我常不分別，　　若生若無生，",
    "T11n0310_025:0138b05": "　　如是亦不念，　　一切無分別。",
    "T11n0310_025:0138b06": "　　法王大牟尼，　　功德離言念，",
    "T11n0310_025:0138b07": "　　願說清淨法，　　令眾皆歡喜。",
    "T11n0310_025:0138b08": "　　於佛勝功德，　　欲知其邊際，",
    "T11n0310_025:0138b09": "　　設經無量劫，　　而亦不可得，",
    "T11n0310_025:0138b10": "　　功德無邊故，　　最勝無過上。",
    "T11n0310_025:0138b11": "　　一切法無生，　　我亦不分別，",
    "T11n0310_025:0138b12": "　　我於佛法中，　　未曾有毀壞。",
    "T11n0310_025:0138b13": "　　不謂眾善根，　　云何當可得？",
    "T11n0310_025:0138b14": "　　諸法無示現，　　無生亦無相，",
    "T11n0310_025:0138b15": "　　如是無相忍，　　於此亦皆證。",
    "T11n0310_025:0138b16": "　　我今所得忍，　　畢竟無退轉，",
    "T11n0310_025:0138b17": "　　故於一切智，　　以此生歡喜。",
    "T11n0310_025:0138b18": "　　我於如來法，　　決定不猶豫，",
    "T11n0310_025:0138b19": "　　亦於一切法，　　遠離眾疑惑。",
    "T11n0310_025:0138b20": "　　無上佛法中，　　我今得此忍，",
    "T11n0310_025:0138b21": "　　我亦不分別，　　亦無不分別。』",
    "T11n0310_025:0138b22": "「無邊慧！是二菩薩說此偈已，於月燈王如來",
    "T11n0310_025:0138b23": "右繞三匝，以天妙花栴檀末香而散佛上。時",
    "T11n0310_025:0138b24": "彼如來即為授記，而告之曰：『汝雲音等，過二",
    "T11n0310_025:0138b25": "萬劫當證阿耨多羅三藐三菩提。』是二菩薩",
    "T11n0310_025:0138b26": "聞如來記，踊躍歡喜諦觀如來，入於諸禪遊",
    "T11n0310_025:0138b27": "戲神通，出沒自在煙焰暉發。復為眾生說法",
    "T11n0310_025:0138b28": "開示，令二十四俱胝人天趣於阿耨多羅三",
    "T11n0310_025:0138b29": "藐三菩提。是二菩薩乃至盡命勤修梵行，於",
    "T11n0310_025:0138c01": "彼如來中時正法後時正法悉能護持。復於",
    "T11n0310_025:0138c02": "爾時，教化成熟四俱胝眾生趣於阿耨多羅",
    "T11n0310_025:0138c03": "三藐三菩提。是二菩薩次第供養親近承事",
    "T11n0310_025:0138c04": "多百千佛，及諸如來三昧正法一一受持，過",
    "T11n0310_025:0138c05": "二萬劫復值寶幢如來，隨轉法輪教化成熟",
    "T11n0310_025:0138c06": "無量眾生趣於阿耨多羅三藐三菩提。寶幢",
    "T11n0310_025:0138c07": "如來剎土清淨，無諸聲聞，唯有一生補處菩",
    "T11n0310_025:0138c08": "薩。寶幢如來將滅度時乃為授記：『我滅度後，",
    "T11n0310_025:0138c09": "雲音菩薩次當現證阿耨多羅三藐三菩提，",
    "T11n0310_025:0138c10": "號曰日燈王如來。其佛剎土成就莊嚴，積集",
    "T11n0310_025:0138c11": "無量無邊功德。菩薩聲聞大眾圓滿。日燈王",
    "T11n0310_025:0138c12": "如來滅度之後，無邊音菩薩次當現證阿耨",
    "T11n0310_025:0138c13": "多羅三藐三菩提。』無邊慧！以此法門無所得",
    "T11n0310_025:0138c14": "故、無言說故，不可示現、無生無滅。諸菩薩摩",
    "T11n0310_025:0138c15": "訶薩當應如理精勤修習。若有菩薩住一切",
    "T11n0310_025:0138c16": "法理趣善巧方便安立，以無所得獲無生忍，",
    "T11n0310_025:0138c17": "圓滿佛法無量功德以為莊嚴，而發趣於阿",
    "T11n0310_025:0138c18": "耨多羅三藐三菩提。無邊慧！我曾不說諸菩",
    "T11n0310_025:0138c19": "薩摩訶薩離此法外別有少法速能成就一",
    "T11n0310_025:0138c20": "切智智。若有於此無生無滅甚深空法勤修",
    "T11n0310_025:0138c21": "行者，速得菩薩法界理趣善巧方便及陀羅",
    "T11n0310_025:0138c22": "尼，具足辯才、無上攝化，諸佛世尊之所稱讚，",
    "T11n0310_025:0138c23": "以法嚴具而莊嚴之，能圓滿施、住清淨戒、得",
    "T11n0310_025:0138c24": "清淨忍、無上精進、無緣禪定，以大智慧而發",
    "T11n0310_025:0138c25": "趣於阿耨多羅三藐三菩提。於諸勝中最為",
    "T11n0310_025:0138c26": "殊勝，速得名為一切智者。坐于道場，四大天",
    "T11n0310_025:0138c27": "王持蓋來詣請轉法輪，為諸人天作大光明，",
    "T11n0310_025:0138c28": "皆令趣於阿耨多羅三藐三菩提。",
    "T11n0310_025:0138c29": "「復次無邊慧！若諸菩薩摩訶薩於一切法海",
    "T11n0310_025:0139a01": "印三昧勤修行者，見一切法同於法界。如是",
    "T11n0310_025:0139a02": "見時，不於法界見一切法，不於諸法見於法",
    "T11n0310_025:0139a03": "界，精進修習，以一切法諸界和合善巧方便，",
    "T11n0310_025:0139a04": "於一切法諸界和合無所執著亦無所動，於",
    "T11n0310_025:0139a05": "一切法諸界和合善巧方便亦無執著亦無",
    "T11n0310_025:0139a06": "分別，能於一法和合之中而見一切諸法和",
    "T11n0310_025:0139a07": "合，能於一切諸法和合而復見於一法和",
    "T11n0310_025:0139a08": "合，不於一切諸法和合而親近於一法和",
    "T11n0310_025:0139a09": "合，不於一法和合之中親近一切諸法和合。",
    "T11n0310_025:0139a10": "以能了知此一法故亦能了知一切諸法，以",
    "T11n0310_025:0139a11": "能了知一切法故於此一法應了知處亦能",
    "T11n0310_025:0139a12": "了知，不以諸法親近一法。於諸取蘊和合之",
    "T11n0310_025:0139a13": "中悉能了知，不於取蘊種種性相若有和合",
    "T11n0310_025:0139a14": "若無和合而生執著。諸菩薩摩訶薩如是行",
    "T11n0310_025:0139a15": "時，若有諸法以眾因緣和合而生、若有諸法",
    "T11n0310_025:0139a16": "以眾因緣和合而成，於彼諸法悉能了知。若",
    "T11n0310_025:0139a17": "有諸法因緣和合以種種性相應而起，於彼",
    "T11n0310_025:0139a18": "諸法亦能了知亦無執著，隨順了知一切諸",
    "T11n0310_025:0139a19": "法施設之相，亦能了知若相無相，亦能了知",
    "T11n0310_025:0139a20": "諸界差別諸界種種性相差別，亦能了知以",
    "T11n0310_025:0139a21": "誰為因，不以煩惱親近趣向諸緣起法，亦於",
    "T11n0310_025:0139a22": "世間出世間法不相違背，隨順了知世間出",
    "T11n0310_025:0139a23": "世間一切諸法，世間相印皆遍了知。以一法",
    "T11n0310_025:0139a24": "門而能了知一切法門，以諸法門復能了知",
    "T11n0310_025:0139a25": "一法之門，不以一切諸法之門而親近於一",
    "T11n0310_025:0139a26": "法之門，亦復不以一法之門而親近於諸法",
    "T11n0310_025:0139a27": "之門。如是法門悉能淨治。無邊慧！諸菩薩摩",
    "T11n0310_025:0139a28": "訶薩於此法中勤修習者，以一理趣言教之",
    "T11n0310_025:0139a29": "門而能了知一切諸法性同一味，於一切法",
    "T11n0310_025:0139b01": "得勝無諍，如理寂靜不相違背，能於大會讚",
    "T11n0310_025:0139b02": "說斯法，精勤修習得一切法海印三昧。如是",
    "T11n0310_025:0139b03": "修習，若有諍論若無諍論，皆令寂靜如理而",
    "T11n0310_025:0139b04": "住，隨順斷除憍慢放逸，於決定說善能受持，",
    "T11n0310_025:0139b05": "差別名言亦能覺了，法界理趣方便勤修。於",
    "T11n0310_025:0139b06": "諸法門善寂思念，當以何法何法相應若不",
    "T11n0310_025:0139b07": "相應，能以方便於決定義住清淨念。無邊慧！",
    "T11n0310_025:0139b08": "諸菩薩摩訶薩於此法門如是住者，以少加",
    "T11n0310_025:0139b09": "行得一切法海印三昧，以此無量法海三昧",
    "T11n0310_025:0139b10": "而發趣於阿耨多羅三藐三菩提。」爾時世尊",
    "T11n0310_025:0139b11": "而說偈言：",
    "T11n0310_025:0139b12": "「汝觀一切法，　　流入法界中，",
    "T11n0310_025:0139b13": "　諸法同法界，　　理趣悉平等。",
    "T11n0310_025:0139b14": "　復觀於法界，　　流入諸法中，",
    "T11n0310_025:0139b15": "　法界同諸法，　　理趣亦平等。",
    "T11n0310_025:0139b16": "　不於法界中，　　觀察一切法，",
    "T11n0310_025:0139b17": "　亦不離法界，　　而見於諸法。",
    "T11n0310_025:0139b18": "　不於諸法中，　　觀察於法界，",
    "T11n0310_025:0139b19": "　亦不離諸法，　　而見於法界。",
    "T11n0310_025:0139b20": "　了知種種界，　　法界種種性，",
    "T11n0310_025:0139b21": "　一切法和合，　　善巧無所住。",
    "T11n0310_025:0139b22": "　一切時及處，　　種種性和合，",
    "T11n0310_025:0139b23": "　無住無所依，　　亦無有所取。",
    "T11n0310_025:0139b24": "　和合差別性，　　分別不分別，",
    "T11n0310_025:0139b25": "　於彼二俱無，　　智者平等見。",
    "T11n0310_025:0139b26": "　知一和合故，　　則知諸和合，",
    "T11n0310_025:0139b27": "　知諸和合故，　　則知一和合。",
    "T11n0310_025:0139b28": "　和合不和合，　　一性差別性，",
    "T11n0310_025:0139b29": "　不近不分別，　　無執無所著。",
    "T11n0310_025:0139c01": "　了知一切法，　　彼法無和合，",
    "T11n0310_025:0139c02": "　亦不念和合，　　無執無所著。",
    "T11n0310_025:0139c03": "　了知一切種，　　彼法施設相，",
    "T11n0310_025:0139c04": "　亦不念親近，　　無執無所著。",
    "T11n0310_025:0139c05": "　業及業果報，　　一切悉能知，",
    "T11n0310_025:0139c06": "　於彼不相違，　　斯為精進者。",
    "T11n0310_025:0139c07": "　業及業作者，　　此二和合相，",
    "T11n0310_025:0139c08": "　知彼相無相，　　斯為精進者。",
    "T11n0310_025:0139c09": "　於諸界和合，　　諸界差別性，",
    "T11n0310_025:0139c10": "　知彼常平等，　　斯為精進者。",
    "T11n0310_025:0139c11": "　因果相繫屬，　　一切悉能知，",
    "T11n0310_025:0139c12": "　於彼諸緣法，　　被甲如理住。",
    "T11n0310_025:0139c13": "　能知出世法，　　於諸世間法，",
    "T11n0310_025:0139c14": "　無有少相違，　　如是平等住。",
    "T11n0310_025:0139c15": "　亦知世間法，　　於諸出世法，",
    "T11n0310_025:0139c16": "　亦無少相違，　　如是平等住。",
    "T11n0310_025:0139c17": "　世間所應作，　　一切諸相印，",
    "T11n0310_025:0139c18": "　隨順能觀察，　　遍知平等住。",
    "T11n0310_025:0139c19": "　能以一法門，　　了知諸法門，",
    "T11n0310_025:0139c20": "　亦以諸法門，　　了知一法門。",
    "T11n0310_025:0139c21": "　不以一法門，　　親近諸法門，",
    "T11n0310_025:0139c22": "　不以諸法門，　　親近一法門。",
    "T11n0310_025:0139c23": "　一切法門中，　　平等遍清淨，",
    "T11n0310_025:0139c24": "　於法無異相，　　斯為觀察者。",
    "T11n0310_025:0139c25": "　於諸法言教，　　而能平等說，",
    "T11n0310_025:0139c26": "　常住平等性，　　斯為觀察者。",
    "T11n0310_025:0139c27": "　於諸法言教，　　如理能知見，",
    "T11n0310_025:0139c28": "　便得善相應，　　斯為方便者。",
    "T11n0310_025:0139c29": "　不起於諍論，　　不作諍因緣，",
    "T11n0310_025:0140a01": "　一切不相違，　　斯為相應者。",
    "T11n0310_025:0140a02": "　常起於無諍，　　無諍得相應，",
    "T11n0310_025:0140a03": "　平等不相違，　　斯為智慧者。",
    "T11n0310_025:0140a04": "　於法理趣中，　　永息諸諍論，",
    "T11n0310_025:0140a05": "　被甲如理修，　　斯為勇猛者。",
    "T11n0310_025:0140a06": "　如是遍觀察，　　純一無違諍，",
    "T11n0310_025:0140a07": "　能於法會中，　　讚說無上法。",
    "T11n0310_025:0140a08": "　如是諸菩薩，　　成就一切法，",
    "T11n0310_025:0140a09": "　大海印三昧，　　斯為正念者。",
    "T11n0310_025:0140a10": "　如是勤修習，　　純一無違諍，",
    "T11n0310_025:0140a11": "　息諍論相應，　　成就此三昧。",
    "T11n0310_025:0140a12": "　如理而安住，　　能知祕密說，",
    "T11n0310_025:0140a13": "　知我及我慢，　　斷慢絕矜高。",
    "T11n0310_025:0140a14": "　決定言教中，　　成就善方便，",
    "T11n0310_025:0140a15": "　亦知差別名，　　斯為有智者。",
    "T11n0310_025:0140a16": "　諸法理趣中，　　如理勤修習，",
    "T11n0310_025:0140a17": "　能見諸法門，　　斯為見法者。",
    "T11n0310_025:0140a18": "　如是勤修習，　　能知一切法，",
    "T11n0310_025:0140a19": "　何法共相應？　　何法不相應？",
    "T11n0310_025:0140a20": "　一切諸法中，　　念業清淨者，",
    "T11n0310_025:0140a21": "　能於決定義，　　而得善方便。",
    "T11n0310_025:0140a22": "　一切諸法中，　　精進思惟者，",
    "T11n0310_025:0140a23": "　了知一切法，　　乃獲此三昧。",
    "T11n0310_025:0140a24": "「復次無邊慧！諸菩薩摩訶薩於此法中勤修",
    "T11n0310_025:0140a25": "習者！復有能攝三昧之法。諦聽諦聽善思念",
    "T11n0310_025:0140a26": "之，吾當解說。」「唯然世尊！願樂欲聞。」",
    "T11n0310_025:0140a27": "爾時世尊告無邊慧菩薩摩訶薩言：「無邊慧！",
    "T11n0310_025:0140a28": "有諸菩薩摩訶薩法光明門，而能出生諸法",
    "T11n0310_025:0140a29": "理趣善巧方便，亦能出生一切法印，能入一",
    "T11n0310_025:0140b01": "切法印之門，於一切法所應作者能了能入，",
    "T11n0310_025:0140b02": "於法光明能得能說，以法光明隨順趣入諸",
    "T11n0310_025:0140b03": "法句門。何者名為法光明門而能出生善巧",
    "T11n0310_025:0140b04": "光明？謂能了知異名教門、祕密教門、異名事",
    "T11n0310_025:0140b05": "門、攝取事門、諸差別門。云何於彼而得了知，",
    "T11n0310_025:0140b06": "乃能出生三昧之門、一切法界理趣之門，入",
    "T11n0310_025:0140b07": "於一義能隨解了諸法光明？",
    "T11n0310_025:0140b08": "「無邊慧！諸菩薩摩訶薩於此甚深諸法理趣",
    "T11n0310_025:0140b09": "善巧方便，若現修行、若當修行，若現求者、若",
    "T11n0310_025:0140b10": "當求者，聞此法門，以少加行得大光明入諸",
    "T11n0310_025:0140b11": "法門，從此法門復起光明。以是光明隨何法",
    "T11n0310_025:0140b12": "門、隨何所行，應入應行如其理趣，以三昧力",
    "T11n0310_025:0140b13": "觀諸法門，於三昧門出生智慧而能了知，如",
    "T11n0310_025:0140b14": "實理趣三昧力故、觀法門故、生智慧故，以三",
    "T11n0310_025:0140b15": "昧門了知法界住善方便，能起一切法門光",
    "T11n0310_025:0140b16": "明，得一切法海印三昧。",
    "T11n0310_025:0140b17": "「無邊慧！云何法門？謂阿字印印一切法無明",
    "T11n0310_025:0140b18": "所作，行得圓滿阿字為首，無明止息無所作",
    "T11n0310_025:0140b19": "故。諸菩薩摩訶薩應入無相印門，以[橠-多+可](阿可反)",
    "T11n0310_025:0140b20": "字印印一切法，業異熟果、業所應作、業果和",
    "T11n0310_025:0140b21": "合，了知業果和合緣故，諸菩薩摩訶薩應入",
    "T11n0310_025:0140b22": "無業無果、無有和合無緣印門。以諸行印印",
    "T11n0310_025:0140b23": "一切法，於種種業、業所應作，起一切法智光",
    "T11n0310_025:0140b24": "明故。諸菩薩摩訶薩應入一切諸行善巧印",
    "T11n0310_025:0140b25": "門。以[打-丁+袲](那可反)字印印一切法，以麼字助施設",
    "T11n0310_025:0140b26": "名言與種種法而作相應，了知[打-丁+袲]麼而相助",
    "T11n0310_025:0140b27": "故，諸菩薩摩訶薩應入無合無助無名印門。",
    "T11n0310_025:0140b28": "以無邊印印一切法，一切分別而不可得，離",
    "T11n0310_025:0140b29": "分別故，諸菩薩摩訶薩應入無分別印門。以",
    "T11n0310_025:0140c01": "無際印印一切法際不和合，盡於際故，諸菩",
    "T11n0310_025:0140c02": "薩摩訶薩應入無尋無伺無言說印門。以無",
    "T11n0310_025:0140c03": "種種自性之印印一切法，以一自性起作之",
    "T11n0310_025:0140c04": "相斷除種種自性想故，諸菩薩摩訶薩應入",
    "T11n0310_025:0140c05": "種種自性印門。以欲相應和合之印印一切",
    "T11n0310_025:0140c06": "法現起有為諸行圓滿，離欲寂靜無和合故，",
    "T11n0310_025:0140c07": "諸菩薩摩訶薩應入盡欲智見無和合印門。",
    "T11n0310_025:0140c08": "無邊慧！是為菩薩摩訶薩印門印一切法。以",
    "T11n0310_025:0140c09": "此印門而應入於一切法中。「無邊慧！復有無",
    "T11n0310_025:0140c10": "障礙門、無和合門，諸菩薩摩訶薩應隨悟入。",
    "T11n0310_025:0140c11": "云何無障礙門、無和合門？謂虛空印印一切",
    "T11n0310_025:0140c12": "法，諸菩薩摩訶薩應入無著印門。以空閑印",
    "T11n0310_025:0140c13": "印一切法，諸菩薩摩訶薩應入無二印門。以",
    "T11n0310_025:0140c14": "寂靜印印一切法，諸菩薩摩訶薩應入止息",
    "T11n0310_025:0140c15": "印門。以無門印印一切法，諸菩薩摩訶薩應",
    "T11n0310_025:0140c16": "入不動印門。以無處印印一切法，諸菩薩摩",
    "T11n0310_025:0140c17": "訶薩應入無染印門。以性空印印一切法，諸",
    "T11n0310_025:0140c18": "菩薩摩訶薩應入無得印門。以無相印印一",
    "T11n0310_025:0140c19": "切法，諸菩薩摩訶薩應入善巧修習方便印",
    "T11n0310_025:0140c20": "門。以無願印印一切法，諸菩薩摩訶薩應入",
    "T11n0310_025:0140c21": "善寂靜願光明印門。以無貪印印一切法，諸",
    "T11n0310_025:0140c22": "菩薩摩訶薩應入遍知分別如實印門。以無",
    "T11n0310_025:0140c23": "生印印一切法，諸菩薩摩訶薩應入生正智",
    "T11n0310_025:0140c24": "見無生印門。以寂滅印印一切法，諸菩薩摩",
    "T11n0310_025:0140c25": "訶薩應入離蘊印門。以盡相印印一切法，諸",
    "T11n0310_025:0140c26": "菩薩摩訶薩應入生盡印門。以法界印印一",
    "T11n0310_025:0140c27": "切法，諸菩薩摩訶薩應入顯現法界善巧印",
    "T11n0310_025:0140c28": "門。以無念印印一切法，諸菩薩摩訶薩應入",
    "T11n0310_025:0140c29": "實無分別平等印門。以離性印印一切法，諸",
    "T11n0310_025:0141a01": "菩薩摩訶薩應入遍知一切自性印門。以涅",
    "T11n0310_025:0141a02": "槃印印一切法，諸菩薩摩訶薩應入如實寂",
    "T11n0310_025:0141a03": "靜順滅印門。無邊慧！是為諸菩薩摩訶薩於",
    "T11n0310_025:0141a04": "一切法無障礙門、不和合門，超過一切斷常",
    "T11n0310_025:0141a05": "見門、無邊際門、前後際門，以厭離故、寂滅",
    "T11n0310_025:0141a06": "故、止息故、清涼故。諸菩薩摩訶薩於此一切",
    "T11n0310_025:0141a07": "法印之門隨學隨入，以善修行此諸法門，得",
    "T11n0310_025:0141a08": "一切法海印三昧。此三昧者，如實相應能攝",
    "T11n0310_025:0141a09": "諸法善方便智，是故諸菩薩摩訶薩於此印",
    "T11n0310_025:0141a10": "門應善修習，住一切法海印三昧觀一切法，",
    "T11n0310_025:0141a11": "而能出生無量無邊大法光明。無邊慧！譬如",
    "T11n0310_025:0141a12": "大海水乃無量而無有能測其量者，一切諸",
    "T11n0310_025:0141a13": "法亦復如是，終無有能測其量者。又如大海",
    "T11n0310_025:0141a14": "一切眾流悉入其中，一切諸法入法印中亦",
    "T11n0310_025:0141a15": "復如是，故名海印印一切法悉入諸法海印",
    "T11n0310_025:0141a16": "之中，於此印中見一切法同於法印。又如大",
    "T11n0310_025:0141a17": "龍及諸龍眾，諸大身眾能有大海、能入大海，",
    "T11n0310_025:0141a18": "於彼大海以為住處。諸菩薩摩訶薩亦復如",
    "T11n0310_025:0141a19": "是，而於無量百千劫中善修諸業，乃能入此",
    "T11n0310_025:0141a20": "三昧印門，於彼印門以為住處，為欲證得諸",
    "T11n0310_025:0141a21": "佛法故、善巧圓滿一切智故，成就如是諸法",
    "T11n0310_025:0141a22": "印門。諸菩薩摩訶薩精勤修學此法門時，則",
    "T11n0310_025:0141a23": "能修學一切法門，見諸法門在此門故，而能",
    "T11n0310_025:0141a24": "發起諸法光明，入於一切法海之中，是故此",
    "T11n0310_025:0141a25": "法名一切法海印三昧。又如大海是大珍寶",
    "T11n0310_025:0141a26": "積集之處，此三昧者亦復如是，是一切法及",
    "T11n0310_025:0141a27": "法善巧積集之處。",
    "T11n0310_025:0141a28": "「無邊慧！若有眾生為得無上佛之知見，於此",
    "T11n0310_025:0141a29": "三昧若已求者、若當求者、若現求者，彼則能",
    "T11n0310_025:0141b01": "求一切法海圓滿智慧。以是義故，我此法印",
    "T11n0310_025:0141b02": "付囑於汝。汝於末世後五十歲正法滅時，以",
    "T11n0310_025:0141b03": "此法印印諸眾生。為此法印而印之者，皆於",
    "T11n0310_025:0141b04": "阿耨多羅三藐三菩提得不退轉，成就佛法",
    "T11n0310_025:0141b05": "速詣道場，轉無上輪紹隆佛種，隨順住於一",
    "T11n0310_025:0141b06": "切智地，能於無上大般涅槃而般涅槃，令諸",
    "T11n0310_025:0141b07": "天人受持正法。無邊慧！諸菩薩摩訶薩若欲",
    "T11n0310_025:0141b08": "攝取如是無量殊勝功德，於此深法精勤愛",
    "T11n0310_025:0141b09": "樂而無放逸。",
    "T11n0310_025:0141b10": "「復次無邊慧！我念往昔過大無量阿僧祇劫",
    "T11n0310_025:0141b11": "復倍是數，爾時有佛出現世間，號曰超過須",
    "T11n0310_025:0141b12": "彌光王如來、應供、正遍知、明行足、善逝、世間解、",
    "T11n0310_025:0141b13": "無上士、調御丈夫、天人師、佛、世尊。劫名善住，",
    "T11n0310_025:0141b14": "國名悅意。時彼劫中眾生壽命不可限量，安",
    "T11n0310_025:0141b15": "隱豐饒住眾善法，是故彼劫名為善住。彼佛",
    "T11n0310_025:0141b16": "國界廣博嚴飾多諸美妙，見者和樂悅意，名",
    "T11n0310_025:0141b17": "香周流普遍，是故彼國名為悅意。時四洲中，",
    "T11n0310_025:0141b18": "三洲等量八萬由旬，一一洲中有二萬城，一",
    "T11n0310_025:0141b19": "一城量各十由旬。唯有閻浮一洲，廣量俱胝",
    "T11n0310_025:0141b20": "由旬，有八萬城，一一城量二十由旬。重樓表",
    "T11n0310_025:0141b21": "剎垣牆周匝，種種衣樹、種種味樹、諸雜花樹、",
    "T11n0310_025:0141b22": "寶多羅樹而莊嚴之，國界安樂人民充滿。其",
    "T11n0310_025:0141b23": "中復有最大都城周百由旬，二萬園苑而圍",
    "T11n0310_025:0141b24": "遶之。諸園苑中，澄潭泝流處處盈注，華蘂",
    "T11n0310_025:0141b25": "甘實一一榮茂，名香普熏聞者欣悅，鳥獸和",
    "T11n0310_025:0141b26": "鳴其聲雅亮。爾時彼佛住一園中為眾說法。",
    "T11n0310_025:0141b27": "無邊慧！超過須彌光王如來壽十小劫，滅度",
    "T11n0310_025:0141b28": "之後正法住世滿一小劫。時彼如來四會說",
    "T11n0310_025:0141b29": "法，一一法會，諸聲聞眾住學地者各有五百",
    "T11n0310_025:0141c01": "俱胝那由他，諸阿羅漢及菩薩眾各有五十",
    "T11n0310_025:0141c02": "俱胝那由他。時彼如來有二菩薩：一名勇猛",
    "T11n0310_025:0141c03": "軍，二名勇猛力。是二菩薩具足神通得無生",
    "T11n0310_025:0141c04": "忍，前白佛言：『世尊！以何等法成就菩薩摩訶",
    "T11n0310_025:0141c05": "薩一切諸法海印三昧？』時彼如來以此句門",
    "T11n0310_025:0141c06": "廣為宣說。說此法時，十千菩薩得無生忍，是",
    "T11n0310_025:0141c07": "二菩薩證一切法海印三昧及證菩薩一切",
    "T11n0310_025:0141c08": "三昧。以證諸法海印三昧及證菩薩諸三昧",
    "T11n0310_025:0141c09": "故，能於一切佛剎土中現大神變、放大光明、",
    "T11n0310_025:0141c10": "出妙梵音，為諸眾生演說正法，而能成熟八",
    "T11n0310_025:0141c11": "俱胝人趣於阿耨多羅三藐三菩提。時彼如",
    "T11n0310_025:0141c12": "來即為授記：『過一百劫，皆當證於阿耨多羅",
    "T11n0310_025:0141c13": "三藐三菩提。百劫之中，於一一劫供養承事",
    "T11n0310_025:0141c14": "五百如來，於彼如來中時正法後時正法悉",
    "T11n0310_025:0141c15": "能受持，為諸眾生作大饒益。一一劫中一心",
    "T11n0310_025:0141c16": "不亂，一一生處皆受化生，一一生中不退三",
    "T11n0310_025:0141c17": "昧，神變說法度諸眾生。過百劫已復值無邊",
    "T11n0310_025:0141c18": "功德如來，供養親近。善能遊戲無量三昧神",
    "T11n0310_025:0141c19": "變解脫。』是二菩薩於彼佛所，一名離憂、二名",
    "T11n0310_025:0141c20": "善住，能隨如來轉于法輪，教化無量無數眾",
    "T11n0310_025:0141c21": "生令住三乘。時彼如來復為授記：『我滅度後，",
    "T11n0310_025:0141c22": "離憂當證阿耨多羅三藐三菩提，號曰無邊",
    "T11n0310_025:0141c23": "辯才如來。滅度之後，善住當證阿耨多羅三",
    "T11n0310_025:0141c24": "藐三菩提，號曰最勝光明如來。共壽一劫，剎",
    "T11n0310_025:0141c25": "土積集無量功德。』是二菩薩於如來前受斯",
    "T11n0310_025:0141c26": "決已，次第證於阿耨多羅三藐三菩提。無邊",
    "T11n0310_025:0141c27": "慧！若諸菩薩摩訶薩為一切法海印三昧，應",
    "T11n0310_025:0141c28": "生愛樂起大精進不惜身命，以不放逸而修",
    "T11n0310_025:0141c29": "行之。」",
    "T11n0310_025:0142a01": "時彼眾中復有菩薩摩訶薩名曰慧義，即從",
    "T11n0310_025:0142a02": "坐起前白佛言：「希有世尊！乃能為諸菩薩摩",
    "T11n0310_025:0142a03": "訶薩得一切法智善巧故及得如來一切智",
    "T11n0310_025:0142a04": "故，說一切法海印三昧。世尊！若得諸法海印",
    "T11n0310_025:0142a05": "三昧，決定當得諸法理趣善巧方便速詣道",
    "T11n0310_025:0142a06": "場。以此無邊功德大海而發趣於阿耨多羅",
    "T11n0310_025:0142a07": "三藐三菩提，常見諸佛、勤修正法、與僧同行，",
    "T11n0310_025:0142a08": "能消如來最上之供，超過聲聞緣覺之地。」",
    "T11n0310_025:0142a09": "爾時世尊告慧義菩薩摩訶薩言：「如是如是，",
    "T11n0310_025:0142a10": "如汝所說。慧義！諸菩薩摩訶薩得一切法海",
    "T11n0310_025:0142a11": "印三昧，則得無量殊勝功德。若住諸法海印",
    "T11n0310_025:0142a12": "三昧，能以諸法海印三昧善巧方便決定趣",
    "T11n0310_025:0142a13": "於阿耨多羅三藐三菩提。慧義！譬如須彌山",
    "T11n0310_025:0142a14": "王眾寶所成，出于大海量高八萬四千由旬，",
    "T11n0310_025:0142a15": "嶷然安住最極光明；諸菩薩摩訶薩亦復如",
    "T11n0310_025:0142a16": "是，以此三昧善發趣故，出于一切法藏大海，",
    "T11n0310_025:0142a17": "映蔽一切世間天人，無上安住最極光明。又",
    "T11n0310_025:0142a18": "如滿月眾星圍遶；諸菩薩摩訶薩亦復如是，",
    "T11n0310_025:0142a19": "能於一切世間天人大眾之中作大光明。慧",
    "T11n0310_025:0142a20": "義！汝觀斯法，其誰於此不生愛樂、不起精進",
    "T11n0310_025:0142a21": "而為放逸？唯除下劣薄福眾生。若諸眾生有",
    "T11n0310_025:0142a22": "大智慧，而能成就此廣大法。廣大法者具足",
    "T11n0310_025:0142a23": "功德，諸善丈夫之所攝取。如我所說，若能攝",
    "T11n0310_025:0142a24": "此廣大法財，為諸天人之所侍衛，十方諸佛",
    "T11n0310_025:0142a25": "諸大菩薩之所護念。」爾時世尊告無邊慧菩",
    "T11n0310_025:0142a26": "薩摩訶薩言：「無邊慧！諸菩薩摩訶薩若於此",
    "T11n0310_025:0142a27": "法勤修學者，能為眾生作大饒益，除一切疑",
    "T11n0310_025:0142a28": "解一切結，捨諸習氣斷諸隨眠，超諸喜愛渡",
    "T11n0310_025:0142a29": "諸有海，永滅黑闇永離驚怖，速以善巧能知",
    "T11n0310_025:0142b01": "一切眾生之心。」",
    "T11n0310_025:0142b02": "爾時世尊說是語已放大光明，其光遍照無",
    "T11n0310_025:0142b03": "數世界，映奪一切日月光明。放斯光已，復告",
    "T11n0310_025:0142b04": "無邊慧菩薩摩訶薩言：「無邊慧！諸菩薩摩訶",
    "T11n0310_025:0142b05": "薩若能勤修海印三昧，亦當如是現大神變",
    "T11n0310_025:0142b06": "放大光明、大師子吼演說斯法，超過三界作",
    "T11n0310_025:0142b07": "大照明，如我今日而無異也。」時無邊慧菩薩",
    "T11n0310_025:0142b08": "摩訶薩白佛言：「世尊！唯願如來加持此法，於",
    "T11n0310_025:0142b09": "後末世若有眾生聞斯法名，當獲無量無邊",
    "T11n0310_025:0142b10": "功德。」",
    "T11n0310_025:0142b11": "爾時世尊為欲加持此法門故又放光明，復",
    "T11n0310_025:0142b12": "以一指遍動三千大千世界，令諸眾生得大",
    "T11n0310_025:0142b13": "安樂。于時會中，天龍、夜叉、乾闥婆、阿修羅、迦",
    "T11n0310_025:0142b14": "樓羅、緊那羅、摩睺羅伽如是眾等，散天妙花",
    "T11n0310_025:0142b15": "及天妙衣，天諸妓樂俱時而作。無量諸天手",
    "T11n0310_025:0142b16": "執天衣搖裔翩翻滿虛空中，同聲唱言：「奇",
    "T11n0310_025:0142b17": "哉奇哉，諸佛境界不可思議。若有受持此深",
    "T11n0310_025:0142b18": "法者，當知堪受一切眾生恭敬作禮。」",
    "T11n0310_025:0142b19": "爾時世尊復告無邊慧菩薩摩訶薩言：「無邊",
    "T11n0310_025:0142b20": "慧！後末世時薄福眾生，不得聞此甲冑莊嚴",
    "T11n0310_025:0142b21": "三昧莊嚴。若諸眾生有善方便攝大資糧，於",
    "T11n0310_025:0142b22": "後末世乃聞斯法。若於斯法勤修行者，則為",
    "T11n0310_025:0142b23": "三世諸佛世尊之所攝受。無邊慧！於後末世",
    "T11n0310_025:0142b24": "大怖畏時，我此法門付囑汝等。我於無數俱",
    "T11n0310_025:0142b25": "胝那由他劫，積集無上諸法寶藏，具足功德",
    "T11n0310_025:0142b26": "無邊安樂，汝今皆得，一切苦蘊汝今皆捨。汝",
    "T11n0310_025:0142b27": "以無邊功德大海，而速趣於阿耨多羅三藐",
    "T11n0310_025:0142b28": "三菩提。」爾時無邊慧菩薩摩訶薩，與五百菩",
    "T11n0310_025:0142b29": "薩摩訶薩及諸居士賢護商主等而為上首，",
    "T11n0310_025:0142c01": "頂禮佛足，白言：「世尊！我隨力能當持如來大",
    "T11n0310_025:0142c02": "菩提法，於後末世為諸眾生作大饒益。」爾時",
    "T11n0310_025:0142c03": "諸菩薩摩訶薩各從坐起，以諸雜花散於如",
    "T11n0310_025:0142c04": "來，脫身妙衣持以供養，作如是言：「世尊！以此",
    "T11n0310_025:0142c05": "善根，我皆迴向一切眾生，願諸眾生悉得圓",
    "T11n0310_025:0142c06": "滿菩提分法，成就如來一切法智。於後末世",
    "T11n0310_025:0142c07": "一切眾生，所有善根願皆成就。」爾時世尊為",
    "T11n0310_025:0142c08": "令一切菩薩摩訶薩生歡喜故，而說偈言：",
    "T11n0310_025:0142c09": "「為諸眾生故，　　當興大饒益，",
    "T11n0310_025:0142c10": "　持我菩提法，　　法王師子吼。",
    "T11n0310_025:0142c11": "　於後末世中，　　若諸求法者，",
    "T11n0310_025:0142c12": "　聞斯廣大法，　　一切獲安樂。",
    "T11n0310_025:0142c13": "　如我之所說，　　若有見此乘，",
    "T11n0310_025:0142c14": "　聞斯契經法，　　得隨其所樂。",
    "T11n0310_025:0142c15": "　若有智慧者，　　修習善方便，",
    "T11n0310_025:0142c16": "　聞斯最上法，　　身心大歡喜。",
    "T11n0310_025:0142c17": "　若在於此會，　　現前見我說，",
    "T11n0310_025:0142c18": "　得聞斯法已，　　善能愛樂者。",
    "T11n0310_025:0142c19": "　於後末世中，　　生汝大福聚，",
    "T11n0310_025:0142c20": "　無數無有量，　　廣大無邊際。",
    "T11n0310_025:0142c21": "　於後末世中，　　若能受持此，",
    "T11n0310_025:0142c22": "　法王所說法，　　為佛之攝受。",
    "T11n0310_025:0142c23": "　於後末世中，　　持我菩提法，",
    "T11n0310_025:0142c24": "　則為無量佛，　　最後持法者。」",
    "T11n0310_025:0142c25": "爾時世尊說此法已，無量菩薩得無生忍，無",
    "T11n0310_025:0142c26": "量眾生成熟善根。無邊慧菩薩摩訶薩及諸",
    "T11n0310_025:0142c27": "菩薩摩訶薩，一切世間天、人、阿修羅等，聞佛",
    "T11n0310_025:0142c28": "所說，皆大歡喜，信受奉行。",
    "T11n0310_025:0142c29": "大寶積經卷第二十五"
}