{
    "X66n1297_006:0310c01": "宗鑑法林卷六",
    "X66n1297_006:0310c02": "集雲堂　編",
    "X66n1297_006:0310c03": "東土祖師",
    "X66n1297_006:0310c04": "初祖菩提達磨大師普通七年至梁。武帝問如何",
    "X66n1297_006:0310c05": "是聖諦第一義。祖曰廓然無聖。帝曰對朕者誰。祖",
    "X66n1297_006:0310c06": "曰不識。",
    "X66n1297_006:0310c07": "汾陽昭云。弟子智淺。　五祖戒云。賣寶遇著瞎波斯。",
    "X66n1297_006:0310c08": "　保寧勇代帝吐舌示之。　中峰本云。缺齒老胡手",
    "X66n1297_006:0310c09": "攜泥彈子。要與東震旦人鬬富。可謂不知量矣。被梁",
    "X66n1297_006:0310c10": "王指出照乘明珠問之。情知伊道個不識。　愚菴盂",
    "X66n1297_006:0310c11": "云。或有問山僧第一義諦。雙柑迤邐黃鸝下。蹋遍落",
    "X66n1297_006:0310c12": "花鴛水春。　靈隱禮云。達磨大師氣蓋神洲。被武帝",
    "X66n1297_006:0310c13": "一拶。直得無繩自縛去死十分。雖然如是。也須救取",
    "X66n1297_006:0310c14": "武帝。　清化嶾云。盡道武帝不會祖師意。殊不知達",
    "X66n1297_006:0310c15": "磨被他兩度驗出骨髓。",
    "X66n1297_006:0310c16": "凡聖縈纏情未忘。廓然無聖便驚狂。梁王殿上無謀",
    "X66n1297_006:0310c17": "略。剛被胡人亂一場。(泉大道)",
    "X66n1297_006:0310c18": "廓然一鏃。遼天不識。重下錐刺。梁帝不知何處去。千",
    "X66n1297_006:0310c19": "古萬古無消息。(正覺逸)",
    "X66n1297_006:0310c20": "煉得通紅打一鎚。周遭無數火星飛。十成好個金剛",
    "X66n1297_006:0310c21": "鑽。攤向門前賣與誰。(保寧勇)",
    "X66n1297_006:0310c22": "第一義。廓兮寥兮超象帝。不把多年曆日看。爭辨春",
    "X66n1297_006:0310c23": "分并夏至。遼東白鶴去無蹤。三山半落青天外。(上方益)",
    "X66n1297_006:0310c24": "不解作客。勞煩主人。面無慙色。少喜多瞋。(長靈卓)",
    "X66n1297_006:0311a01": "始鳴阿閣一聲鐘。日暖蒼龍睡正濃。再擊鳳凰臺上",
    "X66n1297_006:0311a02": "鼓。半夜祥鸞未飛舞。帝基永固如磐石。胡僧虗費平",
    "X66n1297_006:0311a03": "生力。回指少林歸去來。春風一陣花狼藉。(佛鑒懃)",
    "X66n1297_006:0311a04": "廓然無聖露全身。覿面相呈已隔津。莫問梁邦并魏",
    "X66n1297_006:0311a05": "苑。一花五葉自然春。(雲巖因)",
    "X66n1297_006:0311a06": "黃金鑿。白玉椎。鑿開混沌竅。透出玄妙機。(正堂辨)",
    "X66n1297_006:0311a07": "金烏飛上玉闌干。黑漆崑崙對面看。畢竟者些傳不",
    "X66n1297_006:0311a08": "得。落花流水太無端。(天童淨)",
    "X66n1297_006:0311a09": "提起須彌第一槌。玉門金鎖擊難開。重施背蹋空勞",
    "X66n1297_006:0311a10": "力。應悔迢迢萬里來。(癡鈍頴)",
    "X66n1297_006:0311a11": "萬浪千波一葦橫。翩翩隻影可憐生。老蕭若會截流",
    "X66n1297_006:0311a12": "句。楊子江頭放你行。(石溪月)",
    "X66n1297_006:0311a13": "廓然無聖。來機徑庭。得非犯鼻而揮斤。失不回頭而",
    "X66n1297_006:0311a14": "墮甑。寥寥冷坐少林。默默全提正令。秋清月轉。霜輪",
    "X66n1297_006:0311a15": "河澹。斗垂夜柄。繩繩衣鉢付兒孫。從此人天成藥病",
    "X66n1297_006:0311a16": "(宏智覺)",
    "X66n1297_006:0311a17": "陌上多開菜麥花。銜泥紫燕畵梁家。可憐狼藉春無",
    "X66n1297_006:0311a18": "數。那得風流染絳紗。(雪嶠信)",
    "X66n1297_006:0311a19": "初祖西來。直指人心見性成佛。",
    "X66n1297_006:0311a20": "法林音喝一喝云。早曲了也。",
    "X66n1297_006:0311a21": "急水波心下直鈎。魚龍蝦蠏一時收。祖師活計無多",
    "X66n1297_006:0311a22": "子。惱亂春風卒未休。(松源岳)",
    "X66n1297_006:0311a23": "初祖自梁涉魏。至少林面壁而坐。九年方得二祖。",
    "X66n1297_006:0311a24": "先被梁王勘破。却向少林孤坐。謾言教外別傳。爭奈",
    "X66n1297_006:0311b01": "不識者個。(白雲端)",
    "X66n1297_006:0311b02": "少室山前風過耳。九年人事隨流水。若還不是弄潮",
    "X66n1297_006:0311b03": "人。切須莫入洪波裏。(鼓山珪)",
    "X66n1297_006:0311b04": "金鰲一掣滄溟竭。徒自悠悠泛小舟。今日烟波無可",
    "X66n1297_006:0311b05": "釣。不須新月更為鉤。(徑山杲)",
    "X66n1297_006:0311b06": "祖師面壁九年餘。此是西來末上機。直至如今天下",
    "X66n1297_006:0311b07": "客。強將言句空施為。(省堂主)",
    "X66n1297_006:0311b08": "一片虗凝地。丹青畵不成。聖賢難啟口。佛祖強安名。",
    "X66n1297_006:0311b09": "(正堂辨)",
    "X66n1297_006:0311b10": "喪盡家財。無本可據。赤手殺人。彌天罪過。(木菴永)",
    "X66n1297_006:0311b11": "不契梁王暗渡江。一身無地避慙惶。九年面壁成何",
    "X66n1297_006:0311b12": "事。賺却平人入鑊湯。(湖隱濟)",
    "X66n1297_006:0311b13": "雲和斜抱月光寒。白雪陽春信自彈。不遇知音輕側",
    "X66n1297_006:0311b14": "耳。幾應摵碎玉闌干。(斯瑞法)",
    "X66n1297_006:0311b15": "嵲嵲嵩峯。高逼雲漢。誤為神光。折去一半。(遠門柱)",
    "X66n1297_006:0311b16": "初祖一日命門人曰。時將至矣。汝等盍各言所得。",
    "X66n1297_006:0311b17": "時有道副曰。如我所見。不執文字。不離文字。而為",
    "X66n1297_006:0311b18": "道用。祖曰汝得吾皮。尼總持曰。如吾所見。如慶喜",
    "X66n1297_006:0311b19": "見阿閦佛國。一見更不再見。祖曰汝得吾肉。道育",
    "X66n1297_006:0311b20": "曰。四大本空。五蘊非有。如吾見處。無一法可當情。",
    "X66n1297_006:0311b21": "祖曰汝得吾骨。最後慧可大師出。禮三拜。依位而",
    "X66n1297_006:0311b22": "立。祖曰汝得吾髓。乃傳衣付法。",
    "X66n1297_006:0311b23": "薦福懷云。祖師與麼說話。無計較中翻成計較。無塗",
    "X66n1297_006:0311b24": "轍中翻成塗轍。若教伊蹋著德山臨濟門下。免見九",
    "X66n1297_006:0311c01": "年冷坐。被人喚作壁觀胡僧。直饒如是。也未免殃及",
    "X66n1297_006:0311c02": "兒孫。　太陽玄云。且道更有一人出來。得個甚麼。自",
    "X66n1297_006:0311c03": "云。不得不得。又云。意況不到。　翠巖芝云。二祖被他",
    "X66n1297_006:0311c04": "當面塗糊。莫道髓皮也不曾摸著。因甚麼却紹祖位。",
    "X66n1297_006:0311c05": "　五祖演云。當時若見四人恁麼。各與三十棒。祇如",
    "X66n1297_006:0311c06": "白雲也合喫二十九棒。留一棒與諸人。其間若有知",
    "X66n1297_006:0311c07": "痛癢者。不惟不辜負先聖。亦乃得見白雲。脫或未然。",
    "X66n1297_006:0311c08": "堂裏喫粥喫飯。更須爛嚼。多見囫圇吞却。",
    "X66n1297_006:0311c09": "神光三拜退後立。瀑布巖前水長急。楞嚴會上逞圓",
    "X66n1297_006:0311c10": "通。却使老盧雙淚泣。(天衣懷)",
    "X66n1297_006:0311c11": "四維上下絕遮攔。湧出冰壺映碧天。無孔笛中藏六",
    "X66n1297_006:0311c12": "律。一聲驚起釣魚船。(成枯木)",
    "X66n1297_006:0311c13": "神光三拜依位立。解會都忘未端的。皮毛脫盡孰親",
    "X66n1297_006:0311c14": "疎。誰言得髓能情息。(圓通秀)",
    "X66n1297_006:0311c15": "一從三拜後。千古錯流通。永日無人到。蕭蕭檜柏風。",
    "X66n1297_006:0311c16": "(龍門遠)",
    "X66n1297_006:0311c17": "社舞村歌笑殺人。騎牛挑鴨走成羣。三杯酒罷歸家",
    "X66n1297_006:0311c18": "去。留得豬頭礙塞人。(正堂辨)",
    "X66n1297_006:0311c19": "鏡凹照人瘦。鏡凸照人肥。不如打破鏡。還吾舊面皮。",
    "X66n1297_006:0311c20": "(懶菴樞)",
    "X66n1297_006:0311c21": "揑目生花立問端。得他皮髓被他瞞。者般瞎漢能多",
    "X66n1297_006:0311c22": "事。六月無霜也道寒。(簡菴清)",
    "X66n1297_006:0311c23": "死款都來一口供。情窮理極卒難容。若將皮髓論高",
    "X66n1297_006:0311c24": "下。爭見花開五葉紅。(高峰妙)",
    "X66n1297_006:0312a01": "夜來獨自上西樓。却喜新秋月正幽。試把玉簫吹一",
    "X66n1297_006:0312a02": "曲。惹他多少客心愁。(晦堂鏡)",
    "X66n1297_006:0312a03": "雪壓竹枝頭。風翻荷葉背。胡僧白佛言。應犯什麼罪。",
    "X66n1297_006:0312a04": "(漢關喻)",
    "X66n1297_006:0312a05": "初祖曰。吾法於三千年後未曾移易一絲豪許。",
    "X66n1297_006:0312a06": "東西縱目乾坤闊。玉露澄秋氣宇高。山是山兮水是",
    "X66n1297_006:0312a07": "水。何曾移易一絲毫。(葛廬覃)",
    "X66n1297_006:0312a08": "初祖曰。吾本來茲土。傳法度迷情。一花開五葉。結",
    "X66n1297_006:0312a09": "果自然成。",
    "X66n1297_006:0312a10": "五祖演云。大師信脚來。信口道。後代兒孫都成計較。",
    "X66n1297_006:0312a11": "要會開花結果處麼。鄭州棃。青州棗。萬物無過出處",
    "X66n1297_006:0312a12": "好。　南堂欲云。提本分鉗錘。碎情解窠窟。還他五祖。",
    "X66n1297_006:0312a13": "要見開花結果處。太遠在。拈却鄭州棃。放下青州棗。",
    "X66n1297_006:0312a14": "出門便是長安道。",
    "X66n1297_006:0312a15": "初祖偈曰。吾本求心不求佛。了知三界空無物。不",
    "X66n1297_006:0312a16": "如端坐靜觀心。祇此心心心是佛。",
    "X66n1297_006:0312a17": "元叟端云。坐煞達磨大師了也。",
    "X66n1297_006:0312a18": "初祖謂二祖曰。汝但外息諸緣。內心無喘。心如牆",
    "X66n1297_006:0312a19": "壁。可以入道。二祖作種種說心說性不契。一日忽",
    "X66n1297_006:0312a20": "悟。乃曰可以息諸緣也。祖曰莫成斷滅去在。二祖",
    "X66n1297_006:0312a21": "曰無。祖曰子作麼生。二祖曰。了了常知故。言之不",
    "X66n1297_006:0312a22": "可及。祖曰此諸佛之所傳心體。更勿疑也。",
    "X66n1297_006:0312a23": "萬里孤舟駕怒濤。長竿意在掣金鰲。連拋兩釣無消",
    "X66n1297_006:0312a24": "息。惆悵空來打一遭。(天目禮)",
    "X66n1297_006:0312b01": "的的西來末法僧。來分此土最初燈。神光冷地一吹",
    "X66n1297_006:0312b02": "滅。蔥嶺忙忙祇暗登。(大川濟)",
    "X66n1297_006:0312b03": "萬里西來老骨柤。不遵行止渡流沙。被人打落當門",
    "X66n1297_006:0312b04": "齒。啞子分明喫苦瓜。(或菴體)",
    "X66n1297_006:0312b05": "賊身未露罪全彰。攪得西乾沸似湯。項上鐵枷無計",
    "X66n1297_006:0312b06": "脫。却來東土強分贓。(無門開)",
    "X66n1297_006:0312b07": "心如面黑。語似人蠻。廓然無聖。玉解連環。楊子江頭",
    "X66n1297_006:0312b08": "白浪。少林雪後青山。(栯堂益)",
    "X66n1297_006:0312b09": "大鵬展翅取龍吞。一攪滄溟徹底渾。觸碎珊瑚枝上",
    "X66n1297_006:0312b10": "月。至今千古暗昏昏。(中峰本)",
    "X66n1297_006:0312b11": "東西走得脚皮穿。教外何曾有別傳。任你一花開五",
    "X66n1297_006:0312b12": "葉。好兒終不使爺錢。(愚菴及)",
    "X66n1297_006:0312b13": "飄飄一葦渡江淮。少室峰前眼不開。默坐九年成底",
    "X66n1297_006:0312b14": "事。當門齒缺可曾栽。(天隱修)",
    "X66n1297_006:0312b15": "初祖既葬熊耳山。後三年魏宋雲使西域回。遇祖",
    "X66n1297_006:0312b16": "於[葸-十+夕]嶺。手攜隻履。雲問何往。祖曰西天去。又謂雲",
    "X66n1297_006:0312b17": "曰。汝主已厭世。及歸。明帝已登遐矣。迨啟壙。惟隻",
    "X66n1297_006:0312b18": "履存焉。",
    "X66n1297_006:0312b19": "師眼兮深。師鼻兮大。師耳兮穿。師舌兮快。師身兮黑。",
    "X66n1297_006:0312b20": "師心兮戴。手攜隻履返流沙。熊耳石塔今猶在。(瑯琊覺)",
    "X66n1297_006:0312b21": "祖師遺下一隻履。千古萬古播人耳。空自肩擔跣足",
    "X66n1297_006:0312b22": "行。何曾蹋著自家底。(五祖演)",
    "X66n1297_006:0312b23": "梁魏山河本太平。無端容此老狐精。九年皮髓分張",
    "X66n1297_006:0312b24": "盡。隻履空棺更誑人。(東山空)",
    "X66n1297_006:0312c01": "闔國人難挽。西攜隻履歸。祇應熊耳月。千古冷光輝。",
    "X66n1297_006:0312c02": "(虎丘隆)",
    "X66n1297_006:0312c03": "颺下一隻履。明明不覆藏。兒孫纔著脚。徧地是刀槍。",
    "X66n1297_006:0312c04": "(妙峯善)",
    "X66n1297_006:0312c05": "九年冷坐納敗闕。隻履西歸更脫空。後代兒孫徒妄",
    "X66n1297_006:0312c06": "想。鷓鴣啼不為春風。(雪菴瑾)",
    "X66n1297_006:0312c07": "死也不伏埋殯。偷攜隻履西歸。不被宋雲捉敗。官司",
    "X66n1297_006:0312c08": "何處尋屍。(孤峯深)",
    "X66n1297_006:0312c09": "禾山方云。死心先師每舉隻履西歸話以問衲子。而",
    "X66n1297_006:0312c10": "實難明。諸方或謂之隱顯。或謂不可有兩個。或謂惟",
    "X66n1297_006:0312c11": "此一事實。若恁麼。未識祖師意旨。諸人要見麼。頌云。",
    "X66n1297_006:0312c12": "濁中清。清中濁。勿謂麒麟生隻角。西行東向路不差。",
    "X66n1297_006:0312c13": "大用頭頭如啐啄。莫莫玄要。靈機休卜度。",
    "X66n1297_006:0312c14": "二祖慧可大師問初祖曰。諸佛法印可得聞乎。祖",
    "X66n1297_006:0312c15": "曰諸佛法印匪從人得。師曰吾心未寧乞師安心。",
    "X66n1297_006:0312c16": "祖曰將心來與汝安。師曰覓心了不可得。祖曰與",
    "X66n1297_006:0312c17": "汝安心竟。",
    "X66n1297_006:0312c18": "芭蕉徹云。金剛與泥人揩背。　圓悟勤云。正與麼時",
    "X66n1297_006:0312c19": "法身在甚麼處。　五祖戒云。若即恁麼何用西來。",
    "X66n1297_006:0312c20": "　雲居元云。彼自無瘡勿傷之也。雖然如是。一言已出",
    "X66n1297_006:0312c21": "駟馬難追。　五祖演舉至安心處乃云。白雲當時若",
    "X66n1297_006:0312c22": "見。好與三十棒。何故。他人見將謂說安心法。畢竟如",
    "X66n1297_006:0312c23": "何。菩薩龍王行雨潤。遮身向上數重雲。　雲居莊云。",
    "X66n1297_006:0312c24": "殺人須是殺人劍。活人須是活人刀。",
    "X66n1297_006:0313a01": "終始覓心不可得。寥寥不見少林人。滿庭舊雪重知",
    "X66n1297_006:0313a02": "冷。鼻孔依然搭上脣。(白雲端)",
    "X66n1297_006:0313a03": "思量何用覓安心。求得心安却苦身。三尺雪深曾立",
    "X66n1297_006:0313a04": "處。不知誰是雪中人。(佛國白)",
    "X66n1297_006:0313a05": "二祖當年立少林。滿庭積雪到腰深。叉手當胸無一",
    "X66n1297_006:0313a06": "事。不求不覓不安心。(鼓山珪)",
    "X66n1297_006:0313a07": "覓心無處更無安。嚼碎通紅鐵一團。縱使眼開張意",
    "X66n1297_006:0313a08": "氣。爭如不受老胡瞞。(徑山杲)",
    "X66n1297_006:0313a09": "不待七處徵。當下便不見。猢猻水上打鞦韆。新羅王",
    "X66n1297_006:0313a10": "子放一箭。高著眼分明。穿破波斯面。(石[(工*几)/石]明)",
    "X66n1297_006:0313a11": "二祖無端向少林。庭前立雪到腰深。直饒覓得心無",
    "X66n1297_006:0313a12": "有。未免全身被陸沉。(誰菴演)",
    "X66n1297_006:0313a13": "屈節從長也大難。雪堆斷臂仰高寒。鐵牛鞭起熊峰",
    "X66n1297_006:0313a14": "下。一吸黃河徹底乾。(或菴體)",
    "X66n1297_006:0313a15": "達磨九年面壁坐。深雪之中得一個。得一個。森羅萬",
    "X66n1297_006:0313a16": "象平分破。(尼無著總)",
    "X66n1297_006:0313a17": "長安深夜雪漫漫。欲覓心安轉不安。縱使言前開活",
    "X66n1297_006:0313a18": "眼。那知已被老胡瞞。(息菴觀)",
    "X66n1297_006:0313a19": "平地無端起骨堆。將身活向雪中埋。假饒覓得安心",
    "X66n1297_006:0313a20": "法。還我孃生一臂來。(隱山璨)",
    "X66n1297_006:0313a21": "覓心心已覓無踪。識得年辰是普通。從此不消閒曆",
    "X66n1297_006:0313a22": "日。春來積雪自消鎔。(靈叟源)",
    "X66n1297_006:0313a23": "金風一夜催人老。吹落梧桐教誰掃。驀然飛在五乳",
    "X66n1297_006:0313a24": "峰。波斯拈起當作寶。(慧門勝)",
    "X66n1297_006:0313b01": "三祖僧璨大師問二祖曰。弟子身纏風恙。請師懺",
    "X66n1297_006:0313b02": "罪。祖曰將罪來與汝懺。師曰覓罪了不可得。祖曰。",
    "X66n1297_006:0313b03": "與汝懺罪竟。宜依佛法僧住。師曰。今見和尚已知",
    "X66n1297_006:0313b04": "是僧。未審何名佛法。祖曰。是心是佛。是心是法。佛",
    "X66n1297_006:0313b05": "法無二。僧寶亦然。師曰。今日始知罪性不在內外",
    "X66n1297_006:0313b06": "中間。如其心焉。佛法無二也。祖深器之。",
    "X66n1297_006:0313b07": "瑯琊覺云。猶欠作云何梵在。　梁山觀於覓罪了不",
    "X66n1297_006:0313b08": "可得處云。罪性向什麼處去也。又云。非但罪性。覓者",
    "X66n1297_006:0313b09": "亦不見有。　雲居齊云。二祖深器之。是肯他會佛法",
    "X66n1297_006:0313b10": "耶。肯他說道理耶。",
    "X66n1297_006:0313b11": "罪已無根性已空。正生風處不生風。至今山谷山前",
    "X66n1297_006:0313b12": "水。一派清流入海中。(佛國白)",
    "X66n1297_006:0313b13": "無孔笛子氈拍板。五音六律皆普徧。時人不識黃番",
    "X66n1297_006:0313b14": "綽。笑道儂家登寶殿。(五祖演)",
    "X66n1297_006:0313b15": "風恙纏身。覓罪不得。九萬里程。展摩霄翼。(旻古佛)",
    "X66n1297_006:0313b16": "渾身臊癢倩人搔。入骨搔來身已勞。一下被伊搔著",
    "X66n1297_006:0313b17": "了。平生癢處一時消。(水菴一)",
    "X66n1297_006:0313b18": "彌天罪過無門懺。紅爛通身世莫醫。已是四棱俱蹋",
    "X66n1297_006:0313b19": "地。儘教後代亂鍼錐。(無門開)",
    "X66n1297_006:0313b20": "風恙纏身世莫醫。家貧遭劫更堪悲。誰知覓罪了無",
    "X66n1297_006:0313b21": "處。正是賊歸空屋時。(大歇謙)",
    "X66n1297_006:0313b22": "通身是病骨黏皮。舉世無人識得伊。縱使罪根都懺",
    "X66n1297_006:0313b23": "了。依然失却兩莖眉。(癡絕沖)",
    "X66n1297_006:0313b24": "萬里天開一陣風。雲推桂轂出烟籠。秋深秋浦那清",
    "X66n1297_006:0313c01": "影。露滴芙蓉兩岸紅。(無異來)",
    "X66n1297_006:0313c02": "三祖信心銘曰。至道無難。惟嫌揀擇。但莫憎愛。洞",
    "X66n1297_006:0313c03": "然明白。",
    "X66n1297_006:0313c04": "報恩秀云。祖師道個嫌字。先自憎愛了也。却云但莫",
    "X66n1297_006:0313c05": "憎愛洞然明白。又何啻揚聲而欲止響。　德山繪別",
    "X66n1297_006:0313c06": "云。至道最難。須是揀擇。若無憎愛。怎見明白。　佛川",
    "X66n1297_006:0313c07": "義云。祖師八字打開。兩手分付了也。雖然。直捷固然",
    "X66n1297_006:0313c08": "直捷。怎奈極是誵譌。山僧更資一路。至道無難。惟嫌",
    "X66n1297_006:0313c09": "揀擇。但莫憎愛。洞然明白。良久云。參。",
    "X66n1297_006:0313c10": "三祖曰。毫釐有差。天地懸隔。",
    "X66n1297_006:0313c11": "直上峰頭脚步寬。得盤桓處且盤桓。松林茂映彤雲",
    "X66n1297_006:0313c12": "赤。舉眼尋思便著瞞。(雲松品)",
    "X66n1297_006:0313c13": "自來拽杖千峰外。誰識斑斕是大蟲。拈得松聲無著",
    "X66n1297_006:0313c14": "處。和風吹徧碧桃紅。(月厂屏)",
    "X66n1297_006:0313c15": "三祖曰。二由一有。一亦莫守。一心不生。萬法無咎。",
    "X66n1297_006:0313c16": "元潔瑩驀拈拄杖云。三祖大師來也。以無緣三昧。智",
    "X66n1297_006:0313c17": "印三昧。將須彌移至芥子孔。見諸人不會。化作奮迅",
    "X66n1297_006:0313c18": "三昧。穿却諸人鼻孔眼睛。走入露柱裏去也。卓拄杖。",
    "X66n1297_006:0313c19": "三祖曰。六塵不惡。還同正覺。",
    "X66n1297_006:0313c20": "雪竇顯云。拄杖子是塵。有什麼過。過既無。應合辨主。",
    "X66n1297_006:0313c21": "所以道糞掃堆頭現丈六金身。且拈在一邊。赤肉團",
    "X66n1297_006:0313c22": "上壁立千仞。又放過一著。直饒八面四方來。正好連",
    "X66n1297_006:0313c23": "架打。　古南門云。雪竇拄杖子雖善能為祖師作主。",
    "X66n1297_006:0313c24": "要且脚跟未點地在。",
    "X66n1297_006:0314a01": "四祖道信大醫大師參三祖問。願和尚慈悲賜與",
    "X66n1297_006:0314a02": "解脫法門。祖曰誰縛汝。師曰無人縛。祖曰何更求",
    "X66n1297_006:0314a03": "解脫乎。師大悟。",
    "X66n1297_006:0314a04": "牛頭未生。梅子熟也。緩步人間。池成月下。鳳書三到",
    "X66n1297_006:0314a05": "懶開眸。白蓮峰頂光相射。(雲巖因)",
    "X66n1297_006:0314a06": "誰縛無人縛。何更求解脫。未必右軍鵝。便是支郎鶴。",
    "X66n1297_006:0314a07": "(石田薰)",
    "X66n1297_006:0314a08": "四祖住蘄州破頭山。學侶雲臻。攝心不寐脇不至",
    "X66n1297_006:0314a09": "席。一日告眾曰。吾武德年中遊廬山。望破頭山紫",
    "X66n1297_006:0314a10": "雲如蓋。有白氣橫分六道。汝等會否。弘忍曰。莫是",
    "X66n1297_006:0314a11": "和尚他後橫出一枝佛法否。師曰善。唐太宗嚮師",
    "X66n1297_006:0314a12": "道。三詔不赴就。賜紫衣。",
    "X66n1297_006:0314a13": "慈雲之塔。大醫之師。瞻之仰之。雙峰巍巍。懶融不得",
    "X66n1297_006:0314a14": "西天盋。直付黃梅路上兒。(楊無為)",
    "X66n1297_006:0314a15": "島外尋師解縛歸。雙峰山下獨幽奇。却將衣盋為人",
    "X66n1297_006:0314a16": "事。乞與黃梅個小兒。(佛國白)",
    "X66n1297_006:0314a17": "絕知名迹能妨道。正恐師承亦累人。問法沙彌莫饒",
    "X66n1297_006:0314a18": "舌。百年逆旅要同塵。(覺範洪)",
    "X66n1297_006:0314a19": "堅辭鳳闕紫泥詔。玷辱宗風個古錐。坐斷雙峰無寸",
    "X66n1297_006:0314a20": "草。愛松留得礙人枝。(無門開)",
    "X66n1297_006:0314a21": "破頭峰頂紫雲飛。三却天書老翠微。滯貨雖然無用",
    "X66n1297_006:0314a22": "處。不應分付小孩兒。(少室睦)",
    "X66n1297_006:0314a23": "解脫深坑得自由。單提獨弄逞風流。無端累及栽松",
    "X66n1297_006:0314a24": "老。業識茫茫未肯休。(諾菴肇)",
    "X66n1297_006:0314b01": "破頭山下覓便宜。勾引黃梅路上兒。又向江南訪牛",
    "X66n1297_006:0314b02": "首。賺他花鳥絕來期。(典牛游)",
    "X66n1297_006:0314b03": "四祖付五祖偈曰。華種有生性。因地華生生。大緣",
    "X66n1297_006:0314b04": "與性合。當生生不生。",
    "X66n1297_006:0314b05": "小使生來氣宇雄。性空內外滅真宗。破頭老祖親遭",
    "X66n1297_006:0314b06": "著。扇起毗嵐覆地風。(默菴慧)",
    "X66n1297_006:0314b07": "五祖弘忍大師在蘄州西山栽松。四祖曰。吾欲傳",
    "X66n1297_006:0314b08": "法與汝。汝已年邁。汝若再來。吾尚遲汝。師遂往周",
    "X66n1297_006:0314b09": "氏托生。至七歲遇祖於黃梅。祖問子何姓。師曰。姓",
    "X66n1297_006:0314b10": "即有。非常姓。祖曰是何姓。師曰是佛性。祖曰汝無",
    "X66n1297_006:0314b11": "姓耶。師曰性空故無。",
    "X66n1297_006:0314b12": "栽松何老。傳衣何少。前身後身。一夢兩覺。白藕開花",
    "X66n1297_006:0314b13": "峰頂頭。明月千年冷相照。(楊無為二)",
    "X66n1297_006:0314b14": "日出而作。栽松為樂。昔栽幾何。今滿巖壑。白頭人去",
    "X66n1297_006:0314b15": "小兒歸。笑殺林梢千歲鶴。",
    "X66n1297_006:0314b16": "垂垂白髮下青山。七載歸來換舊顏。人却少年松已",
    "X66n1297_006:0314b17": "老。是非從此落人間。(佛國白)",
    "X66n1297_006:0314b18": "誰是前身孰後身。謾將名字較新陳。鄰家莫問去來",
    "X66n1297_006:0314b19": "事。我是昔人非昔人。(祖印明)",
    "X66n1297_006:0314b20": "黃梅果熟。白藕花開。問惟佛性。體異凡胎。衣傳南嶺",
    "X66n1297_006:0314b21": "人將去。松老西山我再來。兩借皮囊成底事。一壺風",
    "X66n1297_006:0314b22": "月湛無埃。(天童覺)",
    "X66n1297_006:0314b23": "栽徧滿山松。暗地翻身轉。雖然得信衣。何曾識爺面。",
    "X66n1297_006:0314b24": "(石田薰)",
    "X66n1297_006:0314c01": "幾年活計钁頭邊。萬本青松鎖翠烟。夢破曹溪天地",
    "X66n1297_006:0314c02": "闊。再來不值半文錢。(少室睦)",
    "X66n1297_006:0314c03": "栽松幸自可憐生。剛要隨人入火坑。換得皮囊急回",
    "X66n1297_006:0314c04": "首。依然鼻孔不多爭。(石室輝)",
    "X66n1297_006:0314c05": "手種青松數百株。饑餐渴飲自如如。無端借路重相",
    "X66n1297_006:0314c06": "見。却被人傳上祖圖。(退翁休)",
    "X66n1297_006:0314c07": "約去栽松箇老人。還來傳法喜童真。有孃生面無爺",
    "X66n1297_006:0314c08": "姓。劫外靈苗不犯春。(水菴一)",
    "X66n1297_006:0314c09": "種得千山無空地。一枝猶在钁頭邊。不因脫賺周家",
    "X66n1297_006:0314c10": "女。衣鉢何緣到汝傳。(中峯本)",
    "X66n1297_006:0314c11": "破頭山裏栽松日。濁港江邊寄宿時。大法一絲懸九",
    "X66n1297_006:0314c12": "鼎。去來心事許誰知。(愚菴及)",
    "X66n1297_006:0314c13": "初生犢。不怕虎。等閒來擊禾山鼓。也是苦。阿房宮裏",
    "X66n1297_006:0314c14": "稱巨富。許多樓閣門無數。那邊走過三五步。波斯忽",
    "X66n1297_006:0314c15": "遇耆婆天。道個性空無我我無故。(南菴依)",
    "X66n1297_006:0314c16": "五祖付六祖偈曰。有情來下種。因地果還生。無情",
    "X66n1297_006:0314c17": "既無種。無性亦無生。",
    "X66n1297_006:0314c18": "蹋碓纔經八箇月。衣盂夜半錯流傳。風幡話墮聞皆",
    "X66n1297_006:0314c19": "喪。今古怨牽到白拈。(默菴慧)",
    "X66n1297_006:0314c20": "六祖慧能大師聞五祖黃梅往參。祖問汝自何來。",
    "X66n1297_006:0314c21": "師曰嶺南。祖曰欲須何事。師曰惟求作佛。祖曰。嶺",
    "X66n1297_006:0314c22": "南人無佛性。若為得佛。師曰。人即有南北。佛性豈",
    "X66n1297_006:0314c23": "然。祖訶曰著槽廠去。祖一日各令呈偈。神秀書於",
    "X66n1297_006:0314c24": "廊壁曰。身是菩提樹。心如明鏡臺。時時勤拂拭。勿",
    "X66n1297_006:0315a01": "使惹塵埃。師別曰。菩提本無樹。明鏡亦非臺。本來",
    "X66n1297_006:0315a02": "無一物。何處惹塵埃。祖默器之。",
    "X66n1297_006:0315a03": "石墜腰間舂碓鳴。老盧便重不便輕。黃梅衣鉢雖傳",
    "X66n1297_006:0315a04": "得。猶去曹溪數十程。(楊無為)",
    "X66n1297_006:0315a05": "六祖當年不丈夫。倩人書壁自塗糊。明明有偈言無",
    "X66n1297_006:0315a06": "物。却受他家一鉢盂。(死心新)",
    "X66n1297_006:0315a07": "桂花包裏老黃梅。不向陰陽地上栽。蜂蝶豈知香遠",
    "X66n1297_006:0315a08": "近。難尋踪跡去還來。(東山演)",
    "X66n1297_006:0315a09": "黃梅夜半錯分付。纔得星兒便亂做。大庾嶺頭屙一",
    "X66n1297_006:0315a10": "堆。後代兒孫遭點汙。(木菴永)",
    "X66n1297_006:0315a11": "颺下採樵斧。直入碓坊舂。一脚蹋到底。黃梅信息通。",
    "X66n1297_006:0315a12": "(佛照光)",
    "X66n1297_006:0315a13": "應無所住以生心。大地山河一發沉。從此別開窮世",
    "X66n1297_006:0315a14": "界。新州柴把貴如金。(破菴先)",
    "X66n1297_006:0315a15": "四句伽陀不解書。三更傳得本來無。曹溪路上生荊",
    "X66n1297_006:0315a16": "棘。直至如今在半途。(妙峯善)",
    "X66n1297_006:0315a17": "菩提無樹鏡非臺。臭口分明鬼擘開。幸是賣柴無事",
    "X66n1297_006:0315a18": "獠。剛然惹得一身災。(無門開)",
    "X66n1297_006:0315a19": "不作樵夫作碓夫。祇將脚力驗精麤。知他蹋著蹋不",
    "X66n1297_006:0315a20": "著。和米和糠到鉢盂。(西巖惠)",
    "X66n1297_006:0315a21": "七百高僧總會禪。眼空四海鼻撩天。黃梅若也無私",
    "X66n1297_006:0315a22": "曲。有甚衣盂到汝傳。(癡絕沖)",
    "X66n1297_006:0315a23": "荷條柴擔眼頭空。路入黃梅伎已窮。賣得藂林枝葉",
    "X66n1297_006:0315a24": "盡。嶺南無地種春風。(中峯本)",
    "X66n1297_006:0315b01": "黃梅分付太倉忙。半夜悽悽暗渡江。將謂無人知下",
    "X66n1297_006:0315b02": "落。賊身已露更和贓。(辛菴儔)",
    "X66n1297_006:0315b03": "負舂原是嶺南人。十字呼來九不真。漏得衣盂連夜",
    "X66n1297_006:0315b04": "走。至今無處著渾身。(退菴英)",
    "X66n1297_006:0315b05": "師資緣會有來由。明鏡非臺語暗投。壞却少林窮活",
    "X66n1297_006:0315b06": "計。櫓聲搖月過滄洲。(葛廬覃)",
    "X66n1297_006:0315b07": "新月澄溪上下圓。冷雲抹盡落遙天。城頭黑黑三聲",
    "X66n1297_006:0315b08": "鼓。萬象森羅枕子邊。(三峯藏)",
    "X66n1297_006:0315b09": "六祖因法性寺風颺剎旛。有二僧對論。一曰風動。",
    "X66n1297_006:0315b10": "一曰旛動。師曰。不是風動。不是旛動。仁者心動。",
    "X66n1297_006:0315b11": "雪峰存云。大小祖師。龍頭蛇尾。好與二十棒。孚上座",
    "X66n1297_006:0315b12": "侍次。齩齒。峰云。我與麼道。也好與二十棒。　保福展",
    "X66n1297_006:0315b13": "云。作賊人心虗。也是蕭何置律。　五祖戒云。著甚來",
    "X66n1297_006:0315b14": "由。　巴陵鑑云。祖師道不是風動不是旛動。既不是",
    "X66n1297_006:0315b15": "風旛。向甚處著。有人與祖師作主。出來與巴陵相見。",
    "X66n1297_006:0315b16": "　雪竇顯云。風動旛動。既是風旛向甚處著。有人與",
    "X66n1297_006:0315b17": "巴陵作主。出來與雪竇相見。　泐潭清云。不是風動",
    "X66n1297_006:0315b18": "不是旛動。若是靈俐漢。懸巖撒手便好承當。顧後瞻",
    "X66n1297_006:0315b19": "前轉生迷悶。仁者心動。而今還有為祖師作主者麼。",
    "X66n1297_006:0315b20": "有則出來與老僧相見。　天童華云。一盲引眾盲。相",
    "X66n1297_006:0315b21": "牽入火坑。　黃龍新云。不是風動不是旛動。明眼漢",
    "X66n1297_006:0315b22": "一點瞞他不得。仁者心動。且緩緩。你向甚處見祖師。",
    "X66n1297_006:0315b23": "乃擲下拂子云。看。　徑山杲舉雪峰語畢云。要識孚",
    "X66n1297_006:0315b24": "上座麼。犀因翫月紋生角。要識雪峰麼。象被雷驚花",
    "X66n1297_006:0315c01": "入牙。　中峰本云。嘗鼎一臠具知眾味。非風動非旛",
    "X66n1297_006:0315c02": "動仁者心動。可謂嘗鼎之一臠矣。使人不覺惡心嘔",
    "X66n1297_006:0315c03": "吐。　天寧琦云。風動旛動心動。與你拈却了也。向什",
    "X66n1297_006:0315c04": "麼處見祖師。　徑山秀云。大小祖師為人錯下註脚。",
    "X66n1297_006:0315c05": "合喫三十棒。　龍池傳云。不是風動不是旛動也不",
    "X66n1297_006:0315c06": "是心動。僧問畢竟是什麼動。池召僧。僧近前。池打一",
    "X66n1297_006:0315c07": "掌云。祇許你知不許你會。又一掌云。去。　箬菴問云。",
    "X66n1297_006:0315c08": "大小祖師朝打三千暮打八百。　金粟元云。還知祖",
    "X66n1297_006:0315c09": "師落處麼。書頭教孃勤作息。書尾教孃莫瞌睡。中間",
    "X66n1297_006:0315c10": "一句不成文。無限相思花雨淚。",
    "X66n1297_006:0315c11": "不是風兮不是旛。黑花貓子面門斑。夜行人祇貪明",
    "X66n1297_006:0315c12": "月。不覺和衣墮水寒。(法昌遇)",
    "X66n1297_006:0315c13": "蕩蕩一條官驛路。晨昏曾不禁人行。渾家不是不進",
    "X66n1297_006:0315c14": "步。無奈當門荊棘生。(保寧勇)",
    "X66n1297_006:0315c15": "東西南北無空處。上下四維隨分舉。眷屬都來祇一",
    "X66n1297_006:0315c16": "身。行盡天涯無伴侶。(三祖宗)",
    "X66n1297_006:0315c17": "不是風兮不是旛。白雲依舊覆青山。年來老大渾無",
    "X66n1297_006:0315c18": "力。偷得忙中些子閒。(雪峯圓)",
    "X66n1297_006:0315c19": "滄溟直下取驪珠。覿面相呈見也無。到此不開真正",
    "X66n1297_006:0315c20": "眼。膏肓之病卒難蘇。(道場如)",
    "X66n1297_006:0315c21": "指出風旛俱不是。直言心動亦還非。夜來一片寒溪",
    "X66n1297_006:0315c22": "月。照破儂家舊翠微。(佛心才)",
    "X66n1297_006:0315c23": "夢遊華頂過丹丘。躡盡寒雲倚石樓。貪看瀑泉瀉崕",
    "X66n1297_006:0315c24": "壁。不知身在碧江頭。(長靈卓)",
    "X66n1297_006:0316a01": "不是風旛不是心。曹溪深也未為深。那咤忿怒掀騰",
    "X66n1297_006:0316a02": "去。析徧微塵不可尋。(黃龍震)",
    "X66n1297_006:0316a03": "不是風旛是心動。似倩麻姑癢處搔。天外孤鸞誰得",
    "X66n1297_006:0316a04": "髓。何人解合續絃膠。(崇覺空)",
    "X66n1297_006:0316a05": "浪靜風恬正好看。秋江澄徹碧天寬。漁人競把絲綸",
    "X66n1297_006:0316a06": "擲。不見冰輪蘸水寒。(常菴崇)",
    "X66n1297_006:0316a07": "大海波濤湧。千江水逆流。龍王宮殿裏。不見一人遊。",
    "X66n1297_006:0316a08": "(應菴華)",
    "X66n1297_006:0316a09": "不是風旛動。天生李老君。出胎頭上髮。寸寸白如銀。",
    "X66n1297_006:0316a10": "(雪堂行)",
    "X66n1297_006:0316a11": "張騫推倒崑崙後。幾人窮到孟津源。堪笑不知天地",
    "X66n1297_006:0316a12": "者。至今剛道有乾坤。(肯堂充)",
    "X66n1297_006:0316a13": "不是風兮不是旛。將軍騎馬出潼關。安南塞北都歸",
    "X66n1297_006:0316a14": "了。時復挑燈把劍看。(天目禮)",
    "X66n1297_006:0316a15": "長安一片月。萬戶搗衣聲。秋風吹不盡。總是玉關情。",
    "X66n1297_006:0316a16": "(孤峯深)",
    "X66n1297_006:0316a17": "風旛心動。一狀領過。祇知開口。不覺話墮。(無門開)",
    "X66n1297_006:0316a18": "地神歸地。天神歸天。殷勤奉送。寶馬金錢。(無準範)",
    "X66n1297_006:0316a19": "一點私情奈得羞。也曾漏洩在君侯。相思正值春三",
    "X66n1297_006:0316a20": "月。花落花開總是愁。(三宜盂)",
    "X66n1297_006:0316a21": "入暮微雲河漢遊。鴈聲驚起一天秋。樹高千丈西風",
    "X66n1297_006:0316a22": "急。眨眼紅黃逐水流。(天岳晝)",
    "X66n1297_006:0316a23": "育王崇舉巴陵雪竇拈畢云。非風非旛無著處。是風",
    "X66n1297_006:0316a24": "是旛無處著。撩天俊鶻悉迷蹤。踞地金毛還失措。阿",
    "X66n1297_006:0316b01": "呵呵。悟不悟。令人轉憶謝三郎。一絲獨釣寒江雨。",
    "X66n1297_006:0316b02": "六祖偈曰。兀兀不脩善。騰騰不造惡。寂寂斷見聞。",
    "X66n1297_006:0316b03": "蕩蕩心無著。",
    "X66n1297_006:0316b04": "壽昌經云。兀兀不脩善。撞破虗空成幾片。騰騰不造",
    "X66n1297_006:0316b05": "惡。轉身挨倒空王閣。寂寂斷見聞。十方法界共慈門。",
    "X66n1297_006:0316b06": "蕩蕩心無著。驚起蟭螟吞五嶽。祇如此意。還相似麼。",
    "X66n1297_006:0316b07": "噫。長江晝夜東流去。海水從來不減增。",
    "X66n1297_006:0316b08": "六祖因僧問黃梅衣鉢什麼人得。師曰會佛法人",
    "X66n1297_006:0316b09": "得。曰和尚還得否。師曰我不得。曰和尚為什麼不",
    "X66n1297_006:0316b10": "得。師曰我不會佛法。",
    "X66n1297_006:0316b11": "汾陽昭代云。方知密旨難傳。　翠巖芝云。會得即二",
    "X66n1297_006:0316b12": "頭。不會即三首。作麼生便有出身之路。　徑山杲云。",
    "X66n1297_006:0316b13": "還見祖師麼。若也不見。徑山與你指出。蕉芭蕉芭有",
    "X66n1297_006:0316b14": "葉無了。忽然一陣狂風起。恰似東京大相國寺裏三",
    "X66n1297_006:0316b15": "十六院東廊下壁角頭王和尚破袈裟。畢竟如何。歸",
    "X66n1297_006:0316b16": "堂喫茶。　天寧琦云。棒打石人頭。嚗嚗論實事。　雲",
    "X66n1297_006:0316b17": "居莊云。得與不得會與不會即不問。祖師性命因甚",
    "X66n1297_006:0316b18": "落在者僧手裏。",
    "X66n1297_006:0316b19": "信手拈來見自殊。個中消息沒工夫。黃梅未許傳斯",
    "X66n1297_006:0316b20": "旨。半夜曾將付老盧。(大洪恩)",
    "X66n1297_006:0316b21": "斬釘截鐵。大巧若拙。一句單提。不會佛法。儘他葉落",
    "X66n1297_006:0316b22": "花開。不問春寒秋熱。別別。萬古寒潭空界月。(圓悟勤)",
    "X66n1297_006:0316b23": "不會黃梅佛法。夢中合眼惺惺。此地無金二兩。俗人",
    "X66n1297_006:0316b24": "酤酒三升。(雪菴瑾)",
    "X66n1297_006:0316c01": "祖師不會禪。夫子不識字。棒打石人頭。嚗嚗論實事。",
    "X66n1297_006:0316c02": "(高峰妙)",
    "X66n1297_006:0316c03": "六祖因臥輪有偈。臥輪有伎倆。能斷百思想。對境",
    "X66n1297_006:0316c04": "心不起。菩提日日長。師別曰。慧能無伎倆。不斷百",
    "X66n1297_006:0316c05": "思想。對境心數起。菩提作麼長。",
    "X66n1297_006:0316c06": "天童覺云。葵花向日。柳絮隨風。　寶壽新云。纔說乾",
    "X66n1297_006:0316c07": "三連。便有坤六斷。作麼生圓成一卦去。要知爻象分",
    "X66n1297_006:0316c08": "明處。祇在文王掌上觀。",
    "X66n1297_006:0316c09": "六祖示眾曰。吾有一物。無頭無尾。無名無字。無背",
    "X66n1297_006:0316c10": "無面。諸人還識麼。時荷澤神會出曰。是諸法之本",
    "X66n1297_006:0316c11": "源。乃神會之佛性。師打一棒曰。者饒舌沙彌。我喚",
    "X66n1297_006:0316c12": "作一物尚不中。豈況本源佛性乎。此子向後設有",
    "X66n1297_006:0316c13": "把茅蓋頭。也祇成得箇知解宗徒。",
    "X66n1297_006:0316c14": "法眼益云。古人授記終不錯。如今立知解為宗。即荷",
    "X66n1297_006:0316c15": "澤是也。",
    "X66n1297_006:0316c16": "一翳在眼。空華亂墜。神會沙彌。失錢遭罪。祇見鑿頭",
    "X66n1297_006:0316c17": "方。不見錐頭利。大丈夫。小釋迦。鐵鞭一擊珊瑚碎。(圓",
    "X66n1297_006:0316c18": "悟勤)",
    "X66n1297_006:0316c19": "畵師五彩畵虗空。落筆須知失本蹤。更有唐朝吳道",
    "X66n1297_006:0316c20": "子。平生紙上枉施功。(慈受深)",
    "X66n1297_006:0316c21": "鐵枷無孔要人擔。累及兒孫不等閒。夜半忽忘三尺",
    "X66n1297_006:0316c22": "布。却將空手掩慚顏。(法林音)",
    "X66n1297_006:0316c23": "六祖一日謂門人曰。吾欲歸新州。汝等速治舟楫。",
    "X66n1297_006:0316c24": "門人曰。師從此去早晚却回。師曰。葉落歸根。來時",
    "X66n1297_006:0317a01": "無口。",
    "X66n1297_006:0317a02": "法雲秀云。非但來時無口。去時亦無鼻孔。　白雲端",
    "X66n1297_006:0317a03": "云。祖師可謂善解借手行拳。有般漢往往道言猶在",
    "X66n1297_006:0317a04": "耳。不見道子期去不返。浩浩良可悲。不知天地間。知",
    "X66n1297_006:0317a05": "音復是誰。　五祖演云。祖師恁麼道。猶欠悟在。",
    "X66n1297_006:0317a06": "五蘊山頭一段空。來時無口去無踪。要明葉落歸根",
    "X66n1297_006:0317a07": "旨。末後方能達此宗。(本覺一)",
    "X66n1297_006:0317a08": "葉落歸根後。曹溪一滴深。山居人少到。真實好知音。",
    "X66n1297_006:0317a09": "(龍門遠二)",
    "X66n1297_006:0317a10": "歸根得旨復何論。洞口秦人半掩門。花落祇隨流水",
    "X66n1297_006:0317a11": "遠。空留羃羃野雲屯。",
    "X66n1297_006:0317a12": "雲開空自闊。葉落即歸根。回首烟波裏。漁歌過遠村。",
    "X66n1297_006:0317a13": "(松源岳)",
    "X66n1297_006:0317a14": "興在天南天盡頭。未行先已到新州。來時無口去無",
    "X66n1297_006:0317a15": "伴。那更蕭蕭黃葉秋。(虗堂愚)",
    "X66n1297_006:0317a17": "宗鑑法林卷六"
}