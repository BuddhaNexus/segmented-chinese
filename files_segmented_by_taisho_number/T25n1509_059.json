{
    "T25n1509_059:0475b02": "大智度論釋校量舍利品第三",
    "T25n1509_059:0475b03": "十七卷五十九",
    "T25n1509_059:0475b05": "聖者龍樹造",
    "T25n1509_059:0475b06": "後秦龜茲國三藏鳩摩羅什譯",
    "T25n1509_059:0475b07": "37 校量舍利品【經】佛告釋提桓因言：「憍尸迦！若滿閻浮提",
    "T25n1509_059:0475b08": "佛舍利作一分，復有人書般若波羅蜜經卷",
    "T25n1509_059:0475b09": "作一分，二分之中，汝取何所？」釋提桓因白",
    "T25n1509_059:0475b10": "佛言：「世尊！若滿閻浮提佛舍利作一分，般若",
    "T25n1509_059:0475b11": "波羅蜜經卷作一分，二分之中，我寧取般若波",
    "T25n1509_059:0475b12": "羅蜜經卷。何以故？世尊！我於佛舍利非不恭",
    "T25n1509_059:0475b13": "敬，非不尊重；以舍利從般若波羅蜜中生、般",
    "T25n1509_059:0475b14": "若波羅蜜薰修故，是舍利得供養、恭敬、尊重、",
    "T25n1509_059:0475b15": "讚歎。」爾時，舍利弗問釋提桓因：「憍尸迦！是般",
    "T25n1509_059:0475b16": "若波羅蜜，不可取，無色、無形、無對，一相，所謂",
    "T25n1509_059:0475b17": "無相，汝云何欲取？何以故？是般若波羅蜜，不",
    "T25n1509_059:0475b18": "為取故出，不為捨故出，不為增減、聚散、損益、",
    "T25n1509_059:0475b19": "垢淨故出。是般若波羅蜜，不與諸佛法，不捨",
    "T25n1509_059:0475b20": "凡人法；不與辟支佛法、阿羅漢法、學法，不捨",
    "T25n1509_059:0475b21": "凡人法；不與無為性，不捨有為性；不與內空",
    "T25n1509_059:0475b22": "乃至無法有法空，不與四念處乃至一切種",
    "T25n1509_059:0475b23": "智，不捨凡人法。」釋提桓因語舍利弗：「如是！如",
    "T25n1509_059:0475b24": "是！舍利弗！若有人知是般若波羅蜜不與諸",
    "T25n1509_059:0475b25": "佛法、不捨凡人法，乃至不與一切種智、不捨",
    "T25n1509_059:0475b26": "凡人法；是菩薩摩訶薩能行般若波羅蜜，能",
    "T25n1509_059:0475b27": "修般若波羅蜜。何以故？般若波羅蜜不行二",
    "T25n1509_059:0475b28": "法故，不二法相是般若波羅蜜，不二法相是",
    "T25n1509_059:0475b29": "禪波羅蜜乃至檀波羅蜜。」爾時，佛讚釋提桓",
    "T25n1509_059:0475c01": "因言：「善哉！善哉！憍尸迦！如汝所說，般若波羅",
    "T25n1509_059:0475c02": "蜜不行二法故，不二法相是般若波羅蜜，",
    "T25n1509_059:0475c03": "不二法相是禪波羅蜜乃至檀波羅蜜。憍尸",
    "T25n1509_059:0475c04": "迦！若人欲得法性二相者，是人為欲得般若",
    "T25n1509_059:0475c05": "波羅蜜二相。何以故？憍尸迦！法性、般若波羅",
    "T25n1509_059:0475c06": "蜜，無二無別。乃至檀波羅蜜亦如是。若人欲",
    "T25n1509_059:0475c07": "得實際、不可思議性二相者，是人為欲得般",
    "T25n1509_059:0475c08": "若波羅蜜二相。何以故？般若波羅蜜、不可思",
    "T25n1509_059:0475c09": "議性，無二無別。」釋提桓因白佛言：「世尊！一切",
    "T25n1509_059:0475c10": "世間人及諸天、阿修羅，應禮拜、供養般若波",
    "T25n1509_059:0475c11": "羅蜜！何以故？諸菩薩摩訶薩，般若波羅蜜中",
    "T25n1509_059:0475c12": "學，得阿耨多羅三藐三菩提。世尊！我常在善",
    "T25n1509_059:0475c13": "法堂上坐，我若不在坐時，諸天子來供養我",
    "T25n1509_059:0475c14": "故，為我坐處作禮，遶竟還去。諸天子作是念：",
    "T25n1509_059:0475c15": "『釋提桓因在是處坐，為諸三十三天說法故。』",
    "T25n1509_059:0475c16": "如是，世尊！在所處書是般若波羅蜜經卷，受",
    "T25n1509_059:0475c17": "持、讀、誦、為他演說；是處，十方世界中，諸天、龍、",
    "T25n1509_059:0475c18": "夜叉、揵闥婆、阿修羅、迦樓羅、緊那羅、摩睺羅",
    "T25n1509_059:0475c19": "伽皆來禮拜般若波羅蜜，供養已去。何以故？",
    "T25n1509_059:0475c20": "是般若波羅蜜中生諸佛及一切眾生樂具",
    "T25n1509_059:0475c21": "故，諸佛舍利亦是一切種智住處因緣。以是",
    "T25n1509_059:0475c22": "故，世尊！二分中，我取般若波羅蜜。「復次，世尊！",
    "T25n1509_059:0475c23": "我若受持、讀、誦般若波羅蜜，心深入法中，我",
    "T25n1509_059:0475c24": "是時不見怖畏相。何以故？世尊！是般若波羅",
    "T25n1509_059:0475c25": "蜜無相無貌、無言無說。世尊！無相無貌、無言",
    "T25n1509_059:0475c26": "無說，是般若波羅蜜，乃至是一切種智。世尊！",
    "T25n1509_059:0475c27": "般若波羅蜜若當有相、非無相者，諸佛不應",
    "T25n1509_059:0475c28": "知一切法無相無貌、無言無說，得阿耨多羅",
    "T25n1509_059:0475c29": "三藐三菩提，為弟子說諸法無相無貌、無言無",
    "T25n1509_059:0476a01": "說。世尊！用般若波羅蜜實是無相無貌、無言",
    "T25n1509_059:0476a02": "無說故，諸佛知一切諸法無相無貌、無言無說，",
    "T25n1509_059:0476a03": "得阿耨多羅三藐三菩提；為弟子說諸法亦",
    "T25n1509_059:0476a04": "無相無貌、無言無說。以是故，世尊！是般若",
    "T25n1509_059:0476a05": "波羅蜜，一切世間諸天、人、阿修羅應供養、恭",
    "T25n1509_059:0476a06": "敬、尊重、讚歎，華香、瓔珞乃至幡蓋。「復次，世尊！",
    "T25n1509_059:0476a07": "若有人受持般若波羅蜜，親近、讀、誦、說、正憶念",
    "T25n1509_059:0476a08": "及書寫、供養華香乃至幡蓋，是人不墮地獄、",
    "T25n1509_059:0476a09": "畜生、餓鬼道中，不墮聲聞、辟支佛地；乃至得",
    "T25n1509_059:0476a10": "阿耨多羅三藐三菩提，常見諸佛；從一佛界",
    "T25n1509_059:0476a11": "至一佛界，供養諸佛，恭敬、尊重、讚歎，華香乃",
    "T25n1509_059:0476a12": "至幡蓋。「復次，世尊！滿三千大千世界佛舍利",
    "T25n1509_059:0476a13": "作一分，書般若波羅蜜經卷作一分，是二分",
    "T25n1509_059:0476a14": "中，我故取般若波羅蜜。何以故？世尊！是般",
    "T25n1509_059:0476a15": "若波羅蜜中生諸佛舍利；以是故，舍利得供",
    "T25n1509_059:0476a16": "養、恭敬、尊重、讚歎。是善男子、善女人供養、恭",
    "T25n1509_059:0476a17": "敬舍利故，受天上、人中福樂，常不墮三惡道；",
    "T25n1509_059:0476a18": "如所願，漸以三乘法入涅槃。是故，世尊！若有",
    "T25n1509_059:0476a19": "見現在佛、若見般若波羅蜜經卷，等無異。何",
    "T25n1509_059:0476a20": "以故？世尊！是般若波羅蜜與佛無二無別故。」",
    "T25n1509_059:0476a21": "【論】問曰：上以起七寶塔校供養般若波",
    "T25n1509_059:0476a22": "羅蜜，義已具足，今佛何以以舍利、經卷對",
    "T25n1509_059:0476a23": "校？答曰：先明七寶塔是舍利住處，今但明",
    "T25n1509_059:0476a24": "舍利以對經卷。舍利雖不及般若，而滿閻",
    "T25n1509_059:0476a25": "浮提；般若妙故，但明經卷。復次，出家人多貪",
    "T25n1509_059:0476a26": "智慧，智慧是解脫因緣故；在家人多貪福德，",
    "T25n1509_059:0476a27": "福德是樂因緣故。出家人多貪意識所知",
    "T25n1509_059:0476a28": "物，在家人多貪五識所知物。釋提桓因已證",
    "T25n1509_059:0476a29": "福樂果報最大，於在家人中最為尊勝；以",
    "T25n1509_059:0476b01": "是故，佛問釋提桓因。釋提桓因言：「我於二",
    "T25n1509_059:0476b02": "分中，取般若波羅蜜經卷。」此中自說因緣：",
    "T25n1509_059:0476b03": "「世尊！我不敢輕慢、不恭敬舍利，我知供養",
    "T25n1509_059:0476b04": "芥子許舍利，功德無量無邊，乃至得佛功德",
    "T25n1509_059:0476b05": "不盡，何況滿閻浮提！世尊！菩薩受身便有",
    "T25n1509_059:0476b06": "舍利，人所不貴；得成佛時，舍利以般若熏",
    "T25n1509_059:0476b07": "修故，人所恭敬、尊重、供養。是故二分中，我",
    "T25n1509_059:0476b08": "取勝者。」問曰：舍利弗知釋提桓因以世諦",
    "T25n1509_059:0476b09": "故言取般若波羅蜜，何以故難？答曰：釋提",
    "T25n1509_059:0476b10": "桓因在家中，為煩惱所縛、五欲所覆，而能",
    "T25n1509_059:0476b11": "說般若波羅蜜，是事希有！以是故，舍利弗",
    "T25n1509_059:0476b12": "質問，欲令釋提桓因更問佛深義，故難。釋",
    "T25n1509_059:0476b13": "提桓因順舍利弗意，答言：「如是！」釋提桓因",
    "T25n1509_059:0476b14": "意：於一切法中無二相，不以舍利為小、",
    "T25n1509_059:0476b15": "不以般若波羅蜜為大。般若波羅蜜，無二、",
    "T25n1509_059:0476b16": "無分別相；為利益新發意菩薩故，致以",
    "T25n1509_059:0476b17": "世諦如是說：「般若波羅蜜，能令眾生心無",
    "T25n1509_059:0476b18": "二無分別；以是利益故，我取般若。」是時，佛",
    "T25n1509_059:0476b19": "讚釋提桓因：「善哉！善哉！」以能分別諸法，亦",
    "T25n1509_059:0476b20": "能善說般若相故，所謂無二相，是故讚歎。",
    "T25n1509_059:0476b21": "佛此中自說譬喻：「若人欲分別法性、實際",
    "T25n1509_059:0476b22": "等作二分，是人為欲分別般若波羅蜜作",
    "T25n1509_059:0476b23": "二分。」帝釋自說般若，又聞佛重說，其心清",
    "T25n1509_059:0476b24": "淨，深信歡喜，言一切世間所應禮敬。帝釋此",
    "T25n1509_059:0476b25": "中自說因緣：「一切菩薩學是般若，得阿耨",
    "T25n1509_059:0476b26": "多羅三藐三菩提。」又此中以己身為喻，己",
    "T25n1509_059:0476b27": "身喻佛，般若經卷喻坐處。有人言：己身喻",
    "T25n1509_059:0476b28": "般若，坐處喻舍利。「是故二分中，我取般若。」",
    "T25n1509_059:0476b29": "「復次，世尊！我若受持般若，讀、誦，是時乃至不",
    "T25n1509_059:0476c01": "見怖畏相，何況實怖畏！所以者何？一切諸",
    "T25n1509_059:0476c02": "法無相、無言無說故。般若波羅蜜，能令人得",
    "T25n1509_059:0476c03": "是無相法，故無所畏。」受持供養般若者，",
    "T25n1509_059:0476c04": "不墮三惡趣及二乘道，世世不離諸佛，常",
    "T25n1509_059:0476c05": "供養十方諸佛。是故般若波羅蜜，一切世間",
    "T25n1509_059:0476c06": "所應供養。復次，佛開其初，以舍利滿閻",
    "T25n1509_059:0476c07": "浮提。帝釋既悟二事勝負，為一切眾生故，",
    "T25n1509_059:0476c08": "廣增至三千大千世界；此中自說因緣：「見",
    "T25n1509_059:0476c09": "般若波羅蜜，與見佛無異。」",
    "T25n1509_059:0476c10": "【經】「復次，世尊！如佛住三事示現，說十二部",
    "T25n1509_059:0476c11": "經：修多羅、祇夜乃至優婆提舍；復有善男子、",
    "T25n1509_059:0476c12": "善女人受持、誦、說是般若波羅蜜，等無異。何",
    "T25n1509_059:0476c13": "以故？世尊！是般若波羅蜜中，生三事示現",
    "T25n1509_059:0476c14": "及十二部經：修多羅乃至優波提舍故。「復次，",
    "T25n1509_059:0476c15": "世尊！十方諸佛住三事示現，說十二部經：脩",
    "T25n1509_059:0476c16": "多羅乃至優波提舍；復有人受般若波羅蜜，",
    "T25n1509_059:0476c17": "為他人說，等無異。何以故？般若波羅蜜中生",
    "T25n1509_059:0476c18": "諸佛，亦生十二部經：修多羅乃至優波提",
    "T25n1509_059:0476c19": "舍。「復次，世尊！若有供養十方如恒河沙等世",
    "T25n1509_059:0476c20": "界中諸佛，恭敬、尊重、讚歎，華香乃至幡蓋；復",
    "T25n1509_059:0476c21": "有人書般若波羅蜜經卷，恭敬、尊重、讚歎，華香",
    "T25n1509_059:0476c22": "乃至幡蓋，其福正等。何以故？十方諸佛皆從",
    "T25n1509_059:0476c23": "般若波羅蜜中生。「復次，世尊！善男子、善女人",
    "T25n1509_059:0476c24": "聞是般若波羅蜜，受持、讀、誦、正憶念，亦為他",
    "T25n1509_059:0476c25": "人說，是人不墮地獄道、畜生、餓鬼道，亦不墮",
    "T25n1509_059:0476c26": "聲聞、辟支佛地。何以故？當知是善男子、善女",
    "T25n1509_059:0476c27": "人正住阿鞞跋致地中故。是般若波羅蜜遠",
    "T25n1509_059:0476c28": "離一切苦惱、衰病。「復次，世尊！若有善男子、善",
    "T25n1509_059:0476c29": "女人書是般若波羅蜜經卷，受持、親近、供養、",
    "T25n1509_059:0477a01": "恭敬、尊重、讚歎，是人離諸恐怖。世尊！譬如",
    "T25n1509_059:0477a02": "負債人親近國王，供給左右，債主反更供",
    "T25n1509_059:0477a03": "養、恭敬是人，是人不復畏怖。何以故？世尊！",
    "T25n1509_059:0477a04": "此人依近國王，憑恃有力故。如是，世尊！諸",
    "T25n1509_059:0477a05": "佛舍利，是般若波羅蜜薰修故，得供養、",
    "T25n1509_059:0477a06": "恭敬。世尊！當知般若波羅蜜如王，舍利如",
    "T25n1509_059:0477a07": "負債人；負債人依王故得供養，舍利亦依般",
    "T25n1509_059:0477a08": "若波羅蜜修薰故得供養。世尊！當知諸佛一",
    "T25n1509_059:0477a09": "切種智亦從般若波羅蜜修薰故得成就。以",
    "T25n1509_059:0477a10": "是故，世尊！二分中，我取般若波羅蜜。何以",
    "T25n1509_059:0477a11": "故？世尊！般若波羅蜜中生諸佛舍利、三十二",
    "T25n1509_059:0477a12": "相；般若波羅蜜中，亦生佛十力、四無所畏、四",
    "T25n1509_059:0477a13": "無礙智、十八不共法、大慈大悲。世尊！般若波",
    "T25n1509_059:0477a14": "羅蜜中生五波羅蜜，使得波羅蜜名字；般若",
    "T25n1509_059:0477a15": "波羅蜜中生諸佛一切種智。「復次，世尊！所在",
    "T25n1509_059:0477a16": "三千大千世界中，若有受持、供養、恭敬、尊重、",
    "T25n1509_059:0477a17": "讚歎般若波羅蜜，是處，若人、若非人不能得",
    "T25n1509_059:0477a18": "其便，是人漸漸得入涅槃。世尊！般若波羅蜜",
    "T25n1509_059:0477a19": "為大利益如是，於三千大千世界中能作佛",
    "T25n1509_059:0477a20": "事！世尊！所在處，有般若波羅蜜，則為有佛。",
    "T25n1509_059:0477a21": "世尊！譬如無價摩尼寶，在所住處，非人不得",
    "T25n1509_059:0477a22": "其便。若男子、若女人有熱病，以是珠著身",
    "T25n1509_059:0477a23": "上，熱病即時除差；若有風病、若有冷病、若有",
    "T25n1509_059:0477a24": "雜熱風冷病，以珠著身上，皆悉除愈。若闇中，",
    "T25n1509_059:0477a25": "是寶能令明。熱時能令涼，寒時能令溫；珠所",
    "T25n1509_059:0477a26": "住處，其地不寒、不熱，時節和適。其處亦無諸",
    "T25n1509_059:0477a27": "餘毒螫；若男子、女人，為毒蛇所螫，以珠示",
    "T25n1509_059:0477a28": "之，毒即除滅。「復次，世尊！若男子、女人眼痛、膚",
    "T25n1509_059:0477a29": "曀、盲瞽，以珠示之，即時除愈。若有癩瘡",
    "T25n1509_059:0477b01": "惡腫，以珠著其身上，病即除愈。「復次，世尊！是",
    "T25n1509_059:0477b02": "摩尼寶所在水中，水隨作一色：若以青物裹",
    "T25n1509_059:0477b03": "著水中，水色即為青；若黃、赤、白、紅、縹物裹",
    "T25n1509_059:0477b04": "著水中，水隨作黃、赤、白、紅、縹色。如是等種種",
    "T25n1509_059:0477b05": "色物裹著水中，水隨作種種色。世尊！若水",
    "T25n1509_059:0477b06": "濁，以珠著中，水即為清，是珠其德如是！」爾",
    "T25n1509_059:0477b07": "時，阿難問釋提桓因言：「憍尸迦！是摩尼寶，為",
    "T25n1509_059:0477b08": "是天上寶？為是閻浮提寶？」釋提桓因語阿難：",
    "T25n1509_059:0477b09": "「是天上寶。閻浮提人亦有是寶，但功德相少",
    "T25n1509_059:0477b10": "不具足；天上寶清淨輕妙，不可以譬喻為比。",
    "T25n1509_059:0477b11": "「復次，世尊！是摩尼寶，若著篋中，舉珠出，其功",
    "T25n1509_059:0477b12": "德薰篋故，人皆愛敬。如是，世尊！在所住處，",
    "T25n1509_059:0477b13": "有書般若波羅蜜經卷，是處則無眾惱之患，",
    "T25n1509_059:0477b14": "亦如摩尼寶所著處，則無眾難。世尊！佛般",
    "T25n1509_059:0477b15": "泥洹後，舍利得供養，皆般若波羅蜜力；禪",
    "T25n1509_059:0477b16": "波羅蜜乃至檀波羅蜜，內空乃至無法有法",
    "T25n1509_059:0477b17": "空，四念處乃至十八不共法，一切智，法相、法",
    "T25n1509_059:0477b18": "住、法位、法性、實際、不可思議性，一切種智，是",
    "T25n1509_059:0477b19": "諸功德力。善男子、善女人作是念：『是佛舍利，",
    "T25n1509_059:0477b20": "一切智、一切種智、大慈大悲、斷一切結使及",
    "T25n1509_059:0477b21": "習、常捨行、不錯謬法等諸佛功德住處。』以是",
    "T25n1509_059:0477b22": "故，舍利得供養。世尊！舍利是諸功德寶波羅",
    "T25n1509_059:0477b23": "蜜住處、不垢不淨波羅蜜住處，不生不滅",
    "T25n1509_059:0477b24": "波羅蜜、不入不出波羅蜜、不增不損波羅蜜、",
    "T25n1509_059:0477b25": "不來不去不住波羅蜜，是佛舍利是諸法相",
    "T25n1509_059:0477b26": "波羅蜜住處；以是諸法相波羅蜜薰修故，舍",
    "T25n1509_059:0477b27": "利得供養。「復次，世尊！置三千大千世界滿中",
    "T25n1509_059:0477b28": "舍利。如恒河沙等諸世界滿其中舍利作一",
    "T25n1509_059:0477b29": "分，有人書般若波羅蜜經卷作一分，二分之",
    "T25n1509_059:0477c01": "中，我取般若波羅蜜。何以故？是般若波羅",
    "T25n1509_059:0477c02": "蜜中，生諸佛舍利；是般若波羅蜜修薰故，舍",
    "T25n1509_059:0477c03": "利得供養。世尊！若有善男子、善女人供養舍",
    "T25n1509_059:0477c04": "利，恭敬、尊重、讚歎，其功德報不可得邊，受人",
    "T25n1509_059:0477c05": "中、天上福樂，所謂剎利大姓、婆羅門大姓、居",
    "T25n1509_059:0477c06": "士大家、四天王天處乃至他化自在天中受",
    "T25n1509_059:0477c07": "福樂；亦以是福德因緣故，當得盡苦。若受",
    "T25n1509_059:0477c08": "是般若波羅蜜，讀、誦、說、正憶念，是人能具足",
    "T25n1509_059:0477c09": "禪波羅蜜乃至能具足檀波羅蜜，能具足四",
    "T25n1509_059:0477c10": "念處乃至能具足十八不共法；過聲聞、辟支",
    "T25n1509_059:0477c11": "佛地，住菩薩位；住菩薩位已，得菩薩神通，",
    "T25n1509_059:0477c12": "從一佛界至一佛界；是菩薩為眾生故受",
    "T25n1509_059:0477c13": "身，隨其所應，成就眾生：若作轉輪聖王、若作",
    "T25n1509_059:0477c14": "剎利大姓、若作婆羅門大姓，成就眾生。以是",
    "T25n1509_059:0477c15": "故，世尊！我不為輕慢、不恭敬故不取舍利，以",
    "T25n1509_059:0477c16": "善男子、善女人供養般若波羅蜜則為供養舍",
    "T25n1509_059:0477c17": "利故。「復次，世尊！有人欲見十方無量阿僧祇",
    "T25n1509_059:0477c18": "諸世界中現在諸佛法身、色身，是人應聞受",
    "T25n1509_059:0477c19": "持般若波羅蜜，讀、誦、正憶念、為他人廣說。如",
    "T25n1509_059:0477c20": "是善男子、善女人當見十方無量阿僧祇世",
    "T25n1509_059:0477c21": "界中諸佛法身、色身。是善男子、善女人行般",
    "T25n1509_059:0477c22": "若波羅蜜，亦應以法相修念佛三昧。復次，善",
    "T25n1509_059:0477c23": "男子、善女人欲見現在諸佛，應當受是般若",
    "T25n1509_059:0477c24": "波羅蜜，乃至正憶念。」",
    "T25n1509_059:0477c25": "【論】復次，「佛住三事示現，說十二部經」者。",
    "T25n1509_059:0477c26": "問曰：一切說法人中，無與佛等者；佛說十",
    "T25n1509_059:0477c27": "二部經，則無不備具，云何善男子但受持",
    "T25n1509_059:0477c28": "讀誦般若，與佛等無異？答曰：此中佛欲稱",
    "T25n1509_059:0477c29": "歎般若為大故。於十二部經中，般若為最",
    "T25n1509_059:0478a01": "勝。所以者何？說是般若波羅蜜，多有發菩",
    "T25n1509_059:0478a02": "薩心；說十二部經，雜發三乘意故。不以菩",
    "T25n1509_059:0478a03": "薩功德比佛無量身，此說法身。菩薩但說",
    "T25n1509_059:0478a04": "般若，勸導大乘；佛雜說，勸導三乘，故等無",
    "T25n1509_059:0478a05": "異。復次，三事示現及十二部經根本者，所謂",
    "T25n1509_059:0478a06": "「般若波羅蜜」是。供養十方如恒河沙等諸佛，",
    "T25n1509_059:0478a07": "若復有供養般若經卷，亦等無異。此中佛",
    "T25n1509_059:0478a08": "說般若所以福德勝因緣，所謂般若能破",
    "T25n1509_059:0478a09": "一切苦惱、衰病、怖畏等。如負債人依王，",
    "T25n1509_059:0478a10": "王喻般若，負債人喻舍利。舍利是先世",
    "T25n1509_059:0478a11": "業因緣所成，因緣中應償諸對；以般若波",
    "T25n1509_059:0478a12": "羅蜜薰修故，宿命因緣諸對及飢渴寒熱",
    "T25n1509_059:0478a13": "所不能得，而得諸天世人所見供養。如",
    "T25n1509_059:0478a14": "負債人依王，反為債主所敬。先說無諸",
    "T25n1509_059:0478a15": "衰病及怖畏，以明內；今說摩尼寶，人、非人不",
    "T25n1509_059:0478a16": "得其便，以明外。是人供養般若波羅蜜故，",
    "T25n1509_059:0478a17": "若今世、若後世，若身衰心病，盡皆能除；諸善",
    "T25n1509_059:0478a18": "願事，隨意能與。得是般若波羅蜜大寶故，",
    "T25n1509_059:0478a19": "無諸怖畏、無所乏短；譬如無價寶珠，所願",
    "T25n1509_059:0478a20": "皆得。問曰：摩尼寶珠，於頗梨、金、銀，車𤦲、馬瑙、",
    "T25n1509_059:0478a21": "琉璃、珊瑚、琥珀、金剛等中，是何等寶？答曰：",
    "T25n1509_059:0478a22": "有人言：此寶珠從龍王腦中出，人得此珠，",
    "T25n1509_059:0478a23": "毒不能害、入火不能燒，有如是等功德。",
    "T25n1509_059:0478a24": "有人言：是帝釋所執金剛，用與阿修羅鬪",
    "T25n1509_059:0478a25": "時，碎落閻浮提。有人言：諸過去久遠佛舍",
    "T25n1509_059:0478a26": "利，法既滅盡，舍利變成此珠，以益眾生。有",
    "T25n1509_059:0478a27": "人言：眾生福德因緣故，自然有此珠。譬如",
    "T25n1509_059:0478a28": "罪因緣故，地獄中自然有治罪之器。此寶珠",
    "T25n1509_059:0478a29": "名如意，無有定色，清徹輕妙，四天下物，皆",
    "T25n1509_059:0478b01": "悉照現。如意珠義，如先說。是寶常能出一切",
    "T25n1509_059:0478b02": "寶物，衣服、飲食，隨意所欲，盡能與之；亦能",
    "T25n1509_059:0478b03": "除諸衰惱病苦等。是寶珠有二種：有天上",
    "T25n1509_059:0478b04": "如意寶，有人間如意寶。諸天福德厚故，珠德",
    "T25n1509_059:0478b05": "具足；人福德薄故，珠德不具足。是珠所著",
    "T25n1509_059:0478b06": "房舍、函篋之中，其處亦有威德。「般若波羅蜜",
    "T25n1509_059:0478b07": "亦如是」者。如如意寶珠能與在家人今世",
    "T25n1509_059:0478b08": "富樂，隨意所欲；般若波羅蜜能與出家求道",
    "T25n1509_059:0478b09": "人三乘解脫樂，隨意所願。如意寶珠在所著",
    "T25n1509_059:0478b10": "處，非人不得其便；般若波羅蜜亦如是，行",
    "T25n1509_059:0478b11": "者心與相應，惡邪羅剎不能入其心中沮",
    "T25n1509_059:0478b12": "壞道意、奪智慧命。復次，般若波羅蜜所在",
    "T25n1509_059:0478b13": "處，魔、若魔民、地神、夜叉、諸惡鬼等不能得",
    "T25n1509_059:0478b14": "便。如寶珠能除四百四病，根本四病：風、",
    "T25n1509_059:0478b15": "熱、冷、雜；般若波羅蜜亦能除八萬四千病，",
    "T25n1509_059:0478b16": "根本四病：貪、瞋、癡、等分。婬欲病分二萬一千，",
    "T25n1509_059:0478b17": "瞋恚病分二萬一千，愚癡病分二萬一千，等",
    "T25n1509_059:0478b18": "分病分二萬一千。以不淨觀除貪欲，以慈",
    "T25n1509_059:0478b19": "悲心除瞋恚，以觀因緣除愚癡，總上三",
    "T25n1509_059:0478b20": "藥或不淨、或慈悲、或觀因緣除等分病。如",
    "T25n1509_059:0478b21": "寶珠能除黑闇；般若亦如是，能除三界黑",
    "T25n1509_059:0478b22": "闇。如寶珠能除熱；般若亦如是，能除婬欲、",
    "T25n1509_059:0478b23": "瞋恚熱。如寶珠能除冷；般若亦如是，能除",
    "T25n1509_059:0478b24": "無明、不信、不恭敬、懈怠等冷心。日月皆諸寶",
    "T25n1509_059:0478b25": "所成，日能作熱，月能作冷，雖俱利益眾",
    "T25n1509_059:0478b26": "生，以不能兼故，不名為如意。寶珠所在",
    "T25n1509_059:0478b27": "處，毒蛇等諸惡蟲所不能害；般若亦如是，",
    "T25n1509_059:0478b28": "貪欲等毒所不能病。若有人毒蛇所螫，持",
    "T25n1509_059:0478b29": "寶珠示之，即時除愈；有人為貪欲等毒蛇",
    "T25n1509_059:0478c01": "所螫，得般若波羅蜜，貪恚毒即除，如難",
    "T25n1509_059:0478c02": "陀、鴦群梨摩羅等。有人眼痛盲瞽，以寶珠",
    "T25n1509_059:0478c03": "示之，即時除愈；般若波羅蜜亦如是，有人",
    "T25n1509_059:0478c04": "以無明、疑悔、顛倒邪見等破慧眼，得般若",
    "T25n1509_059:0478c05": "即時明了。如人癩瘡癰腫，以寶珠示之，",
    "T25n1509_059:0478c06": "即時除愈；般若亦如是，五逆癩罪等，得般",
    "T25n1509_059:0478c07": "若即時消滅。如以種種色裹寶珠，著水中",
    "T25n1509_059:0478c08": "隨作一色；般若亦如是，行者得般若力故，",
    "T25n1509_059:0478c09": "心則柔軟，無所著，隨信手五根等，亦隨",
    "T25n1509_059:0478c10": "順四禪、四無量心、背捨、勝處及一切入。復次，",
    "T25n1509_059:0478c11": "於須陀洹、斯陀含、阿那含、阿羅漢、辟支佛地，",
    "T25n1509_059:0478c12": "隨順遍學，無所違逆。第六縹色者，是虛空",
    "T25n1509_059:0478c13": "色。行者得般若觀諸法空，心亦隨順不著。",
    "T25n1509_059:0478c14": "如是等種種者，入一切諸法，皆隨順無礙。",
    "T25n1509_059:0478c15": "如水渾濁，雜色不淨，以珠著中，皆清淨一色；",
    "T25n1509_059:0478c16": "般若亦如是，人有種種煩惱、邪見、戲論，擾心",
    "T25n1509_059:0478c17": "渾濁，得般若則清淨一色。如如意珠有無",
    "T25n1509_059:0478c18": "量功德，般若功德亦如是。今當別相說般若",
    "T25n1509_059:0478c19": "功德：是如意珠，但能除惡鬼，不能壞魔天；",
    "T25n1509_059:0478c20": "般若則能除二事。珠能治身病；般若能治",
    "T25n1509_059:0478c21": "身、心病。珠能治人、神所治病；般若能治一",
    "T25n1509_059:0478c22": "切天、龍、鬼神所不能治病。珠能治世世曾所",
    "T25n1509_059:0478c23": "治病；般若能治無始世界來未曾所治病。",
    "T25n1509_059:0478c24": "如是等種種差別。珠能照所住處夜闇；般",
    "T25n1509_059:0478c25": "若能照一切煩惱相應無明黑闇，及不共無",
    "T25n1509_059:0478c26": "明一切法中不了癡黑闇。珠但能破所住處",
    "T25n1509_059:0478c27": "熱，不能破餘處熱；般若力，乃至無量世界",
    "T25n1509_059:0478c28": "劫盡大火，一吹能滅，何況一處熱！珠但能除",
    "T25n1509_059:0478c29": "形質火、日之熱；般若能除三毒心熱。珠能",
    "T25n1509_059:0479a01": "除風雨、寒雪；般若能除十方無量世界眾生",
    "T25n1509_059:0479a02": "不信、不恭敬、懈怠心等寒。珠能却外毒螫，不",
    "T25n1509_059:0479a03": "能除四大毒蛇；般若能畢竟除此二種毒。",
    "T25n1509_059:0479a04": "珠不能治邪見毒；般若能除。珠能治肉眼；",
    "T25n1509_059:0479a05": "般若能治慧眼。珠能治近見眼；般若能治",
    "T25n1509_059:0479a06": "遠見眼。珠能治肉眼，肉眼不作珠；般若能",
    "T25n1509_059:0479a07": "治慧眼，慧眼即作般若。珠能治肉眼，後病",
    "T25n1509_059:0479a08": "復發；般若治慧眼，畢竟清淨。珠能治癩",
    "T25n1509_059:0479a09": "瘡惡腫；般若能治身癩、心癩。問曰：四種病",
    "T25n1509_059:0479a10": "中，攝一切病，何以故別說「眼痛」、「癩病」等？答",
    "T25n1509_059:0479a11": "曰：眼是身中第一，所用最貴，是故別說。諸病",
    "T25n1509_059:0479a12": "中癩病最重，宿命罪因緣故難治，是故更說。",
    "T25n1509_059:0479a13": "珠能令水隨所裹色；般若能隨順心數善",
    "T25n1509_059:0479a14": "法。珠不能轉人心；般若能轉一切眾生心",
    "T25n1509_059:0479a15": "性所樂所欲。珠能令所著處濁水清，非一切",
    "T25n1509_059:0479a16": "水；般若力能令六覺濁心即時清淨；又於",
    "T25n1509_059:0479a17": "諸龍王、鬼神王、人王等貪恚濁心，能令清淨。",
    "T25n1509_059:0479a18": "珠能使所著凾篋、房舍有威德；般若力能",
    "T25n1509_059:0479a19": "度十方無量世界阿僧祇眾生，令有威德。",
    "T25n1509_059:0479a20": "珠功德力入函篋，凾篋不能與人隨意",
    "T25n1509_059:0479a21": "功德；舍利得般若薰修故，有人供養，必還",
    "T25n1509_059:0479a22": "得般若而得成佛。是凾篋，凡夫之人所",
    "T25n1509_059:0479a23": "貴；舍利，凡夫、聖人所貴。凾篋，世間受樂人",
    "T25n1509_059:0479a24": "所貴；舍利，出世間、世間受樂人所貴。般若",
    "T25n1509_059:0479a25": "是如意寶珠，凾篋是舍利；舍利中雖無般",
    "T25n1509_059:0479a26": "若，般若所薰故得供養。復次，諸聖法中，",
    "T25n1509_059:0479a27": "般若第一，無可譬喻；以世間人貴是寶珠",
    "T25n1509_059:0479a28": "故，以珠為喻。人見如意寶珠，所願皆得；",
    "T25n1509_059:0479a29": "若見珠所住處，亦得少願。行者亦如是，得",
    "T25n1509_059:0479b01": "是般若波羅蜜義，即入佛道；若見般若所住",
    "T25n1509_059:0479b02": "舍利供養故，得今世、後世無量福樂，久必",
    "T25n1509_059:0479b03": "得道。如是總相、別相，應當知。問曰：般若若",
    "T25n1509_059:0479b04": "有如是功德者，何以故說「舍利是五波羅",
    "T25n1509_059:0479b05": "蜜乃至一切種智所住處故得供養」？答曰：先",
    "T25n1509_059:0479b06": "已說：一切諸法，般若波羅蜜為首、為明導；",
    "T25n1509_059:0479b07": "譬如王來必有將從，但舉其主名，餘者",
    "T25n1509_059:0479b08": "已盡得。讚般若波羅蜜，是義先已說。",
    "T25n1509_059:0479b09": "【經】「復次，世尊！有二種法相：有為諸法相，無",
    "T25n1509_059:0479b10": "為諸法相。云何名有為諸法相？所謂內空中",
    "T25n1509_059:0479b11": "智慧，乃至無法有法空中智慧，四念處中智",
    "T25n1509_059:0479b12": "慧，乃至八聖道分中智慧，佛十力、四無所畏、",
    "T25n1509_059:0479b13": "四無礙智、十八不共法中智慧，善法中不善",
    "T25n1509_059:0479b14": "法中、有漏法中無漏法中、世間法中出世",
    "T25n1509_059:0479b15": "間法中智慧，是名有為諸法法相。云何名",
    "T25n1509_059:0479b16": "無為諸法法相？若法無生無滅、無住無異、無",
    "T25n1509_059:0479b17": "垢無淨、無增無減諸法自性。云何名諸法自",
    "T25n1509_059:0479b18": "性？諸法無所有性，是諸法自性，是名無為",
    "T25n1509_059:0479b19": "諸法相。」爾時，佛告釋提桓因：「如是！如是！憍尸",
    "T25n1509_059:0479b20": "迦！過去諸佛因是般若波羅蜜得阿耨多羅",
    "T25n1509_059:0479b21": "三藐三菩提，過去諸佛弟子，亦因般若波羅",
    "T25n1509_059:0479b22": "蜜得須陀洹道乃至阿羅漢、辟支佛道；未來、",
    "T25n1509_059:0479b23": "現在世十方無量阿僧祇諸佛因是般若波",
    "T25n1509_059:0479b24": "羅蜜得阿耨多羅三藐三菩提，未來、現在諸",
    "T25n1509_059:0479b25": "佛弟子亦因般若波羅蜜得須陀洹道乃",
    "T25n1509_059:0479b26": "至辟支佛道。何以故？般若波羅蜜中廣說三",
    "T25n1509_059:0479b27": "乘義，以無相法故，無生無滅法故，無垢無淨",
    "T25n1509_059:0479b28": "法故，無作無起、不入不出、不增不損、不取不",
    "T25n1509_059:0479b29": "捨法故。以俗法故，非以第一義。何以故？是",
    "T25n1509_059:0479c01": "般若波羅蜜，非此非彼、非高非下、非等非不",
    "T25n1509_059:0479c02": "等、非相非無相、非世間非出世間、非有漏",
    "T25n1509_059:0479c03": "非無漏、非有為非無為、非善非不善、非過去",
    "T25n1509_059:0479c04": "非未來非現在。何以故？憍尸迦！般若波羅",
    "T25n1509_059:0479c05": "蜜，不取聲聞、辟支佛法，亦不捨凡夫法。」釋提",
    "T25n1509_059:0479c06": "桓因白佛言：「世尊！菩薩摩訶薩行般若波羅",
    "T25n1509_059:0479c07": "蜜，知一切眾生心，亦不得眾生，乃至知者、見",
    "T25n1509_059:0479c08": "者亦不得。是菩薩不得色，不得受、想、行、識，不",
    "T25n1509_059:0479c09": "得眼乃至意，不得色乃至法，不得眼觸因緣",
    "T25n1509_059:0479c10": "生受乃至意觸因緣生受，不得四念處乃至",
    "T25n1509_059:0479c11": "十八不共法，不得阿耨多羅三藐三菩提，不",
    "T25n1509_059:0479c12": "得諸佛法，不得佛。何以故？般若波羅蜜，不為",
    "T25n1509_059:0479c13": "得法故出。何以故？般若波羅蜜，性無所有、不",
    "T25n1509_059:0479c14": "可得，所用法不可得，處亦不可得！」佛告釋提",
    "T25n1509_059:0479c15": "桓因：「如是！如是！憍尸迦！如汝所說！菩薩摩",
    "T25n1509_059:0479c16": "訶薩長夜行般若波羅蜜，阿耨多羅三藐三",
    "T25n1509_059:0479c17": "菩提不可得，何況菩薩及菩薩法！」爾時，釋提",
    "T25n1509_059:0479c18": "桓因白佛言：「世尊！菩薩摩訶薩但行般若波",
    "T25n1509_059:0479c19": "羅蜜，不行餘波羅蜜耶？」佛告釋提桓因言：「憍",
    "T25n1509_059:0479c20": "尸迦！菩薩盡行六波羅蜜法，以無所得故。行",
    "T25n1509_059:0479c21": "檀波羅蜜，不得施者，不得受者，不得財物；行",
    "T25n1509_059:0479c22": "尸羅波羅蜜，不得戒，不得持戒人，不得破戒",
    "T25n1509_059:0479c23": "人；乃至行般若波羅蜜，不得智慧，不得智慧",
    "T25n1509_059:0479c24": "人，不得無智慧人。「憍尸迦！菩薩摩訶薩行布",
    "T25n1509_059:0479c25": "施時，般若波羅蜜為作明導，能具足檀波羅",
    "T25n1509_059:0479c26": "蜜；菩薩摩訶薩行持戒時，般若波羅蜜為作",
    "T25n1509_059:0479c27": "明導，能具足尸羅波羅蜜；菩薩摩訶薩行忍",
    "T25n1509_059:0479c28": "辱時，般若波羅蜜為作明導，能具足羼提波",
    "T25n1509_059:0479c29": "羅蜜；菩薩摩訶薩行精進時，般若波羅蜜為",
    "T25n1509_059:0480a01": "作明導，能具足毘梨耶波羅蜜；菩薩摩訶薩",
    "T25n1509_059:0480a02": "行禪時，般若波羅蜜為作明導，能具足禪波",
    "T25n1509_059:0480a03": "羅蜜；菩薩摩訶薩觀諸法時，般若波羅蜜為",
    "T25n1509_059:0480a04": "作明導，能具足般若波羅蜜。一切法以無",
    "T25n1509_059:0480a05": "所得故，所謂色乃至一切種智。憍尸迦！譬如",
    "T25n1509_059:0480a06": "閻浮提諸樹，種種葉、種種華、種種果、種種色，其",
    "T25n1509_059:0480a07": "蔭無差別；諸波羅蜜入般若波羅蜜中，至薩婆",
    "T25n1509_059:0480a08": "若，無差別亦如是，以無所得故。」釋提桓因白",
    "T25n1509_059:0480a09": "佛言：「世尊！般若波羅蜜，大功德成就！世尊！",
    "T25n1509_059:0480a10": "般若波羅蜜，一切功德成就！世尊！般若波羅",
    "T25n1509_059:0480a11": "蜜，無量功德成就！無邊功德成就！無等功德",
    "T25n1509_059:0480a12": "成就！世尊！若有善男子、善女人書是般若波",
    "T25n1509_059:0480a13": "羅蜜經卷，恭敬、供養、尊重、讚歎，華香乃至幡",
    "T25n1509_059:0480a14": "蓋，如般若波羅蜜所說正憶念；復有善男子、",
    "T25n1509_059:0480a15": "善女人書般若波羅蜜經卷與他人，其福何",
    "T25n1509_059:0480a16": "所為多？」佛告釋提桓因：「憍尸迦！我還問汝，",
    "T25n1509_059:0480a17": "隨汝意報我。若有善男子、善女人供養諸佛",
    "T25n1509_059:0480a18": "舍利，恭敬、尊重、讚歎，華香乃至幡蓋；若復有",
    "T25n1509_059:0480a19": "人分舍利如芥子許與他人，令供養、恭敬、尊",
    "T25n1509_059:0480a20": "重、讚歎，華香乃至幡蓋，其福何所為多？」釋提",
    "T25n1509_059:0480a21": "桓因白佛言：「世尊！如我從佛聞法中義，若",
    "T25n1509_059:0480a22": "有善男子、善女人自供養舍利，乃至幡蓋；",
    "T25n1509_059:0480a23": "若復有人分舍利如芥子許與他人令供養，",
    "T25n1509_059:0480a24": "其福甚多！世尊！佛見是福，利眾生故，入金",
    "T25n1509_059:0480a25": "剛三昧中，碎金剛身作末舍利。何以故？有",
    "T25n1509_059:0480a26": "人佛滅度後，供養佛舍利，乃至如芥子許，其",
    "T25n1509_059:0480a27": "福報無邊，乃至苦盡故。」佛告釋提桓因：「如是！",
    "T25n1509_059:0480a28": "如是！憍尸迦！若善男子、善女人書般若波羅",
    "T25n1509_059:0480a29": "蜜經卷，供養、恭敬，華香乃至幡蓋；若復有人",
    "T25n1509_059:0480b01": "書般若波羅蜜經卷，與他人令學，是善男子、",
    "T25n1509_059:0480b02": "善女人其福甚多！「復次，憍尸迦！善男子、善女",
    "T25n1509_059:0480b03": "人如般若波羅蜜中義為他人說，開示、分別，",
    "T25n1509_059:0480b04": "令易解，是善男子、善女人勝於前善男子、善",
    "T25n1509_059:0480b05": "女人功德。所從聞般若波羅蜜，當視其人如",
    "T25n1509_059:0480b06": "佛，亦如高勝梵行人。何以故？當知般若波羅",
    "T25n1509_059:0480b07": "蜜即是佛；般若波羅蜜不異佛，佛不異般若",
    "T25n1509_059:0480b08": "波羅蜜。過去、未來、現在諸佛皆從般若波羅",
    "T25n1509_059:0480b09": "蜜中學，得阿耨多羅三藐三菩提；及高勝梵",
    "T25n1509_059:0480b10": "行人，高勝梵行人者，所謂阿鞞跋致菩薩摩",
    "T25n1509_059:0480b11": "訶薩，亦學是般若波羅蜜，當得阿耨多羅三",
    "T25n1509_059:0480b12": "藐三菩提；聲聞人亦學是般若波羅蜜，得阿",
    "T25n1509_059:0480b13": "羅漢道；求辟支佛道人亦學是般若波羅",
    "T25n1509_059:0480b14": "蜜，得辟支佛道；菩薩亦學是般若波羅蜜，",
    "T25n1509_059:0480b15": "得入菩薩位。以是故，憍尸迦！善男子、善女",
    "T25n1509_059:0480b16": "人欲供養現在諸佛，恭敬、尊重、讚歎，華香乃",
    "T25n1509_059:0480b17": "至幡蓋，當供養般若波羅蜜！「我見是利益，",
    "T25n1509_059:0480b18": "初得阿耨多羅三藐三菩提時，作如是念：『誰",
    "T25n1509_059:0480b19": "有可供養、恭敬、尊重、讚歎、依止住者？』憍尸迦！",
    "T25n1509_059:0480b20": "我，一切世間中，若天、若魔、若梵、若沙門、婆羅",
    "T25n1509_059:0480b21": "門中，不見與我等者，何況有勝者！我自",
    "T25n1509_059:0480b22": "思念：『我所得法，自致作佛；我供養是法，恭",
    "T25n1509_059:0480b23": "敬、尊重、讚歎，當依止住，依是法。何等是法？",
    "T25n1509_059:0480b24": "所謂般若波羅蜜。』憍尸迦！我自供養是般若",
    "T25n1509_059:0480b25": "波羅蜜，恭敬、尊重、讚歎已，依止住；何況善男",
    "T25n1509_059:0480b26": "子、善女人欲得阿耨多羅三藐三菩提，而不",
    "T25n1509_059:0480b27": "供養般若波羅蜜，恭敬、尊重、讚歎，華香、瓔珞",
    "T25n1509_059:0480b28": "乃至幡蓋？何以故？般若波羅蜜中生諸菩薩",
    "T25n1509_059:0480b29": "摩訶薩，諸菩薩摩訶薩中生諸佛。以是故，憍",
    "T25n1509_059:0480c01": "尸迦！善男子、善女人若求佛道、若求辟支佛",
    "T25n1509_059:0480c02": "道、若求聲聞道，皆應供養般若波羅蜜，恭敬、",
    "T25n1509_059:0480c03": "尊重、讚歎，華香乃至幡蓋。」",
    "T25n1509_059:0480c04": "【論】問曰：何因緣故說是有為法、無為法",
    "T25n1509_059:0480c05": "相？答曰：帝釋讚歎般若波羅蜜攝一切法，",
    "T25n1509_059:0480c06": "此中欲說因緣。有為法相，所謂十八空，三十",
    "T25n1509_059:0480c07": "七品乃至十八不共法；略說善、不善等，乃至",
    "T25n1509_059:0480c08": "世間、出世間，是名有為法相。何以故？是作",
    "T25n1509_059:0480c09": "相，先無今有、已有還無故。與上相違，即是無",
    "T25n1509_059:0480c10": "為法相。是二法，皆般若波羅蜜中攝。有為",
    "T25n1509_059:0480c11": "善法是行處，無為法是依止處；餘無記、不善",
    "T25n1509_059:0480c12": "法，以捨離故不說。此是新發意菩薩所",
    "T25n1509_059:0480c13": "學。若得般若波羅蜜方便力，應無生忍，則",
    "T25n1509_059:0480c14": "不愛行法、不憎捨法，不離有為法而有",
    "T25n1509_059:0480c15": "無為法，是故不依止涅槃。是以經中說：「般",
    "T25n1509_059:0480c16": "若波羅蜜中，廣說三乘，用無相法故，無生",
    "T25n1509_059:0480c17": "無滅等。以世諦故作是說，非第一義諦。」菩",
    "T25n1509_059:0480c18": "薩行是諸法實相，雖能觀一切眾生心，亦",
    "T25n1509_059:0480c19": "不得眾生；雖能行一切法，亦不得一切",
    "T25n1509_059:0480c20": "法。何以故？以得無所得般若波羅蜜故。佛",
    "T25n1509_059:0480c21": "可其所歎：「菩薩常習是行，乃至阿耨多羅三",
    "T25n1509_059:0480c22": "藐三菩提不可得，何況餘法！」帝釋意念：「若般",
    "T25n1509_059:0480c23": "若是究竟法者，行人但行般若波羅蜜，何用",
    "T25n1509_059:0480c24": "餘法？」佛答：「菩薩行六波羅蜜，以般若波羅蜜",
    "T25n1509_059:0480c25": "用無所得法和合故，此即是行般若波羅",
    "T25n1509_059:0480c26": "蜜。」若但行般若，不行五法，則功德不具足，",
    "T25n1509_059:0480c27": "不美不妙。譬如愚人不識飲食種具，聞",
    "T25n1509_059:0480c28": "鹽是眾味主，便純食鹽，失味致患。行者",
    "T25n1509_059:0480c29": "亦如是，欲除著心故，但行般若，反墮邪",
    "T25n1509_059:0481a01": "見，不能增進善法；若與五波羅蜜和合，",
    "T25n1509_059:0481a02": "則功德具足，義味調適。雖眾行和合，般若為",
    "T25n1509_059:0481a03": "主。若布施等諸法離般若波羅蜜，則有種",
    "T25n1509_059:0481a04": "種差別；至般若波羅蜜中，皆一相無有",
    "T25n1509_059:0481a05": "差別。譬如閻浮提阿那婆達多池，四大河流，",
    "T25n1509_059:0481a06": "一大河有五百小川歸之，俱入大海，則失",
    "T25n1509_059:0481a07": "其本名，合為一味，無有別異。又如樹木，枝",
    "T25n1509_059:0481a08": "葉華果，眾色別異，蔭則無別。問曰：蔭亦有差",
    "T25n1509_059:0481a09": "別，樹大則蔭大，枝葉華果大小種種異形，云",
    "T25n1509_059:0481a10": "何無差別？答曰：蔽光故影現，無光之處即",
    "T25n1509_059:0481a11": "名為蔭，蔭不以大小異形為義。問曰：行般",
    "T25n1509_059:0481a12": "若波羅蜜，受誦乃至正憶念，此事為難；書",
    "T25n1509_059:0481a13": "持般若經卷與他人為易，功德尚不應等，",
    "T25n1509_059:0481a14": "云何言勝？答曰：獨行讀、誦、正憶念雖難，或",
    "T25n1509_059:0481a15": "以我心，故功德小。以經卷與他者，有大悲",
    "T25n1509_059:0481a16": "心，作佛道因緣，無吾我故，功德為大。如佛",
    "T25n1509_059:0481a17": "問帝釋：「若人自供養舍利，復有人以舍利",
    "T25n1509_059:0481a18": "與他令供養，其福何所為多？」答曰：「與他人",
    "T25n1509_059:0481a19": "令供養得福多。」以無吾我、慈悲心與故。",
    "T25n1509_059:0481a20": "佛雖不用福德，見有如是大利益眾生",
    "T25n1509_059:0481a21": "故，是以入金剛三昧，自碎其身。問曰：若福",
    "T25n1509_059:0481a22": "德在心，佛何用碎身如芥子，令人供養？",
    "T25n1509_059:0481a23": "答曰：信淨心從二因緣生：一者、內正憶念，",
    "T25n1509_059:0481a24": "二者、外有良福田。譬如有好穀子，田又良",
    "T25n1509_059:0481a25": "美，所收必多。是故心雖好，必因舍利，然後",
    "T25n1509_059:0481a26": "得大果報。佛既可其言，復更自說：「有人書",
    "T25n1509_059:0481a27": "寫經卷與人，復有人於大眾中廣解其義，",
    "T25n1509_059:0481a28": "其福勝前。視是人如佛，若次佛。」如佛、若",
    "T25n1509_059:0481a29": "次佛義，如先說。佛以二種因緣，證般若波",
    "T25n1509_059:0481b01": "羅蜜為勝：一者、三世聖人從中學，成聖道；",
    "T25n1509_059:0481b02": "二者、我以此法故得成無上聖，我今還師",
    "T25n1509_059:0481b03": "仰此法。法者，諸法實相，所謂般若波羅蜜。",
    "T25n1509_059:0481b04": "「憍尸迦！我更無所求，而猶推尊般若供養，",
    "T25n1509_059:0481b05": "何況善男子不以種種供具供養般若波",
    "T25n1509_059:0481b06": "羅蜜！」此中說因緣：「般若是菩薩根本因緣，菩",
    "T25n1509_059:0481b07": "薩是諸佛根本因緣，諸佛是一切世間大利",
    "T25n1509_059:0481b08": "益安樂因緣。是故聲聞、辟支佛人欲疾安",
    "T25n1509_059:0481b09": "隱入三解脫門者，猶尚供養般若波羅蜜，",
    "T25n1509_059:0481b10": "何況菩薩！」供養具者，所謂以一心聽受乃至",
    "T25n1509_059:0481b11": "正憶念，及以華香乃至幡蓋。",
    "T25n1509_059:0481b12": "大智度論卷第五十九"
}