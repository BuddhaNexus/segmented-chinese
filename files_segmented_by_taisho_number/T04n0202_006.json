{
    "T04n0202_006:0387b02": "賢愚經卷第六",
    "T04n0202_006:0387b04": "元魏涼州沙門慧覺等在高昌郡譯",
    "T04n0202_006:0387b05": "30 月光王頭施品（三一）月光王頭施品第三十丹本此品却在五卷為二十八",
    "T04n0202_006:0387b06": "如是我聞：一時佛在毘舍離菴羅樹園中。爾",
    "T04n0202_006:0387b07": "時世尊，告賢者阿難：「其得四神足者，能住",
    "T04n0202_006:0387b08": "壽一劫，吾四神足極能善修，如來今者當壽",
    "T04n0202_006:0387b09": "幾許？」如是至三：於時阿難為魔所迷，聞世",
    "T04n0202_006:0387b10": "尊教，默然不對。又告阿難：「汝可起去靜處",
    "T04n0202_006:0387b11": "思惟。」賢者阿難，從坐而起，往至林中。阿難",
    "T04n0202_006:0387b12": "去後，時魔波旬來至佛所，白佛言：「世尊處",
    "T04n0202_006:0387b13": "世教化已久，度人周訖，蒙脫生死，數如恒",
    "T04n0202_006:0387b14": "沙，時年又老，可入涅槃。」於時世尊，取地",
    "T04n0202_006:0387b15": "少土著於爪上，而告魔言：「地土為多，爪上",
    "T04n0202_006:0387b16": "多耶？」魔答佛言：「地土極多，非爪上土。」佛又告",
    "T04n0202_006:0387b17": "言：「所度眾生，如爪上土，餘殘未度，如大地",
    "T04n0202_006:0387b18": "土。」又告魔言：「却後三月，當般涅槃。」於時波",
    "T04n0202_006:0387b19": "旬，聞說是已歡喜而去。爾時阿難，於林中",
    "T04n0202_006:0387b20": "坐，忽然眠睡，夢見大樹普覆虛空，枝葉蓊",
    "T04n0202_006:0387b21": "欝，花果茂盛，一切群萌，靡不蒙賴，其樹",
    "T04n0202_006:0387b22": "功德種種奇妙，不可稱數。旋風卒起，吹激",
    "T04n0202_006:0387b23": "其樹，枝葉壞碎猶如微塵，滅於力士所住之",
    "T04n0202_006:0387b24": "地，一切群生，莫不悲悼。阿難驚覺，怖不自",
    "T04n0202_006:0387b25": "寧，又自思惟：「所夢樹者，殊妙難量，一切天",
    "T04n0202_006:0387b26": "下咸賴其恩，何緣遇風碎壞如是？而今世",
    "T04n0202_006:0387b27": "尊，覆育一切猶如大樹，將無世尊欲般涅",
    "T04n0202_006:0387b28": "槃？」作是念已，甚用戰懼，來至佛所，為佛作",
    "T04n0202_006:0387b29": "禮，而白佛言：「我向所夢如斯之事，將無世",
    "T04n0202_006:0387c01": "尊欲般涅槃？」佛告阿難：「如汝所言，吾後",
    "T04n0202_006:0387c02": "三月，當般涅槃。我向問汝：『若有得四神",
    "T04n0202_006:0387c03": "足者能住壽一劫，吾四神足極能善修，如",
    "T04n0202_006:0387c04": "來今日能壽幾何？』如是滿三而汝不對。汝去",
    "T04n0202_006:0387c05": "之後，魔來勸我當取涅槃，吾已許之。」阿難",
    "T04n0202_006:0387c06": "聞此悲慟迷荒，悶惱惘塞不能自持，其諸",
    "T04n0202_006:0387c07": "弟子，展轉相語，各懷悲悼來至佛所。爾時",
    "T04n0202_006:0387c08": "世尊，告於阿難及諸弟子：「一切無常，誰得",
    "T04n0202_006:0387c09": "常存？我為汝等，應作已作，應說已說，汝等",
    "T04n0202_006:0387c10": "但當懃精修集，何為憂慼？無補無行。」時",
    "T04n0202_006:0387c11": "舍利弗聞于世尊當般涅槃，深懷歎感，因",
    "T04n0202_006:0387c12": "而說曰：「如來涅槃，一何疾耶？世間眼滅，永",
    "T04n0202_006:0387c13": "失恃怙。」又白佛言：「我今不忍見於世尊",
    "T04n0202_006:0387c14": "而取滅度，今欲在前而入涅槃。唯願世尊！",
    "T04n0202_006:0387c15": "當見聽許。」如是至三。世尊告曰：「宜知是時，",
    "T04n0202_006:0387c16": "一切賢聖，皆常寂滅。」時舍利弗，得佛可已，",
    "T04n0202_006:0387c17": "即整衣服長跪膝行，繞佛百匝，來至佛",
    "T04n0202_006:0387c18": "前，以若干偈，讚歎佛已，捉佛兩足敬",
    "T04n0202_006:0387c19": "戴頂上，如是滿三，合掌侍佛，因而言曰：「我",
    "T04n0202_006:0387c20": "今最後，見於世尊。」叉手肅敬却行而去。將",
    "T04n0202_006:0387c21": "沙彌均提，詣羅閱祇，至本生地。到已即勅",
    "T04n0202_006:0387c22": "沙彌均提：「汝往入城，及至聚落，告國王大",
    "T04n0202_006:0387c23": "臣舊故知識諸檀越輩，來共取別。」爾時均提",
    "T04n0202_006:0387c24": "禮師足已，遍行宣告：「我和上舍利弗，今來",
    "T04n0202_006:0387c25": "在此，欲般涅槃，諸欲見者宜可時往。」爾時",
    "T04n0202_006:0387c26": "阿闍世王，及國豪賢檀越四輩，聞均提語，皆",
    "T04n0202_006:0387c27": "懷慘悼異口同音，而說是言：「尊者舍利弗！",
    "T04n0202_006:0387c28": "法之大將，眾生之類之所親仰。今般涅槃，一",
    "T04n0202_006:0387c29": "何疾哉？」各自馳奔，來至其所，前為作禮，問",
    "T04n0202_006:0388a01": "訊已竟，各共白言：「承聞尊者，欲捨身命",
    "T04n0202_006:0388a02": "至于涅槃，我曹等類，失於恃怙。」時舍利弗，",
    "T04n0202_006:0388a03": "告眾人言：「一切無常，生者皆終，三界皆苦，",
    "T04n0202_006:0388a04": "誰得安者？汝等宿慶，生值佛世，經法難聞，",
    "T04n0202_006:0388a05": "人身難得，念懃福業，求度生死。」如是種種，",
    "T04n0202_006:0388a06": "若干方便，廣為諸人，隨病投藥。爾時眾會，",
    "T04n0202_006:0388a07": "聞其所說，有得初果乃至三果，或有出家",
    "T04n0202_006:0388a08": "成阿羅漢者，復有誓心求佛道者，聞說",
    "T04n0202_006:0388a09": "法已，作禮而去。時舍利弗，於其後夜，正身",
    "T04n0202_006:0388a10": "正意，繫心在前入於初禪，從初禪起入第",
    "T04n0202_006:0388a11": "二禪，從第二禪起，入第三禪，從第三禪",
    "T04n0202_006:0388a12": "起，入第四禪。從第四禪起，入空處定，從",
    "T04n0202_006:0388a13": "空處起，入於識處，從識處起，入不用處，",
    "T04n0202_006:0388a14": "從不用處起，入非有想非無想處，從非有",
    "T04n0202_006:0388a15": "想非無想處起，入滅盡定，從滅盡定起，而",
    "T04n0202_006:0388a16": "般涅槃。時天帝釋，知舍利弗已取滅度，與",
    "T04n0202_006:0388a17": "多天眾百千眷屬，各齎花香供養之具來至",
    "T04n0202_006:0388a18": "其所，側塞虛空，咸各悲叫，淚如盛雨，普",
    "T04n0202_006:0388a19": "散諸花，積至于膝，復各言曰：「尊者智慧，深",
    "T04n0202_006:0388a20": "若巨海，捷辯應機，音若涌泉，戒定慧具法",
    "T04n0202_006:0388a21": "大將軍，當逐如來廣轉法輪，其取涅槃，何",
    "T04n0202_006:0388a22": "其速哉？」城聚內外，聞舍利弗已取滅度，悉",
    "T04n0202_006:0388a23": "齎酥油香花供具，馳走悉集，悲哀痛戀",
    "T04n0202_006:0388a24": "不能自勝，各持香花，而用供養。時天帝",
    "T04n0202_006:0388a25": "釋，勅毘首羯磨，合集眾寶，莊嚴高車，",
    "T04n0202_006:0388a26": "安舍利弗在高車上，諸天龍鬼、國王臣民，",
    "T04n0202_006:0388a27": "侍送號咷，至平博地。時天帝釋，勅諸夜叉：",
    "T04n0202_006:0388a28": "「往大海邊，取牛頭栴檀。」夜叉受教，尋取來",
    "T04n0202_006:0388a29": "還，積為大𧂐，安身在上，酥油以灌，放火耶",
    "T04n0202_006:0388b01": "旬，作禮供養，各自還去。火滅之後，沙彌均",
    "T04n0202_006:0388b02": "提，收師舍利，盛著鉢中，攝其三衣，擔至",
    "T04n0202_006:0388b03": "佛所，為佛作禮，長跪白佛：「我和上舍利",
    "T04n0202_006:0388b04": "弗，已般涅槃，此是舍利此是衣鉢。」時賢者",
    "T04n0202_006:0388b05": "阿難，聞說是語，悲悼憒悶，益增感切，而白",
    "T04n0202_006:0388b06": "佛言：「今此尊者，法大將軍，已取涅槃，我",
    "T04n0202_006:0388b07": "何憑怙？」佛告之曰：「此舍利弗，雖復滅度，其",
    "T04n0202_006:0388b08": "戒定慧解脫解脫知見，如是法身，亦不滅",
    "T04n0202_006:0388b09": "也。又舍利弗！不但今日，不忍見我取般涅",
    "T04n0202_006:0388b10": "槃，而先滅度；過去世時，亦不堪忍見於我",
    "T04n0202_006:0388b11": "死，而先我前死。」賢者阿難，合掌白佛：「不審，",
    "T04n0202_006:0388b12": "世尊！往昔先前取死，其事云何？願為解說。」",
    "T04n0202_006:0388b13": "佛告阿難：「過去久遠，無量無數不可思議",
    "T04n0202_006:0388b14": "阿僧祇劫，此閻浮提，有一大國王，名旃陀",
    "T04n0202_006:0388b15": "婆羅脾晉言月光，統閻浮提八萬四千國，六萬",
    "T04n0202_006:0388b16": "山川，八十億聚落。王有二萬夫人婇女，其",
    "T04n0202_006:0388b17": "第一夫人，名須摩檀晉言花施；一萬大臣，其第",
    "T04n0202_006:0388b18": "一者，名摩旃陀晉言大月。王有五百太子，其最",
    "T04n0202_006:0388b19": "大者太子，名曰尸羅跋陀晉言戒賢。王所住城，",
    "T04n0202_006:0388b20": "名跋陀耆婆晉言賢壽，其城縱廣，四百由旬，金",
    "T04n0202_006:0388b21": "銀琉璃頗梨所成，四邊凡有百二十門，街陌",
    "T04n0202_006:0388b22": "里巷，齊整相當。又其國中，有四行樹，亦",
    "T04n0202_006:0388b23": "金銀琉璃頗梨所成，或金枝銀葉，或銀枝",
    "T04n0202_006:0388b24": "金葉，或琉璃枝頗梨葉，或頗梨枝琉璃葉。",
    "T04n0202_006:0388b25": "有諸寶池，亦金銀琉璃頗梨所成，其池底沙，",
    "T04n0202_006:0388b26": "亦是四寶。其王內宮，周四十里，純以金銀",
    "T04n0202_006:0388b27": "琉璃頗梨。其國豐潤，人民快樂，珍奇異妙，",
    "T04n0202_006:0388b28": "不可稱數。爾時其王，坐於正殿，忽生此念：",
    "T04n0202_006:0388b29": "『夫人處世，尊榮豪貴，天下敬瞻，發言無違，",
    "T04n0202_006:0388c01": "珍妙五欲，應意而至，斯之果報，皆由積德",
    "T04n0202_006:0388c02": "修福所致。譬如農夫由春廣種秋夏豐收，",
    "T04n0202_006:0388c03": "春時復到，若不勤種，秋夏何望？吾今如是",
    "T04n0202_006:0388c04": "由先修福，今獲妙果，今復不種，後亦無望。』",
    "T04n0202_006:0388c05": "作是念已，告諸群臣：『今我欲出珍寶妙",
    "T04n0202_006:0388c06": "藏置諸城門，及著市中，設大檀施，隨其眾",
    "T04n0202_006:0388c07": "生一切所須，盡給與之。』并復告下八萬四千",
    "T04n0202_006:0388c08": "諸小國土：『悉令開藏給施一切。』眾臣曰：『善！",
    "T04n0202_006:0388c09": "敬如王教。』即竪金幢，擊於金鼓，廣布宣令，",
    "T04n0202_006:0388c10": "騰王慈詔，遠近內外，咸令聞知。於時國",
    "T04n0202_006:0388c11": "中，沙門婆羅門、貧窮孤老，有乏短者，強弱",
    "T04n0202_006:0388c12": "相扶，雲趨雨集，須衣與衣，須食與食，金",
    "T04n0202_006:0388c13": "銀寶物、隨病醫藥，一切所須，稱意與之。",
    "T04n0202_006:0388c14": "閻浮提內一切臣民，蒙王恩澤，快樂無極，",
    "T04n0202_006:0388c15": "歌頌讚歎，盈於衢路，善名遐宣，流布四方，",
    "T04n0202_006:0388c16": "無不欽仰，慕王恩化。「於時邊表，有一小",
    "T04n0202_006:0388c17": "國，其王名曰毘摩斯那。聞月光王美稱高",
    "T04n0202_006:0388c18": "大，心懷嫉妬，寢不安席，即自思惟：『月光不",
    "T04n0202_006:0388c19": "除，我名不出。當設方便請諸道士，慕求",
    "T04n0202_006:0388c20": "諸人，用辦斯事。』思惟是已，即勅請喚國",
    "T04n0202_006:0388c21": "內梵志，供設餚饍百味飲食，恭敬奉事，不",
    "T04n0202_006:0388c22": "失其意。經三月已，告諸梵志：『我今有憂，",
    "T04n0202_006:0388c23": "纏綿我心，夙夜反側，何方能釋？汝曹道士，",
    "T04n0202_006:0388c24": "是我所奉，當思方便佐我除雪。』諸婆羅",
    "T04n0202_006:0388c25": "門共白王言：『王有何憂？當見示語。』王即言",
    "T04n0202_006:0388c26": "曰：『彼月光王，名德遠著，四遠承風，但我獨",
    "T04n0202_006:0388c27": "卑陋，無此美稱；情志所願，欲得除之。作",
    "T04n0202_006:0388c28": "何方便能辦此事？』諸婆羅門聞說是語，各",
    "T04n0202_006:0388c29": "自言曰：『彼月光王，慈恩惠澤，潤及一切，悲",
    "T04n0202_006:0389a01": "濟窮厄，如民父母。我等何心從此惡謀？寧",
    "T04n0202_006:0389a02": "自殺身，不能為此。』即各罷散，不顧供養。",
    "T04n0202_006:0389a03": "時毘摩斯那益增愁憒，即出廣募周遍宣令：",
    "T04n0202_006:0389a04": "『誰能為我得月光王頭，共分國半治，以女",
    "T04n0202_006:0389a05": "妻之。』爾時山脇有婆羅門，名曰勞度差，聞",
    "T04n0202_006:0389a06": "王宣令來應王募。王甚歡喜，重語之言：『苟",
    "T04n0202_006:0389a07": "能成辦，不違信誓。若能去者，當以何日？』",
    "T04n0202_006:0389a08": "婆羅門曰：『辦我行道糧食所須，却後七日便",
    "T04n0202_006:0389a09": "當發引。』時婆羅門作呪自護，七日已滿，便",
    "T04n0202_006:0389a10": "來辭王，王給所須，進路而去。「時月光王",
    "T04n0202_006:0389a11": "國豫有種種變怪興現，地處處裂抴電星落、",
    "T04n0202_006:0389a12": "陰霧晝昏雷電霹靂，諸飛鳥輩於虛空中，",
    "T04n0202_006:0389a13": "悲鳴感切自拔羽翼，虎豹豺狼禽獸之屬，",
    "T04n0202_006:0389a14": "自投自擲跳踉鳴叫。八萬四千諸小國王，",
    "T04n0202_006:0389a15": "皆夢大王金幢卒折、金鼓卒裂。大月大臣，",
    "T04n0202_006:0389a16": "夢提為鬼奪王金冠，各懷愁憂，不能自",
    "T04n0202_006:0389a17": "寧。時城門神，知婆羅門欲乞王頭，亦用憒",
    "T04n0202_006:0389a18": "憒遮不聽入。時婆羅門，繞城門數匝不",
    "T04n0202_006:0389a19": "能得前，首陀會天知月光王，以此頭施，",
    "T04n0202_006:0389a20": "於檀得滿，便於夢中而語王言：『汝誓布施，",
    "T04n0202_006:0389a21": "不逆眾心，乞者在門，無由得前，欲為施",
    "T04n0202_006:0389a22": "主，事所不然。』王覺愕然，即勅大月大臣：",
    "T04n0202_006:0389a23": "『汝往諸門，勅勿遮人。』大月大臣往到城",
    "T04n0202_006:0389a24": "門，時城門神，即自現形白大月言：『有婆羅",
    "T04n0202_006:0389a25": "門從他國來，懷挾惡心欲乞王頭，是以",
    "T04n0202_006:0389a26": "不聽。』大臣答言：『若有此事，是為大災。然",
    "T04n0202_006:0389a27": "王有教，理不得違，當奈之何？』時城門神，",
    "T04n0202_006:0389a28": "便休不遮。大月大臣即自思惟：『若此婆羅",
    "T04n0202_006:0389a29": "門，必乞王頭，當作七寶頭，各五百枚，用貿",
    "T04n0202_006:0389b01": "易之。』即勅令作。時婆羅門徑至殿前，高聲",
    "T04n0202_006:0389b02": "唱言：『我在遐方，聞王功德，一切布施，不",
    "T04n0202_006:0389b03": "逆人意，故涉遠來，欲有所得。』王聞歡喜，",
    "T04n0202_006:0389b04": "迎為作禮問訊：『行道不疲極耶？隨汝所願，",
    "T04n0202_006:0389b05": "國城妻子，珍寶車乘，輦輿象馬，七寶奴婢僕",
    "T04n0202_006:0389b06": "使，所有欲得皆當與之。』婆羅門言：『一切外",
    "T04n0202_006:0389b07": "物，雖用布施，福德之報，未為弘廣；身肉",
    "T04n0202_006:0389b08": "布施，其福乃妙。我故遠來，欲得王頭。若不",
    "T04n0202_006:0389b09": "辜逆，當見施與。』王聞是語，踊躍無量。婆",
    "T04n0202_006:0389b10": "羅門言：『若施我頭，何時當與？』王言却後",
    "T04n0202_006:0389b11": "七日當與汝頭。爾時大月大臣，擔七寶頭，",
    "T04n0202_006:0389b12": "來用曉謝，腹拍其前，語婆羅門言：『此王頭",
    "T04n0202_006:0389b13": "者，骨肉血合，不淨之物，何用索此？今持爾",
    "T04n0202_006:0389b14": "所七寶之頭，以用貿易。汝可取之，轉易足",
    "T04n0202_006:0389b15": "得終身之富。』婆羅門言：『我不用此，欲得",
    "T04n0202_006:0389b16": "王頭，合我所志。』時大月大臣，種種諫曉永",
    "T04n0202_006:0389b17": "不迴轉，即時憤感，心裂七分，死於王前。",
    "T04n0202_006:0389b18": "「於時其王，勅語臣下，乘八千里象，遍告諸",
    "T04n0202_006:0389b19": "國言：『月光王却後七日，當持其頭施婆羅",
    "T04n0202_006:0389b20": "門。若欲來者，速時馳詣。』爾時八萬四千諸",
    "T04n0202_006:0389b21": "王，絡繹而至，咸見大王，腹拍王前，『閻浮提",
    "T04n0202_006:0389b22": "人，賴王恩澤，各得豐樂，歡娛無患。云何一",
    "T04n0202_006:0389b23": "旦為一人故，永捨眾庶，更不矜憐？唯願垂",
    "T04n0202_006:0389b24": "愍！莫以頭施。』一萬大臣，皆身投地，腹拍",
    "T04n0202_006:0389b25": "王前，『唯見哀愍矜恤我等，莫以頭施，永見",
    "T04n0202_006:0389b26": "捐棄。』二萬夫人亦身投地，仰白王言：『莫",
    "T04n0202_006:0389b27": "見忘捨，唯垂蔭覆。若以頭施，我等何怙？』五",
    "T04n0202_006:0389b28": "百太子，啼哭王前：『我等孤幼，當何所歸？",
    "T04n0202_006:0389b29": "願見愍念，莫以頭施。長養我等，得及人",
    "T04n0202_006:0389c01": "倫。』於是大王，告諸臣民夫人大子：『計我",
    "T04n0202_006:0389c02": "從本受身已來，涉歷生死由來長久，若在",
    "T04n0202_006:0389c03": "地獄，一日之中，生而輙死，棄身無數，經歷",
    "T04n0202_006:0389c04": "灰河、鐵床、沸屎、火車、炭坑及餘地獄。如是等",
    "T04n0202_006:0389c05": "身，燒刺煮炙，棄而復棄，永無福報。若在",
    "T04n0202_006:0389c06": "畜生，更相食噉，或人所殺，身供眾口，破壞",
    "T04n0202_006:0389c07": "消爛，亦復無數，空棄此身，亦無福報。或墮",
    "T04n0202_006:0389c08": "餓鬼，火從身出，或為飛輪，來截其頭，斷",
    "T04n0202_006:0389c09": "而復生，如是無數，如是殺身，亦無福報。若",
    "T04n0202_006:0389c10": "生人間，諍於財色，瞋目怒盛，共相殺害，或",
    "T04n0202_006:0389c11": "興軍對陣，更相斫截，如是殺身，亦復無數。",
    "T04n0202_006:0389c12": "為貪恚癡，恒殺多身，未曾為福而捨此",
    "T04n0202_006:0389c13": "命。今我此身，種種不淨，會當捐捨，不能得",
    "T04n0202_006:0389c14": "久。捨此危脆穢惡之頭，用貿大利，何得不",
    "T04n0202_006:0389c15": "與？我持此頭，施婆羅門，持是功德，誓",
    "T04n0202_006:0389c16": "求佛道。若成佛道功德滿具，當以方便",
    "T04n0202_006:0389c17": "度汝等苦。今我施心，垂欲成滿，慎莫遮我",
    "T04n0202_006:0389c18": "無上道意。』一切諸王臣民夫人太子，聞王語",
    "T04n0202_006:0389c19": "已，默然無言。「爾時大王，語婆羅門：『欲取頭",
    "T04n0202_006:0389c20": "者，今正是時。』婆羅門言：『今王臣民大眾圍遶，",
    "T04n0202_006:0389c21": "我獨一身，力勢單弱，不堪此中而斫王頭，",
    "T04n0202_006:0389c22": "欲與我者，當至後園。』爾時大王，告諸小王",
    "T04n0202_006:0389c23": "太子臣民：『汝等若苟愛敬我者，慎勿傷害",
    "T04n0202_006:0389c24": "此婆羅門。』作此語已，共婆羅門入於後",
    "T04n0202_006:0389c25": "園。時婆羅門又語王言：『汝身盛壯力士之",
    "T04n0202_006:0389c26": "力，若遭斫痛，儻復還悔。取汝頭髮，堅繫在",
    "T04n0202_006:0389c27": "樹，爾乃然後，能斫取耳。』時王用語，求一壯",
    "T04n0202_006:0389c28": "樹，枝葉欝茂，堅固欲繫，向樹長跪，以髮",
    "T04n0202_006:0389c29": "繫樹，語婆羅門：『汝斫我頭，墮我手中，然",
    "T04n0202_006:0390a01": "後於我手中取去。今我以頭施汝，持是功",
    "T04n0202_006:0390a02": "德，不求魔梵及天帝釋轉輪聖王三界之樂，",
    "T04n0202_006:0390a03": "用求無上正真之道，誓濟群生，至涅槃樂。』",
    "T04n0202_006:0390a04": "時婆羅門，舉手欲斫，樹神見此，甚大懊",
    "T04n0202_006:0390a05": "惱，『如此之人，云何欲殺？』即以手搏婆羅門",
    "T04n0202_006:0390a06": "耳，其項反向，手脚繚戾，失刀在地，不能動",
    "T04n0202_006:0390a07": "搖。爾時大王即語樹神：『我過去已來，於此",
    "T04n0202_006:0390a08": "樹下，曾以九百九十九頭，以用布施。今施",
    "T04n0202_006:0390a09": "此頭，便當滿千，捨此頭已，檀便滿具。汝",
    "T04n0202_006:0390a10": "莫遮我無上道心。』爾時樹神聞王是語，還",
    "T04n0202_006:0390a11": "使婆羅門平復如故。時婆羅門，便從地起，",
    "T04n0202_006:0390a12": "還更取刀，便斫王頭，頭墮手中。「爾時天",
    "T04n0202_006:0390a13": "地，六反震動，諸天宮殿，搖動不安，各懷恐",
    "T04n0202_006:0390a14": "怖，怪其所以。尋見菩薩，為一切故，捨頭",
    "T04n0202_006:0390a15": "布施，皆悉來下，感其奇特，悲淚如雨，因共",
    "T04n0202_006:0390a16": "讚言：『月光大王，以頭布施，於檀波羅蜜，今",
    "T04n0202_006:0390a17": "便得滿。』是時音聲，普遍天下。彼毘摩羨王",
    "T04n0202_006:0390a18": "聞此語已，喜踊驚愕，心擗裂死。時婆羅門，",
    "T04n0202_006:0390a19": "擔王頭去，諸王臣民夫人太子，已見王頭",
    "T04n0202_006:0390a20": "自投于地，同聲悲叫，絕而復甦；或有悲結",
    "T04n0202_006:0390a21": "吐血死者，或有愕住無所識者，或自剪拔",
    "T04n0202_006:0390a22": "其頭髮者，或復爴裂其衣裳者，或有兩手",
    "T04n0202_006:0390a23": "爴壞面者，啼哭縱橫，宛轉于地。時婆羅門，",
    "T04n0202_006:0390a24": "嫌王頭臭，即便擲地，脚蹋而去。或復有人，",
    "T04n0202_006:0390a25": "語婆羅門：『汝之酷毒，劇甚乃爾，既不中用，",
    "T04n0202_006:0390a26": "何乃索之？』于時婆羅門，進道而去，人見",
    "T04n0202_006:0390a27": "便責，無給食者，飢餓委悴，困苦極理。道中",
    "T04n0202_006:0390a28": "有人，因問消息，知毘摩羨王，已復命終，",
    "T04n0202_006:0390a29": "失於所望，懊惱憒憒，心裂七分，吐血而死。",
    "T04n0202_006:0390b01": "毘摩羨王及勞度差，命終皆墮阿鼻泥犁。其",
    "T04n0202_006:0390b02": "餘臣民，思念王恩，感結死者，皆得生天。",
    "T04n0202_006:0390b03": "「如是阿難！欲知爾時月光王者，今我身是。",
    "T04n0202_006:0390b04": "毘摩羨王，今波旬是。時勞度差婆羅門者，今",
    "T04n0202_006:0390b05": "調達是。時樹神者，今目連是。時大月大臣",
    "T04n0202_006:0390b06": "者，今舍利弗是。當於爾時，不忍見我死，",
    "T04n0202_006:0390b07": "而先我前死；乃至今日，不忍見我入於涅",
    "T04n0202_006:0390b08": "槃，而先滅度。」佛說是已，賢者阿難，及諸弟",
    "T04n0202_006:0390b09": "子，聞佛所說，悲喜交集，異口同音，咸共嗟",
    "T04n0202_006:0390b10": "歎，如來功德奇特之行。咸共專修，有得四",
    "T04n0202_006:0390b11": "道果者，有發無上正真道意者，皆大歡",
    "T04n0202_006:0390b12": "喜，敬戴奉行。",
    "T04n0202_006:0390b13": "賢愚經卷第六",
    "T04n0202_006:0390b15": "（三二）快目王眼施緣品第二十七",
    "T04n0202_006:0390b16": "如是我聞：一時佛在舍衛國祇樹給孤獨",
    "T04n0202_006:0390b17": "園。爾時世尊，大眾圍遶，而為說法，城中人",
    "T04n0202_006:0390b18": "民，樂聽法者，往至佛所，前後相次。時城中",
    "T04n0202_006:0390b19": "有盲婆羅門，坐街道邊，聞多人眾行步駛",
    "T04n0202_006:0390b20": "疾，即問行人：「此多人眾，欲何所至？」行人答",
    "T04n0202_006:0390b21": "曰：「汝不知耶？如來出世，此難值遇，今在此",
    "T04n0202_006:0390b22": "國，敷演道化。我等欲往聽其說法。」此婆羅",
    "T04n0202_006:0390b23": "門，而有一術，眾生之中，有八種聲，悉能別",
    "T04n0202_006:0390b24": "識，知其相祿。何謂八種？一曰烏聲，二曰三",
    "T04n0202_006:0390b25": "尺烏聲，三曰破聲，四曰鴈聲，五曰鼓聲，六",
    "T04n0202_006:0390b26": "曰雷聲，七曰金鈴聲，八曰梵聲。其烏聲",
    "T04n0202_006:0390b27": "者，其人受性，不識恩養，志不廉潔。三尺烏",
    "T04n0202_006:0390b28": "聲者，受性凶暴，樂為傷害，少於慈順。其破",
    "T04n0202_006:0390b29": "聲者，男作女聲，女作男聲，其人薄德貧窮",
    "T04n0202_006:0390c01": "下賤。其鴈聲者，志性勦了，多於親友，將接",
    "T04n0202_006:0390c02": "四遠。其鼓聲者，言辭辯捷，解釋道理，必為",
    "T04n0202_006:0390c03": "國師。其雷聲者，智慧深遠，散析法性，任化",
    "T04n0202_006:0390c04": "天下。金鈴聲者，巨富饒財，其人必積千億",
    "T04n0202_006:0390c05": "兩金。其梵聲者，福德彌高，若在家者，作轉",
    "T04n0202_006:0390c06": "輪聖王，出家學道，必得成佛。時婆羅門，語",
    "T04n0202_006:0390c07": "行路人：「我能識別人之語聲，若實是佛，當",
    "T04n0202_006:0390c08": "有梵音，汝可將我往至其所，當試聽之，審",
    "T04n0202_006:0390c09": "是佛不？」時行路人，因牽將往，漸近佛所。聞",
    "T04n0202_006:0390c10": "佛說法，梵音具足，深遠流暢，歡喜踊躍，兩",
    "T04n0202_006:0390c11": "目得開，便得見佛，紫磨金色，三十二相，明朗",
    "T04n0202_006:0390c12": "如日，即時禮佛，喜慶無量。佛為說法，志心",
    "T04n0202_006:0390c13": "聽受，即破二十億惡，得須陀洹，已得慧眼，",
    "T04n0202_006:0390c14": "便求出家。佛言：「善來！」便成沙門。佛重方便，",
    "T04n0202_006:0390c15": "廣為說法，即復尋得阿羅漢果。一切眾會，",
    "T04n0202_006:0390c16": "莫不奇怪。賢者阿難，從座而起，長跪叉手，",
    "T04n0202_006:0390c17": "而白佛言：「世尊出世，實多饒益，拔濟盲冥，",
    "T04n0202_006:0390c18": "恩難稱極。此婆羅門，一時之中，肉眼既開，",
    "T04n0202_006:0390c19": "慧眼清淨。佛於此人，恩何隆厚？」佛告阿",
    "T04n0202_006:0390c20": "難：「吾與其眼，不但今日，過去世時，亦復與",
    "T04n0202_006:0390c21": "眼。」阿難重白：「不審，世尊！過去與眼，其事云",
    "T04n0202_006:0390c22": "何？唯願垂哀，具為解說。」佛告阿難：「過去久",
    "T04n0202_006:0390c23": "遠，無量無數不可思議阿僧祇劫，此閻浮",
    "T04n0202_006:0390c24": "提，有一大城，名富迦羅拔。時有國王，名須",
    "T04n0202_006:0390c25": "提羅此言快目，所以名之為快目者，其目明淨，",
    "T04n0202_006:0390c26": "清妙無比，徹覩墻壁，視四十里，以是故",
    "T04n0202_006:0390c27": "立字號曰快目。領閻浮提八萬四千國，六",
    "T04n0202_006:0390c28": "萬山川，八十億聚落。王有二萬夫人婇女，",
    "T04n0202_006:0390c29": "一萬大臣，五百太子，其第一太子，名尸羅",
    "T04n0202_006:0391a01": "拔陀提此言戒賢。王有慈悲，愍念一切，養育民",
    "T04n0202_006:0391a02": "物，猶如慈父，化導以善，民從其度，風時雨",
    "T04n0202_006:0391a03": "順，四氣和適，其國豐樂，群生蒙賴。爾時其",
    "T04n0202_006:0391a04": "王，退自思惟：『我因宿福，今為人主，財寶五",
    "T04n0202_006:0391a05": "欲，富有四海，發言化下，如風靡草。今世會",
    "T04n0202_006:0391a06": "用，更無紹續，恐我來世，窮苦是分。譬如耕",
    "T04n0202_006:0391a07": "夫，春日多種，秋夏收入，所得必廣，復遭春",
    "T04n0202_006:0391a08": "時，若當懶惰，來秋於穀何望？是以我今於",
    "T04n0202_006:0391a09": "諸福田，及時廣種，不宜懈怠。』即告群臣：『出",
    "T04n0202_006:0391a10": "我庫藏金銀珍寶衣被飲食所須之具，著",
    "T04n0202_006:0391a11": "諸城門，及積市中，徧行宣令，一切人民，有",
    "T04n0202_006:0391a12": "所乏者，皆悉來取。』并復告下八萬四千國，",
    "T04n0202_006:0391a13": "亦令開藏施給一切。時諸群臣，奉受王教，",
    "T04n0202_006:0391a14": "即竪金幢，擊大金鼓，謄王慈教，徧閻浮",
    "T04n0202_006:0391a15": "提。閻浮提人，沙門婆羅門、孤貧困厄、年老",
    "T04n0202_006:0391a16": "疾病，有所欲得，稱意而與。一切人情，賴王",
    "T04n0202_006:0391a17": "慈澤，安快自娛，無復憂慮，歌頌讚歎，皆稱",
    "T04n0202_006:0391a18": "王德。「爾時邊裔，有一小國，其王名曰波",
    "T04n0202_006:0391a19": "羅陀跋彌，恃遠慠慢，不賓王化，又其治政，",
    "T04n0202_006:0391a20": "五事無度，受性倉卒，少於思慮，躭荒色",
    "T04n0202_006:0391a21": "欲，不理國政，國有忠賢，不往諮稟，邊境之",
    "T04n0202_006:0391a22": "土，役使煩倍，商賈到國，稅奪過常。彼王",
    "T04n0202_006:0391a23": "有臣，名勞陀達，聰明智略，明識道理，覩其",
    "T04n0202_006:0391a24": "違度，前諫王曰：『王有五事，不能安國，必招",
    "T04n0202_006:0391a25": "禍患，恐是不久；儻不忌諱，聽臣說之。』王曰：",
    "T04n0202_006:0391a26": "『便道。』尋長跪白王：『受性倉卒，少於思慮，事",
    "T04n0202_006:0391a27": "大不當，必致後悔。王躭荒色欲，不理國事",
    "T04n0202_006:0391a28": "外有枉滯，理情無處。國有忠賢，不往諮",
    "T04n0202_006:0391a29": "稟，則不防慮未然之事。邊土之民，役調煩",
    "T04n0202_006:0391b01": "劇，則思違背賓屬他國。商賈稅奪，違於常",
    "T04n0202_006:0391b02": "度，惡憚行來，寶貨猛貴。有此五事亡國之",
    "T04n0202_006:0391b03": "兆，願王易操，與民更始。須提羅王，恩慈廣",
    "T04n0202_006:0391b04": "普，閻浮提人，咸蒙慧澤；我曹此國，獨不恭",
    "T04n0202_006:0391b05": "順，幽遐之民，不蒙其潤。願王降意，還相承",
    "T04n0202_006:0391b06": "奉，便可子孫食祿長久。』波羅陀跋彌，聞",
    "T04n0202_006:0391b07": "此臣語，心恚作色，不從其言。臣勞陀達，益",
    "T04n0202_006:0391b08": "生瞋憒，能自心念：『我見王治政，匡化不周，",
    "T04n0202_006:0391b09": "表貢忠誠，望相扶輔，反更怒盛，不從我",
    "T04n0202_006:0391b10": "言。言既不用，儻復見殺，當就除之，為民去",
    "T04n0202_006:0391b11": "患。』謀未及就，事已發露，王合兵眾，欲往誅",
    "T04n0202_006:0391b12": "討。時勞陀達，知王欲收，即便乘疾馬，逃走",
    "T04n0202_006:0391b13": "而去，兵眾尋逐。彼勞陀達，素善射術，又知",
    "T04n0202_006:0391b14": "人身著射應死處凡有十八，兵眾雖逮，不",
    "T04n0202_006:0391b15": "敢能近，逕得徹到富迦羅拔國。見快目王，",
    "T04n0202_006:0391b16": "拜問訊訖，共王談對，事事得理，王即善之，",
    "T04n0202_006:0391b17": "立為大臣。漸得親近，具以來事，以用啟聞。",
    "T04n0202_006:0391b18": "王聞是已，問群臣言：『彼之國土，不屬我耶？』",
    "T04n0202_006:0391b19": "群臣答曰：『悉屬大王，但恃遐遠，不來賓附。』",
    "T04n0202_006:0391b20": "勞陀達言：『彼波羅陀跋彌，頑嚚凶闇，縱逸",
    "T04n0202_006:0391b21": "荒迷，不識禮度，憑遠守謬，不承王命；彼民",
    "T04n0202_006:0391b22": "惡厭，視之如怨，與臣兵馬，自往降伏。』王聞",
    "T04n0202_006:0391b23": "其語，即然可之。告下諸國，選擇兵眾，剋日",
    "T04n0202_006:0391b24": "都集，往彼波羅陀跋彌王國。「爾時波羅陀",
    "T04n0202_006:0391b25": "跋彌比國之王，遣人語之：『閻浮提內，都勅",
    "T04n0202_006:0391b26": "發兵，當集汝國；汝快晏然而安坐耶？』波羅",
    "T04n0202_006:0391b27": "陀跋彌聞是消息，愁悶迷憒，莫知所如，著",
    "T04n0202_006:0391b28": "垢黑衣，坐黑闇所。有輔相婆羅門，來至其",
    "T04n0202_006:0391b29": "所，問其意故：『王有何憂？願見示語。』波羅陀",
    "T04n0202_006:0391c01": "跋彌王曰：『卿不聞乎？前勞陀達，逃突至彼",
    "T04n0202_006:0391c02": "快目王邊，因相發起，令快目王悉發八萬",
    "T04n0202_006:0391c03": "四千諸國兵眾，欲來攻我。若當來者，便滅",
    "T04n0202_006:0391c04": "我國。』其輔相曰：『當令群臣試共議之。』即合",
    "T04n0202_006:0391c05": "共議，各各異計，共輔相言：『我聞快目王，自",
    "T04n0202_006:0391c06": "誓布施，唯除父母，不以施耳，其餘一切，不",
    "T04n0202_006:0391c07": "逆來意。今此國中，有盲婆羅門，當勸勉之",
    "T04n0202_006:0391c08": "往乞王眼，若能得者，軍兵足却。』王聞是",
    "T04n0202_006:0391c09": "語，即然可之，尋遣輔相，往求曉之。輔相即",
    "T04n0202_006:0391c10": "時，遣人往喚，尋使來而告之曰：『今有國事，",
    "T04n0202_006:0391c11": "欲相勞苦，願垂留意，共相佐辦。』婆羅門",
    "T04n0202_006:0391c12": "言：『我今盲冥，竟何所能而相佐辦？』輔相又",
    "T04n0202_006:0391c13": "曰：『須提羅王，欲合兵眾來伐我國，若當來",
    "T04n0202_006:0391c14": "者，我等強壯，雖能逃避，猶憂殘戮，況汝無",
    "T04n0202_006:0391c15": "目，能得脫耶？彼王有誓：「一切布施，隨人所",
    "T04n0202_006:0391c16": "須，不逆人意。」往從乞眼，庶必得之。若得其",
    "T04n0202_006:0391c17": "眼，兵眾可息。此事苟辦，當重募汝。』婆羅門",
    "T04n0202_006:0391c18": "言：『今我無見，此事云何？』王重勸勉：『我當遣",
    "T04n0202_006:0391c19": "人將護汝往。』即給道糧行道所須，引路而",
    "T04n0202_006:0391c20": "去。「時快目王國，種種災怪悉皆興現。空中",
    "T04n0202_006:0391c21": "崩聲，曳電星落，陰霧霹靂，地處處裂，飛",
    "T04n0202_006:0391c22": "鳥之類，悲鳴感切，挫戾其身，自拔羽翼，虎",
    "T04n0202_006:0391c23": "狼師子走獸之屬，鳴吼人間，宛轉于地。國",
    "T04n0202_006:0391c24": "王臣民，怪其所以。時婆羅門，漸到大城，徑",
    "T04n0202_006:0391c25": "至殿前，高聲唱言：『我在他國，承王名德，一",
    "T04n0202_006:0391c26": "切布施，不逆人意，故涉遠來，欲望乞匃。』王",
    "T04n0202_006:0391c27": "聞是語，即下問訊：『步涉遐道，得無疲倦？若",
    "T04n0202_006:0391c28": "欲所得，一切所須，國土珍寶，車馬輦輿，衣",
    "T04n0202_006:0391c29": "被飲食，隨病醫藥，一切所須，皆當給與。』婆",
    "T04n0202_006:0392a01": "羅門言：『外物布施，福德不妙，內身布施，果",
    "T04n0202_006:0392a02": "報乃大。我久失眼，長夜處冥，承聞大王，故",
    "T04n0202_006:0392a03": "發意來，欲乞王眼。』王聞歡喜，語婆羅門：『若",
    "T04n0202_006:0392a04": "欲得眼，我當相與。』婆羅門言：『欲與我者，何",
    "T04n0202_006:0392a05": "時能與？』王語之曰：『却後七日，便當與汝。』王",
    "T04n0202_006:0392a06": "即宣下八萬四千小國：『須提羅王，却後七",
    "T04n0202_006:0392a07": "日，當剜其目施婆羅門。諸欲來者，悉皆時",
    "T04n0202_006:0392a08": "集。』諸王人民聞斯令已，普來奔詣於大王",
    "T04n0202_006:0392a09": "所。八萬四千諸王臣民，以身投地，腹拍王",
    "T04n0202_006:0392a10": "前，啼淚交流，而白王言：『我之等類，閻浮提",
    "T04n0202_006:0392a11": "人，蒙賴大王，以為蔭覆。若當剜眼施婆羅",
    "T04n0202_006:0392a12": "門，一切人民，當何恃怙？唯願迴意，勿為一",
    "T04n0202_006:0392a13": "人而捨一切。』一萬大臣亦皆投地，仰白王",
    "T04n0202_006:0392a14": "言：『何不哀愍憐我曹等？為一人意，捨棄我",
    "T04n0202_006:0392a15": "等。唯願迴意，莫與其眼。』二萬夫人，頭腦打",
    "T04n0202_006:0392a16": "地，腹拍王前，亦皆求請：『唯願大王！迴意易",
    "T04n0202_006:0392a17": "志，莫以眼施，安慰我等。』五百太子，涕哭王",
    "T04n0202_006:0392a18": "前：『唯願天父！當具矜憐莫以眼施，撫養我",
    "T04n0202_006:0392a19": "等。』時戒賢太子，重白王言：『願剜我眼，以代",
    "T04n0202_006:0392a20": "父王。所以然者？我雖身死，國無損益；大王",
    "T04n0202_006:0392a21": "無眼，海內靡恃。』時快目王，告諸王臣夫人",
    "T04n0202_006:0392a22": "太子：『我受身來，生死長久，設積身骨，高於",
    "T04n0202_006:0392a23": "須彌；斬刺之血，倍於四海；而飲母乳，過四",
    "T04n0202_006:0392a24": "大江；別離悲淚，多於四海。地獄之中，破壞",
    "T04n0202_006:0392a25": "之身，燒煮斫刺，棄眼無數。餓鬼之中，受若",
    "T04n0202_006:0392a26": "干形，火從身出，還自焦然，如是破壞，眼亦",
    "T04n0202_006:0392a27": "無數。畜生之中，更相食噉，種種死傷，復不",
    "T04n0202_006:0392a28": "可計。人間受身，壽多中夭，或爭色欲，還相",
    "T04n0202_006:0392a29": "圖謀，共相傷殺，死非一徹。如是破散，無",
    "T04n0202_006:0392b01": "央數眼，正使生天，命亦不久。計本以來，",
    "T04n0202_006:0392b02": "亦受多形，於此三界，迴波五道，為貪恚",
    "T04n0202_006:0392b03": "癡，碎身塵數，未曾給施用求佛道。如此臭",
    "T04n0202_006:0392b04": "眼，危脆之物，如是不久，自當爛壞；今得用",
    "T04n0202_006:0392b05": "施，不應不與。今持此眼，以用布施求佛無",
    "T04n0202_006:0392b06": "上一切智眼。若我願成，當與汝等，清淨慧",
    "T04n0202_006:0392b07": "眼。汝莫遮我無上道意。』其在會者，默然無",
    "T04n0202_006:0392b08": "言。正語左右：『可挑我眼。』左右諸臣，咸各言",
    "T04n0202_006:0392b09": "曰：『寧破我身，猶如芥子，不能舉手向大王",
    "T04n0202_006:0392b10": "眼。』王語諸臣：『汝等推覓其色正黑諦下視",
    "T04n0202_006:0392b11": "者，便召將來。』諸臣求得，將來與王。王即授",
    "T04n0202_006:0392b12": "刀，勅語令剜。剜得一眼，著王掌中，王便立",
    "T04n0202_006:0392b13": "誓：『我以此眼，以用布施，誓求佛道。若審當",
    "T04n0202_006:0392b14": "得成佛道者，此婆羅門，得我此眼，即當",
    "T04n0202_006:0392b15": "用視。』作是誓已，王即以眼，安婆羅門眼匡",
    "T04n0202_006:0392b16": "之中，尋得用見，得視王身及餘眾會，歡喜",
    "T04n0202_006:0392b17": "踊躍，不能自勝，即白王言：『得王一眼，足我",
    "T04n0202_006:0392b18": "用視，願留一眼，王自用看。』王復答言：『我已",
    "T04n0202_006:0392b19": "言決，許與兩眼，不應違言。』便更剜一眼，",
    "T04n0202_006:0392b20": "復著掌中，重復立誓：『我持眼施，用求佛",
    "T04n0202_006:0392b21": "道。審能成佛，至誠不虛，此婆羅門，得於我",
    "T04n0202_006:0392b22": "眼，便當用視。』復安一眼，尋得用視。當爾之",
    "T04n0202_006:0392b23": "時，天地震動，諸天宮殿，皆亦動搖，時諸天",
    "T04n0202_006:0392b24": "人，愕然驚懼，尋見菩薩剜目布施，咸皆飛",
    "T04n0202_006:0392b25": "來，側塞虛空，散諸華香而用供養，讚言：『善",
    "T04n0202_006:0392b26": "哉！大王所作，甚奇甚特！』天帝前問：『實為奇",
    "T04n0202_006:0392b27": "特！能作是事，欲求何報？』王答言曰：『不求魔",
    "T04n0202_006:0392b28": "梵四王帝釋轉輪聖王三界之樂，以此功",
    "T04n0202_006:0392b29": "德，誓求佛道，度脫眾生，至涅槃樂。』天帝復",
    "T04n0202_006:0392c01": "問：『汝今剜眼，苦痛如是，頗有悔退瞋恚不",
    "T04n0202_006:0392c02": "耶？』王言不悔，亦不瞋恨。天帝復言：『我今觀",
    "T04n0202_006:0392c03": "汝，血出流離，形體戰掉，言不悔恨，此事難",
    "T04n0202_006:0392c04": "信。』王即自誓：『我剜眼施，無悔恨意，用求佛",
    "T04n0202_006:0392c05": "道，會當得成。審不虛者，令我兩眼平復如",
    "T04n0202_006:0392c06": "故。』王誓已訖，兩眼平完，明淨徹視，倍勝於",
    "T04n0202_006:0392c07": "前。諸天人民，一切大會，稱慶喜踊，不能自",
    "T04n0202_006:0392c08": "勝。王語婆羅門：『今與汝眼，令汝得視，後成",
    "T04n0202_006:0392c09": "佛時，復當令汝得慧眼見。』將婆羅門，入寶",
    "T04n0202_006:0392c10": "藏中，恣取一擔，發遣去。還到本國，波羅陀",
    "T04n0202_006:0392c11": "跋彌，自出迎之，已見先問：『得眼不耶？』答言：",
    "T04n0202_006:0392c12": "『得眼，我今用視。』復問言曰：『彼王今者，為存",
    "T04n0202_006:0392c13": "為亡？』答言：『諸天來下，尋即誓願，眼還平復，",
    "T04n0202_006:0392c14": "眼好於前。』波羅陀跋彌，以聞此語，惱悶憤",
    "T04n0202_006:0392c15": "結，心裂而死。」佛告阿難：「欲知爾時須提羅",
    "T04n0202_006:0392c16": "王，今我身是。波羅陀跋彌，今調達是。時乞",
    "T04n0202_006:0392c17": "我眼婆羅門者，今此會中，盲婆羅門得道",
    "T04n0202_006:0392c18": "者是。先世之時，我與其眼，乃至今日，由見",
    "T04n0202_006:0392c19": "我故，既得肉眼，復得慧眼。我為汝曹，世世",
    "T04n0202_006:0392c20": "苦行，積功累德，今日致佛，汝等應當勤求",
    "T04n0202_006:0392c21": "出要。」佛說是語，時諸在會者，感念佛恩，內",
    "T04n0202_006:0392c22": "身克厲，有得須陀洹、斯陀含、阿那含、阿羅",
    "T04n0202_006:0392c23": "漢者，有發無上道意者。賢者阿難，及諸會",
    "T04n0202_006:0392c24": "者，聞佛所說，歡喜奉行。",
    "T04n0202_006:0392c25": "（三三）五百盲兒往返逐佛緣品第二十八",
    "T04n0202_006:0392c26": "如是我聞：一時佛住舍衛國祇樹給孤獨",
    "T04n0202_006:0392c27": "園。爾時毘舍離國，有五百盲人，乞匃自",
    "T04n0202_006:0392c28": "活，時聞人言：「如來出世，甚奇甚特，其有",
    "T04n0202_006:0392c29": "眾生覩見之者，癃殘百病，皆蒙除愈，盲視",
    "T04n0202_006:0393a01": "聾聽，瘂語僂伸，拘躄手足，狂亂得正，貧施",
    "T04n0202_006:0393a02": "衣食，愁憂苦厄，悉能解免。」時諸盲人聞此",
    "T04n0202_006:0393a03": "語已，還共議言：「我曹罪積，苦毒特兼，若當",
    "T04n0202_006:0393a04": "遇佛，必見救濟。」便問人言：「世尊今者，為在",
    "T04n0202_006:0393a05": "何國？」人報之曰：「在舍衛國。」聞此語已，共於",
    "T04n0202_006:0393a06": "路側，卑言求哀：「誰有慈悲，愍我等者？願見",
    "T04n0202_006:0393a07": "將導，到舍衛國，至於佛所！」喚倩經時，無有",
    "T04n0202_006:0393a08": "應者。時五百人，復共議曰：「空手倩人，人無",
    "T04n0202_006:0393a09": "應者，今共行乞，人各令得金錢一枚，以用",
    "T04n0202_006:0393a10": "雇人，足得達彼。」各各行乞，經于數時，人獲",
    "T04n0202_006:0393a11": "一錢，凡有五百，合錢已竟，左右喚人：「誰將",
    "T04n0202_006:0393a12": "我等，到舍衛者，金錢五百，雇其勞苦。」時有",
    "T04n0202_006:0393a13": "一人，來共相可，相可已定，以錢與之。勅諸",
    "T04n0202_006:0393a14": "盲人，展轉相牽，自在前導，將至摩竭國，棄",
    "T04n0202_006:0393a15": "諸盲人，置於澤中。是時盲人，不知所在，為",
    "T04n0202_006:0393a16": "是何國？互相捉手，經行他田，傷破苗穀。時",
    "T04n0202_006:0393a17": "有長者，值來行田，見五百人，踐蹋苗稼，傷",
    "T04n0202_006:0393a18": "壞甚多，瞋憤怒盛，勅與痛手。乞兒求哀，具",
    "T04n0202_006:0393a19": "宣上事，長者愍之，令一使人將詣舍衛。適",
    "T04n0202_006:0393a20": "達彼國，又聞世尊，已復來向，摩竭提國。是",
    "T04n0202_006:0393a21": "時使人，復還將來向摩竭國。時諸盲人，欽",
    "T04n0202_006:0393a22": "仰於佛，係心欲見，肉眼雖閉，心眼已覩，歡",
    "T04n0202_006:0393a23": "喜發中，不覺疲勞。已至摩竭，復聞世尊，已",
    "T04n0202_006:0393a24": "還舍衛。如是追逐，凡經七返。爾時如來觀",
    "T04n0202_006:0393a25": "諸盲人，善根已熟，敬信純固，於舍衛國，便",
    "T04n0202_006:0393a26": "住待之。使將盲人，漸到佛所。佛光觸身，驚",
    "T04n0202_006:0393a27": "喜無量，即時兩目，即得開明，乃見如來，四",
    "T04n0202_006:0393a28": "眾圍遶，身色晃昱，如紫金山，感戴殊澤，喜",
    "T04n0202_006:0393a29": "不自勝。前詣佛所，五體投地，為佛作禮，作",
    "T04n0202_006:0393b01": "禮畢訖，異口同音，共白佛言：「唯願垂矜，聽",
    "T04n0202_006:0393b02": "在道次。」時佛告白：「善來比丘！」鬚髮自墮，法",
    "T04n0202_006:0393b03": "衣在身，重為說法，得阿羅漢。爾時阿難，見",
    "T04n0202_006:0393b04": "諸盲人，肉眼明淨，又盡諸漏，成阿羅漢，長",
    "T04n0202_006:0393b05": "跪合掌，前白佛言：「世尊出世，實復奇特，所",
    "T04n0202_006:0393b06": "為善事，不可思議。又此諸盲人，特蒙殊",
    "T04n0202_006:0393b07": "澤，肉眼既明，復獲慧眼，世尊出世，正為此",
    "T04n0202_006:0393b08": "等。」佛告阿難：「我非但今日，除其冥闇，乃往",
    "T04n0202_006:0393b09": "久遠，無量劫時，亦為此等除大黑闇。」阿難",
    "T04n0202_006:0393b10": "白佛：「不審，世尊！過去世中，為此除闇，其事",
    "T04n0202_006:0393b11": "云何？」佛告阿難：「乃昔久遠，無量無數阿僧",
    "T04n0202_006:0393b12": "祇劫，此閻浮提，五百賈客，共行曠野，經由",
    "T04n0202_006:0393b13": "嶮路，大山谷中，極為黑闇。時諸商人，迷悶",
    "T04n0202_006:0393b14": "愁憂，恐失財物，此處多賊，而復怖畏，咸共",
    "T04n0202_006:0393b15": "同心，向于天地日月山海一切神祇，啼哭",
    "T04n0202_006:0393b16": "求哀。時薩薄主，愍諸商客迷悶之苦，便告",
    "T04n0202_006:0393b17": "言曰：『汝等莫怖！各自安意，吾當為汝作大",
    "T04n0202_006:0393b18": "照明。』是時薩簿，即以白㲲，自纏兩臂，酥油",
    "T04n0202_006:0393b19": "灌之，然用當炬，將諸商人，經於七日，乃越",
    "T04n0202_006:0393b20": "此闇。時諸賈客感戴其恩，慈敬無量，各獲",
    "T04n0202_006:0393b21": "安隱，喜不自勝。」佛告阿難：「爾時薩薄，豈異",
    "T04n0202_006:0393b22": "人乎？我身是也。我從昔來，國城妻子，及以",
    "T04n0202_006:0393b23": "肉血，恒施眾生，以是之故，今致特尊。爾時",
    "T04n0202_006:0393b24": "五百諸賈客者，豈異人乎？今此五百比丘",
    "T04n0202_006:0393b25": "是也。過去世時，以生死力，施其光明，今得",
    "T04n0202_006:0393b26": "成佛，亦施無漏慧眼。」爾時眾會，聞佛所",
    "T04n0202_006:0393b27": "說，有得須陀洹、斯陀含、阿那含、阿羅漢，有",
    "T04n0202_006:0393b28": "種辟支佛善根，或發無上道意度者甚多。",
    "T04n0202_006:0393b29": "慧命阿難，及諸眾會，聞佛所說，歡喜奉",
    "T04n0202_006:0393c01": "行。",
    "T04n0202_006:0393c02": "（三四）富那奇緣品第二十九",
    "T04n0202_006:0393c03": "如是我聞：一時佛在舍衛國祇樹給孤獨",
    "T04n0202_006:0393c04": "園。爾時放鉢國，有一長者，名曇摩羨此言法軍，",
    "T04n0202_006:0393c05": "於彼國中，巨富第一。時長者妻，生一男",
    "T04n0202_006:0393c06": "兒，值出軍征伐餘國，因字其兒，號曰羨",
    "T04n0202_006:0393c07": "那此言軍也；後復生兒，值王出軍征討得勝，復",
    "T04n0202_006:0393c08": "字其兒比耆陀羨那此言勝軍。二子長大，各為",
    "T04n0202_006:0393c09": "娶妻。爾時長者，遇疾困篤，數召諸醫，瞻養",
    "T04n0202_006:0393c10": "其病，看視醫師，甘饍盡供。醫貪利養，欲遣",
    "T04n0202_006:0393c11": "殘病，逆懷姦詐，更與餘藥，使病不瘥。時有",
    "T04n0202_006:0393c12": "一婢，供養長者，飲食湯藥，恒知時宜，白長",
    "T04n0202_006:0393c13": "者言：「從今以去，此諸醫師，不足更喚，惡意",
    "T04n0202_006:0393c14": "相誤，病更不瘥。今我自當，如前法度，隨病",
    "T04n0202_006:0393c15": "所須，更莫喚醫。」婢便看養，長者得瘥。於是",
    "T04n0202_006:0393c16": "其婢，白長者言：「大家！我看大家，瞻視供",
    "T04n0202_006:0393c17": "養，病得除瘥，唯當垂愍賜我一願。」長者告",
    "T04n0202_006:0393c18": "曰：「卿求何等？」時婢便言：「欲得大家與我共",
    "T04n0202_006:0393c19": "通，若不見違當從我志。」長者不逆，即遂其",
    "T04n0202_006:0393c20": "願。交通已竟，便覺有身。時婢懷妊，十月已",
    "T04n0202_006:0393c21": "滿，生一男兒，其願滿足，故因字其兒，名富",
    "T04n0202_006:0393c22": "那奇此言滿願。端正福德，宜於錢財，善能估販，",
    "T04n0202_006:0393c23": "種種治生，倍獲盈利，所至到處，無有不",
    "T04n0202_006:0393c24": "吉。雖復稟受長者遺體，才藝智量，出過人",
    "T04n0202_006:0393c25": "表，然是廝賤婢使所生，不及兒次，名在",
    "T04n0202_006:0393c26": "奴例。爾時長者，復嬰痼疾，困篤著床，將死",
    "T04n0202_006:0393c27": "不久，遺言慇懃，告其二子：「吾設沒後，慎勿",
    "T04n0202_006:0393c28": "分居。」長者被病，雖服醫藥，不能救濟，奄致",
    "T04n0202_006:0393c29": "命終。爾時二子，承用父教，共居一處，經歷",
    "T04n0202_006:0394a01": "年戴。值時有緣，欲至他國賈作治生，各以",
    "T04n0202_006:0394a02": "家居婦兒，付囑富那奇：「為我看視斯等大",
    "T04n0202_006:0394a03": "小，及家餘事。」悉用相累，正爾別去。於時富",
    "T04n0202_006:0394a04": "那奇，即受其教，營理家事。時二兄子，數往",
    "T04n0202_006:0394a05": "其所，求索飲食及餘所須，時富那奇，稱給",
    "T04n0202_006:0394a06": "其意，隨其所求，買索與之。卒值一日無錢",
    "T04n0202_006:0394a07": "持行，勝軍小兒白富那奇：「我今飢渴，與我",
    "T04n0202_006:0394a08": "飲食。」手中無錢，索食叵得。小兒瞋恚，往語",
    "T04n0202_006:0394a09": "其母：「今富那奇，懷情不普，見伯父兒，隨意",
    "T04n0202_006:0394a10": "給稱，我從索食，獨不見與。」母聞兒言恨心",
    "T04n0202_006:0394a11": "便生，云此婢子，敢懷偏心。勝軍還家，其婦",
    "T04n0202_006:0394a12": "及兒忿心未息，具以上事，向勝軍說。勝軍",
    "T04n0202_006:0394a13": "聞之倍懷憤怒：「此婢子奴，敢違我教，薄賤",
    "T04n0202_006:0394a14": "我兒，吾當殺之。」懷情已定，求兄分居。兄敬",
    "T04n0202_006:0394a15": "父勅，即時不可。勝軍懊惱，數求不止。兄見",
    "T04n0202_006:0394a16": "意盛，察其所規，知弟懷恚，意不得已，即可",
    "T04n0202_006:0394a17": "其言：「聽各分居，弟以家財，一切所有，養生",
    "T04n0202_006:0394a18": "園宅，用作一分，以富那奇，用作一分，以此",
    "T04n0202_006:0394a19": "二分，恣兄取之。」謂兄取財，規自取富那奇，",
    "T04n0202_006:0394a20": "而欲殺之。兄知勝軍心害富那奇，慈心憐",
    "T04n0202_006:0394a21": "愍，取富那奇，空將妻子，單罄來出，依餘",
    "T04n0202_006:0394a22": "家住。時富那奇，問其嫂曰：「與我少錢，欲用",
    "T04n0202_006:0394a23": "買薪。」兄嫂答曰：「唯有五錢。」即解用與。時富",
    "T04n0202_006:0394a24": "那奇，持此五錢，詣市買薪，見一束薪賣索",
    "T04n0202_006:0394a25": "五錢，時富那奇，即買其薪，雇以五錢。尋見",
    "T04n0202_006:0394a26": "牛頭栴檀香木在薪束中，意甚歡喜，持薪",
    "T04n0202_006:0394a27": "歸家，取此香木，分為十段。值王夫人熱病",
    "T04n0202_006:0394a28": "之極，當須牛頭栴檀香木，摩以塗身以除",
    "T04n0202_006:0394a29": "其病，舉國推覓求之叵得，即令國內：「誰有",
    "T04n0202_006:0394b01": "香木一兩，當與黃金千兩。」時富那奇，往應",
    "T04n0202_006:0394b02": "王募，持一小段，用奉王家；王如本令，償千",
    "T04n0202_006:0394b03": "兩金。如是展轉，十段香木，悉皆售盡，得金",
    "T04n0202_006:0394b04": "萬兩。因用起居，園田舍宅，象馬車乘，奴婢",
    "T04n0202_006:0394b05": "畜生，家業於是，豐富具足，過踰於前，合居",
    "T04n0202_006:0394b06": "數倍。爾時復有五百賈客，相與結要，欲入",
    "T04n0202_006:0394b07": "大海，喚富那奇，共為伴侶。富那白兄：「求共",
    "T04n0202_006:0394b08": "採寶。」兄即聽之，給其所須。及伴往至大海，",
    "T04n0202_006:0394b09": "如意取寶，自重而還。來至中道嶮難之處，",
    "T04n0202_006:0394b10": "眾人咸見閻浮提內有三日現，怪問導師：",
    "T04n0202_006:0394b11": "「今三日出，是何端應？」導師答言：「汝等當知！",
    "T04n0202_006:0394b12": "一是正日，二是魚眼。」其間白者，「此是魚",
    "T04n0202_006:0394b13": "齒，今水所投，黑冥之處，是魚口也，最為可",
    "T04n0202_006:0394b14": "畏。我等今者，無復活路，臨至魚口，定計垂",
    "T04n0202_006:0394b15": "死。」有一賢者，敬信佛道，告語眾賈：「唯當虔",
    "T04n0202_006:0394b16": "心稱南無佛。三界德大，無過佛者，救厄赴",
    "T04n0202_006:0394b17": "急，矜濟一切，最能覆護苦厄眾生。唯佛神",
    "T04n0202_006:0394b18": "聖！願救危險，濟此諸人，毫氂之命。」時摩竭",
    "T04n0202_006:0394b19": "魚，聞稱佛名，即還閉口，沈竄海底，眾賈於",
    "T04n0202_006:0394b20": "是，安隱還國。時富那奇，取大金案，以諸妙",
    "T04n0202_006:0394b21": "寶摩尼珠等，莊累積滿，奉兄羨那，長跪仰",
    "T04n0202_006:0394b22": "望，白大兄言：「我已為兄，積畜財寶，舍宅所",
    "T04n0202_006:0394b23": "有一切具足，子孫七世，食用不盡，唯願大",
    "T04n0202_006:0394b24": "兄！聽我出家。」羨那答曰：「吾不相違，但卿少",
    "T04n0202_006:0394b25": "年，未達人倫，佛法要重，持之甚難，比更數",
    "T04n0202_006:0394b26": "年，乃可遂意。」富那奇曰：「大兄當知！人命無",
    "T04n0202_006:0394b27": "常，斯須難保。前在大海，值摩竭魚，吸船趣",
    "T04n0202_006:0394b28": "口，命危垂死；蒙佛神恩，得濟餘命。唯念垂",
    "T04n0202_006:0394b29": "許，聽在道次。」兄即聽之。時富那奇，與其五",
    "T04n0202_006:0394c01": "百採寶之眾，咸以信心至舍衛國，到於佛",
    "T04n0202_006:0394c02": "所，禮敬問訊，因具白佛，求索出家。佛即許",
    "T04n0202_006:0394c03": "可，聽使入道。讚言：「善來！」便成沙門。佛為種",
    "T04n0202_006:0394c04": "種，苦切說法，五百比丘，心意開解，盡諸苦",
    "T04n0202_006:0394c05": "際，成阿羅漢。唯富那奇，結使深重，佛為說",
    "T04n0202_006:0394c06": "法，未能暢達，精誠困篤，始入初果，勤精修",
    "T04n0202_006:0394c07": "習，無有休懈。時諸比丘，安居日近，佛聽各",
    "T04n0202_006:0394c08": "各隨意安居。時富那奇，往白佛言：「弟子欲",
    "T04n0202_006:0394c09": "往至放鉢國安居三月，唯願見聽。」於時世",
    "T04n0202_006:0394c10": "尊，告富那奇：「彼國人惡，信邪倒見，汝今初",
    "T04n0202_006:0394c11": "學，於佛法中，未能具足佛法聖行，設為彼",
    "T04n0202_006:0394c12": "人見毀辱者，當奈之何？」富那奇曰：「設令被",
    "T04n0202_006:0394c13": "人極理毀辱，但莫見害。」世尊又告：「彼人極",
    "T04n0202_006:0394c14": "惡，設被害時，當復云何？」富那奇曰：「世尊當",
    "T04n0202_006:0394c15": "知！正使彼人毀辱加害，莫斷我命，猶戢其",
    "T04n0202_006:0394c16": "恩。」佛又告曰：「汝往至彼，忽遭惡人，殘害汝",
    "T04n0202_006:0394c17": "命，無益於汝，當如之何？」富那奇言：「世尊當",
    "T04n0202_006:0394c18": "知！一切萬物，有形歸無。彼若殺我，分受其",
    "T04n0202_006:0394c19": "死。」於時世尊告富那奇：「彼諸惡人，毀辱加",
    "T04n0202_006:0394c20": "害，及未斷命，汝當瞋不？」富那奇曰：「不也。世",
    "T04n0202_006:0394c21": "尊！正使彼人無根見謗，毀辱極世不軌之",
    "T04n0202_006:0394c22": "事，設加刀杖，打害次殺，復未殘戮，臨當斷",
    "T04n0202_006:0394c23": "命，終不一念生起恚心。」佛即讚言：「善哉善",
    "T04n0202_006:0394c24": "哉！弟子所行，唯是為快。」時富那奇，攝持衣",
    "T04n0202_006:0394c25": "鉢，禮佛辭退，至放鉢國。明日晨旦，入城乞",
    "T04n0202_006:0394c26": "食，至一大富婆羅門家。時婆羅門，見是比",
    "T04n0202_006:0394c27": "丘，即懷惡心，而來罵逐，比丘即往異家乞",
    "T04n0202_006:0394c28": "食。自其明日，續其舍乞食。時婆羅門，復撾",
    "T04n0202_006:0394c29": "打極手，比丘歡喜，顏色不變。時婆羅門，覩",
    "T04n0202_006:0395a01": "此比丘，見毀被害，苦困垂死，而無怨色，不",
    "T04n0202_006:0395a02": "生瞋恨，便自悔責，懺謝已過。時富那奇，於",
    "T04n0202_006:0395a03": "彼國中，勤修不懈，盡諸結使，心忽開解，獲",
    "T04n0202_006:0395a04": "無漏證。安居已竟，便辭檀越，囑及其兄：「慎",
    "T04n0202_006:0395a05": "勿入海，大海中難甚多無數，兄之財寶，足",
    "T04n0202_006:0395a06": "用七世。」囑及已竟，還往佛所，稽首問訊，問",
    "T04n0202_006:0395a07": "訊訖竟，隨意住止。時兄羨那，不惟其勅，有",
    "T04n0202_006:0395a08": "諸眾賈，來歸羨那，種種曉喚，共入大海，羨",
    "T04n0202_006:0395a09": "那不逆，即可共去。至海渚上，隨意自重，唯",
    "T04n0202_006:0395a10": "有羨那，多取牛頭栴檀香木，滿船而還。龍",
    "T04n0202_006:0395a11": "性慳悋，惜其香木，即於道中，捉其船舫，舉",
    "T04n0202_006:0395a12": "帆羅風，不能得過，一切眾客，定計恐死。羨",
    "T04n0202_006:0395a13": "那一心，稱富那奇，「今遭苦厄，願見拔濟。」時",
    "T04n0202_006:0395a14": "富那奇，在舍衛國祇洹精舍，坐禪思惟，遙",
    "T04n0202_006:0395a15": "以天耳，聞兄羨那，處在危厄，至心自陳，悲",
    "T04n0202_006:0395a16": "酸一心，稱富那奇。富那奇即以羅漢神",
    "T04n0202_006:0395a17": "足，猶如健夫屈伸臂頃，變身化作金翅鳥",
    "T04n0202_006:0395a18": "王，至於大海，恐蹙其龍。龍見鳥形，怖入海",
    "T04n0202_006:0395a19": "底，眾賈於是安隱還家。時富那奇，教化其",
    "T04n0202_006:0395a20": "兄，令為世尊立一小堂，覆堂村木純以栴",
    "T04n0202_006:0395a21": "檀。其堂已成，教化其兄請佛。羨那答曰：「請",
    "T04n0202_006:0395a22": "佛之宜，以何等物能屈世尊？」時富那奇，俱",
    "T04n0202_006:0395a23": "與其兄，辦足供養，各持香爐，共登高樓，遙",
    "T04n0202_006:0395a24": "向祇洹，燒香歸命佛及聖僧：「唯願明日，臨",
    "T04n0202_006:0395a25": "顧鄙國，開悟愚朦盲冥眾生。」作願已訖，香",
    "T04n0202_006:0395a26": "煙如意，乘虛往至世尊頂上，相結合聚作",
    "T04n0202_006:0395a27": "一煙蓋。後遙以水，洗世尊足，水亦從虛，猶",
    "T04n0202_006:0395a28": "如釵股，如意徑到世尊足上。爾時阿難，覩",
    "T04n0202_006:0395a29": "見是事，怪而問佛：「誰放煙水？」佛告阿難：「是",
    "T04n0202_006:0395b01": "富那奇羅漢比丘，於放鉢國，勸兄羨那，請",
    "T04n0202_006:0395b02": "佛及僧，故放煙水，以為信請。」因勅阿難：「往",
    "T04n0202_006:0395b03": "至僧中，行籌告語神足比丘，明日悉來，往",
    "T04n0202_006:0395b04": "應羨那請，因現變化，以遊彼國。」阿難奉命，",
    "T04n0202_006:0395b05": "合僧行籌，有神足者，明當受請。時諸比",
    "T04n0202_006:0395b06": "丘，各各受籌。明日晨旦，僧作食人，名奇虔",
    "T04n0202_006:0395b07": "直奇此言續生，其人已得阿那含道，恒日供給",
    "T04n0202_006:0395b08": "一切眾僧，結跏趺坐，身放光明，四出照",
    "T04n0202_006:0395b09": "曜，引作食具，瓢杓健支，百斛大釜，而隨其",
    "T04n0202_006:0395b10": "後，乘虛飛行，趣向其國。羨那問曰：「是汝師",
    "T04n0202_006:0395b11": "不？」答言：「非也。是諸比丘，作食之人，故來相",
    "T04n0202_006:0395b12": "佐，辦具飲食。」於是羨那，即以華香妓樂供",
    "T04n0202_006:0395b13": "養，供養畢竟，即便過去。次後復有十六沙",
    "T04n0202_006:0395b14": "彌均提之等，各以神足，變作樹林，採華採",
    "T04n0202_006:0395b15": "果，種種變現，演身光明，晃曜天地，凌虛繼",
    "T04n0202_006:0395b16": "邁，駱驛而到。羨那復問：「是汝師不？」答曰：「非",
    "T04n0202_006:0395b17": "也。斯諸人等，先前來者，乃是我等同師弟",
    "T04n0202_006:0395b18": "子，年始七歲，得羅漢道，諸漏永盡，神足純",
    "T04n0202_006:0395b19": "備，今故先來採華具果。」即以華香，具足供",
    "T04n0202_006:0395b20": "養，供養訖已，各各過去。次復耆年大阿羅",
    "T04n0202_006:0395b21": "漢，化作千龍，結身為座，頭皆四出，雷吼震",
    "T04n0202_006:0395b22": "天，其諸龍口，悉雨七寶，復於其上，施大寶",
    "T04n0202_006:0395b23": "座，飛昇虛空，身放光明，照曜天下，而來至",
    "T04n0202_006:0395b24": "國。羨那復問：「是汝師不？」答曰：「非也。是師",
    "T04n0202_006:0395b25": "弟子，名憍陳如，佛初得道，在鹿野苑，初轉",
    "T04n0202_006:0395b26": "法輪，廣度眾生，斯等五人，最先受化，於弟",
    "T04n0202_006:0395b27": "子中，第一上首，神通具足，無所罣礙。」羨那",
    "T04n0202_006:0395b28": "聞說，倍加恭敬，香華妓樂，悉以供養，供養",
    "T04n0202_006:0395b29": "已訖，即便過去。次後復有摩訶迦葉，化作",
    "T04n0202_006:0395c01": "七寶講堂，七寶莊校，奮身光明，晃昱四",
    "T04n0202_006:0395c02": "布，往至其國。羨那見之，問富那奇：「是汝",
    "T04n0202_006:0395c03": "師不？」答曰：「非也。是師弟子，摩訶迦葉，清儉",
    "T04n0202_006:0395c04": "知足，常行頭陀，愍諸廝賤，賑濟貧乏。」羨那",
    "T04n0202_006:0395c05": "即以香華妓樂，供養畢訖，即時過去。時舍",
    "T04n0202_006:0395c06": "利弗，次後乘千師子，槃身為座，頭皆四出，",
    "T04n0202_006:0395c07": "口雨七寶，雷吼咆哮，震動天地，復於其",
    "T04n0202_006:0395c08": "上，敷大寶床，莊校嚴飾，而處其上，身出光",
    "T04n0202_006:0395c09": "明，普照四域，飛騰虛空，翱翔而至。羨那問",
    "T04n0202_006:0395c10": "曰：「是汝師不？」答曰：「非也。今乘來者，是師大",
    "T04n0202_006:0395c11": "弟子，廣博大智，名舍利弗。」羨那聞已，倍增",
    "T04n0202_006:0395c12": "歡喜，即以華香妓樂供養，供養訖已，即以",
    "T04n0202_006:0395c13": "過去。時大目連，尋後而發，化作千象，羅頭",
    "T04n0202_006:0395c14": "四出，其諸象口，皆有六牙，其一牙頭，有七",
    "T04n0202_006:0395c15": "浴池水，一一池中，有七蓮華，其一華上，有",
    "T04n0202_006:0395c16": "七玉女，種種變現，其數無量，放大光明，感",
    "T04n0202_006:0395c17": "動四隣，復於其上，安置寶座，自坐其上，乘",
    "T04n0202_006:0395c18": "虛徑至。羨那問曰：「是汝師不？」答言：「非也。是",
    "T04n0202_006:0395c19": "師弟子，名大目連，神足第一，德行純備。」羨",
    "T04n0202_006:0395c20": "那聞說，歡喜戴仰，香華妓樂，而以供養，供",
    "T04n0202_006:0395c21": "養已，即便過去。次後復有阿那律提，而自",
    "T04n0202_006:0395c22": "化作七寶浴池，浴池中復生金色蓮華，蓮",
    "T04n0202_006:0395c23": "莖皆是七寶合成，處其華上，結跏趺坐，項",
    "T04n0202_006:0395c24": "佩日光，照曜天下，光所照處，皆是金色，乘",
    "T04n0202_006:0395c25": "虛至國。羨那復問：「是汝師不？」答言：「非也。是",
    "T04n0202_006:0395c26": "師弟子，阿那律提，於是大眾，天眼第一。」羨",
    "T04n0202_006:0395c27": "那聞之，歡喜恭敬，華香供養，即自過去。次",
    "T04n0202_006:0395c28": "後復有佛弟難陀，化作千馬，駕七寶車，車",
    "T04n0202_006:0395c29": "上復有七寶大蓋，放演光明，四出照曜，乘",
    "T04n0202_006:0396a01": "虛馳至，詣放鉢國。羨那見之，問富那奇：「是",
    "T04n0202_006:0396a02": "汝師不？」答言：「非也。是世尊弟，名曰難陀，眾",
    "T04n0202_006:0396a03": "相具足，德行純備。」羨那即以香華妓樂，供",
    "T04n0202_006:0396a04": "養畢訖，即自過去。時須菩提次後復來，作",
    "T04n0202_006:0396a05": "七寶山，坐瑠璃窟，身放種種雜色光明，照",
    "T04n0202_006:0396a06": "曜天地，來至其國。羨那問曰：「是汝師不？」答",
    "T04n0202_006:0396a07": "言：「非也。是師弟子，名須菩提，廣智多聞，解",
    "T04n0202_006:0396a08": "空第一。」即以華香，供養畢訖，即自過去。次",
    "T04n0202_006:0396a09": "有分耨文陀尼子，化作一千迦樓羅王，結",
    "T04n0202_006:0396a10": "身為座，四向羅頭，口含眾寶，發哀和音，復",
    "T04n0202_006:0396a11": "於其上，施大寶座，而坐其上，乘虛來至。羨",
    "T04n0202_006:0396a12": "那問曰：「是汝師不？」答言：「非也。是我同師，名",
    "T04n0202_006:0396a13": "曰分耨文陀尼子，辯才應適，最為第一。」即",
    "T04n0202_006:0396a14": "以華香，供養訖已，便自過去。次復弟子，名",
    "T04n0202_006:0396a15": "優波離，化作千鴈聚身相結，頭口出聲，哀",
    "T04n0202_006:0396a16": "鳴相和，口含眾寶，飛翔虛空，於其身上，敷",
    "T04n0202_006:0396a17": "眾寶座，放大光明，照曜四遠，身坐其上，馳",
    "T04n0202_006:0396a18": "奔來至。羨那問曰：「是汝師不？」答曰：「非也。是",
    "T04n0202_006:0396a19": "師弟子，名優波離，於眾比丘，持律第一。」羨",
    "T04n0202_006:0396a20": "那聞已，即持華香，供養畢訖，即復過去。次",
    "T04n0202_006:0396a21": "後復有沙門二十億，化作行樹於虛空中，",
    "T04n0202_006:0396a22": "以紺瑠璃，作經行道，復以七寶，夾樹兩邊，",
    "T04n0202_006:0396a23": "種種妙寶，以界道側，於中經行，漸至其國。",
    "T04n0202_006:0396a24": "羨那問曰：「是汝師不？」答曰：「非也。是佛弟子，",
    "T04n0202_006:0396a25": "名曰沙門二十億，於比丘中，精進第一。」華",
    "T04n0202_006:0396a26": "香妓樂，供養畢訖，即便過去。次後復有大",
    "T04n0202_006:0396a27": "劫賓寧，化作七寶樹，樹上復有種種華",
    "T04n0202_006:0396a28": "果，樹下皆有七寶高座，處其座上，放大光",
    "T04n0202_006:0396a29": "明，乘虛來至。羨那問曰：「是汝師不？」答曰：「非",
    "T04n0202_006:0396b01": "也。是佛弟子，名劫賓寧，挺特勇猛，端正",
    "T04n0202_006:0396b02": "第一。」羨那聞已，歡喜供養華香妓樂，供養",
    "T04n0202_006:0396b03": "已訖，即自過去。次有弟子名賓頭盧埵闍，",
    "T04n0202_006:0396b04": "坐寶蓮華，項佩日光，放千光明，暉赫天",
    "T04n0202_006:0396b05": "地，飛昇虛空，來至其國。羨那問曰：「是汝師",
    "T04n0202_006:0396b06": "不？」答曰：「非也。是師弟子，名賓頭盧埵闍，善",
    "T04n0202_006:0396b07": "能入定，坐禪第一。」即以香華，供養畢訖，即",
    "T04n0202_006:0396b08": "自過去。次羅睺羅，尋後趣引，自化其身，作",
    "T04n0202_006:0396b09": "轉輪王，千子七寶，皆悉具足，導從前後，來",
    "T04n0202_006:0396b10": "至其國。羨那問曰：「是汝師不？」答曰：「非也。是",
    "T04n0202_006:0396b11": "佛之子，名曰羅睺羅，設在家者，領四天下，",
    "T04n0202_006:0396b12": "七寶自至，兵仗不用，自然降附，今捨此",
    "T04n0202_006:0396b13": "位，出家學道，得阿羅漢，六通清徹，無所罣",
    "T04n0202_006:0396b14": "礙，今故變身，作是形位。」羨那聞已，香華供",
    "T04n0202_006:0396b15": "養，即自過去。五百神足弟子，各各現變，不",
    "T04n0202_006:0396b16": "可稱計。爾時世尊，知諸弟子盡適彼國，放",
    "T04n0202_006:0396b17": "大光明，照曜天地，普皆金色。時富那奇，語",
    "T04n0202_006:0396b18": "其兄曰：「今者世尊，始欲發意而來至此，故",
    "T04n0202_006:0396b19": "先放光，作是瑞應。」爾時世尊，始於座上，下",
    "T04n0202_006:0396b20": "足躡地，應時天地，六反震動。時富那奇，語",
    "T04n0202_006:0396b21": "其兄曰：「今者世尊，始於座上，下足躡地，以",
    "T04n0202_006:0396b22": "是之故，天地大動。」爾時世尊，始出精舍，住",
    "T04n0202_006:0396b23": "在於外，八金剛神住於八面；時四天王在",
    "T04n0202_006:0396b24": "前導道；時天帝釋，從諸欲界天子百千萬",
    "T04n0202_006:0396b25": "眾，侍衛左面；大梵天王，與色界諸天無央",
    "T04n0202_006:0396b26": "數眾，住在右面；弟子阿難，住在佛後；大眾",
    "T04n0202_006:0396b27": "圍遶，放演光明，照曜天地，飛昇虛空，趣放",
    "T04n0202_006:0396b28": "鉢國。於其中道，逢五百作人，以千具犁牛，",
    "T04n0202_006:0396b29": "墾治隴畝，諸牛見佛乘空而過，身放金色",
    "T04n0202_006:0396c01": "普照世界，諸牛至心，仰視世尊，心存篤敬，",
    "T04n0202_006:0396c02": "住隴不行。作人見牛仰向觀瞻，驚怪所以，",
    "T04n0202_006:0396c03": "亦視見佛，即各跪白：「咸興歸誠，唯願如",
    "T04n0202_006:0396c04": "來！當見哀愍暫下開度，使離生死。」佛以悲",
    "T04n0202_006:0396c05": "心，知其可度，即下為說種種妙法，五百作",
    "T04n0202_006:0396c06": "人，心意開悟，斷二十億洞然之惡，成須",
    "T04n0202_006:0396c07": "陀洹。時牛命終，盡生天上，普皆歡喜。於時",
    "T04n0202_006:0396c08": "如來，即復發引，到前未遠，有五百童女，共",
    "T04n0202_006:0396c09": "遊曠野，見地金色，仰視其變，見乘虛而行，",
    "T04n0202_006:0396c10": "咸懷歡喜，叉手白言：「唯願天尊！垂心矜",
    "T04n0202_006:0396c11": "愍暫見濟度。」佛知其宿行應可度化，即稱",
    "T04n0202_006:0396c12": "所願，往至其所，隨應堪能，為說諸法；信受",
    "T04n0202_006:0396c13": "開解，成須陀洹。變感已竟，遂步而至。復有",
    "T04n0202_006:0396c14": "五百仙人，處在林澤，見光普照地悉金色，",
    "T04n0202_006:0396c15": "仰覩如來與諸大眾遊行乘虛，心懷踊躍，",
    "T04n0202_006:0396c16": "敬心倍隆，仰請佛言：「唯願大聖！暫勞神",
    "T04n0202_006:0396c17": "形，因見過度，聽在道次。」佛覩其本緣，知之",
    "T04n0202_006:0396c18": "應度，尋下在前。求作沙門，佛即聽之：「善來",
    "T04n0202_006:0396c19": "比丘！」便成沙門，因為說法，心淨開解，諸漏",
    "T04n0202_006:0396c20": "永盡，成阿羅漢；隨從佛後，乘空而至。時富",
    "T04n0202_006:0396c21": "那奇，遙見佛來，光曜天地，大眾虛轉，語兄",
    "T04n0202_006:0396c22": "羨那：「世尊及眾，今始來至。」佛到其國，羨那",
    "T04n0202_006:0396c23": "歡喜，即以香華及眾妓樂，供養畢訖，共至",
    "T04n0202_006:0396c24": "會所。佛至其舍，如法就坐，羨那合家，供辦",
    "T04n0202_006:0396c25": "甘饍，自行澡水，敬意奉食，佛為噠嚫，食訖",
    "T04n0202_006:0396c26": "澡漱，為其舉國合家大小，演說妙法，合家",
    "T04n0202_006:0396c27": "一切，得須陀洹。有具二道三四果者，復有",
    "T04n0202_006:0396c28": "發意趣大乘者，復有堅住不退地者。佛說",
    "T04n0202_006:0396c29": "法訖，舉國男女，得度者眾，不可稱計。阿難",
    "T04n0202_006:0397a01": "長跪，叉手合掌，前白佛言：「不審，世尊！此富",
    "T04n0202_006:0397a02": "那奇，過去世中，作何惡行，為人下賤，屬他",
    "T04n0202_006:0397a03": "為奴？復有何福，遇佛得度？」佛告阿難：「欲知",
    "T04n0202_006:0397a04": "之者，明聽善思！當為汝說。」對曰：「唯然，願具",
    "T04n0202_006:0397a05": "開示。」佛告阿難：「乃往過去迦葉佛時，有",
    "T04n0202_006:0397a06": "一長者，財富無數，為佛眾僧興僧伽藍，",
    "T04n0202_006:0397a07": "衣服飲食病瘦醫藥四事供辦，供給一切",
    "T04n0202_006:0397a08": "無有乏短。爾時長者遇疾命終，其後一",
    "T04n0202_006:0397a09": "兒出家學道，其父死後佛圖供具，皆悉轉",
    "T04n0202_006:0397a10": "少，眾僧罷散，其寺荒壞，無人住止。其兒",
    "T04n0202_006:0397a11": "比丘，勤力招合檀越知識，積聚錢財，修補",
    "T04n0202_006:0397a12": "缺落，復合眾僧，還繼供養。於時多眾，住在",
    "T04n0202_006:0397a13": "其寺，勤精專修，具諸道者，時彼道人，作僧",
    "T04n0202_006:0397a14": "自在。時有羅漢道人，次知日直，掃除草土，",
    "T04n0202_006:0397a15": "積在中庭，不時除棄。於時比丘，惡心呵叱：",
    "T04n0202_006:0397a16": "『今此比丘，如奴無異，雖知掃地，不能除棄。』",
    "T04n0202_006:0397a17": "阿難當知！彼時比丘，大自在者，今富那奇",
    "T04n0202_006:0397a18": "比丘是也。由其惡心呵得道人比之為奴，",
    "T04n0202_006:0397a19": "由此一言，五百世中，恒為奴身。復由興",
    "T04n0202_006:0397a20": "立勸合眾人供養眾僧，償罪已畢，復遭我",
    "T04n0202_006:0397a21": "世，蒙得過度。今此國中，受化之人，皆是往",
    "T04n0202_006:0397a22": "昔勸助之眾，緣是果報，皆得度脫。」阿難之",
    "T04n0202_006:0397a23": "等，及與眾會，聞佛所說，歡喜奉行。",
    "T04n0202_006:0397a24": "（三五）尼提度緣品第三十",
    "T04n0202_006:0397a25": "如是我聞：一時佛在舍衛國祇樹給孤獨",
    "T04n0202_006:0397a26": "園。爾時舍衛城中，人民眾多，居止隘迮，廁",
    "T04n0202_006:0397a27": "溷尠少，大小便利，多往出城。或有豪尊，不",
    "T04n0202_006:0397a28": "能去者，便利在器中，雇人除之。時有一人，",
    "T04n0202_006:0397a29": "名曰尼提，極貧至賤，無所趣向，仰客作",
    "T04n0202_006:0397b01": "除糞，得價自濟。爾時世尊，即知其應度，獨",
    "T04n0202_006:0397b02": "將阿難，入於城內，欲拔濟之。到一里頭，正",
    "T04n0202_006:0397b03": "值尼提，持一瓦器，盛滿不淨，欲往棄之。遙",
    "T04n0202_006:0397b04": "見世尊，極懷鄙愧，退從異道，隱屏欲去。垂",
    "T04n0202_006:0397b05": "當出里，復見世尊，倍用鄙恥，迴趣餘道，復",
    "T04n0202_006:0397b06": "欲避去，心意怱忙，以瓶打壁，瓶即破壞，屎",
    "T04n0202_006:0397b07": "尿澆身，深生慚愧，不忍見佛。是時世尊，就",
    "T04n0202_006:0397b08": "到其所，語尼提言：「欲出家不？」尼提答言：「如",
    "T04n0202_006:0397b09": "來尊重，金輪王種，翼從弟子，悉是貴人；我",
    "T04n0202_006:0397b10": "下賤弊惡之極，云何同彼而得出家？」世尊",
    "T04n0202_006:0397b11": "告曰：「我法清妙，猶如淨水，悉能洗除一切",
    "T04n0202_006:0397b12": "垢穢；亦如大火能燒諸物，大小好惡，皆能",
    "T04n0202_006:0397b13": "焚之。我法亦爾，弘廣無邊，貧富貴賤，男之",
    "T04n0202_006:0397b14": "與女，有能修者，皆盡諸欲。」是時尼提，聞佛",
    "T04n0202_006:0397b15": "所說，信心即生，欲得出家。佛使阿難將出",
    "T04n0202_006:0397b16": "城外，大河水邊，洗浴其身，已得淨潔，將詣",
    "T04n0202_006:0397b17": "祇洹，為說經法，苦切之理，生死可畏，涅槃",
    "T04n0202_006:0397b18": "永安；霍然意解，獲初果證，合掌向佛，求作",
    "T04n0202_006:0397b19": "沙門。佛即告曰：「善來比丘！」鬚髮自落，法衣",
    "T04n0202_006:0397b20": "在身，佛重解說四諦要法，諸漏得盡，成阿",
    "T04n0202_006:0397b21": "羅漢，三明六通，皆悉具足。爾時國人，聞尼",
    "T04n0202_006:0397b22": "提出家，咸懷怨心，而作是言：「云何世尊，聽",
    "T04n0202_006:0397b23": "此賤人出家學道？我等如何，為其禮拜？設",
    "T04n0202_006:0397b24": "作供養，請佛及僧，斯人若來，污我床席。」展",
    "T04n0202_006:0397b25": "轉相語，乃聞於王。王聞亦怨恨，情用反側，",
    "T04n0202_006:0397b26": "即乘羽葆之車，與諸侍從，往詣祇洹，欲",
    "T04n0202_006:0397b27": "問如來所疑之事。既到門前，且小停息。祇",
    "T04n0202_006:0397b28": "洹門外，有一大石，尼提比丘，坐於石岩，縫",
    "T04n0202_006:0397b29": "補故衣，有七百天人，各持華香，而供養之，",
    "T04n0202_006:0397c01": "右遶敬禮。時王覩見，深用歡喜，到比丘所，",
    "T04n0202_006:0397c02": "而語之言：「我欲見佛，願為通白。」比丘即時，",
    "T04n0202_006:0397c03": "身沒石中，踊出於內，白世尊曰：「波斯匿王，",
    "T04n0202_006:0397c04": "今者在外，欲得來入覲省諮問。」佛告尼提：",
    "T04n0202_006:0397c05": "「從汝本道，往語令前。」尼提尋時，還從石出，",
    "T04n0202_006:0397c06": "如似出水，無有罣礙，即語王言：「白佛已竟，",
    "T04n0202_006:0397c07": "王可進前。」王作此念：「向所疑事，且當置之，",
    "T04n0202_006:0397c08": "先當請問，此比丘者，有何福行，神力乃爾？」",
    "T04n0202_006:0397c09": "王入見佛，稽首佛足，右遶三匝，却坐一面，",
    "T04n0202_006:0397c10": "白世尊言：「向者比丘，神力難及，入石如水，",
    "T04n0202_006:0397c11": "出石無孔，姓字何等？願見告示。」世尊告曰：",
    "T04n0202_006:0397c12": "「是王國中，極賤之人，我已化度，得阿羅漢，",
    "T04n0202_006:0397c13": "大王故來，欲問斯義。」王聞佛語，慢心即除，",
    "T04n0202_006:0397c14": "欣悅無量，因告王曰：「凡人處世，尊卑貴賤，",
    "T04n0202_006:0397c15": "貧富苦樂，皆由宿行，而致斯果仁慈謙順，",
    "T04n0202_006:0397c16": "敬長愛小，則為貴人；凶惡強梁，憍恣自",
    "T04n0202_006:0397c17": "大，則為賤人。」波斯匿王白世尊言：「大聖出",
    "T04n0202_006:0397c18": "世，多所潤濟，如此凡陋下賤之人，拔其苦",
    "T04n0202_006:0397c19": "毒，使常安樂。此尼提者，有何因緣，生於賤",
    "T04n0202_006:0397c20": "處？復種何德，得遇聖尊，稟受仙化，尋成應",
    "T04n0202_006:0397c21": "真？唯願世尊！敷演分別。」佛告王曰：「諦聽善",
    "T04n0202_006:0397c22": "持！吾當解說令汝開悟。乃往過去，迦葉如",
    "T04n0202_006:0397c23": "來，出現世間，滅度之後，有比丘僧凡十萬",
    "T04n0202_006:0397c24": "人。中有一沙門，作僧自在，身有疾患服藥",
    "T04n0202_006:0397c25": "自下，憍慠恃勢，不出便利，以金銀澡槃，就",
    "T04n0202_006:0397c26": "中盛尿，令一弟子擔往棄之。然其弟子，是",
    "T04n0202_006:0397c27": "須陀洹。由在彼世，不能謙順，自恃多財，秉",
    "T04n0202_006:0397c28": "捉僧事，暫有微患，懶不自起，驅役聖人，令",
    "T04n0202_006:0397c29": "除糞穢。以是因緣，流浪生死，恒為下賤，五",
    "T04n0202_006:0398a01": "百世中，為人除糞，乃至於今。由其出家，持",
    "T04n0202_006:0398a02": "戒功德，今值我世，聞法得道。」佛告大王：「欲",
    "T04n0202_006:0398a03": "知爾時僧自在者，今尼提比丘是。」波斯匿",
    "T04n0202_006:0398a04": "王白世尊言：「如來出世，實為奇特，利益無",
    "T04n0202_006:0398a05": "量苦惱眾生。」佛告大王：「善哉善哉！如汝所",
    "T04n0202_006:0398a06": "言。」佛又告曰：「三界輪轉，無有定品，積善仁",
    "T04n0202_006:0398a07": "和，生於豪尊；習惡放恣，便生卑賤。」王大歡",
    "T04n0202_006:0398a08": "喜，無有慢心，即起長跪，執尼提足，而為作",
    "T04n0202_006:0398a09": "禮，懺悔自謝，願除罪咎。世尊爾時，因為廣",
    "T04n0202_006:0398a10": "說法微妙之義，所謂論者，施論戒論，生天",
    "T04n0202_006:0398a11": "之論，欲不淨想，出要為樂。爾時大會，聞佛",
    "T04n0202_006:0398a12": "所說，各獲道證，信受奉行。"
}