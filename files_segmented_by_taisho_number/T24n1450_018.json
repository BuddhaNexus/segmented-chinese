{
    "T24n1450_018:0190c09": "根本說一切有部毘奈耶破僧事",
    "T24n1450_018:0190c10": "卷第十八",
    "T24n1450_018:0190c12": "大唐三藏法師義淨奉　制譯",
    "T24n1450_018:0190c13": "佛告諸苾芻：「汝等諦聽！乃往昔時無佛出世，",
    "T24n1450_018:0190c14": "空有辟支佛，時時怜念貧乏，自資少於臥具",
    "T24n1450_018:0190c15": "飲食。時世唯有辟支佛，此時辟支佛遊行，往",
    "T24n1450_018:0190c16": "至波羅痆斯城。居至一陶家輪舍所，亦有自",
    "T24n1450_018:0190c17": "餘商人等同共止息。中有一人夜在房中，遂",
    "T24n1450_018:0190c18": "失大便不淨污地，夜總即去。其聲聞緣覺，若",
    "T24n1450_018:0190c19": "不觀察，不預知其事。辟支佛夜止宿，擬於明",
    "T24n1450_018:0190c20": "日平旦乞食。主人入房，乃見房中糞污不淨。",
    "T24n1450_018:0190c21": "然而異生愚癡之類不識善惡，便發惡念報",
    "T24n1450_018:0190c22": "辟支曰：『汝出家人，脚不被刺，何因不出房外",
    "T24n1450_018:0190c23": "大便，在此房內而放不淨？』于時主人以鎖鎖",
    "T24n1450_018:0190c24": "門口云：『汝今可於此房餓死。』爾時辟支佛作",
    "T24n1450_018:0190c25": "是思惟：『恐此主人後受苦報，我若開門自出，",
    "T24n1450_018:0190c26": "又恐嗔恨。』默然居住。至中食時，主人嗔息，命",
    "T24n1450_018:0190c27": "辟支曰：『可來喫食。』告曰：『我時已過更不食也。』",
    "T24n1450_018:0190c28": "『若如是者，今夜更宿，明旦食齋。』辟支佛以慈",
    "T24n1450_018:0190c29": "愍而攝受故，便即為住。至於明旦，造淨妙食",
    "T24n1450_018:0191a01": "供養辟支。是時辟支為欲利益此主人故，現",
    "T24n1450_018:0191a02": "身變化而為說法，或現神通，或身上出火，或",
    "T24n1450_018:0191a03": "身下出水，種種變現。其時主人見此神變，心",
    "T24n1450_018:0191a04": "切悔過，猶如迅風吹其大樹連根俱拔摧折",
    "T24n1450_018:0191a05": "而倒，此亦如是而自摧撲口云：『大聖！願暫下",
    "T24n1450_018:0191a06": "來，我今墮在染欲垢中，願慈拔我。』佛更下",
    "T24n1450_018:0191a07": "來，其人禮足口發願言：『於聖者邊而發惡意，",
    "T24n1450_018:0191a08": "願無業報。又願供養功德善根，於當來世咸",
    "T24n1450_018:0191a09": "得廣大財富自在，亦常供養諸佛如來，心無",
    "T24n1450_018:0191a10": "厭離。』」佛告諸苾芻：「於汝意云何？爾時陶家人",
    "T24n1450_018:0191a11": "者，今影勝王是。當於爾時向辟支佛，心懷惡",
    "T24n1450_018:0191a12": "意口出麁語，業成熟故，今刀刺脚閉在房",
    "T24n1450_018:0191a13": "中飢渴餓死。由生悔心發願力故，彼業成熟，",
    "T24n1450_018:0191a14": "得生王宮富貴多財，於世尊所，破二十種身",
    "T24n1450_018:0191a15": "見山峯，以慧穿穴，證得預流果。」佛復告諸苾",
    "T24n1450_018:0191a16": "芻等：「行黑業者得黑果報，行白業者當成熟",
    "T24n1450_018:0191a17": "白業果，行黑白雜業者當得黑白雜業報。汝",
    "T24n1450_018:0191a18": "等苾芻！當捨黑業及黑白雜業，專修白業行，",
    "T24n1450_018:0191a19": "應如是學。」時諸臣佐來白大王：「其老王身今",
    "T24n1450_018:0191a20": "已亡。」聞此語已悶落於地，於時以水灑面還",
    "T24n1450_018:0191a21": "得蘇醒，即入室為父持孝服，無人可諫令得",
    "T24n1450_018:0191a22": "離愁。時臣佐共議：「云何方便王得無愁？」當時",
    "T24n1450_018:0191a23": "南天竺國有伎樂人來，將至王所作諸伎",
    "T24n1450_018:0191a24": "樂。王心無樂，默然不對，不與善言，伎兒總",
    "T24n1450_018:0191a25": "去，遊行至世尊所，告言：「善哉丈夫！」心生歡喜",
    "T24n1450_018:0191a26": "即打鼓作樂。爾時世尊自即放光微笑，出種",
    "T24n1450_018:0191a27": "種光又如火星，其光或上或下，其光下至無",
    "T24n1450_018:0191a28": "間地獄。光所到處，冷苦者即煖，熱者得清涼。",
    "T24n1450_018:0191a29": "諸受苦者並得止息，皆作思念：「我得託生餘",
    "T24n1450_018:0191b01": "處。」佛化一人於地獄中，告言：「汝等亦不託",
    "T24n1450_018:0191b02": "生餘處，為有異人放光明苦得止息。」諸罪人",
    "T24n1450_018:0191b03": "見彼化人，心生歡喜罪得消滅，皆得生人天",
    "T24n1450_018:0191b04": "處所，堪受聽四諦聖法。其光上至四天王、三",
    "T24n1450_018:0191b05": "十三天，至阿迦尼吒天，光中說無常、苦、無我、",
    "T24n1450_018:0191b06": "空法頌，其光普照三千大千世界，還隨佛後。",
    "T24n1450_018:0191b07": "若世尊乃至無上菩提事，欲說往昔事時，其",
    "T24n1450_018:0191b08": "光合從後入。若說當來之事，光從前入。若說",
    "T24n1450_018:0191b09": "地獄事，其光從足下入。欲說畜生之事，光從",
    "T24n1450_018:0191b10": "脚跟後入。若說餓鬼之事，光從脚指中入。若",
    "T24n1450_018:0191b11": "說人間生事，光從脚脛中入。若說轉輪王者，",
    "T24n1450_018:0191b12": "光從左手中滅。若說大轉輪王者，光來至右",
    "T24n1450_018:0191b13": "手中滅。若說天上之事，光於臍中滅。若說",
    "T24n1450_018:0191b14": "聲聞緣覺之事，光從於臂中滅。若說辟支佛",
    "T24n1450_018:0191b15": "法，其光從眉間入。若說授記無上正真等正",
    "T24n1450_018:0191b16": "覺法，其光從頂入等，廣如前說。時此光明到",
    "T24n1450_018:0191b17": "佛所，遶佛三匝眉間而入。爾時阿難陀合掌",
    "T24n1450_018:0191b18": "讚佛說伽他等廣說如前。以伽他讚佛：",
    "T24n1450_018:0191b19": "「千妙種種色，　　從口一道出；",
    "T24n1450_018:0191b20": "遍照於十方，　　亦如日初出。",
    "T24n1450_018:0191b21": "無我而說偈，　　聞者除憍慢；",
    "T24n1450_018:0191b22": "皆作佛因緣，　　無緣不放光，",
    "T24n1450_018:0191b23": "降伏諸怨等。」",
    "T24n1450_018:0191b24": "佛告阿難陀：「汝見彼伎兒於我歡喜打鼓作",
    "T24n1450_018:0191b25": "樂不？」阿難陀白佛言：「我見也。」佛復告阿難陀",
    "T24n1450_018:0191b26": "言：「此伎兒得辟支佛果，名雅和音。」爾時提婆",
    "T24n1450_018:0191b27": "達多語未生怨王：「我以教汝今得王位，今須",
    "T24n1450_018:0191b28": "建立令我作佛。」時王語提婆達多言：「佛身有",
    "T24n1450_018:0191b29": "金色，汝身無金色。若為建立令作佛耶？」復白",
    "T24n1450_018:0191c01": "王言：「我身作金色，斯亦可得。」其提婆達多即",
    "T24n1450_018:0191c02": "喚金匠報言：「於我身上令作金色。」金匠答曰：",
    "T24n1450_018:0191c03": "「聖者！若能忍痛即可作得。」答曰：「我能忍痛。」金",
    "T24n1450_018:0191c04": "匠即以熱油塗身，受諸辛苦著金薄塗身。別",
    "T24n1450_018:0191c05": "有苾芻問孤迦里迦苾芻曰：「提婆達多今者",
    "T24n1450_018:0191c06": "何在？」答曰：「為染身金色不在。」時彼苾芻聞",
    "T24n1450_018:0191c07": "已，即往彼看提婆達多，見受諸辛苦叫喚為",
    "T24n1450_018:0191c08": "身上金色。苾芻即來白佛言：「其提婆達多，為",
    "T24n1450_018:0191c09": "身欲作金色受大辛苦。」佛告苾芻言：「時提婆",
    "T24n1450_018:0191c10": "達多，非是今時為身金色辛苦，於往昔時為",
    "T24n1450_018:0191c11": "金帽辛苦至死。往昔之時於婆羅痆斯城，有",
    "T24n1450_018:0191c12": "一婦人，夫主遠行不在。有一烏鳥來彼婦人",
    "T24n1450_018:0191c13": "前和美語聲。其婦人言：『如汝美聲我婿平安",
    "T24n1450_018:0191c14": "早到，與汝金帽。』不久中間夫婿到來平安至",
    "T24n1450_018:0191c15": "家，其烏復於彼婦人前還作美聲。時彼婦人",
    "T24n1450_018:0191c16": "即擲金帽與烏，得已即東去西。別有鵄鳥為彼",
    "T24n1450_018:0191c17": "金帽，打彼烏頭落地而死。」佛言：「爾時烏鳥者，",
    "T24n1450_018:0191c18": "今提婆達多是。」佛告諸苾芻：「於意云何？此提",
    "T24n1450_018:0191c19": "婆達多，於往昔時為金帽故，有如是習性仍",
    "T24n1450_018:0191c20": "在，為彼金薄身受其辛苦。」又提婆達多白",
    "T24n1450_018:0191c21": "未生怨王言：「我建立王今得王位，須立我為",
    "T24n1450_018:0191c22": "佛。」王言：「如來脚下有妙輪相，若為建立得號",
    "T24n1450_018:0191c23": "為佛？」提婆達多復白王言：「我能作足下輪相。」",
    "T24n1450_018:0191c24": "時提婆達多，即召巧工問言：「汝頗能於我雙",
    "T24n1450_018:0191c25": "足下作輪相不？」其人答曰：「聖者！若欲能受痛，",
    "T24n1450_018:0191c26": "我當為作。」提婆達多言：「我能忍痛。」時匠念言：",
    "T24n1450_018:0191c27": "「其人有大氣力，若拓印時脚跟踏我，必因茲",
    "T24n1450_018:0191c28": "致死。」便即語提婆達多言：「可向房中出脚，我",
    "T24n1450_018:0191c29": "即印上。」答匠言：「好。」時匠即燒輪形鐵，如火色",
    "T24n1450_018:0192a01": "印其足下，其時受太辛苦。時有苾芻來問孤",
    "T24n1450_018:0192a02": "迦里迦言：「其提婆達多今見何在？」答曰：「今在",
    "T24n1450_018:0192a03": "一處作脚輪相。」時彼苾芻往彼房所，看提婆",
    "T24n1450_018:0192a04": "達多。至彼見提婆達多，為作脚輪相，燒脚受",
    "T24n1450_018:0192a05": "大辛苦，痛聲叫喚。時彼苾芻，心生疑怪往如",
    "T24n1450_018:0192a06": "來所，唯佛能斷疑惑，白言：「世尊！我見提婆達",
    "T24n1450_018:0192a07": "多，為作脚輪相，受大辛苦疼痛。」佛告苾芻：「往",
    "T24n1450_018:0192a08": "昔之時亦為脚受苦，習性仍在。如往昔時，雪",
    "T24n1450_018:0192a09": "山之中有一大象，下山飲水。有一野犴隨象後",
    "T24n1450_018:0192a10": "行，見象脚跡自作量度，我於此沒當生天上。",
    "T24n1450_018:0192a11": "因茲跳擲，忽被枯木以查其身，遂便至死。」佛",
    "T24n1450_018:0192a12": "告諸苾芻：「於汝意云何？時彼野犴即提婆達",
    "T24n1450_018:0192a13": "多是。當於爾時度量脚跡忘作觀意，今時還",
    "T24n1450_018:0192a14": "為脚輪受大苦痛。」時佛世尊在王舍城住耆",
    "T24n1450_018:0192a15": "闍崛山深遠藥叉宮中，時提婆達多白未生怨",
    "T24n1450_018:0192a16": "王：「我今立汝為王，汝可立我為佛。然我今欲",
    "T24n1450_018:0192a17": "殺沙門喬答摩，王宜共我設諸方計。我今不",
    "T24n1450_018:0192a18": "知以何物打？先打何處而令命終？」時有工巧，",
    "T24n1450_018:0192a19": "能造拋車，從南天竺國來至城中。提婆達多",
    "T24n1450_018:0192a20": "聞已，即命巧工告曰：「汝能造五百人所牽拋",
    "T24n1450_018:0192a21": "車不？」答言：「我今善解造此拋車。」時提婆達多",
    "T24n1450_018:0192a22": "便即持咽珠價直千金而與巧工令造此車，",
    "T24n1450_018:0192a23": "復與一千人以為驅使，報巧工曰：「佛在鷲峯",
    "T24n1450_018:0192a24": "山，汝今應可於其山上近佛坐處安五百人",
    "T24n1450_018:0192a25": "拋車。復於餘處安二百五十人拋車。又復餘處",
    "T24n1450_018:0192a26": "令更安二百五十人拋車。」告諸人曰：「汝等應",
    "T24n1450_018:0192a27": "知，沙門喬答摩遊行來去，即以拋車打令斷",
    "T24n1450_018:0192a28": "命。」時彼人等受提婆達多教已，即詣鷲峯山",
    "T24n1450_018:0192a29": "上，造五百人拋車畢。時五百人共相議曰：「造",
    "T24n1450_018:0192b01": "此大拋車欲害世尊。」悉作是言：「汝等應知，寧",
    "T24n1450_018:0192b02": "各捨命，不害人天所共恭敬大聖世尊身。」作",
    "T24n1450_018:0192b03": "是語已即捨拋車，便從山頂求覓僻路而下，",
    "T24n1450_018:0192b04": "恐提婆達多見。爾時世尊知諸人所念，便化",
    "T24n1450_018:0192b05": "階道，眾人見已各相議曰：「此峻高山先無階",
    "T24n1450_018:0192b06": "道，汝等應當知，此是世尊威德。」于時諸人",
    "T24n1450_018:0192b07": "於佛如來發大清信，便於階道而下至世尊",
    "T24n1450_018:0192b08": "所。爾時世尊為彼諸人欲調伏故，經行鷲峯",
    "T24n1450_018:0192b09": "山，既至佛所頂禮雙足退坐一面，欲聽法故。",
    "T24n1450_018:0192b10": "爾時世尊知彼根性意樂隨眠，為說如是四",
    "T24n1450_018:0192b11": "諦令其開悟。彼既聞已，以智金剛杵即能摧",
    "T24n1450_018:0192b12": "碎二十種薩迦耶見山，證預流果。既見諦已",
    "T24n1450_018:0192b13": "白佛言：「大德！由佛世尊令我證得解脫之果，",
    "T24n1450_018:0192b14": "此非父母、人王、天眾、沙門、婆羅門、親友、眷屬之",
    "T24n1450_018:0192b15": "所能作。我遇世尊善知識故，於地獄、傍生、餓",
    "T24n1450_018:0192b16": "鬼趣中拔濟令出，安置人天勝妙之處，當盡",
    "T24n1450_018:0192b17": "生死而得涅槃，超越骨山乾竭血海，無始積",
    "T24n1450_018:0192b18": "集二十薩迦耶見，以金剛智杵而摧碎之，得",
    "T24n1450_018:0192b19": "預流果。我今歸依佛法僧寶，受五學處，始從",
    "T24n1450_018:0192b20": "今日乃至命終，不殺生乃至不飲酒。唯願世",
    "T24n1450_018:0192b21": "尊證知，我是鄔波索迦。」是時工師情謂害佛，",
    "T24n1450_018:0192b22": "便持咽珠私自逃走。時提婆達多數數遙望，",
    "T24n1450_018:0192b23": "謂佛世尊頭以落地，見佛安然了無損害。覩",
    "T24n1450_018:0192b24": "五百人佛所聽法，遂起嗔恨餘路登山，乃見",
    "T24n1450_018:0192b25": "工師持珠私走，因此自更將五百人欲發拋",
    "T24n1450_018:0192b26": "車。佛作此念：「是我宿業積集成熟業報來至，",
    "T24n1450_018:0192b27": "欲水暴流無能止息退。自作自受，若他受者",
    "T24n1450_018:0192b28": "無有是處。」佛知業已告五百人曰：「諸仁當知！",
    "T24n1450_018:0192b29": "提婆達多甚惡意，欲將汝等身登鷲峯山，此",
    "T24n1450_018:0192c01": "是我業決定須受，可共前進。」時諸天等便觀",
    "T24n1450_018:0192c02": "下方，于時執金剛藥叉便作是念：「此提婆",
    "T24n1450_018:0192c03": "達多既興惡逆欲害如來。」作是念已，即往金",
    "T24n1450_018:0192c04": "毘羅藥叉宮，報藥叉曰：「提婆達多於鷲峯山",
    "T24n1450_018:0192c05": "頂造大撞車，飛大拋石欲害佛身。世尊既在",
    "T24n1450_018:0192c06": "汝宮安住，提婆達多正發石之時，我當以金",
    "T24n1450_018:0192c07": "剛杵於虛空中而摧碎之，汝應相助；恐有碎",
    "T24n1450_018:0192c08": "石迸著佛身，汝應覆護。」金毘羅曰：「善哉！如",
    "T24n1450_018:0192c09": "是。」",
    "T24n1450_018:0192c10": "爾時世尊從座而起，將入深山巖穴之內。于",
    "T24n1450_018:0192c11": "時提婆達多與五百人發機飛石直擊如來。",
    "T24n1450_018:0192c12": "時執金剛神以金剛杵於虛空中打石令碎，",
    "T24n1450_018:0192c13": "其石一片欲墮佛身。時金毘羅藥叉接石不",
    "T24n1450_018:0192c14": "著，遂打自身，從斯迸落損世尊足。爾時世尊",
    "T24n1450_018:0192c15": "即說頌曰：",
    "T24n1450_018:0192c16": "「非在虛空中，　　非海非山穴；",
    "T24n1450_018:0192c17": "無有地方所，　　能免於業報。」",
    "T24n1450_018:0192c18": "時金毘羅藥叉被石擊身自知必死，便發善",
    "T24n1450_018:0192c19": "念：「命終之後生三十三天。」諸天常法，得生天",
    "T24n1450_018:0192c20": "已起三種念：一者今在何處？二者因何得生？",
    "T24n1450_018:0192c21": "三者復因何業而得生此？既審觀已知是天",
    "T24n1450_018:0192c22": "處。復知前世身為藥叉，於佛世尊發清淨意，",
    "T24n1450_018:0192c23": "得生廣勝三十三天。復作是念：「我得生天，不",
    "T24n1450_018:0192c24": "應經宿受茲妙樂然後見佛，宜時速往敬禮",
    "T24n1450_018:0192c25": "世尊。」作是念已，即於身手遍嚴瓔珞殊特妙",
    "T24n1450_018:0192c26": "好，并持四種蔓陀羅等微妙蓮花，其天首髮",
    "T24n1450_018:0192c27": "柔軟香潔右旋紺青，身相端嚴不可比喻，威",
    "T24n1450_018:0192c28": "儀庠序下鷲峯山，以天威力光明赫奕遍照",
    "T24n1450_018:0192c29": "山野。詣佛所已，散華供養退坐一面，為聞法",
    "T24n1450_018:0193a01": "故。爾時世尊知彼根性意樂隨眠，為說如是",
    "T24n1450_018:0193a02": "四真諦法，令其開悟。彼聞法已，以智金剛杵",
    "T24n1450_018:0193a03": "摧壞二十有身見山，證預流果。既見諦已三",
    "T24n1450_018:0193a04": "白言：「大德！由佛世尊，令我證得解脫之果。此",
    "T24n1450_018:0193a05": "非父母、人王、天眾、沙門、婆羅門、親友、眷屬之所",
    "T24n1450_018:0193a06": "能作。我遇世尊善知識故，於地獄、傍生、餓鬼",
    "T24n1450_018:0193a07": "趣中拔濟令出，安置人天勝妙之處，當盡生",
    "T24n1450_018:0193a08": "死而得涅槃，超越骨山乾竭血海，無始積集",
    "T24n1450_018:0193a09": "薩迦耶見，以智金剛杵而摧碎之，得預流果。",
    "T24n1450_018:0193a10": "我今歸依佛法僧寶，受五學處，始從今日乃",
    "T24n1450_018:0193a11": "至命終，更不殺生乃至不飲酒。唯願世尊證",
    "T24n1450_018:0193a12": "知，我是鄔波索迦。」即於佛前而說頌曰：",
    "T24n1450_018:0193a13": "「世尊威力彌弘廣，　　閉塞堅牢惡趣門，",
    "T24n1450_018:0193a14": "開示妙善生天路。　　我今獲得無為果，",
    "T24n1450_018:0193a15": "親承諸佛大慈悲，　　眾惡皆除得天眼。」",
    "T24n1450_018:0193a16": "是時前身藥叉天神，如商人得利、如耕夫收",
    "T24n1450_018:0193a17": "實、如戰者得勝、如病得除，依舊威儀禮佛而",
    "T24n1450_018:0193a18": "去。時諸苾芻始從初夜至後夜分，各自禪念，",
    "T24n1450_018:0193a19": "忽見佛前光明遍照，皆生疑惑詣佛請白：「有",
    "T24n1450_018:0193a20": "何因緣？梵釋諸天四天大王眾，來此奉覲。」佛",
    "T24n1450_018:0193a21": "告諸苾芻：「此非梵天，亦非帝釋四天王眾來",
    "T24n1450_018:0193a22": "此謁我，由提婆達多於鷲峯山作大拋車飛",
    "T24n1450_018:0193a23": "石打我，執金剛神以金剛杵空中打碎，時金",
    "T24n1450_018:0193a24": "毘羅藥叉接承不得，遂打自身。因發善心命",
    "T24n1450_018:0193a25": "終之後，得生廣勝三十三天，緣此故來稽首",
    "T24n1450_018:0193a26": "於我。我為說法，得見真諦歸還天已。是故苾",
    "T24n1450_018:0193a27": "芻！若作黑業得黑果，作純白業得純白果，",
    "T24n1450_018:0193a28": "若作雜業必受雜果。宜捨黑雜業唯集白業，",
    "T24n1450_018:0193a29": "當如是學。」時諸苾芻皆生疑惑而白佛言：「金",
    "T24n1450_018:0193b01": "毘羅藥叉為護佛故自喪身命。」佛言：「非但今",
    "T24n1450_018:0193b02": "日為我喪命，於過去生亦為我故自喪身命。",
    "T24n1450_018:0193b03": "汝應善聽！乃往古昔波羅痆斯國有王名曰",
    "T24n1450_018:0193b04": "梵授，正法理國無諸枉濫。時世清淨人無災",
    "T24n1450_018:0193b05": "害，五穀豐盈萬姓安樂。當爾之時去城不遠",
    "T24n1450_018:0193b06": "有別聚落，多諸園林勝妙花果，雜類諸鳥和",
    "T24n1450_018:0193b07": "鳴可愛。時有仙人住此林內，絕粒苦行唯食",
    "T24n1450_018:0193b08": "根果，被樹皮衣以禦寒暑。即於此處有一獵",
    "T24n1450_018:0193b09": "師，每持弓矢殺諸禽獸而自存養。而此獵師",
    "T24n1450_018:0193b10": "於時林間往仙人所，仙見歲寒往來疲乏，心",
    "T24n1450_018:0193b11": "生愍念，乃將根果與之令食，遂結恩義共為",
    "T24n1450_018:0193b12": "父子。是時獵師敬事仙人稱之為父，仙亦憐",
    "T24n1450_018:0193b13": "愍愛之如子。後於異時其梵授王清晨縱",
    "T24n1450_018:0193b14": "觀入鹿園中，時有野鹿驚怖悲鳴急投仙人，",
    "T24n1450_018:0193b15": "時王即便射殺此鹿。既見命終，仙乃發憤報",
    "T24n1450_018:0193b16": "彼王曰：『汝之惡性深非道理，彼鹿投我輒事",
    "T24n1450_018:0193b17": "屠害。』時王聞已極生瞋恚告諸臣曰：『若有世",
    "T24n1450_018:0193b18": "人於灌頂剎帝王加麁惡語，合科何罪？』群臣",
    "T24n1450_018:0193b19": "白王：『非法惡人合當死罪。』王曰：『然此仙人輕",
    "T24n1450_018:0193b20": "毀於我。』其時群臣欲害仙人，獵師近見便作",
    "T24n1450_018:0193b21": "是念：『我見命存，豈彼敢害大仙人也。』是時獵",
    "T24n1450_018:0193b22": "師即共決戰，仙人避走。時王爾時有大威勢，",
    "T24n1450_018:0193b23": "其時獵師便被王殺害。」佛言：「諸苾芻！汝意云",
    "T24n1450_018:0193b24": "何？時仙人者我身是也。時獵師者，即前身藥",
    "T24n1450_018:0193b25": "叉天神是也。當於爾時，已為我故喪失身命。",
    "T24n1450_018:0193b26": "今還為我遂便致死，石打我足流血如是不",
    "T24n1450_018:0193b27": "絕。」世尊忍痛，爾時醫王侍縛迦，每日三時來",
    "T24n1450_018:0193b28": "詣佛所，其王舍城人及諸國商人貧富貴賤",
    "T24n1450_018:0193b29": "有信心正見者，皆與醫王同往佛所。時諸眾",
    "T24n1450_018:0193c01": "人白醫王言：「作何醫方？」醫王答言：「我解此方，",
    "T24n1450_018:0193c02": "其藥難得。」時阿難陀問醫王曰：「是何藥草，難",
    "T24n1450_018:0193c03": "可求得？」答言：「此方用牛頭栴檀香，我先已於",
    "T24n1450_018:0193c04": "諸處求覓不得，縱令商人有者，怕未生怨王",
    "T24n1450_018:0193c05": "惡性，不敢出賣。王若須者，方始將出獻王。王",
    "T24n1450_018:0193c06": "若須香之日，無可與王必定被殺。何以故？為",
    "T24n1450_018:0193c07": "曾賣栴檀香來，已知有其香故。」時賣香商人",
    "T24n1450_018:0193c08": "在其眾中，聞侍縛迦所說，為世尊治病故，須",
    "T24n1450_018:0193c09": "栴檀香，便作是念：「未生怨王共提婆達多親",
    "T24n1450_018:0193c10": "愛，於世尊相嫉。若聞我與世尊牛頭栴檀香",
    "T24n1450_018:0193c11": "時，定當損我。」復作是念：「世尊是諸人天應供，",
    "T24n1450_018:0193c12": "我為此縱其身命被損，亦須奉上如來牛頭",
    "T24n1450_018:0193c13": "栴檀香。」即往取香來供養佛，䠒跪白言：「世",
    "T24n1450_018:0193c14": "尊！我得栴檀香來，世尊慈愍須當受取。」佛告",
    "T24n1450_018:0193c15": "具壽阿難陀言：「此大仁邊為受取栴檀香。」依",
    "T24n1450_018:0193c16": "命受得。商人生大歡喜，頭面禮佛退而還去。",
    "T24n1450_018:0193c17": "爾時世尊微笑，有五色光現青黃赤白，皆從",
    "T24n1450_018:0193c18": "口出，乃至其光於眉間入。廣如上說。時阿難",
    "T24n1450_018:0193c19": "陀以偈讚佛，廣說如前。",
    "T24n1450_018:0193c20": "佛告阿難陀：「汝見彼商人心生歡喜，以牛頭",
    "T24n1450_018:0193c21": "栴檀香供養於我不？」阿難陀白佛言：「我見。」佛",
    "T24n1450_018:0193c22": "告阿難陀：「如彼商人，以無量善根敬信，捨施",
    "T24n1450_018:0193c23": "牛頭栴檀香，於未來世當證辟支佛果，名曰",
    "T24n1450_018:0193c24": "栴檀。因於我處生大歡喜，當得是報。」爾時世",
    "T24n1450_018:0193c25": "尊得此檀香塗足，血猶不止。侍縛迦復白佛",
    "T24n1450_018:0193c26": "言：「用童女人乳汁塗點瘡上。」時諸苾芻心怪",
    "T24n1450_018:0193c27": "不識童女乳汁，時具壽阿難陀問侍縛迦言：",
    "T24n1450_018:0193c28": "「何者是名童女乳汁？」答曰：「若婦人初妊胎生",
    "T24n1450_018:0193c29": "子者，是名童女乳汁。」爾時四眾往詣諸處，求",
    "T24n1450_018:0194a01": "覓童女乳汁，在王舍城中除提婆達多及諸",
    "T24n1450_018:0194a02": "近友，於餘外四眾處，皆求此乳。其提婆達多",
    "T24n1450_018:0194a03": "及諸惡友唱言：「汝等勿與乳汁。」當欲作厭魅",
    "T24n1450_018:0194a04": "幻化之法，自無與心障破一切人。爾時是王",
    "T24n1450_018:0194a05": "舍城中唯有一婦人，身自瘦小，初生孩子身",
    "T24n1450_018:0194a06": "亦瘦小，其母乳汁子食猶不得足，況故更與",
    "T24n1450_018:0194a07": "他人。時彼婦人聞佛世尊須童女乳汁，便作",
    "T24n1450_018:0194a08": "是念：「我若以用乳供養如來，我自瘦弱多有",
    "T24n1450_018:0194a09": "禍起：一者子當必死、二者提婆達多與王親",
    "T24n1450_018:0194a10": "近，及有宿舊朋友，聞與乳必當殺我。」復作是",
    "T24n1450_018:0194a11": "念：「若我身死并我子亡，為天人應供養者，念",
    "T24n1450_018:0194a12": "患足指疼痛，我當持乳將供養如來。」時彼婦",
    "T24n1450_018:0194a13": "人出乳置於銅器中，持將往如來所，頭面禮",
    "T24n1450_018:0194a14": "足䠒跪奉佛，白言：「世尊！我將女乳來，聞佛",
    "T24n1450_018:0194a15": "須童女乳，我今將來，願佛受取此乳。」佛告阿",
    "T24n1450_018:0194a16": "難：「此女人心懷正信，汝當受取此乳。」時阿難",
    "T24n1450_018:0194a17": "陀依命受得，婦人頭面禮佛退還而去。爾時",
    "T24n1450_018:0194a18": "世尊微笑放五色光，其光遍滿三千，廣如上",
    "T24n1450_018:0194a19": "說。佛告阿難陀言：「汝見彼女人將乳來供養",
    "T24n1450_018:0194a20": "我不？」阿難陀白佛言：「世尊！我見。」佛復告阿難",
    "T24n1450_018:0194a21": "陀：「此人以歡喜心捨施乳來供養於我，以此",
    "T24n1450_018:0194a22": "無量善根，當來之世得證辟支佛果。」時佛世",
    "T24n1450_018:0194a23": "尊瀝乳塗瘡血流不息，諸方苾芻及梵志等，",
    "T24n1450_018:0194a24": "聞佛患瘡皆來佛所，或有塗香粖香安於瘡",
    "T24n1450_018:0194a25": "上，種種醫療竟不能差。爾時具壽十力迦攝",
    "T24n1450_018:0194a26": "波，以真實語發大誓願：「若佛世尊，於一切眾",
    "T24n1450_018:0194a27": "生普作子想，實不虛者，令血止息瘡得平復。」",
    "T24n1450_018:0194a28": "作是願已，血便止息瘡即除差。時諸苾芻、苾",
    "T24n1450_018:0194a29": "芻尼、鄔波索迦、鄔波斯迦及王舍城一切道俗，",
    "T24n1450_018:0194b01": "皆大歡喜踊躍無量。唯提婆達多與未生怨",
    "T24n1450_018:0194b02": "王，并拘迦里迦惡苾芻等，心不歡喜，口云：「得",
    "T24n1450_018:0194b03": "病差者，誠為善哉，因此能有諸善根故。」時諸",
    "T24n1450_018:0194b04": "苾芻皆生疑惑，唯佛世尊能斷除之。諸苾芻",
    "T24n1450_018:0194b05": "白佛言：「世尊！有何因緣？十力迦攝發誓願",
    "T24n1450_018:0194b06": "已，血流止息瘡得除差。」",
    "T24n1450_018:0194b07": "佛告諸苾芻：「非但今日有此因緣，過去世時",
    "T24n1450_018:0194b08": "亦有此事。汝應諦聽！乃往過去我被毒瘡，彼",
    "T24n1450_018:0194b09": "發實語已得除差。乃往昔時於一山野有一",
    "T24n1450_018:0194b10": "大村，去村不遠有大叢林，多饒根果。異類諸",
    "T24n1450_018:0194b11": "鳥在此栖遊，出和雅音甚可愛樂。有一仙人",
    "T24n1450_018:0194b12": "止住其中，但食根菓飲清流水，被樹皮衣專",
    "T24n1450_018:0194b13": "持神呪，於此村內有一長者，在於宗族娶一",
    "T24n1450_018:0194b14": "女人，以為夫妻共為歡樂，於後不久妻便有",
    "T24n1450_018:0194b15": "娠。歲月滿已誕生一子，滿三七日設會立名，",
    "T24n1450_018:0194b16": "字之喜樂。長成已，或時經行、或時坐臥、常思",
    "T24n1450_018:0194b17": "善事、常行善業。時彼村人見彼喜樂號名法",
    "T24n1450_018:0194b18": "愛，謂求善故。時時往詣仙人所承事供養，眾",
    "T24n1450_018:0194b19": "人見彼愛樂仙人勤修練行，復號其名以為",
    "T24n1450_018:0194b20": "練行。當於後時彼長者子身患毒瘡，以種種",
    "T24n1450_018:0194b21": "藥及諸呪法療治不差，然其父母將子共往",
    "T24n1450_018:0194b22": "詣仙人所白言：『仙人！侍者今患瘡極困，當願",
    "T24n1450_018:0194b23": "療治。』時彼仙人即作實語發願：『今此長者子，",
    "T24n1450_018:0194b24": "於親於怨皆生平等無有異心。若是實言，毒",
    "T24n1450_018:0194b25": "當除愈。』發此願已，毒瘡當時即得除愈。」佛告",
    "T24n1450_018:0194b26": "諸苾芻：「汝意云何？爾時長者子者，即我身是。",
    "T24n1450_018:0194b27": "時仙人者，即十力大迦葉身是，於彼時中為",
    "T24n1450_018:0194b28": "發真實願故，病得除愈；今時亦復如是。」時提",
    "T24n1450_018:0194b29": "婆達多意生悔過：「我於喬答摩沙門，以石擊",
    "T24n1450_018:0194c01": "打不能損害，無益於事，眾人皆知虛獲惡",
    "T24n1450_018:0194c02": "名。」其提婆達多即於樹下，結跏趺坐諦自思",
    "T24n1450_018:0194c03": "惟。時諸苾芻見提婆達多已，各共籌量思惟",
    "T24n1450_018:0194c04": "議論：「提婆達多於如來所有如是嗔恨，以石",
    "T24n1450_018:0194c05": "擊打如來。」時孤迦里迦苾芻是提婆達多朋",
    "T24n1450_018:0194c06": "友，告諸苾芻：「汝具壽等不能諦思非語即語，",
    "T24n1450_018:0194c07": "汝等不見提婆達多今在彼樹住於四禪，是",
    "T24n1450_018:0194c08": "大人者不作惡事。」時苾芻等心生疑惑，唯佛",
    "T24n1450_018:0194c09": "世尊能斷疑惑。諸苾芻白佛言，如上所說。時",
    "T24n1450_018:0194c10": "提婆達多朋友苾芻孤迦里迦等見白佛已，",
    "T24n1450_018:0194c11": "訶諸苾芻：「汝等自無羞恥，即說我提婆達多",
    "T24n1450_018:0194c12": "云作惡事。」佛告諸苾芻：「孤迦里迦往昔之時",
    "T24n1450_018:0194c13": "亦復即說無羞恥事。汝等諦聽！如往昔之時，",
    "T24n1450_018:0194c14": "於王舍城有王，先立勅條令事王人，置兩摩",
    "T24n1450_018:0194c15": "舍那：一著丈夫、一著婦人。丈夫屍林著女婦，",
    "T24n1450_018:0194c16": "女婦屍林著丈夫。爾時後有一黃門死，將往",
    "T24n1450_018:0194c17": "深摩舍那，其丈夫屍林守人不令放著，其婦",
    "T24n1450_018:0194c18": "女屍林亦不聽著，二俱無處。於王舍城不遠，",
    "T24n1450_018:0194c19": "有一林所，花樹林菓茂盛可愛，有諸雜鳥出",
    "T24n1450_018:0194c20": "和雅音。有一仙人居止其中，根菓為食飲清",
    "T24n1450_018:0194c21": "泉水被樹皮衣。近彼方所耕地之處，有楩麻",
    "T24n1450_018:0194c22": "樹，其人將此死屍置楩麻樹下。時有野犴聞",
    "T24n1450_018:0194c23": "死屍臭，尋氣而來即食死人。有一老烏在於",
    "T24n1450_018:0194c24": "楩麻樹上藏隱而住，便自思惟：『我今好讚野",
    "T24n1450_018:0194c25": "犴，彼應與我少多飡食。』老烏以頌讚曰：",
    "T24n1450_018:0194c26": "「『汝胸如師子，　　腰復似牛王；",
    "T24n1450_018:0194c27": "我禮獸中主，　　與我食飡者。』",
    "T24n1450_018:0194c28": "「爾時野犴遍觀察已，以頌答曰：",
    "T24n1450_018:0194c29": "「『誰居叢上樹，　　後生中最勝；",
    "T24n1450_018:0195a01": "身色照諸處，　　如寶作一團。』",
    "T24n1450_018:0195a02": "「老烏又以頌讚曰：",
    "T24n1450_018:0195a03": "「『我多有用具，　　故為見汝來；",
    "T24n1450_018:0195a04": "今我禮獸王，　　有殘食與我。』",
    "T24n1450_018:0195a05": "「野犴還以頌答曰：",
    "T24n1450_018:0195a06": "「『汝項如孔雀，　　烏鳥甚可愛；",
    "T24n1450_018:0195a07": "聲鳴最勝妙，　　任汝來取食。』",
    "T24n1450_018:0195a08": "「時烏下樹，共彼野犴同食死人。彼仙人見已，",
    "T24n1450_018:0195a09": "還作頌曰：",
    "T24n1450_018:0195a10": "「『多時見汝等，　　共合無羞者；",
    "T24n1450_018:0195a11": "樹中最上音，　　所食人中賤。』",
    "T24n1450_018:0195a12": "「老烏聞此語已，復以頌答曰：",
    "T24n1450_018:0195a13": "「『師子孔雀飡，　　共食最上者；",
    "T24n1450_018:0195a14": "禿人於此來，　　關爾何物事？』",
    "T24n1450_018:0195a15": "「爾時仙人嗔已，還以頌答曰：",
    "T24n1450_018:0195a16": "「『老烏鳥中卑，　　野犴獸中賤；",
    "T24n1450_018:0195a17": "楩麻不堪樹，　　黃門人中下。",
    "T24n1450_018:0195a18": "地中三角醜，　　看此不識羞。』",
    "T24n1450_018:0195a19": "「時老烏起大嗔心，即往仙人祭火壇中，四邊",
    "T24n1450_018:0195a20": "觀望無可損處，以糞污其壇中，撥水瓶破便",
    "T24n1450_018:0195a21": "即走去。時彼仙人歸來，唯見祭火壇中糞穢",
    "T24n1450_018:0195a22": "不淨、水瓶被撥打破。仙人觀察，乃知是烏糞",
    "T24n1450_018:0195a23": "穢及打破水瓶，即說頌曰：",
    "T24n1450_018:0195a24": "「『如彼獰惡物，　　無羞多嗔者；",
    "T24n1450_018:0195a25": "壞我祭火壇，　　復打水瓶碎。",
    "T24n1450_018:0195a26": "是類非是類，　　一切莫共言；",
    "T24n1450_018:0195a27": "應言少共說，　　無言最安樂。』」",
    "T24n1450_018:0195a28": "爾時世尊告諸苾芻：「汝意云何。爾時仙人者，",
    "T24n1450_018:0195a29": "即我身是。老烏者，提婆達多是。彼朋友者，",
    "T24n1450_018:0195b01": "惡苾芻孤迦里迦是，於此時中非是而說、無",
    "T24n1450_018:0195b02": "羞而說。」爾時諸苾芻心生疑惑：「唯願世尊廣",
    "T24n1450_018:0195b03": "說因緣，世尊共提婆達多，宿世以來因何有",
    "T24n1450_018:0195b04": "惡？」爾時世尊告諸苾芻：「汝等諦聽！乃往昔時",
    "T24n1450_018:0195b05": "近此海邊有一共命之鳥，一身兩頭：一鳥名",
    "T24n1450_018:0195b06": "法、一名非法。其非法鳥當時眠睡，法鳥眠覺，",
    "T24n1450_018:0195b07": "見流水上有一甘菓，逐流而來嘴以取之，作",
    "T24n1450_018:0195b08": "是念：『彼既睡眠，我今欲喚睡覺共食？為復",
    "T24n1450_018:0195b09": "自食？』復作是念：『為同一身，我若食已彼亦得",
    "T24n1450_018:0195b10": "飽。』即便食之。後時非法睡覺已，見法有異復",
    "T24n1450_018:0195b11": "聞香氣，怪而問曰：『是何香氣？』答曰：『我食甘",
    "T24n1450_018:0195b12": "菓。』復問：『菓今何在？』報言：『非法！為汝睡眠，此",
    "T24n1450_018:0195b13": "已食訖。』答曰：『如汝所作非是好也，我自知時。』",
    "T24n1450_018:0195b14": "後時法鳥眠睡之次，非法見一毒菓於水上",
    "T24n1450_018:0195b15": "流，引嘴往取食之，二俱迷悶心狂昏亂。爾時",
    "T24n1450_018:0195b16": "非法即設誓言：『當來所生之處生生世世，共",
    "T24n1450_018:0195b17": "汝相害常共為怨。』時法答曰：『願我生生世世，",
    "T24n1450_018:0195b18": "常共汝為善友。』」爾時世尊告諸苾芻：「汝意云",
    "T24n1450_018:0195b19": "何？時法鳥者即我身是，非法者即提婆達多",
    "T24n1450_018:0195b20": "是，於彼時中始生怨結，我常行利益之心，天",
    "T24n1450_018:0195b21": "授常懷損害之意。」佛告諸苾芻：「乃往過去於",
    "T24n1450_018:0195b22": "婆羅痆斯有王名曰白膠香，統化其國，其國",
    "T24n1450_018:0195b23": "豐熟人民熾盛，皆得安樂。近彼國界有一王",
    "T24n1450_018:0195b24": "女，共為婚娶，娛樂遊戲住此歡樂。後時懷妊",
    "T24n1450_018:0195b25": "乃生一女，其女漸漸長大。乃復有娠，月滿以",
    "T24n1450_018:0195b26": "後便生一子，形貌端嚴人所樂見。親族聚會，",
    "T24n1450_018:0195b27": "為子召諸臣議論，為彼日初出時生其孩子，",
    "T24n1450_018:0195b28": "故號名初。付八乳母侍養孩子廣如前說，如是將養",
    "T24n1450_018:0195b29": "用諸乳酪生酥醍醐等，其子如蓮花在水速",
    "T24n1450_018:0195c01": "疾長大。後令入學，教其文字曆數算計，種種",
    "T24n1450_018:0195c02": "伎藝工巧之法、乘象之事，弓弩箭射等法、",
    "T24n1450_018:0195c03": "王法之事，皆悉明解。後時老王立為太子。",
    "T24n1450_018:0195c04": "老王先有一上宮王妃名曰達摩，復有一大",
    "T24n1450_018:0195c05": "臣名曰宰牛，老王甚大怜愛倚付其臣。時",
    "T24n1450_018:0195c06": "王共上宮遊戲，後時懷妊，相師占之必生一",
    "T24n1450_018:0195c07": "子，當定殺王自取王位。後時王患，用諸根苗",
    "T24n1450_018:0195c08": "葉花菓種種藥草醫療，病不能除。大王便作",
    "T24n1450_018:0195c09": "是念：『今須建立太子安住王位，我若死後太",
    "T24n1450_018:0195c10": "子必殺我上宮。』復作是念：『我作何計挍？』即喚",
    "T24n1450_018:0195c11": "太臣平章，多與受用資具財物，便寄達摩分",
    "T24n1450_018:0195c12": "付臣邊，令其覆護，告言：『汝是我親近大臣，其",
    "T24n1450_018:0195c13": "達摩夫人者，是我親近夫人。我今自知身決",
    "T24n1450_018:0195c14": "定死，若死已後太子正住位時，汝應慈念當",
    "T24n1450_018:0195c15": "須擁護，莫令殺却達摩夫人。』臣白王言：『我作",
    "T24n1450_018:0195c16": "如是，必不令殺達摩夫人。』王即說頌言：",
    "T24n1450_018:0195c17": "「『積聚皆消散，　　崇高必墮落；",
    "T24n1450_018:0195c18": "合會終別離，　　有命咸歸死。』",
    "T24n1450_018:0195c19": "「說此頌已即便命終。作諸幡花寶塔殯王已",
    "T24n1450_018:0195c20": "了，便建立太子為大王。",
    "T24n1450_018:0195c21": "根本說一切有部毘奈耶破僧事卷第十八"
}