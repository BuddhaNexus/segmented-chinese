{
    "T20n1066_001:0126c21": "No. 1066",
    "T20n1066_001:0126c22": "大悲心陀羅尼修行念誦略儀",
    "T20n1066_001:0126c24": "唐北天竺三藏沙門大廣智",
    "T20n1066_001:0126c25": "不空奉　詔譯",
    "T20n1066_001:0126c26": "依灌頂道場經。說修陀羅尼法門。求速出離",
    "T20n1066_001:0126c27": "生死大海。疾證無上菩提者。應須先入諸佛",
    "T20n1066_001:0126c28": "如來海會灌頂道場。受灌頂已發歡喜心。從",
    "T20n1066_001:0126c29": "師親受念誦法則。後於淨室山林流水。最為",
    "T20n1066_001:0127a01": "上勝。建立道場安置本尊。修真言者面向東",
    "T20n1066_001:0127a02": "方。應以瞿摩夷塗拭其地。以白檀香摩為香",
    "T20n1066_001:0127a03": "泥。以用塗壇。或方或圓隨意大小。而於壇上",
    "T20n1066_001:0127a04": "散華燒香供養。取二淨器盛滿香水。安置壇",
    "T20n1066_001:0127a05": "中以用供養。行者澡浴或不澡浴悉無障礙。",
    "T20n1066_001:0127a06": "但當運心思惟觀察。一切眾生本性清淨。為",
    "T20n1066_001:0127a07": "諸客塵之所覆蔽。不見清淨真如法性。為令",
    "T20n1066_001:0127a08": "清淨故。應當至心念此真言三遍七遍。真言",
    "T20n1066_001:0127a09": "曰。",
    "T20n1066_001:0127a10": "唵引娑嚩二合婆嚩戍馱薩嚩馱麼娑嚩二合婆",
    "T20n1066_001:0127a11": "嚩戍度憾",
    "T20n1066_001:0127a12": "由此真言加持故。身口意業悉得清淨。然後",
    "T20n1066_001:0127a13": "五輪著地。歸命禮十方一切諸佛諸大菩薩",
    "T20n1066_001:0127a14": "方廣大乘。右膝著地懺悔隨喜勸請發願。",
    "T20n1066_001:0127a15": "歸命十方等正覺　　最勝妙法菩薩眾",
    "T20n1066_001:0127a16": "以身口意清淨業　　慇懃合掌恭敬禮",
    "T20n1066_001:0127a17": "無始輪迴諸有中　　身口意業所生罪",
    "T20n1066_001:0127a18": "如佛菩薩所懺悔　　我今陳懺亦如是",
    "T20n1066_001:0127a19": "諸佛菩薩行願中　　金剛三業所生福",
    "T20n1066_001:0127a20": "緣覺聲聞及有情　　所集善根盡隨喜",
    "T20n1066_001:0127a21": "一切世燈坐道場　　覺眼開敷照三有",
    "T20n1066_001:0127a22": "我今胡跪先勸請　　轉於無上妙法輪",
    "T20n1066_001:0127a23": "所有如來三界主　　臨槃無餘涅槃者",
    "T20n1066_001:0127a24": "我皆勸請令久住　　不捨悲願救世間",
    "T20n1066_001:0127a25": "懺悔勸請隨喜福　　願我不失菩提心",
    "T20n1066_001:0127a26": "諸佛菩薩妙眾中　　常為善友不厭捨",
    "T20n1066_001:0127a27": "離於八難生無難　　宿命住智相嚴身",
    "T20n1066_001:0127a28": "遠離愚癡具悲智　　悉能滿足波羅蜜",
    "T20n1066_001:0127a29": "富樂豐饒生勝族　　眷屬廣多常熾盛",
    "T20n1066_001:0127b01": "四無礙辯十自在　　六通諸禪悉圓滿",
    "T20n1066_001:0127b02": "如金剛幢及普賢　　願讚迴向亦如是",
    "T20n1066_001:0127b03": "次禮本尊及諸聖眾真言曰。",
    "T20n1066_001:0127b04": "唵引鉢那摩二合吠微閉切",
    "T20n1066_001:0127b05": "由此真言作禮故。本尊聖眾受為主宰。次對",
    "T20n1066_001:0127b06": "本尊前結跏趺坐或半跏趺坐。起大悲心我",
    "T20n1066_001:0127b07": "修此法。為一切眾生速出生死大海。疾證無",
    "T20n1066_001:0127b08": "上正等菩提。先磨諸香以用塗手。然後結於",
    "T20n1066_001:0127b09": "佛部三昧耶印。",
    "T20n1066_001:0127b10": "以二手虛心合掌。開二頭指屈輔二中指上",
    "T20n1066_001:0127b11": "節。二大指屈輔二頭指下節。其印即成。置印",
    "T20n1066_001:0127b12": "當心。想於如來三十二相八十種好。了了分",
    "T20n1066_001:0127b13": "明如對目前。至心誦真言七遍。真言曰。",
    "T20n1066_001:0127b14": "唵怛他誐姤那婆二合嚩野沙嚩二合賀",
    "T20n1066_001:0127b15": "由此印及誦真言故。即驚覺一切如來。悉當",
    "T20n1066_001:0127b16": "護念加持行者。以光明照觸我身。所有罪障",
    "T20n1066_001:0127b17": "皆得消滅。壽命延遠福德增長。佛部聖眾擁",
    "T20n1066_001:0127b18": "護歡喜。生生世世離諸惡趣。蓮華化生。速證",
    "T20n1066_001:0127b19": "無上正等菩提。",
    "T20n1066_001:0127b20": "次結蓮華部三昧耶印。",
    "T20n1066_001:0127b21": "以二手虛心合掌。散開二頭指二中指二無",
    "T20n1066_001:0127b22": "名指。屈如蓮華形。安印當心。想觀自在相好",
    "T20n1066_001:0127b23": "具足。誦真言七遍於頂右散印。真言曰。",
    "T20n1066_001:0127b24": "唵引鉢那麼二合捺婆二合嚩野娑嚩二合賀引",
    "T20n1066_001:0127b25": "由此印及誦真言故。即覺悟觀自在等持蓮",
    "T20n1066_001:0127b26": "華者。一切菩薩蓮華部聖眾。悉皆歡喜加持",
    "T20n1066_001:0127b27": "護念。一切菩薩光明照觸其身。所有業障皆",
    "T20n1066_001:0127b28": "得除滅。一切菩薩常為善友。",
    "T20n1066_001:0127b29": "次結金剛部三昧耶印。",
    "T20n1066_001:0127c01": "以左手翻掌向外。以右手掌背安左手背。用",
    "T20n1066_001:0127c02": "左右大指小指。手相鉤如金剛杵形。置印當",
    "T20n1066_001:0127c03": "心。想金剛手菩薩。誦真言七遍頂左散之。真",
    "T20n1066_001:0127c04": "言曰。",
    "T20n1066_001:0127c05": "唵引嚩日嚕二合那婆二合嚩野娑嚩二合賀引",
    "T20n1066_001:0127c06": "由此印及誦真言故。警覺金剛部聖眾。一切",
    "T20n1066_001:0127c07": "持金剛者加持擁護。所有罪障悉皆除滅。一",
    "T20n1066_001:0127c08": "切痛苦不著於身。當得金剛堅固之體。",
    "T20n1066_001:0127c09": "次結護身三昧耶印。",
    "T20n1066_001:0127c10": "以手內相叉右押左。竪二中指頭相拄。屈二",
    "T20n1066_001:0127c11": "頭指如鉤形。於中指背勿令相著。並二大指",
    "T20n1066_001:0127c12": "押二無名指。即成。印身五處。所謂額次左右",
    "T20n1066_001:0127c13": "肩次心喉。於頂上散印。各誦真言一遍。真言",
    "T20n1066_001:0127c14": "曰。",
    "T20n1066_001:0127c15": "唵嚩日囉二合儗𩕳二合鉢囉二合儞鉢多二合",
    "T20n1066_001:0127c16": "野娑嚩二合賀",
    "T20n1066_001:0127c17": "由結此印及誦真言加持故。即成被金剛甲冑。",
    "T20n1066_001:0127c18": "所有毘那夜迦及諸魔作障礙者退散馳走。悉",
    "T20n1066_001:0127c19": "見行者光明被身威德自在。若居山林及在",
    "T20n1066_001:0127c20": "險難皆悉無畏。水火等災一切厄難。虎狼師",
    "T20n1066_001:0127c21": "子刀杖枷鎖。如是等事悉皆消滅見者歡喜。",
    "T20n1066_001:0127c22": "命終已後不墮惡趣。當生諸佛淨妙國土。",
    "T20n1066_001:0127c23": "次結金剛輪大菩薩大威德契已。入曼拏羅",
    "T20n1066_001:0127c24": "者受得三世無障礙三種律儀。由入曼拏羅",
    "T20n1066_001:0127c25": "身心備十微塵剎世界微塵數三摩耶無作禁",
    "T20n1066_001:0127c26": "戒。或因屈身俯仰發言吐氣起心動念。廢忘",
    "T20n1066_001:0127c27": "菩提之心退失善根。以此印契密言殊勝方",
    "T20n1066_001:0127c28": "便誦持作意。能除違犯愆咎。三摩耶如故倍",
    "T20n1066_001:0127c29": "加光顯。能淨身口意故。則成入一切曼拏羅。",
    "T20n1066_001:0128a01": "獲得灌頂三摩耶。應結印誦真言七遍。二羽",
    "T20n1066_001:0128a02": "內相叉。竪二定。以二念糺二定。二慧並申直。",
    "T20n1066_001:0128a03": "安契當於心。誠心誦七遍。真言曰。",
    "T20n1066_001:0128a04": "曩莫悉底哩野四合地尾二合迦喃一薩嚩怛他",
    "T20n1066_001:0128a05": "誐哆喃二闇三尾囉𡁠尾囉𡁠四摩訶作羯囉",
    "T20n1066_001:0128a06": "二合嚩日哩二合五娑哆娑哆六娑囉帝娑囉帝七",
    "T20n1066_001:0128a07": "怛囉二合以怛囉二合以八尾馱摩𩕳九三畔惹",
    "T20n1066_001:0128a08": "𩕳十怛囉二合摩底悉馱十一儗哩二合怛囕二合十二",
    "T20n1066_001:0128a09": "娑嚩二合賀引十三",
    "T20n1066_001:0128a10": "誦此真言時作是觀念。盡虛空界遍法界生",
    "T20n1066_001:0128a11": "死六趣有情。速得入普集會大曼拏羅。等同",
    "T20n1066_001:0128a12": "聖者。",
    "T20n1066_001:0128a13": "次結定印入四無量心觀。初入慈無量心定。",
    "T20n1066_001:0128a14": "以殷淨心遍緣。六道四生一切有情。皆具如",
    "T20n1066_001:0128a15": "來藏備三種身口意金剛。以我修三密功德",
    "T20n1066_001:0128a16": "力故。願一切有情。等同普賢菩薩。如是觀已。",
    "T20n1066_001:0128a17": "即誦大悲三摩地真言曰。",
    "T20n1066_001:0128a18": "唵引摩賀昧怛囉二合野　娑　頗　囉",
    "T20n1066_001:0128a19": "次入悲無量心三摩地智。以悲愍心遍緣。六",
    "T20n1066_001:0128a20": "道四生一切有情。沈溺生死苦海。不悟自心。",
    "T20n1066_001:0128a21": "妄生分別起種種煩惱業。是故不達真如平",
    "T20n1066_001:0128a22": "等如虛空。起恒河沙功德。以我修三密加持",
    "T20n1066_001:0128a23": "力故。願一切有情。等同虛空藏菩薩。如是觀",
    "T20n1066_001:0128a24": "已。即誦大悲三摩地真言曰。",
    "T20n1066_001:0128a25": "唵摩賀迦嚕拏野娑頗二合囉",
    "T20n1066_001:0128a26": "次入喜無量心三摩地智。以清淨心遍緣。六",
    "T20n1066_001:0128a27": "道四生一切有情。本來清淨由如蓮華。不染",
    "T20n1066_001:0128a28": "客塵自性清淨。以我修三密功德力故。願一",
    "T20n1066_001:0128a29": "切有情。等同觀自在菩薩。如是觀已。即誦大",
    "T20n1066_001:0128b01": "喜三摩地真言曰。",
    "T20n1066_001:0128b02": "唵引󰡊馱鉢囉二合引謨那　娑頗二合引囉",
    "T20n1066_001:0128b03": "次入捨無量心三摩地智。以平等心遍緣。六",
    "T20n1066_001:0128b04": "道四生一切有情。皆離我所離蘊界。及離能",
    "T20n1066_001:0128b05": "取所取於法平等。心本不生性相空故。以我",
    "T20n1066_001:0128b06": "修三密功德力故。願一切有情。等同虛空藏",
    "T20n1066_001:0128b07": "菩薩。如是觀已。即誦大捨三摩地真言曰。",
    "T20n1066_001:0128b08": "唵麼護閉羯灑二合引娑頗二合引囉",
    "T20n1066_001:0128b09": "修真言者。由習四無量心定誦真言故。所有",
    "T20n1066_001:0128b10": "人天種種魔難業障悉皆滅除。頓集無量福",
    "T20n1066_001:0128b11": "智。身心調柔堪任自在。",
    "T20n1066_001:0128b12": "次結輪壇印。",
    "T20n1066_001:0128b13": "二手各作金剛拳。進力檀慧互鉤結。印於口",
    "T20n1066_001:0128b14": "誦真言。即成入一切曼拏羅。次安於頂。於所",
    "T20n1066_001:0128b15": "建立道場處。皆成大曼拏羅。如本尊親自建",
    "T20n1066_001:0128b16": "立輪壇。真言曰。",
    "T20n1066_001:0128b17": "唵嚩日囉二合引作訖囉二合引吽𠺁吽鑁斛",
    "T20n1066_001:0128b18": "由結此印誦真言加持故。修行者設有越法。",
    "T20n1066_001:0128b19": "誤失三業破三摩耶。戒能除諸過皆得圓滿。",
    "T20n1066_001:0128b20": "次結請本尊印。",
    "T20n1066_001:0128b21": "二手內相叉作拳。左大指入掌。以右大指向",
    "T20n1066_001:0128b22": "身招之。真言曰。",
    "T20n1066_001:0128b23": "唵阿嚕禮迦伊二合引呬伊二合引呬娑嚩二合引賀",
    "T20n1066_001:0128b24": "由此真言印加持故。本尊菩薩不越本誓。將",
    "T20n1066_001:0128b25": "諸聖眾來赴道場。加持修行者速滿本願。",
    "T20n1066_001:0128b26": "次結馬首明王印辟除結界。",
    "T20n1066_001:0128b27": "二手合掌。屈二頭指無名指。於掌內甲相背。",
    "T20n1066_001:0128b28": "竪開二大指即成。以印左轉三匝。心想辟除",
    "T20n1066_001:0128b29": "諸作障者。魔鬼神毘那夜迦退散馳走。以印",
    "T20n1066_001:0128c01": "右旋三匝及揮上下。即成堅固大界。真言曰。",
    "T20n1066_001:0128c02": "唵引阿蜜栗二合引覩捺婆二合引嚩吽泮吒娑嚩",
    "T20n1066_001:0128c03": "二合賀",
    "T20n1066_001:0128c04": "次獻閼伽香水印。",
    "T20n1066_001:0128c05": "二手棒閼伽器。滿盛香水汎以時花。當額奉",
    "T20n1066_001:0128c06": "獻。真言曰。",
    "T20n1066_001:0128c07": "麼娑麼入聲娑嚩二合賀引",
    "T20n1066_001:0128c08": "由獻閼伽香水供養。令修行者三業清淨。洗",
    "T20n1066_001:0128c09": "除一切煩惱罪垢。從勝解行地至十地及如",
    "T20n1066_001:0128c10": "來地。當證如是地波羅蜜時。得一切如來與",
    "T20n1066_001:0128c11": "甘露法水灌首。",
    "T20n1066_001:0128c12": "次結獻座印。",
    "T20n1066_001:0128c13": "二手蓮華合掌。舒開二無名指。頭屈如開敷",
    "T20n1066_001:0128c14": "蓮華形。真言曰。",
    "T20n1066_001:0128c15": "唵引迦摩攞娑嚩二合引賀",
    "T20n1066_001:0128c16": "由此真言印加持故。本尊聖眾真實受持蓮",
    "T20n1066_001:0128c17": "華寶座而坐。",
    "T20n1066_001:0128c18": "次結普供養印。",
    "T20n1066_001:0128c19": "二手合掌微交。右押左置印心上。誦真言五",
    "T20n1066_001:0128c20": "遍。從印流出種種供養雲海。塗香華鬘燒香",
    "T20n1066_001:0128c21": "飲食。燈明賢瓶天妙技樂。普遍供養諸佛菩",
    "T20n1066_001:0128c22": "薩本尊聖眾。真言曰。",
    "T20n1066_001:0128c23": "曩上聲莫入聲薩嚩怛他引孽帝毘喻二合引一尾濕",
    "T20n1066_001:0128c24": "嚩二合引母契毘藥二合二薩嚩他三欠四嗢娜誐二",
    "T20n1066_001:0128c25": "合帝娑頗二合囉呬𤚥五誐誐曩劍六娑嚩二合引",
    "T20n1066_001:0128c26": "賀",
    "T20n1066_001:0128c27": "由此真言印加持故。諸佛菩薩本尊聖眾。皆",
    "T20n1066_001:0128c28": "獲真實廣大供養。法爾成故。次誦讚歎。",
    "T20n1066_001:0128c29": "迦麼攞目佉一迦麼攞路佐曩二迦麼攞薩曩",
    "T20n1066_001:0129a01": "三迦麼攞賀娑哆四迦麼攞婆母𩕳五迦麼攞",
    "T20n1066_001:0129a02": "迦麼攞三婆嚩六娑迦攞麼攞乞叉二合攞七曩",
    "T20n1066_001:0129a03": "曩謨娑覩二合帝八",
    "T20n1066_001:0129a04": "次結本尊心密印　　順教相應為念誦",
    "T20n1066_001:0129a05": "諦觀本尊身相好　　普放無量大光明",
    "T20n1066_001:0129a06": "所有受苦眾生類　　蒙光照觸皆安樂",
    "T20n1066_001:0129a07": "誦本真言七遍已　　頂上散印如垂帶",
    "T20n1066_001:0129a08": "心印兩手合掌虛掌內。合腕二頭指來去。",
    "T20n1066_001:0129a09": "聖千手千眼觀世音自在菩薩摩訶薩廣大圓",
    "T20n1066_001:0129a10": "滿無礙大悲心陀羅尼真言如文。",
    "T20n1066_001:0129a11": "次取數珠捧持頂戴加持七遍。真言曰。",
    "T20n1066_001:0129a12": "唵尾路左曩麼攞娑嚩二合賀",
    "T20n1066_001:0129a13": "次以千轉真言加持七遍。真言曰。",
    "T20n1066_001:0129a14": "唵嚩日囉二合麌呬野二合惹跛三麼曳吽",
    "T20n1066_001:0129a15": "加持已即發是願。願我及一切有情。所求世",
    "T20n1066_001:0129a16": "間出世間殊勝大願速得成就。二手持珠當",
    "T20n1066_001:0129a17": "心。誦真言一遍。與末後字聲移移一珠。不緩",
    "T20n1066_001:0129a18": "不急不高不下。稱呼真言字令一一分明。或",
    "T20n1066_001:0129a19": "作金剛誦。舌端微動脣齒合。離諸散亂。一心",
    "T20n1066_001:0129a20": "專注本尊勿緣異相。或千或百常定其數。念",
    "T20n1066_001:0129a21": "誦終畢捧珠頂禮志誠發願。安珠本處復結",
    "T20n1066_001:0129a22": "本尊心密印念誦。散印如前。",
    "T20n1066_001:0129a23": "讚歎供養倍慇懃　　再奉閼伽稱本願",
    "T20n1066_001:0129a24": "復以馬首明王印　　三轉真言成解界",
    "T20n1066_001:0129a25": "如前請尊降入印　　大指外撥成奉送",
    "T20n1066_001:0129a26": "真言曰。",
    "T20n1066_001:0129a27": "唵阿嚕力迦誐𤧳誐𤧳娑嚩二合引賀",
    "T20n1066_001:0129a28": "行者奉送聖眾已　　復結定印起慈悲",
    "T20n1066_001:0129a29": "三部加持被甲冑　　禮畢辭退任經行",
    "T20n1066_001:0129b01": "如是依法修行者　　速集福智獲神通",
    "T20n1066_001:0129b02": "現世得入歡喜地　　後十六生成正覺",
    "T20n1066_001:0129b03": "大悲心陀羅尼修行念誦略儀"
}