{
    "T11n0320_003:0925a08": "父子合集經卷第三",
    "T11n0320_003:0925a10": "西天譯經三藏朝散大夫",
    "T11n0320_003:0925a11": "試鴻臚卿宣梵大師賜紫",
    "T11n0320_003:0925a12": "沙門臣日稱等奉　詔譯",
    "T11n0320_003:0925a13": "淨飯王致禮如來品第三",
    "T11n0320_003:0925a14": "爾時淨飯王，將諸釋種前後圍繞，詣尼拘律",
    "T11n0320_003:0925a15": "陀園中，到已即下寶飾車乘，與諸臣從徒步",
    "T11n0320_003:0925a16": "而進。世尊知已，欲化父王捨除憍慢，發生淨",
    "T11n0320_003:0925a17": "信，即陞空中現神變相，遊行往來自在無礙。",
    "T11n0320_003:0925a18": "時娑婆世界主大梵天王在如來左，帝釋天",
    "T11n0320_003:0925a19": "主居如來右，焰摩天王、都史多天王、樂變化",
    "T11n0320_003:0925a20": "天王、他化自在天王，各各執持種種寶蓋，隨",
    "T11n0320_003:0925a21": "從如來乘空而行。多聞天王、持國天王，合掌",
    "T11n0320_003:0925a22": "作禮住立東面。增長天王、廣目天王，頭頂致",
    "T11n0320_003:0925a23": "敬住立西面。復有六欲諸天眷屬，雨諸天花，",
    "T11n0320_003:0925a24": "優鉢羅花、拘沒那花、奔拏利迦花、曼陀羅花，",
    "T11n0320_003:0925a25": "及雨上妙細末旃檀、沈水香等，諸天伎樂眾",
    "T11n0320_003:0925a26": "妙歌舞，於虛空中一時俱作。",
    "T11n0320_003:0925a27": "爾時世尊，以神通力化作無數七寶樓閣，微",
    "T11n0320_003:0925a28": "妙莊嚴，光明赫奕，令彼時會若天若人互相",
    "T11n0320_003:0925a29": "往來各得相見。是時眾會心大歡喜，從昔已",
    "T11n0320_003:0925b01": "來未曾有也。時淨飯王覩斯瑞相生希有心，",
    "T11n0320_003:0925b02": "即作是說：「如來昔日為太子時，不以四天下",
    "T11n0320_003:0925b03": "轉輪王位富貴自在心生顧戀，今於三千大",
    "T11n0320_003:0925b04": "千世界為大法王，具足聖財神通自在，常得",
    "T11n0320_003:0925b05": "諸天恭敬圍繞，勝過於彼，不可比喻。我今唯",
    "T11n0320_003:0925b06": "有釋種眷屬及諸人民，而為侍從。」作是說已，",
    "T11n0320_003:0925b07": "喜悅無量生清淨心，偏袒右肩，右膝著地，合",
    "T11n0320_003:0925b08": "掌恭敬，瞻仰如來，頭面致禮，復作是言：「世尊",
    "T11n0320_003:0925b09": "初生無人扶侍，即行七步，觀視十方：『我於世",
    "T11n0320_003:0925b10": "間，最尊最勝，更無過上，越老病死，盡苦邊",
    "T11n0320_003:0925b11": "際。』我於爾時見是事已，心生歡喜，曾伸禮敬。",
    "T11n0320_003:0925b12": "又復世尊為太子時，往田野中觀於農作，憩",
    "T11n0320_003:0925b13": "閻浮樹蔭涼之下，日雖西昃，其影不移。是時",
    "T11n0320_003:0925b14": "復有六欲天子，合掌恭敬，侍立其側。我於爾",
    "T11n0320_003:0925b15": "時亦伸禮敬，今覩世尊現是瑞相，乃為第三",
    "T11n0320_003:0925b16": "向佛作禮。」時淨飯王欲重宣此義，而說偈言：",
    "T11n0320_003:0925b17": "「福智無比兩足尊，　　初生即行於七步，",
    "T11n0320_003:0925b18": "　唱言世間獨為勝，　　我於彼時曾致禮。",
    "T11n0320_003:0925b19": "　又觀農作憩陰涼，　　日昃其影不移動，",
    "T11n0320_003:0925b20": "　六欲諸天侍其側，　　我於彼時伸禮敬。",
    "T11n0320_003:0925b21": "　今佛現此神變相，　　愍念於我及眾生，",
    "T11n0320_003:0925b22": "　世間無有如佛者，　　此乃第三頭面禮。",
    "T11n0320_003:0925b23": "　昔日我為立其名，　　號曰一切義成就，",
    "T11n0320_003:0925b24": "　已得佛果遂夙心，　　喜悅猶如飲甘露。」",
    "T11n0320_003:0925b25": "時六欲天子知淨飯王一心渴仰欲覩如來，",
    "T11n0320_003:0925b26": "先於尼俱律陀園中，為佛世尊敷師子座，其",
    "T11n0320_003:0925b27": "座高勝諸珍嚴瑩，即以天中憍奢闍衣上妙",
    "T11n0320_003:0925b28": "白[疊*毛]鋪設其上；又彼林中自然化出眾妙衣",
    "T11n0320_003:0925b29": "服，周匝莊嚴處處垂下。設座畢已，迎請世尊",
    "T11n0320_003:0925c01": "安坐其上。「我自捨家至于成佛，乃與父王初",
    "T11n0320_003:0925c02": "得相見。」作是念已從空中下。時淨飯王獲奉",
    "T11n0320_003:0925c03": "如來，心大歡喜得未曾有，瞻仰粹容目不暫",
    "T11n0320_003:0925c04": "捨，尊重讚歎問訊慰勞。佛於座上結加趺坐，",
    "T11n0320_003:0925c05": "王與釋種退坐一面。",
    "T11n0320_003:0925c06": "是時復有色界諸天皆來佛會，所謂梵眾天、",
    "T11n0320_003:0925c07": "梵輔天、大梵王天、少光天、無量光天、極光淨",
    "T11n0320_003:0925c08": "天、遍淨天、無量淨天、無雲天、福生天、廣果",
    "T11n0320_003:0925c09": "天、無煩天、無熱天、善現天、善見天、色究竟",
    "T11n0320_003:0925c10": "天等，覩佛世尊為化父王現斯瑞相，咸皆歡",
    "T11n0320_003:0925c11": "喜共相慶慰，各持天中曼陀羅花、摩訶曼陀",
    "T11n0320_003:0925c12": "羅花而散佛上，又復以諸上妙天衣懸於空",
    "T11n0320_003:0925c13": "中而為供養，復以種種嚴身之具，寶冠耳璫，",
    "T11n0320_003:0925c14": "指環臂釧，珠珮瓔珞，珍琦束帶，或以黃金為",
    "T11n0320_003:0925c15": "鬘眾寶間飾，眾寶為鬘黃金間飾，如是寶鬘",
    "T11n0320_003:0925c16": "貫以金線，巧妙光麗，奉上如來。又以種種上",
    "T11n0320_003:0925c17": "妙寶蓋寶幢寶幡，行列供養。時諸天子作供",
    "T11n0320_003:0925c18": "養已，頭面作禮住虛空中，散諸香水如微細",
    "T11n0320_003:0925c19": "雨，各各合掌，以偈讚佛：",
    "T11n0320_003:0925c20": "「歸依最勝大丈夫，　　善能攝化群生者，",
    "T11n0320_003:0925c21": "　具大福智及名聞，　　一切世間無與等。",
    "T11n0320_003:0925c22": "　歸依最勝大丈夫，　　勝慧深廣難思議，",
    "T11n0320_003:0925c23": "　大悲憐愍諸有情，　　為說四諦真實法。",
    "T11n0320_003:0925c24": "　歸依最勝大丈夫，　　永離貪恚愚癡垢，",
    "T11n0320_003:0925c25": "　巍巍相好遍莊嚴，　　猶若金山顯大海。",
    "T11n0320_003:0925c26": "　歸依最勝大丈夫，　　能摧異論無怯弱，",
    "T11n0320_003:0925c27": "　咸令捨除迷妄情，　　具修正見清淨行。",
    "T11n0320_003:0925c28": "　我等自惟宿福慶，　　得值能仁出世間，",
    "T11n0320_003:0925c29": "　以此供養少善根，　　迴向自他得作佛。」",
    "T11n0320_003:0926a01": "父子合集經阿修羅王授記品第四",
    "T11n0320_003:0926a02": "爾時世尊為化父王現神變已，時彼會中有",
    "T11n0320_003:0926a03": "諸阿修羅王，矚是瑞相，心各踊悅，復見色界",
    "T11n0320_003:0926a04": "諸天子等廣大供養，深生隨喜。時有上首尾",
    "T11n0320_003:0926a05": "摩唧怛囉阿修羅王而作是言：「我今於佛最",
    "T11n0320_003:0926a06": "初供養。」以神通力於彼園中，即時化作六十",
    "T11n0320_003:0926a07": "那庾多眾寶網幔，雜色間飾彌覆空中。寶幔",
    "T11n0320_003:0926a08": "之下復現六十那庾多寶莊嚴地，寶地之上",
    "T11n0320_003:0926a09": "復現六十那庾多殊妙樓閣，一一樓閣寶為",
    "T11n0320_003:0926a10": "其門，黃金樓閣以銀為門，琉璃為牖，硨磲為",
    "T11n0320_003:0926a11": "柱，玻瓈為栱，碼碯為地，真珠等寶間飾莊嚴，",
    "T11n0320_003:0926a12": "白銀樓閣以金為門，琉璃為牖，珊瑚為柱，硨",
    "T11n0320_003:0926a13": "磲為栱，玻瓈為地，真珠等寶間飾莊嚴；乃至",
    "T11n0320_003:0926a14": "碼碯樓閣玻瓈為門。如是七寶所成樓閣戶",
    "T11n0320_003:0926a15": "牖柱栱次第莊嚴，一一門中各現眾寶師子",
    "T11n0320_003:0926a16": "之座。於座左右皆有修羅童子童女，手執白",
    "T11n0320_003:0926a17": "拂或持寶扇侍立其側。一一座上有眾寶蓋，",
    "T11n0320_003:0926a18": "於前復現眾色寶幢，於黃金門現出青幢，黃",
    "T11n0320_003:0926a19": "色為頂黃金為幹，於白銀門現出黃幢，青色",
    "T11n0320_003:0926a20": "為頂赤寶為幹，於琉璃門現出紅幢，赤色為",
    "T11n0320_003:0926a21": "頂黃金為幹，於眾寶門現彩畫幢，眾色為頂",
    "T11n0320_003:0926a22": "白銀為幹，如上所現眾寶網幔、寶地樓閣、寶",
    "T11n0320_003:0926a23": "幢幡蓋迴轉空中，繞佛三匝行列而住。如三",
    "T11n0320_003:0926a24": "十三天伊羅鉢那大龍象王，徐行旋繞帝釋",
    "T11n0320_003:0926a25": "天主，亦復如此。又復降雨天諸妙花，所謂曼",
    "T11n0320_003:0926a26": "陀羅花、摩訶曼陀羅花，曼殊沙花、摩訶曼殊",
    "T11n0320_003:0926a27": "沙花，波嚕沙迦花、摩訶波嚕沙迦花，迦哩迦",
    "T11n0320_003:0926a28": "囉嚩花、摩訶迦哩迦囉嚩花，鉢吒羅花、摩訶",
    "T11n0320_003:0926a29": "鉢吒羅花，唧怛囉鉢吒羅花、摩訶唧怛囉鉢",
    "T11n0320_003:0926b01": "吒羅花，又雨七寶所成之花：黃金花、白銀花、",
    "T11n0320_003:0926b02": "硨磲花、碼碯花、吠琉璃花、玻胝迦花、真珠花",
    "T11n0320_003:0926b03": "等。復雨珍琦玩好之具，時會所樂皆得如意。",
    "T11n0320_003:0926b04": "又復降雨眾妙香水、塗香、末香、沈水香等。時",
    "T11n0320_003:0926b05": "迦毘羅城所積之花，舉高七尺廣六由旬，與",
    "T11n0320_003:0926b06": "其香水合和成泥。佛神力故，其香普薰遍滿",
    "T11n0320_003:0926b07": "三千大千世界，其中眾生若天若人聞是香",
    "T11n0320_003:0926b08": "已，皆發阿耨多羅三藐三菩提心，得不退轉。",
    "T11n0320_003:0926b09": "彼阿修羅王作供養已，乘七寶車，繞佛三匝，",
    "T11n0320_003:0926b10": "合掌向佛，以偈讚曰：",
    "T11n0320_003:0926b11": "「最勝無動尊，　　圓成菩提果，",
    "T11n0320_003:0926b12": "　能化諸有情，　　出離於三界。",
    "T11n0320_003:0926b13": "　我以清淨心，　　現前伸供養，",
    "T11n0320_003:0926b14": "　願得如世尊，　　永脫輪迴苦。",
    "T11n0320_003:0926b15": "　牟尼大聖主，　　離染除諸惑，",
    "T11n0320_003:0926b16": "　堪為天人師，　　救拔超彼岸，",
    "T11n0320_003:0926b17": "　善宣微妙法，　　調伏諸眾生，",
    "T11n0320_003:0926b18": "　度老死苦厄，　　故我稱讚禮。」",
    "T11n0320_003:0926b19": "時尾摩唧怛囉阿修羅王偈讚佛已，「我今供",
    "T11n0320_003:0926b20": "養心猶未足。」復以海中所有一切無價珍寶，",
    "T11n0320_003:0926b21": "奉上如來。以神通力化作六十那庾多微妙",
    "T11n0320_003:0926b22": "寶車，一一寶車以調順馬而駕御之，皆以金",
    "T11n0320_003:0926b23": "寶裝校嚴飾，一一車上有妙幰蓋，懸眾寶鈴，",
    "T11n0320_003:0926b24": "出聲和雅，其上各有阿修羅女，色相具足獻",
    "T11n0320_003:0926b25": "妙歌舞，作諸伎樂，其聲嘹喨，聞者無厭。佛神",
    "T11n0320_003:0926b26": "力故，令此樂音遍徹三千大千世界；其中有",
    "T11n0320_003:0926b27": "情聞是聲已，身意泰然，離諸染著，皆於阿耨",
    "T11n0320_003:0926b28": "多羅三藐三菩提心不退轉。時阿修羅王作",
    "T11n0320_003:0926b29": "供養已，與其眷屬，心大歡喜，合掌向佛，重說",
    "T11n0320_003:0926c01": "偈言：",
    "T11n0320_003:0926c02": "「願我常親近，　　牟尼大導師，",
    "T11n0320_003:0926c03": "　設最上供養，　　得盡諸苦際。」",
    "T11n0320_003:0926c04": "爾時會中復有阿修羅王名曰極喜，發清淨",
    "T11n0320_003:0926c05": "心，廣興供養，一一供養與尾摩唧怛囉阿修",
    "T11n0320_003:0926c06": "羅王等無有異。作供養已，乘七寶車繞佛三",
    "T11n0320_003:0926c07": "匝，合掌向佛，以偈讚曰：",
    "T11n0320_003:0926c08": "「歸依無上十力尊，　　具修無邊真實行，",
    "T11n0320_003:0926c09": "　決定了達一切法，　　永斷諸惑得無畏。",
    "T11n0320_003:0926c10": "　歸依三界大導師，　　解脫有愛諸結縛，",
    "T11n0320_003:0926c11": "　己超菩提勝彼岸，　　復能拯拔沈溺者。",
    "T11n0320_003:0926c12": "　如來善說出離道，　　眾生聞已咸信受，",
    "T11n0320_003:0926c13": "　皆令清淨滌諸染，　　猶若蓮花不著水。",
    "T11n0320_003:0926c14": "　牟尼勝智善觀察，　　了諸法空亦無相，",
    "T11n0320_003:0926c15": "　不著一切有為行，　　譬如虛空無所依。」",
    "T11n0320_003:0926c16": "爾時會中復有阿修羅王，名曰妙臂，發清淨",
    "T11n0320_003:0926c17": "心廣興供養，一一供養與極喜阿修羅王等",
    "T11n0320_003:0926c18": "無有異。作供養已，乘七寶車，繞佛三匝，手捧",
    "T11n0320_003:0926c19": "金栗散如來上，合掌向佛，以偈讚曰：",
    "T11n0320_003:0926c20": "「稽首吉祥調御師，　　天中世間無與等，",
    "T11n0320_003:0926c21": "　了知眾生性本空，　　但有假想如陽焰，",
    "T11n0320_003:0926c22": "　無作無受無眾生，　　無我無人無彼此，",
    "T11n0320_003:0926c23": "　無言無說自性空，　　諸法本來常寂靜。",
    "T11n0320_003:0926c24": "　推求諸法不可得，　　則於佛教善入解，",
    "T11n0320_003:0926c25": "　是人得名法王子，　　隨順先佛之所行。",
    "T11n0320_003:0926c26": "　我今於佛伸供養，　　調伏難化諸眾生，",
    "T11n0320_003:0926c27": "　以此稱讚少善根，　　迴向自他皆作佛。」",
    "T11n0320_003:0926c28": "爾時會中復有阿修羅王，名曰大力，發清淨",
    "T11n0320_003:0926c29": "心，廣興供養，一一供養與妙臂阿修羅王等",
    "T11n0320_003:0927a01": "無有異。作供養已，乘七寶車，繞佛三匝，以諸",
    "T11n0320_003:0927a02": "寶花而散佛上，合掌向佛，以偈讚曰：",
    "T11n0320_003:0927a03": "「稽首大法王，　　慧眼照三有，",
    "T11n0320_003:0927a04": "　已渡生死海，　　到究竟彼岸。",
    "T11n0320_003:0927a05": "　教導諸有情，　　除惑無怖畏，",
    "T11n0320_003:0927a06": "　越四種瀑流，　　得至安隱處。",
    "T11n0320_003:0927a07": "　甚深微妙慧，　　窮世間源底，",
    "T11n0320_003:0927a08": "　知眾生所欲，　　深著顛倒想。",
    "T11n0320_003:0927a09": "　常以大悲心，　　開示令覺悟，",
    "T11n0320_003:0927a10": "　破彼邪妄智，　　具足真實見。",
    "T11n0320_003:0927a11": "　了達一切法，　　無垢無所著，",
    "T11n0320_003:0927a12": "　如幻化陽焰，　　亦如水中月。",
    "T11n0320_003:0927a13": "　牟尼最勝尊，　　視眾生如子，",
    "T11n0320_003:0927a14": "　皆令修正行，　　不著於三世。",
    "T11n0320_003:0927a15": "　如來出世間，　　了法皆虛假，",
    "T11n0320_003:0927a16": "　自性無所得，　　他性悉皆空。",
    "T11n0320_003:0927a17": "　如世間愚夫，　　夢中受欲樂，",
    "T11n0320_003:0927a18": "　畢竟不可得，　　應當如理思。」",
    "T11n0320_003:0927a19": "爾時會中復有阿修羅王，名曰羅睺，發清淨",
    "T11n0320_003:0927a20": "心，廣興供養，一一供養與大力阿修羅王等",
    "T11n0320_003:0927a21": "無有異。作供養已，乘七寶車，繞佛三匝，復以",
    "T11n0320_003:0927a22": "上妙唧怛囉鉢吒羅花而散佛上，合掌向佛，",
    "T11n0320_003:0927a23": "以偈讚曰：",
    "T11n0320_003:0927a24": "「巍巍無上士，　　身光極晃耀，",
    "T11n0320_003:0927a25": "　諸天及世人，　　無有如佛者。",
    "T11n0320_003:0927a26": "　猶若以芥子，　　比於彌盧山，",
    "T11n0320_003:0927a27": "　亦如牛跡水，　　以況於溟渤。",
    "T11n0320_003:0927a28": "　如來妙色相，　　世間無與等，",
    "T11n0320_003:0927a29": "　一一相端嚴，　　觀者心無厭。",
    "T11n0320_003:0927b01": "　妙相難思議，　　超過一切色，",
    "T11n0320_003:0927b02": "　如日照世間，　　餘光皆隱沒。",
    "T11n0320_003:0927b03": "　佛威德光明，　　映蔽諸天眾，",
    "T11n0320_003:0927b04": "　如月現長空，　　星光皆晦昧。",
    "T11n0320_003:0927b05": "　慧深如巨海，　　身相若金山，",
    "T11n0320_003:0927b06": "　佛身智光明，　　三界無倫匹。」",
    "T11n0320_003:0927b07": "爾時會中復有阿修羅王，名曰淨戒，發清淨",
    "T11n0320_003:0927b08": "心，廣興供養，一一供養與羅睺阿修羅王等",
    "T11n0320_003:0927b09": "無有異。作供養已，乘七寶車繞佛三匝，復以",
    "T11n0320_003:0927b10": "摩訶唧怛囉鉢吒羅花而散佛上，合掌向佛，",
    "T11n0320_003:0927b11": "以偈讚曰：",
    "T11n0320_003:0927b12": "「牟尼具勝智光明，　　能破貪恚愚癡暗，",
    "T11n0320_003:0927b13": "　成就最上奢摩他，　　降注法雨沃群品。",
    "T11n0320_003:0927b14": "　如來金剛座道場，　　熾然智炬照三有，",
    "T11n0320_003:0927b15": "　能爇眾生煩惱薪，　　使無遺餘成灰燼。",
    "T11n0320_003:0927b16": "　無量百千俱胝劫，　　積集任持妙法藏，",
    "T11n0320_003:0927b17": "　普施熱惱諸群迷，　　聞者皆如飲甘露。",
    "T11n0320_003:0927b18": "　如來出現於世間，　　能示眾生正法眼，",
    "T11n0320_003:0927b19": "　無明生死長夜中，　　智慧摩尼能顯照。」",
    "T11n0320_003:0927b20": "爾時會中復有阿修羅王，名喜鬪戰，發清淨",
    "T11n0320_003:0927b21": "心，廣興供養，一一供養與淨戒阿修羅王等",
    "T11n0320_003:0927b22": "無有異。作供養已，乘七寶車，繞佛三匝，復以",
    "T11n0320_003:0927b23": "上妙鉢吒羅花而散佛上，合掌向佛，以偈讚",
    "T11n0320_003:0927b24": "曰：",
    "T11n0320_003:0927b25": "「歸依聖主釋師子，　　於諸法中得無畏，",
    "T11n0320_003:0927b26": "　猶如勇將擐甲冑，　　降伏他兵無怯弱。",
    "T11n0320_003:0927b27": "　能仁諸根常寂靜，　　不為煩惱所動亂，",
    "T11n0320_003:0927b28": "　永盡三毒一切垢，　　餘習展轉不復起。",
    "T11n0320_003:0927b29": "　如來六返觀眾生，　　無愛無憎無分別，",
    "T11n0320_003:0927c01": "　安住無緣廣大慈，　　於冤親境悉平等。",
    "T11n0320_003:0927c02": "　佛知眾生種種想，　　各各開示袪諸妄，",
    "T11n0320_003:0927c03": "　皆令善住正思惟，　　了心如幻無所著。」",
    "T11n0320_003:0927c04": "爾時會中復有阿修羅王，名曰妙眼，發清淨",
    "T11n0320_003:0927c05": "心，廣興供養，一一供養與喜鬪戰阿修羅王",
    "T11n0320_003:0927c06": "等無有異。作供養已，乘七寶車，繞佛三匝，復",
    "T11n0320_003:0927c07": "以摩訶鉢吒羅花而散佛上，合掌向佛，以偈",
    "T11n0320_003:0927c08": "讚曰：",
    "T11n0320_003:0927c09": "「大威德世尊，　　了諸法實相，",
    "T11n0320_003:0927c10": "　所謂諸法者，　　從因緣故有，",
    "T11n0320_003:0927c11": "　無法無非法，　　尋求不可得，",
    "T11n0320_003:0927c12": "　若有法可說，　　此說唯假名。",
    "T11n0320_003:0927c13": "　如是種種相，　　本來常寂靜，",
    "T11n0320_003:0927c14": "　無名亦無相，　　牟尼之所說。",
    "T11n0320_003:0927c15": "　雖說而無說，　　少分不可得，",
    "T11n0320_003:0927c16": "　說者既亦無，　　聽者亦如是。",
    "T11n0320_003:0927c17": "　善達如是義，　　不著一切法，",
    "T11n0320_003:0927c18": "　則能行大行，　　是名真佛子。」",
    "T11n0320_003:0927c19": "爾時會中復有阿修羅王，名越三世，發清淨",
    "T11n0320_003:0927c20": "心，廣興供養，一一供養與妙眼阿修羅王等",
    "T11n0320_003:0927c21": "無有異。作供養已，乘七寶車，繞佛三匝，復以",
    "T11n0320_003:0927c22": "殊妙真珠瓔珞奉施如來，合掌向佛，以偈讚",
    "T11n0320_003:0927c23": "曰：",
    "T11n0320_003:0927c24": "「如來具足諸功德，　　淨戒威儀悉圓滿，",
    "T11n0320_003:0927c25": "　四種魔軍智伏除，　　三界無與佛齊等。",
    "T11n0320_003:0927c26": "　如來定力無能動，　　非淺智者所能測，",
    "T11n0320_003:0927c27": "　行住坐臥定相應，　　現諸利樂神通事。",
    "T11n0320_003:0927c28": "　如來勝慧無過上，　　於大眾中師子吼，",
    "T11n0320_003:0927c29": "　善說妙法破群疑，　　攝化一切諸外道。",
    "T11n0320_003:0928a01": "　如來身色超三有，　　種種相好遍莊嚴，",
    "T11n0320_003:0928a02": "　光明赫奕若金山，　　廣修檀施所獲得。」",
    "T11n0320_003:0928a03": "爾時會中復有阿修羅王，名曰普耀，發清淨",
    "T11n0320_003:0928a04": "心，廣興供養，一一供養與越三世阿修羅王",
    "T11n0320_003:0928a05": "等無有異。作供養已，乘七寶車，繞佛三匝，",
    "T11n0320_003:0928a06": "復以眾妙珍寶散如來上，合掌向佛，以偈讚",
    "T11n0320_003:0928a07": "曰：",
    "T11n0320_003:0928a08": "「我等捨離五欲樂，　　來詣佛所伸供養，",
    "T11n0320_003:0928a09": "　各見如來對已前，　　此不共德難思議。",
    "T11n0320_003:0928a10": "　一音所演清淨法，　　或樂廣說或略說，",
    "T11n0320_003:0928a11": "　各隨意欲而解了，　　此不共德難思議。",
    "T11n0320_003:0928a12": "　一音所演清淨法，　　隨其趣類各得解，",
    "T11n0320_003:0928a13": "　如來善巧應其機，　　此不共德難思議。",
    "T11n0320_003:0928a14": "　一音所演清淨法，　　或令修習或調伏，",
    "T11n0320_003:0928a15": "　或有獲證諸果利，　　此不共德難思議。」",
    "T11n0320_003:0928a16": "爾時會中復有阿修羅王，名目真隣陀，發清",
    "T11n0320_003:0928a17": "淨心，廣興供養，一一供養與普耀阿修羅王",
    "T11n0320_003:0928a18": "等無有異。作供養已，乘七寶車，繞佛三匝，以",
    "T11n0320_003:0928a19": "赤真珠，而散佛上，合掌向佛，以偈讚曰：",
    "T11n0320_003:0928a20": "「如來善化於父王，　　捨除憍慢及邪見，",
    "T11n0320_003:0928a21": "　令發堅固淨信心，　　此為最上無比子。",
    "T11n0320_003:0928a22": "　法無自性從緣生，　　如夢受樂非實事，",
    "T11n0320_003:0928a23": "　應知彼樂隨想起，　　是則名了諸法性。",
    "T11n0320_003:0928a24": "　譬如秋空起浮雲，　　妄情執有非堅固，",
    "T11n0320_003:0928a25": "　依於牟尼教法中，　　智者不應增我慢。",
    "T11n0320_003:0928a26": "　心善觀察不放逸，　　則於世間無所著，",
    "T11n0320_003:0928a27": "　是名安住佛法中，　　當證如幻三摩地。」",
    "T11n0320_003:0928a28": "時諸阿修羅王作供養已，各各合掌，住立佛",
    "T11n0320_003:0928a29": "前，身意泰然，快得善利，皆發阿耨多羅三藐",
    "T11n0320_003:0928b01": "三菩提心。爾時，世尊知諸阿修羅王心之所",
    "T11n0320_003:0928b02": "念，於大眾中現微笑相，即於面門放五色光，",
    "T11n0320_003:0928b03": "其光遍照普佛世界，繞佛三匝，復從世尊頂",
    "T11n0320_003:0928b04": "門而入。時尊者馬勝覩是相已，從座而起偏",
    "T11n0320_003:0928b05": "袒右肩，右膝著地，頭面作禮，白言：「世尊！以何",
    "T11n0320_003:0928b06": "因緣現斯瑞相？」合掌向佛，以偈問曰：",
    "T11n0320_003:0928b07": "「人中最勝釋師子，　　現斯瑞相非無因，",
    "T11n0320_003:0928b08": "　唯願大悲為我說，　　聞已皆使心安泰。",
    "T11n0320_003:0928b09": "　六十那由阿修羅，　　廣大淨心興供養，",
    "T11n0320_003:0928b10": "　將非如來與授記，　　令彼聞已生歡喜？",
    "T11n0320_003:0928b11": "　時會咸作是思念：　　『放此光明非小緣，",
    "T11n0320_003:0928b12": "　唯願如來愍我輩，　　為說現相之所以。』",
    "T11n0320_003:0928b13": "　為當有發菩提心？　　或復初生於淨信？",
    "T11n0320_003:0928b14": "　如來各各悉了知，　　願決眾疑速當說。」",
    "T11n0320_003:0928b15": "爾時世尊以偈答曰：",
    "T11n0320_003:0928b16": "「善哉馬勝大比丘，　　汝能諮問放光事，",
    "T11n0320_003:0928b17": "　我今欲於眾會中，　　記別最上真實果。",
    "T11n0320_003:0928b18": "　諸阿修羅興福業，　　志求無上大菩提，",
    "T11n0320_003:0928b19": "　貪恚障染悉蠲除，　　如手觸空無所礙。",
    "T11n0320_003:0928b20": "　由此發生清淨意，　　廣興無邊妙供養，",
    "T11n0320_003:0928b21": "　後當捨此修羅身，　　常生勝處增明慧。",
    "T11n0320_003:0928b22": "　未來過彼河沙劫，　　親近承事諸如來，",
    "T11n0320_003:0928b23": "　後身得作法中王，　　相繼成佛同名號。",
    "T11n0320_003:0928b24": "　皆稱最上燈如來，　　名聞普遍十方界，",
    "T11n0320_003:0928b25": "　教化六十那庾多，　　眾生聞法咸得度。",
    "T11n0320_003:0928b26": "　國土廣博極嚴淨，　　盡一三千大千界，",
    "T11n0320_003:0928b27": "　其中受化諸眾生，　　具足福德及智慧，",
    "T11n0320_003:0928b28": "　不造一切非法業，　　皆修平等安樂行。",
    "T11n0320_003:0928b29": "　彼佛皆說無諍法，　　聞者無著亦無礙，",
    "T11n0320_003:0928c01": "　佛壽六十那庾多，　　眾生住命等無異。",
    "T11n0320_003:0928c02": "　彼諸如來化緣終，　　機感相從亦入滅，",
    "T11n0320_003:0928c03": "　次第紹隆得作佛，　　國土壽量悉同然，",
    "T11n0320_003:0928c04": "　亦化如上諸有情，　　受持正法為佛子。」",
    "T11n0320_003:0928c05": "父子合集經卷第三"
}