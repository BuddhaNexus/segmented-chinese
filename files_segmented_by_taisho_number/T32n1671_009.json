{
    "T32n1671_009:0736b02": "福蓋正行所集經卷第九",
    "T32n1671_009:0736b04": "龍樹菩薩集",
    "T32n1671_009:0736b05": "西天譯經三藏朝散大夫",
    "T32n1671_009:0736b06": "試鴻臚卿宣梵大師賜紫",
    "T32n1671_009:0736b07": "沙門臣日稱等奉　詔譯",
    "T32n1671_009:0736b08": "若於佛等最勝福田專修施行，定獲其報。如",
    "T32n1671_009:0736b09": "是乃至現見世間王者之貴尊崇無比，首戴",
    "T32n1671_009:0736b10": "寶冠諸珍間錯，耳環臂釧金璧交瑩，容儀鮮",
    "T32n1671_009:0736b11": "白具相端嚴，珠瓔寶鬘以飾其服。所居宮",
    "T32n1671_009:0736b12": "殿高廣宏麗，重樓戶牖盡諸奇巧，眾色繒",
    "T32n1671_009:0736b13": "帛遍張露幔。瑞獸師子、俱枳羅鳥置之籠",
    "T32n1671_009:0736b14": "檻，以為玩好。城墉峻峙、力士環衛，象馬車",
    "T32n1671_009:0736b15": "乘往來合沓。所居民庶安隱豐樂，無有諍",
    "T32n1671_009:0736b16": "訟、剽竊、逋竄種種嬈惱怖畏等事。處處皆",
    "T32n1671_009:0736b17": "有妙娑羅樹、多摩羅樹、占博迦樹、無憂樹等，",
    "T32n1671_009:0736b18": "枝葉花果茂盛可愛。王所欲至，於四衢道屏",
    "T32n1671_009:0736b19": "去塵穢、瓦礫荊棘，以眾香水泛灑其地，百千",
    "T32n1671_009:0736b20": "伎樂、簫笛箜篌、擊皷吹貝導從前後。王乘龍",
    "T32n1671_009:0736b21": "象威德特尊、最上無垢，牛頭旃檀磨以塗",
    "T32n1671_009:0736b22": "體，其香遠聞。被服絳綃如日初出，右手執",
    "T32n1671_009:0736b23": "持殊妙白拂，吠琉璃寶以為其柄。張妙繖蓋，",
    "T32n1671_009:0736b24": "黃金為幹，種種寶物裝治華煥。時彼城中一",
    "T32n1671_009:0736b25": "切人民，歡喜合掌同音稱讚，散眾名花遍布",
    "T32n1671_009:0736b26": "于地。有諸士族或裁巧思，作為詠歌紀揚德",
    "T32n1671_009:0736b27": "化，王聞是已倍增悅豫。如是勝報，由施所",
    "T32n1671_009:0736b28": "得。此說是名於勝福田，專修施行成就福",
    "T32n1671_009:0736b29": "蓋。",
    "T32n1671_009:0736c01": "云何布施令諸有情一向獲得世間富樂，受",
    "T32n1671_009:0736c02": "用殊妙五欲境界？應當了知，如是施業不唯",
    "T32n1671_009:0736c03": "招致廣大富樂，乃至無上智因亦能成就。當",
    "T32n1671_009:0736c04": "知此施為堅固藏，不為水火盜賊所壞。當知",
    "T32n1671_009:0736c05": "此施是最勝友，此生他世常為其伴。當知",
    "T32n1671_009:0736c06": "此施如好種子，於一切時得如意果。當知此",
    "T32n1671_009:0736c07": "施如妙階梯，能陞天中受諸快樂。當知此",
    "T32n1671_009:0736c08": "施猶如燈明，能破餓鬼慳悋黑暗，於惡趣",
    "T32n1671_009:0736c09": "中能為濟拔，於險難處能為救護，越生死",
    "T32n1671_009:0736c10": "海能到彼岸。若諸眾生如是知已，數數發",
    "T32n1671_009:0736c11": "起清淨作意，勤行布施相續不斷，於諸所有",
    "T32n1671_009:0736c12": "心無悋惜亦不枉費，深生覺悟此等皆為不",
    "T32n1671_009:0736c13": "堅之物，畢竟樂脩清淨施業。由是之故，美名",
    "T32n1671_009:0736c14": "遐布、見者忻慕，常得善人依止共住，處大眾",
    "T32n1671_009:0736c15": "中心無怯弱，善住威儀，讚施功德能招富",
    "T32n1671_009:0736c16": "足、免離惡道、得生天上、趣解脫城，令他信",
    "T32n1671_009:0736c17": "解離慳垢穢。當知此人是大菩薩、是善知",
    "T32n1671_009:0736c18": "識、是大丈夫，能長有情真實善根，一切眾生",
    "T32n1671_009:0736c19": "應當往詣，親近供養、樂聞正法、如理修作，求",
    "T32n1671_009:0736c20": "出離道。",
    "T32n1671_009:0736c21": "如上所說，若於佛等專修施行定獲其報。設",
    "T32n1671_009:0736c22": "使不遇一佛菩薩，而能任持如是施心，所感",
    "T32n1671_009:0736c23": "之報如前不異。是故世尊方便顯示，令諸眾",
    "T32n1671_009:0736c24": "生次第行學。",
    "T32n1671_009:0736c25": "爾時世尊遊化依止在王舍城迦蘭陀竹林。",
    "T32n1671_009:0736c26": "時尊者大目乾連作是思惟：「今者世尊與諸",
    "T32n1671_009:0736c27": "聲聞大弟子眾住此林中，當須建立清淨僧",
    "T32n1671_009:0736c28": "坊。」作是念已，詣帝釋所，白言：「天主！敢募仁",
    "T32n1671_009:0736c29": "者，於王舍城迦蘭陀竹林，為佛世尊造立",
    "T32n1671_009:0737a01": "精舍，并諸弟子大阿羅漢同此安居。」時天帝",
    "T32n1671_009:0737a02": "釋聞是說已，心大歡喜，唯然受教。即以無數",
    "T32n1671_009:0737a03": "金銀珍寶、帝青摩尼、吠琉璃等，造作重門、廊",
    "T32n1671_009:0737a04": "廡戶牖、宮殿樓閣。珊瑚為柱，種種寶物而裝",
    "T32n1671_009:0737a05": "校之。復以眾寶刻諸珍禽，懸處空中勢如翔",
    "T32n1671_009:0737a06": "舉。無數寶鏡周匝垂挂，瑩徹無垢燦若星月。",
    "T32n1671_009:0737a07": "種種天衣光潔柔軟，黃金為架以敷其上。金",
    "T32n1671_009:0737a08": "剛寶鬘、真珠花鬘雜廁行列以為莊嚴。燒眾",
    "T32n1671_009:0737a09": "名香氛氳散徹，燃種種燈晝夜明照。如是供",
    "T32n1671_009:0737a10": "養，世所未有。於其園中，處處皆植龍自在",
    "T32n1671_009:0737a11": "花、占博迦花、隅嚕摩花、拘吒波花、無憂樹花，",
    "T32n1671_009:0737a12": "周遍開敷甚可愛樂。於花林中有珊瑚亭，門",
    "T32n1671_009:0737a13": "闥牕檻剞劂奇巧，皆以眾寶裝校嚴飾。微風",
    "T32n1671_009:0737a14": "吹花，香聞遠邇。有諸天女遊止其中，上妙珍",
    "T32n1671_009:0737a15": "琦以為瓔珞，獸銜珠𬽳其鳴珊珊。林中復",
    "T32n1671_009:0737a16": "有諸藥叉女，形容端肅，競共馳觀，髻遺寶",
    "T32n1671_009:0737a17": "花迭相嬉笑。復有廣大清淨池沼，眾寶合",
    "T32n1671_009:0737a18": "成，香水彌滿。池中復有大寶蓮花，白銀為葉、",
    "T32n1671_009:0737a19": "黃金為莖，諸妙天女住立其中，動容作樂",
    "T32n1671_009:0737a20": "獻妙歌舞。復有無數金色蓮花、優鉢羅花、拘",
    "T32n1671_009:0737a21": "沒那花、迦訶羅花，照耀芬敷香氣薰洽。有諸",
    "T32n1671_009:0737a22": "水鳥、鸂𪄪鳧鴈，翔集花塢整其羽翰。有諸戲",
    "T32n1671_009:0737a23": "魚往來游泳，觸花翻浪驚諸鷗鴨。周匝皆",
    "T32n1671_009:0737a24": "以金銀玻𭹳及諸珍寶而為階陛，池岸復",
    "T32n1671_009:0737a25": "有劫波樹林，修條拂水、密葉交蔭，諸妙花蘤",
    "T32n1671_009:0737a26": "相間開發。無數百千士族人民富樂莊嚴，作",
    "T32n1671_009:0737a27": "眾伎樂，往返觀賞無有障礙。",
    "T32n1671_009:0737a28": "時彼天主為佛世尊造立精舍，彌月方畢，營",
    "T32n1671_009:0737a29": "辦所須令無闕乏，種種庫藏悉皆充溢。前詣",
    "T32n1671_009:0737b01": "佛所而作是言：「此地吉祥、廣博嚴淨，與歡喜",
    "T32n1671_009:0737b02": "園正等無異。唯願如來屆此安居。」佛愍彼",
    "T32n1671_009:0737b03": "故即為受之。復以百千最勝龍象奉施如來，",
    "T32n1671_009:0737b04": "及以百千殊妙天女持蓋執拂、扇搖涼風，以",
    "T32n1671_009:0737b05": "為承事諸大弟子。復以百千乾闥婆眾奏妙",
    "T32n1671_009:0737b06": "音樂而為供養。",
    "T32n1671_009:0737b07": "時王舍城有一長者，其家巨富財寶無量，",
    "T32n1671_009:0737b08": "比多聞天王猶以為勝。然彼長者深著邪見，",
    "T32n1671_009:0737b09": "信受外道尼乾子法。見是事已，心懷疑惑。是",
    "T32n1671_009:0737b10": "時尊者大目乾連知彼機熟，即往化導，為說",
    "T32n1671_009:0737b11": "法要，讚佛功德。彼聞法已，心生悟解，白尊者",
    "T32n1671_009:0737b12": "言：「我今發心歸依如來，欲往親近恭敬供",
    "T32n1671_009:0737b13": "養。」即與尊者同詣佛所，頭面禮足，住立一",
    "T32n1671_009:0737b14": "面。尊者白佛：「此大長者，捨邪歸正，始發信",
    "T32n1671_009:0737b15": "心，今欲供養佛及眾僧。唯願大慈，受彼勤請。」",
    "T32n1671_009:0737b16": "佛知是已，默然許之。時彼長者知佛受請，心",
    "T32n1671_009:0737b17": "大歡喜，匍匐而還。即以無數種種珍寶、上妙",
    "T32n1671_009:0737b18": "繒綺嚴飾其居，門樓堂閣皆令新淨，造作",
    "T32n1671_009:0737b19": "精妙百品飲食。成辦既畢，即遣使者前白世",
    "T32n1671_009:0737b20": "尊：「食時將至，唯冀大慈受我微供。」爾時世",
    "T32n1671_009:0737b21": "尊從僧坊出，威德自在、相好端嚴，身放光",
    "T32n1671_009:0737b22": "明如日赫奕，將諸弟子大阿羅漢，諸根寂",
    "T32n1671_009:0737b23": "靜、心得自在、進止詳雅，來詣其舍。復有百",
    "T32n1671_009:0737b24": "千天子天女，身意泰然、離諸散亂，旃檀塗身，",
    "T32n1671_009:0737b25": "恭敬圍繞。有諸人民見是事已，怪未曾有，來",
    "T32n1671_009:0737b26": "白長者。復有百千清信士女，心生歡慶，彈指",
    "T32n1671_009:0737b27": "作禮，各持最上堅黑旃檀然以供養，所燒之",
    "T32n1671_009:0737b28": "香過百千斛。復奏無量上妙音樂，清婉嘹喨",
    "T32n1671_009:0737b29": "聲震于地。時彼長者以諸幡蓋次第安布，遍",
    "T32n1671_009:0737c01": "張露幔珠瓔莊嚴，燒大寶香，躬往迎奉。長者",
    "T32n1671_009:0737c02": "所有內外親族，各齎名花滿掬而散。時佛世",
    "T32n1671_009:0737c03": "尊詣彼宅已，於堂中央為佛設座，上妙繒",
    "T32n1671_009:0737c04": "纊重敷柔軟，雜綵茵褥遍布于地。寶幢行",
    "T32n1671_009:0737c05": "列珠網四垂，懸諸妙幡眾色綷錯，百千寶",
    "T32n1671_009:0737c06": "鈴鋪綴其上，微風動搖聲韻和雅，真珠花",
    "T32n1671_009:0737c07": "鬘遍垂寶幔。塗香末香、澡瓶淨水排備畢",
    "T32n1671_009:0737c08": "已，命佛陞座，即以新好上妙白㲲裁所著衣，",
    "T32n1671_009:0737c09": "跪以奉佛。然後上首大阿羅漢，及彼新學諸",
    "T32n1671_009:0737c10": "比丘等，入其堂中次第而坐，以諸飲食味中",
    "T32n1671_009:0737c11": "上味施佛及僧，皆悉充足，食已各各收鉢淨",
    "T32n1671_009:0737c12": "手。時彼長者合十指掌瞻仰尊顏，以偈讚",
    "T32n1671_009:0737c13": "曰：",
    "T32n1671_009:0737c14": "「如來具足殊勝相，　　隨形妙好遍嚴身，",
    "T32n1671_009:0737c15": "首髮修緻不雜亂，　　光澤紺青如蜂王。",
    "T32n1671_009:0737c16": "如來額廣復平正，　　亦無缺減極堅固，",
    "T32n1671_009:0737c17": "眉間白毫常右旋，　　如秋滿月光照耀。",
    "T32n1671_009:0737c18": "如來兩目極清淨，　　睫若牛王不瞬動，",
    "T32n1671_009:0737c19": "修廣妙好常照明，　　如俱那花可愛樂。",
    "T32n1671_009:0737c20": "如來具足四十齒，　　潔白齊密如珂雪，",
    "T32n1671_009:0737c21": "廣長舌相妙難思，　　鉢羅奢花紅可類。",
    "T32n1671_009:0737c22": "如來復有鼻功德，　　高聳端直竅不現，",
    "T32n1671_009:0737c23": "脣不褰縮不下垂，　　鮮潤猶若頻婆果。",
    "T32n1671_009:0737c24": "如是大僊面圓滿，　　耳輪柔軟相稱可，",
    "T32n1671_009:0737c25": "譬如開敷妙蓮花，　　離諸垢染觀無厭。",
    "T32n1671_009:0737c26": "如來身相如金聚，　　堅固充實無與等，",
    "T32n1671_009:0737c27": "膚色猶若占蔔花，　　亦不羸瘦現筋脈。",
    "T32n1671_009:0737c28": "雙臂𦟛圓極潤澤，　　掌紋顯現眾形像，",
    "T32n1671_009:0737c29": "具足輪印轂輻輞，　　寶幢寶瓶及魚等。",
    "T32n1671_009:0738a01": "胸廣猶如師子臆，　　喜旋德相畫分明，",
    "T32n1671_009:0738a02": "腹量平滿稱其身，　　臍深右旋中圓淨。",
    "T32n1671_009:0738a03": "雙腨猶如仙鹿王，　　行無迴顧身俱轉，",
    "T32n1671_009:0738a04": "右足先舉現印文，　　安徐無畏如師子。",
    "T32n1671_009:0738a05": "如來出現於世間，　　如日騰空普明照，",
    "T32n1671_009:0738a06": "能與眾生作吉祥，　　天及非天咸信禮。」",
    "T32n1671_009:0738a07": "於是長者偈讚佛已，心大歡喜、信力堅固，於",
    "T32n1671_009:0738a08": "大眾中重說偈言：",
    "T32n1671_009:0738a09": "「牟尼十力尊，　　能破諸魔網，",
    "T32n1671_009:0738a10": "永離煩惱垢，　　諸根常寂靜。",
    "T32n1671_009:0738a11": "最上勝族類，　　日親甘蔗種，",
    "T32n1671_009:0738a12": "勇猛大精進，　　覺悟諸過失。",
    "T32n1671_009:0738a13": "無畏釋師子，　　具足諸功德，",
    "T32n1671_009:0738a14": "成就微妙法，　　為眾生開示。",
    "T32n1671_009:0738a15": "於三界苦海，　　輪迴諸險難，",
    "T32n1671_009:0738a16": "以戒為根本，　　畢竟能超越。",
    "T32n1671_009:0738a17": "由持淨戒故，　　調伏於自心，",
    "T32n1671_009:0738a18": "善屈眾魔怨，　　應受妙供養。",
    "T32n1671_009:0738a19": "具大智大悲，　　不捨本誓願，",
    "T32n1671_009:0738a20": "憐愍諸有情，　　咸令離憂苦。",
    "T32n1671_009:0738a21": "最勝調御師，　　三界無倫匹，",
    "T32n1671_009:0738a22": "善拔眾毒箭，　　斷三有纏縛。",
    "T32n1671_009:0738a23": "顯現大神通，　　能摧諸異見，",
    "T32n1671_009:0738a24": "開示八聖道，　　令修諸梵行。",
    "T32n1671_009:0738a25": "是名大商主，　　能作大施會，",
    "T32n1671_009:0738a26": "是名大智者，　　為作世間眼，",
    "T32n1671_009:0738a27": "是名大丈夫，　　速能遠諸惡，",
    "T32n1671_009:0738a28": "截生死瀑流，　　得至安隱處。",
    "T32n1671_009:0738a29": "世尊大導師，　　喬答摩勝族，",
    "T32n1671_009:0738b01": "具相身金色，　　見者無厭足。",
    "T32n1671_009:0738b02": "調御諸眾生，　　入解於正教，",
    "T32n1671_009:0738b03": "永離諸不善，　　清淨心無垢。",
    "T32n1671_009:0738b04": "如雲住虛空，　　注甘露法味，",
    "T32n1671_009:0738b05": "令一切有情，　　滋善根種子。",
    "T32n1671_009:0738b06": "如來大聖尊，　　及諸比丘眾，",
    "T32n1671_009:0738b07": "住最上安隱，　　能到於彼岸。」",
    "T32n1671_009:0738b08": "福蓋正行所集經卷第九"
}